САЛАМТЫ КОЛА 
СÆРМÆТ 
ÆМÆ ЙÆ 
ФЫРТТÆ 
Æргпæакгпон, æхсæзнывон 
драмæ 
ЧИНЫГУАДЗÆН „ИР’ 
ОРДЖОНИКИДЗЕ * 1971 

Кола Саламов 
САРМАТ И ЕГО СЫНОВЬЯ 
Драма на осетпинском языке 
Иадательство «ИР» 
Орджоникидзе * 1971 
Орджопикидэе 
Сæрмæт 
Батрадз 
Лслæмбег 
Хетæг 
Къуындзнх 
Уæлга 
Еснрæт 
Додти 
Заретæ 
Дзамболат 
Астемыр 
Быдыго 
Сослæмбег 
Хъæуы хнсдæр 
Поручик 
Шуменка 
Умарбек 
Кочура 
Мироненко 
Хмельков 
Огурцов 
Сырхæфсæддонтж, 
Архайд цæуы 
АРХАИДЖЫТÆ: 
— комиссар. 
— урсгварднон булкъон. 
Сæрмæты фырттæ. 
— Сæрмæты бинойнаг. 
— фæскомцæдисон. 
— зæронд лæг. 
— йæ чызг, фæскомцæдисон. 
— Заретæйы æфсымæр. 
— Хетæджы хæлар. 
— Астемыры æфсымæр. 
— урсгвчрднон булкъон. 
— урсгвардион. 
Сырх Æфсады командиртæ æмæ комиссартæ. 
салдæттæ, хъазахъæгтæ. 
Ирыстоны 1916—1920 азты. 

ФЫЦЦАГ АКТ 
ПРОСЦЕНИУМ 
Хъуысы «Бæтæйы фыртты зарæджы» тыхджын мелоди. Æмбæр- 
зæны размæ рацыд Астемыр. Уый ныртæккæ фæзыид ас лæджы су- 
рæты, цыбыр халас рихиты. Йæ уæлæ—цухъа, куырæт, хъама. Ис- 
дуг хъусы зарæгмæ. 
А с т € м ы р (йæ зæрдыл цыма ивгъуыд бонтæ æрлæу- 
уыдысты, уыйау). Уыцы зарæг цæуы фыдæй-фыртмæ. 
Зарынц æй Ирыстоны фæсивæд, ирон лæджы ном сыгъ- 
дæг æмæ намысджынæй чи фæхаста, уыцы сахъгуырд 
Бæтæйы фырттыл. Уыцы зарæгимæ мах цыдыстæм им- 
периалистон уæззау хæстмæ. Уыцы зарæгæй абон мах 
3 

мысæм, Октябры намысджын революцийы сæрыл ахъаз- 
заг тох чи кодта, уыцы æмбал Хетæг æмæ йе ’мбæлтты 
ном. Хъусут уæдæ, Бæтæйы фырттæ кæй хуыдтой, уыцы 
æфсымæрты кадæгмæ. 1916 аз. Империалистон хæсты 
знæт уылæнтæ анхъæвзтой æгас зæххы къорийыл. Пад- 
дзах æмæ Фыдыбæстæйы сæраппонд фæсарæйнаг лæбур- 
джыты ныхмæ сыстадысты тохмæ Уæрæсейы æппæт адæм- 
тæ. Цыдысты уыцы ахъаззаг тохмæ Ирыстоны хуыздæр 
хъæбултæ. 
фыццаг ныв 
Сæрмæты хæдзары кæрт. Хæдзарæн зыны æрмæстдæр нæ тигь. 
Кæрты алыварс — быру. Астæуæй кæртмæ—æрбацæуæн дуар. Иу 
бындзæфхадæй чи сзад, ахæм цыппар тала бæласы — кæрты астæу. 
Уынгæй æрбайхъуыст бæхты къæхты хъæр. 
Рæвдз цыдæй кæртмæ æрбацыдысты Сæрм^æты фырттæ Хетæг, 
Батрадз, Аслæмбег. Бæрæг у, бæхтæй кæй æрхызтысты, уый. Сæ 
уæлæ нымæттæ, цухъатæ, басылыхъытæ, сæ къухты — ехсытæ. 
Батрадз, 28 азы кæуыл цæуы, ахæм сау зачъе, сау рихиджын 
бæзæрхыг лæппулæг. Сау бæзджын æрфгуытæ. Йе ’фсымæр Аслæм- 
бег хæрзконд бæрзонд лæппу. Фондз æмæ ссæдз аздзыд. йæ цæс- 
гомыл бæзджын фæмил сты рихитæ æмæ зачъе. Уæнгтæй у æфсымæр- 
тæн сеппæтæй рæвдздæр арæзт. Иæ фезмæлдтытæ—цæрдæг æмæ 
аив. Сз? кæсдæр æфсымæр Хетæгыл цæуы ссæдз азы. Саухил, æм- 
баргæ цæстæнгасимæ. Иæ бакаст æмæ йæ фезмæлдтытæм гæсгæ у 
йе ’фсымæртæй цауддæр арæзт. Дарæоæй æртæ æфсымæрæй чм 
арæзтдæр у, уый зын зæгъæн у. 
Æфсымæртæ кæрты дуарыл куы æрбахызтысты, уæд сæ размæ 
фæзынд сæ фыд Сæрмжт. Бæрзæндтæ, бæзæрхыг лæг. Бакастæй æмæ 
дарæсæй — йæ фырттау рæвдз. -- 
С æ р м æт (йæ фыртты куы федта, уæд). Кæм фæсти* 
ат кæнут нырмæ? Хисдæртæ сымахмæ кæсынц. (Æфсы- 
4 

мæртæ радыгай сæ нымæттæ кауыл баппæрстой æмæ 
æгъдаумæ гæсгæ æрлæууыдысты сæ фыды раз.) 
Б а т р а д з. Не ’мбæлттæй чидæртæ нæ рæвдз кодтой. 
Сæрмæт. Ахизут мидæмæ. (Хетæгмæ.) Лæппу, ды 
фæлæуу. (Аслæмбег æмæ Батрадз ахызтысты рахизыр- 
дæм сарайы бын хæдзармæ.) Иинæтæи кæсдæр дæ ды. 
Дæ карæмæй ацыдтæн хæстмæ, фæлæ мын уæддæр дæ 
ацыд æхсызгон иæу. Гæнæн та уæвгæ нæй. Паддзах æмæ 
Фыдыбæстæйы раз бафидут уæ хæс. Зæхджын дæр уы- 
дон руаджы систæм. 
Хетæг. Ме ’фсымæртимæ—иу хор иу донæй хаст. 
С æ р м æ т. Цот донварс хъæды талатæ не сты. Уыдон 
дæр ма куынæ банрæзынц иухуызон. Хисдæртыл мæ зæр- 
дæ дарын. Ды хæстон гуырд нæ дæ. 
Хетæг. Иæ хæдзармæ худинаг не ’рхæсдзынæн. 
С æ р м æт. Ахиз мидæмæ. (Хетæг ацыд. Сæрмæт кæ- 
сы Хетæджы фæстæ.) Æдзух рынчынтæ... Тæрсын, салда- 
ты уæззау уаргъæн куынæ бафæразай. (Бацыд мидæмæ. 
Къуындзих разгъордта хъæлдзæгæй.) 
К ъ у ы н д з и х (зары «Бæтæйы фыртты зарæгæй» 
йе ’взагыл цы дзырдтæ абады, уый). «Гъей-гъен, ам сып 
цæрæн бынат куынæуал у, гъеи, æфсымæртæн, уæдæ, 
гъей! Гъей-гъей! Батрадзы хæстмæ кæнынц уæдæ, гъей! 
Аслæмбеджы хæстмæ кæнынц, гъей! (Уынджы ауыдта 
Быдыгойы.) Быдыго, гъе Быдыго! Фарн дæм бадзурæд. 
Ардæм тагъддæр! (Быдыго æрбазгъордта. Уынд æмæ 
кондæй Къуындзихæн йæхи хуызæн чысыл лæппу.) Бы- 
дыго, æз абоп гогызтæ хизынмæ нал цæуыи. 
Б ы д ы г о. Цæуылнæ? 
Къуындзих. Ме ’фсымæрты мын хæстмæ кæиынц, 
æз та гогызтæ хизон? Кæркниз сæ ныццæгъдæд. Гогыз 
мын Батрадзæй зыиаргъдæр у? Гъе та Аслæмбегæй? 
Быдыго. Æмæ мах Астемыр гогызæй асламдæр у? 
Фæлæ баба афтæ зæгъы, ацу æмæ, дам, сæм кæс. Лæп- 
5 

пуйы, дам, æнæ дæу дæр афæндараст кæндзыстæм. Кæн- 
нод, дам, хæст у ныртæккæ æмæ, дам, сæ исчи амардзæи. 
Къуындзих (ныххудт). Æллæх, æллæх! Амардтат 
мæ худæгæй, Бицъотæ. Куыд сæ амардзæн? Хæст ду- 
улæ кæм æмæ кæм ис? Аргуыданы! Уæ гогызтæм дзы нæ- 
мыг кæцæй схаудзæн? 
Быдыго. Дзæгъæлы худыс! Герма-н куыд тыхджын 
у, уый зоныс? 
Къуындзих. Герман та чи у? 
Быдыго. Лæг, æмбарыс, лæг! Уæлæ йæ Фаринкъа- 
ты Германы хуызæн ма хон. Уый къуыртхор у. Фæлæ, ай 
цавæр у, уый зоныс? Паддзахимæ дæр, дам, хæцдзæн. 
К ъ у ы н д з и х. Хæцдзæн, стæй йæ фæнык фесафдзæн. 
Фæлæуу, мæнæ йæм ме ’фсымæртæ ацæуой. Аслæмбегмæ 
цы хуызæн æхсаргард ис, уый зоныс? Мæнæ ай йас. (Къу- 
хæй амоны.) Уымæй йын йæ къубал цъыкк, æмæ дæ Гер- 
ман атыби-тыбо кодта. 
Быдыго. Куыннæ, куыннæ! Атыби-тыбо кодта. 
Къуындзих. Нæ дæ уырны? Мæнæ йын ам ахæм 
хæцъæфтæ ис. (Амоны цæнгтæм, стæй та бæласы бынмæ.) 
Уæртæ уыцы дур афтæ пакъуыйау фелвасы. Алы райсом 
дæр мæнæ ам хъæбысæй фæхæцынц æмæ Аслæмбег Бат- 
радзы дæр сбырсы, кæд нæ кæсдæр у, уæддæр. Йæ тæн- 
тъихæгмæ йын ма кæс. Тынг богал у. 
Б ы д ы г о. Æмæ уæд Хетæг та? 
Къуындзих. Уый æгæр лехъа у. Дзыцца афтæ 
зæгъы: «Полийы чызг, дам, ын йæ туг бацъырдта». Гъс- 
ныр ын æй куыд бацъырдта? Исты къогъо у. Дада та 
афтæ: «Куыд, дам, æм раздаха чызг йе ’ргом? Комком- 
мæ бакæсын дæр æм куынæ уæнды. Чызджытæ, дам, са- 
джы фисынтыл амад лæппуты фæуарзынц. Цолатæ чин- 
гуытæ кæсын йедтæмæ ницæмæн бæззынц». Мæнæ хæстæй 
куы сыздæха Хетæг, уæд æй дада горæтмæ æрвитдзæн. 
Æмæ дохтыр суыдзæн. (Рацыд Хетæг, кæсы сæм. Къуын- 
6 

дзих ас лæгау æрлæууыд.) Уæууа, хорз лæг, ныхæстыл 
дæ ныддардтон. Мидæмæ ахиз! Иу сыкъайæ ме ’фсымæр- 
тæн фæндараст зæгъ. 
Б ы д ы г о (уый дæр ас лæгау алæууыд). Гъе уый, чи 
æмбæлы, ахæм хъуыддаг у. (Лæппутæ кæрæдзийы уæх- 
счытыл хæцгæ куы араст сты, уæд сæ Хетæг худгæ сæ 
хъустæй рацахста æмæ сæ кæрæдзиуыл бакъуырдта.) 
Хетæг. Гъе уын та уын фæйнæ арахъы. 
К ъ у ы н д з и х. Æллæх, мæ хъус! 
Б ы д ы г о. Æллæх, мæ фарс! 
К ъ у ы н д з и х (йæхи ратыдта, дардæй мæстæй ма- 
рæгау). Мæ хуызæттимæ хъал дæ, фæлæ мæнæ хæстмæ 
куы ацæуай, уæд дын Герман фенын кæндзæи. 
Хетæг. Рауай-ма ардæм. 
Къуындзих. Нагъ! 
X е т æ г. Къуындзих! 
К ъ у ы н Д’З и х. Мæ номæй мæм дзур. 
Хетæг. О, бахатыр кæн, Къæдзæх, ардæм ма рауай 
æмæ аныхас кæнæм. 
Къуындзих. Лæгæй-лæгмæ? 
X е т æ г. О, лæгæй-лæгмæ! 
Къуындзих (алæууыд ас лæгау). Кæд лæгæй-лæг- 
мæ, уæд табуафси. Къæдзæх дæм хъусы. 
Хетæг (уынгмæ амонгæйæ). Уартæ Зæнджнаты ду- 
армæ уыцы чызджыты уыныс? 
Къуындзих (йæ къухæй аууон акодта). Еснрæт 
æмæ Заретæ. 
X е т æ г. Есирæтмæ дзыцца дзуры... 
Къуындзих. Цæй дзыццатæ кæныс? Дæхæдæг æм 
дзурыс æмæ йæ комкоммæ зæгъ. Уарзгæ йæ кæныс? 
X е т æ г. Æрхойдзынæн дæ, ма кæн. 
Къуындзих. Ауыстæн, уарзгæ йæ кæныс! 
Хетæг. Дзæгъæлдзырд ма кæн. Уайгæ дын зæгъын! 
Къуындзих. Уæдæ мын ливор сласдзынæ? 
7 

X е т æ г. Сласдзынæн. 
К ъ у ы н д з и х. Куыннæ стæй. Дæ хуызæн ливор куы 
сласа, уæд мын Аслæмбег та сармадзан стулдзæн. 
Хетæг. Бирæ ма дзурдзынæ? 
Къуындзих. Нал! Ныртæккæ дын æй йæ дымæгæй 
ам æрбалæууын кæндзынæн. (Куыд фæцæйзгъордта, аф- 
тæ Аслæмбег рацыд,) 
Аслæмбег. Кæдæм? 
К ъ у ы н д з и х. Мæнæ Хетæгæн Есирæты æрбадавон. 
(Фæзылд фæстæмæ.) Хъус-ма, Асæбе, ды ма мын сла: 
ливор. 
. Аслæмбег. Уартæ Батрадзæн зæгъ. Ливортæ уы- 
мæ уыдзысты. 
Къуындзих. Уымæ иæ уæндын. Мæ уачъи та мын 
ныххафт кæндзæн. 
А с л æ м б е г. Хорз! Иу иæ, фæлæ дыууæ дæр. 
Къуындзих. (Йе уæхск ын æрцавта)? Гъе уый æф- 
сымæр у, гъе! Ды та? (Йе ’взаг фелвæста Хетæгмæ.) Мæ 
фæдыл, Быдыго! (Аслæмбег æмæ Хетæг худгæйæ кæсынц 
сæ фæдыл.) 
Хетæг. Цæрмæстыгъд дæ бакодта. Не ссыдмæ абы- 
рæгæй дзæхст ласдзæн. 
Аслæмбег. Иæ фæнык фесафдзæн. Æцæг æй ар- 
выстай Есирæтмæ? Кæсгæ ма йæм кæн, йæ разы куыд 
æрлæууыд. Уæ куынæ та йæм бауæндай, Хетæг. Стæй йæ 
цæмæн фыдæнхъæл кæныс? 
X е т æ г. Цæмæн зæгъыс? 
Аслæмбег. Куыд вæййы, цы вæййы — хæст... 
Хетæг. Ды афтæ зæрдæсаст кæм дæ, уым ма æз та 
цы зæгъон? 
Аслæмбег. Мæлæтæй чи нæ тæрсы, ахæм лæг 
ис? 
^етæг (хъазгæйæ). Мæнæ æз. Æппын куы ничиуал 
сыздæха, уæддæр мæнæн æнæсыздæхгæ нæй. 
8 

Аслæмбег. Ахæм ныфс дæм кæцæй ис? 
Хетæг. Æвзæр быныл зайы. 
Аслæмбег. Цал хатты дын загътон: дæхи дæлдæр 
макуы кæн. 
X е т æ г. Нартхоры кæрдзын нæ кувинагæн бæззы, нæ 
фæлдисинагæн. Нæ кæсыс? Ныридæгæи мыл мадæй, фы- 
дæй хъарджытæ кæнынц. 
Аслæмбег. Дæ ацыд сæ нæ фæнды. Ахуырмæ зæр- 
дæргъæвд дæ. Фæнды сæ, цæмæй иннæтау ды дæр гу- 
тоны ахæсты ма бахауай. Хавстæй дзæбæхæй куы сыздæ- 
хан, уæд та сыи ноджы хуыздæр. Зæхкусæгæн зæхх — не 
стырдæр цин. (Акаст.) Дæ минæвæрттæй иу æрбаздæхт. 
(Æрбацыд Быдыго.) Цæмæн æрбаздæхтæ? 
Быдыго. Æз сылтимæ ныхас кæнын нæ зонын. 
Хетæг. Мæ хал ахордтай уæдæ. 
Б ы д ы г о. Дæ хал нæ. Мæнæ Аслæмбеджы хал, стæй 
Астемыры. Уыдон бæхыл куыд хъазынц... (Ныхситт код- 
та.) Мæнæн дæр ма ливор слас, Асæбе. 
Аслæмбег. Æмæ уæхи Астемырæн цæуылиæ зæ- 
гъыс? Уый дæр немæ куы цæуы? 
Быдыго. Уый дæр мыи сласдзæн. Мæп дæр дыууæ 
хъæуы. 
X е т æ г. Дыууæйæ та цы кæныс? 
Быдыго. Æмæ сæ Къуындзих цы кæыы? 
Аслæмбег. Уый абырæг уыдзæн. 
Быдыго. Æмæ æз дæр абырæг уыдзынæн. Мах 
Къуындзихимæ ныхас бакодтам. Куыддæр ливортæ сса> 
рæм, афтæ хъæдмæ алидздзыстæм. Пыхсы бамбæхсдзы- 
стæм æмæ-иу исчи куы сцæйцæуа... 
Аслæмбег. Уæд-иу уæ хæлæфтæ байдзаг кæндзы- 
стут. 
Быдыго. Нагъ. Исчи-иу куы сцæйцæуа бирæ æхца- 
тимæ, стæй бирæ бæхтимæ, уæд-иу сын сæ байсдзыстæм 
æмæ. æхца кæмæ нæп, уыдопæм сæ-иу ратдзыстæм. Иу 
9 

хатт нын мæнæ Хетæг цы чиныг касти, уым ахæм хорз 
абырæг уыд, нæ? 
Аслæмбег. 0. (Акаст уынгмæ.) Ныр та ауай æмæ 
бæхты абæрæг кæн. Науæд цалы-имæ сымах искæйы бæх- 
тæ исат, уæдмæ мыи пæхнонты афардæг кæидзысты. 
(Куыд фæцæйцыд, афтæ æрбацыд Астемыр.) 
Астемыр (Быдыгомæ). Лæппу, баба дæу куы агу- 
ры, æмæ ды та ам куы дæ. 
Аслæмбег. Абондæргъы нын ныстуантæ кæны. Ли- 
вортæ йын хъуамæ сласæм. 
Астемыр. Ахæм ливор дæ фæуыдзæн, ахæм. 
Б ы д ы г о. Цæй-ма, Астемыр, уæдæ уæртæ Къуындзи- 
хæн куы сласдзысты. 
Астемыр. Хорз, хорз. Æрмæст цæугæ нæхимæ. 
Хæдзар иунæг у. 
Аслæмбег. Цæй, исты йын загътай? 
А с т е м ы р. Ныртæккæ нæхæдæг ардæм æрбацæу- 
дзæн. Æмæ дæхæдæг ныхас кæн. 
Аслæмбег. Ардæм? Æмæ аив уыдзæн? 
Астемыр. Цы дзы ис æнæ аивæй? Къæсæрæй-къæ- 
сæрмæ дæ сыхаг. Загътон ын Уæлга дæм, зæгъын, дзуры. 
Хетæг (хъазгæйæ). О, о, хорз ын загътай. Абон нæ 
мад нæ сыхы чызджытæн сходкæ аразы. Æз дæр ахæм 
ныхасимæ куы арвыстон Есирæтмæ. 
А с т е м ы р. Гъемæ тынг хорз бакодтай. Уæ бонæй ут. 
Мæгуыр æз. Уарзоны иыхас дæр чи нæ фехъусдзæн. (Æр- 
бацыд Къуындзих. Хетæг, Аслæмбег æмæ Астемыр за- 
рынц.) 
Къуындзих (зарæгау). Мæнæ дын æй æрбала- 
стон... Кæрæдзийы амæттаг фæут. 
Аслæмбег (мæстыйæ). Къуындзих! 
Къуындзих. Къуыидзих нæ, фæлæ Къæдзæх! 
Аслæмбег. Къуындзих дæр дын æгæр стыр 
ном у. 
10 

Къуындзих. Ыицы кæиы, уе ссыдмæ фæстæмæ 
скъæдзæх уыдзынæн. 
Аслæмбег. Цæугæ, уæртæ бæхтæм акæс. Бахатыр 
кæн ды, Есирæт. Æгæр къæйных стæм. (Хетæгмæ бакаст’) 
Ысппæт иæ. Астемыр, хисдæртæм бакæсæм. 
Есирæт. Табуафси. (Хстæгмæ.) Хъусын дæм. 
Хстæг (ныфсæрмы, ницы дзуры. Æрæджиау). Нæл- 
гонмаг дæн... фæлæ... 
Е с и р æ т. Æмæ дыл исчи гуырысхо кæпы? 
Хетæг. Ыæ. Æз уый зæгъын: нæлгоймаг дæм, фæлæ 
лæгау дыууæ ныхасы зæгъын мæ бои нæу. 
Есирæт. Скъолайы адвокат куы уыдтæ. 
Хетæг. Ам дæ разы... Цæй, æмбарыс мæ? 
Есирæт. Куынпæ ма, де ’гомыг лæуд мæ зæрдæйы 
иннæрдæм ахызт. 
Хетæг. Куы цæуæм, уæд нæ кæртмæ фæндараст зæ- 
гъынмæ пе ’рбацæудзынæ? 
Е с и р æт. Куыннæ ма. Уæ кæртмæ пæ, фæлæ дæ фæ- 
сарц хæстмæ дæр ацæудзынæн. Мæгуыр нæу дæумæ æх- 
хуыс æнхъæлæй цы паддзах бады. (Ацыд хæдзармæ.) 
Хетæг. Цымæ мæ хуызæтты хуыцау дунемæ цæмæн 
рауадзы? 
Аслæмбег (рацыд). Æнæ дæ хуызæттæ дуне æи- 
къард у. Цæй, хорз, ды æнæ ныхæстæй дæр æнцон æм- 
барæн дæ. Дæ зæрдæ тæбæгъы æвæрдау. (Уынджы фæ- 
зынд Заретæ йе ’мбал нызгимæ.) 
X е т æ г. Æрбацæуы Заретæ. (Аслæмбег фестъæлфыд. 
Чызджытæ уæзданæй æрбацыдысты æмæ æрлæууыдысты 
кауы раз.) 
3 а р е т æ. Уæлга, дам, нæ агуырдта. Ыæхимæ нæ уыд- 
тæн... 
Хетæг. Агуырдта, агуырдта. Сходкæ уыи аразы 
абон. Цом, Фаризæт, ды уал æм фæкæс. 
3 а р е т æ. Есирæт цы фæцис? 
11 

X е т æ г. Йæ дыстæ бафæлдæхта æмæ афонмæ гъæГпт 
кæиы. (Хетæг æмæ Фаризæт ацыдысты.) 
Аслæмбег. Хатыр, Заретæ. Ныронг... дæ разы аф-, 
тæ уæндонæй не ’рлæууыдаин. Мæ дард фæндаг мын ме 
’взаг рапхæлдта. Худай мыл, нæ, курын дæ иу хъуыд- 
даг. Кæд мæ пымайыс,— дæ зæрдæ мыл ма сив. Дæуæн: 
цас ныфсджындæрæн ацæуон, уыйас ныфсджындæр уы- 
дзынæн хæсты быдыры. Мæ цонджы тых уыдзæн фыл- 
дæр, мæ карды цæф тыхджындæр. Гъе, фæлæ кæд искуы 
фехъусан мæ сау хабар, кæд искуы дæ хъустыл æрцæуа 
Аслæмбег хæсты быдыры ирои лæджы ном фæчъизи код- 
та, уæд-иу райс дæ чындздзон дарæс æмæ-иу дæ амонд 
ссар. Гъе уын дын мæ къуымых цыбыр ныхас нæ дард 
фæндаджы размæ. 
3 а р е т æ. Сылгоймаджы зæрдæ лæгæн цы хъару дæт- 
ты, уымæй хайджын хои дæхи. Ныфсджын у дæ зыи æмæ 
даргъ фæидагыл. Мæ каст — де ссыдмæ. 
А с л æ м б е г. Заретæ, ма мын бахæлæг кæн дæ рухс 
цæстæнгас. Иу каст мæм уæддæр æрбакæн. (Кзесынц кæ- 
рæдзимæ.) Бонвæрнон-иу арвыл куы фæзына, мæй-иу йæ 
цалхыдзагæй куы сцæйтула, уæд-иу сын кæс сæ рухс фæр- 
стæм. Хæстон балцы уон, мæ нымæтыл фæлладæй улæ- 
фон, уындзынæн сæ дæ рухс цæстæнгас. (Æрбайхъуыст 
адæмы уынæр.) Хистдæртæ сыстадысты. Ныхасмæ дыл, 
нал фембæлдзынæн. (Заретæ йæм дæтты къухмæрзæн.) 
Аслæмбег. Бузныг, Заретæ. Æууæнд ды дæр мæ 
ардбахæрдыл. (Р1æ рихийæ ратыдта æрду æмæ ацыд.) 
Заретæ (Аслæмбеджы фæстæ кæсгæйæ). Ныронг 
мым мæ мад æмæ мæ фыдæй зынаргъдæр ничи уыд... 
(Куыд фæцæйцыд, афтæ Батрадз рацыд, адæм кæм ба- 
дынц, уыцы ’рдыгæй.) 
Б а т р а д з. Ма мæ фæлндз, Заретæ. (Заретæ æрлæу 
уыд. Æгъдаумæ гæсгæ Батрадз дæр æрлæууыд йæ раз- 
мæ.) Ныхасмæ дæ рагæй агуырдтоп, фæлæ мын фадат 
12 

пикуы фæцис. Ныр абон ме ’фсымæртимæ мæнæи фæп- 
дараст кæм зæгъынц хæсты уæззау фæндагмæ, уым мæ- 
химæ райстон ахæм бартæ, цæмæн дын зæгъон мæ зæр- 
дæйы фæндон: уарзыи дæ, лæппу чызджы куыд сыгъдæг- 
зæрдæйæ фæуарзы, афтæ. Абон дæ агурын дзуапп. 
3 а р е т æ. Хатыр мæнæн дæр ме ’ргом ныхас, Бат- 
радз. Кæд сылгоймаг сæриыллæгæй æрбацæуы нæлгой- 
маджы рæзты, уæддæр ын йæ цæстæнгас æнæхатгæ нæ 
вæййы. Зонын, цы æгъдау, цы хъару дæм ис, уын дæр. 
Хо мын куы уаид, нæ йын саккаг кæнин æндæры. Равза- 
рин дæ мæхицæн æфсымæрæн... 
Батрадз. Заретæ! 
Заретæ. Фылдæр мæ ма дом. (Рацыд Аслæмбег. 
Батрадз æмæ Заретæйы куы федта, уæд хорзау нал фæ- 
ци.) 
Б а т р а д з. Заретæ, нæ фæндои кæмæн аздахай, ахæм 
хæдзары лæппу не ’рлæууыд дæ разы. 
3 а р е т æ. Зонын æй, Батрадз. Искуы мæ бамбардзы- 
нæ æмæ уæд мæ абоны æргом ныхасæй уыдзынæ бузныг. 
Фæндараст дæ хæстон балцы. Сæрæгасæй фæстæмæ сыз- 
дæх. 
Б а т р а д з (йæ фæстæ). Нæ, Заретæ, дуне сфæлдæх- 
дзæн, уæддæр æз дæу нæ ныууадздзыиæп! (Ауыдта Ас- 
лæмбеджы.) Цы зæгъыиц хисдæртæ? Нæ бæхтæ ауыгъ- 
дæй кæдмæ лæудзысты? Дæ сæр куы æруагътай. Тæрсгæ 
ма кæн, Аслæмбег, хæст хæст у æмæ йæм цас æитъыс- 
нæгдæрæй ацæуай, уыпас дæ топпы нæмыг тагъддæр 
ссардзæн. 
А с л æ м б е г. Ууыл нæу мæ сагъæс. 
Б а т р а д з. Уæдæ цæуыл? Дæу куы фæрсып. 
Хетæг (рацыд). Хисдæртæ сымахмæ кæсынц. 
Аслæмбег. Батрадз... 
Б а т р а д з. Ныхасæн нал ис рæстæг. (Дыууæйы 
дæр йæ дæлæртты æрбакодта.) Куы сыздæхæм, уæд — 
13 

æртæ чындзæхсæвы! Ныр та бакæсæм хисдæртæм. (Кæрт\ 
мæ æрбацыдысты Заретæ æмæ йе ’фсымæр Дзамболат.) 
Заретæ. Æфсымæр ма дзы сæриизæн вæнйы. 
Дзамболат (хъазæгау.) Æз дæуæн æцæг æфсы- 
мæр куы уаин, уæд цъæхснаг уис райсин æмæ дыл дзæ- 
бæх æрцæуин. 
3 а р е т æ. Цæмæн?.. 
Дзамболат. Цæмæп ацы кæртмæ къаддæр кæсан... 
3 а р е т æ. Дзамболат... 
Д з а м б о л а т. Цæй, цæй... Цы мын зæгъинаг уыд- 
тæ?.. Цæй, афтæ лæудзынæ? 
3 а р е т æ. Кæрæдзийы фыдбылызæй хизут... 
Дзамболат (хинæй). Кæимæ? (Заретæ алыгъд.) 
Баба кæм ис? (Рацыд Додти, иучысыл нозтдзæф.) 
Додти. Баба мæнæ ис. Рæвдз дæ? Зыгъарыл ацу, 
лæппу, хуыздæр у. Хуыцаустæн, æз ма йыл хæрз æрæджы 
дæр Хъæммæрзатæм чындзæхсæвы... (Æрбайхъуыст уын- 
гæй балцы цæуæг фæсивæды «Тохы зарæг». Бырсæгау 
кæртмæ æрбакодтой. Сæ размæ хæдзарæй рацыдысты 
фæсивæд, зæрæдтæ.) 
С и д д о н т æ й и у. Нæ уынæм ам хъазт, хъыллист... 
Додти. Иартæн сæ хæстон балц æнæ нæртон сим- 
цæй нæ фидыдта. 
Астемыр. Фæндыр ма райс, Хъасболаты чызг! 
(Чызг райста фæндыр, цæгъды.) 
Додти (сылгоймæгтæй иумæ). Гъе мардзæ, Саса- 
нет. Лæппуйæ дæ сусæг уарзт бирæ фæкодтон, фæлæ нын 
иумæ акафын дæр никуы бантыст. Гъе ныр та ма нæ чи 
хъыгдары?! (Ацыдысты симды, сæ фæдыл — иннæтæ, 
ноджыдæр ма рацыдысты цалдæр зæронд лæджы, сз- 
мæ — хъæуы хисдæр. Æрбазгъордтой Къуындзих æмæ 
Быдыго дæр. Кафты фæстæ хисдæрмæ радтой нуазæн.) 
X и с д æ р. Батрадз, Аслæмбег, Хетæг! (Æфсымæртæ 
фæрсæй-фæрстæм æрлæууыдысты хисдæры раз.) Ирон 
14 

адæм никуы никæйы хуымгæндмæ бахæлæг кодтой. Ни- 
куы никæйы карды риуыгъдмæ бабæллыдысты. Никуы 
пикæйы раз æргуыбыр кодтой сæ сæртæ. Уыцы хорздзи- 
пæдтæй хайджын сты уæ бинонтæ. Адæм уæ уæ фыдмæ 
гæсгæ хонынц Сæрмæты фырттæ. Макуы фæчъизи кæнут 
уыцы ’фсымæрты кадджын ном. Уæ фыд Сæрмæт, не 
’хсæн фæцард мæгуыр зæхкусæг лæгæй. Бирæ сгуыхтдзи- 
нæдтæ равдыста паддзах æмæ фыдыбæстæйы сæраппонд. 
Стыр цинтимæ сыздæхтис Апоны хæстæй, йæ хъæбатыр- 
дзинады руаджы рацыдис размæ. Ма йын бамынæг кæ« 
нут йе стыр сгуыхтдзинæдтæ. Уырыссаг адæм бацыдысты 
уæззау хъæбысхæсты. Æрлæуут сæ фарсмæ. Равдисут, 
ирон лæппутæ кæй стут, уый. О, иунæг кадджын хуыцау, 
æххуысгæнæг сын у! Сыгъдæг Уастырджи! Сæ фæндаг 
дæ бар у. Дæ рахиз фæрсты сæ ауадз æмæ сæ дзæбæх 
æнæнизæй сæмбæлын кæи сæ фæрныг хæдзæрттыл! (Рад- 
та Батрадзмæ нуазæн. Æртæ ’фсымæры дæр дзы ацахуы- 
стой. Æрбайхъуыст «Бæтæйы фыртты зарæг». Рацыд 
Уæлга. Кæсдæртæй нидæртæ æфсымæрты уæхсчытыл бап- 
пæрстой нымæттæ. Исынц адæмы къухтæ. Фæстагмæ æр- 
лæууыдысты сæ фыды раз, стæй уæд бацыдысты сæ мад- 
мæ. Уæлга кæсы Хетæгмæ.) 
Уæлга. Хетæг, ды уæддæр куы баззадаис. Хъахъ- 
хъæн-иу дæхи. 
Хетæг (хъазгæйæ). Хорз, дзыцца, тынг хъахъхъæи- 
дзынæн мæхи. (Æфсымæртæ фæд-фæдыл ацыдысты кул- 
дуары ’рдæм. Дуары раз лæууынц Заретæ, Есирæт æмæ 
цалдæр чызджы. Батрадз дуарыл хизгæйæ бакаст Заре- 
тæмæ. Афтæ бакодта Аслæмбег дæр. Заретæ йæхæдæг 
дæр бакасат Аслæмбегмæ. Хетæг дæр æфсæрмы каст ба- 
кодта Есирæтмæ, фæлæ йæ чызг не ’рхъуыды кодта. Ас- 
лæмбег зарæг систа. Ацыдысты. Адæм сæ фæстæ кæсынц 
кæртæй. Ноджы хъæрдæрæй райхъуыст зарæг.) 
С æ р м æ т. Уастырджи! Рæствæндаг сæ фæкæн! (Ссы- 
15 

дис бæхты къæхты хъæр. Зарæджы раивта тыхджын му- 
зыкæ.) 
Æ м б æ р з æ и 
ПРОСЦЕНИУМ 
Хæсто.ч пывтæ æвдыст кæуыл нс, ахæм æмбæрзæны размæ ра- 
цыд Астсмыр. У хæстопхуыз. Йæ уæлæ—дæрдджын куырæт, ана 
бады нæ хæрзконд уæнгтыл. Астæуыл—басылыхъ. Иæ уæлæ — цæх- 
гæрмæ >ъатаратæ. Зæнгæйттæ къæхтыл—аив æлвæст. Астемыр фæл- 
уæстхуыз, фæлæ цырддзаст. Раст цыма ныртæккæ хæсты быдырæй 
фæзынд, уыйау йсмæ æрбахаста хæсты тæваг. 
А с т е м ы р. Цыдыстæм размæ æхсæвæй-бонæп. Цы- 
дыстæм размæ паддзах æмæ Фыдыбæстæйы сæрыл. Хъæу 
хъæуы фæдыл, горæт горæты фæдыл истам мах. 
Иу сгуыхгдзимад иинæйы фæдыл — ахæмтæй зыдтой 
Сæрмæты фыртты дыккаг бæхджын æфсады- 
Ыомдзыд хæстои инæлар Брусиловы дзырдæн бапгæр- 
стам фроит Пинскæи Румыпы арæнтæм. 
Бацахстам Тарнополь, Луцк, Станислав, Черновицы, 
Селетин. Фæлæ бæстæйыл сыстад мæгуырдзинад. Нал 
уыд гилдзытæ, нал уыд хæцæнгæрзтæ, нал уыд хор. 
Æгас фронтыл апхъуыст нæмтты кадджындæр ном 
«Леннн»! «Цæмæн адæмтæ хызт æрцæуой сæ фыдцардæй, 
уый тыххæп империалистон хæст раивын хъæуы пролета- 
рои рсволюцнйсе!» — сидтис большевикты парти. Уыцы 
мыхæстæ иыийарæг мады фæдзæхстау нæ зæрдæмæ рай- 
ста ирон хæххон лæппу Хетæг. Уазал акъоппы сæрмæ 
бæрзонд систа Хетæджы-фырты ныхæстæ: «Цæйут æфсы- 
мæртау радтæм нæ къухтæ!» Уæдæй фæстæмæ нал фед- 
там мæ кæсдæр æфсымæр Хстæджы. Уæдæн фæстæмæ 
мып мал фехъуыстам пæ уарзон зарæг. 
16 

Ныпнæрыдис Октябры памысджын революцн. Иæ цæ- 
хæртæ калгæ домбан къухæн дыууæ æмбисыл афаста ду- 
не. Бацайдагъ прг ахъаззаг тох. Фæллонгæнджытæ! Сы- 
мах равдыстат пролетарон хъæбатырдзинад революцийы. 
Сымах хъуамæ равднсат ноджы егъаудæр сгуыхтытæ 
мидхæсты! 
Уыцы сидт анхъæвзта æгас бæстæны къабæзтыл. Ап- 
хъæвзта ирон хæххон адæмыл. Сыхаг æрлæууыд сыха- 
джы иыхмæ, æфсымæр æфсымæры ныхмæ! 
дыккаг ныв 
Æмбæрзæн байгом. Сæрмæты хæдзар. Кæрты астæу тала бæлæ- 
стæй дыууæ баззадысты сæ быпаты, ипнæ дыууæ фæйнæрдæм акъул 
сты. Дардæй хъуысы сармадзанты нæрып. Оæрмæт æмæ Додтнты 
кæртыты æхсæн цы кауын быру ис, уый цур фæзынд Додти. Бæрæг 
у, стыр маст кæй бавзæрста, уый. 
Д одти (сармадзанты нæрдмæ хъусгæйæ). Гъе, уый 
хæст у, гъе! Абон — иутæ, райсом — иннæтæ! Кæцытæй 
ма дзы лæг йæхн хъахъхъæна? Нæ фæснвæды арвыстам 
Германы хæстмæ, уыдон æй нæ къæсæрмæ схастой. 
(Кæртмæ æрбазгъордта Быдыго.) 
Быдыго. Къуындзих, гъе, Къуындзих! 
Къуындзих (рауад мæстыйæ). Уæ, тъыфылхъус! 
Цал хатты дыи загътон: Къуындзихæй мæм мауал дзур! 
Иыр мыл иуæндæс азы цæуы. Лæг дæн, лæг! Хæдзарда- 
рæг! (Ахъуыды кодта.) Афтæ ма фæлæуу, Батрадз мыи 
хæстæй цы сласта, уый дын фенын кæнон... (Ауад. Фæстæ- 
мæ фездæхт урсгвардион худ æмæ пъагонджын зæронд 
кителы. Схъæр кодта Быдыгойыл.) Раст слæуу! Дæ разы 
чи ис, уып нæ уыныс? Деникин йæхæдæг! 
Додти (Къуындзихмæ кæсгæйæ. Иуварсмæ). Гъе, 
2 Сæрмæт æмæ йæ фыртгæ 
17 

дæ хуыздæрæм та дын цы зæгъоп, уастæи, Денькипы 
бæркъа. > 
К ъ у ы н д з и х. Цæуылпæ байстай лыронг Дзæулжы- 
хъæу?! Грозна, Майкъоп?! 
Додти. Уымæй дæ хуыздæрты бафæрс. Ирыстоны 
хъæуты зынджы хай чи бакодта... (Рацыд Заретæ.) 
3 а р е т æ. Дада, ныууадз сæ. Цы сбыцæу дæ сывæл- 
лæттимæ? 
Додти. Уый сывæллои у? Бирæгъæй бирæгъ гуыры. 
Ие ’фсымæрты цæрмæстыгъд бакодта. Цæугæ, куыдзы 
хъыбыл, æмæ сыи фехъусын кæн... (Иæхицæн.) Лæппу, 
куыд раджы мæ ныууагътай иунæгæй? Иу-дыууæйы дзы 
дæ разæй уæддæр фæкодтаис. 
3 а р етæ. Баба, абон Хетæгæн цырт æвæрынц. Абон 
сæм уæддæр мацы дзур. 
Додти. Адоиæн сæ зиан дæр — зиан. Мæнæн та... 
Мæ фырт... Германы хæстæн сыздæхт сæрæгасæй... Ныр 
ам... Балбирæгъты къухæй... Нал ис... Ды та «Хетæг», 
«Хетæг»... Дæлдæр ныххауæд, кæмдæриддæр ис. Уый дæр 
йе ’фсымæртæй хуыздæрæй сыздæхтаид... Ды дæр лæгма- 
ры фыртыл дæхи марыс. Иуварс! (Ауыдта Уæлгайы.) Би- 
рæгъты мад. (Рацыд Уæлга.) 
3 аретæ. Уый та цы аххосджын у, баба? (Заретæйы 
æнцæйтты ацыд сæхимæ. Уæлга кæсы сæ фæстæ. Æрбацы- 
дысты Къуындзих æмæ Быдыго, уыдон дæр тарст хуызæй 
кæсынц Додтийы фæстæ.) 
У æ л г а (æрæджиау). Цæмæн æрæгмæ зынынц? Æви 
сæ зианæн рухсаг зæгъынмæ дæр нал æвдæлы? Сыхы 
лæгтæн фехъусын кодтат? Лæг дæр ма кæй хæдзары 
ис, фæлæ... 
Къуындзих. Чидæртæ дзы æрбацыд, дзыцца... Да- 
лæ^сарайы бадынц. (Уæлга хæдзармæ куыд фæцæйцыд, 
афтæ уынгæй æрбайхъуыст уайгæ бæхы къæхты хъæр. 
Къуындзих æмæ Быдыго дуармæ азгъордтой.) Аслæмбег! 
18 

Аслæмбег (уынгæй Къуындзихмæ). Лæппу, бæхы 
иæ бынатмæ акæн. Иæ саргъ ын ма сис. (Æрбацыд кæрт- 
мæ, йæ уадулыл карды нос.) Дæ бон хорз, дзыцца! 
У æ л г а. Уе ’фсымæрæн уæ рухсаг зæгъынмæ дæр нал 
æвдæлы! 
Аслæмбег. Гæнæн нæй. Æнцой нæ нал уадзынц... 
(Ие уæхскæй æриста топп æмæ йæ бæласы цонгыл æр- 
цауыгъта.) Истæмæй дæм фæкæсын хъæуы? 
У æ л г а. Рæвдз дæн хуыцауы фæрцы. Сымах чи хъыг- 
дары, стыр хъуыддаджы лæуд стут. Тох та цымæ цæуыл 
кæнут? 
Аслæмбег. Цы дын зæгъон? Ныронг кæд райгуы- 
рæн бæстæйы сæрвæлтау уыдис мæ тох, уæд æй ныр нал 
æмбарын. Йæ райгуырæн зæхх мæнæй къаддæр чи нæ 
уарзы, уыдон ныр мæ ныхмæ. (Къуындзих æмæ Быдыго 
хъусынц Аслæмбеджы ныхæстæм, афтæмæй архайынц 
Аслæмбеджы хотыхтимæ.) 
У æл га. Кæм ма сты дæ фыд, де ’фсымæр? 
Аслæмбег. Æрыдонмæ баздæхтысты. Бигъайы- 
фыртмæ хабаримæ. 
Уæлга. Цы ’рцыд уагæры? 
Аслæмбег. Фæзынд иу-цавæрдæр «Хетæг». Дысон 
Чырыстонхъæуыл куыд æрхъула кодта, афтæ нын йæ 
партизантимæ нæ фронт барæмыгъта. Баиу сты хъæуы 
цæрджытимæ. Сæрмæт æмæ Батрадзы æфсадæй дур-ду- 
рыл нал ныууагъта. Ахæм митæ бакодта махæн дæр 
Æхсæрысæры, Цыколайы... 
Уæлга. Иæ цæрæнбон бирæ уыцы мадæн, ахæм 
фырт чи схъомыл кодта! 
Аслæмбег. Нæ хотых æиæхстæй никуы æрхастам. 
Уæлга. Галиу зондыл хæст раппæлинаг никуы вæй- 
йы. Хисдæртæм бакæс. (Ацыд. Аслæмбег исдуг алæууыд, 
стæй сабиты къухæй райста хотыхтæ æмæ бацыд хис- 
дæртæм. Кæрты дуарыл фæзынд æнахуыр лæг. Бæзджын 
19 

рихитимæ, йæ уæлæ — дæрдджын цухъа. Къухы — лæ- 
дзæг, хордзен. Кæсы Быдыго æмæ Къуындзихмæ худæн- 
дзастæй. Сабитæ йæ нæ уынынц.) 
Къуындзих. Федтай цы хуызæн лæг у «Хетæг»> 
Ехх, ахæм лæг куы фестин. Астемырмæ нæ хъуыстай, йæ 
сæрыл, дам, аст мины дæттынц!.. 
Б ы д ы г о. Иæ, ссæдз мины! 
Къуындзих. Нæ, аст мины! Цом-ма Аслæмбеджы 
бафæрсæм! (Куыд фæцæйцыдысты, афтæ сæм лæг фæ- 
дзырдта.) 
Л æ г. Къуындзих! (Лæппутæ джихæй кæсынц лæгмæ.) 
К ьу ы н д з и х. Мæгуыргур? (Лæг йæ сæр батылдта: 
«о».) Хорз афон не ’рбацыдтæ. Мæнæ хисдæртæ рухсаг 
куы зæгъой, уæд-иу æрбацу. 
Л æ г. Рухсаг та кæмæн? 
Къуындзих. Ме ’фсымæр Хетæгæн. (Лæг хорзау 
нал фæци. Лæппутæ фæраст сты.) 
Л æ г. Къуыпдзих! 
К ъ у ы н д з и х (сонт зылд фæкодта). Ды мæн зоныс? 
Лæг (бахудт). Зопын... Къæдзæх... 
Къуыидзих. Ме ’цæг иом дæр мын зоныс? (Лæг 
йæ сæр батылдта: ома «о».) Хетæджы хуызæн... Мæнæ 
диссæгтæ... Хетæг!!! (Иæхи баппæрста лæгыл.) Хетæг! 
Уæдæ мард нæ дæ? Дзыцца дын хнст куы кæны. Дзыц- 
ца! Аслæмбег!! 
X е т æ г (цæхгæр). Фæлæуу! Ныртæккæ нæ. Хорз нæ 
рауайдзæн! Фæстæдæр æрбауайдзынæн... 
Къуындзих. Мæнæ ма цытæ дзуры! Дзыцца, Ас- 
лæмбег! Хетæг! Хетæг рапгас! (Хæдзармæ куыд фæцæй- 
згъордта, афтæ Аслæмбег йæ размæ разгъордта’) 
А с л æ м б с г. Цы хабар у?! Цæуыл хъæр кæныс? Ца- 
вæр Хетæг?! 
1 К ъ у ы и д з и х. Кæс-ма, уæртæ! 
А с л æ м б с г (джихæй кæсы исдуг). О, Хетæджы дзу- 
20 

ар! Мæнæ цы диссæгтæ! Мæнæ цы диссæгтæ! Афтæ дæр 
вæйны?! (Базгъордта æмæ йæ йæ хъæбысы фелвæста. Кæ- 
сы йæм.) Мæнæ диссæгтæ! Хетæг! Нæ, нæ мæ уырны. Фын 
у! Нана! Нана! Фæзынд дæ уарзон хъæбул! 
Уæлга (джихтæ кæнгæйæ). Хетæг! 0, лæгты дзуар! 
Куы уын дзырдтон, лæппу сæрæгас у. (Хетæг базгъордта 
йæ мадмæ.) Зыдтон æй... Мæ зæрдæ йæ æмбæрста. Фынг- 
тæ цæттæ сты... Фыдхуыз та куы дæ... (Хетæгмæ кæсгæйæ 
йæ цæссыгтæ згъорынц.) Цæссыгтæ нал ис... Цыппар 
азы... 
X е т æ г. Зæрдæнизы дæ бафтыдтон, нана. Афтæ цæ- 
мæн рауад, уый дын радзурдзынæн... (Адæмæй чидæртæ 
рацыд сæ размæ. Фæзынд Заретæ дæр йе ’мбæлттæй иу- 
имæ.) ’ 
Уæлга. Хорз рауад... 0, лæгты дзуар, дæуæн кув- 
дзынæн нырæй фæстæмæ. (Заретæ йæ акодта. Уынгæй 
æрбайхъуыст бæхты къæхты хъæр. Тагъд-тагъд æрбацæ- 
уы Сæрмæт. Иымæт рæвдз баппæрста кауы сæрмæ. Иæ 
уæлæ — ирон дарæс булкъоны цинтимæ. Йемæ — дыууæ 
афицеры.) 
Сæрмæт (цæугæ-цæуын). Зонын æй, зонын. Нæ 
хæрзгæнæг нæ размæ фæцис хабаримæ. (Кæсы йæ фырт- 
мæ.) Кæмæн арфæ кæнон ацы диссаджы тыххæй?! Табу 
дæуæн, иунæг хуыцау! Мæ хъæбысмæ, лæппу! (Хетæг 
бацыд æмæ фыдæн тыхджын ныхъхъæбыс кодта.) Лæп- 
пу! (Ногæй йыл ныттыхст йæхæдæг. Æрбайхъуыст тæр- 
гæ бæхы къæхты хъæр. Æрбагæпп кодта Батрадз. Ба- 
згъордта Хетæгмæ. Фелвæста йæ йæ хъæбысы æмæ йæ 
зилы сывæллонау.) Хатыр, хорз адæм! Нæ цин уæ разæй 
фæкодтам. Алчи дæр уæ ахæм хорздзинадæй ханджын 
уæд. 
X н с д æ р. Иунæг хуыцау зæгъæд, нæ саударæн фынг- 
тæ цины фынгтæй куыд ивæм! (Бацыд æмæ йæ хъæбысы 
акодта Хетæджы. Асæрфта йæ цæссыгтæ.) Нæ рафæл- 
21 

днсæг хуыцау! Уастырджи, кæд ма исчитæ афтæ мæрд-' 
тæй раздæхинаг сты, сæ цыртытæ сын зынджы хан 
бакæп! 
Адæм. Хуыцау зæгъæд! (Иууылдæр ацыдысты. Бат- 
радз хæцы Хетæджы уæхскыл, афтæмæй бараст сты ми- 
дæмæ.) 
Къуындзих. Федтай, цы ’фсымæр мын фæзынд, 
уый! Афтæмæй йæ гæбына хуыдтой. Мæрдтæй куыд ра- 
бадт, уый федтат? Цом уырдæм. (Азгъордтой. Рацыд За- 
ретæ, йæ хæд фæстæ фæзынд Аслæмбег дæр. Рацæйцыд 
Батрадз дæр Заретæйы фæдыл, фæлæ уæдмæ Аслæмбег 
баурæдта Заретæйы, Батрадзы нæ федта, афтæмæй. Бат- 
радз йæхи бафæсвæд кодта.) 
Аслæмбег. Заретæ, цæмæн афтæ батагъд кодтан 
уæхимæ? Нæ цины бон дæ зæрдæмæ нæ цæуы? (Заретæ 
ницы дзуры.) Заретæ? 
3 а р е тæ (йæ маст уромгæйæ). Лæг ма хуыздæр цæ- 
уыл бацин кæна. Уæ сахъ гуырдтыл ма ноджыдæр баф- 
тыд... 
Аслæмбег. Заретæ, иу дзырд, иу ныхасмæ мыл 
барвæс. Кæд у, уæдæй абонмæ дæ агурын ныхасмæ. Ныу- 
уадзын мæ тохы быдыр, кæд дæ фенин... Лидзыс мæ ар- 
вы талынгты. Цы ’рцыд? Цы хабар у... Курын дæ: не стыр 
цин адих кæнæм иумæ. 
3 а р е т æ. Нæ... (Кæсы йын йæ цæсгомы ностæм.) 
Аслæмбег (азилгæйæ). Кæд мыййаг мæ цæсгомы 
ностæй райдыдтай æмбæхсын. 
3 а р е т æ. Нæ, нæ! Хотыхты ностæ хæстоны кæнынц 
ноджы аивдæр, фæлæ... никуы дын уыдтæн афтæ фыд- 
зæрдæ, афтæ æгъатыр æнхъæл. Куыд батасы дæ къух ме 
’фсымæры хуызæттæм? 
А с л æ м б е г. Де’ фсымæры фæстæ мæм æгæр схæ- 
рам дæ. Аххосджын æз нæ дæн. 
3 а р е т æ. Аххосджыи — дæ фыд, де ’фсымæр. 
22 

Аслæмбег. Уыдоны тыххæй дзуапп нæ дæттын. Æз 
уыдтæн æндæр ран, æндæр хæсты. 
3 а р е т æ. Æндæр ран, æндæр хæсты ауыгътай æн- 
дæр искæйы æфсымæры, æндæр искæйы фырты... 
А с л æ м б е г. Æз ауындзæг нæ дæн. Салдат дæн æз. 
Мæ хотых сисын лæгæй-лæгмæ фембæлды. 
Заретæ. Æмæ дæ зæрдæ бакомы марын? 
Аслæмбег. Хæст, хæст у. Мах — уыдоны, уыдон — 
мах. Раст нæ чи у, уый та иунæг хуыцау равзарæд. 
Батрадз (рацыд сæ размæ). Раст чи у, уын кæд 
нæма зоныс, уæд дыи æй æз бамбарын кæндзынæн, ме 
’фсымæр. Раст у, йæ фыдыбæстæйы сæрыл нæ къухмæ 
хотых чи райста, уый. Ууыл тох кодтам æхсæрдæсæм азы! 
Ууыл тох кæнæм ныр дæр. 
3 а р е т æ. Ме ’фсымæр Фыдыбæстæйы знаг уыдис? 
Б а т р а д з. Де ’фсымæр уыдис фыдæлты зæххыл сæ- 
тæлæджы хъузгæн хæдзар саразынмæ чи хъавы... Ахæм 
>.æдзар та мæнгæфсон у Иу дымгæйы уддзæф æмæ зы- 
гуымау æрбайсæфдзæн. 
За ретæ. Хох куы фæлдæха, уæд æм дæ сынæг ма- 
уал араз. Бындзарæй фæлдæхы уе стыр хох æмæ йæ нæ- 
дæр Сæрмæт, нæдæр йæ сахъ гуырдтæ бауромдзысты. 
Б а т р а д з. Чызг, æгæр суагътай де ’взаг. Куыдз йæ 
бынат куы нæ зона, уæд æй бирæгъ хæссаг у. 
Аслæмбег (йæ маст уромгæйæ). Хатыр, ме ’фсы- 
мæр. Цыппар азы уæззау хæстыты фæрсæй-фæрстæм... 
Никуы дæм сдзырдтон фæстæмæ, кæд дыл мæ зæрдæ худ- 
тис, уæддæр. Ныр дын æй зæгъын — сылгоймагимæ ахæм 
дзыхы уагæй дзурын аив нæу. 
Б а т р а д з. Мæнæн мæ фæндагыл чи лæууы, уыдоны 
æз нæлгоймагæй, сылгоймагæй не ’взарыц. Кæм ис Еси- 
рæт, кæм ис Фаризæт?! Кæм сты Тамарæ, Фатъимæт? 
Уыдонимæ! Тох кæнынц нæ ныхмæ! Ацы рæсугъд дæр йæ 
хъус уыдонмæ дары, йæ рыичын фыд ма йæ къуылымпы 
23 

кæны. Кæд уыцы хабар нæ зыдтай, уæд дыи æй æз хъу- 
сын кæнын, мæ зынаргъ æфсымæр. (Заретæ ацыд.) О, 
фæлæуу, чызг! Ныронг дын дæ уæздандзинадмæ кастæн, 
фæлæ дыл ныр мæгуыры бон акæндзæн. 
Аслæмбег (Заретæйы фæдыл кæсгæйæ). Батрадз, 
Заретæмæ цы зæрдæ дардтон, уын зыдтай. Фæлæ уæддæр 
мæ фæндагыл æрлæууыдтæ. Хисдæры бар дын радтон. 
Цыппар азы дæргъы мæ зæрдæ æнцой нæ зоны. Мæхи 
барæй нæмгуыты дзыхмæ æвæрып, кæд мæ хъизæмæрт- 
тæн фервæзин, фæлæ нæй. (Фæзылд Батрадзмæ.) Ис фæ- 
стаг кæрдзыны къæбæр искæмæн радтæн, фæстаг хæдои 
нскæйы уæхсчытыл баппарæн, цард искæйы сæрыл æр- 
хæссæн, фæлæ уарзондзинад! Нæ! Уымæн нскæйы фыц- 
цаг скæнæн нæй! 
Б а т р а д з. Æз дын исчи нæ дæн. Дæ хисдæр, де 
’фсымæр. 
А с л æ м б е г. Уарзондзинад кæсдæр, хисдæр нæ зоны. 
Б а т р а д з. Лæмæгъ дæ, Аслæмбег, дæ зæрдæ дæ зон- 
дыл фæтых. Фембæлдзынæ æндæрыл. 
Аслæмбег. Зæрдæ æмбæхсæн чырын нæу, Батрадз. 
Иу дзаума дзы сис æмæ дзы æндæр нывæр. Ацы хъуыд- 
даджы мæ фæндагыл мачи æрлæууæд! 
Б а тр а д з. Афтæ у?! 
Аслæмбег. Афтæ! 
Б а т р а д з. Хорз! Тынг хорз мын æй бамбарын код- 
тай. Фæлæ, йæ ныхасыл фæсмон чи кæны, æз уыдонæй 
нæ дæн. Куы йын загътон, куыдз йæ бынат куынæ фæзо- 
ны, уæд æй бирæгъ хæсгæ кæны. (Ацыд. Аслæмбег йæ 
фæдыл кæсгæйæ баззад. Рацыдысты Хетæг æмæ Къуын- 
дзих.) 
Хетæг. Хордзен ахæсс хæдзармæ. (Аслæмбегмæ.) 
Цы кæнут уый, ме ’фсымæртæ? Æнхъæлдæн æмæ мæ 
фæзынд уæ зæрдæмæ нæ цæуы? Дыууæйæ дæр — уыцы 
тар æрфыг. 
24 

А с л æ м б е г. Мады гуыбыны дæр хъулæттæ вæййы. 
Хетæг. Цæй тыххæй у дæ ныхас? 
Аслæмбег. Ницы... Афтæ... Фæстæдæр дын бирæ 
цыдæртæ фæдзурдзынæн, Хетæг. Цом ныр, бакæсæм хис- 
дæртæм. (Къуындзих архайы хордзентимæ. Систа дзы 
сырхæфсæддоны гопджын худ.) 
Къуындзих. Асæбе! Мæнæ-ма кæс, Хетæгмæ цы 
худ ис. 
Аслæмбег (худмæ кæсгæйæ). Уый цы у? 
X е т æ г. Мæ чысыл æфсымæрæн лæвар. (Уынгæй æр- 
байхъуыст бæхты къæхты хъæр. Кæртмæ æрбазгъордта 
хъазахъаг.) 
Хъазахъаг, Иæ бæрзонддзинад кæм ис? 
Аслæмбег. Цы хабар у? 
Хъазахъаг. Абон райсом хъæумæ æрбаирвæзт иу 
адæймаг. Ныртæккæ штабæн фæхабар кодтой: сусæг пы- 
хасимæ æрвыст у хъæуы цæрджытæм. 
Аслæмбег. Ахиз мидæмæ, пæ бæрзонддзимад 
уым ис. 
X е т æ г. Мæн агурынц... 
Ас л æ м б е г. Дæу!? (Бахудт.) Кæд æцæгдæр дæуыл 
фæгуырысхо сты... 
X е т æ г. Гуырысхо нæ. Тынг зынтæй æрбаирвæзтæн... 
А с л æ м б е г. Æцæг дзурыс? Нæ, нæ! Уып та куыд?! 
X е т æ г. Афтæ, Аслæмбег. 
Аслæмбег. Уæдæ сырх худ дæр?.. Нæ, нæ! Куыд 
рауад, уыи? Фæлæуу, фæлæуу... Цыппар азы? 
X е т æ г. Сыбыры, уыйфæстæ Мæскуыйы... Уырдыгæй 
та ардæм... 
Аслæмбег. Уæдæ уымæн ницы хабар кодтай дæ 
хæдзармæ? Ау, æмæ цæмæй фиддзынæ дæ иыпйарæг ма- 
ды цæссыгтæ? Нæ, дæхиуыл мысыс, Хетæг... Куыд? Уы- 
донимæ? 
Хетæг (йæ сæр батылдта, ома «о»), Уыдонимæ, Гъе 
25 

ныр фехъусын кæн нæ фыд æмæ не ’фсымæрæн. Дардмæ 
кæй агуырдтат, уый уæм хæстæгмæ фæзындис. 
Аслæмбег. «Хетæг»? 
X е т æг. «Хетæг». 
Аслæмбег. Ау, ахæм æфсымæр мын сдæ? (Бацыд 
æмæ Хетæджы тыхджын ныхъхъæбыс кодта.) Дæ хъæ- 
батырдзинады тыххæй. Фæлæ дæ цæмæн бахъуыд дæ бй- 
зыртæ сæттын? 
X е т æ г. Ныфс мæ уыд Батрадз æмæ Аслæмбег сæ 
мард æфсымæрæн кæй ницы кæндзысты. 
Аслæмбег. Цæуылнæ равзæрстай дæхицæн æндæр 
хæстон балц? 
X е т æ г. Æз æрвыст дæн сымахмæ, хорз уæ чи зоны, 
ахæм лæгæй. Аслæмбег, ды мæ Батрадзæй хуыздæр бам- 
бардзынæ. Фыд та йæ фырттæй дард нæ фæцæудзæн. 
Аслæмбег. Уæ фарс? 
X е т æ г. О, уый у мæ хисдæрты фæндон. Ме ’рбацыды 
сæр. 
Аслæмбег. Цæугæ, Хетæг, дæ сæр бафснай, ныр- 
тæккæ бæллæхтæ æрцæудзæн. Нæ дын ныххатыр кæн- 
дзысты. 
Б а т р а д з (мæстыйæ рагæпп кодта, комкоммæ ба- 
тахт Хетæгмæ). Цытæ дзурынц уый? Хетæг? Нæ, нæ! Ас- 
лæмбег! Чидæр нæ кæрæдзиуыл ардауы! Нæ хæдзары 
хорзæх кæйдæрты нæ фæнды, Аслæмбег! (Аслæмбег 
азылд.) Ау, уæдæ ацы ран ме знагæн хъæбыстæ кодтон!? 
Ды нæ дæрæн кæныс? Дæу куы фæрсын! Ахæм сдæ? Цы 
ма йæм кæсут?! (Дамбаца фелвæста Аслæмбег æмæ йæ 
чидæртæ иргъæвынц. Къуындзих дамбацайыл йæхи бап- 
пæрста. Батрадз ын йæ уадул ныццавта. Къуындзих иу- 
варс асхъиудта. Батрадз ногæй дамбаца Хетæгмæ кцыд 
фæдардта, афтæ мæстджынæй рагæпп кодта Сæр- 
>мæт.) 
С æ р м æ т (Батрадзмæ). Лæппу! 
26 

Батрадз. Лдæмы цæсты дæ бафтыдта! Цырагъы 
рухсæй кæй агурыиц, уымæн дæ хæдзары куывд сарæз- 
тай! (Мæсты каст бакодта Аслæмбегмæ дæр æмæ дуары 
æдде фæци йæ дыууæ æмбалимæ. Ссыд сæ бæхты къæх- 
ты хъæр. Сæрмæт баздæхт Хетæгмæ.) 
С æ р м æ т. Æцæг у уын? 
Х.етæг. Æцæг. Мæ фыд, фæнды мæ, цæмæй мæм 
байхъусай... 
Сæрмæт. Хорз бон равзæрстай, фæлæ бирæ нæ 
ахæсдзæн. Дæ сау цырт дын куыд систам, афтæ йæ фæ- 
стæмæ садзгæ дæр ныккæндзыстæм! (Ацыд. Иæ фæстæ 
ацыдысты йе ’мбæлттæ дæр.) 
Æ м б æ р з æ н 

ДЫККАГ АКТ 
ПРОСЦЕНИУМ 
Астемыр. Раст дæ ды, уаридзаст комиссар. Нæп 
фæстæмæ здæхæн. Нæ сахуыр фæстæмæ здæхыи, дойны- 
йæн дон чи нæ агуырдта, стонгæи къæбæр, бæгъæввадæн 
дзабыр, уыцы сырхæфсæддон. Дзæбуг æмæ Æхсырфæй 
рангуыргæ сырхæфсæддон! Æрцыд рæстæг сыгъдæгзæр- 
дæты дуне саразынæн. Дæ зонд, деппæт хъарутæ не стыр 
рæствæндагæи. 
æртыккаг ныв 
Хъæд. Сырхæфсæддонтæ бадыиц æртыты фарсмæ. Лæбурæгау 
æрбакодта Шумейко. 
Ш у м е н к о. Мæн хъæуы комиссар! 
Хъахъхъæнæг. Мироиенко? 
Ш у м е й к о. Нæ! Комиссар Орджоникидзе! 
Хъахъхъæнæг. Орджонлкидзе комиссартимæ зи- 
лы фронтыл. (Акаст.) Æрбацæуынц. (Æрбацыдысты 
Орджоникидзе, Конура, Хмельков, Огурцов æмæ иннæтæ.) 
С е р г о. Комиссар Кочура! 
Кочура. Ахæм уавæрты æфсадæн йæ бон дарддæр 
хæцып нал суыдзæи. 
С е р г о. Комиссар Хмельков! 
Хмельков. Бæлвырд фæндон мæм нæма ис, фæлæ 
æз дæр разы дæн Кочурæимæ, цалынмæ Мæскуыйæ æх- 
хуыс райсæм, уæдмæ нæ бон нал суыдзæн дарддæр хæ- 
цын. (Кæсынц Сергомæ.) 
С е р г о. Цы зæгъдзысты иннæ комиссартæ? 
Огурцов. Цæмæй Мæскуыйæ æххуыс райсæм, уый 
I тыххæн Хъызлар æмæ Мæздæг суæгъд кæиын хъæуы 
Шкуро æмæ Бичерахы-фырты бандæтæй. 
28 

Хмельков. Разы нæ дæн Огурцовимæ. Цы тыхтæ 
ма нæм баззад, уыдоны руаджы ницы бакæндзыстæм 
Деникин нæ, фæлæ Бичерахы-фырты æфсæдтæн дæр. 
С е р г о. Дæ фæнд, комиссар? 
Хмельков. Нæхи айсæм Астраханмæ. Уырдæм Мæ- 
скуыйæн йæ бон бауыдзæн махæн баххуыс кæнын. Хæст- 
хъом куы фæуæм, уæд фæстæмæ раздæхдзыстæм Цæ- 
гат Кавказмæ. Æрмæстдæр афтæмæй бауыдзæп нæ бон 
пе ссæрибар кæнын. 
С е р г о. Ды та цы зæгъдзынæ? 
Шуменко (мæстыйæ). Æз дæн уæззау сармадзан- 
ты батарейы командир Шумейко. 
С е р г о. Зонын дæ. 
Ш у м е й к о. Никæйы бон нын у баххуыс кæнын, æм- 
бал комиссар, æмæ комкоммæ æрбацыдтæн дæумæ. Сар- 
мадзаны алы нæмыг дæр туджы аргъæй æлхæнгæйæ æр- 
тæ боны тох кæнæм знагимæ. Ныр нæм нал ис нæдæр 
сармадзаны нæмгуытæ, нæдæр æхца. Знаг та бырсы æмæ 
бырсы. 
С е р г о. Ды махмæ урс æфсадæй æрбацыдтæ, æн- 
хъæлдæн? 
Ш у м е й к о. О, хъазахъаг урс æфсадæй мæ æрбаца- 
пал кодта мæнæ ацы комиссар. (Бацамыдта Хетæгмæ.) 
Цæмæй зыдтон æмæ мæ ам тымбылкъухæй хæцын кæн- 
дзыстут. 
Серго. Мах та тымбылкъухæй уæ урс æфсады дæ- 
рæн кæнæм цыппар азы. Нæ хъæрзæм, нæ тъизæм, нæ 
нæтæм! (Адæммæ.) Раст у, 11 Æфсадæн йæ бон нал у 
дарддæр тох кæнын. Цæмæй урс æфсæдты Мæздæг æмæ 
Хъызларæй фæсурæм, уымæн дæр нæм нæй фаг тыхтæ. 
Ам иутæ зæгъынц Астраханмæ аздæхæм, зæгъгæ. Раст 
мæм нæ кæсы ахæм фæндон дæр. Астраханмæ аздæхгæ- 
йæ знаджы амæттаг бакæндзыстæм, мингай æфсæддон- 
тæ сæ цард нывоидæн цы респбуликæиы сæрыл æрха- 
29 

стой, уын. Науæд цы зæгъдзысты хæххон адæм? Нæ зæгъ- 
дзысты, стыр ныхæстæй иын зæрдæтæ бавæрдтой, ныр 
сæхæдæг сæ сæртæ бафснайдтой, зæгъгæ? Нæ, уый уы- 
дзæн стыр гадзрахатдзинад махырдыгæй. Адæмы цæсты 
бафтаудзыстæм революцийы кад æмæ намыс! Æппып- 
фæстаг æнæ æфсæнвæндæгтæй куыд ис аздæхæн Астра- 
ханмæ? Фистæгæй? Цæмæй Хъаспийы тыгъд быдыры 
уазал æмæ стонгæй фæцагъды уой не ’фсæдтæ?! Цæмæй 
ма, нæ хæстон техникæйæ цы мæгуыр муртæ баззад, уы- 
дон фæидæгтыл ныууадзæм? Æппынфæстаг, тифæй чи 
сæйы, уыцы æфсæдтæн цы хъуамæ кæнæм? Кæм ис хæлц, 
дарæс, ахæм стыр балцы ацæуынæн? 
Хмельков. Дæ фæнд, æмбал комиссар? 
С е р г о. Растдæр уыдзæн Терчы рахиз фарсмæ ацæ- 
уын. Уым бамбырд кæнæм иæ фæстаг тыхтæ æмæ хæххоп 
партизантимæ иумæ архангæнæ бауромæм знаджы дард- 
дæры бырст Цæгат Кавказмæ. Æххуысмæ арвитæм Ца- 
рицын æмæ Астраханы фронттæм. Ахæм æххуысæй нып 
зæрдæ æвæры Астраханы фронтæй Сергей Миронови" 
Киров, Царицыны фронтæй — Иосиф Виссарионович Ста- 
лин! (Фæдисоны цыдæй æрбацыд Умарбек. Йæ хъата- 
ратæ ныццавта зæххыл.) 
У м а р б е к. Чи хæцы, уый хæцæд, махæн нæ бон нал 
у дарддæр хæцын, нал! 
Серго. Умарбек! 
У м а р б е к. Ахæм лæппутæ! Иу мадæй райгуыргæ 
æфсымæртау, бырсæм, лæбурæм размæ, бæгънæг, æххор- 
маг, æнæхотых, æнæгилдзытæ. Кæдмæ сын æвæрдзынæн 
хус ныхæстæй зæрдæтæ? 
Серго. Умарбек! 
У м а р б е к. Мæ цæсгом сæм нал хъæцы. Цавæр рс- 
ролюци у ай? 
С е р г о. Цавæр революци? (Азылд, стæй цæхгæр фæ- 
зылд æмæ срæмыгъта.) Дуры гуыбынæй рацæугæ рево- 
30 

люци. Гом гуыбын, гом зæвæт революци! Бамбæрстай, 
комапдир! (Сабырæй.) Ды мæхъæлон, æз гуырдзиаг. 
Хъæртæ кæнын æз дæр зонын. (Цæхгæр фæзылд Хетæг- 
мæ.) Цал гилдзы ма баззад дæ партизантæм? 
Хетæг. Фараст æмæ дыууисæдз гилдзы, æмбал ко- 
миссар. 
С е р г о. Дæ дамбацайы? 
Хетæг. Дыууæ гилдзы, æмбал комиссар! 
С е р г о (Астемырмæ). Дæ къорды? 
А с т е м ы р. Фæйнæ цыппар гилдзы алы æфсæддон- 
мæ дæр, æмбал комиссар! 
Серго. Дæ дамбацайы? 
А с т е м ы р. Æртæ гилдзы, æмбал комиссар! 
С е р го (йæ маузермæ амонгæйæ). Мæнæ уым дæр 
афтæ! Гъе уын дын нæ революци, æмбал Умарбек! Зыл- 
дыстæм фронтыл! Æфсæддонтæ сфæлдахынц сæ хызын- 
тæ æмæ хъæр кæнынц: «Гилдзытæ нал ис, гилдзытæ!» 
Цы дзуапп сын радтаиккам. Не ’рвыст адæм хъæуты алы 
гилдз дæр фæпдзгай сомтæй кæй æлхæнынц, уый зонут 
уæхæдæг. Иниæ ахæм тиф! Рынчындæтты къух бакæ- 
нæн нал ис. Мингæйттæй цагъды кæнынц æфсæддонтæ, 
сабитæ, зæрæдтæ! Æнхъæлмæ кæсынц æххуысмæ, фæлæ 
нæй æххуыс, нæй дохтыртæ! Зæрдæ фæрчытæй хауы уы- 
доны хъизæмæрттæм кæсгæйæ. Нæдæр Деникины, нæдæр 
Бичераховы фыдгæнджытæ афтæ тæссаг не сты, ацы низ 
куыд тæссаг æмæ æгъатыр у! Фæлæ уæддæр мæлæтдзаг 
тохæй хъуамæ рацæуæм уæлахизæй! Æрмæстдæр уæла- 
хизæй! 
У м а р б е к. Иеппæт азар дæр мæхъæлон адæмы сæ- 
рыл æртыхсдзæн, комиссар. Бакæс-ма, Деиикин цы фыс- 
сы, уый. (Дæтты йæм фыстæг.) 
Серго (кæсы). «Хъазахъæгтæ æмæ ирæттæ! Мæ- 
хъæлон адæм сæхи сбастой большевиктимæ æмæ уæ 
скодтой фесафыны фæнд. Уæ тыхтæ сиу кæнут махимæ, 
31 

&Мæ æмвæпд-æмзондæй кæрон скæнæм мæ.Чъæлы адæ- 
мæн!» Кæцæй ис ацы сидт дæумæ? 
У м а р б е к. Ссардтам æй уацайраг хъазахъагмæ. 
Серго (дæтты йæм гæххæтт). Гъе уый дын гил- 
дзытæ, гъе уый дын хæцæнгæрзтæ. 
У м а р б е к. Нæ дæ æмбарын? 
С е р г о. Ацы гæххæттимæ ацæудзынæ хъæутæм. 
Æрæмбырд кæн адæмы. 
У м а р б е к. Уый та цæмæн? 
С е р г о. Агурыс æххуыс? 
У м а р б е к. Агурын. 
С е р г о. Уæдæ уæд ацы сидт бакæс дæ адæмæн. Уы- 
дзæн дæм хæцæнгæрзтæ, уыдзæн дæм гилдзытæ! 
У м а р б е к. Куыдæй? Цы хуызы? 
Серго (фелвæста дамбаца, мæстыйæ). Гъа, æмæ 
мыл æй цæв, кæд мыл не ’ууæндыс, уæд! Цæв! (Умарбек 
мæсты ист ракодта гæххæтт.) Фæстиат нал, Умарбек, кæд 
ма Сергойыл æууæндыс, уæд. (Умарбек ацыд.) 
Хетæг. Æрæджы нæм æрбакодта йæ цыппар æфсы- 
мæры. Сæ иуæп иннæ сахъ гуырддæр. 
Ш у м с н к о. Ацæуыны бар мын ратт, æмбал комис- 
сар. 
Серго. Сармадзаны нæмгуытæм не ’рбацыдтæ? 
Шумейко. Куыд сæ амал кæныи хъæуы, уый бам- 
бæрстои. Дзæгъæлы нæ дзырдтой: дæ рæстдзинад тыз- 
мæг мадæй уæлдан нæу, зæгъгæ. Цыдæриддæр дæхъæуы, 
уып дæхæдæг амал кæн хæсты цæхæры, зæгъгæ, зæ- 
гъыс? Гъемæ хорз! Мæхъæлон кæм сарæхса, уым хъа- 
захъаг дæр фæстены нæ баззайдзæн. (Ацыд.) 
Серго (командиртæм). Мæздæг æмæ Хъызлармæ 
пæ ныббырст. Райсом уæм бопыцъæхтыл фæцæуын. Уæ- 
хи рæвдз кæнут. (Ацыдысты.) Василенко, ды мæм баи- 
’хъæлмæ кæс. (Серго æрзылд, æртыты фарсмæ цы æфсæд- 
32 

донтæ бадтис, уыдоныл. Чидæртæ йын сыстадысты, фæ- 
лæ сæ фæстæмæ сбадын кодта.) 
Серго (Хетæг æмæ Астемырмæ бацæугæйæ). Цы 
хъуыддæгтæ сарæзтай, уый тыххæй бузныг, Хетæг, фæ- 
лæ, уæддæр дæ фыд, де ’фсымæртимæ нæ сарæхстæ. Нæ 
мæ фæнды, цæмæй топпæргъæвдæй кæрæдзины ныхмæ 
æрлæууат. Иу хатт ма бафæлвар. Уый уыдзæн тынг зын, 
фæлæ дæ хъару æмæ дæхæдæг. Дæ фыд, де ’фсымæртæ 
урсытæн стыр тых кæй сты,уый дæ рох ма уæд. 
Астемыр. Нал раздæхдзæн. 
Серго. Чи зоны. Революционертæ стæм. Нæ зæрдæ- 
тæ цас фæлмæн сты, уыйас та нæм маст ис. Фыдæй-фырт- 
мæ зындоны арты судзæм. Кæдæм æй æрвитын, уый зо- 
нын. Æз афтæ зæгъын, цæмæй раздæха, стæй иунæгæй 
дæр нæ! Уæ партизантæ Деникины æфсæдтæн ахъаззаг 
цæфтæ кæй ныккодтой, уый тыххæй инæлар Вадбольский 
сфæнд кодта Чырыстонхъæуы бындзарæй фесафын. Æх- 
хуыс ы-н кæндзысты Бигъайы-фырт, Икъайы-фырт, Бер- 
ды-фырт æмæ дæ фыды æфсæддон хæйттæ. Уыцы хъуыд- 
даджы ды хъуамæ бакъуылымпы кæнан дæ фыды. 
Æрмæст лæгдзинад фаг нæу. Зондæй архайын хъæуы. 
Уæлдайдæр та ныртæккæ. Мæиæ федтат уæхæдæг. Нæ 
фаг кæнæм хæцæнгæрзтæн, гилдзытæй. Дæ зæрдыл бадар 
ноджыдæр: Цæголы-фырт баззад рынчыиæй Чырыстон- 
хъæуы. Ууыл исты куы ’рцæуа, уæд нæ амæлæт хуыз- 
дæр. 
А с т е м ы р. Есирæт дæр — уыдонмæ. 
X е т æ г. Куыд? Цы хуызы? 
А с т е м ы р. Комиссармæ пнсмо куыд фæцæйласта, 
афтæмæй ахст фæцис. 
С е р г о. Уый нæ зыдтон æз. Фæстиат нал. Берды- 
фырт булкъоны цин кæй райста, уый фæдыл райсом ара- 
зы бæрæгбон. Спанда кæн уыцы хъуыддагæй. Зыи уы- 
дзæн уый, тынг зын, фæлæ... Куыд фæзæгъынц сымахмæ: 
3 Сæрмæт æмæ йæ фырттæ 
33 

«Симды куы бацæуан, уæл, дам, дЗы симып хъæуы». 
Цардæй ницыма федтай. 
X е т æ г. Зæрдæсаст ныхæстæ, Серго. Æз мæ тæккæ 
цæргæйæ куы дæн ныртæккæ. 
Серго. Нæ, Хетæг. Зæххыл цуаноны топпы гæрах 
йедтæмæ æндæр хотыхты нæрыи куыиæуал хъусæм, гъо 
уæд кæндзыстæм æцæг цард. 
Астемыр. Баййафдзыстæм уыцы цард дæр, æмбал 
комиссар. 
Серго. Æнæмæнг баййафдзыстæм. Цæй... мæнæн 
ахсæв мæ фæндаг — Хъызлармæ. Хорзæй баззайут. 
(Ацыд.) 
Хетæг (йæхицæн дзурæгау). Цы хъизæмæрттæ дын 
æвзарын кæнынц афонмæ... Цы хъуыддаг дæ уыдис ре- 
волюциимæ? Астемыр, цæмæи æн бакодтат знаджы амæт- 
таг? 
Астемыр. Æрдиагæй ницыуал. Фæлтау асагъæс 
кæн дæ фæндагыл. Куыдæй сæм бацæуынмæ хъа- 
оыс? 
X е т æ г. Цы дын зæгъон, нæ зонын, Астемыр. Нырæн 
зындæр мæм никуы каст мæ фæндаг. Се ’ртхъирæнтæ 
æгæр карз уыдысты. Кæд Аслæмбеджы руаджы... 
Астемыр. Афтæ куы дзурынц, семæ нал и? 
Хетæг (знæтæй). Хъус-ма, абон сау хабæрттæ кæ- 
нынмæ сау сынтæй фыддæр куы фестадтæ. Цы йыл æр- 
цыд? 
Астемыр. Дзурынц, зæгъгæ, дам, сæ ныууагъта 
æмæ булкъон Цæлыччы-фыртмæ йæхи радта. 
X е т æ г. Цæмæн цымæ? Куыдæй базындæуа бæл- 
вырддæр? Къуындзих? 
Къуындзих (рацыди). Хуыцауардыстæн, зæгъгæ, 
уын зæгъын, Къуындзихæй ма мæм исчи сдзырдта, зæгъ- 
гæ, уыд ын... Сырхæфсæддон дæн æмæ мæ уæхимæ ма 
рæдинын кæнут. 
34 

Хетæг. Нæ фыд æмæ не ’фсымæрты куы бабæрæг 
кæнис, уæд дæм куыд кæсы? 
К ъу ы н д з и х. Хæстон хъуыддаджы фæдыл? 
X е т æ г. Хæстон! 
К ъ у ы н д з и х. Уæдæ ассæндон, зæгъыс? 
X е т æ г. Куы ницы ма базыдтай, уæд кæдæм ссæн- 
дыс? Дæхи арæвдз кæн æмæ ардæм. (Къуындзих ацыд.) 
Астемыр, дæ къорд бацæттæ кæн! (Æрбайхъуыст хъæр- 
тæ, гæрæхтæ.) 
Астемыр (фæкаст). Аслæмбег! (Хетæг æмæ Асте- 
мыр сæхи бафæсфæд кодтой. Фæзынд Аслæмбег. Йæ 
сæр — цæф, хæцы йыл къухæй. Иннæ къухæй фæстæмæ 
гæрах кæны дамбацайæ). 
Аслæмбег (фехста). Гъа, уый та дæуæн! Куыдзæн 
чи райгуырд! (Фехста та ногæй, фæзынд. Ауыдта Асте- 
мыр æмæ Хетæджы.) Гъа-а! Ам куы дæ, ме ’фсымæр, 
стæй ды дæр, нæ зынаргъ сыхаг! Хорз нæ скуынæг код- 
тат. Ныр та мæ фæдыл цуан кæнут? (Фелвæста дамбаца. 
Фелвæста дамбаца Астемыр дæр.) 
X е т æ г. Астемыр! (Аслæмбегмæ комкоммæ кæсгæйæ.) 
Йæ къух æфсымæрмæ нæ батасдзæн. Фесты дæ гилдзы- 
тæ, хибар Ирыстоныл тохгæнæг? 
Аслæмбег. Дæ фаг ма дзы разындзæн, гом зæвæт- 
джынтимæ æмдзæхдонгæнæг! (Фехста, фæлæ дамбацайы 
нæмыг нал разынд. Дамбаца аппæрста. Æхсаргард фел- 
вæста Хетæджы сæрмæ, уыцы рæстæг Къуындзих рагæпп 
кодта æмæ йæ дыууæ æфсымæры астæу алæууыд.) 
К ъ у ы н д з и х. Цæв, кæд ды дæр афтæ сбирæгъ дæ, 
уæд. 
Аслæмбег (фсмдзаст йе ’фсымæртæм). Нæ, мæ 
мады цæстытæ... Се ’рыхгæнын мæ бон нæу. 
Хетæг. Дæ сæры цæф бабæтт. 
Аслæмбег. Мæ фынддæс барæджы мын баныгæд- 
тат, мæнæн та мæ сæры цæф бæттын кæиыс? Цалынмæ 
35 

æз уыдоиæн сæ туг рапсои, уалынмæ мæхи туг зæнтæи 
фæцæуæд! 
X е т æ г. Де ’мбæлтты туг — Батрадзыл. 
А с л æ м б е г (æррайау). Мæнæн уæ уæлдай нæй! Ме 
знæгтæ сымах дæр! Мæнæн ничи ис! Æз иунæг дæн, бам- 
бæрстай, иунæг! Æмæ мæ ныууадзут, цалынмæ уæ къа- 
базгай нæ ныккодтон, уæдмæ! (Сæры цæфтыл фæхæцыд 
æмæ æрхауд.) 
Хетæг. Иæ цæф ын бабæттьш хъæуы! (Астемыр 
фелвæста йæ ронæй бæттæн æмæ дзы бабаста Аслæмбе- 
джы сæр. Аслæмбег йæхи æмбарын байдыдта. Бакаст 
раздæр иумæ, стæй иннæмæ. Сырдау фæгæпп кодта. Фæ- 
лæбурдта йæ гæрзтæм, фæлæ та фæстæмæ æрлæмæгъ 
æмæ æрхауд.) 
Аслæмбег (æрдæг хъæлæсæй). Цы уæ хъæуы?.. 
Æфсад мæнмæ нæй... Цы хуызæн лæппуты... бабын код- 
тон... 
А с т е м ы р. Уæ бæгъатыр булкъон Цæлыччы-фырт та 
дын ратдзæн. Цæгат Кавказæй хицæн паддзахад сара- 
зынмæ куы хъавы, ау... 
Аслæмбег. Уастæн та пын цы зæгъон? Кæд мæнæн 
уæлдай уый дæр йæ развæндаг нæ уыны. (Сыстад.) Мæ- 
нæн уырдæм баздæхæн нал ис. 
X е т æ г. Цæуылнæ? 
Аслæмбег. Мæ къорд æвастæн ракодтон, цæмæй 
мæ фæлдурæджджын æфсымæр Батрадзимæ аныхас кæ- 
нон... Цæмæй Заретæны... 
X е т æ г. Цы кодта Заретæ? 
Аслæмбег. Сырды хаст æй акодта. О, бнрæгъ! 
Куыд бирæ дын фæбарстон. Æфсымæры хатыр нал, ахæм 
дзырдимæ зилын йæ фæдыл. Хетæг, мæ номдзыд æфсы- 
мæр. Фынддæс лæджы. Æрмæстдæр фынддæс барæджы 
Дæ къордæй. Кæд ма дын Аслæмбег æфсымæр у, ма йын 
бахæлæг кæнут уыцы хорздзннад, Астемыр! 
36 

Хетæг. Аслæмбег! 
Аслæмбег. Дур сæ дурыл нал иыууадздзынæн! 
Нæй! Уæд æм цæуын лæгæй-лæгмæ! 
Хетæг. Аслæмбег! 
Аслæмбег. Ауадз мæ! Ауадз мæ! 0, куыд ничи уал 
мæ æмбары! Цы ма у мæ цард?! Уæд та мæ сымах фех- 
сут! Иу нæмыг! 
X е т æ г. Аслæмбег! Æппынфæстаг, кæд дæ зонд бын- 
тондæр нæ фæцыд, уæд ма иучысыл байхъус. Дæуæн æп 
скъæфгæ акодтой, мæнæн та йæ уацары райстой. 
Аслæмбег. Куыд? Есирæт дæр уыдонмæ ис? Æмæ 
лæууы... Куыд ын быхсыс?! Дунейы æфсад дæ къухы! 
Фынддæс барæджы мын æмæ Есирæт уыдзæнис дæ фарс- 
мæ, Хетæг. 
X е тæ г. Æгæр схъиуд дæ, Аслæмбег, æмæ дæ сафгæ 
дæр уый кæны. Хуыздæр нæ уаид дыууæйæ... æз æмæ ды 
сабыргай, æнæ хъæр, æнæ цъистæй... Уазæгуаты нæ фыд- 
мæ... не ’фсымæрмæ... Нæ бацæуæнтæ æмæ нæ рацæуæн- 
тæ Астемыры къорды бар... 
Аслæмбег (бирæ рæстæг ницы дзуры). Нæ дыл 
æууæндын, ме ’фсымæр. Æгæр аивтай ды дæр. Фæлæ ма 
мын хуыздæр гæнæн дæр цы ис? Мæ цард тæдзынæгæй 
цыхцырæгмæ. Цас тагъддæр иал уон, уыйас хуыз/,æр. 
Æмбаерзæн 
ЦЫППÆРÆМ НЫВ 
Фæстæмæ та хъæд. Бæласы быи — стъол, баидон. Бæрæг у, ам 
хæстæг урсгварднонты штаб кæй ис, уый. Хъахъхъæнæг рацу-баиу 
кæпы. Æрбацыд Додтн. 
Хъахъхъæнæг. Æрбацыдтæ та, зæронд? (Æр- 
бацыд Батрадз.) 
Батрадз. Цал хатты дын загътон, дæхи мын ма- 
уал уынын кæн? 
37 

Додти. Мæ чызджы мын рауадз. 
Б а т р а д з. Ныронг дæу уыдис, ныр та мæи у! 
Додти. Мæ чызджы мын ратт! 
Б а т р а дз. Ма мын чъизи кæнын кæ мæ къухтæ. 
Додти. Мæ куыдзы къæдзил дæ къухтæн — сæ лæ- 
дзæг. 
Б а т р а д з (Додтийы ассонгæйæ). У, зæронд галхæфс! 
Д о д ти (йе ’муд куы ’рцыд). Мæ лæппу, ды нал дæ. 
Фæлæ, мæ чызг, ды та куыд нæ ракæсыс, дæ фыды зæ- 
роиды дын куыд «рæвдауынц», уымæ? 
Б а т р а д з. Кæд ма дæ фырты федтай, уæд дæ чыз- 
джы дæр фендзынæ. Уепнæты дæр — маргæ, ауындз- 
гæ! 
Д о д т и. Мæ хуры чысыл, дзæгъæл уастæн хæдзар са- 
разæн куы уаид, уæд афонмæ мæ сау хæрæг гæнæхтæ 
аскъæрдтаид. 
Батрадз. Æппынфæстаг дæ зæронд дзых ныхгæп- 
дзынæ æви нæ? (Иæ тæрттæм ын фæлæбурдта, рацыд 
Сæрмæт.) 
С æ р м æ т. Лæппу! Додти, хисдæр дæ, сыхæгтæй ны- 
выл фæцардыстæм. Бацагур дæ хæдзар. 
Додти. Сæрмæт, хъуыды ма кæныс Хетæджы бон... 
Æрыдоны дон дæ фæцæйласта... (Батрадз æй федде 
кодта.) 
Сæрмæт (йæ фæдыл). Фервæзын мæ кодтай уæд, 
Додти, чи зоны, де ’намондæн... Дæ чызг æмæ дæ фырти- 
мæ — мæ ныхмæ, æз мæ фырттимæ — дæ ныхмæ... Сымах 
уæхимæ раст кæсут, мах нæхимæ. (Батрадз æрбаздæхт.) 
Фарстан ма уыцы чызджы? 
Б а т р а д з. Булкъон Берды-фырт мæ и’æ бауагъта, 
мæ бæрæгбан, дам, мын ма æнад кæнут. 
С æ р м æ т. Хæстмæ райсом уый цæуы æви æз? (Тынг- 
дæр æрбайхъуыст фæндыры цагъд.) 
Б а т р а д з. Уый дæр... (Сæрмæт æм сонт каст фæ- 
38 

кодта.) «Хетæджы» уд&гасæй æрбакæиынмæ, аХæм дзырд 
радта пæ нуыл бæрзонддзннадæн. Хъахъхъæнæг! Ракæи 
нхсты! 
С æ р м æ т. Ардæм цæмæн? 
Батрадз. Æгæр хъæрахст у уым. Фыррасыгæй сæ 
еæр, сæ фат нал зонынц. (Азылд, расыг хъæртæ кæцæй 
хъуысы, уыцырдæм.) 
Сæрмæт (йæхицæн дзурæгау). Æрæджы дæр ма 
гомгуыбын сабитимæ ратæх-батæх кодтон, ныр мæ ных- 
мæ æрлæууыдысты... Бафæрс æй. Кæд исты зæгъа, уæд 
хорз, кæд нæ, уæддæр-иу æй ауадз. , 
Б а т р а д з. Уадзгæ? 
Сæрмæт. Ардæм сылгоймæгтимæ хæцынмæ нæ ра- 
цыдыстæм. 
Батрадз. Сылгоймаг нæ, фæлæ не знаг. Не ’фсы- 
мæры уарзон чызг. Алыбон нын хицауад иæ цæстмæ кæй 
дары, уыцы æфсымæры. Иæ бæрзонддзинад нæ цинты 
бæрæгбон аразы. Кæм сты дæуæн та дæ ног цинтæ, дæ 
ног хæрзиуджытæ?! 
С æ р м æ т. Фыдæн йæ фырт — йæ хуыздæр хæрзиуæг. 
Хъæбулы ад куы бавзарай, уæд æп бамбардзынæ. 
Б а т р а д з. Де ’цæг фырт, дæ фарсмæ чи ис, уый. 
С æ р м æ 1\ Нынйарæг йæ цоты фыркъатæ æмæ цæу- 
къатыл нæ дихтæ кæны. Цы дын загътон, уый бамбæр- 
стай? (Хъахъхъæнæг æрбакодта Есирæты. У фæлурс 
æмæ фæлмæстхуыз. Бæрæг у, нæмгæ йæ кæй кодтой, уый. 
Сæрмæт ацыд. Батрадз кæсы Есирæтмæ.) 
Батрадз. Цæй куыд, Карсанаты рæсугъд? Гæды- 
бæласау ризын куы байдыдтай... Хъæбатыр куы уыдтæ. 
(Цæхгæр.) Мæ бæхджын æфсады мын пулеметæй ды 
ныццагътай?! Комнссармæ сусæг фыстæг ды нæ лас- 
тай? Ныр дæ дзыхæй уддзæф куынæуал хауы, æви дæ 
ехсытæ æрлæмæгъ кодтой? (Æфсæддонтæй чидæр цæгъ- 
ды хонгæ кафты цагъд. Есирæт джихæй хъусы.) Хъу- 
39 

сыс? Бар дæ куы уыдис... Ды та пæ нæмгуыты æхситтæй 
баивтан. 
Ес и р æ т. Нæмгуыты æхситт чи бавзæрста, фæндыры 
цагъд уый хуыздæр æмбары. 
Б а т р а д з. Куы никуы уал æй фена дæ къух. 
Е с и р æ т. Махæй уазæг искуыдæм куы фæцæуы, уæд 
æй лæгтыдзуарыл ныффæдзæхсынц. 
Б а т р а д з. Æгæр ныфсджын дæ, чызг. 
Е с и р æт. Ныфс мæ куы нæ уыдаид, уæд мæ чындз- 
дзон къаба ацы хæстон дарæсæй нæ раивтаин. 
Б а т р а д з. Цы писмо ластай, уым цы фыст уыд? 
Есирæт. Искæйы писмотæ кæсын аив нæу. 
Батрадз. Æцæгдзинад дзурдзынæ æви нæ, хъах- 
бай! 
Е с и р æ т (стыр паузæйы фæстæ). Хъазты-иу дæ фи- 
дар уæнгтæм куы кастæн, хъазгæ бæхыл-иу уынгты куы 
æрцæйцыдтæ, æмæ-иу дæ мад, Батрадз мын цæра, зæгъ- 
гæ, куы бакодта, уæд æнхъæл уыдтæн — лæгæн йæ ба- 
кастмæ гæсгæ — йæ зæрдæ... 
Батрадз. Ахæм дзыхы уагæй кæмæ уæндыс ды?! 
Есирæт. Иæлгоймагмæ фæстæмæ цы сылгоймаг 
уæнды дзурын, уый у бирæгъы æмбал, фæлæ дæумæ æз 
уæндын. Ды дæ, йе ’фсарм чи бахордта, ирон лæджы кад 
цъыфы чи сæвдылдта, ахæм удхор. Æппын мацы фæуæд, 
фæлæ де ’фсымæры уарзоны та куыд байстан? 
Батрадз. Уымæй мын ма уайдзæф кæн. Заретæйы 
æз уарзтон, фæлæ ма уæд мæ сæрыстырдзинад мæ зæр- 
дæныл уæлахиз кодта. Уæдмæ фæраздæр ме ’фсымæр. 
Ссардтон кæрæдзийы зæрдæтæ, фæлæ мæн хъæуы, мæн! 
Æмæ йæ никæмæн ратдзыиæн. Ме ’фсымæр нæу Аслæм- 
бег? Нæ мæ фæнды, цæмæй уыимæ уа! Æгæр бирæ уар- 
зын Заретæйы æмæ уæлæуыл куынæуал уа, уæд мын 
æнцондæр уыдзæн. Ды дæр ме ’фсымæры уарзон дæ. Цæ- 
уылнæ ахъуыды кæиыс йæ сæрыл? Дæ зæрдыл нал лæу- 
40 

уы, изæрмилты-иу куырæнтты раз йе ’мбæлттимæ цы зар- 
джытæ кодта. Суанг ма уыцы уæззау хæсты дæр йæ зар- 
джыты дæу мысыд. 
Е с и р æ т (музыкæ адард). Хетæг, рæузонд уыдтæн 
уæд... Никуы дæм æрдардтон мæ хъус. Мæ цардæн фæ- 
уын æнхъæл никуы уыдтæн. Де стыр хæдæфсармдзинад 
мæ зæрдæмæ нæ цыд. Дæ лæмæгъ дзыхы ныхас мæ нæ 
хызт... Ныр сдæ «Хетæг». 
Б а тр а дз. Цæмæн кæныс ахæм лæппуйæ дæхи æнæ 
хай? 
Е с и р æ т. Æз дæуæн хабæрттæ куы фæдзурон, уæд 
мæ ауадздзынæ? (Æрбацыд Уæлга.) Ахæм ныхæстыл 
ахуыр дæн. Фыццаг хатт нæ дæн уæ къухы. 
Батрадз (Есирæты цæнгтæм фæлæбурдта). Ных- 
хурх дæ кæндзынæн! 
Уæлга. Лæппу! Дæ хъæбатыр тох сылгоймæгтимæ 
куы у?! 
Б а т р а д з (балæбурдта Есирæтмæ). Цæмæй дæ фæр- 
сын, уымæн дзуапп ратдзынæ æви нæ? 
Уæлга. О, æлгъыст фæуаи! Куыд тынг бахордтай 
дæ цæсгом! Дæхи мын мауал уынын кæн! 
Б а т р а д з. Дæлдзæх фæут фыдæй, мадæй, æфсымæ- 
рæй! 
Уæлга. Хуыздæр мын цы зæгъай уæдæ меппæт фы- 
дæбæдты тыххæй. Есирæт, мæ хур... 
Есирæт (йæхи баппæрста Уæлгайыл). Уæлга! Кæ- 
дæй дæ нал федтон. Куыд сты хъæубæстæ? Куыд у мæ 
мад?.. Цыдæр мæ æмбæхсыс. Тыхстдæр у? Уæлга... 
Уæлга. Мадæлтæ хъизæмæрттæн сты... 
Есирæт. Цыдæр фыдхабар æрцыд, мæ зæрдæ йæ 
æмбары. (Рацыдысты Сослæмбег, Сæрмæт Батрадз.) 
Сослæмбег (Уæлгамæ). Дæ бонтæ хорз, Уæлга. 
Цы хур, цы къæвда дае ’рбахастои ацы зындонмæ? Дзæ- 
бæх, æпæлиз? 
41 

Уæлга. Маргъæп нæ ахстол куы сафтпд уа, уæд 
куыд хъуамæ уа дзæбæх? 
Сослæмбег (Батрадзмæ). Абоп ннкæпы фæрсæм. 
Изæры йæ æз мæхæдæг бафæрсдзынæн. Стæй йæ бирæ 
рафæрс-бафæрс дæр пайда нæу. Акæнут æй! 
Уæлга. Æз курын, Сослæмбег, чызджы суæгъд 
кæп. 
Сослæмбег. Уæлга, нæхи бар нæ уадз. 
Уæлга. Æз курын, цæмæй чызджы суæгъд кæнат. 
Ба т р а д з. Дзыцца, цæугæ нæхимæ. 
Уæлга. Сослæмбег, ныййарæг мады хатырæй... 
С о с л æ м б е г. Æгæр сты йæ фыдбылызтæ. 
Уæлга. Уыцы хорздзинад сараз. 
Сослæмбег. Цыдæриддæр сараздзынæн дæу тых- 
хæй, Уæлга, ацы хъуыддаджы мæ мацы дом. Акæнут æй. 
У æ л г а. Иæ мард мады хатырæй! (Иууылдæр æгуып- 
пæгæй аззадысты. Есирæт тарстæй кæсы Уæлгамæ.) 
Есирæт. Дзыцца нал ис? Мæ мад нал ис! Уæлга! 
(Кæугæ æрхауд Уæлгайы къæхты бынмæ. Уæлга йæ си- 
ста, йæ сæр ын йæ хъæбысы æрбакодта.) 
У æ л г а. Ахæм зыи фæндагыл кæм æрлæууыдтæ, уым 
фыдхабæрттæн дæр фидардæр уæвын æмбæлы. 
Есирæт. Мæ мад, куыд дын зæгъон хæрзбои? Цы 
бирæ хъизæмæрттæ дын фенын кодтон, уыдоны тыххæй 
дæ куыд ракурон хатыр? Дæ иунæг чызг фæцыд зынг 
агурæг, цæмæй дын дæ уазал къона бахъарм кодтаид, 
фæлæ йын не ’рбаздæхтмæ куынæуал фæлæууыдтæ... 
(Сослæмбег, Сæрмæт æмæ Батрадзмæ.) Уый бавæрдзы- 
сты, фæлæ мæгуыр сымах, йæ мард бавæрæг дæр кæмæн 
нæ уыдзæн! (Хъахъхъæнæг акодта Есирæты. Уæлга знæт 
каст бакодта йæ лæг, стæй йæ фыртмæ æмæ ацыд.) 
С æ р м æ т (Батрадзмæ). Ауадз чызджы. 
Сослæмбег. Æз куы загътон, уыцы чызг ардыгæй 
уадзгæ нал у. 
42 

Сæрмæт. Иæ ныййарæг мады йын бавæрын бауа- 
дзут. Ирон лæджы æфсарм дæм разынæд. 
Сослæмбег. Ирои лæджы æфсарм хорз у ирон 
фыиджы уæлхъус, фæлæ нæ абоны хъуыддæгтæм ницы 
бар дары. Дæ ирон æфсарм дын дæ къухтæ сбаста дæ 
босяк фырты ныхмæ. Хисдæр дæ æмæ дын уый хатыр 
уыдис ныронг. Дæуæй ферох, æвæццæгæн, уырыссаг пад- 
дзахы булкъон кæй дæ, уый. 
Сæрмæт. Хъахъхъæиæг, дæ бынатмæ ацу! (Бат- 
радзмæ.) Ды дæр! (Ацыдысты.) Берды хъал фырт, уы- 
рыссаг паддзахы хъахъхъæдтон Японы хæсты, дæуæн ма 
дæ хъуымыз дæ былтыл куы тагъдис, уæд. Уырыссаг пад-* 
дзахы сæрыл хæцгæйæ мæ буары — цыппар нæмыджы. 
Паддзахы къухæй сдæн зæхджын, цинджын. Уырыссаг 
паддзахы сæрыл æрлæууыдтæн мæуарзон фыртты ныхмæ. 
Сослæмбег. Дæ уарзон фырттимæ æз фидаудзы- 
нæн. Ды æгæр фæзæронд дæ, Сæрмæт. Дæхи къухæй дæ 
кард куы æрæвæрис, уæд хуыздæр уаид дæ дарддæры 
цардæн. (Сослæмбег ацыд. Сæрмæт лæууы æнæдзургæйæ. 
Ссыдис Сослæмбеджы бæхы къæхты хъæр. Æрбацыд 
Уæлга.) 
У æ л г а. Дæ бартæн дын æз фылдæр æнхъæл уыдтæн. 
Цы хуыздæр дзуапп ратдзынæн мæ сыхæгтæн? Куыд нæ 
йæ уынут фыдæй, фыртæн, уæ хъæубæстæн сæ бирæ хъи- 
зæмæрттæ уæ фæдыл æфтыд кæй æрцыдысты, уый. Цы 
цæсгæмттимæ ма æрлæудзыстут сæ разы? 
С æ р м æт. Цæугæ хъæмæ. Æз чызджы арвитдзынæн 
ахсæв Батрадзнмæ. Афицертæй дзы кæд исчи ис, уæд ын 
зæгъ æмæ дын искæйы демæ арвита. 
У æ л г а. Заретæ кæм ис? Фæнды мæ йæ феиын. 
Сæрмæт. Уыимæ мæн ницы хъуыддаг ис... Фида- 
> æнт сæхæдæг. (Уæлга ацыд. Фæндыры хъæр æмæ расыг 
æфсæддонты уынæр кæны хæстæгæй-хæстæгдæр). Гъæ, 
нозтæн дæр чи нæу... Хуыцау куы зæгъид æмæ уыл куы 
43 

рауадзид уе знæгты, цымæ цы митæ кæниккат, æнæсæр 
кæрчытæ! 
Хъазахъаг. Булкъои Цæлыччы-фырты минæвар. 
С æ р м æ т. Рауадз æй. (Æрбацыдысты Хетæг, Аслæм- 
бег, Хъахъхъæнæг. Сæ размæ рацыдысты поручик æмæ 
цалдæр салдаты.) 
С æ р м æт. Поручик, зæгъ, ардæм йæ къах куыд ничи 
æрбавæра, афтæ! Ныхас мæ ис ам мæ фырттимæ. (Пору- 
чик ацыд хæстонтимæ. Сæрмæт кæсы йæ фырттæм. Ис- 
дугмæ цæмæй райдайа, уый нæ зоны.) 
Аслæмбег. Бар мын ратт, мæ фыд, æз мæ рагон 
æмбæлтты фенон... (Хетæгмæ.) Семæ къæсæры Уастыр- 
джийы ном ссарон. (Ацыд.) 
Сæрмæт. Аслæмбег æрбаздæхдзæн, уый зыдтон, 
фæлæ ды та цæмæн æрбаздæхтæ? Æви мын мæ ныхас 
æмбаргæ нæ бакодтай? 
X е т æ г. Цыппар азы дæ нæ федтол... 
Сæрмæт. Хорз мын уынын кæныс дæхи алы бон. 
Хетæг. Хæс æвæрд мыл ис адæмæй. 
Сæрм æт. Дæ адæм, дæ фыд, де ’фсымæртæ кæима* 
сты, уыдон. 
Хетæг. Мæ адæм,—мæ фыды фарсмæ гутоны къух- 
тыл чи хæцыд, уыдон. 
Сæрмæт. Сеппæтыл нæ аххæсдзынæ. Хи цард, хи 
хæдзары амонд сæнрагдæр... 
X е т æ г. Дæ хор-иу кæфойгай цæмæн уæрстай сыхæг- 
тыл? 
Сæрмæт. Мæнæй мæгуырдæр уыдысты. 
Хетæг. Кусарт-иу куы акодтай, уæд-иу æй цæмæп 
уæрстап хæдзари-хæдзар? 
С æр м æт. Мæнæн цыбырдæркъух уыдысты. 
X е т æ г. Гъе уæдæ мæнмæ дæр мæ фыды туг ис. Мæ 
бон нæ уыд, мæ фарсмæ-иу сыхы лæппутæй исчи æнæ 
дзабыр, æнæ хæдон куы æрбалæууыд, уæд уымæ кæсып. 
44 

/Ерцыдис рæстæг, уыдон хæдонджын, дзабырджын цæ- 
мæй суой, мæ фыд та сæ ныхмæ æрлæууыд. 
С æ р м æ т. Æз æрлæууыдтæн мæ хуымгæнд, мæ 
хæдзар байсынмæ чи хъавы, уыдоны ныхмæ. 
X е т æ г. Уыцы хæдзар, уыцы хуымгæнд махимæ райс- 
дзынæ дывæрæй. 
Сæр м æт. Сымахæн нæ уынын уæ тохы сомбон. 
X е т æ г. Нæ тохы сомбон — фæллойгæнæджы ног ду- 
не. Нæ мæ фæнды, цæмæй нæ хъæубæсты æхсæн мæ фыд 
сæргуыбырæй æрлæууа. 
Сæрмæт. Фырт фыдмæ æртхъирæн кæны? 
Хетæг. Æртхъирæн нæ, баба. Ахъуыды кæн. 
Сæрмæт. Мæ тæригъæдтæ æгæр сты, ничи мын сæ 
ныххатыр кæндзæн. Мæ фæндагæй мын аздæхæн нал ис. 
Алчидæр нæ архайы, цæмæй йæ мæсыг бæрзонддæр уа. 
Хетæг. Уæ мæсыгæн фæцудыдта йæ бьшдур. Рацыд 
ыл тыхджын уад. Сиу кæн, мæ фыд, дæ домбай карды 
цæф махимæ. Зæй зæйы хъæрмæ цæуы. Бирæ мæ куы 
уарзтай, баба. 
С æ р м æ т. Мæ куырм цæсты ’рдыгæй мæм æрбацыд- 
тæ, лæппу... Ме ’нгуылдзтæ мын иугай-дыгай уæгъд кæ- 
ныс, дæ хурхмæ дын цы кард сдаудтон, уын фистонæй. 
Мауал мын дзур, мацыуал! 
X е т æ г. Мæ фыд! 
С æрм æт. Дæу фыд куы хъуыдаид, уæд йæ фарсмæ 
уаис... Хетæг, мæ хур, æз дæ де ’фсымæртæй уæлдай хъу- 
лондæр куы дардтон. Уыдонæн-иу сæрак дзабыртæ, дæ- 
уæн — уырыссаг къахыдарæс. Уыдонæн — фæсмын цу- 
хъатæ, дæуæн — хуыздæр тынæй куырæт. Æз дæ пъарт- 
фелджын скæнынмæ куы хъавыдтæн, уæд дæ къухмæ 
кард куыд райстай? Куыд рацыдтæ гадзрахатæй дæ фы- 
дыл? 
X е т æ г. Баба, ды уыныс æрмæстдæр дæхи, дæ хæ- 
дзар, дæ къона, дæ бинонты. Дæу фæнды, цæмæй æрмæст- 
45 

дæр дæ фырт суа пъартфелджын. Æмæ уæд иннæтæ та? 
Дæ фарсмæ Габо, Аслæныхъо... Дæ хорз сыхæгтæ. Уыдон 
дæр фæнды, цæмæй сæ цот пъартфелджынтæ суой. Ба- 
даргъ уæм кодтой сæ мæллæг къухтæ, фæлæ сын сæ сы- 
мах дзæхст кæнут уе ’рттиваг кæрдтæй. 
Сæрмæт. Гогызы цъиуæй ацыдтæ æмæ цæргæсæй 
сыздæхтæ. О, иунæг хуыцау, фæлтау мæрдтæй куынæуал 
раздæхтаис æмæ дын дæ хъæлæс куы никуал фехъуыста- 
ин. Ацу, айс дæхи ардыгæй. Мæ маст мæ зондыл тых кæ- 
нын байдыдта. Ссардзынæ дæ мæлæт. 
X е т æ г. Ныртæккæ ардæм фæзындзысты ме ’мбæлттæ. 
С æ р м æ т. -Куыдзы тугæй æхсад! (Фелвæста дамба- 
ца.) Уæларвон тыхтæ, кæд искуы искæмæн баххуыс код- 
тат, уæд мын мæ масты тæрхæттæ суадзут, цæмæй ам 
мæ фырты сæрыл ма ныккæлой! Лæппу, хицауады раз 
мын мæ бнрæ хорздзинæдтæ мауал ссæнд... Фæцу, кæ- 
дæмдæриддæр дæ фæнды, уырдæм, дæ уарзон фыды ха- 
тырæй, дæ ныййарæг мады хатырæй, фæцу хъæмæ. Дæ 
чысыл æфсымæры хатырæй. Акæн чызджы. Саразут уæ 
цард. Гъе уый дын мæ фæстаг ныхас. Афтæ куынæ бакæ- 
най, уæд мæ-иу хъаст ма ракæн. (Ацыд. Хетæг кæсы йæ 
фæстæ.) 
X е т æ г. Мæ уарзон фыд, куырм галау дæ сивтыгътон 
æмæ, дæ уæззау дзывыр кæдæм ласыс, уый дæхæдæг дæр 
нæ зоныс. (Бацыд мидæмæ. Рацыд поручик расыгæй, йæ 
фæдыл рахызт Аслæмбег, йæ къухы — сыкъа, Хетæг йæ- 
хи бафæсфæд кодта.) 
А с л æ м б е г. Иу нуазæи ма, поручик. Поручик! 
П о р у ч и к. Уый фæстæ мæм куыд нæуал сдзурай, 
афтæ. (Банозта.) Бирæ дæ уарзын. ^æхи цæрæнбон... 
Ирон арахъ диссаг у, æвæдза... Махмæ дæр Невинкæйы 
нæхæдæг скъæрæм арахъ, фæлæ ирон арахъ бæллæхдæр 
у. Нуазыс æй æмæ дон, сыгъдæг дон. Афтæ сабыргай ар- 
тæнты дæлæмæ ацæуы. Стæн уырдыгæн сæрмæ... Уыцыиу 
46 

цæлхъ нылласы æмæ шрапнелы хæлд фæкæны. Чи дæ 
ды? Дæ цъондыр мæ зæрдæмæ цæуы, хъазахъаг дæн æз. 
(Ныззары.) 
Аслæмбег. Нæ уарзын, нæлгоймаг хъæбыстæ, пъа- 
тæ куы фæкæны... 
П о р у ч и к. Циц! Иууылдæр мæлгæ кæндзыстæм. Ам 
пууылдæр куыдзæйгуырдтæ сты. Мæхицæй уын нæ зæгъ- 
дзынæн. Цом фæйнæ... 
Аслæмбег. Нуазынмæ нæ нал æвдæлы. 
П о р у ч и к. Циц! Æз хъазахъаг дæи. 
Аслæмбег. Æз та ирон дæн... 
П о р у ч и к. Уарзгæ дæр дæ уымæн кæиын. (Апъа 
йын кодта.) Хъазахъæгтæ æмæ ирон адæм хорз сты. Сыл- 
гоймæгты фидар армы дарæм, уæгъд уадзын сæ нæ хъæ- 
уы... Цæмæн фæцыдтæ афтæ мæ зæрдæмæ?! (Ныхъхъæ- 
быс ын кодта.) Ехх, Маруся! Афонмæ та искæйы хъæбы- 
сæй скæс-скæс кæныс. 
Аслæмбег. Иæ фыды уал куы фениккам. 
П о р у ч и к. Уæ фыд райсом боныцъæхыл Чырыстон- 
хъæумæ балцы цæуы. 
Аслæмбег. Кæдæм, кæдæм? 
П о р у ч и к. Чырыстонхъæумæ. Гæды лыстæнмæ куы 
ацæуы, мыстытæ хъазын уæд райдайынц. Нæ нæл гæды 
Берды-фырт банозтджын æмæ хуыр-хуырæй фынæй кæ- 
ны. Иемæ мæ хоны. Хетæджы хъуамæ голладжы æрба- 
хæссæм. Зоны йæ, мæнæй ахæмтæ нæ ирвæзынц. 
Аслæмбег. Æз дæр ма, поручик, иу æмбисонд зо- 
ныи. Мыст, дам, срасыг æмæ хъæр кæны: æз, дам,ныр- 
тæккæ гæдыйæн йæ мукъутæ ныххойдзынæн. 
П о р у ч и к. Худæджы лæг дæ, Аслæмбег! Фæлæуу- 
ма, цæй фæдыл ракодтай мыст æмæ гæдыйы кой? 
Аслæмбег. Поручик, мидæмæ саккаг кæн. Фæн- 
дагсар Уастырджийы тыххæй ма дзы фæйнæ сыкъайы 
ауадзæм. 
47 

П о р у ч и к. Æмбæлы! Ехх, Маруся! (Ныззарыд æмæ 
ацыдысты. Æрбазгъордта Астемыр, стæй фæзынд Къуын- 
дзих, сæ размæ рацыд Хетæг.) 
Астемыр. Хъуыддæгтæ хорз цæуынц. Расыгъда^г 
кодтам скълæдтæ. 
X е т æ г (Къуындзихмæ). Ацу, Есирæт æмæ Заретæны 
суæгъд кæн. (Стынг сты гæрæхтæ. Астемыр æмæ Хетæг 
айстой сæхи. Разгъордтой Заретæ æмæ Къуындзих.) 
Къуындзих. Æллæх, Батрадзы дамбаца рахæс- 
сын хъуыд. (Азгъордта.) 
Заретæ. Къуындзих, кæдæм, амардзысты дæ! 
(Стынг сты гæрæхтæ. Заретæ йæхи айста.) 
Хъæлæстæ. Партизантæ! Партизантæ! Æрбацæуы 
Батрадз йæ къордимæ. (Сценæйы фæйнæ фарсæй раз- 
гъордтой Аслæмбег æмæ Батрадз. Кæрæдзийы ныхмæ 
æрлæууыдысты.) 
Аслæмбег. Кæм ис Заретæ? 
Б а т р а д з. Де ’фсымæр æй фæкæны... 
А с л æ м б е г. Кæм ис Заретæ? 
Б а т р а д з (кæсы йæм исдугмæ æдзынæг). Мæн фæн- 
дыд базонын, цы цæст æм дарыс, уый. Заретæйы бафæс- 
фæд кодтон. Семæ лыгъд. 
Аслæмбег. Суæгъд æй кæн. Науæд не скъæфты 
бон дæ сæр цы баййæфтаид, уый ныртæккæ бавзардзынæ. 
Б а т р а д з. Æртхъирæнтæ кæн. уæнгцухтæ нæ чи 
фæкодта, уыцы æфсымæрмæ. Дæ сæртæг зондæй дын 
спайда кодта. Дæ руаджы æрцыд. Йæ уарзоны акодта 
æмæ афардæг. (Æрбацыдысты Сослæмбег, Сæрмæт æмæ 
поручик.) { 
П о р у ч и к (цæугæ-цæуын Сослæмбегæн). Мæн ар- 
выста ардыгæй, æз афтæ æнхъæл дæн æмæ барæй... Уы- 
дон цалынмæ ам ныхас кодтой, уæдмæ скълад равдæлон 
кодтой гилдзытæй, хæцæнгæрзтæй... 
Сослæмбег (ауыдта Аслæмбеджы). Нæ рагон хзе- 
49 

лар, уазæгуаты нæм де ’фсымæры æрбакодтай? Уæнгæ- 
нæг! 
А с л æ м б е г. Булкъон, мæ фыды раз мæ дæхимæ ма 
рæдийын кæн. Хæххон лæппу дæн, æмæ дæм исты куы 
срæдион... 
Сослæмбег. Гъемæ дын æз абон хæххон тæрхон 
рахæсдзынæн, нæ ныббырст нын кæй бакъуылымпы код- 
тай, булкъонмæ дæ дзых кæй суагътан, гъе уый тыххæй, 
гадзрахатæй цæуæг! 
Аслæмбег. Куы дын загътон, уыцы номæн мæм ма 
дзур. 
С æ р м æ т. Лæппу! 
Сослæмбег (Сæрмæтмæ). Æз хæстон балцы мæ 
сæфтджытæ уымæн нæ рафтыдтон æмæ мæм дæ къæбыла 
ахæм дзых суадза. Æз дæр ирон дæн, уый дæ рох ма 
уæд, лæппу. Партизан чызджы кæй ауагътай, дæ фырт- 
ты кæй суазæг кодтай, уый тыххæн фехъусын кæндзынæн 
йæ иуыл бæрзонддзинадæн. 
С æ р м æ т. Куыддæриддæр дæ фæнды, афтæ кæн. 
Сослæмбег. Искæйы фыдбылызтæн æз дзуапдæт- 
тæг нæ дæн. 
Сæрмæт. Гъе, æрмæст ма дæ ныхæстыл бафтау- 
дзынæ: аст партизаны ныхмæ, зæгъ, нæ бон схæцын нæ 
бацис, расыг кæй уыдыстæм, гъе уый аххосæй. 
Сослæмбег. Мæ цинты бæрæгбон араздзынæн, 
зæхх иннæрдæм куы сфæлдæха, уæддæр. 
Сæрмæт. Уый дæхи хъуыддаг у. Ныр мæ бауадз 
иунæгæй. 
Сослæмбег. Мæн дæ дзæгъæлдзых фыртимæ ны- 
хас ис. 
Сæрмæт. Æз дæр йемæ Уастырдл^ийы зарæг кæ- 
нинаг нæ дæн. (Сослæмбег ацыд. Сæрмæт кæсы йæ фырт- 
мæ.) Хорз уын фæцис уæ кæсдæр. Ды та йыл куыд æи- 
цонæй баууæндыдтæ, Аслæмбег? Цæмæн дæ фæсайдта? 
4 Сæрмæт æмæ йæ фырттæ 
49 

Ныронг фидарзæрдæ куы уыдтæ, уæд ныр тæрхъусау дыу- 
уæрдæм цы рагæпп-багæпп кæныс? Гъе уыдон та уын не 
стыр сæнттæ, нæ зæххытæ, нæ цинтæ. (Цæхгæр, Аслæм- 
бегмæ.) Ды зоныс, де ’фсымæр кæм ис, уый? Тæккæ рай- 
сом ам куыд уа, афтæ! 
Аслæмбег. Мæ фыд!.. 
С æ р м æ т. Уый куынæ уа, уæд уеппæты дæр ныц- 
цæгъддзынæн. Бамбæрстай?! (Ацыд.) 
Аслæмбег (бирæ фæкаст йæ фыды фæстæ, стæй 
йæхицæн цыма дзуры, уыйау). Зæрдæйы маст, куыд тых- 
джын дæ. Дæ сау къух бауромын дæ бон цæуылнæ у? Хи 
туг, хи стæгæн дæр хатыр куынæ зоныс? 
Б а т р а д з. Гадзрахатæйцæуæг фырт фыдæн хæтаг 
сылæй уæлдай нæу. Сæ иу дæр æмæ се ’ннæ дæр цас 
тагъддæр нал уой, уыйас ныййарæджы кадæн хуыздæр. 
Аслæмбег Хетæгмæ уыцы уайдзæф нæ хауы. 
Б а т р а д з. Æрлæууыд йæ фыды ныхмæ. 
Аслæмбег. Иæ фыды ныхмæ — адæмы сæрыл. 
Б а т р а д з. Ды та? 
Аслæмбег. Æз цы? 
Б а т р а д з. Цæмæи рацыдтæ дæ фыды ныхмæ? 
А с л æ м б е г. Мæ фыды ныхмæ нæ рацыдтæн. Ардæм 
æрбацыдтæн... 
Б а т р а д з. Дзур, дзур... 
А с л æ м.б е г. Мæ бон кæсын нæ бауыдзæн, мæ удæн 
фылдæр кæй уарзын, уый искæйы хай^фæуа. 
Б а т р а д з. Æз дын исчи нæ дæн. Де ’фсымæр. Мар- 
гæ дæ куы кæнон, уæддæр хъыпп-сыпп хъуамæ ма скæ- 
най... 
Аслæмбег. Маргæ мæ акæн фæлтау, æрмæст... 
уый... йæ улæфт, йæ худт, æппæт дæр хъуамæ а-лæппуйы 
уа. Уымæн зæрдæйы хицæн бынат ис. Уыцы бынатæн йæ 
туг дæр сыгъдæгдæр у, цæмæн дзы чызджы сурæт дзуары 
с^рæтау æрттива. 
50 

Батрадз (цыма йæхицæн дзуры, уыйау). Цыппар 
лзы дæргъы уæззау хæстыты... Цъæррæмыхст дæр иæ 
ннчи фæци. Ныр нæ ие ’фсымæр уæнгсæстытæ фæкодта. 
Хъилбазыртæй æрлæууыдыстæм нæ ныййарæг мады раз. 
Гъепыр-иу дæ цæнкуыл къухæй гутоны къухтыл æрхæц. 
Бæрзоид-иу æн хъазты «æцц-æцц», зæгъгæ сис, æрбахъæ- 
быс-иу дзы кæн дæ рæсугъд Заретæйы. (Цæхгæр.) Уы- 
мæн йæ туг дойиыйæи нуазинаг у бæргæ. 
А с л æ м б е г. Суæгъд кæн Заретæйы! 
Б а т р а д з. Суæгъд æй кæндзынæн, ме ’фсымæры 
мын куы фенын кæнай, уæд. 
А с л æ м б е г. Хетæг мæнæн зынаргъ у. 
Б а т р а д з. Æмæ дын дæ фыд зынаргъ нæу? Гъе дæ 
мад? Кæдмæ ныл йæ цæссыгтæ згъалдзæн? Чи нæ фæ- 
хауæггаг кодта нæ фæрныг хæдзарæй? Уыдон! Чи нын 
хъавы нæ хæдзар, нæ зæхх байсынмæ? Уыцы хæдæфтыд- 
тытæ! Нæ сара, нæ цъæхахуырст брнчкæтæ, нæ чырæ ла- 
сæн бæхтæ, нæ дугъон æфсургътæ! Уыдон дын зынаргъ 
несты? Мæгуыр, гæвзыккæй та райдайæм нæ царды фæн- 
даг? Сæ цард æрбацыбыр. Цас сæ тагъддæр ныххурх кæ- 
нæм, уыйас нæхицæн хуыздæр. Нæ хицау æрбарвыста 
ног хъазахъ æфсæддон хæйттæ. Фæстæмæ æрбæстон уы- 
дзыстæм. Сараздзынæ Заретæимæ дæ чындзæхсæв... (Ас- 
лæмбег цы зæгъа, уый нæ зоны.) Ахъуыды кæн нæ зæ- 
ронд мадыл. Дæ уарзон фыдыл. Ацы хабар ын аслам нæ 
сыстдзæн не ’фсымæры аххосæй. Дæуæн дæр ахæстоны 
дуар кæй байтыгътой, уый дæ рох ма уæд. Дæ рæдыд 
сраст кæн, Аслæмбег. Дæ рæсугъд дæумæ æнхъæлмæ кæ- 
сы. (Рацыд Сæрмæт.) 
Сæрмæт (Аслæмбегмæ). Ам ма дæ? 
Аслæмбег. Мæ фыд!.. 
С æ р м æ т. Кæнæ дæ фыд, кæнæ де ’фсымæр! (Ацыд.) 
Аслæмбег (йæхицæн). Кæнæ фыд, кæнæ ’фсы- 
мæр... (Хъæрæй). Сæ дыууæ дæр! 
51 

Батрадз. Нæ, уый гæнæм нæй! Сæ дыууæйæ—иу. 
Равзар. 
Аслæмбег (исдугмæ джихæй баззад. Иæ фыды фæ- 
стæ акаст, стæй цæхгæр ныззылд). О, мæнгард дуне! Цип 
дæ цас ис, дæ хъизæмæрттæ та ноджы фылдæр! Мæ фыд! 
Мæ ныййарæг фыд! О, иунæг хуыцау! Ныххатыр мын æй 
кæн. Æфсымæр цæуы æфсымæры ныхмæ! 
Æ м б æ р з æ и 

ÆРТЫККАГ АКТ 
ПРОСЦЕНИУМ 
Астемыр. Размæ! Æрмæстдæр размæ фидæиы сæ- 
раппоид. Нæ фæлтæрты сæраппонд. Знаг хъыхъаг куы- 
дзау лæбуры, стигъы, мары, судзы! Тох, мæлæтдзаг тох. 
Фæцарæхстæ, уæд хорз. На уæд састы бынаты! Здæхæн 
пæй! Лæгæн лæджы бынат зæххыл! — сиды дуиетæн 
фарнхæссæг революци. Тулы уый размæ йæ цæлхыдзаг 
æмæ нæ ничиуал бауромдзæн æнустæм. 
фæндзæм ныв 
Хъæд. Мæсыджы хæлддзæгтæ, къуыбыргонд. Мæсыджы хæлд- 
дзаджы раз — стыр хус бæлас. Сæумæрайсом. Ниугæ дымгæ, къæв- 
да. Фæ;шндис Додти. Цы уыдис, уымæй ноджы æдзæллагдæрхуызæй. 
Додти. Уæлæрвтæ! Бирæ уын куы фæкуывтон. Мæ 
зæронд æрчъиаг мыи цæмæн удаиут? Цæмæй ма уын 
ссароп уæ ном? Тар хъæды халопау — иунæг, æвæгæсæг. 
(Цæхгæр.) Басастат мын мæ зæронд хъарутæ, фæлæ мын 
мæ зæрдæйы маст нæ басæтдзыстут! Мæ сонт хъæлæс 
ма мып хъуыды кæнут? (Ныззарыд,фæлæ цы зары, уый 
йæхæдæг дæр нæ зоны, афтæмæй систа йæ армы сыджыт.) 
О, мæнæ сау сыджыт! Ды дæ адæймагæн йæ урс къæбæр 
æмæ йæ сау хъæццул. Фæхæссыс æй, стæй нæ аныхъуы- 
рыс. Ахордтап мæ фырты? Ахордтай! Мæ чызг! Уæртæ 
мын мæ куырæты хæррæгъ ампъуз. (Цæхгæр.) Мæ фыр- 
ты хæс хъуамæ райсон æз, мæ фырты хæс хъуамæ рай- 
сон æз. (Стыдта залмысыф.) Чызг, мæнæ дын къабанаг 
дæ чыидзæхсæвмæ. (Иæхи айста. Æрбацыдысты, сæ уæ- 
лæ нымæттæ, афтæмæй Астемыр, Орджоникидзе æмæ иу- 
цалдæр æфсæддоны.) 
Астемыр. Знаджы зæххыл стæм, æмбал комиссар. 
Фыдбылызæп нæхи айсæм. 
53 

Серго. Æнæ цæугæ мын нæй. Сæрмæтимæ хъуамщ 
лæгæй-лæгмæ фембæлон. Ницы уæ бон бацис саразын.- 
А с т е м ы р. Хъуыддæгтæ бæргæ хорз цыдысты. 
С е р г о. Тынг хорз! Хуыздæр ма цæмæй раппæлæм? 
Кæм ис Хетæг? Цы фесты Аслæмбег, Къæдзæх? Сæрмæ- 
тимæ баныхас кæнын уæ бон нæ бацис. Теуа, дам, сы- 
къатæ агур ацыд æмæ йæхи хъустæ дæр нал æрхаста. 
Афтæ рауад уæ балц дæр. Хетæгыл куы ницы æрцыдаид,* 
уæд йæ фазыл дæр æрбырыдаид. (Фæцыдис цалдæр гæ- 
рахы.) 
Астемыр. Æмбал комиссар, ам ныртæккæ тæссаг 
у. Мах æй нæхæдæг бацагурдзыстæм. Ды... (Æрбазгъорд- 
та Къуындзих, бæрæг у, уайгæ бæхæй кæй æргæпп код- 
та, уый.) 
К ъу ы н д з и х. Мæиæ дæн, æмбал комиссар. 
Серго (йæ хъæбысы йæ фелвæста). Уæдæ адон аф- 
тæ куы загътой, фæмард, дам, ис. 
Къуындзих. Кæцæй фæмард дæн? Ме ’намондæи 
цæф дæр нæ фæдæн. 
Серго. Уый та куыд ме ’намондæн? 
К ъ у ы н д з и х. Афтæ. Æз цæф куы фæуыдаин, нæ? 
Уæд нæ сыхы лæппутæм мæ цæф къух равдыстаин, нæ? 
Ныр та сæм цы равдисдзынæн? Цæмæй йæ зондзысты, 
æз хæсты уыдтæн, уый? 
С е р г о. Мах дын стыр гæххæтт ратдзыстæм... Фæлæ 
Хетæг кæм ис? 
Къуындзих. Нæ зонын... Гæххæтт циу? Ехх! (Аца- 
мыдта йæ русмæ.) Мæнæ мын ам стыр нос куы фæуыда- 
ид... (Ацамыдта йæ ныхмæ.) Гъе та ам... (Ацамыдта йæ 
къухмæ.) Науæд та мæнæ мæ цонг. (Батылдта йæ дыс.) 
Ехх, иуæй-иутæ цы амондджын вæййынц! Уантагъд сæ 
фæцæф кæнынц... Гъеныр мын æппынфæстаг мæнæ ам 
уæддæр куы фæнос кодтаиккой... (Амоны йæ фæлмæн 
бынатмæ.) Ме ’мбæлттæ мын-ну æй хинайгæйæ федтаик- 
54 

К(,н. Æрдæбои дæр та мæ æхстой æмæ мæ нæ фæцæф 
кодгой!.. (Ату кодта.) 
Серго. Æдылы къоппа, де ’фсымæр Хетæджы хуы- 
зæн дæ. Топпы нæмыг дæм нæ уæнды. 
Къуындзих. Хæстæй лæг сыхырнайæ куынæ ’ра- 
цæуа, уæд цæй хæстон у. 
Серго. Ыыр ма бавдæл æмæ, кæм уыдтæ, уый нын 
радзур. 
Къуындзих. Хæстон æвзагыл, æви æнæуи нæ- 
химæ æвзагыл? 
Серго (бахудт). Сыгъдæг хæстон æвзагыл. 
Къуындзих (æрлæууыд раст). Мæнæн, кæсдæр 
партизанæн хæс лæвæрд уыд мæ хисдæр æфсымæр Хе- 
тæгæй, цæмæй фехъусын кодтаин Аслæмбегæн, цæмæй 
штаб байса... Цæмæй, цæмæй... цæмæй... Фæхæбæц дæи. 
(Ату кодта, рахызт йæхи æвзагмæ.) Æмæ мын Аслæмбег 
афтæ: Заретæйы, дам, ссар, нæ? Æз æм Батрадзы хæ- 
дзармæ бацыдтæн æмæ уым дæр нæ уыдис, нæ? Уæд хæлд 
мæсыджы фæстæ уыдис иу ныккæнд. Ам ма, зæгъын, 
куынæ уа, уæд никуыуал ис, зæгъын. Уым, дын куы уаид, 
нæ? Æз æй рауагътон. Азгъордта. Æз Батрадзы ронмæ 
куыд фездæхтæн, афтæ дын мæ хъахъхъæнæг куы бай- 
йафид. (Ату кодта.) Мæнæ мын ардæм иу куы ныууы- 
даид, нæ? (Амоны йæ фæлмæн бынатмæ.) Фæлæуу-ма, 
цымæ дзы нос нæй? (Æрхæцыд йæ хæлафыл.) Нæй дзы 
нос? 
С е р г о. Нæй, нæй... 
Къуындзих (хъыггæнгæйæ). Нæй та дзы нос. Гъæ, 
нæ хæдзары йын мæ куыдз ныббада! Гъе уый фæнос кæ- 
нын дæр йæ бон нæ бацис... 
А с т е м ы р. Уæд хъæр та чи кодта? 
Къуындзих. Уый! (Ату кодта.) 
С е р г о. Цæуыл? 
Къуындзих. Куыд цæуыл? Схъуырдухæн стæм. 
55 

Уый тыхджын уыд. Цы ма йын акодтаин, уый нал зыдтон^ 
нæ? Æмæ йып мæ къахæй, кæдæм не ’мбæлы, гъе уым* 
сцавтоп... (Серго æмæ Астемыр зæрдиагæй ныххудты< 
сты.) Цæуыл худут? Айфыццаг уæртæ Æхсæрысæры уы-; 
цы салдатæн дæр гъе уырдæм сцафтон. Уым куыд риссы,< 
уып зоиут? Гъсныр цæуыл худут? Раст уыи цыма сывæлг- 
лон ныхæстæ кæны... 
С е р г о (йæ цæссыгтæ сæрфгæйæ). Дарддæр та, дард- 
дæр? 
Къуындзих. Ацæут сдæ! Æз ма уын кæд искуы- 
дæм ацæуон... 
Серго. Куы никуыдæм уал ацæуай, уæд нæ фæцæф 
уыдзынæ. 
Къуындзих. Æмæ уæдæ... Нæ уæ уырнынц мæ 
ныхæстæ? Нæ? Уæдæ ма уæртæ уыцы бæхмæ бакæсут... 
Кæй у? 
С е р г о. Каей у? 
К ъ у ы н д з и х. Мæ фыды! 
С е р г о. Дæумæ кæцæй бафтыд? 
Къуындзих. Рамыргътон æй! Афтæ? Хъазахъа- 
джы куы фæкъуыллау кодтон, нæ? Уæд разгъордтон. Каз- 
сын æмæ дын бæласы бын мæ фыды зыгъар, нæ? Багæпн 
ыл кодтон æмæ йæ рамыргътон. (Æрбайхъуыст бæхы 
мыр-мыр.) Хъусут æм куыд мыл сахуыр. Уымæн та цы 
уæлдай у? Фæиды ныл фыд бада, фæнды фырт. 
А с т е м ы р. Æмæ уæд дæ фыд та æнæ бæхæн цы 
фæуыдзæн. 
К ъ у ы н д з и х. Мæ гæлхæрд бæх ын ныууагътон. Гъе 
ууыл сæпп-сæпп кæнæд. 
С е р го. Де ’фсымæр Аслæмбегæн цы базыдтай? Цæ- 
мæн баззад уыдонимæ? 
Къуындзих. Уыдонмæ баззад? Гъæ, хæсгæ мард 
куыд фæдæн! Мæ хуыздæр æфсымæр!.. (Азгъордта.) 
56 

А с т е м ы р. Кæдæм? Раздæх! (Ссыдис бæхты къæхты 
хъæр. Къуындзих æрбаздæхт.) 
Серго. Сæрмæтыл хъуамæ фембæлон лæгæн- 
лæгмæ. 
А с т е м ы р. Мæи дæр ахон демæ. 
С е р г о (Къуындзихæн). Цы дыи зæгъон, уып бакачг 
дзынæ? 
К ъ у ы н д з и х. Хæстон хъуыддаджы фæдыл? 
Серго. Сыгъдæг хæстон. 
Къуындзих. Уæдæ ассæндон? 
Серго. Фæлæуу! Ныртæккæ аздæх дæ фыдмæ... 
Къуындзих. Мæ фыдмæ? О, æмæ мын мæ бæх 
байса. 
С ер го. Аздæх дæ фыдмæ æмæ базон: Хетæг уыдон- 
мæ ис æви нæ. Æнхъæлмæ дæм кæсдзынæн хъæды æр- 
дузы стыр тулдзы бын. (Ацыд Къуындзих. Ацыдысты 
Серго æмæ Астемыр дæр. Æрбацыд Додти.) 
Додти. Фыдниз уеппæтыл дæр! Мæ чызджы чын- 
дзæхсæв... Цæуылнæ рацæут, чындзæхсæв уыдзæн, уы- 
дзæн, уыдзæи. Ам атагъайы кафдзынæн мæхæдæг, зар- 
дзынæн мæхæдæг. (Ацыд. Чысыл фæстæдæр æрбакодтой 
Заретæйы. Сæрыхъуынтæ — пыхцыл, уæлæдарæс скъуыд- 
тæ. Фæзынд Батрадз. Æрлæууыдысты ныхæй-ныхмæ.) 
Батрадз (хъазахъæгтæм). Хетæджы акæнут штаб- 
мæ! (Хъазахъæгтæ ацыдысты.) Цæй, ауындзгæ æви сау 
физонæг? 
3 а р е т æ. Куыддæриддæр дæ фæнды, афтæ. 
Б а т р а д з (цæхгæр, фæлмæн). Мæн фæидыд, цæмæп 
ме стыр уарзтæи аргъ скодтаис, нæ мыл барвæсыдтæ. 
Уыцы маст мæ скодта лæгсырд. Зæрин хуры сау кæр- 
дæны бамбæхсынвæнд скодтон, фæлæ мæ бон нæ баци. 
Ныр цавæр зæдтæн кувон, дæу хуызæн сыгъдæг адæм 
зæххыл кæп сты, уый тыххæй? Цавæр дзуæрттæн æрхæс- 
сон мæ сæр пывондæн, цæмæп мæ дæ рухс цæстæнгасæй 
57 

хайджын скæиой? Куыд тынг бакодтай дæ зæрдæ ме 
’фсымæры амæттаг?! Де стыр уарзондзинадæй иу мисхал, 
Заретæ, æмæ мæхи хондзынæн æппæтæй амондджындæр! 
3 а р е т æ. Тала уис кæны ратас-батас. 
Б а т р а д з. Иу мисхал дæ цæстæнгасæй, Заретæ, æмæ 
мын уый дæр æгъгъæд. 
3 а р е т æ. Дæ иу комыкъулы — зыиг, иинæйы — дон... 
Б а т р а д з. Нæ! Цыдæриддæр дын фавдзырдтон, уы- 
дон айс ныййарæг мады ныхасау. Мæ тох, меппæт уæззау 
хæстон тохы фæндагæй цы хæрзтæ райсон, иууылдæр — 
дæ цардамондæн. Дыууæ боны ма æмæ нæ дуг фæстæмæ 
йæ гаччы сбаддзæн. Исбон суыдзæн царды хицау. Нæ 
кыхмæ абон афтæ уæндонæй чи ’рлæууыд, уыдон дæм 
райсом кувдзысты дзуармæ кувæгау. 
3 а р е т æ. О, тæхуды, мæ рахиз цонг бындзарæй цæ- 
уылнæ ахауд дæу чи фæивгъуыдта. 
Батрадз. Заретæ? Хъыг мын у, мæ зæрдæйы уаг 
мын кæй не ’мбарыс, афтæмæй мæ дæхицæн знаг кæй 
скодтай. 
Заретæ. Мæ цард нывонд у иу адæймагæн. 
Б а т р а д з. Уыцы адæймаг цардæй нал у. 
3 а р е т æ. Ссис дæ фыддæр знаг æмæ мын уый тых- 
хæн у ноджы зынаргъдæр. 
Б а т р а д з. Мард адæймагæй дæхи мауал ирхæфс. 
3 а р е т æ. Мæрдты дæр йемæ. (Фæцæйцыд.) 
Б а т р а д з (ацахста йын йæ къухтæ). Мæ удæгасæп 
ды уый нал фендзынæ. 
3 а р е т æ (йæхи ратыдта. Дардмæ Аслæмбеджы ауын- 
гæйæ). Аслæмбег! 
Б а т р а д з. Уæдæ уæд мæн дæр нæ, æмæ уый дæр! 
(Фехста. Заретæ æрхауд. Базгъордта йæм.) Заретæ! (Иæ 
хъæлæс цыма азæлгæ ныккодта, уыйау. Æрбайхъуыст 
Аслæмбеджы хъæлæс «Заретæ»! Батрадз йæхи айста. 
Аслæмбег æрбакодта згъорæгау.) 
58 

Лслæмбег (Заретæмæ). Заретæ! Заретæ! (Йæ сæр 
ын йæ хъæбысмæ систа.) 
Заретæ. Аслæмбег... Æгайтма... Ныр мын æнцон- 
дæр уыдзæн... Кæд мæ уарзыс... уæд мæ фыды... 
Аслæмбег. Заретæ! Ды нæ амæлдзынæ, нæ амæл- 
дзынæ, нæ амæлдзынæ! Заретæ! (Систа йæ йæ къухтыл.) 
Бæстæ цъæх пиллон арт. Æз дзы уыдтон дæ сау дыууæ 
цæсты... (Дардæй æрбайхъуыст Додтийы зарæг.) 
Додти (æрбацыд, ауыдта йæ чызджы). Йæ къæх- 
тыл хорз куы цыд... Заре, мæ хур, мæ куырæт, мæнæ ма 
кæс... (Бавнæлдта йын йæ цонгмæ.) Уазал куы у... Де 
’фсымæрмæ батагьд кодтай? Æлгъыст фæу, зæронд, цæс- 
сыг кæмæй нал хауы. Нæлгоймаг дæр зоны кæуын. Нæл- 
гоймаджы цæссыгтæ судзагдæр сты. 
Æ м б æ р з æ н 
ÆХСÆЗÆМ НЫВ 
Фæстæмæ та урсыты штабы раз. Сæрмæт лæууы уæззау сагъæ. 
сты аныгъуылгæйæ. Æрбацыд Батрадз. 
Б а т р а д з. Ардæм?.. Ам тæссаг у ныртæккæ... 
Сæрм æт. Æмæ тæссаг та кæм нæу ныртæккæ. Фе- 
хъуыстай хабæрттæ? 
Батрадз. Цавæр хабæрттæ? 
Сæрмæт. Хæстхъом æнхъæл кæмæн нал уыдыстæм, 
уыцы Иуæндæсæм Æфсад сæ гуырдзиаг комиссары ра- 
замындæй Бичерахы-фырты æфсæдты фæсырдта Хъыз- 
ларæй. 
Б а т р а д з. Афтæ куы архайæм, уæд иæ хъуыддæгтæ 
уыдзысты ноджы æвзæрдæр. Кæд дæ бон нал у, уæд дæ 
къорд ардæм æри æмæ йын æз куыст ссарон. 
С æ р м æт. Лæппу, бынтондæр де ’фсарм бахордтай. 
Батрадз. Нæ, булкъон! Цы чысыл ныфс ма дæм 
59 

уыдис, уын дæ фыртимæ фембæлды фæстæ æрбайсæфт. 
Æмæ кæд хæстхъом нал дæ, уæд ма мах хурхытыл та 
цы хæцыс? (Йæ пъагон ехсæй æрцавта.) Мæнæ уыдон ме 
стырдæр цинтæ, æртæ азы дæргьы. Æмæ кæп аххосæй? 
Дæу æмæ дæ фырты аххосæй! Ме ’рдæджы бæрц æхсар 
кæмæ нæй, уыдон — булкъоны цинтимæ, æз та? 
Сæрмæт. Лæппу! (Цы зæгъа, уый нæ зоны.) Рар- 
вит уацайраджы! 
Б а т р а д з. Цæмæй та сæ нымæтын ехсæн дауай? 
Сæрмæт. Æгъгъæд! Æгъгъæд! Æгъгъæд! (Батрадз 
ацыд.) 
П о р у ч и к (æрбакодта Къуындзихы). Ноджыдæр 
ма иу хуыйы хъыбыл! 
К ъ у ы н д з и х. Ды та куыдзы сæкка! 
Поручик. Циц! Зноп йæхи дæ фырт хуыдта, ныр 
ыл нал сæтты. 
С æ р м æ т. Кæцæп æрбацыд? 
П о р у ч и к. Хуыцау æй базонæд!? Ссардтоп йæ Бат- 
радзы тыргъты бын... 
Сæрмæт (йæ хъусæй ацахста Къуындзихы). Уадз 
æй, æз æй сдзурын кæндзынæн. (Поручик ацыд. Сæрмæт 
уыцыиу зыввытт акодта лæппуйы. Хъавыд ын йæ уаду- 
лæн иу авæрынмæ, фæлæ Къуындзих йæхи фæсайдта. Æр- 
лæууыдысты æмæ кæрæдзимæ кæсынц.) Уыдонæи æх- 
хуыс кæныс? Рацу-ма хæстæгдæр, æз демæ аныхас кæ- 
нои. 
К ъ у ы п д з и х. Лæгæй-лæгмæ? 
С æр м æт. Бæх цæмæн акодтап? 
Къуындзих. Кæддæра, зæгъын, снрын зоиы. 
С æ р м æ т. Чи дæ æрбарвыста? 
К ъ у ы н д з и х. Ничи. Дæ бæхы дын æрбакодтон. 
Сæрмæт (мæстыйæ). Чи дæ æрбарвыста ардæм? 
К ъ у ы н д з и х. Хетæгыл цæмæн сфарс стут? (Ауыд- 
та, Хётæг æмæ Есирæты куыд æрбакодтой, уый. Хетæгыл 
60 

йæхи баппæрста.) Хетæг! Чи дæ сбаста? Дада, цæмæн 
æй æрцахстат? Стæй Есирæты дæр? Дзыццайæн нæ зæр- 
дæ аскъуындзæн. Суæгъд сæ кæн ныртæккæ. (Есирæт йæ 
цæст фæныкъуылдта Къуындзихмæ æмæ йын сæрæй цы- 
дæр ацамыдта. Къуындзих йæхи кæуæг скодта.) Дада, 
» ауадз мæ, Дзыццамæ мæ фæнды. 
С æ р м æ т. Цæугæ æмæ кæс хæдзармæ. Дæ къах дæр 
ма куы равæрай, уæд дын дæ къубал сыскъуындзынæн. 
К ъ у ы н д з и х (Хетæгмæ). Адон мын иууылдæр уæр- 
тæ уый аххосæй уыдысты, æххуыс, дам, нын кæн... 
Сæрмæт (салдатмæ). Раттут ын нæ бæх æмæ 
ахъуыдты уа! 
Къуындзих. Æмæ уыцы гæлхæрдыл нæхимæ дыу- 
уæ азмæ дæр куынæ бахæццæ уыдзынæн! 
Сæрмæт. Адде у дыи зæгъын! (Къуындзих ма иу 
каст фæкодта Есирæт æмæ Хетæгмæ. Кæрæдзимæ бахуд- 
тысты æмæ Къуындзих ацыд.) Чызджы акæнут! (Есирæ- 
ты акодтой.) Цæй, лæппу, цы хуызы ныхас кæнæм ныр 
та? Æз дæуæй куырдтоп, цæмæй мауал хъыгдарай дæ 
фыды. Ды йын ног цæф ныккодтай йæ былтæн. Æрба- 
цыдтæ сайдæн... 
Хетæг. Æрбацыдтæн мæ фыдмæ, мæ фыд мæнмæ 
байхъусдзæн, уын æнхъæлæй. 
Сæрмæт. Чи кæмæ хъуса? Фырт фыдмæ, æви фыд 
фыртмæ? 
X е т æ г. Ацы хъуыддаджы фыд фыртмæ-Уымæп æмæ 
фырт раст у. 
С æ р м æ т. Æз та афтæ æнхъæл дæн æмæ фыд раст у. 
Хетæг. Сæ судзаг марг дæ зæрдæмæ цæй арф ба- 
хызт, мæ фыд? Хорз æмæ æвзæр циу, уый куынæуал æм- 
барыс. Адæмы тæригъæды бонæй-бон арфдæр кæй ны- 
гъуылыс, уый куыд нæуал хатыс? 
Сæрм æт. Сымах дæр ком пæ дарут. 
Хетæг. Марæм мах дæр, фæлæ хæсты цæхæры, лæ- 
61 

гæй-лæгмæ тохы. Сымах та? Цавæр фыдмитæ фæкодтат 
æиахъом сабитæн, урс зачъе зæрæдтæн? Сылгоймæгтæн? 
С æр м æт. Лæппу! 
Хетæг. Кæм сты Хъесаты Колка, Карсанты Темыр- 
болат? Кæм сты Легейдо, Рæмонты Хадзымæт, иннæтæ? 
Цы бакодтат Ирыстоны дзырддзæугæ лæппу Цæголты 
Георгийæн? 
С æ р м æ т. Лæппу! Æгъгъæд! 
X е т æ г. Сæйгæ рынчыны раппæрстат йæ хуыссæнæй, 
фараст нæмыджы йын банымадтат йæ риуыл. Уый дæр 
уæм æгъгъæд нæ фæкаст. Систат æй уæ джебогътыл æмæ 
нæ хъæуы уынгты фæрахæсс-бахæсс кодтат. 
Сæрмæт. Банцай дын зæгъын! 
Хетæг. Гъе уымæй кæсут уæхимæ раст? Гъе уыцы 
балбирæгътæм мæ цæуын кæныс? Нæ, мæ фыд, цы фæи- 
даг равзæрстон, уырдыгæй мæ ничиуал фæцудын кæн- 
дзæн. Мæнæн дæр ме уæнгты мæ фыды туг æхсиды, ме 
уæнгты — мæ фыды хъару, мæ риуы —мæфыды зæрдæ- 
Сæрмæты фырт дæн! 
Сæрмæт. Цæмæн загътон, хæстæн гуырд нæ дæ, 
зæгъгæ?! 
Хетæг. Хæстмондаг хотых мады гуыбынæй ничи 
рахæссы. Гъе, фæлæ мæрдты авд марды акæнæд, ба- 
хъуаджы сахат хотых йæ къухмæ рансыи чи нæ базона. 
Сæрм æт. Мæ цæугæ хур стылд æмæ арвы бæрæг 
астæу ныллæууыд! Тавыны бæсты йæ судзгæ тынтæн ара- 
уы йæ фыды! Фырт! 
Хетæг. Æмгары æлгъыст йæ фæдыл æфтыд фæуæд, 
фыды фарн бахъахъхъæнын чи нæ зоны, уыцы фыртæн! 
Фыд! Æз зарин æдзух дæуыл. Дæ намысæй тыхджын — 
Фыдыбæстæ. Дæ хорздзинæдтæй тыхджын — хъæбулы 
фарн. Де ’гъдауæй тыхджын — не ’гъдау, дæ хъæбатыр- 
дзинадæй — нæ ныфс, не ’хсар. Цæуылнæ ис уыцы фыд 
пæ ф’ырты фарсмæ? 
62 

С æ р м æ т. Чи дæ ды мæнæн? 
Хетæг (цæхгæр). Дæ фырт, баба, дæ кæсдæр фырт! 
Амыраны чи федта, Амыраны зондæй чи фæхъæстæ, адæ- 
мы низ йæ зæрдæйы кæмæн бахызт, уыцы фырт. Афтæ-иу 
куы дзырдтай, баба: «Адæмы куы бафæнда, уæд Хъæри- 
уы хохыл дидииæг æрзайыи кæндзысты». Цæмæн сын сдæ 
уæд цæлхдур, цæмæи сын ссæндыс сæ хуымгонд? (Сæр- 
мæт ницы дзуры.) ]Мæ къабæзтæ бандзыг сты, баба. Мæ 
авдæны бæттæнтæ райхалын дæ сæрмæ никуы æрхастан, 
мæ къухты баст мын уæддæр суадз, баба. 
Сæрмæт (сонтæй). Дæ фыдраконддзинады фæдыл 
куы цыдтæ, уæд æй нæ зыдтай йеппæт уæз дæр дæ фыды 
бæрзæйыл кæй æртыхсдзæн, уый? 
X е т æ г. Æз æмæ ды фурдæн аззадыстæм йæ фæйнæ 
фарс! Хуыздæр хæрзиуджытæ не ’рвитыс ды дæр дæ фыр- 
ты номыл. 
С æрм æт. Раст нæ дæ дæ фыды раз, лæппу! 
Хетæг. Раст дæн, баба! Æмæ мæ фараст ауындзæ- 
ныл къабазгай куы ныккæион, уæддæр хъæр кæидзынæн: 
<<Бузныг, мæн ахæм фæрныг фæидагыл чи сардыдта!» 
С æ р м æ т. Лæппу! Ныртæккæ дын... (Фелвæста дам- 
баца.) 
X е т æ г. Цæв, цæв! Ныронг де ’нгуылдзæй дæр кæ- 
уыл нæ андзæвыдтæ, уымæн йæ риуыл цæв дæ дамбаца. 
Нæтæрсынæз! Фыд цард, фыд дуне мæ скодта цæхæр- 
калгæ фат æмæ мæ фæд донмæ нæ баздахдзынæн, цалын- 
мæ фыд цардæн йæ сау бындур пæ бындзарæй нæ сыс- 
къуына, уæдмæ! 
С æ р м æ т. Ды фат дæ, фæлæ де суадзæг та сты мæнæ 
уыцы дыууæ къухы. Куыд дæ суагътои, афтæ дæ ахсгæ 
дæр æркæндзынæн æмæ дæ хус къæцæлау ныссæстытæ 
кæндзынæн! Хъахъхъæнæг! 
Хетæг. Баба! (Хъахъхъæнæг æрбацыд.) 
63 

Сæрмæт. Тагъд, фæдзур Батрадзмæ! Йæ бинон- 
ты хурхмæ кард чи систа, уымæн йæ амæлæт хуыз- 
дæр. 
Хетæг. Суæгъд мын кæи мæ бæстытæ. Лидзгæ нæ 
акæндзынæн. Мæн тыххæй мæ фыдæн маст скæнон, уый 
мæ иикуы фæндыд. Уыдзынæн æнцад, хосгæрдæнты-иу 
дæ фарсмæ нымæтыл куыд æнцадæй батымбыл дæн, аф- 
тæ. (Сæрмæт азылд.) Уын уыдис мæ фæстаг курдиат, мæ 
фыд. Нæ мæм байхъуыстан. (Æрбацыд Батрадз цалдæр 
салдатимæ.) 
Б а т р а д з. Цом, хъæбатыр «Хетæг». Уазæгуаты би- 
рæ фæстиат кæнын хорз нæу. 
Хетæг. Раст-иу дзырдта Аслæмбег: «Мады гуыбы- 
пы дæр хъулæттæ вæйпы». Мæ фыд, цом, бакæс, Сæрмæ- 
ты фырт мæлын куыд зоиы, уымæ. Хæрзбон, баба! Дзыц- 
цайæн-иу фехъусын кæн, ацы хатт, зæгъ, дæ фырты хист 
нал фæмæнг уыдзæн. (Ацыдысты.) 
Сæрмæт (бирæ фæкаст Хетæджы фæстæ). «Кæд- 
дæр-иу иымæтыл куыд батымбыл стæм, афтæ...» Йæ чы- 
сыл буары хъарм ныр дæр ме уæны бады. Ныр батымбыл 
уыдзынæ сау уазал сыджыты... Хæсты цæхæрæй нæ мард 
фырт сыздæхт дзæбæхæй. Ныр æй мæхи къухтæй... Нæ, 
нæ хъæуы. Фæстæмæ та мæ баппардзæн ног хъизæмæрт- 
ты... Къабаз куы фæсахъат уа — нæ ныллыг кæнып 
хуыздæр, цæмæй дзы æппæт буар дæр ма хъæрза. (Фæ- 
цæйцыд, фæлæ фæстæмæ æрбаздæхт. Æрбацыд Орджо- 
никидзе, йемæ Умарбек.) Ныфсджын дæ. 
С е р г о. Фехъуыстон: дардмæ мæ агурут æмæ уæм 
хæстæгмæ фæзындтæн. Фæхабар кæн. 
Сæрмæт. Æз сæртæй базаргæнæг нæ дæн. 
Серго. Æз дæр афтæ æнхъæл дæн. Кæдмæ адæмы 
цæгъддзынæ? 
Сæрмæт. Уазæг дæ æмæ, уазæгæн куыд æмбæлы, 
афтæ дар дæхи! 
64 

Серго. Цавæр уазæг дæн æз дæуæн? Æрбацыдтæп 
иог хицауады номæй. 
Сæрмæт. Ног хицауады номæн мæм уыдысты. 
С е р г о. Нæ йæм банхъуыстай. 
Сæрмæт. Рансом дæм мæ хнцауады номæп бамп- 
пæвар кæндзынæн, махырдæм фæзын, зæгъгæ. 
С е р г о. Æмæ ма, а дыууæ боны дæ хицауад уыдзы- 
сты, ууыл дæ зæрдæ дарыс? 
С æ р м æт. Цы зæгъынмæ хъавыс уымæп? 
С е р г о. Дæ хицауад у мæнгард æмæ фæлитоп. 
Сæрмæт. Мæ хицауад мæнæп скодта лæг. 
С е р г о. Зæхджын! Фæлæ дæ къæбæр адджынæн ка*д 
бахордтай? Искæны хъуагæй йæ бæркад бæркадыл кæд 
нымадта ирон лæг? Кæм ис нæ комиссар? 
С æ р м æ т. Кæн хоныс комиссар? 
Серго. Дæуæн — дæ фырт, махæн—пæ комис 
сар. 
Сæрмæт. Уыдис ам... 
Серго. Æмæ пæ æрцахстай, фæлæ кæд дæхи хуы- 
зæн гутондарты цæгъдыс, уæддæр афтæ нæма сбирæгъ 
дæ æмæ дæхи хъæбулмæ дæ къух батаса. Ме ’рбацыды 
сæр — дæ фырты фæдыл. Цыдæриддæр дын фæдзырд- 
та — уыдысты фæндаджы фарнæн. Нæ дын сбæззыдысты, 
уæд нæм нал ис ныхас. Æнæ дæу цардыстæм æмæ цæр- 
дзыстæм амæй фæстæмæ дæр. Цæуыл ма у дæ тох? Ных- 
хурх кæнынмæ нæ цы интервенцийы рæхыстæй хъавы- 
дыстут, уый цæг скъуыдæй асхъиудта. Нал сты дæ 
Колчак æмæ Юденич. Дæ Деникин гæпп дугъæй лндзы 
Украинæйы быдырты! Артдзæсты аззадысты уæ Бичера- 
хы-фырт... 
Саермæт. Ирыстоны хъысмæтыл у махæн па* 
тох. 
Се р го. Ирыстоны хъысмæтыл ма тыхс. Нæ мæ фæн- 
ды, цæмæй искæд боп дæ Ирыстоиæн нæ фæсдуар сæр- 
5 Сæрмæт æмæ йæ фырттæ 
65 

гуыбырæй æрлæууай. Нæ нæ .фæндыд, цæмæй хæдзарш 
дзаг фырттæй гæды бындарæй баззанай, фыртуарзаг! 
ирон лæг. Цалынмæ нæма байрæджы, уæдмæ æгъгъайя 
зæгъ дæхицæн æмæ акæс: фæтæн уис рахастай, фæлæ кæад 
уыгæрдæны? Кæй номыл? Кæй хорздзинадæн? Æцæгæг! 
лон дын чи у, уыдоны уæйсургонд фынгыл бирæ нæ фæ-| 
баддзынæ. (Куыд фæцæйцыд, афтæ æрбацыд поручик.)^ 
Хетæджы сæрæй æрду дæр... Уæд иæ-иу хъаст ма ра-:} 
кæн! ; 
С æ р м æ т. Æрдхъирæи? 
Серго. Ныртæккæ махæн нæ боп алцыдæр у. 
(Ацыд.) 
П о р у ч и к. Афтæ йæ ауадзыимæ хъавыс? 
Сæрмæт.Хи хæдзары æфсымæры марæджы дæр нæ. 
хъыгдардæуы. Ахæм æгъдау ис махмæ æмæ йæ сафын- 
вæнд нæма кæнæм. (Поручик тагъд-тагъд ацыд.) «Кæй 
уыгæрдæны», «кæй номыл»? Лæппу... фæндыд æй, йæ фы- 
дæн хуыздæр цы у, уый бацамонын, æмæ йын фыд фиды 
йæ хорздзинæдтæ. Фыды фыццаг цин — хисдæр фырт. 
Куыд батасыд дæ къух дæ кæсдæрмæ? Ахæм дурзæрдæ 
дын кæд бавæрдтон дæ риуы? (Сослæмбег æрба- 
цыд.). 
Сослæмбег. Зын у, булкъон... Æмбарын дæ... Хи 
хъæбул... Фæлæ æгæр сты йæ фыдбылызтæ... Дæ хъуыд- 
дæгтæ цыдаиккой бирæ хуыздæр. Иæ иуыл бæрзонддзн- 
над дæ нымадта йæ хуыздæр хæстоныл. 
Сæрмæт. Бинонтæ дын ис, булкъон? 
Сослæмбег. Æрмæстдæр ус. 
Сæрмæт. Хъæбулы ад искуы бавзæрстай? Искуы 
дын дæ хъæбул йæ чысыл къухтæ дæ бæрзæйыл æрба- 
тыхта? Иæ хъарм былтæ дын дæ русыл авæрдта? 
Сослæмбег. Ирон лæгæн ахæм ныхæстæ сæрмæ 
хæссинаг не сты. Æз дæр ныронг афтæ нымадтон, фæлæ, 
æвæццæгæн, цас зæронддæр кæнæм/уыйас хуыздæр рай- 
66 

длиæм хъæбулы ад æмбарын. Иæ зонын, нæ бавзæрстон 
лхæм цин. Нæй мын цот. 
Сæрмæт. Мæнæн та цыппар фырты ис, булкъон. 
Гутон кæимæ кодтон, хос кæимæ карстон. Куывды ми- 
дæг уырдыг лæууын чи зыдта, хъазты кафынмæ, зарын- 
мæ чи арæхсти. Мæ зæронды бонты мæнæн æнцойаг чн 
уыдаид. Ахæм цыппар фырты. Кæм сты? 
Сослæмбег. Æцæг дæ чи уарзта, уыдон — дæ 
фарсмæ. 
Сæрмæт. Барвыстои сæ хæстмæ, цæмæй зæххы гæ- 
баз райсон. Зæххы гæбазы тыххæй мæхæдæг мæ къухтæм 
райстон кард æмæ дзы цæгъдын мæхи хуызæн гутондар- 
ты. Зæххы гæбазы тыххæй мæхи къухæй мæ уарзон хъæ- 
булы арвыстон мæрдтæм. Хи хъæбулы амарын цы у, уый 
æмбаргæ кæныс, булкъон?! 
Сослæмбег. Паддзах æмæ Фыдыбæстæйы сæрап- 
понд хион нал вæййы. Уыцы хион дын де стыр хъуыддæг- 
ты ныхмæ куы цæуа, уæд. 
С æ р м æ т. Нæ, булкъон, куырм гал куырм галæн 
фæндагамонæг куы ныллæууы, уæд дыууæйæ дæр цъыф- 
дзасты ныссæдзынц. Уый æмбарын байдыдтон æз. Уæ 
развæндаг нал уынут, афтæмæй Фыдыбæстæйы сæрап- 
понд хæцыны æфсон райгуырæи бæстæ уæй кæнут фæса- 
рæйнаг цъулбертæн. Иæ кад, йæ бæркад ын феддæдуар 
кодтат! 
Сослæмбег. Райгуырæн бахггæ зынаргъ у махæн, 
алкæмæн дæр. Æмæ йын нæ сæртæ нывондæн дæр уы- 
мæн хæссæм! 
Сæрмæт. Райгуырæн бæстæ зынаргъ у, зæхх йæ 
игæрæй чи мæрзы, йæ армытъæпæнтæ æфхæлдæй чи хæс- 
сы, уыдонæн. Сымах та рагæй-æрæгмæ дæр уыдыстут 
джыбытæ æмæ джыбытæй баззайдзыстут. 
Сослæмбег. Булкъон! Дæ ныхасæн уаг нал зоныс. 
Куыд уæндыс уырыссаг паддзахы афицермæ? 
67 

Сæрмæт. Уырыссаг афицертæ Суворов, Кутузов, 
Брусилов... Сымах та стут уырыссаг адæймаджы ном ху- 
динаггæнджытæ. 
Сослæмбег. Æз дын сисын кæндзыиæи дæ 
цинтæ! 
С æ р м æ т (срæмыгъта йæ пъагæттæ, рарæмыгъта ше 
хæрзиуджытæ). Мæнæ уæ цинтæ, уæ хæрзиуджытæ! Са- 
уындз сæ дæ хицауадæн пæ тæккæ дымæгыл! (Ныццавта 
сæ зæххыл æмæ ацыд.) 
Сослæмбег (кæсы йæ фæстæ, стæй йын систа йæ 
цинтæ). Райгонд нæ фæуындзынæ дæ фæндагæй, хъæ- 
батыр Сæрмæт! Æз дæр дæ уый агуырдтон æмæ сæ 
æгайтма дæхи къухæй бакодтай. Ныр мын кæд нæ иуыл 
бæрзонддзинад мæ цæстмæ иал дарид де сгуыхтдзинæд- 
тæ. Уыдис дып сахъ хæстон командир æмæ нал ис! 
(Ацыд.) 
С æ р м æ т (рацыд). Хъахъхъæнæг’ Хъахъхъæпæг! 
(Рацыд хъахъхъæнæг.) Цы фæцис Хетæг? 
Хъахъхъæнæг. Акодтой йæ. 
С æ р м æ т. Мæ бæх мын тагъд! (Ацыд. Фæталынг, 
фæстæмæ срухс æмæ разынд фыццаг нывы фæлгонц. Бат- 
радз арт æфтауы хъæуыл, йæ хæдзарыл.) 
Батрадз. Цы фæндагыл æрлæууыдтæн, уым айнæг 
хох дæн æмæ мæ ницавæр уад дымгæ басæтдзæн! (Ба- 
згъордта хæдзармæ.) Зынджы хан бакæндзынæн æгас 
Ирыстон. (Иæ ныхмæ фæзынд Аслæмбег.) 
А с л æ м б е г. Нал дын бантысдзæн. Хъусыс, нæ кæс- 
дæр æфсымæр æрбассæнды йæ уаритимæ! Æз æмæ ды 
та кæрæдзимæ. Не стыр кæрты-иу хъæбысæй куыд хæ- 
цыдыстæм, афтæ. Аппар дамбаца. Лæгæй-лæгмæ тохы 
дамбаца тæппуды хотых у. (Хъæбысхæсты Батрадз Ас- 
лæмбедокы риуыл ныццавта дамбаца. Фæлæ ма уæддæр 
Аслæмбег фæхæст Батрадзы къубалыл. Ныххуырх æй 
кодта. Иæхæдæг бацыд хæдзары къæсæрмæ.) 
68 

А с л æ м б е г. Дзыцца! Дзыцца! Ракæс, дæ марæг 
фырт йæ фыдбылызтæ æрбахаста дæ судзгæ къæсæрмæ! 
(Æрбайхъуыст уæлахизы музыкæ.) Хъусыс? Уый дæ кæс- 
дæр фырт æрбацæуы уæлахизимæ. Дæ хисдæры тыххæй 
хатыр. Æгæр уыдысты йæ тæригъæдтæ. Дзыцца! (Сыс- 
тад, стæй фæцудыдта æмæ æрхауд мардæй. Æрбацыд 
хидыл Сæрмæт ронбæгъдæй. Бацыд Аслæмбегмæ.) 
Сæрмæт. Мæ фыртты хъæбатырдæр. Бирæ фыдæ- 
бæдтæ федтам, бирæ рæдыдтытæ руагътам. Фидæм сæ 
ныр нæ цардæй, мæ фырттæ! Нæ кæсдæртæ Амыраны 
суадонæй сæ дойны куы уагътой, уæд мах та ныддæлгом 
кодтам æнæхайыр мæсчъы хъолодоныл. Сыстад абухгæ 
уад! Æхсырф æмæ дзæбугæй райгуыргæ цæхæртæ калгæ 
арт. Риуæй-риумæ йæм æрæвæрдтон мæ фыртты æмæ 
ныр судзы мæ царды фæстаг цæджындз. Ку, зæронд фыд! 
Ку! Фæлæ дæ судзгæ цæссыгтæй нал ныхсдзынæ де стыр 
рæдыдтытæ. (Бæстæ фæдис ссис. Хъæртæ баиу сты сар- 
мадзанты нæрдимæ. Иу-цалдæрæй æрбакодтой Уæл- 
гайы.) 
У æлга. Мæ бон куыд батар ис! (Ныддæлгоммæ Ас- 
лæмбеджы мардыл.) Мæ фырттæн се ’нæмæлгæдæр. 
Куыд тагъд ахгæдтай дæ сау цæстытæ? Куыд тагъд амыр 
сты дæ худгæ былтæ? О, не сфæлдисæг хуыцау! Кæд фæ- 
рæдыдтæн афтæ тыхджын дæ разы? Ме стыр къона мын 
куыд тагъд равдæлон кодтай? (Сæрмæтæн.) Æгъатыр 
лæг! Дæ хьæбулты хæсты быдыры хоры нæмгуытау бан- 
тыдтай æмæ сын ныр зил сæ мæрдон æвзартыл. (Æрба- 
цыдысты адæм, хæстонтæ, семæ Хетæг, Астемыр, Къуын- 
дзих. Хетæг æмæ Къуындзих базгъордтой Аслæмбегмæ. 
Æрбацыдысты Серго æмæ иннæ комиссартæ. Сæрмæт йæ 
хотыхтæ райхæлдта.) 
С е р г о. Æгæр раджы сæ хъавыс æрæвæрынмæ. Нæ 
тох нæма фæцæс кæронмæ. Мах дæуæй домдтам, цæмæй 
дæ кардьт цæф сиу кæнай махимæ, Нæ дзырд йæ бынаты. 
69 

Æфхæрд дзыллæтæ сыстадысты, цæмæй саразой сыгъдæг 
зæрдæты дуне. Цæмæй йæ фæйлаугæ тырысайы бынæй 
хъуысой цин æмæ сабырдзинады зарджытæ. Уыцы ду- 
немæ абон аразын райдыдтам егъау могорджын хид. Сау 
лакъон уылæнтæ йæ хойдзысты, фæлæ йæ уæддæр са- 
раэдзыстæм. Уыцы хидыл нæ ног дунемæ цæудзысты 
адæм! Сыгъдæгзæрдæ адæм! 
К æрон 

Саламов Кола М ихайлович 
САРМАТ И ЕГО СЫНОВЬЯ 
Релактор Г. X. Б и ц о е в 
Художник П. Т. Айларов 
Художественный редактор У. К. Кануков 
Технический редактор С. X. Гутиева 
Корректоры 3. М. Тхапсаева, В. Т. Дзодзнкова 
Наборщик В. Безверхова 
Печатник В. Журавлев 
Сдано в набор 12-1-71 г. Подлисано к печати 22-1V-71 г. Формат бума- 
ги 70х1081/за. Печ. л. 2,25. Усл.-п. л. 3,15. Учетно-иэд. листов 2,97. 
Закаэ N 17. Тираж 1000. Иэд. 1. ЕИ00682. Цена 17 коп. Книжное нз- 
дательство Управлення по печати при Совете Мнннстров СО АССР, 
г. Орджоннкидзе, ул. Димитрова, 2. Книжная тилография Управленвя 
по печати прн Совете Мннмстров СО АССР, г. Орджонмидэе, 
ул. Тельмана, 16. 


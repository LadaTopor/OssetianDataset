Даргъ 
фæззыгон 
фæндаг 

Отсканировано 
в июле 2014 года 
специально для эл. библиотеки 
паблика «Бæрзæфцæг» 
(«Крестовый перевал»). 
Скангонд æрцыд 
2014 азы июлы 
сæрмагондæй паблик «Бæрзæфцæг»-ы 
чиныгдонæн. 
http://vk.com/barzafcag 

Царгъ 
фæззыгон 
фæндаг 

Даргъ 
фæззыгон 
фæндаг 
Роман 
Уацаутæ 
Дзæуджыхъæу 
2006 

84 0сет 
Аг-23 
Агънаты Г. 
Аг—23 Даргъ фæззыгон фæндаг: Роман, уацаутæ — Дзæу- 
джыхъæу: Ир, 2006 — 415 ф. 
Агнаев Г.А. 
Длинной осенней дорогой. 
В книгу известного осетинского писателя Гастана Агнаева вошли 
произведения, которые издавались ранее. Это роман «Светлое имя 
её», повести «Длинной осенней дорогой» и «Призрак». 
А 47025(^201=4 1Ц>6 84 0^ 
М 131@3)-06 
© Агнаев Г.А., 2006 
15ВМ 5-7534-0939-3 © Григорян В.С., оформление, 2006 

ЙÆ РУХС НОМ 
Роман 
Уæддæр дзы хурæн æмбал нæй, йæ сой тынтæ зæрдæйы 
хъарынц. Фаризæтмæ арæх афтæ фæкæсы, цыма хур кæм- 
дæр арвгæрон сæрмагондæй уый тыххæй ссæуы, æнæхъæн 
дуне дæр уый тыххæй рухс кæны, зæххы къорийы адæмтыл 
йæ зæлдаг тынтæ уый фæрцы зæры. 
Зæронд ус йæ мидбылты бахудт: æвæццæгæн ын хур йæ 
хъуыдытæ бамбæрста: нымдзаст æм. Алы райсом дæр хур 
уый тыххæй кæй скæсы, уый бæлвырд у. Зымæгон кæнæ 
фæззыгон хур дæр хорз куыд нæ у! Фæлæ уалдзыгон хур!.. 
Цас фестырдæр вæййы! Йæ тынтæ цас ферттивынц, фæхъа- 
зынц. Мæнæ ныр куыд хъазынц, афтæ. Фаризæты æрбахъæ- 
быс кодтой. Зæрдæйæн хæстæг адæймаджы уырзты хуызæн 
сты — æхсызгон хъарм, æхсызгон фæлмæн. Уалдзыгон хур 
уæнгты тугимæ хъары, уалдзыгон хур туг у, Фаризæт æй 
йæхицæй зоны. Иу æмæ йыл дыууæ уалдзæджы скодта? Цып- 
парыссæдзы йе та ноджыдæр фылдæр. 
Сылгоймаг бандоныл йæхи фæстæмæ ауагъта. Цы хорз у. 
Ныр та йæм хуры тынтæ, ногдыгъд æхсыр куы нуазай, уый 
хуызæн кæсынц. Фаризæт ракаст, йæ цæстæнгас йæ алыварс 
ахаста, сабыргай, хъавгæ, цыма йæ цæстæнгасæй дуне сгары. 
Зæххы хъарм тæф арвы хъæбысмæ йæхи исы. Арв — цъæх- 
цъæхид, кæрдæг фезмæлын афон æдзухдæр афтæ вæййы. 
Дыууæ-æртæ къуырийы ма — æмæ дуне йæ уалдзыгон дарæс 
скæндзæн, цæстытæ та йæм кæсынæй нал æфсæддзысты. 
Зæронд ус, цыма йæ цæстытæй чысыл рухс стъæлфæнтæ 
хауы, афтæ йæм кæсы æмæ сæ аууæрста. Фæстаг рæстæг, 
истæуыл æгæр куы аджих вæййы, истæмæ æгæр куы ным- 
дзаст вæййы, уæд цыдæр уысм ницыуал ауыны, йæ цæстытæй 
рухс тæппытæ фестъæлфы. Уынгæ нырма хорз кæны. Уæдæ 
цыппарыссæдз азы йе та фылдæр кæуыл цæуы, уый гæлæ- 
буйау пæр-пæр кæна? Уæлæрвты тæха? 
Сылгоймаг æхсызгонæй сулæфыд. Кусынæн агургæ ’мæ ’нæ- 
аргæ бон. Хъæу хæрзаг æмызмæлд кæны. Гъæй-джиди, ныр 
сæхимæ куы февзæрид! Йæ цæхæрадоныл æрзилид. Кæм цы 

6 
Агънаты Гсестæн 
бакæндзæн, раздæр цы ныссадздзæн, уыдон ын ныр нæ, фæлæ 
зымæджы дæр бæрæг уыдаиккой. 
Фаризæт йæ сæрыл бæрзонддæр схæцыд, йæ цæстытæ 
уæрæхдæр байгом сты. Цыдæр, æхсызгон тæф амбæлд йæ 
фындзыл. Зæронд ус йæ алыварс акаст. Асфальтæй æмбæрзт 
къахвæндагыл адæм дыууæрдæм кæнынц, иу иннæйы разæй 
йæхи фæкæны, йæ фæндаг ын ацахсы æмæ размæ атындзы. 
Уæддæр уый цæй тæф уыди? А-а! Ногхуым зæххы тæф. 
Æмæ кæцæй æрбакалд? Фаризæтæн йæ уд-йæ дзæцц — фыц- 
цаг ауæдзмæ кæсын. Тракторæй куы фæхуым кæнынц, уæд 
уый рæсугъд куыд нæ у! Фæлæ бæхтæй... Уымæн дзы æмбал 
нæй. Фæлмæн, хæмпус зæххы иу уадздзаг иннæуыл йæхи æр- 
уадзы, æрбахъæбыс æй кæны. Сау хъæдабæйы уадздзаг куыд 
гуыры, куыд уæрæхæй уæрæхдæр кæны, уымæ дæ цæстыты- 
дзагæй кæс. Фаризæтмæ фыццаг ауæдзтæ зæххы хуызæн нæ, 
фæлæ хыссæйы хуызæн фæкæсынц. Фæлмæн саумæрæй иу 
ранæй дæр, иннæ ранæй дæр дæ армыдзаг сис. Цæмæндæр 
армытъæпæны ногуагъд цъиуы хуызæн вæййы, зæрдæ йæ ака- 
лын нæ фæкомы. 
Зæронд усы цæстытæ æрцъынд сты. Ацы хъарм уæнгты 
иннæрдæм хизы. Йæ палтойы æгънæджытæ бакæнид æмæ... 
куы суазал уа. Йæ рахиз къух йæ фарсмæ капрон хызыныл 
амбæлд, йæ бостæ йын райста. Йе ’хсыр нæ сæнхъиздзæн? 
Нæ, йæ аууоны и, ницы йын уыдзæн. Фаризæты цæстытæ 
æрцъынд сты. Цæуын афон ын бæргæ у, фæлæ хуры хъарм- 
мæ йæ уæнгтæ бынтондæр æрлæмæгъ, æрфæлмæн сты. Йæ 
къæхтæ йæ никæдæмуал хæссынц. Иучысыл ма абаддзæн 
æмæ ацæудзæн. Чысыл ма... Рæдзæ-мæдзæ кæны. Йæ сæр йæ 
уæхскыл æрæнцад. 
...Цалдæр хæрз æрыгон чызджы хъæугæронæй фæиртæс- 
тысты. Æзфæраздæронæй донмæ фезгъорынц. Сæ разæй — 
сау тæнтъихæг чызг. Цы рæвдз, цы цæрдæг згъоры. Цыма 
сæгуыт у. Йæ сау дзыккутæ — иу быд, фæсонтыл дыууæрдæм 
кæны, уæхсчы сæрты размæ æрбахауы, æмæ йæ чызг фæстæ- 
мæ аппары. Ныртæккæ чызджытæ Сабыр малы февзæрдзыс- 
ты æмæ Сабыр мал сабыр нал уыдзæн; тæлфдзæн, фыцдзæн, 
йе стъæлфæнтæ хуры фæстаг тынтимæ хъаздзысты, æвзист 
æртæхтæ фестдзысты. Чызг донгæронмæ нæма бахæццæ, афтæ 
дзыхълæуд фæкодта. Чызджыты малы цыдæр æдзæсгом лæп- 
пу йæхи найы. Сызгъæрин кæсаг басгуыхт; фæцъыввытт кæны, 
иу ран фæныгъуылы æмæ иннæ ран скæсы. Доны пырхæнтæ 
урс æхсырæй фæйнæрдæм акæлынц. Æмæ йæм худинаг нæ 
кæсы? Йæхи кæм найы? Куыд бауæндыд? Ацы донбылгæрон 
иу нæлгоймаг дæр йæ къах куы никуыма æрæвæрдта, уæд 
уый... æнæгъдау, æнæфсарм! Уый... Уæлæсыхаг лæппу... Да- 
нел. Чызджытæ ныххудтысты. Сау тæнтьихæг чызг та йе ’мбæлт- 

Йæ рухс ном 
7 
ты разæй фæци, тыччытыйас, ноджы стырдæр тымбыл дуртæ 
рауыгъта æмæ сæ — зыгъгъуытт, зыгъгъуытт! Иннæ чызджытæ 
дæр цыма уымæ æнхъæлмæ кастысты — лæппуйыл дурадзагъ- 
дæй рæлæууыдысты. Сæ хъæлдзæг ныхас æмæ æнæмæт кæл- 
кæлæй ницуал хъуысы. Ратæх æмæ та дур ныззыввытт кæн. 
Лæппуйыл суайдзæн æви не суайдзæн, ууыл сæ ничи хъуыды 
кæны. Уый доныхъаз фестад: æрбайсæфы, чызджытæ æнхъæл 
кæм нæ вæййынц, уырдыгæй скæсы, донбылгæронмæ йæхи 
æппары. Раирвæзт. Сау тæнтъихæг чызджы æмбæлттæй чи- 
дæр рæстдзæф разынд. Данел йæ фарсыл йæ къух авæрдта. 
Æрыгон саухил чызг йæхинымæр фæтыхст: æгæр æнæхатыр 
сты. Нæ. Данел йæ дзаумæттæм фæлæбурдта æмæ дон-дон 
уæлæмæ йæхи аппæрста, фæстæмæ ма иу каст уæддæр куы 
фæкодтаид. Æхсгæ каст уæддæр... 
Зæронд усы цæстытæ зына-нæзына байгом сты, ракаст. 
Йæ уæнгты уазал риз ацыд. Кæм и? Мæнæ дæргъæй-дæргъ- 
мæ бандоныл æнцад бады, уалдзыгон хуры хъарммæ рæдзæ- 
мæдзæ кæны. Æмæ уæд уый цы уыд? Кæдæм бахауд? Фын 
федта? Уыцы иу рæстæг фын дæр æмæ царды æцæгдзинад 
дæр. Тæнтъихæг саухил чызг йæхæдæг уыд, æхсæрдæс- 
æвддæсаздзыдæй, лæппу та — Данел, йæ фидæны цардæмбал. 
Цыма иу хатт фæстæмæ фæкаст, æхсгæ каст, цыма йæм йæ 
къух тылдта, йæ фæстæ йæ хуыдта. Æмæ-гъа. Æгæр, æгæр 
бирæ дæр ма йæ ныууагъта ам. Хæрзаг, мæгуыр, иунæгæй 
сфæлмæцыд. 
Фаризæт аджих. Æвæццæгæн æй йæ цардæмбал йæхимæ 
хоны. Æмæ йæм ацæудзæн. Уæдæ кæдмæ иунæг уыдзæн? 
Æнæ Фаризæт, хæрзаг, сфæлмæцыд. Æмæ Фаризæт дæр сфæл- 
мæцыд, фæлæ цы кæна? Сау лæг йæ сау дзæнгæрæгимæ йæ 
цуры нæма^рлæууыд. Охх! Охх! Сыстын æй хъæуы. Цымæ 
цас бады? Йе ’хсыр сæнхъиздзæн. 
Зæронд ус сыстад, йæ астæуы рис æнæхъæн буары ахъардга. 
Чысыл раздæр, йе ’мбæлтты разæй дымгæйы хуызæн цы æрыгон 
саухил чызг згъордта, уый дын куы нæ у, мыййаг. искуы 
ахæм æрыгон уыд? Бæгуыдæр, уыд! Фæлæ ныр... Йæ къах 
асфальтæй атыдта. Хъуамæ акъахдзæф кæна, фæлæ... æдзæ- 
мæй баззад. Бандоны хуссарварс кæйдæр куыдз хуыссы. 
Зивæггæнгæ йæ сæрыл схæцыд, Фаризæтмæ скаст æмæ та 
йæ сæр фæстæмæ йæ раззаг къæхтыл æруагъта. Йæ цæстытæ, 
чысыл раздæр Фаризæты цæстытæ куыд æрдæгцъынд уыдыс- 
ты, афтæ: зына-нæзына сæ кæсы. Æвæццæгæн, уый дæр хуры 
хъарммæ хуыссæг йæ быны скодта йе та, чи зоны, уый дæр 
Фаризæты хуызæн базæронд æмæ йæ йæ къæхтæ нал хæс- 
сынц, йæ быны нал цæуынц. Цымæ кæй куыдз у? Æвæццæ- 
гæн, чи фæдзæгъæл, ахæм... Æмæ Фаризæтмæ йæхи афтæ 
хæстæг цæмæ æрбайста? Цæмæ йыл баууæндыд? Зонгæ, хион 

8 
Агънаты Гæстæн 
куыдз ма æрбацæуы афтæ. Сылгоймаг куыдзыл йæ цæстытæ 
ахаста. Цыдæр зонгæ куыдзы хуызæн у, — йæ цæстытæй йæ 
сгаргæ ацыд, фæлæ... Афассæйы куыдзы хуызæн у. Диди- 
нæг? Æмæ Дидинæг афтæ... Нæ, уый нæу. — Дидинæг! Диди- 
нæг! 
Куыдз æнæбары базмæлыд, йæ чысыл сæр йæ чысыл къæх- 
тæй атыдта æмæ Фаризæтмæ скаст. Æнæбары, æрдæгцъын- 
дæй, цыма йыл не ’рвæссы. Æмæ та йæ сæр фæстæмæ йæ 
къæхтыл æруагъта, йæ цæстытæ та бацъынд кодта. 
Зæронд ус куыдзмæ æргуыбыр, йæ уырзтæ йыл ахаста.— 
Дидинæг! Дидинæг! Куыдз æм нæ кæсы. Æмæ йæ нал зоны 
æви уый нæу? Дидинæг! Цыдæр уысм Фаризæты улæфт фен- 
цад, фæкъуыхцы. Цыдæр уысм цавддурауæй аззад. Йæ зæр- 
дæ цыма йæ риуы нал и, афтæ йæм кæсы, стæй æваст базмæ- 
лыд, цыдæр æнæбары халыл ма хæцы æмæ ныртæккæ æрхау- 
дзæн. Афассæйы куыдз, Дидинæг! Æмæ уæд Афассæ йæхæ- 
дæг кæм и? Дидинæг, Фаризæтмæ-ма скæс. Æмæ йæм скаст. 
Нæ! Афассæйы куыдз у. Æмæ æнæ йæ хицау ам цы ми кæны? 
Кæрæдзийæ куы никæд фæхицæн сты, уæд ныр... Сывæлло- 
ны куыд сисай, афтæ Фаризæт куыдзы йæ хъæбысмæ систа. 
Уый у! Дидинæг! Йæ цæстæнгас — фæлмæн, уæздан, æфсæрм- 
дзаст. Адæмæй дæр ахæм цæстæнгас бирæтæн и. Ахæм цæстæн- 
гас кæмæн и, уыдон цыма адæймагæн зын никæд скæндзысты, 
йæ хъыджы никæд бацæудзысты, Фаризæтмæ афтæ кæсы. 
Куыдз зæронд усы дæллагхъуыр йæ сæр бауагъта. Хион 
уагъд. Цы кодта? Цы йыл æрцыд? Ам цы архайы? Йæ хуы- 
зæй дзы ницуал и; бавзыд, ныффист, йæ урс къæбæлдзыг хъуын 
ныффæскъау, баруад. Æмæ кæм фæрахау-бахау кодта? Цыма 
цъыфы февдылд. Йæ ирд, худæндзаст цæстытæн сæ кой-сæ 
хъæр дæр нал и, сау хæрв сæ бамбæрзта. Афассæйы уæз- 
дан Дидинæг, цæмæ æрхаудтæ, цæ! Æдæрсгæ ацæуынхъом 
нал у, раздæр та кафгæ цыд, сиргæ, йæ къæхтæ зæххыл нæ 
хæцыдысты. Иунæгæй æддæмæ йæ къах дæр куы никæд радард- 
та, уæд ныр... 
Зæронд сылгоймаджы уæнгты ихæнриз ацыд, хуры хъарм 
æй нал æндавы. Йæ зæнгтæ цудынц, сæ хъару тайы йæ цæнг- 
тæн дæр... Дидинæг цас стыр куыдз у, — хорз гæдыйыйас. 
Ноджы ныр бынтондæр ныггыццыл, баруад, йæ уæзæй дзы 
ницыуал и, уæддæр æй йæ цæнгтæ нæ уромынц. Æмæ Фари- 
зæт бандоныл йæхи фæстæмæ æруагъта. Куыдзы йæхимæ тын- 
гдæр æрбалхъывта. Уæддæр... Цы йыл æрцыд? Цæмæн фæха- 
уæццаг? Кæд... Зæронд ус йæ сæр банкъуыста, аджих. Афас- 
сæйыл... Уыцы æвирхъау ныхас йе ’взаг нæ кæрды, йæ бон 
æй сдзурын нæу, фæлæ... Афассæйыл мацы ’рцæуæд. О стыр 
Хуыцау... Цы уазал у, хур фыццагау бæргæ кæсы, фæлæ дзы 
тавс нал и, ихы къæртт фестад. 

Йæ рухс ном 
9 
Фаризæты уæнгтæ æрлæмæгъ сты, нал сæ æнкъары. Сыгъ- 
дæгæй дæр, Афассæ цыдæр кодта. Цас нал сæмбæлдысты? 
Дыууæ мæйы бæрц. Æмæ ацы дунейæ хъуамæ адæймаг афтæ 
тагъд ахицæн уа? Фаризæт базæронд, йæ сæры иу сау хил 
нал и, йæ хъуыдытæ та — дзидзидай сывæллоны хъуыдытæ. 
Адæймаг иу уысм мæлы. Иу уысм — æмæ нал и. Æмæ уæдæ 
хъуамæ Фаризæт Афассæйы мауал фена? Нæ! Уымæн уæвæн 
нæй! Кæд æнæфæразгæ у? Æмæ уæд Дидинæг ам цы ми кæны? 
Цæмæн фæхауæггаг? Кæд Афассæ, мыййаг, рынчындонмæ 
бахауд? Кæд саг-сырды хуызæн у, уæд та? Афассæ æмæ Фа- 
ризæты кары адæймаг саг-сырды хуызæн нал вæййы, уыцы 
кары адæймагыл йæ хур кæд аныгуылдзæн, уый бæрæг нæу. 
Афтæ, гъе. Куыд æвдæлон бадт кæны? Цыдæр, цыдæр бæл- 
лæх æрцыд. Афассæ кæдæм цыд, Дидинæг дæр — уырдæм, 
цыма кæрæдзиуыл баст уыдысты. Фаризæтыл мæрдырох ба- 
хæцыд: Дидинæг æххормаг уыдзæн. Зæронд ус йæ хызынæй 
æрдæглитруат авг систа. Урс-урсид æхсыр асфальтыл æртагъд. 
Куыдз сдæры. Зыдæй. Йæ алыварс сонт каст акæны, фес- 
тъæлфы. Кæддæры уæздан Дидинæг, цæмæ æрхаудтæ, цæ! 
Хæринаг ын тæбæгъы не ’ркодтай, уæд-иу æм кæсгæ дæр нæ 
бакодта. Афассæйы фæлмæн армытъæпæн цæмæй раивтай, 
цæ? Цард тæбæгъы донау у. Ныртæккæ Фаризæт Дидинæ- 
джы сæхимæ акæндзæн, ныхсдзæн æй, базилдзæн æм, баф- 
саддзæн æй. Нæ! Раздæр уал, Афассæ кæм и, уый базонын 
хъæуы. 
Сылгоймаг йæхиуыл схæцыд. Акъахдзæф кодта. Йæ уæнгтæ 
бынтондæр ныууæззау сты, зæхмæ йæ ивазынц. Куыдз куы 
йæ разæй фæвæййы, куы йæ фæстæ, куы та йæ фарсмæ фæ- 
цæйцæуы. Æхсыр асдæрдта æмæ фæхъуыртхъом, фæсæрæн. 
Зæронд усы цæстытæ куыдзыл æрæнцадысты: Дидинæг ар- 
дæм сыгъдæгдæр Фаризæты тыххæй æрбацыд. О, о, уый тых- 
хæй. Уæдæ горæты хурдзаст бынæттæ иу æмæ дыууæ и? Хур 
алы ран дæр æмхуызон тавы, фæлæ Дидинæг ардæм Фаризæ- 
ты агурæг рацыд. Афассæимæ-иу ам арæх абадтысты. Ацы 
фæзы адæм къаддæр змæлы. Горæтгæрон. Пæлæхсар бæлæс- 
тæ. Сæрд цъæх-цъæхид фесты. Фæзæй цалдæр асфальт на- 
рæг къахвæндаджы паддзах фæндагмæ згъорынц. Цалдæр 
раны — троллейбусты æмæ автобусты æрлæууæнтæ. Уæддæр 
ам иннæ рæттæй бирæ сабырдæр у. 
Куыдз зæронд усæй цалдæр къахдзæфы адарддæр. Æваст 
фæстæмæ фæзылд, æрбазгъордта йæм, йæхи йыл ахафта. Дзу- 
рын куы зонид, уæд ын цы хабар радзурид? Исты ’намонд 
хабар æви... Хуыцау бахизæд. Хорз æй ссардта. Фаризæт 
ардæм хæстæг кæй цæры, ай-гъай, уый бахъуыды кодта. Афас- 
сæимæ сæм цалдæр хатты уазæгуаты æрбацыдысты. Дидинæг 
цыбыр рæстæгмæ куыд æрхаудта. Æфсармджын чындздзон 

10 
Лгънаты Гæстæн 
чызджы хуызæн уыд. Æнæджелбетт, æнæхсæст ныхас æм скæн, 
уæд-иу цыма йæ цæстытæ доны разылдтаид, йæ уæздан сæр 
йæ хæмпус урс риуыл æрхаудтаид, Фаризæтмæ афтæ каст. 
Дыууæ зæронд сылгоймаджы бадæн фæз фæсте аззад. Фа- 
ризæт æрлæууыд, аджих: нырмæ дæр æй йæ сæр куыд не 
’рцахста: цыфæнды æххормаг, цыфæнды зын уавæрты дæр 
мæй-дыууæ мæймæ куыдз афтæ не ’рхаудзæн. Уый Дидинæг 
фырмæтæй батад, фыртыхстæй афтæ азæронд, уымæн афтæ 
бахус. Цыдæр, цыдæр бæллæх æрцыд. 
Зæронд усы къахайст фæтагъддæр. 
Цас рæстæг афæстиат Фаризæт сæхимæ? Æхсыр уазал- 
гæнæны сæвæрдта æмæ рацыд. Дæ-дæ-дæй! Цы зæрдæйæ ба- 
хойдзæн Афассæйы фатеры дуар? Куыдз йæ разæй уайы. 
Цалдæр къахдзæфы дзы аразæй вæййы æмæ та фæстæмæ 
фæзилы, зæронд усимæ кæй цæуы, æвæццæгæн дзы уый æрбай- 
рох вæййы. Дидинæг, Афассæимæ цалдæр азы хъæрмудæй 
кæм фæцардысты, уырдæм тындзы, фæлæ... Мæгуырæй дæр 
хи хæдзар, хи артдзæст, хи къона — уымæн дзы æмбал нæй. 
Дурæн дæр ма йæхи бынат и. 
Фаризæты къахайст фæсабыр, фæлæ йæ улæфт... уый та 
тагъддæр фæци. Фондзуæладзыгон хæдзар æрбазынд. Афас- 
сæйы къуым — фыццаг уæладзыджы, фыццаг фатер. Зæронд 
ус æрлæууыд, йæ риуы дзаг сулæфыд æмæ йын фенцондæр. 
Дидинæг иумæйаг бахизæны дуарæй фæмидæг. Фæзылд æмæ 
йе ’мбæлццонмæ дзагъырцæстæй кæсы, ома рæвдздæр, дуар 
бахой, дуар бакæн. Ныртæккæ. Чи зоны, Афассæ рынчын- 
донмæ бахауд. Æмæ уæд Фаризæтмæ нæ фæхабар кодтаид? 
Сæ телефоны номыртæ йæхимæ стыр дамгъæтæй ныффыста 
æмæ сæ афтæмæй йемæ куы хаста кæддæриддæр. Æндæраз 
рынчындонмæ бахауд æмæ сæм æрбадзырдта. Йæхæдæг. Дыу- 
уæ къуырийы фæстæ. Æфсæрмытæгæнгæ. Фаризæт æм мæс- 
тæй фæцæйскъуыд. Уæд, гормон фæуинаг, куыддæр дæ алас- 
той, афтæ æрбадзур, искæй æрвитын дæ куы нæ хъæуы. Йæ 
цæсгом нæ хъæцыд. Цæмæй нæ хъæцыд? Фаризæт æм авд 
хохы сæрты цыд? Автобусы сбад æмæ рынчындоны цур æр- 
хиз, автобус къодæхтæ дæр ласы. Афассæйы цæсгом асырх- 
хъулæттæ. Цыма йын бирæ цыдæртæ æрбахаста. Хиконд уæ- 
либæх, карк. Карк, зæгъгæ, дуканийы æлхæд карк цастæ уы- 
дзæн — афтид ном дзы. Афтид базыртæ æмæ къæхтæ у, æн- 
дæр цы? Нурытæ æмæ йæ хъæдындзтимæ хæрзфых скодтой. 
Фаризæт цыдæр дыргътæ дæр алхæдта, адджын дæттæ. Уæдæ 
йæм бынтон афтидкъухæй куыд бацыдаид? Фырт æмæ йæ 
чындз иунæгæй нæ уагътой; мæнæ иу-дыууæ боны банхъæл- 
мæ кæсæд æмæ йæ иумæ абæрæг кæндзысты, Афассæ уыдо- 
нæн дæр исчи нæу. Иæхи фæнд атардта. Рынчындон кæм и, 

Йсе рухс ном 
11 
уый хорз зоны, стæй, адæймаг ма фæрсгæйæ æлдары хъæу 
дæр куы ссары. Йемæ йæ чысыл хуры дæр нæ ауагъта. Уат 
дæр ссардзæн. Æртыккаг уæладзыг, дыууиссæдзæм уат. 
Афассæйæн Фаризæты фенд куыд æхсызгон уыд, куыд! 
Фырцин æмæ фырæфсæрмæй цы фæуыдаид, уый нал зыдта. 
Иурæстæг къулырдæм азылд æмæ... Фæлтау Фаризæт зæххы 
скьуыды куы ныххаудаид. Афассæ куыдта. Куыдта хæкъуырццæй, 
йæ уæхсчытæ стъæлфыдысты. Афассæ кæуылты сылгоймаг уыд. 
Уыд цæмæн? У! Бæрзонд, хæрзконд. Фæлæ уæд сынтæджы 
æнахуыр гыццыл зынд, нымпылд, ныруад. Цыма сынтæджы 
чысыл сывæллон хуыссы, сис æй, дæ уæрджытыл æй æрæвæр 
æмæ йын йæ цæссыгтæ асæрф. Цы кæны? Цæмæн кæуы? 
Фыццаг Фаризæт йе ’нæрхъуыды фарст нæ бамбæрста, фæлæ 
фæстæдæр... Тынг æнæууылд, тынг æнæрхъуыды фарст. Го- 
бийæ дæр куыд бадтаид æмæ... Æмæ уæд, де ’взаг фыццаг цы 
ныхас ацахса, хъуамæ уый срæцугъай?... 
Афассæ куыдта фырцинæй. Фаризæт æм кæй бацæудзæн, 
уый зыдта, уæддæр тарст: куы нæ йæ равдæла, куы базивæг 
кæна. Уый дæр зæронд адæймаг æмæ... Фаризæтæн йæхи дæр 
скæуынмæ бирæ нал хъуыд. Йæ цæстытæ донæй айдзаг сты. 
Уыцыоæстæг иуварс нæ фæзылд — йæ хæкъуырцц нæ баурæд- 
таид. Йæхи фæфидар кодта. Уæдæ ма хъуамæ рынчынфæрсæг 
хуыздæр кæмæ бацæуа? Хуыздæр ма хъуамæ кæй цуры ба- 
лæууа? Бирæ цыдæртæ йын æрбахаста? Уæдæ ма цы вæййы, 
емынæ та Хуыцаумæ. Æмæ ницы хъуаг у, бон ын æртæ хатты 
йæ хуыссæнмæ хæринаг æрбахæссынц, йæ дзаума — сыгъдæг, 
итувæрд. Дохтыртæ йæ иу минут уæгъд нæ уадзынц, алы бон 
дæр ын кæнынц аст судзины. Æмæ йæ зæрдæйы рис фæкъад- 
дæр, фыццаджы хуызæн æй нал æрбалхъивы, бынмæ нал æр- 
цæйхауы, æрсаб^ыр, фæхион. Æппæты хуыздæр хос ын у Фа- 
ризæты уынд. Йæ уд ын цырагъ фестæд. Афассæ рынчын у, 
Фаризæт уый раздæр куы базыдтаид, уæд æм йæ фазыл дæр 
фæбырыдаид. 
Иннæ дыууæ рынчыны, скъоладзау чызг æмæ рæстæмбис 
кары сылгоймаг, уатæй сæхи айстой. Дыууæйæн дæр сæ тум- 
бочкæтыл — дидинджыты цупæлттæ. Чызгæн — цъæх вазæйы, 
сылгоймагæн — æхсыры авджы. Дидинджытæ хуры тынтæм 
цæхæр калдтой, сæ адджын тæф фындзыл æмбæлд. Афас- 
сæйы тумбочкæйыл дыууæ кæрдойы æмæ дыууæ фæткъуыйы, 
чи йын сæ авæрдта — Хуыцау йæ зонæг — йе ’мбæлттæй чи- 
дæр. Нырмæ дæр Фаризæтмæ цæуыннæ æрбадзырдта? Си- 
дзæры хуызæн уыдаид? Уæд та йын дуканийы хæринæгтæй 
исты алхæдтаид, исты гуылгæндтæ, исты адджинæгтæ. Рын- 
чынмæ хæстæгдæр бабадт, йæ рустæ æмæ йын йæ сæрыл йæ 
уырзтæ ахаста, цыма йæ цоты цотæй кæуылдæр узæлы. Уыцы 
узæлды разынд цыдæр æгæрон тых: Афассæ йæ хуыссæны ра- 

12 
Агънаты Гæстæн 
бадт, йæ цинæйдзаг цæстытæ асæрфта. Æмæ Фаризæт йæхи- 
мидæг скарста: æрбауайдзæн-иу æм, цас амал уа, афтæ арæх- 
дæр. Æмæ йæ дзырд нæ фæсайдта. Уæззау хызынтæ йæм нæ 
хаста, фæлæ афтидæй дæр йæ цуры никуы æрлæууыд. Фари- 
зæт рынчындоны никуы хуыссыд æмæ, адæймагмæ цæуæг куы 
нæ уа, рæстæгæй-рæстæгмæ йæ куы ничи абæрæг кæна, уæд 
куыд зын у, уый йæхиуыл нæ бавзæрста, фæлæ йæ уæддæр 
зоны, æнкъары йæ. Дæ зын сахат дæ цуры куы ничи æрба- 
лæууа, йе ’ххуысы уæхск дæм куы ничи æрбадара, иунæг кæй 
дæ, уыцы хъуыды дæ иугæндзон уæгъд куы нæ уадза, уæд 
уый дыккаг низ у. Æмæ Фаризæты удæгасæй Афассæ иунæг 
нæ уыдзæн! 
Мæгуыр, йæ зæрдæ рагæй дæр хъыгдард уыди, фæлæ йæ 
фæстаг цалдæр азы бынтон æрæлхъывта: йæ риуыдзаг æхсыз- 
гонæй никæдуал сулæфыд, цыма уæлдæф йæ хъуыры хъæл- 
хъæлагæй дарддæр бынмæ нæ хæццæ кæны, афтæ йæм каст. 
Чысыл ауай æмæ абад, дæ мидбынат алæуу, аулæф, стæй та 
фезмæл. 
Фаризæт йæ къæхты бынæй ныуулæфыд. Йæхи зæрдæ дæр 
йæ бынаты нал ис. Афассæйæн иу хæстæг, иу хион, иу къабаз 
уæд та куы уаид, фæлæ... Цы чындæуа, алкæмæн дæр йæ 
хъысмæт — нывгонд. Исты йыл куы ’рцæуа, уæд æй Фаризæт 
йæхицæн нæ ныббардзæн. Нырмæ дæр æй куыд нæ абæрæг 
кодта. Фæлвых кæрдæгæй лæмæгъдæр кæй у, уый нæ зыдта? 
Уæдæмæ Фаризæт дæр нæ бæззы, йæхицæй дарддæр никæй 
уыны. Иуаз Афассæ рынчындонмæ куы бахауд, уæд дæр æм 
арæхдæр цæуын хъуыд, æмæ йæм цыдаид, фæлæ... Фыццаг 
хатт дæр æмæ дыккаг хатт дæр фырт æмæ чындз ницы загъ- 
той, фæлæ уыйфæстæ... Фæндагыл нæ фæриссы, нæ батых- 
сы? Фæдзæгъæлæй нæ тæрсы? Зæгъынмæ сын бæргæ хъа- 
выд: дæргъæй-дæргъмæ машинæ дæр нæм ис, фæлæ... Нæ! 
Ницæмæй тыхсы. Фæндæгтæ хорз зоны. Ничиуал æм ницы 
сдзырдта. Фаризæт, цыма, ныхас кæдæм цæвы, уый не ’мба- 
ры, йæхи афтæ скодта, æмæ фырты хъуыды фæирддæр. Куыд 
æй фæнды, афтæ, фæлæ Афассæ — æцæгæлон адæймаг, æмæ 
йæм цыма æгæр арæх цæуы. Афассæ Фаризæтæн æцæгæлон 
адæймаг нæу. Фырт æмæ чындз кæрæдзимæ бакастысты, кæ- 
рæдзимæ бахудтысты. Сæ чызг, Фаризæты чысыл хур Алби- 
нæ, диваныл бадт æмæ сæм æдзæмæй хъуыста. Батырбег сы- 
стад, Фаризæты уæхскыл йæ цонг æруагъта, хъæбысгæнæгау 
æй йæхимæ æрбалвæста. Тæригъæд кæнын хорз у, фæлæ æп- 
пæт адæмыл аххæссæн нæй. Уый Фаризæт дæр зоны, фæлæ... 
Йæ чысыл хур, уæд ма чысыл хур уыд, стæй ныр дæр цас стыр 
у, æхсæрдæсаздзыд — фестад, сонт стад, йæ цæстытæ дæр цы- 
дæр сонт æрттывд фæкодтой. — Йæ мад æмæ йæ фыд Фаризæ- 
ты куыд не ’мбарынц, уый йæм диссаг кæсы. Æмæ йæ уатмæ 

Йæ рухс ном 
13 
згъорæгау ацыд. Уыцы ныхасмæ Батырбеджы цонг Фаризæты 
уæхскæй æрбырыд, æрхауд. Лæппу æнæдзургæйæ ацыд. Йæ 
цардæмбал Лизæ дæр уатæй æрбайсæфт. Фаризæты чысыл 
хур сын сæ пакъуы акалдта. Æмæ сын афтæ хъуыд. Ау, Фа- 
ризæт сау æмæ урс кæрæдзийæ нал иртасы? Тæригъæд кæ- 
нын кæмæн хъæуы æмæ нæ хъæуы, уый нал зоны? Йæ ных- 
мæ цыфæнды хъæддыхæй куы æрлæууыдаиккой, уæддæр сæм 
нæ байхъуыстаид. Фаризæтыл мачи тыхсæд, мачи йын тæ- 
ригъæд кæнæд. Автобусы уый нылхъивынц, хатгай ауыгъды 
хуызæнæй уый фæцæуы, рынчындоны бæрзонд асинтыл лæф- 
лæфгæнгæ уый сцæйбыры, йæ зæрдæ йæ риуæй уымæн ра- 
цæйгæпп кæны. Кæд йемæ чысыл цыдæртæ айсы æмæ... Æмæ 
сын уæд худинаг фæуæд! Кæд Фаризæтмæ йæ хæдзары, йæ 
фырты хæдзар йæ хæдзар у, уæдæ цы, æмæ йæм кæд уырды- 
гæй, иу туманы аргъ рынчынмæ цы ахæсса, уый нæ хауы, 
уыцы бар æм нæй, уæд йæ цард цард нал у. 
Бинонты цард æппынæдзух дæр цæсты гагуыйау хъахъ- 
хъæнын хъæуы. Æмæ Фаризæт сыстад, йæ бинонтæй алкæмæ 
дæр бацыд, кæмæн йæ армытъæпæн йæ уæхскыл ахаста, кæ- 
мæн — йæ цонгыл, йæ чысыл хуры та хъæбыс æрбакодта. 
Мацæуыл тыхсæнт, куыд сæ фæнды, афтæ бакæндзæн, кæд 
сæ фæнды, уæд нал ацæудзæн. Нæ! Уый та куыд? Батырбег 
æй аласдзæн, машинæ ма сæ цæмæн хъæуы? Йæхæдæг ацæу- 
дзæн. Æмæ ацыд. Цæмæй фыдджын рынчынмæ хъармæй ба- 
хæццæ уа, уый тыххæй йæ чызг æмæ чындз цалдæр фæлтæры 
урс гæххæтты æрбатыхтой. 
Зæронд ус йæ къухтæм æркаст. Мæнæ, йæ къухты æнгуылдз- 
тæ цал сты, уый куыд хорз зоны, уæд афтæ зыдта: Афассæйы 
баййафдзæн. Фæлæ ныр... Ныр цæуы сæрсæфæнмæ цæуæгау. 
Йæ улæфт йæ хъуыры фæбады, йæ зæрдæ йæ ныууигъы. Асин- 
хъæдыл хæцгæ фæхизы. Æртæ къæпхæны, фондз къæпхæны, 
фæлæ зæрондæн уыдон дæр кæуылты сты! Аулæфа æмæ ба- 
дзæнгæрæг кæндзæн. Куыдз дуаргæрон сдыууæрдæм, сцъил, 
йæхицæн бынат нал ары, Фаризæтмæ скæсы. 
Зæронд усы амонæн æнгуылдзы уырз дзæнгæрæгдæттæны 
бицъийыл андзæвыд. Ссыгъд, цыма цæхæры къæрттыл ам- 
бæлд. Æддæмæ ничи кæсы. Сыгъдæгдæр, ам и; фылдæр хатт 
æртыккаг дзæнгæрæгмæ рахæццæ вæййы. Фæуæззау æмæ... 
Æмæ уæд Дидинæг цæмæн фæхауæггаг? Æвæццæгæн, фæ- 
дзæгъæл. 
Дуар базыхъхъыр, байгом, æмæ Фаризæт сагъдауæй баз- 
зад: кæд Афассæйы фатеры бæсты кæйдæр фатермæ барæ- 
дыд. Афассæ дуар сабыргай бакæны, хъавгæ. 
Дуар байгом кодта æрыгон, ссæдз азæй чысыл фылдæр 
кæуыл цæудзæн, ахæм чызг. Йæ мыдхуыз дзыккутæ — дыууæ 
быды, фæстæмæ уагъд, йæ астæумæ æххæссынц. Чызджытæ 

14 
Агънаты Гæстæн 
нæ, фæлæ йæ кары чи бацыд, уыцы сылгоймæгтæй дæр бирæ- 
тæ ахæм дзыккутæ нал дарынц, кæд ма искуы иу. Адзæнгæл 
сæ кæн æмæ хæмпæлсæрæй цу, дæ дзыккутæ тохынасæрфæ- 
ны хуызæн, дæ сæрмæ зилыны мæт дæ нал и. Тагъд сæ дасын 
дæр райдайдзысты. Охх! Цард нæ куыд сзивæггæнаг кодта, 
цы æнахуыр джиппы нæ уадзы. 
Зæронд ус æдзæмæй лæууы, йе ’взаг хъæугæ дзырд нæ 
ахсы. Чызг дæр сагъдауæй баззад. Ракæсдзæн æмæ къæсæр- 
гæрон ахæм зæронд хæррæгъ фендзæн, æвæццæгæн, уый 
æнхъæл нæ уыд. Гæлæбу гæлæбуимæ тæхы. 
Фаризæт та ногæй дуары æрбацæуæныл йæ цæстытæ ахаста. 
Нæ рæдийы, Афассæйы фатеры дуары цур лæууы. Кæд рæс- 
тæгмæ цæрынмæ искæй оауагъта. 
Чызг йæ уæхсчытыл схæцыд. Афассæ?.. Ам ахæм нæ цæры. 
Ныхасмæ уатæй рацыд чызджы карæн æрыгон лæппу — бæр- 
зонд, фæтæнуæхск, саурихи. Йæ уæлæ — цыбырдыс хæдон æмæ 
цъæх кæттаг хæлаф. Лæппу чызгмæ бакаст æмæ бахудт. Уый, 
ам чи цард, уыцы усæй зæгъы. Æмæ уый... Фаризæты уæнгты 
уазал риз ацыд. Æмæ уыцы ус цы фæци? Кæм и? Æнхъæлдæн, 
Фаризæт цæмæй тарст, уый æрцыд. Цы зæгъы лæппу? Кæд æй 
хорз нæ фехъуыста? Ам нал цæры. Æмæ цы фæци? Йæ фатер 
фыццаг бонæй фæстæмæ дæр йæ зæрдæмæ тынг цыд. Дукани — 
хæстæг, автобусты æрлæууæн дæр афтæ, афтек йæ фындзы бын. 
Дыууæуатон фатер, æмæ йæ кæд иууатон фатерыл баивта, цал- 
дæр хатты ахъавыд. Лæппу цы зæгъы? Афассæ нал и зæгъы?.. 
Фаризæты æвзаг бандзыг. Ау, æмæ адæймагæн афтæ æвип- 
пайды мæлæн и? Нæ йæ фехъуыстаид? Карчы цъиуы цæргæс 
куы ахæссы, уæд ма уый фæстæ дæр куы базмæлынц, уый 
дæр ма куы базонынц. Зæронд ус, йæ зæнгты хъару куыд 
тайы, уый æнкъары. Батырбег ын цалдæр хатты бæргæ загъ- 
та, лæдзæг дын балхæнон, рæсугъд, рог лæдзæг, фæлæ йæ нæ 
бауагъта. Ныр æй бæргæ хъæуы цыфæнды лæдзæг дæр, къæ- 
цæл дæр уæд. Æнхъæлдæн, фæхауы. Дуары тарвазыл йæхи 
бауагъта. Лæппу цы зæгъы? Фаризæты цæсгом ныффæлурс. 
Æмæ-гъа. Йæ дæларм бацыд. Чызгмæ, æвæццæгæн, йæ цар- 
дæмбал у, бакаст. Уый та йæ иннæ дæларм бацыд. Мидæмæ, 
мидæмæ. Æмæ цæуы, цæуы. Ацы фатер Фаризæтæн æцæгæ- 
лон нæу, æдзухдæр йæ къæсæрыл æхсызгонæй хызт. Ницы 
йын у. Зæронд стæг фидар у. Уынджы дæр абадтаид. Уын- 
джы хъуамæ цæмæн бада? Худинаг нæу? Йæ зæнгтæ бын- 
тондæр йæ быны нал цæуынц, цыма сæ цæвæгæй ракъуырдæ- 
уыд. Æвæццæгæн, лæппу æфсæрмы куы нæ кæнид, уæд æй 
йæ хъæбысмæ сисид æмæ йæ диванмæ бахæссид. Ныр Фа- 
ризæтæн ницуал у, бандонмæ бахæццæ. Чызг цыдæр хостæ 
æмæ дон рахаста. Фаризæт ауал азы ацы зæххыл фæцард 
æмæ йæ хъуыры хосы иу гага нæма ацыд, судзин цы у, уый 

Йæ рухс ном 
15 
нæ зоны. Дон ануаздзæн. Æхсызгон уазал æнæхъæн буарыл 
апырх. Цæй хос æй хъæуы? Нуаза сæ, ма сæ нуаза, уæддæр 
ын Хуыцау цы скарста, уый æрцæудзæн. Де ’нгуылдз срыст, 
уæддæр армыдзаг хостæ аназ, æмæ адæмæн сæ ахсæнтæ фе- 
хæлдысты, басыгъдысты, сæ туг суæлæнгай, слæмæгъ. Сæхи- 
мæ дæр, исты дзы риссы, уæд æм хостæ раскъæфынц, æмæ 
сыл уый дæр æнæдзургæйæ иуварс ахæцы. О, фенцондæр 
ын, Фаризæт гæдыйау æвдудон у. Мауал ыл тыхсæнт. Йæ 
фысымты цæрæнбон бирæ уæд! Хорз бинонтæй, хорз хистæр- 
ты къухæй кæй рацыдысты, уый бæрæг у. Æмæ... Лæппу 
йæм йæ бандон хæстæгдæр бакодта. Фаризæт æмæ Афассæ 
тугхæстæг нæ уыдысты, фæлæ æцæгæлонæй кæрæдзийæн тынг 
адджын фесты, хоты хуызæн. Æвæццæгæн, хорз адæймаг уыд. 
Фаризæт лæппумæ бакаст; уый цы фарст у? Адæймаг куы нал 
вæййы, уæд æй цæмæндæр тынг скадджын кæнæм, иу аипп, 
иу хъæндзинад æм нал фæарæм. Афассæ нал и æмæ йæ Фа- 
ризæт уый тыххæй хорз кæны? Уый æцæгæйдæр афтæ кæй 
у, ууыл лæппу æмæ чызг дæр дызæрдыг нæ кæнынц. Йæ 
фатерæй бæрæг у. Æмæ чызджы цæстытæ уаты къуымты 
æрзылдысты. Зæронд усы фатер сын дæттынц, уый куы ба- 
зыдтой, уæд æнхъæлдтой, — æдзæллаг, чъизи, æнæфснайд, 
рыг æмæ бырæтты бын чи фæци, ахæм уыдзæн уыцы фатер. 
Тынг фæрæдыдысты. Бахызтысты сыгъдæг, æфснайд, аив, 
алцыдæр йæ бынаты æвæрд кæм уыд, иу уæлдай дзаума кæм 
не ссардзынæ, ахæм райдзаст фатермæ. Лæппу фæцагуырдта: 
кæд искæм зæгæл ныкъкъуырын хъæуы, кæд искæм винт ба- 
зилын хъæуы — йæ цæст ницы æрцахста. О, Афассæ æрмæст 
хорз сылгоймаг нæ уыд: нæлгоймаджы куыстытæй дæр йæхи- 
мæ бирæ цыдæртæ райста, нæлгоймаджы куыстытæ йæ уæхс- 
чытыл раджы æрæнцадысты. Зæгæл уый хуызæн дæсны бирæ 
лæг нæ ныкъкъуырдтаид, фæрæтæй исты æрцамайыны тых- 
хæй йæ сыхаг нæлгоймæгтæм никæд радзырдта. Мæнæ пъо- 
лыл ацы линолиум йæхæдæг баныхæста. Фаризæт Батырбегæн 
зæгъынмæ хъавыд, фæлæ йæ кой дæр нæ бауагъта. Йæхи бон 
саразын цы у, уый тыххæй хъуамæ искæмæ дзура? 
Афтæ, гъе, зæронд ус йæхиуыл схæцыд, йæ цæстытæ доны 
зилынц. Уæдæ Афассæ нал и? Цæмæ ма бады Фаризæт ам? 
Цы ма йæ уромы?.. 
Чызг сыстад. Зæронд усыл йæ цæстытæ ахаста. Иу цай 
сæм уæддæр ацымæд. 
Фаризæты цæсгом барухсызмæл. Афассæ рухсаг уæд, æн- 
хъæлдæн, йæ фарн нæ фесæфт, йæ бынаты хорз адæм æр- 
цард — дыууæ сыгъдæг уды, дыууæ зæды. Афассæ ма мæрд- 
тæй дæр цардаудæн кæны. Мæгуыр, куыд амард цымæ? Кæд? 
Нырмæ дæр сæ куыд нæ бафарста. Мæрдырох ыл бахæцыд 
æмæ... Уыдон дæр ын, хъусæггаг ныхасæй цы фехъуыстой, æндæр 

16 
Лгънаты Гæстæн 
ницы зонынц. Фондз суткæйы, дам, æй ничи базыдта. Фари- 
зæт йæ мидбынат фестъæлфыд. Уый та куыд? Куыд ничи йæ 
базыдта? Уæдæ йæ цæстытыл æнæрхæцæгæй амард, æххуыс 
æнхъæл дзагъырцæстæй баззад? Мæнæ диссаг, цæмæй тарст, 
уый йыл æрцыд. Хуыцау кæм ис, æдзух уымæ куы куывта! 
Иæ зæрдæйы цъæхахст æм цæуыннæ фехъуыст? 
Æвирхъау мардæй амард. Пъолы астæу, дам, хуыссыд, йæ 
къæхтæ йæхимæ æрбалхъывта, йæ рахиз къухы йæ зæрдæйы 
хос нылхъывта. 
Заеронд ус йæ сæр æруагъта, йæ цæстытæ донæй айдзаг 
сты. Йæ зын сахат йæ цуры цæуыннæ исчи фæци? Хос ын 
куы авæрдæуыдаид, уæд нæ аирвæзтаид? Кæд йæ фæстаг ми- 
нут дон агуырдта æмæ йæм агуывзæ бадæттæг нæ фæци. О, 
мæнæ цы мардæй амард фæрнджын Афассæ! Хъæды сау ха- 
лонæн дæр ма йæ фæстаг сахат йæ цуры цыдæр мæргътæ 
базмæлынц. Афассæ йæхи æвзæр куы банкъардта, уæд сыхæгты 
къул куыд нæ бахоста, æви йæ цæнгты уыцы хъару нал уыд? 
О, мæнæ судзаггаг мардæй куыд амард æгъдауджын Афассæ! 
Бумбули куы нæ уыд, мыййаг, куы æрхауд, уæд фæдисы куыд 
ничи æрбазгъордта? О, мæнæ Афассæ æнæ цæстытыл бахæ- 
цæгæй сау мæрмæ куыд бацыд! 
Кæйдæр хæдзары кæуын бæргæ нæ фидауы, фæлæ... Йæ 
цæссыгтæ йæ нал фæрсынц, æнцъылд, дæрзæг рустыл уайынц 
æмæ уайынц, йæ дæллагхъуыр амбæхсынц. Чызг æм агуывзæ 
дары. Дон ахуыпп кæндзæн? Охх! Куыд сæнæхъару, дæ къух- 
тæ агуывзæ райсынмæ мауал арæхсæнт! Зырзырæг сыл бахæ- 
цыд. Йæ зæрдæйы рыст куы фæсабыр уа, уæд та йæ хъару 
йæ уæнгты бацæудзæн. Æмæ мæгуыр Афассæйы мард уæд 
куыдæй базыдтой? 
Куыдз ниуынæй нал æнцад, æддæмæ йæ быцьынæг тыдта. 
Дидинæг, Афассæйы иузæрдион Дидинæг, уæдæ адæммæ 
фæдисон уый разынд. Фаризæтмæ дæр фæдисы уый æрбалæу- 
уыдис. Æнæ Афассæ уымæн дæр йæ цард цард нал у. Лæппу 
æмæ чызг дæр афтæ хъуыды кæнынц. Фæлыгъд сæ. Кæм уыд 
— æмæ-гъа, чи зоны, йæ хицауы агуырдта. Сыхæгтæ сын æй 
бацамыдтой. Цалдæр хатты йæ сæ къæсæры цур æрбаййæфтой 
æмæ-иу дисы бацыдысты, кæй куыдз у, ам цы ми кæны? Куы 
дуары раз хуыссыд, куы къæсæргæрон лæууыд, куы дуармæ 
дардæй каст. Иу хатт афтæ тарф фынæй баци, æвæццæгæн, 
рахау-бахауæй бафæллад, æмæ йæм цалынмæ лæппу æргуы- 
быр, мæ хъæбысмæ йæ сисон, зæгъгæ, йæм бавнæлдта, уæд- 
мæ ницы базыдта. Нæ йæм фæкъæпп кодта, йæхи иуварс нæ 
аппæрста. Уыйфæстæ дæр ма сæм цалдæр хатты æрбафтыд, 
фæлæ сæм уæдæй фылдæр никæд бафæстиат — æртæ боны. 
Æнхъæлдтой, æрсабыр, æрхæдзарон уыдзæн, диваны къуы- 
мы йæхицæн æнцад хуысдзæн. Фаризæт æй хорз зоны! Ди- 

Йæ рухс ном 
17 
динæг диваны нæ хуыссыд, æдзухдæр Афассæйы дæлфæдтæм. 
Фынæйæ-иу йæ сæр иуварс акъул, чысыл сывæллонмæ дæр 
бакæс æмæ уымæ дæр. 
Сывæллоны коймæ лæппу æмæ чызг бахудтысты, цыдæр 
уысм сæ цæстытæ кæрæдзиуыл амбæлдысты æмæ дыууæйæ 
дæр фефсæрмдзаст сты. Фаризæт сæм уыцы уысм куы нæ 
фæкомкоммæ уыдаид, æмæ цæмæй хæйрæг уыд. 
Дидинæг йæ коймæ сæ цурмæ æрбацыд, скаст сæм, Фаризæ- 
ты къæхты цур ахуыссыд. Зæронд ус æм æргуыбыр æмæ 
йын йæ рагъыл йæ арм ахаста. Куыдз йæ хъæбысмæ сгæпп 
кодта. Фатеры къæсæрæй куы æрбахызтысты, уæдæй фæстæ- 
мæ иу уысм не ’рсабыр, иу къуым æнæсгæрст нæ ныууагъта. 
Мæгуыр, æвæццæгæн, Афассæйы агуры. Нал и. Афассæ нал 
и, Дидинæг, сидзæрæй баззадтæ. Уый хуызæн дæ ацы зæх- 
хыл ничиуал барæвдаудзæн. Афтæ хъарм æмæ фæлмæн ма 
дын кæй къухтæ уыдзысты? Зæронд ус хъæрзæгау ныуулæ- 
фыд, цыма уый дæр æнæхæдзар фæци — ацæуын нал зоны. 
Иæхиуыл схæцыд. Куыдз йæ хъæбысæй æргæпп кодта, сцъил, 
фатеры къуымты сдыууæрдæм, ссонтхуыз, хъист-хъист кæны. 
Афассæ йын нал и, уый йæ ныр дæр нæма уырны. Лæппу 
æмæ чызг нынкъард сты. Цы йын сæ бон у, нæ сæм фæстиат 
кæны. Ныр дæр къæсæргæронмæ йæ ных сарæзта. 
Зæронд ус дуарыл рахæцыд. Лæппу æмæ чызгæн раарфæ 
кодта: сæ ног бынаты кæрæдзийы уарзгæ базæронд уæнт, 
Афассæ сыл цардаудæн кæнæд. 
Фаризæт æддæмæ рахызт. Ехх, ныр æй лæдзæг куы уаид, 
æнæ лæдзæг иу къахдзæф дæр нал ракæндзæн. Дидинæг йæ 
разæй фæци. Искуыдтæ цæудзысты, истытæ кæндзысты. 
Зæронд усмæ йæ мидфынмæ цыдæр уынæр, цыдæр хъæлæба 
хъуысы, æмæ ракаст. Æнæбары. Тыххæйты. Хуыссæг æй кæ- 
ронмæ нæма суагъта. Раздæрты, йæ хъару ма йæхимæ куы уыд, 
уæд цыфæнды фæллад бакæнæд, йæ цæнггæ сисын-иу нал фæ- 
рæзта, уæддæр боныгон йæ сæр базмæ никæд æруагъта. 
Ныр бон дыууæ-æртæ хатты дæр афынæй вæййы. Æмæ 
уæдæ цы кæна? Йæ куыстытæ йæ куы нæ домынц. Кæд æх- 
сыр æрбахæссы. Арынджы уæлхъус æрлæууыны хъару йæм 
нал и, фæлæ картоф ахсæды. Пецмæ йæ хъус фæдары. Рыгтæ 
расæрфы. Нæ, бынтон æнæзмæлгæ нæу. 
Уыцы магнитофон. Уый хъæрмæ райхъал, лæппу та йæ 
йæ хъустæм сзылдта. Сылгоймаджы удаист цъæхахст хъæлæс 
зæрдæ рæхойы, халоны хъуахъхъ-хъуахъхъы хуызæн у. Цар- 
циаты диссаг, Асланмæ уый цы хорз кæсы, афтæ хъæрæй йæ 
цæмæн саразы, уæзхъус куы нæ у. Албинæ æрхъуыдыджын 
у, скъолайæ нæма æрбацыд, æндæр магнитофон афтæ хъæ- 
рæй зарын нæ бауадзид. Кæстæр у, афтæмæй адæймаджы 
2 Агънаты Гæсгæн 

18 
Агънаты Гæстæн 
хуыздæр æмбары. Уæвгæ Аслан дæр нырма сывæллон у, уæдæ 
цы у. Ссæдзаздзыдæй цытæ домыс? Æниу цæмæн? Раздæр 
уый карæнтæ хосдзаутæ уыдысты, хъæддзаутæ. Æмæ хæсты 
уый карæнтæ иу æмæ дыууæ уыд? Сæ фылдæр. Уый карæнтæ 
бæстæхъахъхъæнджытæ уыдысты, уый та йæхицæй дзидзи- 
дай сывæллон аразы. 
Зæронд ус фестъæлфыд. Уый йæ къæхты фарсмæ цы змæ- 
лы? Иæ мидхуыссæны рабадт. Дидинæг? Æмæ йæ дæлфæд- 
тæм кæд схуыссыд? Кæрæдзимæ нымдзаст сты. Æвæццæгæн 
æй Афассæ æнхъæлы. Дидинæг, Афассæ нал и. Нал и Афассæ. 
Дидинæджы цæстытæ адæймаджы цæстыты хуызæн сты, 
сидзæр сывæллоны цæстыты хуызæн. Æнкъард. Кæуындзаст. 
Сагъæсæй се ’мыдзаг. Æмæ ма тыхсæд. Фаризæт ын Афас- 
сæйы нæ раивдзæн, фæлæ йæ рæвдыд хъуаг нæ ныууадздзæн. 
Ам баззайа, уый бинонты бафæнддзæн? Цæуыннæ сæ бафæнд- 
дзæн? Цы сæ хъыгдары? Мæлæты бирæ хæры. Стыр куыдз ма 
куы уаид, уæд æндæр хъуыддаг у. Албинæйæн æхсызгон уы- 
дзæн, Батырбег ницы зæгъдзæн, фæлæ чындз æмæ лæппу — 
Аслан... Æппынфæстаг, хæдзары хъуамæ нæлгоймаджы ныхас 
уа. Батырбеджы уынаффæ. Нæ фæлæ Фаризæты ныхас, бинон- 
ты хистæр уый у. Нæ, сылгоймаг уынаффæгæнæг кæм уа, уый 
хæдзар нæу. Ныр Фаризæтæн йæ ныхас дæр æмæ йæхæдæг 
дæр ницыуал сты, фæлæ раздæр йæ тыхы куы уыд, хæдзар 
ууыл куы лæууыд, йæ сабитæ æнахъом куы уыдысты, уæд йæ 
къæсы æнæ уый уынаффæ мисхал дæр ницы цыд. Йæ чызг 
æмæ йæ лæппуйы йæ цæстæй уæгъд никæд суагъта. Æнæ уый 
бафæрсгæ киномæ нæ цыдысты, æрталынгмæ сæ уынджы ни- 
кæд ныууагъта. Цæй, ахæцыд та. Цæй, цæуыл тыхсы. Ау, 
бинонтæ нал сты? Уыдон куы нæ бамбарой кæрæдзийы, уæд 
ма чи? Дидинæг йæхæдæг ма алидзæд, йæ ног бынат ын æцæ- 
гæлон ма разынæд, æндæр æй Фаризæт никæдæм ауадздзæн. 
Албинæимæ йæ ныннайдзысты, базилдзысты йæм, æмæ та йæ 
хуыз скалдзæн, урс хæмпус дидинæджы хуызæн та суыдзæн. 
Дуары хъæр фæцыд. Уый Фаризæты чысыл хур уыдзæн. 
Ныртæккæ æрбацæудзæн, йæ чиныгхæссæн æрттиваг æргъæ- 
вæг чысыл сау чумæдан — цыдæр æй хонынц — стъолмæ кæнæ 
диванмæ баппардзæн æмæ æмраст Фаризæтмæ æрбацæудзæн 
æмæ йæ бафæрсдзæн: куыд у йæ Нана, йæхи куыд æнкъары? 
Йæ рынтæ Нанайы хъуыры ацæуой, ницы йын у, зæронд куыд 
уа, афтæ у. Чызгæн Афассæйы хабар зын уыдзæн, тынг зын. 
Албинæ фыццагдæр цы ауыдта, уый — Дидинæджы. Йæ 
хъæбысмæ йæ систа, ныззылдта йæ. Афтæ цæмæ ныффист, 
афтæ цæмæ нычъчъизи? Æмæ Афассæ... Æвæццæгæн, Фа- 
ризæты цæстæнгасæй алцыдæр базыдта æмæ йæ ныхас кæ- 
ронмæ нал суагъта. Дидинæджы диваныл æрæвæрдта, фыды- 
мады уæхскыл йæ сæр бакъул кодта æмæ йын ныфсытæ æвæ- 

Йæ рухс ном 
19 
ры. Цыма ас адæймаг у. Бæргæ, Фаризæт нæ тыхсид, фæлæ 
йæ йæ зæрдæ нæ фæрсы. 
Албинæ Асланы уатмæ фæцæуы. Цæмæ, Фæризæт уый хорз 
зоны: магнитофон ахуыссын кæнынмæ. Æнæджелбетт цъæ- 
хахст хъæр æмæ хъыллист фæсабыр. Хо æмæ æфсымæр уаты 
дуарæй рахызтысты. Аслан дуары тарвазыл йæхи бауагъта. 
Нæ йæ уырны, æцæгдæр Афассæ амарди? Цыма никæд амæл- 
дзæн, афтæ йæм каст. Æмæ бахудт. Чызг æмæ йæм зæронд ус 
сдзагъул кодтой. Фаризæт йæ сæр банкъуыста: ацы зæххыл 
æнусон ницы ис. Аслан та афтæ æнхъæлдта, Афассæ æнусон 
у, æнæмæлæт. Асланы йæхимæ куы ныффыстаид, уæд ын 
ныр, Асланæн, фатер нæ уаид? Сæрмагонд фатер. Зæгъын 
ын хъуыд. Зæронд ус ныуулæфыд. Мæнæ сæ фатер йæхæдæг 
цалдæр бинонты фаг куы у, бæхтæй дзы дугъ уадз, уæд ма 
дзы цы кæны? — Ис мæгуыры хос нæу. 
Фаризæты чысыл хур лæппуйы уатмæ бацыд. Æнæджел- 
бетт зарæг бынтондæр басабыр. Нæ! Уæддæр ма кæцæйдæр 
райхъуысы йæ хъыллист. Аслан цыдæр æцæгæлон зæронд усы 
марды тыххæй йæ кæттаг æмпъызтытæ хæлаф æмæ йæ цы- 
бырдыс цъындахæдон, разæй галы ныв кæм и, уый сау дарæ- 
сæй куыд нæ раивдзæн? Мæрдджынæй куыд нæ баддзæн? 
Æнхъæлдæн, Фаризæт куы амæлид, уæддæр йæ дарæс нæ 
раивид. Æрбацыд æмæ худы. Йæ магнитофон бынтондæр куы 
ахуыссын кæна, уæд цы уыдзæн? Афассæ рабаддзæн? Зæронд 
ус лæппуйыл йæ цæстæнгас ахаста: диссаг, йæ хъæбулы хъæ- 
бул ахæм сæртæг кæмæй фæци? Йæ мадæй? Æмæ дзы чи цы 
зæгъдзæн? Уæдæ йæ фыд... Сабырзонды хицау, æвронгадæй- 
маг. Иу æнæрхъуыды ныхас дзы нæ сирвæздзæн. Аслан дæр, 
Албинæ цы мад æмæ фыдæй рантыст, уыдонæй куы рантыст, 
уæд æм афтæ дард цæмæн у? 
Ныхасы стыр тых кæй и, уырзæй йæ сгарын кæй хъæуы, 
уый кæд бамбардзæн! Кæдмæ афтæ æнæмæт уыдзæн? Йе 
’мбæлттæ дæр — йæхи хуызæн, иу джиппы уагъд. Куы æрбам- 
бырд вæййынц, уæд сæ æдзæлгъæд ныхас, æнæмæт кæл-кæл 
æмæ магнитофоны цæхахст фатеры къултæ фæцæйтонынц. 
Фаризæт йæ уаты и, мард у æви æгас у, фынæй у æви хъал, 
уый сæ хъуыдыйы æмгæрон дæр нæ вæййы. Зæронд ус уыцы 
хъæлæба æмæ сонт зарджыты хъæрмæ нал фæбыхсы, йæ сæр 
тæгæлтæ фæцæйхауы. Цы фæуа, уый нал фæзоны, æмæ уæд 
сысты, уынгмæ йæхи аппары. 
Фарон Фаризæт иу мæйы бæрц йæ чызгмæ фæци. Уыдон дæр 
ам цæрынц, горæты, сæхи хæдзары, хъæуы цы хæдзæрттæ ис 
адæмæн, ахæмы. Сæхи кæрт сын, æмцыппæрдигъон. Дыууæ кæр- 
до бæласы дзы, сæнæфсир. Æдде дæр, уынджы — бæлæстæ сагъд. 
Сæ хæдзары æмæ сæм сæ кæрты цинæй сразы ацæуынмæ, æн- 
дæр йæ фырты цур йæ чызджы сæр бæрзонддæр кæны? Иурæс- 

20 
Лгънаты Гсестæн 
тæг æрбарынчын, хуысгæ рынчын, суанг ма мæлæтæй дæр фæ- 
тарст. Тæрсгæ дзы цæмæй фæкодта, ичъынайы калмау уæлæуыл 
куы нæ баззайдзæн, фæлæ... Иуæй йæ амæлын дæр фæндыд: 
уæрæх кæрты дын дæ чырын æрæвæрдтой, уымæй ма хуыздæр 
цы и?.. Дæ фыдгулы горæтаг фатерæй рахæссæнт. Уыцы нарæг 
асинтыл мард хæсджытæ иу æмæ дыууæ хатты фæкалдысты? 
Разил-базил æй кæн, сæ уæлныхтыл æй сисынц. 
Нæ! Фаризæты уæддæр йæ чызгмæ амæлын нæ фæнды, йæ 
фæстаг бон хъуамæ йæ фырты хæдзары æрцæуа. 
Иуизæр æм Аслан фæзынд æмæ дурсæттæгау ныллæууыд: 
нæхимæ дæ кæнын. Цæмæ, мæнæ куы фæдзæбæх уа, уæд 
йæхæдæг ссæудзæн. Фæндагыл цæуынхъом у? Йæ хид фæз- 
дæгау йæ сæрмæ куы бады, йæ дзыхæй уæлдæф куы ахсы. 
Нæ! Хъуамæ йæ аласа, ам ыл исты куы ’рцæуа, уæд... Уæд 
ын йæ чызджы хæдзар знаджы хæдзар у?.. Нæ йæ ныууадз- 
дзæн, ницы хуызы! Цы хабар у, цы йыл стынг! Аслан æм 
æргуыбыр æмæ йын йæ ныхыл йæ къух ахаста. Акæса, Фа- 
ризæт ын цæттæ машинæ у, цæттæ «Жигули!» Сылгоймаг æй 
фыццаг не ’мбæрста: цавæр «Жигули» йын у, абон амæл- 
дзæн, райсом амæлдзæн чи кæны, уыцы зæронд ус кæдæй 
нырмæ машинæ фестад. 
Лæппу армытъæпæнтæ кæрæдзиуыл æрхоста: ахæм ма дзы 
æнæмбаргæ уа. Фаризæт куы амæла, уæд æм цæйбæрц æхца 
æрæмбырд уыдзæн, уый зоны? Чемоданы дзаг. Къаддæр уæд- 
дæр иу пут. Æмæ уый машинæ нæу? Уыцы æхцатæй вертолет 
балхæнæн дæр уыдзæн. 
Зæронд ус æй йе ’нæхъару къухæй иуварс асхуыста. Уый 
бакъæцæл, кæл-кæл æмæ мыр-мыр фестад. Иу къахдзæф дæр 
нæ акæндзæн. Фаризæты йæ чызджы хæдзары ницыхуызы ныу- 
уадздзæн, ахæм хъæздыг нæу æмæ йæ фыды хойы цотæн 
машинæ балæвар кæна. Уæдæ кæд афтæ у, уæд Фаризæт ник- 
æдæмуал цæуы, йæ мæлæт хъуамæ йæ чызджы хæдзары æр- 
цæуа. Ха-ха-ха. Æмæ куы амæла, уæддæр æй Аслан ам нæ 
ныууадздзæн. Царциаты диссæгтæ! Уæдæ йын цы акæндзæн? 
Цы йын кæндзæн, уый йын зæгъа: æхсæвыгон æй рудзынгæй 
радавдзæн. 
Хуыцау хорз, æмæ уыцы рæстæг Батырбег уатмæ æрба- 
хызт, æндæр ма Аслан цытæ лæхурдтаид, Хуыцау йæ зонæг. 
Абоныстæн, Фаризæт фæтарст: æцæгдæр, гæнæн ис, уæд æй 
Аслан чызджы хæдзарæй адавдзæн. 
Зæронд ус джихæй аззад, цымæ уæд ахæм ныхас йæ фыр- 
ты фырт йе ’нæрцæф сонт тугæй кодта æви йæ удысконд ахæм 
у? Йе ’цæг хъуыдытæ дзы сирвæзтысты?.. Нæ! Уымæн уæвæн 
нæй! Æрыгон лæппу — æмæ йæ зæрдæйы дзæбæхæн хъазыд, 
æндæр цыдæр капеччыты тыххæй адæймаджы мæлæтмæ бæл- 
лæн куыд ис? 

Йæ рухс ном 
21 
Аслан Дидинæгмæ нымдзаст. Æмæ йæ нырмæ нæма фед- 
та? Афассæйы куыдз, нал æй базыдта? Æмæ ам цы ми кæны, 
сæ сыгъдæг фатер кæдæй фæстæмæ скуыдздон? Уый та... мæ 
фындзыл уый цавæр смаг цæуы, зæгъгæ, дис кодта. Цæмæн 
сæ хъæуы? Уæвгæ йæ фыдымад æмæ хойы æмбары: куыдз 
фæхауæггаг æмæ йын тæригъæд кæнынц, фæлæ... Фаризæт 
куы чызгмæ бакæсы, куы лæппумæ, æнхъæлдæн, дыууæ ивылд 
доны ’хсæн бахауд. 
Албинæ йæ фембæрста æмæ ныхас йæхимæ айста: кæй цы 
хъыгдары? Дидинæг уал ам цæрдзæн, — йæ хъæлæс дард кæ- 
цæйдæр хъуысæгау. Аслан фестъæлфыд. Цы дзы кæнынц, ныр 
дæр хæдзармæ смагæй æрбацæуæн нал ис. Никæй ницы хъыг- 
дары. Албинæйы дзуапп — цæхгæр, цыма ас адæймаг у. Аслан 
цы зæгъы? Уыцы куыдз ам нæ уыдзæн. Уый цæттæ низ у! Ма 
тæрсæд. Лæппу йæ уатмæ ацыд, йæ фæстæ дуар ныггуыпп код- 
та. Йæ бæсты йæ магнитофоны сонт цъæхахст райхъуыст. 
Фаризæт йæ мидбылты бахудт. Аслан фæнды дзурæд, фæн- 
ды ма. Батырбег æмæ Лизæ мацы зæгъæнт, æндæр... Чи зоны, 
Дидинæгæн Фаризæт Афассæйы ад кæны. Уæдæ йæ æнæн- 
хъæлæджы агуырдта? Æмæ йæ феддæдуар кæн, уый Хуыца- 
уæй тæригъæд уаид. Æппынфæстаг, Фаризæтмæ ацы фатеры 
ницуал хауы? Удæгас нал у? Мæлдзыгмæ дæр ма цыдæр бар- 
тæ куы вæййы. 
Дуары цурæй къæхты уынæр хъуысы. Батырбег æмæ Лизæ 
фылдæр хатт иумæ æрбацæуынц. Машинæйы. Ныры адæм 
адæм не сты, фæлæ паддзæхтæ. Дæ къæсæргæрон фæлмæн 
хæдтулгæйы сбад æмæ дæ куыстмæ ацу. Фистæгæй санчъех 
акæнын йæ сæрмæ ничиуал хæссы. Уæддæр цард сæ зæрдæ- 
мæ нæ цæуы, цыдæр хъынцъым кæнынц, алы фаутæ йыл 
æвæрынц. Хæдтулгæ кæмæ и, уый æвзæр цæры? Батырбе- 
джы фыдмæ та цы уыд? Цъæх хæрæг дæр — нæ! Æмпъызты- 
тæ дзаумæтты амард. 
Зæронд ус диванæй йæ къæхтæ æруагъта. Фырт æмæ йæ 
чындзимæ æнæмæнг цыдæр ныхас хъæудзæн, æмæ сæ Хуы- 
цау дæрзæг ныхасæй бахизæд. Батырбег ын уайтагъддæр йе 
’нкъард зæрдæйы ахаст базыдта: цы кæны, йæ цæстытæ дон- 
дзаст цæмæн сты? Цы йын зæгъа Фаризæт. Сыгъдæгзæрдæ 
Афассæ нал и. Фырт йæ уæхсчытæ æрбалхъывта, йæ цардæм- 
балмæ бакаст. Рухсаг уæд, фæлæ ныр уый тыххæй сæхи 
маринаг сты? Сæ бон ма йын исты у? Нæ фæлæ, æгайтма 
æрæнцад. 
Чындз йе ’фсины уæхсчытыл йæ къухтæ æруагъта. Йæхи- 
мæ йæ æрбалхъывта. Йе ’фсин диссаг у, алцы та йæ зæрдæ- 
мæ исы. 
Батырбег куыдзмæ фæкомкоммæ æмæ бахудт: уый сæм уазæг 
куы ис, Афассæйы Дидинæг, æнхъæлдæн, æмæ йæ диванмæ 

22 
Агънаты Гæстæн 
чи систа? Цыма сæ ам уый æрцæрын кодта, бынаты хицау у, 
афтæ йæхи куыд ауагъта. Куыдз йæ куыдзы цæсгом æвдисы. 
•Акса-ма, Лизæ йæ куыд нæ бафиппайдта. Дидинæг, цыма йыл 
не ’рвæссы, афтæ йæ сæр иуварс куыд азылдта. Æдзæсгом. 
Чызг ыл йæ къух ахаста. Дидинæг уæздан у. Лизæ ныххудт. 
Уæздан, ссардта мын уæздан куыдз. Албинæйæн йæ цæстæнга- 
сæй ацамыдта, дуар ын бакæнæд æмæ йæ ауадзæд, сæ фатер 
фаджысдон нæу. Дурын, дæумæ дзурын, куысыфтæг, ды йæ 
дæхимæ бамбар. Лизæ кæд дзургæ чызгмæ кæны, уæддæр йæ 
ныхас Фаризæтмæ арæзт у. Æмæ сæ Дидинæг цы бахъыгдар- 
дзæн? Ныхсдзысты йæ, базилдзысты йæм æмæ æцæгдæр урс 
дидинæджы хуызæн суыдзæн. 
Албинæ ныхъхъус. Йæ мад ын æмбаргæдæр æнхъæл уыд. 
Куыдз цыхуызæн у, ууыл нæ хъуыды кæны? Йæ хъуын сау у 
æви урс, уый бæрæг дзы куынæуал ис. О, уымæн йæ быны 
ногитувæрд хуыссæнтæ бакæнын хъæуы. 
Чызг сыстад. Иу каст Дидинæгмæ кæны, иннæ — Фа- 
ризæтмæ, Албинæ куыдзы сæхицæй сурын нæ бауадздзæн, 
уыимæ Албинæйы дæр ардыгæй асурæнт. Зæронд ус æдзæ- 
мæй лæууы: йæ аххостæ сты иууылдæр. Батырбег куыд ницы 
дзуры? Æви йæ цардæмбал æмæ йæ чызджы тыхныхас нæ 
хъусы? Акъахдзæф кодта. Ныртæккæ, цъында хæлаф æмæ 
хæдоны, фатеры цы дарæс фæдары, уыдон скæндзæн æмæ 
æмраст хинайæндонмæ бацæудзæн. Нæ загъта. Доны хæл- 
хæл хъуысы. Абондæргъы хос карста æмæ хъуамæ йæхи дзæ- 
бæх ныннайа, ныхса. Уæд, хæдзары нæлгоймаг хистæр дæ, 
æмæ цæхгæр дæ ныхас зæгъ, кæд æцæг лæг дæ, уæд расты 
фарс æрлæуу. Уый та... Йæ бæсты Аслан бæгуылæгау йæ 
уатæй рахызт. Уыцы куыдз сæ сау капеккæн дæр нæ хъæуы 
æмæ ам куыд нæ уа, афтæ. Арт мæнæ-мæнæ сгуыпп кæнын- 
æввонг — æмæ ма йæм Аслан æхсныфтæ æппары. Афассæ 
куы амард, ууыл цас рацыд? Æмæ уæдæй нырмæ горæты 
уынгты рахау-бахау чи кæны, уыцы куыдз хæдзармæ уадзи- 
наг у?! 
Æппынфæстаг, Батырбег хинайæндонæй рацыд. Цы зæгъ- 
дзæн? Фаризæт схуыфыд, цыдæр æбæрæг тас йæ уæнгты хъа- 
ры, куыддæр ризæгау кæны. Цæуыннæ исты зæгъы Батырбег? 
Æви йын уæлдай нæу? Æгæр дæр ма йын у. Уæдæмæ йæ 
Фаризæты дæр æмæ йæ бинойнаджы зæрдæхудты бацæуын дæр 
нæ фæнды æмæ йæхи иуварс ласы. Æмæ афтæ гæнæн и? Раст 
цы у, уый зæгъæд, фæлывд ныхас дзы ничи домы. Батырбег 
æнæ иу ныхасæй уатмæ бацыд. Мад йæ фæстæ нымдзаст. Уый 
та куыд? Бинойнаг зынаргъ у, баз йæхимæ здахаг у, фæлæ йæ 
мады сæр куыд нæ ахъуыды кодта? 
Лизæ дуарыл рахæцыд, Албинæйы йæ цæстытæ ныссагъта... 
Цæстытæ нæ, фæлæ æхсидæвтæ. Къулыбадæг, ныхас æмбары 

Йæ рухс ном 
23 
æви нæ? Кæмæ дзуры? Адде кæнæд ацы куыдзы, науæд æй 
ныртæккæ йæхæдæг рудзынгæй ныззыввытт кæндзæн. 
Фаризæт йæ цæстытæ бахгæдта: йæ чындзы уынын æй нæ 
фæнды. Йæ хъæлæс цы тызмæг æмæ æнæхатыр у. Дидинæг 
сæ фатеры куы баззайа, уæд цыма сæ бинонты сæфт у. Йæ 
чындзæн ахæм тызмæг, æнæхатыр хъæлæс и, уый æфсин ныр- 
мæ никæд раиртæста. Йæ цардæмбалæй дзы ныфс ис æмæ 
уæд афтæ вæййы. 
Лизæ дуар уæрæхдæр байгом кодта. Кæмæ дзуры? Албинæ 
ныддур, йæ цæстытæ доны зилынц. Зæронд ус фезмæлыд. Йæ 
чысыл хур цы аххосджын у? Чыз^жы цонгыл йæ уырзтæ 
æрхаста, стæй куыдзмæ æргуыбыр. Йæ ризгæ къухтæй йæ йæ 
хъæбысмæ систа, куы нæ йын æрхауид. Йæ хъæбысмæ йæ 
тынгдæр æрбалхъывта. 
Албинæ йæ фæстæ рацæуы, Дидинæджы йæхимæ райста. 
Зæронд ус æмæ чызг лифтмæ бахызтысты. Мæрдджынты хуы- 
зæнæй, мадзурайæ. Æмæ цы дзурой? Абон Фаризæтæн йæ 
фырт, йæ чындз æмæ йæ фырты фырт хорз фесты. Чызджы 
сау хъоппæг цæстытæ доны разылдысты, чысыл ма, æмæ фе- 
мæхсдзысты. 
Фаризæт æмæ Албинæ сæ хæдзары тигъæй ахызтысты. Æмæ 
кæдæм цæуынц? Цыма кæмдæр Дидинæгæн хъарм, æдас бы- 
нат и, æмæ йæ уырдæм кæнынц. Æнæхъæн зæххы къори — 
йæ цæрæн, фæлæ йæхи кæм бааууон кæна, иу ахæм бынат ын 
нæй. 
Чызг куыдзы зæхмæ æруагъта. Албинæ йемæ хæринаг ра- 
хаста — дзул æмæ дзидза, бæласы бын сæ æрæвæрдта. Нана- 
имæ-иу ын алы бон дæр ардæм хæринаг рахæсдзысты. Йæ 
быны бакæнынæн ын исты пысултæ ссардзысты. 
Дидинæг йæ хæринæгтæм басмыста, йæ алыварс ахъахъ- 
хъæдта. 
Мацæмæй тæрсæд, адæм ацы рæтты арæх нæ цæуынц. 
Уæдæ дзы куыйтæ дæр нæ зыны. Раздæр бырондоны цурæй 
æддæмæ нæ цыдысты. Фаризæт сæ ницæмæй тарст, цыма ууыл 
нæ фæхæцдзысты, ууыл тобæ бакодтой. 
Иубон Лизæ æмæ сыхы иннæ сылгоймæгтæ телефонæй кæ- 
дæмдæр адзырдтой. Сихорафон бырондоны цур цыдæр ма- 
шинæ фæзынд, цалдæр нæлгоймаджы дзы æргæппытæ код- 
той, хæцæнгæрзтæй — ифтонг, цыма цыфыддæр знаджы ных- 
мæ фæдисы рацыдысты. Уыдон уыдысты куыдзмарджытæ. Го- 
рæты сæрмагондæй ахæм адæймæгтæ ис, Фаризæт уæдмæ уый 
нæ зыдта. Цы нæ куыст ис зæххыл. Куыйты тæригъæддаг 
ниуын, сæ хъист-хъист, сæ удаист хъæрмæ зæрдæ къуыхтæ 
кодта. Сæхæдæг сæхиуыл хъарæг кодтой. Куыдзмарджытæ- 
иу сæм ныхъхъавыдысты, æвæццæгæн сæм стыр фæлтæрд- 
дзинад уыд — кæс æмæ та куыдз фесхъиудта кæнæ иуварс 

24 
Агънаты Гæстæн 
атахт, æрхауд. Адæймæгты хуызæн уыдысты: сæхи ма-иу 
бæргæ бааууон кæнынмæ хъавыдысты, сæхи-иу иуварс æп- 
пæрстой, кæдæмдæр лыгъдысты, фæлæ уыцы цырддзаст, рæст- 
дзæвинтæй цы ирвæзт? Дыууæ-æртæ минутмæ авд æви аст 
куыдзæй иу дæр йæ къахыл нал лæууыд. Змæлыдысты ма, 
афтæмæй сæ машинæйы гуыффæмæ баппæрстой æмæ, куыд 
æвиппайды фæзындысты, афтæ æвиппайды æрбайсæфтыс- 
ты. Фаризæты, кæд уыцы куыдзмартæн мæй милуантæ фидынц, 
уæддæр æй ахæм куыст йæ кæры-кæройнагæн дæр нæ хъæуы. 
Цымæ æхсæвы куыд бафынæй кæнынц? Фыдфынты хай нæ 
фæвæййынц? Нæ фесхъиуынц? Фаризæты цæстытыл уыцы бон 
арæх ауайы æмæ йæхицæн бынат нал фæары. Хæсты цæхæры 
никæд уыд, фæлæ уæд йæ тæккæ цырены бахауд, цыма хæстон 
уыд, афтæ йæм фæкæсы. Иуырдæм дæр æмæ иннæрдæм дæр — 
акса — туджы æрхæмттæ, туджы кæлæнтæ, удаист цъæхахст, 
зæрдæйы фæстаг цæлхъ-цæлхъ. Фаризæт дæр афтæ нæ зæгъы, 
æмæ горæт дзæгъæл куыйтæй байдзаг уа, фæлæ сæ фесафы- 
нæн æндæр ницы хос и? 
Албинæ Дидинæгмæ æргуыбыр кодта, йæ армæй йæ сæр- 
фы: алы бон дæр-иу æй абæрæг кæндзысты, ма фæтæргай 
уæд. Ныр та уал æй уадзынц, сæхимæ сæ цæуын хъæуы. 
Куыдз сæ фæстæ цы æнкъард цæстытæй кæсы. Цыма скæ- 
уынмæ хъавы. Зæронд ус йæ сæр цæхгæр фæзылдта: йæ бон 
æм кæсын нæу. Афассæйы уæздан куыдз, цæмæ æрхаудтæ, 
цæ? Федтай, цард куыд æгъатыр у, доны къусау кæцырдæм 
фæкъул уыдзæн, уый бæрæг нæу. 
Куыдз æрхуыссыд, йæ раззаг къæхтæ размæ адаргъ кодта, 
йæ сæр сыл æруагъта æмæ зæронд ус æмæ чызджы фæстæ 
нымдзаст. Нал зынынц, уæддæр ма сæ фæстæ кæсы æмæ кæсы. 
Фаризæт знон Афассæйы хæдзармæ тагъддæр бахæццæ. 
Уæд лæппу æмæ чызджы афæрсын хъуыд. Кæм ныгæд и Афас- 
сæ? Æмæ йыл мæрдырох бахæцыд. Фаризæт хъуамæ йæ цыр- 
ты уæлхъус балæууа; йæ къух ыл сæвæра. Бирæ адæм æм 
æрæмбырд? Æмæ дзы чи уыдаид? Кæй хъæуы иунæг. Уыцы 
уæззау бон йæхимæ чи айста? Йе ’нусон хæдзар ын чи ба- 
рæвдз кодта, уыдоныл цардаудæн фæкæнæд. Фаризæт ын йæ 
ныгæнæн бон куы базыдтаид, уæд ын ныр æнцондæр уаид. 
Йæ номыл иу капекк ныффыссын кодтаид. Чи зоны, фырт 
æмæ чындз дæр йемæ рацыдаиккой, йæ хуыздæр хæлар Афассæ 
кæй уыд, уый нæ зыдтой? Æцæгæлоны фæстæ дæр ма куы 
рацæуынц. Рацыдаиккой, ай-гъайдæр. 
Фаризæт æрлæууыд, йæ акомкоммæ нымдзаст. Диссæгтæ! 
Царциаты диссæгтæ! Уæртæ... Æмæ йæ уыцы лæппу æмæ чызг 
сайгæ акодтой!? Уæртæ йæм Афассæ æмраст æрбацæуы, худы 
йæм. Йæ къахайст — сабыр, фæлмæн, хъавгæ, цыма зæххæн 
ныттонынæй тæрсы. Æвæццæгæн та йæ йæ зæрдæ хъыгдары: 

Йæ рухс ном 
25 
йæ дзыхæй уæлдæф ахсы. Æмæ ма тагъд кæнæд, Фаризæт æм 
йæхæдæг азгъордзæн. Бæргæ, фæлæ мæлæты къæхты хицау куы 
нæу. 
Фаризæт фæцудыдта, æмæ уыцы уысм Афассæ фæцыдæр, 
фæлмы ма йæ аууон фæзынд. Зæронд ус йæ сæр банкъуыста: 
Афассæ кæдæм ацыд, уый ацу æмæ ма ’рцуйы фæндаг у, 
уырдыгæй фæстæмæ здæхæн нал и. Иу бон Фаризæты дæр 
уырдæм хъæуы. Дæ-дæ-дæй, æмæ цы цæсгомæй æрлæудзæн 
Афассæйы цур? Йæ даргъ балцы йæ кæй нæ афæндараст код- 
та, уый тыххæй йæ уайдзæфты бын нæ фæкæндзæн? Нæ, 
ницы йæм сдзурдзæн, æмæ уый Фаризæтæн ноджы зындæр 
уыдзæн. Фаризæт ыл йæ зæрдæ кæй никæд сивдзæн, уый 
хорз зоны. Тæхуды, Афассæмæ телефон куы уыдаид, уæд ма, 
чи зоны, абон дæр цæрид. Фаризæтмæ дæр æрбадзырдтаид 
æмæ йæм уый йæ фазыл дæр фæбырыдаид. Цыфæнды афон 
дæр. Фаризæттæм дыууæ телефоны дæр ис. Дзæнгæрæг рай- 
хъуыст, уæд, хæстæгдæр дæм дзы кæцы у, уый сис. Фаризæт 
сæ йæхи дард ласы, йæ къухтæ хъæдæй арæзт не сты, йе 
’нгуылдзтæ — адæймаджы æнгуылдзтæ, фæлæ хæтæлыл æр- 
хæцын нæ зонынц, æрцæй йын хауы. Уæдæ дзы дзурын дæр 
нæ зоны, йе ’взаг хъæугæ ныхас нал фæахсы, ныссуйтæ вæййы, 
къæзæнæг ыл бахæцы. Уый æмæ дын йæ бинонтæ! Уæлдай- 
дæр, чындз. Телефоны хæтæлыл ахæм рæсугъд фæхæцы, кæс 
æмæ йæм кæс, йæ ныхты ахуырст æмæ хæтæлы хуыз сиу 
вæй-йынц. Фылдæр хатт ыл хæцгæ дæр нæ фæкæны: Йæ 
уæхскæй йæ йæ хъусмæ куыддæр æрбалхъивы æмæ æнцад- 
æнцойæ фæдзуры. Фаризæты зæрдæ та, хæтæл куы æрхауа 
æмæ паркет пъолыл куы базгъæлæнтæ уа, уый тæссæй тæпп- 
тæпп фæкæны, æмæ иуварс азилы. 
Афассæ, мæгуыр, телефон бауадзыныл цалдæр хатты бæр- 
гæ афæлвæрдта. Рады, дам, рагæй нæ лæууыс. Æвæццæгæн, 
куы райгуырд, уæд æй слæууын хъуыд. Æмæ цæмæй хæйрæг 
уыд, æндæр уæд дæр слæууыдаид. Фаризæт цалдæр хатты Ба- 
тырбегæн бакой кодта, æмæ йын зæрдæ бæргæ æвæрдта фæлæ 
ныхасæй цы ис. Иу кæддæр ын Батырбег бамбарын кодта: 
телефон зын уадзæн у, тынг зын уадзæн. Æмæ уый алчи дæр 
зоны. Уыйоафтæ куы нæ уаид, уæд Фаризæт Батырбегæн 
загътаид? Йæ лæг, йæ дарæг хæсты кæмæн баззад, уыдонæн, 
дам, телефонтæ æнæрадæй куы æвæрынц. Афассæйы лæг абыр- 
джытимæ фæмард? Æвзæргæнæг уыди? Райгуырæн бæстæйы 
сæрвæлтау нæ радта йæ цард? Æви уымæн æндæр Райгуырæн 
бæстæ уыди? Уæдæмæ, фæхæцæг дыл куы нæ уа, уæд арвæй 
стъалытæ дæр скъæф, хох дæр афæлдах — никæй хъæуыс. 
Иунæджы мард кæй хъæуы, цас бирæ адæм æрцыдаид 
Афассæмæ йæ ныгæнæн бон. Ныртæккæ йæ базондзæн. Фа- 
ризæт дзæнгæрæджы бицъи балхъывта. Иу хатт. Дыууæ хат- 

26 
Агънаты Гæстæн 
ты. Фондз хатты. Ничи дзы ис. Æмæ кæм уой цымæ уыцы 
лæппу æмæ чызг? О, Фаризæтмæ куыд нæ ’нхъæлмæ кас- 
таиккой. Зæронд ус сыхæгтæм бахоста. Дуар байгом æмæ æд- 
дæмæ рахызт Батырбегæй хистæр нæлгоймаг. Фаризæты ми- 
дæмæ хоны. Æмæ цæуы, цæуы, афæрса йæ. Сыхаг, Афассæ 
æнамонд уыди, зæгъы? Ома, цæмæй? Æппындæр нæ! Фа- 
ризæт æй æнамондæй нæ зыдта, стæй Афассæ йæхи æнамонд 
никæд хуыдта. Иунæгæй иу æмæ дыууæ адæймаджы цæры? 
Сыхаджы ныхас кæдæм цæвы, Фаризæт уый хорз æмбары. 
Афассæ тынг раст бакодта. О, тынг раст! Æниу ныр сæ ныхас 
ууыл нæу. Афассæ кæм ныгæд и, Фаризæт хъуамæ йæ ингæ- 
ны цур балæууа. Æнæмæнг! 
Сыхаг лæг ныссабыр, йæхимидæг тыхсы, йæ уæхсчытæ 
æрбалхъывта. Афассæ кæм ныгæд и, уый нæ зоны. Куыд æй 
нæ зоны? Сыхаг ма цæмæн у? Афассæ кæм ныгæд и, уымæн 
ничи ницы зоны. Уый та куыд? Исчи йæ æмбæхсгæ бакодта, 
сусæгæй уæлæрвтæм атахт? Ничи йын ницы зоны. Æвæццæ- 
гæн, Фаризæты зонд ницуал ахсы, æндæр уый гæнæн куыд и, 
æмæ адæймаджы мард фесæфа? Гæдыйы лæппын уыд? Æмæ 
ма уый дæр йæ зæххы хайыл куы сæмбæлын кæнынц? Афассæ 
ныгæд æрцыд æви дохтырты ахуыр кæнæн скъоламæ баха- 
уд. Ничи йын ницы зоны. Цытæ дзуры ацы хорз лæг? Хæс- 
ты æнæ ныгæдæй куы никæй уагътой, уæд ацы сабыр, хъæз- 
дыг рæстæг уый гæнæн куыд ис, æмæ адæймаг, фæллойгæ- 
нæг адæймаг, зæххыл бирæ фыдæбон чи фæкодта, уый йæ 
зæххы хайыл ма сæмбæла? Æнæ ныгæдæй баззайа? Йæ но- 
мыл цырт, уираг дур уæддæр хæрдмæ ма зына? Кæд сыхаг 
уыцы рæстæг ам нæ уыд, кæд исты æмбæхсы? Ам уыд. Уый 
закъонтæ зоны, æмæ, адæймагыл иунæгæй исты куы ’рцæуы, 
уæд хъуыддаг паддзахад йæхимæ айсы. Сæрмагонд адæм 
алцыдæр сбæрæг кæнынц: куыд, цы, исты бæллæх ыл æр- 
цыд æви Хуыцауы низæй амард? Стæй йæ паддзахад баны- 
гæны. Йæхи хардзæй. Фаризæты дæр æндæр ницы хъæуы. 
Уымæй йæ фæрсы. Охх, куыд æнамонд разынд Афассæ: дæ 
мард афтæ къухæй-къухмæ ацæуæд, фæхауæггаг уæд. Уæд- 
дæр æгайтма йæ зæххы хай ссардта. Æмæ сыхаг афтæ куы 
нæ зæгъы: баныгæдтой йæ. Цыдæр дохтырты скъолайы кой 
кæны. Уæвгæ, бæлвырд ницы зоны. Фаризæты сæр ницыуал 
ахсы, сдыууæрдæм. Дохтырты скъоламæ йæ аластой, зæгъы? 
Фæлварæнтæ кæнынмæ? 
Сыхаг йæхимæ ныхъхъуыста. Фаризæт æдзæмæй лæууы. 
Ныр ын алцыдæр бæлвырд у, тынг бæлвырд. Уæдæ Афас- 
сæйы номыл дыууæ кæрдзыны ничи скодта? Йæ рухс ном ын 
ничи ссардта? Иæ номыл цырагъ не ссыгъдæуыд? Æнæ ин- 
гæн, æнæ цырт у? 
Зæронд ус сыстад. Рацыд. Фæндаг лæгъз, асфальт. Уæд- 

Йæ рухс ном 
П 
дæр йæ къах бакъуырынæй тынг тæрсы; фæстаг рæстæг ыл 
йæ уæхсчытæ дæр уæз кæнынц. Фæлæууыд, аджих. Ис! Ис! 
Ацы зæххыл алцыдæр ис! Сылгоймаг йæ уæлæ дзуæрттæ баф- 
тыдта. Æвæццæгæн, дунесфæлдисæджы афтæ бафæндыд, цæ- 
мæй Афассæйы номыл дыууæ чъирийы Фаризæт скæна, йæ 
номыл ын цырт уый саразын кæна. Уый цы сараздзæн, фæлæ 
йæ фырт — Батырбег. Æвæццæгæн, йæ хъысмæт Афассæ йæ- 
хæдæг дæр æмбæрста æмæ йæ мæгуыр капеччытæ Фаризæт- 
мæ уымæн радта. Фæстаг хатт куы сæмбæлдысты, уæд ма сæм 
фондз туманы бафтыдта. Ног æхцайæ мины æрдæг. Афассæ 
истæуыл куы батыхса, æхца йæ æхсызгон куы бахъæуа, уæд 
ын цæттæ уыдзысты. Æхца дæтгæйæ-иу æдзухдæр цыдæр 
æнкъард уыд. Уæлдайдæр, фæстаг хатт. Йæ цæстытæй рухсы 
цъыртт нæ калд, йæ хъæлæс скæуынæввонг зыр-зыр кодта. 
Мыййаг ыл исты куы ’рцæуа, уæд-иу ын уыцы капеччытæй 
фынджыдзаг скæнæнт, дыууæ кæрдзыны. Уæддæр... 
Фаризæт йæ сæр банкъуыста. Кæд мæрдты бæстæйы исты 
ис, уæд... Кæд афонмæ Афассæ æххормаг у, кæд искæй дзаг 
фынгмæ сусæгæй кæсы, кæд афтæ сæххормаг, æмæ искæмæ 
къæбæрагур йæ къух бадаргъ кæны. Уæууа! Фаризæты зæ- 
ронд сæр ницуал æмбары, ницуал зоны, нырмæ дæр ууыл 
куыд нæ ахъуыды кодта. 
Зæронд ус фезмæлыд, цалдæр хатты йæ риуыдзаг сулæфыд 
æмæ та акъахдзæф кодта. О, о. Афассæйæн æгъдау скæнын 
уымæ кæсы. Уымæ нæ, фæлæ йæ фырт Батырбегмæ. Æмæ 
сæ бон цы уа, уый скæндзысты, Афассæйы æххормагæй нæ 
ныууадздзысты. Мæ фыдгул ма адæймаджы фæстаг фæдзæхст 
ма сæххæст кæна. Йæ номыл ын цырт дæр ныссадздзысты. 
Уæдæ куыд? Адæймаг нæ уыд? Хъуамæ йæ номыл цыдæр 
æвдисæн ма уа? Хуры тынтæм фырсау æмæ фырлæгъзæй 
айдæнау чи æрттивы, йæ ныв кæм уа, ахæм цырт ын кæцæй 
сараздзысты, уый тыххæй дыууæ-æртæ мины акалын хъæуы. 
Фаризæт куыд фехъуыста, афтæмæй ноджыдæр фылдæр. 
Фæлæ йын хъæдын цырт уæддæр ныссадздзысты, уадз йæ 
ном цæрæд. Зынаргъ цыртытæ йæхæдæг дæр нæ уарзта. 
Цæмæн ^хъæуынц? Фаризæт дæр уыцы стыр цыртытæ нæ 
уарзы. Йæ фæстаг бонтæ æрхæццæ сты, уый куы базона, 
уæд йæ кæстæртæн бафæдзæхсдзæн: стыр гуыппытæ ахуыр 
нæ уыд. Уыцы музыканттæ... Цæмæ сæ æрбакæнынц. Уый, 
æппынфæстаг, чи амард, уый цур тæригъæддзинад у: лæг- 
дыхæй йыл адæмы зæрдæтæ риссын кæн, лæгдыхæй сæ цæс- 
сыгтæ лæмар. Йæ зæрдæ кæмæн риссы, уый рæхойын нæ 
хъæуы. Адæймаджы йæ фæстаг фæндагыл æнæ сайæн, æнæ 
кæнгæ, æнæ цæстфæлдахæн митæй ауадз. Фаризæтæн иу 
уадындзæй цæгъдæг дæр ма фенын кæнæнт, уæд дыккаг мард 
акæндзæн. 

28 
Агънаты Гæстæн 
Афассæйы хæдзарæй трамваймæ æрлæууæн фæндаг ныд- 
даргъ, раздæр цыма цыбырдæр уыд. Æмæ кæдæм тагъд кæны 
Фаризæт? Тагъд æй цы кæнын хъæуы, уый фынджыдзаг, 
æмæ ацы сабатæхсæвмæ ницыуал бантысдзæн, фæлæ иннæмæ 
бацæттæ кæнын хъæуы. Кæд йæ хъару бауа, уæд бæгæны 
дæр акæндзæн. Афассæйы фынг хъуамæ иннæ мæрдты фынг- 
тæй мæгуырдæр ма уа. Мæгуырдæр куыд нæ уыдзæн, фæлæ 
уæддæр. Уыцы дунейы куыд у, Фаризæт уымæн ницы зоны, 
никæд дзы уыд, фæлæ ам... ам куыд у, уый хорз зоны: æн- 
хъæлмæ дæм куы ничи кæса, уæд дын хуынкъ суари дæр 
ничи ратдзæн, уæд никæй хъæуыс. Уый афтæ кæй у, уымæн 
дын хорз æвдисæн — Афассæ. Уæдæ ма Афассæйæн, урс маши- 
нæйы йæ куыстмæ кæй ласынц, ахæм кæстæртæ уыдаид. Цæй- 
бæрц адæм æм æрцыдаид уæд? 
Уæд йæ мард æбæрæгæй фесæфтаид? Йæ кæстæрты цæст- 
мæ чырын ахæссыныл адæм сæхи хъардтаиккой, кæрæдзийы 
къухтæй йæ истаиккой, хицау-лæппу, хицау-кæстæрты цæст- 
мæ бирæ чидæртæ цалдæр боны сæргуыбырæй цыдаиккой. Ныр 
Афассæйы номыл каркæй дæр туг ничи суагъта, фæлæ уæд 
дыууæ-æртæ стуры аргæвстаиккой, дæргъæй-дæргъмæ фынг- 
тæ адæмæн нæ фаг кодтаиккой. Цы, цы, фæлæ Фаризæт адæ- 
мы хорз зоны. Мæнæ Фаризæт куы амæла, уæд æм бирæ 
адæм æрцæудзæн. Къабазджын у, хæстæгджын. Йæ цот — сæ 
тæккæ кары, сæ тæккæ хъаруйыл. Батырбег, æртæ мин адæй- 
магæй фылдæр кæм кусы, ахæм заводы дыккаг лæг у. Чындз 
Лизæ — скъолайы хицау, директор. Адæм сæ нымайынц. Бон 
сæм телефонæй цал æмæ цал хатты æрбадзурынц, уæлдай- 
дæр, райсом æмæ изæрæй. Уæдæ Фаризæтмæ дзурой? Кæй 
хъæуы? Албинæмæ дæр ма æрбадзурынц. Нæ! Нырма Фа- 
ризæт, æппынфæстаг, йæ бинонты уæддæр хъæуы, зæронд 
дзаумайы хуызæн сын уæлдай нæма у. Фырт куыстмæ куы 
фæцæуы, уæд йæ цуры ма алæууа, куыд бафынæй кодта, йе 
’нæниздзинад куыд у, уымæй йæ ма афæрса, уымæн уæвæн 
нæй. Уæдæ изæрæй дæр афтæ, цалдæр минуты йæ цуры ма 
абада, йемæ ма аныхæстæ кæна, бахордта, уынджы атезгъо 
кодта æви нæ, уымæй йæ ма афæрса, уый кæд уыд? Мад 
æнкъард у, зæгъгæ, уæд уый дæр нынкъард вæййы. Фаризæт... 
Йæ цард иууылдæр ивгъуыды кæмæн и, абонæй райсоммæ ма 
чи цæры, уымæн йæ хъæлæс зарæгау куыд нæ зæлдзæн, йæ 
зæрдæ уалдзыгон æфсæст уæрыккау куыд нæ кафдзæн, гæлæ- 
бу куыд нæ фестдзæн?.. Фæстаг рæстæг Фаризæт бынтондæр 
фæуæззау, йæ зæрдæмæ рухсы цъыртт нал кæлы, æмæ æнцад 
фæбады. Уæдæ цы кæна? Лæппумæ та афтæ фæкæсы, кæд 
рынчын у, кæд æм бинонтæй исчи æфхæрæн ныхас скодта, 
æмæ сыл йæ тар цæстæнгас ахæссы. Æфхæрæн нæ, фæлæ 
йæм дæрзæг ныхас дæр ничи кæны. Йæ гыццыл хур Албинæ 

Йæ рухс ном 
29 
æнæ уый иу минут куы нæ фæразы. Гæдыйы лæппыны хуы- 
зæн у. Фаризæтæн йæ хъару у, зæгъгæ, уæд-иу æй йæ хъæ- 
бысмæ сисид æмæ, гæдыйы лæппыныл дæ арм куыд хæссай, 
афтæ йыл йæ арм хæссид, йæ дæллагхъуыр-иу æй бакæнид. 
Албинæ йæм гыццыл сывæллоны хуызæн йæхи æрбаласы, йæ 
фарсмæ сбады, йæ зæнгтыл ын йæ сæр æруадзы, йæхи йæм 
балхъивы. Диссаг, Фаризæтæн Албинæ йæ чызг æмæ йæ фыр- 
тæй адджындæр фæци. Æмæ йæ хъомыл дæр йæхæдæг скод- 
та, сывæллæтты рæвдауæндонмæ йæ нæ ауагъта, йæ мады нæ 
фæндыд, йæ фыды дæр, уæддæр Фаризæты фæндонимæ сра- 
зы сты. Уыцы фыдбонты, уыцы фыдазты лæппу æмæ чызг 
схъомыл кодта, æмæ адæмы рæгъы рацыдысты. Уæдæ уымæн 
дæр ма тæрсæнт. 
Охх! Бафæллад. Æнæмæнг диваныл йæхи æруадздзæн, йæ 
къæхтæ йæ быны нал цæуынц. 
Зæронд ус лоджæмæ рахызт. Æрмæст ацы лоджæ дæр йæ- 
хæдæг бирæйы аргъ у, дæргъæй-дæргъмæ, уæрæх. Уатæй дæр 
хуыздæр у, ноджы йæ лæппу хорз сарæзта, батарейтæ дзы, 
паркет пъол ын, æмæ зымæгон дæр — хъарм, йæ къултæ фæй- 
нæгæй, морæхуыз фæйнæгæй. Хуры цæст искæцæй фæзы- 
нæд, уыййеддæмæ йæ фыццаг каст лоджæмæ у. Урсбазыр 
сырх хъоппæг буртын дидинджытæ дзы сæрдæй, зымæгæй 
цæхæр калынц, тъæнджы мæй дæр лоджæмæ бахиз æмæ фев- 
зæрдзынæ цъæх уалдзæджы, райдзаст сæрды, сызгъæрин фæз- 
зæджы, рухс дзы — парахат. Æмæ уæд Фаризæтмæ афтæ 
фæкæсы, цыма æдде дæр сæ лоджæйæ рухс у, хуры тынтæ 
хурæй нæ, фæлæ уырдыгæй ивылынц. 
Афассæйæн дæр ацы лоджæйы абадын йеддæмæ мацы ратт. 
Цас арæх сæм цыд, фæлæ сæм æрбафтыд, уæд-иу ам фæлмæн 
диваныл сæхи æруагътой, æддæмæ кастысты, арвы цъæхыл 
сæ цæстытæ хастой æмæ сæ ныхас нывæсти. 
Фаризæт æмæ йæ бинонтæ æвæджиау хорз ран цæрынц, 
сабыр, сæ хæдзары алыварс бæрзонд бæлæстæ æртыхстысты. 
Сæ хæдзар афтæ дæсны æвæрд у, æмæ, хуры цæст чысыл дæр 
фæзынд — йæ тынтæ фатеры алы уаты дæр чысыл цырæгътау 
ссудзынц. Горæт цыма дæ армытъæпæны и, афтæ йæм кæс. 
Табу Хуыцауæн, Фаризæт нырма цæстæй хорз у, æмæ горæ- 
ты цы арæзтæдтæ цæуы, уыдон хорз уыны: иу ран, аннæ ран 
къранттæ хæрдмæ фæцыдысты, хæдзæрттæ сахатгай нæ рæ- 
зынц, фæлæ уысмгай. Арвы хъæбысмæ сæхи ивазынц, цыма 
стæхынмæ хъавынц. 
Фаризæт æмæ Афассæ, горæт куыд рæзы, йæ хуыз куыд 
ивы, уымæ цымыдисæй куыд нæ кастысты! Цæстытæ-иу сæ 
атонын нал куымдтой. Фæлæ уæддæр хъæд æмæ хæхтæ! Ру- 
дзынджы тæрхæгыл æрæнцой кæн кæнæ диваныл дæхи фæс- 
тæмæ ауадз æмæ, хъæд æмæ хæхтæ цæгтæ-цæгтæй горæты 

30 
Лгънаты Гсестсен 
алыварс куыд æртыхстысты, ууыл дæ цæстæнгас хæсс. Цъи- 
титæ арвы цъæх хъæбысы сныхстысты. Цъититæ нæ, фæлæ 
æгæрон айдæнтæ, æмæ ферттивынц, хуры тынтæ сæ фесхъи- 
уынц æмæ цæстытыл амбæлынц. 
Афассæ Фаризæтиты хæдзары бынат бирæ уарзта. Диссаг, 
стыр диссаг. Фаризæт Афассæйы нæ уыны, фæлæ йын йæ 
хъæлæс хорз хъусы: сымах аргъæутты бынаты цæрут, авгæй 
галуаны. Зæронд ус йæ алыварс акаст: кæцæй хъуысы Афас- 
сæйы хъæлæс. Æндæр ницыуал зæгъдзæн? Ницыуал зæгъы. 
Фаризæты цæстытæ та хъæд æмæ хæхтыл æрзылдысты. 
Хъæд æххæстæй нæма фæцъæх, фæлæ къуыри-дыууæ къуы- 
рийы фæстæ цъæх-цъæхид фестдзæн. Гауыз дæр афтæ рæ- 
сугъд нæ вæййы, йæ астæумæ бацу æмæ дзы дæхи ауадз. 
Зæронд усы фындзыл бæлæсты æмæ кæрдæджы адджын 
тæф андзæвыд. Æмæ кæцæй? Ивгъуыдæй. Æндæр ма Фа- 
ризæт хъæды кæд уыди, фæстаг хатт ма уыгæрдæны кæрон 
кæд æрлæууыд? Йæ цард иууылдæр ивгъуыды и, разæй ма 
дзы баззад цыдæр уысм æмæ уый куы фæуа, уæд уый дæр, 
Афассæйы хуызæн, ацы дунейæ аивгъуыйдзæн, уæлæ уыцы 
хъæд æмæ хæхтæ нал фендзæн. Æмæ æнæмæлгæ дуне нæй, 
фæлæ Афассæйы хуызæн æгъатыр мардæй амæл, уый дыккаг 
мард у. Афассæ хъæуы куы цардаид, уæд йæ мард йæ зæххы 
хайыл нæ сæмбæлдаид? Ау, зæххæн кæрон куы нæ и, цæсты- 
тæ йыл куы не ’ххæссынц, уæд Афассæмæ уымæй дыууæ мет- 
ры нæ хауы?.. Цы фæци? Кæм и? Диссаг, горæты адæймаг 
афтæ аслам цæмæн у? Аргъ ын цæуыннæ и? Æви уый Фари- 
зæтмæ афтæ кæсы. О, уымæ афтæ кæсы. Хатгай уынгты аз- 
мæлæн куынæуал вæййы, мæрддзыгой адæмы зæхх нал фæу- 
ромы. Хатгай та, чырыныл чи схæца, уый дæр нæ вæййы, 
уадындзæй кæуджытæ мæрддзыгой адæмæй фылдæр вæййынц. 
Уыйгорæты Афассæйы хуызæттæм ничи цæуы, фæлæ хъæуы... 
Хъæуы адæм кæрæдзиуыл иузæрдиондæр сты, уым адæймаг 
адæмæн зынаргъдæр у. Цыфæнды дæр уæд, Фаризæт иу хъуыд- 
даг хорз зоны: Афассæ хъæуы фæзиан, уæд йæ зæххы хайыл 
сæмбæлдаид, йæ номыл цырт сагъд æрцыдаид. 
Зæронд ус диваныл йæхи фæстæмæ ауагъта; рæдзæ-мæдзæ 
кæны, йæ цæстытæ æрæхгæдта. Ма афынæй уæд. Мигъвæлм 
лæбыры. Адæмы аууæттæ. Аууæттæ не сты — æцæг адæймæг- 
тæ. Удæгас. Фаризæт сæ хорз уыны. Йæ хæстæджытæ, йæ 
къабæзтæ, йæ сыхæгтæ, йе ’мхъæуккæгтæ. Дуне æнæзонгæ 
адæм, цæст сыл не ’ххæссы. Æмæ кæм сты? Кæдæм цæуынц? 
Иууылдæр сау дарæсы. Уый Фаризæты... Хъæуы сæ кæрт 
мæрддзыгой адæмæй байдзаг, уынджы дæр нал цæуынц. Сæ 
самандур ныллæг хæдзар бынтондæр зæххыл баныхæст, йæ 
дыууæ чысыл рудзынгæй адæммæ æнкъардæй, скæуынæв- 
вонгæй кæсы. Адæм — иууылдæр æнкъард. Диссаг, горæты 

Йæ рухс ном 
31 
æндæр мæрддзыгой адæм вæййы. Цыма марды фæстæ нæ 
фæцæуынц. Уыцы хъæрæй дын дзурдзысты, сæ кæл-кæл уын- 
джы иу фарсæй иннæмæ фæхъуысы. Сæ дарæс, уæлдайдæр, 
сæрдыгон — цæй саударæн? Гæлæбутау фæпæр-пæр кæнынц, 
гомцæнгтæ, гомсæртæй марды цур æрлæууынц. 
Уый хорз, фæлæ ацы адæм Фаризæты кæртмæ цæмæн цæ- 
уынц? Хионтæ æмæ къабæзтæ кæуынц, сæ цæссыг згъæлы. 
Æцæгæлон адæмæн куыд æмбæлы, афтæ тæфæрфæс ракæ- 
нынц æмæ сæргуыбырæй иуварс слæууынц, уыдонæн дæр сæ 
цæстытæ — кæуындзаст. Мардыл хъыггæнæг адæмы цæссыг- 
тæй ингæны алыварс рухс талатæ рæзы. 
Зæронд усы уæнгты уазал риз ацыд. Мæгуырыбонтæ, адæй- 
маг иал у æви цы? Цы кодтой? Цæуыл кæуинаг фесты? Кæм 
и? Йæ цæстытæ байгом кæнын æй фæнды, фæлæ... Йæ цæс- 
тыты уæлтъыфæлттæ атонын нæ фæразы. Фын уыны æви 
æцæг... Цы бæллæх сыл æрцыд? Йæ лæг Данел... Кæрты 
къуымы цалдæр лæгимæ лæууы æмæ кæуы. Сусæгæй. Аивæй. 
Йæ цæссыгтæ ныхъуыры. Цæмæй йæ кæуындзæг ма срæдува, 
уый тыххæй йæ былтæ æхсыны. Дæ-дæ-дæй, ныртæккæ сæ 
туг акæлдзæн. Йæ уæлæ — йæ мæрдон дарæс: сау сгæллад 
костюм, бур туфлитæ, сатин хæдон, урс-урсид кæрдæйнагæй 
йыл мидæггаг дарæс, Фаризæтæн йæхи хуыд. Ахæм рæсугъд, 
ахæм зынаргъ дзаумæттæ йыл усгурæй дæр нæ уыд. Цы хæрз- 
конд у, саджы фисынтыл амад. Æрыгон. Диссæгтæ! Батырбе- 
гæй бирæ кæстæр у. Æмæ уый гæнæн куыд и, æмæ фырт 
фыдæй фæхистæр уа? Кæм и Фаризæт? Уæлзæххон дунейы 
æви мæрдты бæсты? Фын уыны æви цы хабар у?.. Данел 
афтæ æрыгон цæмæн у? Азты æгъатыр фæд ыл нæ зыны. 
Уæу-уа! Фаризæтæй куыд æрбайрох — мæрдты бæсты рæстæг 
æдзæм у, чи йæм куыдæй бацæуы, афтæмæй, дам, баззайы. 
Чындздзон чызг дзы чындзы нæ цæуы, усгур дзы ус нæ куры, 
сывæллон дзы нæ рæзы. Уым рæстæг æдых у. 
Мæрддзыгой дзыллæты æхсæн Фаризæты цæстытæ уай- 
тагъд Данелы ацахсынц. Лæг йæ кæуын нæ уромы. Цæмæй 
йын йæ къуыбар цæссыгтæ мачи бафиппайа, уый тыххæй йæ 
сæр иуварс азилы, куы амард, уæд ын чырынмæ Фаризæт йæ 
пинджачы дзыппы цы къухмæрзæн нытътъыста, уый аивæй 
сисы æмæ йæ цæссыгтæ асæрфы. Йе стыр хъыг цæмæн æм- 
бæхсы? Кæуынæй йæ мондæгтæ цæуыннæ суадзы? Нæлгой- 
магæн йæ бинойнаг куы амæлы, уæд фембæхсы йæ цæссыг... 
æмæ Фаризæт мæрддзыгой дзыллæйы æхсæн чырынмæ хæс- 
тæгдæр бацыд. Уый... чырыны... Уый та цы диссаг у! Чыры- 
ны — Фаризæт. О, о! Фаризæт! Уæдæ Данел сусæгæй уымæн 
кæуы... Чырыны — урсдадали зæронд ус, æнцъылдцæсгом. 
Уый Данелы цардæмбал Фаризæт у? Æмæ... Цы дунемæ ба- 
хауд? Кæм и? Фезмæлынмæ хъавы, фæлæ йæ мидбынат ныд- 

32 
Лгънаты Гæстæн 
дур, суанг йе ’нгуылдзтæ базмæлын кæнын дæр нæ фæразы. 
Зына-нæзына йæ цæстытæ байгом кодта. Уæддæр кæм и? Сæ 
хæдзары. Сæ цыппаруатон райдзаст фатеры уæрæх лоджæйы 
фæлмæн диваныл бады. Æмæ уæд чырыны уый цавæр Фари- 
зæт у? Уый... Зæронд усы цæстытæ æрцъынд сты. Уый... 
Царциаты диссæгтæ! Ныр та чырыны Афассæ февзæрд. Йæ 
рустæ — лæгъз, йæ былтæ зына-нæзына кæрæдзийæ иртæст, 
æгас ма куы уыд, уæд-иу ын бахудыны размæ куыд фæиртæс- 
тысты, афтæ. Æвæццæгæн ма бахудынмæ хъавыд, фæлæ йæ 
мæрдон æндзыг ацахста. Афассæ амард. Фаризæты цæстытæ 
дыууæ чысыл суадоны фестадысты. Ацы зæхх ма æнæ Афас- 
сæ сфидаудзæн? Æнæ Афассæ ма зæххыл фарн уыдзæн? Зæххы 
мад фæцæуы. Сылгоймаг йæ цæстытæ йæ алыварс ахаста. 
Кæм сты? Афассæйы æмцыппæрдигъон кæрт. Æмæ йæ Фа- 
ризæт цæмæй зоны? Кæд сæм уыд? Афассæ чындзы куы ацыд, 
уæдæй, цалынмæ горæтмæ ралыгъд, уæдмæ, ахæм хъæу и, 
уый Фаризæт зонгæ дæр нæ кодта. Уæддæр Афассæйы хæ- 
дзар, йæ кæрт, суанг ма се скъæт дæр куыд æвæрд у, уый дæр 
зоны. Афассæйы ныхæстæй. Афассæйы амындæй. Скъæт — 
кæртæй иуварс арæзт, фосæн — хицæн бацæуæн. Æмæ кæрт 
кæрдæгæй цъæх дары. Скъæтæй, сарайæ — иууылдæр Афас- 
сæйæн йæхи арæзт. Сыгъдæг, иу къæцæл, иу æхсныф дзы 
хæснагæн не ссардзынæ. 
Рæстæмбис кары сылгоймаг йæ уæрджытæ хойгæ чырыны 
цурмæ бацыд æмæ ныхъхъарæг кодта: О, бын бауай, Афас- 
сæ, дæ зæрдиаг æмбалы иунæгæй ам цæмæн ныууагътай? Æмæ 
Фаризæтмæ разылд: хъуамæ уый хъарæг дарддæр айса, хъа- 
рæг зæрдæты ахъара, ризгæ ацæуа. 
Фаризæт æдзæмæй лæууы, уый иунæгæй нæ баззад, гъæйтт- 
мардзæ бинонтæ йын, цот, цоты цот, къабæзтæ, хæстæджы- 
тæ, сыхæгтæ. Диссаг, уысмы раздæр чырыны Фаризæт хуыс- 
сыд. Зæхх сæ нæ уромы, уыйбæрц дзыллæтæ уымæ æрцыд. 
Æмæ уæд уый иунæг у? Ныр та... Æви уыцы адæм Афассæйы 
адæм сты? Иу дæр дзы йæ бынатæй нæ фезмæлыд. Мæнæ 
царциаты æмбисæндтæ! Ныр та чырыны Фаризæт февзæрди. 
Йæхæдæг йæхи уыны. Æмæ сæ уæлдай нæй æви цы хабар у? 
Æви иу сты, æрмæст ын дыууæ уды, дыууæ адæймаджы хуыз ын. 
Рæстæг æмбисбонæй ахызт. Мард хæссын афон. Адæм, 
æвæццæгæн, афтæ æнхъæлынц, æмæ сæ Фаризæт нæ уыны. 
Тынг хорз сæ уыны! Хъæубæсты хистæр Арсен, Данелы æф- 
сымæр Габо, Фаризæты хæрз æрвад Хъайсын, колхозы раз- 
дæры сæрдар Фидар æмæ ма цалдæр нæлгоймаджы чырынмæ 
æрбацæуынц. Адæм ныссабыр сты. Зæронд Арсен йæ пæлæх- 
сар бухар худ систа, йæ тугбадт цæстытæ адæмыл ахаста. 
Цасдæр рæстæг ницы дзуры æмæ иу стыф, иу уынæр никæ- 
цæй хъуысы. Цы зæгъдзæн Фаризæтæн йæ фæстагсахат?.. Æмæ 

Йæ рухс ном 
33 
чырыны Фаризæт нæ, Афассæ куы февзæрд. Оу, мæнæ дис- 
саг! Табу Хуыцауæн, уадындзæй цæгъдджыты не ’рбахуыдтой, 
æндæр се ’фсæйнаг хъæлæстæ ныццарауиккой, саударæн ми- 
тинг байгом, зæгъгæ. Афассæ сæ æппындæр нæ уарзта. 
Хъæубæсты хистæр зæронд Арсен адæмыл йæ цæст ахаста: 
хъусынц æм æви нæ? Хъусынц. Царды уаг афтæ у, æмæ, 
авдæн кæм уа, уым чырынæн дæр æнæ уæвæн нæй. Иæ бон 
ныккалд хъæуы аргъ, уæздан, æгъдауджын Афассæйæн. 
Хъæуы уынгты ма кæд рацæудзæн ахæм сылгоймаг? Афассæ 
сæ цуры бады æмæ уынджы исчи æрцæуы — чифæнды дæр 
уæд, сывæллон дæр — æмæ йын ма сыста, уый гæнæн нæ уыд. 
Хистæр уа, кæстæр уа — алкæй дæр нæ йæ уæздан, йе ’гъдау 
æмæ йе ’фсармæй æгъдауджын æмæ æфсармджын кодта. Йæ 
хæдзар, уæхæдæг æй уынут — хъæуы æппæты кæройнаг. Æмæ 
дæ быдырмæ кæнæ хъæдмæ цæугæйæ исты ферох, уæд кæмæ 
фæзилдзынæ? Ай-гъайдæр, Афассæйы хæдзармæ. Æмæ аф- 
тидкъухæй искуы искæй раздæхта? 
Афассæйы хæдзар... Фаризæты цæстытæ хæдзарыл æрзыл- 
дысты. Диссаг, ацы хæдзар Афассæйы нæ, фæлæ Фаризæты 
хæдзар куы у, уæд... А-а! Уый дыууæ зæронд усæй уæлдай 
нæй æмæ Арсен афтæ уымæн дзуры. Ныр та чырыны Фа- 
ризæт февзæрд. У-о! Йæ чырын хауы, фæкъул. Худинаг! 
Искуыдæр ма мард чырынæй рахауд? Æви уый зæхх цуды? 
Зæронд ус зына-нæзына йæ цæстытæй ракаст. Йæ сæр 
æрдзедзыкка. Бамбæрста: уый зæхх нæ цуды, фæлæ йæхæ- 
дæг. Чи никуыма æрцыд, ахæм диссаг — уæддæр кæм и? Фын 
уыны æви æндæр дунемæ бахауд... Æви мæрдты бæстæ, фын 
æмæ уæлзæххон дуне æддæг-мидæг ауадысты? Фаризæт ди- 
ваны къуыммæ йæхи нылхъывта, йæ цæстытæ та æрæхгæдта. 
Кæм и ныртæккæ? Ныртæккæ? Чырынмæ хæстæг лæууы æмæ 
кæсы йæ мæрдон фæлурс цæсгоммæ. Йæ къухтæ йæ риуыл 
дзуарæвæрд, цыма адæмæн йæ сæрæй ныллæг акувынмæ хъа- 
вы. Æмæ сын кувы.Сæ сызгъæрин рæстæг сын атыдта, сæ 
фæрныг хъуыддæгтæ уый тыххæй ныууагътой æмæ арфæгонд 
уæнт. 
Арсены кæуындзаст цæстытæ куы адæмыл æрзилынц, куы 
сæ чырыны Фаризæтыл ахæссы. Диссаг, цымæ Фаризæт, æгас 
Фаризæт чырынмæ хæстæг кæй лæууы, Арсен уый нæ уыны? 
Æвæццæгæн, нæ уыны, æндæр... Йæ хъысмæт — хистæр фæл- 
тæры хъысмæт, йæ цардвæндаг — хистæр фæлтæры цардвæн- 
даг. Уый Фаризæтæй зæгъы. Арсены хъæлæс ризы. Фаризæт 
хæсты размæ дæр, хæсты фæстæ дæр, цалынмæ йæ хъару 
уыд, уæдмæ колхозы куыстæй йæхи иу бон дæр никæд фæсайдта. 
Иæ хистæр хъæбул, йæ чызг куыд райгуырд, уый хъæубæс- 
тæй никæд ферох уыдзæн. Хосгæрдæнтæ. Лæгтæ кæрдгæ код- 
той, сылгоймæгтæ — ссивгæ. Уый ныр Арсен нæ, фæлæ Фи- 
3 Агънаты Гæстæн 

34 
Агънаты Гæстæн 
дар куы дзуры, колхозы раздæры сæрдар. Фаризæт æй йæ 
фыццаг ныхасæй куыд нæ базыдта. Фидар сæрдарæй цас фæ- 
куыста? Фынддæс азæй фылдæр. Цыма уый фæстæ сæ колхо- 
зы æндæр сæрдар нал сфидаудзæн, Фаризæтмæ афтæ каст. 
Фидары хъæлæс дæр Арсены хъæлæсы хуызæн — скæуын- 
æввонг. Уæд Фаризæт стыр æнхъæлцауæй ссивынмæ куы нæ 
рацыдаид, уæд ыл искæй зæрдæ фæхудтаид? Уый Фидар кæй 
фæрсы, адæмы æви йæхи? Æвæццæгæн, йæхи. Йæ фарстæн 
дзуапп дæр йæхæдæг уымæн дæтты. Раст зæгъы, тынг раст. 
Фаризæт йæхи æфсæрмæй ацыд ссивынмæ, адæм нардуатæй 
кусой, уый та йæ хæдзары бада, уый хъуамæ йæ цæсгом куыд 
бахъæца? Йæ арын уыцы бонмæ æрцæудзæн, уый цæ- 
мæй зыдта? Фыццаг сывæллон æмæ... 
... Уæд фæлмæн хъарм хос йæ гобан уыд, бæласы аууон — 
æвгъæддон, хистæр сылгоймæгтæ — йæ дохтыртæ. 
Мæрддзыгой адæм цымыдисæй хъусынц Фидармæ. Æргом 
ныхас æдзухдæр зæрдæ агайы. Уæд уыдон, лæгтæ, сыл- 
гоймæгтæй лæууыдысты фалдæр. Иу ныхас, иу стыф сæ ни- 
кæмæй хъуыст: куыд уыдзæн, цы уыдзæн Фаризæт, ног- 
гуырд?.. Уалынмæ райхъуыст сывæллоны кæуын, æмæ сулæ- 
фыдысты. Уыцы уысм Фидармæ афтæ фæкаст, цыма дунейы 
сывæллоны кæуын йеддæмæ ницы хъуысы, цыма, дунемæ цы 
саби рантыст, уый зæххы бикъ у. Чидæр зарæг, ноггуырды 
зарæг систа, æмæ сывæллоны цъæхснаг кæуын æмæ зарæг 
дыууæ бæлонау арвы цъæх хъæбысмæ стахтысты. Кæцæйдæр 
арахъхъы дурын фæзынд, æмæ дзаг сыкъа къухæй-къухмæ 
ацыд. Сылгоймæгтæй чидæр сывæллоны бæрзонд систа: уадз 
алчи дæр æй фенæд. Уый, царды фарн, ницыма уыдта, уæд- 
дæр дунейыл, адæмы мад — зæххыл — йæ цæстытæ хаста. 
Гъе, ахæм сылгоймаг уыд Фаризæт. Фаризæт зæгъы æви 
Афассæ? Ныр та чырыны Афассæ куы февзæрд. Оу, мæнæ 
царциаты диссæгтæ! Æмæ сæ цы уæлдай и. Гъе, ахæм сыл- 
гоймаг уыд Афассæ æмæ ныр цæуы йе ’нусон бынатмæ. Афас- 
сæйы цæстытæ зына-нæзына байгом сты, æвæццæгæн æй адæм- 
мæ ракæсын фæнды. Æмæ сæм ракæс, фæстаджы хæрзбон 
зæгъ дæ уарзон сыхбæстæн, дæ хъæубæстæн. 
Чырыны цур ныхасгæнджытæ — цалдæр лæджы. Иу дæр 
дзы былалгъæй нæ дзуры. Данелы æфсымæр Габо чырыны 
цур æрлæууыд. Уæддæр, стыр диссаг! Фаризæт кæм и? Фын 
уыны, дæлдунемæ бахауд æви æгæстæй мæрдты æхсæн арæ- 
ныл лæууы? Мæрдтæй у æви æгæстæй? 
Габойы æнкъард хъæлæс къæзы, ферхæцы. Ай-гъай! Габо 
Фаризæтæн хи æфсымæры ад кодта. Фаризæт йæ цуры хъæ- 
рæй никæд сдзырдта. Ныр дæр хъусгæ алцыдæр кæны, йæ 
цæстытæ, мардæн куыд вæййынц, афтæ — æхгæд, фæлæ ал- 
цыдæр уыны, алцыдæр хъусы, æрмæст йæ бон базмæлын нæу. 

Йæ рухс ном 
35 
Æндæр, бæргæ рабадид, худинаг, хъæубæсты хистæртæ, мыг- 
гаджы хистæртæ, зæхх сæ нæ уромы, уыйбæрц дзыллæтæ, 
æмæ ды та æнцад хуысс, уыцы æнæфсæрмæй дæхи ауадз. 
Мачи йыл фæхудæд — Фаризæт мард у, мардæн та хатыр 
вæййы. 
Габойы кæуындзæг йæ хъуырмæ схæццæ, ферхæцыд. Уый, 
Габо, хæстæй æнæ къабазæй ссыд æмæ цастæ йæ бон уыд, 
цæмæй феххуыс кодтаид йе ’фсымæры цотæн, фæлæ сæ йæ 
чындз — лæджыхъæдджын Фаризæт — цудын нæ бауагъта. Йæ 
хъугуæрдон æдзухдæр аифтындзынæввонг — цæттæ. Адæм-иу 
сæ райсомы зылдтытæ нæма фесты, афтæ-иу хъæдæй къæс- 
къæсгæнаг уæрдонимæ æрхæццæ. Уый хуызæн суг чи ракодта- 
ид? Уый хуызæн рæсугъд уæрдоны суг чи самадтаид? Уæд йæ 
мæкъуылтæ та? Цыма нывтæ уыдысты. 
Уый кæй тыххæй дзуры? Чырыны Фаризæт нæ, фæлæ 
Афассæ. Æмæ сæ цы уæлдай ис? Иу адæймаг дыууæ адæй- 
маджы хуызы бацыд. Æви чи дзуры, уыдон Семтæ сты æви 
сæм арвы айдæнтæ ис æмæ дыууæ сылгоймаджы цардмæ ки- 
номæ кæсæгау кæсынц æмæ йæ хъыггæнгæ адæмæн дзурынц. 
Кæс-ма, Афассæйæн иунæг фырт кæй уыд, Габо уый дæр 
зоны. Афассæ йæ фæстаг комдзаг уымæн лæвæрдта, æнæ уый 
йæ хъуыры адджынæн къæбæр никæд ацыд. Ныр колхозы 
сæрдар «Волгæ»-йæ рахизы, фæлæ хæсты фæстæ фыдазты 
сæрдармæ ефс бæх дæр нæ хаудта. О стыр Хуыцау, адæмы 
уыцы фыдбонтæй бахиз, кæстæртæн сæ ма бавзарын кæн. 
Хæрджытæ æмæ хæргæфстæй, хъуццытæ æмæ галтæй цал 
æмæ цал хатты балæууыдысты хуым кæныныл? Белтæй цал 
æмæ цал гектары скъахтой зæхх? Афассæйы къæпи, æхсырф 
æмæ бел ныр дæр ма Габойы цæстытыл уайынц, æдзухдæр 
айдæнау æрттывтой, æдзухдæр — алмасийау цыргъ. Афас- 
сæйы къæпи райсынмæ лæгтæ дæр сæ ныфс нæ хастой — 
метры æрдæджыйас — йæ ком, уæззау, уый рувæн нæ уыд, 
фæлæ гутон, зæхх иннæрдæм фæлдæхта. Уæд йæ æхсырф 
та? Мæнæугæрдæнты-иу йæ хæс æппæты разæй чи ахаста? 
Йæ уыгæстæ-иу дардмæ дæр фырыхъулты хуызæн кæмæн 
зындысты? Куыд фæрæзтауыйоæрц? Ноджы... Цымæискуы 
йæ къæбæры хай бахордта? Куыд ничи йæ фена, афтæ-иу ын 
аивæй йæ æмбис кæнæ фылдæр æрдæг йæ риуы кæнæ æндæр 
искæм амбæхста, цы къæбæр ма-иу æм аззад, уый мургай у 
хордта. Æмæ афтæ зынд: цыма иннæты æмхæрд кæны. О, 
мады зæрдæ, цымæ дæуæн æмбал и? 
Раст, тынг раст зæгъы Габо! Сырд дæр ма йæ цоты куы 
уарзы, уæд адæймаг... Гъе, мæ хуртæ, Фаризæтыл бирæ бон- 
тæ æмæ азтæ аивгъуыдта æмæ, цард цæуыл лæууы, уый хорз 
зоны. Уарзондзинадыл. Цы ис хъæбулæй зынаргъдæр? Фа- 
ризæтмæ афтæ кæсы, цыма Афассæйы хуызæн йæ фырты ни- 

36 
Лгънаты Гæстæн 
куыма ничи уарзта. Цæмæн, ууыл арæх фæхъуыды кæны. 
Æвæццæгæн, Афассæ йæ лæг Хъуырманмæ цы уарзондзинад 
дардта, уый йæ хъæбулмæ рахызт. Уымæн йæ дадзинты цыд 
Хъуырманы туг, уый уыд Хъуырманы гуырдз æмæ йæ куыд 
нæ уарзтаид? Гæбыла йæ фыды цæрмыстыгъд бакодта: бæр- 
зонд, фæтæнуæхск, саухил, хъоппæгцæст. Йæ хъæлæс та? 
Йæ уæнгты фезмæлд, йæ мидбылты бахудт та? Афассæ-иу 
бирæ хæттыты йæ цæстытыл нал æууæндыд: чи лæууы йæ 
разы? Йæ лæг, хæсты фыццаг бонты хæсты цæхæрмæ чи 
ацыд æмæ хæсты дыккаг аз йæ сау гæххæтт кæмæн ссыд, уый 
— Хъуырман æви йæ хъæбул Гæбыла? Суанг дыууæ-æртæаз- 
дзыдæй дæр йæ фыды хуызæн уыд. Афассæ-иу дзы йæ цæс- 
тытæ атонын нал фæрæзта, йæ кæуындзæг-иу йæ хъуырмæ 
схæццæ. Æмæ та, лæппу куыд ницы бафиппайа, дæхи афтæ 
иуварс фæзил, дæхи дзы амбæхс æмæ хорз фæку дæхимидæг. 
Кæнæ цыма фынæй кæныс, афтæ базмæ дæ цæсгом нылхъив, 
æцæгдзинадæй та кæуыс хæкъуырццæй. Цыдæр рæстæг дæ 
кæуын дæ риуы нал цæуы æмæ дæ цыдæр тых, цыма сонт 
фæдæ, афтæ йæ уæлныхты фелвæста, лæппуйы цур февзæрд- 
тæ. Дæ риумæ йæ нылвæстай, дæ кæуындзæг срæдывта. Чы- 
сыл Хъуырманы рус дæ русыл судзы, йæ фæлмæн хъарм уыр- 
зтæ дæ дæллагхъуыр æмæ ныхыл тæлфынц. Дæ риуыл æм- 
бæлы чысыл Хъуырманы зæрдæйы гуыпп-гуыпп. 
Афассæ ацы зæххыл цы дыууæ адæймаджы цæрайæ цард, 
уыдоны фæстæ ма æгæр бирæ дæр бабыхсыд. Куыд нæ атад? 
Дойнагдур куыд нæ фестад? 
Рагæй фæстæмæ дæр Фаризæт афтæ хъуыды кæны: «Адæй- 
магæн хорз ракæнын сæфт никæд уыд, стæй никуы уыдзæн». 
Уый... Ныр та чырыны Фаризæт йæхæдæг февзæрд. Цымæ, 
Афассæимæ кæрæдзийы куыд ивынц, уый мæрддзыгой адæм 
бафиппайынц? Кæй зианмæ æрцыдысты, уый зонынц? А-а, 
сæ дыууæмæ дæр, иу сты, Фаризæтæй уый æрбайрох. Ныр та 
ныхас уЬш тыххæй, Фаризæты тыххæй у. Мардæй æдзухдæр 
æппæлгæ фæкæнынц, æмæ цымæ уый хорз у?.. Æгæр бæр- 
зонд нæ систой Фаризæты? Алцæмæн дæр бæрц и. Се ’ппæ- 
лæн ныхæстæм Фаризæт куыд ныссырх, уый нæ фиппайынц? 
Йæ рустæ куыд судзынц, уый йæхæдæг хорз æнкъары, фæлæ 
адæм... Цы зæгъынц? А-а! О, уый æцæгдæр афтæ уыд; сыхбæс- 
ты цин уа, йе зиан, æмæ Фаризæт хъарм къæбæр ма скодтаид, 
уазджытæй цалдæрмæ ма фæдзырдтаид, уый гæнæн нæ уыд. Сæхи 
ахъарм кæнæнт, фæйнæ хъарм комдзаджы скæнæнт, сæ дойны 
фæйнæ къуымæлæй асæттæнт. Лæг ма, Данел рухсаг æрбауа, 
æгас куы уыд, уæд ын цæрын цы хъуыди, фæлæ сидзæргæсæй 
куы баззад, уæд... Уæддæр йæ къух, йæ фадат куыд амыдта, 
уымæ гæсгæ йе ’гъдау нæ ныууагъта. Ныр хъуамæ алы хæ- 
дзар дæр куывддон уаид, бæргæ, — хæрдæй, нозтæй — алцы- 

Йæ рухс ном 
37 
дæр парахат, фæлæ, диссаг — Фаризæтмæ афтæ кæсы, цыма 
адæм цас хуыздæр цæрынц, афтæ чъындыдæр кæнынц, хи- 
уылхæстдæр сты. Охх! Æниу цæуылты хъуыды кæны. Къо- 
дах æмæ къодах. Цасдæр рæстæг ма, æмæ саумæры ахъар- 
дзæн, йе ’нусон фæндагыл æй афæндараст кæндзысты. Тæху- 
ды, адæм сæхи кæмæ тавой, ахæм арт куы фестид. Æнусты 
нæ ахуыссид. Уый йæ хорз сыхаг Арон цы зæгъы? Цы æры- 
мысыд? А-а! Иухатт дын æм Фаризæт фæдзырдта: ногдыгъд 
къуымæлæй йæ ком ауазал кæнæд. Адæймаг сусæны мæй фæс- 
куыст къуымæлы къусæй æхсызгондæрæй цы сисдзæн? Хæр- 
зад, бæзджын къуымæл уæнгты хъардта, фæллад сырдта. Фа- 
ризæты хуызæн хæрзад бæгæны æмæ къуымæл ма сæ хъæуы 
исчи кодта, уый нæ зоны. Ноджы — уæле исгæ, бынæй ахад- 
гæ. Искæд йæ хæдзар æнæ къуымæл фæци? Цал æмæ цал 
фæндаггоны баздæхта йæ кæртмæ? Цал æмæ цал адæймаджы 
суагътой сæ дойны уыцы алæмæты нуазинагæй? О, фæлæ нын 
горæтмæ йæ фарн йемæ ахаста. Уый фæстæ, хъыг макæмæ 
фæкæсæд, фæлæ сæ хъæуы ахæм хæрзад къуымæл иу сылгой- 
маг дæр нал скодта. 
Ныр Фаризæт цæуы йæ фæстаг балцы, ацу æмæ ма ’рцуйы 
фæндагыл, фæлæ йæ рухс ном баззайдзæн, адæм æй мыс- 
дзысты. Йæ фæстæ хорз кæстæртæ ныууагъта, мыггаг нæ, 
фæлæ сæ æнæхъæн хъæубæстæ дæр сæрыстыр у. Иннæ ахæм, 
уыдоны кæстæртæ — фырыхъулы хуызæн цот. Нæ! Дзæгъæлы 
нæ фæцард Фаризæт. — Афассæ. А-а! Ныр та чырыны Афас- 
сæ февзæрд. Цард æгъатыр у. Афассæйæн æвæджиауы кæс- 
тæр рантыст, фæлæ мады разæй йæхи фæкодта. 
Фаризæт йæ сæр банкъуыста: адæм сын сæ цард афтæ 
хорз цæмæй зонынц? Уæвгæ, ныр ныхасгæнæг раст нæ зæгъы: 
Афассæйы фырт мард нæу. Нæ! Раст зæгъы, тынг раст. Афас- 
сæйæн йæ фырт раджы амард, æмæ иугæр уымæн нал и, уæд 
адæмæн дæр нал и. Раст зæгъы ныхасгæнæг. Афассæ хæсты 
размæ æмæ уыйфæстæ фыдазты дæр искæй фæллоймæ никуы 
фæныхылдта, нартхоры нæмыг дæр никæд бааууон кодта. Йæ 
иунæг хъæбул рæсийын райдыдта. Уæвгæ, уый йæ иунæг хъæ- 
бул нæ уыд; уый Хъауырбег дæр уыд. Æмæ Афассæ йæ зæр- 
дæйæн тæккæ хæстæгдæр дыууæ адæймаджы йæ цæстыты ра- 
зæй мæрдтæм куыд ауагътаид? Æмæ колхозы цыдæриддæр 
куыст уыд, уырдæм йæхи æппæрста. Нартхортауæнты æрлæу- 
уыд лæгты æмрæнхъ, йæ галиу къухæй ведрайыл хæцыд, ра- 
хизæй мыггаджы нартхор тыдта. Йæ цæнгтæ-иу йæхицæй 
нал уыдысты, йе ’мпъызт дарæс-иу ыл баныхæст. Уæууа, Фа- 
ризæты зæрды нырмæ дæр куыд не ’рæфтыд: Афассæ йæ амæ- 
лæты бонмæ æддагæй-мидæггагæй сæрмагонд дарæс бацæт- 
тæ кодта. Скодтой йыл сæ? Фаризæты цæстытæ цы уынаг 
сты. Афассæйы мидæггаг дарæс дæр уыны. Раст чындздзон 

38 
Лгънаты Гæстæн 
чызджы хуызæн арæзт у. Фæлæ уæд... Дæ къаба фырæм- 
пъызтытæй цæмæй æгæр ма зæу-зæу кæна, уый тыххæй дæ 
астæу синаджы гæбазæй æрбабæтт æмæ — куыстмæ. Цæй- 
бæрц, цæйбæрц фыдæбæттæ федта Фаризæт. Фаризæт æви 
Афассæ?.. 
Фаризæт размæ акъахдзæф кæнынмæ хъавы: йæхимæ чы- 
рынмæ дзæбæхдæр куы ныккæсид. О стыр Хуыцау, уый дæ 
бафæндæд, цæмæй Фаризæты зиан йæ бинонтæ нæ, æнæ~ 
хъæн мыггагæн нæ, хъæубæстæн нæ, фæлæ æнæхъæн ирон 
адæмæн, зæххыл æппæт цæрæг адæмæн дæр амондджын зиан 
куыд фæуа: йæ фæстæ æнахъомæй куыд ничи амæла, йæ фæ- 
стæ искæй къухæй мæрдтæм куыд ничи бацæуа, алчидæр уый 
кармæ куыд фæцæра. О Хуыцау, де сфæлдыст адæм амонд- 
джын уæнт. 
Мæнæ йын йæ чырыныл схæцыдысты, йе ’нусон бынатмæ 
йæ фæхæссынц. Сæ уæхсчытыл — нæ, сæ уæлныхты, бæрзонд 
æй систой. Æмæ йын æгæр нæ кад кæнынц? Цыдæр зонгæ 
хъæлæс йæ хъустыл уайы. Цы зæгъы? Зæххы мад фæцæуы. 
Уый Фаризæтæй зæгъы? Уый та куыд? Уый зæхх у се ’ппæ- 
ты мад, арфæ уымæн хъæуы. Фаризæтта... Мæрддзыгой адæм- 
мæ тырыса дæр куы и. Батырбеджы карæн лæппулæг æй адæ- 
мы разæй фæхæссы, уæле йыл сау лент баст. Раздæр-иу уыд 
ахæм æгъдау, партион амард, уæд-иу æй хастой тырысаимæ, 
фæлæ ныр... Стæй Фаризæт партион куы нæ у. Хорз æгъда- 
уæн сæфæн нæй. 
Колхоз зианы хæрдзтæ кæрæй-кæронмæ йæхимæ айста. 
Батырбеджы нæ фæндыд: уый та куыд, йæ мадæн йæхæдæг 
æгъдау не скæндзæн? Фæлæ йæм нæ байхъуыстой, адæмы 
фарн, адæмы тых бирæ у. Уæдæ ма колхоз хуыздæр æгъдау 
кæмæн радта? Афассæ... Уый Фаризæты нæ, фæлæ Афас- 
сæйы фæхæссынц. Омæ та сæ бынæттæ кæд баивтой? Фа- 
ризæт та мæрддзыгой адæмы æхсæн февзæрд. Кæмæн, кæ- 
мæн, фæлæ Афассæйæн æмбæлы ахæм кад. Йæхи зонынхъом 
куы фæци, уæдæй, цалынмæ горæтмæ ралыгъд, уæдмæ йæ 
астæу никуы сраст кодта, уæдмæ зæххæй никуы фæиртæст. 
Фаризæт нæ, фæлæ Афассæ у зæххы мад, æмæ йæм ныр 
фæцæуы. Мæнæ йæ йе ’нусон хæдзары дуармæ æрæвæрдтой. 
Уый нæ, фæлæ Фаризæты. Цы тагъд ивын райдыдтой кæ- 
рæдзийы. Уæдæ Фаризæт амард? Æмæ цы чындæуа — алцæ- 
мæн дæр райдайæн æмæ кæрон ис — фæцис йæ уæлдунеон 
цард. Ныртæккæ йæм йæ хæстæджытæ фæстаджы фæндараст 
зæгъынмæ æрбацæудзысты. Диссаг, мæрддзыгой адæм æм 
иууыл цæмæ цæуынц? Афтæ нæ вæййы. Гъæй-джиди, ар- 
фæйы дыууæ ныхасы сын зæгъ. Йæ чырыны куы рабадид 
æмæ... Йæ бон рабадын нæ, фæлæ йе ’нгуылдз базмæлын 
кæнын дæр нæу. Охх, цы зын у! Ау, йæ уарзон адæмæй 

Йæ рухс ном 
39 
цæрæнбонтæм цух кæны? Мæнæ йæм йæ чысыл хур Албинæ 
æрбацыд, ныххæцыд ыл, уигъы йæ. 
Зæрондустыххæйты базмæлыд, тыххæйты йæ цæстытæбай- 
гом кодта. Иæ чысыл хур æцæгдæр йæ цуры лæууы. Кæуындзаст. 
Фаризæт нæ хъал кодта, æмæ йын тынг фæтарст. Цалдæр хатты 
йæ бауыгъта. Ам, лоджæйы, æгæр æнтæф у, йæ зæрдæ исты 
кæндзæн. Сыстын æй хъæуы. Æмæ Албинæ Фаризæтыл схæ- 
цыд. Зæронд ус йæ цæстытæ уæрæхдæр байгом кодта; уæддæр 
уый фын уыд, йæ цæстытыл цыдæр уад æви мард уыд? Æмæ- 
гъа. Нæ æгæстæй у, нæ мæрдтæй, æмæ ницуал зоны. Æгас ма у. 
Мæнæ ма йæ чысыл хуры кæй федта. 
Чызг йæ дæлæрмтты бацыд: ма тæрсæд, ма тæрсæд, нæ 
ахаудзæн. Æмæ нæ тæрсы, йæ къах айсын нырма йæхæдæг 
фæразы. 
Уыцы æхца... Фæстагмæ ма йæм уыцы æхцæ цæмæн рад- 
та! Йæ мæлæт кæй зыдта, уымæн? Дæс æмæ дыууиссæдз ту- 
маны. Зæронд ус йæ дыууæ риуы æхсæнæй къухмæрзæны 
баст систа, райхæлдта йæ. Къæркъæраг тумантæ. Сырх æх- 
цатæ. Цалдæр хатты сæ банымадта. Уæддæр та сæ ногæй 
нымайы. Иу капеккæн дæр дзы фесафæн нæй. Хъуамæ иууыл- 
дæр хардз æрцæуой Афассæйæн йæхиуыл. Йе рагъ æмæ йæ 
гуыбынæй кæй тыдта, уыцы капеччытæ, йæ мæгуыр капеччы- 
тæ. Лæппу... Гъей, Аслан, Аслан... Худинаг. Уыцы ныхас 
дзы цы цæсгомæй схауд. Йæ сæрмæ йæ куыд æрхаста. Йæ 
цурмæ æрбацыд, йæ хæд цур диваныл сбадт. Иуырдæм ыл 
йæхи асæрфта, иннæрдæм ыл й*ехи ахафта, æмæ Фаризæт 
бамбæрста: ацы гæды-гадздза дзы цыдæр сайы, цыдæр æй 
хъæуы. Æмæ йæм цы ис саинаг? Аслан уылынджыйас дæр 
нæма уыд, уæддæр фæливынмæ хорз арæхст. Рувас-иу фес- 
тад. Æвæццæгæн, уыцы миниуæг гуырдзæй йемæ рахаста. 
Исты йæ хъæуы, уæд уымæй æгъдауджындæр, фæлмæндæр 
æмæ коммæгæсдæр адæймаг ацы зæххыл нал вæййы, дæ къу- 
хыл æй æндахæн тух. Знон дæр та ахæм уыд. Ног чындз. Йæ 
хъæбысмæ йæ куы сиса, пъолмæ йæ куынæуал æруадза, зæ- 
ронд ус уымæй фæтарст. Йæ цард æхсæвæй райсоммæ кæмæн 
у, райсомæй æхсæвмæ, уымæ хъуамæ цы уа? Цалдæр хатты 
йæ бафарста. Æмæ ног чындз фæстæмæ ныфсæрмытæ, ныт- 
тæстытæ, æфсæрмыгæнгæ йæ зæгъинаг загъта. Фаризæты 
цæсгом ссыгъд, истæуыл куы фæтыхсы, уæд йæ уæнгты уазал 
риз куыд ацæуы, йæ уæнгты ахæм уазал риз ацыд. Цасдæр 
рæстæг йæ бон сдзурын нæ уыд. Асланы Афассæйы æхцатæ 
хъæуынц. Цы цæсгомæй схауд уыцы æвирхъау ныхас йæ дзы- 
хæй? Лæппу йæ цæнгтыл хæрдмæ схæцыд: цы загъта ахæ- 
мæй? Уæдæ цы фæуыдзысты? Æмæ йæ фыдымады æрбахъæ- 
быс кодта. Фаризæт æй йæхицæй асхуыста. Æнхъæлдæн ын 
адæймаджы цæнгты аныдзæвд зноны хуызæн æнæуынон ни- 

40 
Агънаты Гæстæн 
кæдма уыди. Асланы цæстæнгас нæ фендæрхуызон, йæ мид- 
былты худт. Фаризæт та мæстæй тæгæлтæ фæцæйхауд, скæ- 
уынмæ йæ бирæ нал хъуыд. Уый йæ хæдзары цы схъомыл? 
Адæймаг æви æндæр цыдæр?.. Марды æмæ дзуары æхцатæм 
адæймаг бандзæвын дæр нæ уæнды, уый та... Уыдонмæ æв- 
налæн ис? Йæ дзыхæй та куыд схаудта уый? Куыд хъуамæ 
цы фæуой? Афассæйы номыл фынджыдзаг скæнын хъæуы? 
Цыртæн ын йæ номыл иу мих уæддæр ныссадзын хъæуы? 
Лæппу йæ хъæлæсыдзаг ныххудт. Æнæмæт кæл-кæл. Æнæр- 
цæф байраджы мыр-мыр. Фаризæт фырмæстæй куыд не ссыгъд, 
йе ’взаг хъæугæ ныхас нал ахста, ныссуйтæ. Асланæн та фыр- 
худæгæй йæ цæссыгтæ уадысты. Иу хъуыддаг — иуæн зæрдæ- 
рис, иннæмæн — цин. Цæмæн у цард афтæ? Лæппуйы хъæлæс 
дард кæцæйдæр хъуысæгау хъуыст. Акæса, йæ фыдымад базæ- 
ронд, уæддæр ницы зоны, сывæллонæй баззад. Ома куыд сы- 
вæллонæй баззад? Уæдæ цæй зæдтæ æмæ цæй дзуæрттæ ис, 
кæм и мæрдты бæстæ? Цы ацæрай, уый дæхи. Цал æмæ цал 
мин азы цæрынц адæм æмæ Хуыцауы искуы исчи федта? Кæд 
Хуыцау ис, уæд зæххыл раст æмæ зылын хъуыддаг фæрсæй- 
фæрстæм цæргæ-цæрæнбонты æмдзу цæмæн кæнынц? Зæдты 
искуы исчи федта? Иу адæймаг дæр нæ. Уæдæ сын цæмæ 
кувæм? Мæрдты бæстæй исчи искуы рацыд? Никæд! 
Фаризæт дзурынæн нал уыд, йæ фырты фыртмæ ныдж- 
джих æмæ йæхиуыл дзуæрттæ бафтыдта. Йæхимидæг Асла- 
ны, йæ бинонты, йæ къабæзты, æппæт адæмы дæр Хуыцауыл 
бафæдзæхста. Рæдыд адæмæн сæ рæдыд ныххатыр кæнæд, 
рæствæндагыл сæ саразæд. Йæ хъæбулы хъæбул та нырма 
сонт у æмæ... Сонт? Кæд йе ’цæг зонд у ахæм? Æмæ уæд 
афтæмæй цæрæн и? Адæймаг хъуамæ царды мацæуыл æууæн- 
да? Мард ын ма уа? Дзуар ын ма уа? Мæрдты æмæ зæдты 
фыдæхæй ма тæрса? Аслан та?.. Аслан цы? Лæппу йæ сæрыл 
бæрзонд схæцыд. Аслан, цард цы у, уый хорз зоны. Æмæ йæ 
цæстытæ — цæстытæ нæ, фæлæ хъаматæ — Фаризæты ныс- 
сагъта. Æмæ зæронд ус бамбæрста — йæ фырты фыртимæ 
дзæгъæлы дзуры, нæ йæ басæтдзæн. Диссаг, царды нырма 
фыццаг къахдзæфтæ кæны, æрыгон адæймаг, афтæмæй дзы 
уыцы æнамонд зонд куыд арф ныффидар. Иу туг, иу стæг, иу 
бинонтæ, фæлæ алы æвзæгтыл дзурынц, кæрæдзийы нæ бам- 
бардзысты. 
Зæронд ус йæхиуыл схæцыд, Асланы цур æй бадын иал 
фæнды. Бадæд, бадæд! Аслан йæ ныхас нæма фæци. Æмæ ма 
дзы цы байрох, цы ма зæгъдзæн? Йæ фыдымад царды кæм- 
дæр фæсте баззад, æмæ йын æй хъуамæ æргомæй зæгъа. Адæй- 
маг амард, уæд уый ницуал зоны, уæд уый ницуал хъæуы, 
уæд уый ницуал у — зæхх æмæ зæхх. Фаризæт дæр афтæ нæ 
зæгъы, фæлæ иу хъуыддаг хорз зоны: мæрдтæ æгæсты хъæ- 

Йæ рухс ном 
41 
уынц, уыдон адæмы ивгъуыд сты, адæмы бындур, сæ уидæг- 
тæ! Нæ! Адæмæн æнæ мæрдтæ цæрæн нæй! Уыдон сæ абон 
дæр сты æмæ сæ фидæн дæр. Лæппу та къæлуайæ хаст бай- 
раджы хуызæн ныммыр-мыр кодта. Уый йæ зæронд фыды* 
мад ахуыргонд куы басгуыхт. Фаризæт ахуыргæнджытæн-йед- 
тæн ницы зоны, куы йæ ныхъхъуытты уадзид æмæ йæ уатмæ 
куы ацæуид, уæд бæргæ хорз уаид. Бацæуæд, йæ магнитофон 
саразæд, йæ къæхтæ диваны хъæлыл сæвæрæд, йæ чингуыты 
сыфтæ фæлдахæд. Уæу-уа! Чингуыты дæр куы фæкæсы, уыдон 
æй æппын ницæуыл ахуыр кæнынц? Нæ. Аслан нæма цæуы. 
Уыцы æхца фæнды Афассæйыл схардз кæнæд, фæнды нæ. 
Цы уæлдай у? Фаризæт æмæ йæ бинонты хорздзинад йæ зæр- 
дыл чи бадардзæн, Афассæйæн ма ахæм исчи куы уаид, уæд — 
æндæр хъуыддаг. Ныр та? Æхцатæ донмæ бакал. Æппынфæс- 
таг, Афассæйы Фаризæт йæ зæрдыл бадардзæн æмæ æрмæст 
уый дæр фаг у. Æмæ зæронд ус лæппуйыл сæрæй къæхтæм йæ 
цæстæнгас æрхаста. Цы сдиссаг? Æхца йæ афтæ æхсызгон 
цæмæн бахъуыд, цы хъуаг у? 
Асланы цæстытæ ферттывтой, дыууæ чысыл хуры фестадыс- 
ты. Цы хъуаг у? Йæ фыды мад æй раст нæ фæрсы. Нæ фæлæ, 
цы хъуаг нæу? Йæ нанайы хуызæн нана никæмæн и, æппын- 
фæстаг, кæрэедзийы бамбæрстой? Уæддæр Асланы æхца цæ- 
мæн хъæуы? Йæ магнитофон нал бæззы. Базæронд. Ног бал- 
хæндзæн æмæ йæ Фаризæты номыл дардзæн. 
Зæронд ус йæ сæр банкъуыста, йæ цæстытæ доны разыл- 
дысты. Уый йæ фарсмæ чи бады? Йæ фырты фырт? Нæ! 
Уый Аслан нæу. Адæймаджы хуызы йæ цуры бады, рис чи 
нæ æмбары, зын чи нæ зоны, ахæм цыдæр. Цы йæ фæнды! 
Хъуамæ Фаризæт бавдæла æмæ Афассæйы мæгуыр капеччытæ 
ацы къулбадæджы фыццаг скæна. Нæ уыдзæн уый! Æдзæсгом! 
Уæд та Фаризæтæй фефсæрмы уыдаид. Уыцы ныхас ын топ- 
дзæфау кæй уыдзæн, ууыл цæуыннæ ахъуыды кодта? Кæд йæ 
зонд фаг нæма ахсы? Æмæ йæхицæн цы хуыздæр æмæ пай- 
дадæр у, уый хорз куы зоны. Кæд ныры фæлтæр ахæм сты? 
Æмæ уæд уый дунейы сæфт нæу? Иууыл иу джиппы уагъд 
кæцæй уыдзысты. Мæнæ дын йæ чысыл хур Албинæ дæр уыцы 
фæлтæрæй. Цы зæгъы Аслан? Нæ, Фаризæтæй ницы риссы, 
афтæ йæхимидæг сагъæсы аныгъуылд. 
Зæронд ус æхцатæ батыхта. Арвы æрттывдау йæ сæры 
атахт: куы бафынæй уа, уæд ын сæ уыцы размæзæвæтджын 
куы фелваса. Цæй, кæд бынтондæр йæ цæсгом нæ бахордта. 
Уæвгæ, ахæм æдзæсгомæн цы уæлдай у, йæ сæрмæ цы нæ 
’рхæсдзæн. Худинаггæнæг! Æхцатæ, дам, мын ратт. Ницы хуы- 
зы! Афассæ Фаризæтимæ нал сæмбæлдзæн, фæлæ Фаризæты 
Афассæйы цурмæ цæуын хъæуы, æмæ йæ разы цы цæсгомæй 
æрлæудзæн? Цы йæ схондзæн? Фæлитой æмæ цæстфæлдахæг? 

42 
Агъиаты Гæстсеп 
Нæ йæ бафæрсдзæн, йæ ныхасæн хицау цæуыннæ разынд, 
уымæй? Уыцы ницæйаг капеччыты тыххæй йе ’фсарм цæмæн 
бахордта? Фаризæты уæнгтæ ныддыз-дыз кодтой. Уый... Уый 
цы хъусы! Афассæйы хъæлæс... Мæнæ... Мæнæ йын йæхи 
дæр уыны. Йæ цуры æрлæууыд. Цы тарцæстæй йæм кæсы. М’ 
арт бауазал, Афассæ, ахæм цæстæй йæм ма кæс. Фаризæт цæр- 
гæ-цæрæнбонты гадзрахатæй куы никæуыл рацыд, уæд ныр 
йæ хуыздæр æмбал, хойы ад ын чи кæны, уыцы Афассæйыл 
гадзрахатæй цæуы? Цæстфæлдахæг у? Марды чи сайы, уый 
адæймаг нæу. 
Хъуамæ Фаризæт Асланæн цыдæр тызмæг, цыдæр карз 
ныхæстæ загътаид, фæлæ йæхиуыл ныххæцыд. Уæддæр ын 
фидарæй загъта: марды æхцатæй йæ хъуыддаг чи аразы, 
уыдонмæ чи ныхилы, уый æлгъыст у, æнамонд. Лæппуйыл та 
æфсæст байраджы мыр-мыр бахæцыд. Æхца цыфæнды дæр 
уæд, уæддæр æхца у. Æхца тæф нæ кæны. Æхца... 
Фаризæт йæ цæстытæ бахгæдта. Ацы къулбадæджы хъæ- 
лæс куы нал хъусид. 
Асланы хъæлæс сабырдæр нæ, фæлæ фæбæрзонддæр. Нæры. 
Цы хуызы ма дзы аирвæза? Зæронд ус лæппуйыл ахæцыд. 
Сыстæд æмæ иуварс ацæуæд, йæ цæстыты цурæй фесæфæд. 
Лæппу, йæ фыды мад цыма йæ цыфыддæр знаг у, афтæ 
йыл йæ тызмæг цæстæнгас ахаста. Иæ цæстытæ дзы ныхс- 
тысты, карстой йæ. Зæронд ус уыцы æдзæсгом, карз, ракæ- 
нон цæстæнгас нæ баурæдта æмæ иæ сæр иуварс азылдта. 
Лæппу фестад. Нæ! Фесхъиудта. Йæ уаты дуар йæ сæрыл 
бахаста, йæ фæстæ йæ ныггуыпп ласта. Йæ магнитофоны сонт 
цъæхахст райхъуыст. Нæ! Рагуылф кодта. Дуне цъиах-цъиах 
æмæ æрра хъыллист фестад. Фаризæт йæ къухтæй йæ хъустæ 
ахгæдта — сонт цъæхахст нæ фæкъаддæр, йæ хъустæ йын 
тоны, рæдувы. Охх! Амæл. Йæхи ма цы фæкæна? Дуне йыл 
скъуындæг. Мад æмæ фыдмæ дæр, æвæццæгæн, уыцы æнæ- 
хъола хъыллист æмæ цъæхахст хорзокæсынц, æндæр Асла- 
нæн куыд никуы бауайдзæф кодтой? Йæ рохтæ йын йæхи бар 
суагътой. Æмæ мад у аххосджын. Изæрыгæтты дæ лæппу æгæр 
æнафонмæ афæстиат вæййы æмæ йæ бафæрс. Фыд æм цал- 
дæр хатты йæхи бæргæ фæтызмæг кодта. Иу хатт æм йæ къух 
дæр систа. Æмæ мад йæ хъуыры аныхст. Цæмæй йын фæ- 
тарст? Уымæн дæр йæ фырт у. Фыды цонг уæлдæфы ауыгъ- 
дæй баззад. Тынг раст уыд. Лæгæй хъуамæ лæджы тæф цæуа. 
Фаризæт йæ фарс рахæцынмæ хъавыд, фæлæ йæ чындзы тыз- 
мæг цæстæнгас æрурæдта. Йе ’взагыл ныххæцыд: уый аххо- 
сæй йæ фырт æмæ йæ бинойнаджы æхсæн исты тызмæг ны- 
хас куы рауайа, уæд хорз нæ уыдзæн. Цыма лæппу фарны 
фæндагыл нæ цæуы, Фаризæтмæ афтæ кæсы. Царды цыдæр, 
тынг ахсджиаг чи у, ахæм цыдæр сафы, æмæ йын афоныл йæ 

Йæ рухс ном 
43 
ных куы нæ бакъуырой, йæ рохтæ йын куы нæ æрбалвасой, 
уæд фæрæдийдзæн... Дæ-дæ-дæй! Фаризæт йæ уд исы æмæ 
уыцы æхцайæ удхос балхæнæн ис, зæгъгæ, уæддæр сæм нæ 
бавналид. 
Зæронд ус диваныл æрхуыссыд. Диваныл рафт-бафт кæ- 
нынæй дæр бафæллад. Уынгмæ акæсид æмæ... цыдæр уæззау 
у. Абон Аслан почтæмæ йемæ цы æнцонæй фæраст и. Æхца- 
ты тыххæй. Цæстфæлдахæг. Рагæй сæм хъавыд. Афассæ фыц- 
цаг хатт Фаризæтмæ дыууæ туманы куы радта, уæдæй фæс- 
тæмæ. Уæддæр æй æхца тынг æхсызгон хъуыд, фæлæ йын 
Фаризæт иу капекк дæр нæ радта. Къухмæрзæны сæ бабаста. 
Йæ риу сæ сыгъд. Ныр дæр сæ йæ риу судзы, йæ дыууæ риуы 
æхсæн ис чысыл арт, фæлæ дзы æнæхъæн буар дæр сауæвза- 
лы кæны. Искæм сæ сæвæрид æмæ... Нæ! Почтæйы сæ куы 
сæвæрдта, уæд цыма цыдæр æвзæр ми кæны, цыма бинонтæй 
цыдæр æмбæхсы, афтæ йæм каст. Батырбегимæ сæ иумæ аха- 
стой. Уый йæ бæргæ бамбары. Æмæ йæ уый куы не ’мбара, 
уæд ма уæдæ чи? Уæртæ магнитофон йеддæмæ чи ницы зоны, 
уый? Фырт æмæ мадæн сæ ныхас кæрæдзиуыл куынæуал бада, 
уæд ма сæ цард цы у? Мæнæ æрбацæуа, алцæуыл дæр бæл- 
вырд баныхас кæндзысты. 
Уаты дуар æрбазыхъхъыр æмæ Фаризæты чысыл хур æрба- 
каст, æрбахызт. Уат ныррухс. Албинæ зæронд усы цур сбадт. 
Афассæйы куыдз Дидинæджы федта. Æрбацыд сæм. Хæдзармæ 
иумæйаг æрбацæуæн дуары цур лæууыд. Фаризæт рабадт. Ди- 
динæг... Куыд нæ сæ рох кæны. Æмæ цы фæци? Бæласы бын- 
мæ йын хæринаг ахаста. Куыдз фыццаг ницæмæ æвнæлдта, 
цыма тæрсгæ кæны, цыма æфсæрмы кæны, стæй фæныфсджын, 
хæрын райдыдта. Æмæ бафсæст? Бафсæст. Албинæ та йын рай- 
сом дæр бæласы бын хæринаг сæвæрдзæн. 
Фаризæт чызгыл йæ цæстытæ ахаста. Цæмæй йæ зæрдæ 
фæрухс уа, Албинæ йын Дидинæджы кой уый тыххæй ракод- 
та æви æцæгдæр... Нæ, Албинæ сайгæ нæ акæндзæн, уый 
Аслан нæу. Лæппуйыл иу къахдзæф дæр æууæнк нæй. Æвæц- 
цæгæн, фæстаг рæстæг Фаризæт æгæр нынкъард, йæхæдæг 
дæр æй æмбары æмæ цы кæна, тыххæй йæхи хъæлдзæг куыд 
дара? Батырбег дæр æй цалдæр хатты бафарста. Цы кæны 
йæ мад, æппынæдзух йæхимæ цæмæн хъусы? Кæд дзы исты 
риссы, уæд ын дохтырмæ фæдзура. 
Сылгоймаг чызджы уæхскыл йæ армытъæпæн æруагъта. 
Æмæ ма Дидинæгæн йæ раздæры хуызæй исты баззад? Æдæрсгæ 
ма йæ хъару цæуын у? Айфыццаг æй сæхимæ куы æрбакод- 
той, уæддæр ма тыххæйты цыд, йæ фыццаджы хуызæй дзы 
ницыуал уыд. Йæ хъуын бынтондар бавзыд, нычъчъиу. Иæ 
къæхтæ йæ быны нал цыдысты, æмæ-иу фæцудыдта. Гъæй- 
джиди, уый дзæбæх ныннай, фæкæс æм, уæд цыбыр рæстæг- 

44 
Лгънаты Гæстæп 
мæ йæ хуыз скалид. Фаризæты хъæбысы йæхи ауадзид урс, 
хæмпусхъуын Дидинæг. Уæддæр Албинæ Фаризæты фарст 
йæ хъусты иувæрсты цæмæн ауагъта. Куыд у Дидинæг? Чызг 
цыдæр уысм аджих, йæ къæхты бынæй ныуулæфыд. Æрмахуыр, 
уæздан куыдз куы фæхауæццаг уа, куы фенæхæдзар уа, уæд 
куыд уыдзæн, уый алчидæр зоны, уæддæр Фаризæт æнæба- 
фæрсгæ нæ фæлæууыд. Дидинæджы рахиз хъусыл цыдæр фæ- 
хæцыд æмæ фæсаджил, туг ыл ныхъхъæбæр. Албинæ куыдз- 
мæ куы баввахс, уæд фыццаг алидзынмæ хъавыд æмæ цал- 
дæр къахдзæфы иуварс ацыд фæстæмæ фæкæсфæкæсгæнгæ, 
стæй æрлæууыд, æрхуыссыд, йæ рагъыл атылд, цыма афтæ 
зæгъынмæ хъавыд: æз де уазæг. Албинæ йæ йæ хъæбысмæ 
куы систа, уæд æм ахæм фæлмæн, уарзæгой цæстытæй скаст 
æмæ диссаг. Йæ цæстытæ доны разылдта. Адæймаджы цæс- 
тыты хуызæн уыдысты. Зæронд ус хъæрзæгау ныуулæфыд. 
Ай-гъай, хъарм къухты рæвдыд цас нал федта, æмæ йæ зæр- 
дæ суынгæг. Дур дæр ма рæвдыд æмæ узæлд зоны, уæд уый 
сыгъдæгзæрдæ цæрæгой куы у. Албинæ йæ бæласы бынмæ 
ахаста. Куыдз схуыссыд æмæ дзулы хъæбæр сабыргай хорд- 
та. Сæхимæ рахæссынмæ йæ хъавыд, фæлæ мадæй нæ ба- 
уæндыд. Айфыццаг цæйбæрц фæдзырдта, цыма зæххыл уыцы 
куыдз йеддæмæ ницуал уыд. Фаризæт йæ уатмæ куы ацыд, 
уæд бынтон фæкъæртг. Уый раз ма йæхи урæдта, цас, фæлæ 
уæддæр... Иурæстæг æм æрбадзагъул кодта: Фаризæт дæр Ал- 
бинæйы хуызæн у. Æмæ Албинæ нырма сывæллон у, фæлæ 
уый та? Бырæтты, фæскъуымты цы куыдз фæрахау-бахау код- 
та, фыргæбæрæй йæ хъуын кæмæн лæбыры, йæ æвзæр, æл- 
гъаг æмбыд тæфæй фындзыхуынчъытæ кæмæн судзынц, адæй- 
маг хуыдуг кæмæй кæны, уыцы куыдз стыр хæзнайау дæ фа- 
термæ æрбахæсс. Æндæр исчи йе ’мгæрæтты дæр нæ ацыда- 
ид. Дæ хæдзармæ зонгæ-зонын цæттæ низ æрбахæсс. Æмæ 
афтæ дарддæр. Фаризæт æм нал хъуыста, сыстад æмæ йæ 
уатмæ ацыд. Иæ хæд фæстæ Албинæ дæр уатмæ æрбахызт. 
Уымæн дæр йæ бон Лизæмæ хъусын нал уыд. Албинæ Ди- 
динæджы сæхимæ рахæссынмæ бæргæ хъавыд, фæлæ... Куыдз 
йæ фæстæ джихæй каст, йæ цæстытæ нал ныкъуылдта, цыма 
йын уайдзæф кодта, уæхимæ мæ цæуыннæ кæныс, æмæ чызг 
лидзæгау рацыд, тынг дзы фефсæрмы, адæймагæй куыд феф- 
сæрмы вæййынц, афтæ. Цы гæнæн и, Фаризæты бон дæр 
æмæ Албинæйы бон дæр ницы у. Фаризæт сæхимæ хъæуы йæ 
хæдзары куы цæрид, уæд бæргæ: уæд æм дзырдхъом ничи 
уаид, уæд йæ ацыд дæр æмæ йе ’рбацыд дæр, йе схуыфт дæр 
æмæ фезмæлд дæр — йæхи бар, уæд Дидинæг æддæ нæ базза- 
даид. Ныр... æнæ ахстæй ахсты хуызæн у. 
Зæронд ус йæ риуы дзаг ныуулæфыд. Охх, куынæуал цæ- 
рид æмæ... 

Йæ рухс ном 
45 
Фаризæты цæстытæ доны разылдысты. Цы у адæймаджы 
цард? Уæлдайдæр, куы базæронд уай, уæд... Дæ цард 
хъæмпы халау цы минут фескъуыйдзæн — чи зоны. Æмæ 
Фаризæт амондджын у — йæ кæстæртæ йæ цуры, йæ фæстаг 
сахат æдас у. Суанг æвзæр кæстæр дæр хорз у. Ау, дæ комы- 
комдзæгтæй кæй фæхастай, уый дын дæ фæстаг бон дыууæ 
кæрдзынæй рухсаг нæ зæгъдзæн, зазхæссæны дæ номыл сойын 
цырагъ не ссудздзæн, цыртæн дын иу мих уæддæр нæ ныссадз- 
дзæн? Кæд, мад йæ хъæбулы куыд уарзы, уый йæ уымæн йæ 
минæймаг хай уарзы, уæддæр уый бирæ у, тынг бирæ. Уæв- 
гæ... Зæронд ус ныджджих. Уæвгæ, цот æвзæр куы рауайой, 
уæд æлгъыст дæ. Фыдвæдæй æвæд хуыздæр у. Афассæ... Цы 
æнамонд разынд, дæ мард фæхауæггаг уæд. Баныгæнæг дæ 
ма уæд. Фаризæт чысыл исты æмбары, йæ бон исты у, уæд 
Афассæйы мард афтæ бæргæ нæ ныууадзид. Цы хъуамæ фæ- 
уыдаид? Карчы цъиу у? Æмæ карчы цъиу цæргæс куы аскъæ- 
фы, уæд ма уый дæр базонынц. Афассæ та адæймаг уыд. 
Æмæ Батырбег бæргæ архайы, фæлæ нырма ницыма базыд- 
та. Ардыгæй дæр цалдæр хатты телефонæй дзырдта, Фаризæт 
æй йæхи хъустæй фехъуыста. Мæнæ сихорыл куы æрбацæуа, 
уæд та йын зæгъдзæн æмæ ма искæдæмты адзурæд, искæйты 
ма афæрсæд. Йарæби, адæймаг амард, мæлдзыг нæ уыд. Афтæ 
æбæрæгæй фесæфа, уымæн гæнæн куыд ис?.. 
Батырбег алы сихорафон дæр сæхимæ æрбауайы. Ма- 
шинæйæ... Галуæрдоны куы нæ фæцæуы. Йæхи астæуæй 
уæлæмæ уазал донæй ахсы, æнæ иу ныхасæй ахæры, стæй 
диваныл йæхи æруадзы, фынддæс-ссæдз минуты цъындцæс- 
тытæй уæлгоммæ ахуыссы, стæй — куыстмæ. Куыд зæгъы, 
афтæмæй сихорыл цы цыбыр рæстæг аулæфы, уый йын стыр 
пайда у, йæ фæллад æрбацыдæр вæййы. Æмæ, æцæгдæр, Ба- 
тырбег ферыгондæр, фæхъæлдзæгдæр вæййы. Диваны йæхи 
куы ауадзы, уæд уыцы цалдæр минуты хæдзары иу сыбыртт 
никæмæй фехъусдзынæ. Фæстаг рæстæг Фаризæт Батырбе- 
джы фæтк цалдæр хатты фехæлдта. Æмæ уæдæ цы кæна? 
Афассæйы мард хъуамæ бындзы сæфт фæкæна? Цы капеч- 
чытæ фембырд кодта, уыдон кæд Фаризæтмæ радта, уæддæр 
Батырбеджы ныфсæй. Афассæйы фæстаг фæдзæхст хъуамæ 
Батырбег сæххæст кæна. 
Фаризæт æхца уый ныфсæй райста æмæ... æмæ куыддæр 
Батырбеджы йæ куыстæй фезмæлæн фæуа, афтæ Афассæйы 
фæдзæхст сæххæст кæндзæн. Ахсты хуызæн у æмæ... Афас- 
сæйæн йæхи фырт уæд... Дæ-дæ-дæй! Ис фыртæй æнæ фырт 
у. Дуне — сабыр, хæст нæ цæуы, афтæмæй дæ фырт æбæрæ- 
гæй фесæфæд. Диссаг, цымæ Афассæ цардæй мæлæты арæ- 
ныл куы æрлæууыд, уæд йæ фырты не ’рымысыд? Йæ хъæ- 
лæс ын куы фехъуыстаид, уый йæ нæ фæндыд? Æххуысмæ 

46 
Агънаты Гæстæн 
йæм нæ сидт? Чи сæ растдæр у, ууыл нæ ныссагъæс кодта?.. 
Йæ хъæбулы чи нæ уарзы, зæххыл ахæм мад и цымæ? Æмæ 
уæдæ уæд афтæ цæмæн рауад? Афассæ йæ фырты йæ зæр- 
дæйæ цæмæн атыдта? Афтæ æнæхатыр цæмæн разынд? Цæ- 
мæн? Фаризæт æй, бæгуыдæр, зоны. Иæ лæппуйы æгæр кæй 
уарзта, æгæр ыл кæй æууæндыд, уымæн! О, уымæн! Фаризæт 
ыл бирæ фæсагъæс кодта. Æнæкæрон уарзондзинад æнæкæ- 
рон æнæуынондзинадмæ рахызт. Хуыцау ма зæгъæд, фæлæ 
Фаризæт Афассæйы уавæры, уæд цы уынаффæ рахæссид? 
Зæронд усы мигъбадт цæстытæ аджих сты, нал сæ ныкъулы. 
Нæ зоны. Афассæ йæ фыртыл куыд бахъоды кодта, уый дæр 
ыл афтæ бахъоды кодтаид? Уый, дæ зæрдæ дæ риуæй куы 
стонай, уыйхуызæн у. Йæ фырты номимæ цыдæриддæр баст 
уыд, уыдон фесæфта: хъуамæ йын йæ фырты йæ зæрдыл мацы 
лæууын кæна. Æрмæст йæ къам... Уымæ нæ бавнæлдта, æдзух- 
дæр æвæрд уыд тæккæ бæрæгдæр ран. Фаризæт-иу Афас- 
сæйы фатеры къæсæрæй куы бахызт, уæд-иу, цæмæндæр, 
æппæты фыццаг уыцы къаммæ фæкомкоммæ. Диваны сæрмæ 
ныллæг ауыгъд. Афассæ Фаризæты цур къам никæд райста, 
нæ фæлæ-иу æм кæсгæ дæр никæд бакодта, фæлæ Фаризæт 
æмбæрста: Афассæ иунæгæй куы баззайы, уæд къам райсы, 
йæ уæрджытыл æй æрæвæры æмæ дзы йæ цæстытæ атонын 
нал фæфæразы, хатгай йæ цæссыгтæ нал бауромы æмæ йыл 
æрызгъæлынц. Дæ фыдгул ахæм фыртæй æнæ фыртæй аз- 
зайа. Фаризæт æй никуы федта, æрмæстдæр уыцы къамы, 
уæддæр удæгасы хуызæн йæ цæстыты раз февзæры. Сау къæ- 
бæлдзыгсæр, бæзджын æрфгуытæ, сау цыбыр рихитæ, хъоп- 
пæг сау цæстытæ. Афассæ-иу йæ фырт Гæбыламæ куыд дзыр- 
дта, Фаризæт ма суанг уый дæр зоны: «Цигайнаг, рауай-ма», 
«Уæдæ уыцы цигайнаг кæм и?» «Цигайнаг, дæумæ æнхъæл- 
мæ кæсынæй мæ цæстытæ ныуурс сты», «Цигайнаг...» 
Фаризæт дæр æй йæхимидæг «Цигайнаг» хуыдта. Искуы 
уый уыд, æмæ сывæллон хъуынджынриуæй райгуырд? Гæбы- 
ла райгуырд. Хъуынджын адæймаг, дам, амондджын вæййы 
æмæ йæ лæппу хъуынджын кæй уыд, уый Афассæйæ æхсыз- 
гондæр кæмæн уыдаид. Сывæллоны хъуынджын риуыл йæ 
уырзтæ цал æмæ цал хатты ахаста! 
Диссаг, Фаризæтмæ мигъфæлмæй куы Афассæ æрбазыны, 
куы йæ фырт Гæбыла. Сæ фатеры февзæры. Суанг ма Гæбы- 
лайы бинойнаджы дæр йæ цæстытæ ацахсынц. Уыдон æй нæ 
уынынц, фæлæ сæ уый хорз уыны. Уæртæ Афассæ... Мæ 
хæдзарыл. Сонты хуызæн у, йæ цæстытæ æрттивынц. Фестад 
æмæ шифанеры лæгъзтæ змæнты, цыдæриддæр дзы ис, уыдон 
пъолмæ калы. Гæбылайы къамтæй кæуыл хæст кæны, уый 
аууæрды, мæстджын скъуыдтæ йæ акæны. Фаризæт æм дзу- 
ры, бæргæ йæ уромы: уый цы ми кæны, йæ зонд фæцыд? 

Йæ рухс ном 
47 
Къамтæ цы аххосджын сты? Цæмæн сæ скъуыдтæ кæны? Фæлæ 
йæ уый нæ хъусы, къуымты зилы, лæгъзтæ змæнты. Нæ! Йæ 
фырты къамтæй иу дæр нал ныууадздзæн. Сылгоймаг ницæ- 
уылуал хæст кæны, ницуал ары æмæ тыхулæфт кæнгæ дива- 
ны къуымы сбадт. Нæ! Ныххауд. Йæхимидæг нындзыг. Æп- 
пынфæстаг, Фаризæты бафиппайдта æмæ йæм разылд. 
Цыдæр уысм Афассæ æрбайсæфт, фæлæ та фæзынд. Фа- 
ризæт æй хорз уыны. Рæстæджы цалх дыууæ ’мæ ссæдз, фондз 
æмæ ссæдз азы фæстæмæ æрзылд. Афассæ дæр æмæ Фаризæт 
дæр — бирæ æрыгондæр, сæ иу дæр æмæ иннæ дæр — нырма 
цардхъом, хæдзардарджытæ. 
Афассæ, чысыл раздæр фатеры къуымты куыд зылд, афтæ 
зилы, чысыл раздæр йæ цæстытæ куыд сонт æрттывд кодтой, 
афтæ æрттивынц. Шифанерæй цыдæр дзаумæттæ къæсæргæ- 
ронмæ калы. Хæлаф, хæдон... Йæ фырты дарæс. Æртæ хæдо- 
ны, туфлитæ, хæлаф, ноджыдæр ма иу хæлаф, дыууæ май- 
кæйы, пинджак, цыбыр палто. Тагъд-тагъд сæ æрбамбырд код- 
та æмæ цыма йæ хъæбысы ныггуыпп кæнынмæ хъавынц, афтæ 
сæ æддæмæ фескъæфы. Бырондонмæ.Æмæ бынтондæр йæ зонд 
фæцыд? Цы ми кæны? Афассæ фæстæмæ фæкаст: йæ фатеры 
хъуамæ йæ фырты номыл иу мисхал дæр мацыуал уа. Фари- 
зæт йæ фæстæ бæргæ хъæр кæны: йæхимæ æгæр стыр тæри- 
гъæд исы, сылгоймаг куы смæстджын уа, уæд сонт у, сырд, 
райсом куы фæфæсмон кæна, йæхиуыл фæхæцæд, рæдийы. 
Афассæ цæхгæр фæзылд. Чи? Уый рæдийы? Йæхимæ стыр 
тæригъæд исы? Нæ! Дзаумæтгыл спичкæ сдардта. Уæууа! Тых- 
цардæй куы цæры, уæд!.. Ахæм дзаумæттæ арты æвджид ба- 
кæн. Адæмæй нæ, фæлæ йæхицæй уæд та цæуыннæ æфсæрмы 
кæны? Иу хатт ма йæ фыртыл ахъуыды кæнæд. Уымæн фырт 
никæд уыд! Кæйдæр нæлгоймаджы дзаумæттæ хъуамæ йæ хæ- 
дзары цæмæн джиуой? 
Арты æвзæгтæ скалдысты, арвы хъæбысмæ сæхи ивазынц. 
Йæ фыртимæ ма йæ цы мæнгæфсон æндæргтæ бастой, уыдон 
судзынц. Афассæ сæм кæсы æмæ худы: ныр ын фенцондæр 
уыдзæн, йæ уæззау уаргъ йæ уæхсчытæй хауы. Æваст йæ 
цæсгом йæ армытъæпæнтæй амбæрзта æмæ ныккуыдта, хъæ- 
рæй ныббогъ-богъ кодта, цæхгæр фæзылд æмæ йæ фатеры 
фæмидæг. Хæкъуырццæй кæуы, йæ уæхсчытæ сгъæлфынц, 
йæ цæссыгтæ армытъæпæнтæй русты æхсæнты лæдæрсынц. 
Фаризæт æй æрбахъæбыс кодта. О сылгоймаджы зæрдæ! О 
сылгоймаджы æнамонд хъысмæт! 
Афассæйы кæуын фæсабыр. Алы сылгоймаджы хъысмæт 
кæуинаг бæргæ нæу, фæлæ Афассæйы хъысмæт... Цармæ 
дзагъыр цæстытæй кæсгæйæ цал æмæ цал æхсæвы арвыста? 
Дæ хуыссæны фæрафт-бафт кæн, стæй æрдæгмарды хуызæнæй 
сыст. Цалдæр мæймæ йæ сæр сурс, иу сау хал дзы нал баззад. 

48 
Агънаты Гæстæн 
Адæймаг афтæ тагъд аурс вæййы, уый уæдмæ нæ зыдта. Хъуы- 
дытæ... хъуыдытæ... Сфæлмæцыд сæ, йæ уд сæ æрдуйæ на- 
рæгдæр ссис, цас сæ дарддæр лыгъд, афтæ йыл тынгæй тынг- 
дæр тыхстысты, æлвæстой йæ. Æмæ уæд æппынфæстаг скарс- 
та: фырт ын нал и. Фырт кæмæн уыд æмæ æнæ фыртæй чи 
баззад, ахæмтæ иу æмæ дыууæ сты? Йæ цотæй æнæ цот иу 
æмæ дыууæ фæци? Йæ фырыхъулы хуызæн фырттæ хæсты 
цæхæры цал æмæ цал ныййарæгæн басыгъдысты? Уæдæ Афас- 
сæ дæр фæцæрдзæн. Уæд та йын æппынфæстаг цот нæ ран- 
тыст. Куыд кодтаид? Нæ цардаид? Уæдæ уый дæр цæрдзæн. 
Æмæ цард. Фæлæ куыд? 
Фаризæты цæстытæ цыдæр уысм ницуал ауыдтой. Афас- 
сæ... Афассæ фæцыдæр. Æмæ Фаризæт... Фаризæт кæм и? 
Мæнæ сæ фатеры. Ныр цасдæр рæстæг, кæм сбадт, уыр- 
дыгæй змæлгæ дæр нæма фæкодта, афтæмæй... Уый йæ цæсты- 
тыл куы цы ауайы, куы цы. Æндæр, хæйрæг куы нæ у, мый- 
йаг, дыууæ æмæ ссæдз, фондз æмæ ссæдз азы размæ цы æр- 
цыд, йæ цæсты кæронæй дæр кæй нæ федта, уыдонæн хъуа- 
мæ æвдисæн куыд уа? Аргъæутты хæдзар, аргъæутты фатер, 
уæддæр дзы йæ зæрдæ нæ рухс кæны. Цы талæу, цы емынæ 
ма йæ хъæуы? Пакъуы базæй дæр фæлмæндæр диваныл бады. 
Диваны фæйнæ фарс — уæрæх фæлмæн къæлæтджын бандæт- 
тæ. Дæхи дзы кæцыфæндыйыл дæр æруадз æмæ дзы аныгъуыл- 
дзынæ. Паддзахæн дæр, æвæццæгæн, ахæм бандæттæ нæ уыд. 
Фатеры къултæй иу дæр нæ зыны — кæркæ-мæркæ гауызтæй 
æмбæрзт. Зæронд ус йæ бакомкоммæ къулыл йæ цæстытæ ахаста; 
уыцы къул та зырнæйзылд скъаппытæ æмæ шифанертæй нæ 
зыны. Цыдæр хонынц уыцы дзаума. Гар... гар... Цыфæнды 
дæр хуыйнæд. Цыдæр бæстæйы загътой, уым, дам, сæ кæ- 
нынц. Акæса, нæхи бæстæйы конд дзаумайыл нал æрвæссæм, 
хъуамæ йæ кæцæйдæр, арвы кæронæй æрбаласæм. Йæ цал- 
дæр тæрхæджы зынаргъ дзаумæттæй седзаг. Чысылдæр сыл 
хуры тын амбæлæд æмæ цæхæры къæрттытæ фестынц. Цæмæ 
хъæуынц? Цалдæргай мæйтæ сæм æвналгæ дæр нæ бакæнынц. 
Чидæр хæрæг уасынæн куыд дардта. Хатгай Фаризæтмæ афтæ 
фæкæсы, цыма сæм бавналæн нæй. Бавнал сæм, æмæ атай- 
дзысты, чысыл сæ фезмæлын кæн, æмæ базгъæлæнтæ уыдзыс- 
ты кæнæ ныггуыпп кæндзысты. Æмæ хъуызæгау сæ иувæрсты 
ацæуы, æппынæдзух дæр сæ йæхи иуварс ласы. Сæ пъол... 
Ууыл дæр æдæрсгæ ацæуын нæ уæнды. Уæвгæ, цы дзы зыны? 
Къулгæронты чысыл гæбæзтæ. Цыппар уаты пъолтыл дæр — 
гауызтæ. Пъол йæхæдæг бæргæ рæсугъд у, йæхицæй йыл ди- 
динджытæ арæзт. Цы гæппæлтæ дзы зыны, уыдон айдæнау 
æрттивынц. Æмæ уым фæбырынæн цы хъæуы? Сæ рудзынг 
æмæ дуарæмбæрзæнтæ дæр — цыдæр æнахуыр хъуымацæй. 
Хъуымац армытъæпæны фезмæлы, доны хуызæн иуырдæм 

Йæ рухс ном 
49 
фæцæйкæлы. Кæм сыл фæхæст сты, Хуыцау сæ зонæг. Цæ- 
мæн хъæуынц — æмæ-гъа. Æвæццæгæн, ницы æмбары. Сæ 
фатеры йæ зæрдæмæ цы цæуы, уый — сæ телевизортæ. Дыууæ 
дæр — стъолыйæстæ. Фæлæ сæ иу афтæ рæсугъд æвдисы, æмæ 
йæм цæстытæ нæ лæууынц. Хуызджын. Хуры тынтæ æмæ 
арвæрдынæй арæзт. Зымæгон дæ цъæх уалдзæджы февзæрын 
кæндзæн, сæрдыгон тъæнджы мæйы балæудзынæ. Фаризæты 
афтид ацы телевизоры тыххæй дæр ацæрын хъуыд ацы бон- 
тæм. Мæрдтæм куы бацæуа, уæд Данелæн æппæты фыццаг 
цы дзурдзæн, уый ацы телевизоры тыххæй. Адæм схæйрæ- 
джытæ сты, цард аргъау ссис. Æндæр ма искуы ахæм диссаг 
уыд, æмæ, зæххы кæрон Амырычы цы цæуы, уыдонмæ дæ 
хæдзары, дæ иу къах иннæуыл сæвæр, афтæмæй диваныл 
бад æмæ сæм кæс. Арвы айдæн! Данел æм хæрзаг цымыди- 
сæй хъусдзæн, фæрсдзæн æмæ йæ фæрсдзæн, æмæ уый дæр 
дзурдзæн æмæ дзурдзæн. Апон кæцæйдæр æрбаластой хуыз- 
джын телевизор. Нæ! Данелæн фыццагдæр цы радзурдзæн, 
уый йæ цоты хабæрттæ. Куыд сты, куыд цæрынц, цы ми 
кæнынц. Хуызджын телевизормæ дæр æрхæццæ уыдзысты. 
Бæргæ, Данел ацы цардæй иу бон уæддæр куы ацардаид... 
Табу стыр Хуыцауæн, алцыдæр уымæй аразгæ у. 
Фаризæты цæстытæ та уатыл æрзылдысты. Афассæ дæр-иу 
сæм æрбацыд æмæ-иу фатерыл йæ цæстытæ аивæй ахаста. 
Æфсæрмыгæнгæ. Уæддæр-иу æй Фаризæт бафиппайдта æмæ- 
иу йæхи цы фæкодтаид, уый нал зыдта. Фаризæтæй Афас- 
сæйæ цы уæлдай ис? Сæ дыууæ дæр адæймæгтæ. Æмæ уæд сæ 
цард афтæ фæйнæхуызон цæмæн у? Фаризæт арвæй стъалы- 
тæ скъæфта? Нæ фæлæ Афассæ фыдæбонджындæр у, бирæ 
фыдæбонджындæр! Æмæ уæд сæ царды уавæртæ кæрæдзимæ 
афтæ дард цæмæн сты? Фылдæр фыдæбон чи фæкодта, уый 
хъуамæ хуыздæр ма цæра? Цыма дыууæ бæстæйы цæрынц. 
Дыууæ бæстæйы, бæргæ, нæ цæрынц, фæлæ сæ иу халонау 
иунæг у, иннæмæн та йæ алыварс кæстæртæ ис, уæз кæй ис, 
адæм кæй нымайынц, ахæм кæстæртæ. Гъеуый у, гъе, æндæр 
ницы! Фаризæт иунæг куы уаид, уæд уый дæр^æндæр цардæй 
цæрид. Афассæйæн хуыздæр цæрын æмбæлд. Йæ цард амонд- 
джындæр куы уыдаид æмæ... Йæ фатер æвзæр нæ уыд, дыу- 
уæуатон, иуæй иннæмæ бацæуæн, чысыл къуымтæ. Фæлæ иу 
адæймагæн æгæр дæр ма уыдысты. Йæ баивыныл ратæх-ба- 
тæх нæ хъуыд — баивтаид æй. Уыцы хъуыддæгтæ хъуамæ 
паддзахад йæхæдæг ма кæнид? Иунæгæй, науæд дыууæйæ стыр 
цæрæн фæзуат чи ахсы, æртæ-цыппаруатон фатер, ахæмтæ иу 
æмæ дыууæ ис? Æмæ паддзахад хъуамæ уыдæттыл ма хъуыды 
кæнид? Афассæ-иу бахудт; хорз хъуыдытæ йæм и, фæлæ хъу- 
сæг нæй. Æмæ йæ сызгъæрин сафы. Паддзахады сæргъы йæ 
сæвæр, уæд уый æгъдау бæргæ сæвæрид, фæлæ гъа! 
4 Агънаты Гæстæн 

50 
Агънаты Гæстæн 
Афассæ-иу Фаризæттæм йæхи куыддæр æнкъардта — иу 
ныхас дæр дзы никæд схаудта, фæлæ бæрæг уыд. Цыма-иу йе 
уæнгтæ баст уыдысты, диваныл, куыд æй фæнды, афтæ сæри- 
барæй йæхи никæд æруагъта, ацы уæрæх фатеры æдæрсгæ 
никæд акъахдзæф кодта, исты куы асæтта, исты куы бакъуы- 
ра, уымæй тарст, Фаризæтмæ афтæ кæсы. Уæвгæ, Фаризæт 
дзы йæхæдæг æдæрсгæ ацæуын куы нæ уæнды, уæд ма Афас- 
сæ... Фаризæт дæр сæ фатеры хатгай йæхи афтæ фенкъары, 
цыма куывддон бæласы бын вæййы, аргъуанмæ бацæуы. Фа- 
ризæт Лæгтыдзуары куывддон бæласы бынмæ цæугæ нæ, фæлæ 
йæ рæзты дæр никæд ауад, табу йын æрбауа — зæронд ус йæ 
уæлæ дзуæрттæ бафтыдта. Йæ кувинаг-иу Батырбегæн дзуа- 
ры лæгмæ барвыста, йæхæдæг-иу дæрддзæф слæууыди æмæ 
йæ миднымæр йæ кæстæрты, нæлгоймæгты, æппæт адæмы 
Лæгтыдзуарыл фæдзæхста, стæй сæ ныр дæр фæдзæхсы. Йæ- 
хиуыл-иу цалдæр хатты дзуæрттæ бафтыдта. Раздæр, хъæуы 
ма куы цард, уæд кувæндæттæм арæх цæуаг уыд. Уым-иу 
йæхи æнахуыр куыддæр æнкъардта, сыгъдæг, рæсугъд, ба- 
зырджын. Афтæ йæм каст: кæмдæр цыдæр уæларвон тых и, 
æмæ йын уый йæ алы чысыл фæзылд дæр уыны, суанг, цы 
хъуыды кæны, уый дæр зоны. Ам, горæты, кæдæм ацæуа? 
Йæхи ма цы хъæуы, фæлæ йæ кæстæрты, бæргæ, бафæдзæх- 
сид. Ног куы ссыд, уæд фырт æмæ чындзы цалдæр хатты 
бафарста: ам адæм кувгæ нæ фæкæнынц? Хуыцау æмæ сын 
дзуæрттæ нæй? Батырбег худт. Ам, горæты, хуыцæуттæ æмæ 
дзуæрттæ адæм сæхæдæг сты, кувын уыдонæн хъæуы. Уый та 
куыд? Алы адæймагæн дæр ахæм цыдæр хъуамæ уа, æмæ 
æфсæрмы кæмæй кæна, сыгъдæгзæрдæйæ кæй цур æрлæууа, 
йæ уды зæгъинæгтæ æнæзæгъгæйæ кæм дзура, йæ уд кæм 
ссыгъдæг кæна. Ныры адæм дунейыл ницæуылуал æууæндынц, 
дунейыл ницæмæйуал тæрсынц, суанг хæстæй дæр нал тæр- 
сынц. Æмæ æнæхицау фосы хуызæн систæм. Фылдæр адæ- 
мæн æрмæстдæр ис иунæг зæд, иунæг Хуыцау — æхца. Фари- 
зæт æдылы у, зæронд къодах, фæлæ куыд раиртæста, афтæ- 
мæй уыцы адæмæн æхца алцыдæр у. Асланæн йæ хъуымыз 
йæ былтыл нæма бахус, уæвгæ нæ! Азтæй лæппуйы кары, 
бæргæ, бацыд, фæлæ йæ митæ... Æдзухдæр йæ дзыппытæ 
æхцайæ седзаг куы уаиккой, уый йæ фæнды. Æнæ фыдæбо- 
нæй. Нæма райгуырд, уæддæр, æвæццæгæн, цы хуыздæр æмæ 
йын цы пайдадæр у, уый хорз зыдта! Хъуамæ дæлæ кæмдæр 
заводы куса кæнæ фаджыс змæнта? Нæ! Базарады, йæ къух 
истæмæ кæм хæццæ кæна, ахæм ран. Æмæ ныр ууыл ахуыр 
кæны. Цы ахуыр кæны, фæлæ уæддæр. Æмæ-иу кусæд! Цымæ^ 
Аслан искуы амондджын уыдзæн? Цы хоны амонд? Афассæ 
йæхи æнамонд никæд хуыдта. Фаризæт та? Æмæ-гъа. Амонд 
æмæ æнамонд цы сты, уымæн ницуал зоны. Иу хъуыддаг хорз 

Йæ рухс ном 
51 
зоны: Афассæ-иу сæм куы æрбацыд, уæд, уымæй хуыздæр кæй 
цардысты, уый тыххæй дзы æфсæрмы кодта. Афассæйæн йæ 
мидæггаг уаты уыд æрмæстдæр иу сынтæг, йæ рæстæджы хорз 
сынтæг уыд, никел цонг, фæлæ ныр ахæм сынтæджытæ ничи- 
уал дары. Шифанер. Уый дæр зæронд. Æддаг уаты рагон, йæ 
фæйнæ ныхы мутакатæ кæмæн и, фæсте хиауадзæн къулы æм- 
бисмæ кæмæн хæццæ кæны, ахæм фыдæлтыккон диван. Йæ 
фæстæ къулыл — зæронд гауыз, саджы ныв ыл. Гауыз нæ, 
фæлæ цыдæр кæттаг. Йæ хæд астæу — Гæбылайы къам хъæ- 
дын фæлгæты. Уырдыгæй йæ мидбылты худгæ цал æмæ цал 
азы фæкаст йæ мадмæ. Афассæ сонты хуызæн йæ фырты къам- 
тæ куы пырх кодта, уæд æм нæ фæкомкоммæ, йæ цæст æй нæ 
ацахста, æндæр ницы хуызы баззадаид. Æд фæлгæт, æд авг 
æй пъолыл ныццæхх кодтаид. 
Фаризæт йæ сæр банкъуыста. Афассæ йæ хъалæй нæ ивта 
йæ хæдзары дзаумæттæ? Ногæй ногмæ! Рæсугъддæрæй рæ- 
сугъддæрмæ! Ныры фæсивæд ахæм диван кæнæ сынтæг уын- 
гæ дæр никæд фæкодтой. Диссаг, уæддæр-иу сæ уынд адæй- 
магæн цыдæр æхсызгон уыд, æвæджиау дзæбæх фидыдтой. 
Фаризæт сæм æдзухдæр æхсызгонæй каст. Цыма-иу хъæуы 
йæ хæдзары февзæрд. Афассæ... Цымæ Фаризæт æмæ йæ 
бинонтæ кæркæ-мæркæ авг дзаумæттæ, гауызтæ, телевизор- 
тæ, магнитофонтæ, зырнæйзылд шифанертæ æмæ кæсæнты 
бын кæй фесты, уый тыххæй сыл нæ худт? Иу ныхас дæр дзы 
никæд схауд, фæлæ... 
Дыууæ усы сæхи сæрибар кæм æнкъардтой, уый — Афас- 
сæйы фатеры, сæ иумæйаг бынат — фæзы, бæласы бын даргъ 
бандоныл. Фæлæ фыццаджыдæр Афассæйы фатеры, куыд дæ 
фæнды, афтæ хъæрæй дзур, дæ зæнгтæ риссынц кæнæ бан- 
дзыг сты, уæд сын сæ быны ныллæг бандон æрæвæр йе сæ 
æнæфсæрмæй адаргъ кæн. Цас дæ фæнды, уыйбæрц ныхас 
кæн. Хи хæдзар, хи хæдзар! Уымæн дзы æмбал нæй. Фари- 
зæты цæй горæт хъуыд. Æниу, ныр ма цы, донмæ фæрæтæй 
лæбур. Афассæ хъæуы куы баззадаид, уæд, æвæццæгæн, æн- 
дæр хуызы ацыдаид йæ хъысмæт, уæд, чи зоны, ис фыртæй 
æнæ фырт нæ фæуыдаид. Мады зæрдæ... Уый алцыдæр раз- 
дæр базоны. Æмæ Афассæ æнкъардта: йæ чындз æмæ йæ фыр- 
ты æхсæн цыдæр æрцыд. Фаризæт дæр, йæ фырт æмæ йæ 
чындзы æхсæн чысыл зул ныхас рауад, зæгъгæ, уайтагъд æй 
бафиппайы, фембæхсынц æй, уæддæр æй базоны — сæ улæф- 
тæй, сæ цæстæнгасæй, сæ фезмæлдæй. Мад æмæ фыды ахаст 
лæппу æмæ чызгмæ дæр кæуылдæрты бахæццæ вæййы, æмæ 
сæ уæнгтæ æркæлынц, Албинæйæ ныхас нал фæхъуысы. Æмæ 
æрмæст уыдонмæ нæ — фатеры ахъары. Æмæ уæд Фаризæт- 
мæ сæ фатер хус æндзарæнты хуызæн фæкæсы: зынг ыл бап- 
пар æмæ ныггуыпп кæндзæн. Ахæм рæстæг зæронд ус æддæ- 

52 
Агънаты Гæстæн 
мæ цæуыныл свæййы, уынджы йæ риуы дзаг æхсызгонæй 
сулæфы. 
Къустæ дæр ма базмæлынц. Афассæ æнхъæлдта: йæ фырт 
Гæбыла æмæ йæ чындз Лидæйы цард сæ гаччы сбаддзæн. Цы 
цæрынц иумæ? Дыууæ азы дæр нæма. Сæ фырт, фарастмæй- 
дзыд чысыл Сослан, фырыхъулы хуызæн, сæ иуæн дæр æмæ 
иннæмæн дæр æрмæст уый тыххæй дæр цæрын æмбæлы. 
...Гæбыла хæдзарыл суæлæхох, фæзыны æрæджиау, цы- 
дæр къæмдзæстыгхуыз вæййы. Хатгай дзы иу ныхас дæр не 
схауы, йæ цæсгомыл иу рухсы тæпп нæ фæзыны, мæрдджынмæ 
дæр бакæс æмæ уымæ дæр. Суанг ма дзы Афассæ дæр ферох, 
цыма йын мад нал и, цыма ахæм адæймаг фатеры нæ цæры. 
Раздæр та... æнæ кæрæдзи искуы къæбæр бахордтой? Йæ 
куысты фæдыл ма баззайæд, æндæр искуы искæм бафæстиат? 
Ныр... Цыма сæхимæ нæ, фæлæ ахæстонмæ æрбацæуы, Афас- 
сæмæ афтæ кæсы. Æмæ йыл цы ’рцыд? Æдзухдæр — фæллад- 
хуыз. Мад фенхъæлы: Гæбыла æхсæвы куы бафынæй кæна, 
уæд йæ фæллад ссæудзæн, йæ гаччы сбаддзæн. Нæ! Райсомæй 
йæ куыстмæ ацæуы ноджы ссæстдæрæй. Æвæццæгæн, æхсæ- 
вы нæ бафынæй кæны йе та фыдфынты хай фæвæййы. Фыл- 
дæр хатт нæ бахæры. Изæрæй дæр афтæ. Йæ бинойнаг Ли- 
дæйы иувæрсты бацæуы, цыма йæ нæ фены, йæ фырыхъулы 
хуызæн фыртмæ нæ бакæсы. Чындзæй дæр ныхас нал хауы. 
Знон рудзынджы тæрхæгыл банцой кодта æмæ куыдта. Цы- 
дæр, цыдæр бæллæх æрцыд Афассæйы хæдзары, йæ чысыл 
бинонты цард хæлы. Лидæ Афассæйæн йæ чындз нæ, фæлæ 
йæ чызг у. Фыццаг хатт сæ дзаумæттæ æхсынмæ куы ракалд- 
та, уæд Афассæйы скæуынмæ бирæ нал хъуыд: искуы йын 
исчи йæ куыстытæй исты йæхимæ айсдзæн, йæ къух ын фæ- 
рогдæр кæндзæн, уый æнхъæл никуы уыд. Æмæ йын чи бах- 
хуыс кодтаид? Чи æрбалæууыдаид йæ фарсмæ? Æфсин, хи- 
цау, тиу, ходыгъд — сæ ад сын нæ базыдта. Йæ лæг Хъуыр- 
ман — сидзæр, иунæг. Æвæццæгæн сæ дунесфæлдисæг рал- 
гъыста æмæ иунæгæй иунæгмæ уымæн цæуынц, быныскъуыд 
уымæн кæнынц. Стыр Хуыцау, нæлгоймаджы хорзæх сын 
ратт, мыггагсæфт сæ ма фæкæн. 
Фаризæты мигъбадт цæстытæ ныдздзагъыр сты, доны зи- 
лынц. Чи зоны, уæд, уыцы бонты, Афассæ йæ фырты йæ 
зæрдæйæ куы нæ сыскъуыдтаид, уæд æндæр уыдаид йæ хъыс- 
мæт. Уæд Афассæ цы бонтæ бавзæрста, фыдгул уыдон бавза- 
рæд. Дуне йыл скъуындæг, йæ быны зæхх сыгъди. Куыстæй 
сæхимæ згъордта. Цыма сæхимæ куы уа, уæд, йæ бинонтæм 
цы бæллæх æрбаввахс, уый не ’рбауадздзæн. Фæрсæг сонт у, 
æмæ йæхиуыл хæцыд. Кæд ын чындз æмæ фырт сæхæдæг 
алцыдæр зæгъиккой. Иу бон бамбæрста: Гæбыла æмæ Лидæ 
кæрæдзимæ нал дзурынц, кæрæдзиуыл куыд нæ фембæлой, 

Йæ рухс ном 
53 
кæрæдзимæ куыд нæ фемдзаст уой, сæ иуæн дæр æмæ иннæ- 
мæн дæр йæ фыццаг нысан уый ссис. Æмæ Афассæ йæ сæр 
ныххоста. Уый хæдзархæлд куы фæци. Уæдæ цы кодтаид. 
Мæнæ ма Фаризæты буары дæр ихæнриз куы ацыд. Дыууæ 
адæймаджы цард — тар хъæд — уырзæй сгарæгау æй сгар. 
Æппынфæстаг, Афассæ хъуамæ йæ фырт æмæ йæ чындзимæ 
аныхас кæна. Кæдмæ йæхи уромдзæн? Гæбыла фæразæй. Чи 
зоны, Лидæ йын бауайдзæфтæ кодта. Йæ мад тухæнæй куыд 
мæлы, уымæ нæ кæсы? Бинонты цур алцыдæр æргом зæ- 
гъæд. Фаризæт дæр афтæ хъуыды кæны; бинонты æхсæн æмæ 
алы ран дæр æргом ныхасæй хуыздæр ницы ис. Æргом ныхас 
æмæ рæстдзинад æфсымæртæ сты. 
Фырт цалдæр хатты йæ мады цурмæ бацыд. Фаризæт сæ 
цуры нæ уыд, мыййаг, фæлæ йæ æмбары: афтæ уыд! Мæ- 
гуыр, Гæбыла йæ зæгъинаг зæгъынмæ йæ ныфс нæ хаста 
æмæ цалдæр хатты Афассæйы цурмæ бацыд. Фæстæмæ-иу 
фæзылд, рудзынджы цур-иу алæууыд, диваныл-иу абадт æмæ- 
иу кæдæмдæр ныджджих, куы-иу йæ цæстытæ æнахуыр æрт- 
тывд фæкодтой, куы-иу сæ хуызыцъыртт нал уыд. Æмæ Афассæ 
бамбæрста: йæ фырты зæгъинæгтæ йæ риуы ныццæнд сты, 
фæлæ се скалын нæ фæразы. Бæргæ, тынг æй фæндыд: бацу 
йæм æмæ йæ, гыццыл ма куы уыд, уæд-иу ын йæ сæрыл йæ 
уырзтæ куыд æрхаста, афтæ æрхæсс, æрбахъæбыс æй кæн, 
фæлæ йæхицæн цот кæмæн и, уымæн ма афтæтæ чи кæны. 
Лидæ дæр сæ цурмæ æрбацыд. Уаты — æртæ адæймаджы. 
Æртæ адæймаджы нæ, фæлæ æртæ цавддуры. Чындз дуары 
тарвазыл баныхæст, Гæбыла диваны къуыммæ йæхи ныл- 
хъывта, Афассæ стъолы цур лæугæйæ баззад. Лæууыд, уæл- 
хъæдæй сыгъд, пиллон арт уагъта. Цыдæр уысм йæхи нал 
баурæдта. Мæрдджынтау кæдмæ уыдзысты? Цы хабар у? Цы 
’рцыд? Йæ фыртæй ныхас цæуыннæ хауы? Йе ’взаг аны- 
хъуырдта? Лæппу сыстад, уаты иу къуымæй иннæмæ цалдæр 
хатты ацыд, сабыргай, цыма фæкæлынæй, лæгъз пъолыл йæ 
къах бакъуырынæй тарст. Дынджыр кружкæйы дзаг дон ра- 
хаста æмæ йæ тагъд-тагъд нуазы. Ныуулæфыд. Нæ! Ныууы- 
нæргъыдта! Искæд ахæм уавæры бахаудзæн, уый æнхъæл ни- 
куы уыд, æмæ йын бахатыр кæнæнт йæ бинонтæ. Фыцца- 
джыдæр, Афассæ, Лидæ дæр, Сослан дæр. 
Æмæ уæддæр цы ’рцыд? Афассæйы стыр ныфс кæмæй уыд, 
йæ хæдзары лæг и, зæгъгæ, кæмæй æнхъæлдта, уый æнæбон 
сылгоймаджы сым-сым цы кæны? Йæ дзыхы тæвд картоф и 
æви хатиаг æвзагыл дзуры? Йæ ныхас лæджы хуызæн ком- 
коммæ цæуыннæ зæгъы? 
Чындзы уæхсчытæ стъæлфынц, йæ кæуындзæг хъуырмæ 
схæццæ. Бынтондæр тарвазыл баныхæст, йæ цæссыгтæ тар- 
вазыл æрфæд кодтой. О, цы саубойнаг фæци Афассæ! Йæ 

54 
Агънаты Гæстæн 
фыртыл æвзаг нал ис æви цы хабар у? Радиойæ чи фæдзуры, 
йæ хъæлæс уый хуызæн рæсугъд кæмæн у, уыцы Гæбылайы 
хъæлæс хæр-хæр кæны, ныссуйтæ, къæзæнæг ыл бахæцыд. 
Саджы фисынтыл амад лæппу ныддыдæгътæ, ныггæлиртæ. 
Афассæ йын бахатыр кæнæд, бамбардзæн æй, фæлæ йæ фырт... 
Уый дæр куы фæхъомыл уа, уæд æй уый дæр бамбардзæн. 
Лидæимæ сæ цард нæ ацæудзæн, йемæ нал цæры. 
Фаризæт Гæбылайы хъæлæс хорз хъусы, фæлæ Афассæ... 
Йæ фырты хъæлæс æм хъуыст дард кæцæйдæр хъуысæгау. 
Уый... Уый... Гæбыла йæ фыды цæрмыстыгъд бакодта, æр- 
мæст йæ бакаст æмæ йæ уæнгтыкондæй нæ — йæ удыхъæдæй, 
йæ зондахастæй... Иугæр лæппу йæхимидæг цыдæр скарста, 
уæд йемæ мауал дзур. Æмæ Афассæ йæ мидбынат ныддур. 
Цы фæуа? Цы кæна? Ау, йæ фырт ын йæ ныхасæн нæ саргъ 
кæндзæн? Нæ йæм байхъусдзæн? Гæбылайæн уый йæ фæстаг 
ныхас у? О, фæстаг ныхас. Йæ зæрдæ Лидæимæ нал и. Гæ- 
нæн нæй. 
Афассæ фестъæлфыд, йæ фырты цур февзæрд, йæ уæхсчы- 
тыл ын ныххæцыд æмæ йæ ныууыгъта. Цы хъусы? Нæ! Уымæн 
уæвæн нæй! Гæбылайы зæрдæ абон Лидæимæ нал и, райсом 
та иннæимæ нал уыдзæн æмæ адæмы цард халын уымæ кæсы?! 
Уыдон æцæг нæлгоймаджы митæ не сты. 
Чындз дуары тарвазæй йæхи ратыдта, фезмæлыд. Æфсины 
уæхскыл йæ сæр æруагъта. Дзæгъæлы тыхсын кæны йæхи, 
дзæгъæлы дзуры йæ фыртимæ, йæ фæндаг ын мауал къуы- 
лымпы кæнæд. Иугæр йæ зæрдæ ам нал и, уæд... Уый Афас- 
сæйы чындз Лидæйы хъæлæс у? Æмæ дзы цы зæрдæйæ ха- 
уынцуыцы судзаггаг ныхæстæ? Æхсидæвты хуызæн... Сылгой- 
маджы уæнгты ихæнриз ацыд, æнхъæлдæн, йæ бинонты цард 
фехæлд. О, фехæлд! Æмæ уæд Лидæ цæуыннæ кæуы? Æфси- 
ны цæстытæ чындзыл æрæнцадысты. А-а! Йæ кæуыны мон- 
дæгтæ фесты. Йæ цæстытæ фæстаг рæстæг æхсæвæй, бонæй 
дондзастæй хаста. Ныр бахус сты. Афассæ дæр ныддур. Æваст 
йæ цæстытæ ферттывтой. Уæдæмæ йæ фырт цы у, уый зоны? 
Гадзрахатæйцæуæг! Йæ мады ауæй кодта, йæ бинойнаджы 
дæр. Йæ æнахъом сабийы дæр. Худинаггæнæг! Бинойнаг ын 
исчи тыххæй æрхæссын кодта? Барвæнд ми йын нæ уыд? 
Афассæ йæ фырты сæрмагондæй нæ хъахъхъæдта, фæлæ йæ 
Лидæимæ лæугæ цал æмæ цал хатты бафиппайдта. Лидæ сæ 
хæдзары къæсæрæй куы æрбакуывта, уæд Гæбыла куыд амонд- 
джын уыд! Хъуыды ма йæ кæны? Йæ цин æмбæхста, фæлæ 
уæддæр æддæмæ ивылд: йæ цæсгомæй хуры тынтæ калдысты. 
Уæд ыл ныр цы ’рцыд? Мартъийы мæйау раив-баив чи кæны, 
уый... Нæ! Æмæ ма иу хатт дæр — нæ! Афассæйы хæдзар 
хынджылæггаг нæу! Афассæ йæ бинонты цард халын нæ ба- 
уадздзæн! Кæд ма Гæбыла йæ фырт у, йæ хъарм æхсырæй чи 

Йæ рухс ном 
55 
схъомыл, уыцы лæппу у, уæд йæ мады ныхасы сæрты нæ ахиз- 
дзæн. Кæд искуы исчи йæ ныййарæджы ныхасæн саргъ кодта, 
уæд ын уый дæр хъуамæ саргъ кæна: Гæбыла уыцы æндæр 
сылгоймаджы ферох кæнæд, йæ зæрдæйæ йæ стонæд. Уый йæ 
зæрдæ рæстæгмæ фæсаджил, йæ гаччы та сбаддзæн. Ау, си- 
дзæргæсæй кæй схъомыл кодта, уал æмæ уал азы йæ ар- 
мытьæпæнæй дон кæмæн дардта, уый йæм куыд нæ байхъусдзæн? 
Фырт йæ сæр банкъуыста: йæ мад æмбаргæ адæймаг куы 
у, уæд... Уый Афассæйы æфсæрмыгæнаг лæппу дзуры? О, 
уыйдзуры! 
Йæ зæрдæ рæстæгмæ нæ фæсаджил — цæргæ-цæрæнбон- 
тæм. Уый Афассæйы уæздан лæппу йæ цæсгом куыд суагъта. 
Цы хъæлæс ын и, уазал, æцæгæлон, æнæхатыр. Мад бамбæрста; 
Гæбыла йæ фæнд нал аивдзæн, ацы ныхæстæ цæмæй зæгъа, 
уый тыххæй бирæ æгъуыссæг æхсæвтæ æмæ катайаг бонтæ 
арвыста. 
Цыма Афассæ æцæгæлон адæймаджы фарсмæ лæууы, афтæ 
йæм кæсы. Æмæ уый та куыд? Йæ зæнæгмæ ницуал бар дары? 
Йæ зæнгтæ йæ быны цудынц. Æмæ сылгоймаг бандоныл йæхи 
æруагъта, йæ сæр зилы. Цыдæр мигъфæлм йæ цæстыты раз 
абады, æмæ ницуал ауыны. Чындз — аууоны хуызæн — мидæг- 
гаг уатмæ фæцæуы. Фырт дæр фæцæуы, æрмæст æддæмæ. 
Фидар къахдзæфтæй. 
Фаризæт йæ сæр банкъуыста. Афассæ æмæ йæ фырты æх- 
сæн уыцы ныхас куы ’рцыд, уый йæ зæрдыл куы ’рлæууы, 
лæугæ та арæх æркæны, уæд ыл цыдæр уазал уылæн æрба- 
кæлы, уазал йæ уæнгты афтæ ахъары, æмæ фæгæртт-гæртт 
кæны. Мæнæ ныр дæр... Уæд ма, мæгуыр, Афассæйæ та цы 
загъдæуа? Йæ фырт ын йæ зæрдæ цы æвирхъау цæф ныккод- 
та, уый цæрæнбонтæм хъæдгомæй баззад. Цы æхсæв арвыстой 
бинонтæ! Хуыссæг дзы æрхæцыд æрмæстдæр иуыл — чысыл 
Сосланыл. Гæбыла сæхимæ æрбацыд æрæджиау кæддæр. Йæ 
размæ ничи рахызт, нæ йæ бинойнаг, нæ — мад. Афассæ йæ 
сынтæджы рабадт: йæ фыртæн хъуамæ исты бахæрын кæна 
æмæ... Йæ халатмæ бавнæлдта, цыма йæ къух цæхæрыл ан- 
дзæвыд — аскъæфта йæ. Нæ! Гæбылайы цур не ’рлæудзæн, 
йæ зæрдæ уый нæ бакомдзæн. Йæ бинонты цыдæр сылгой- 
маджы тыххæй чи ныууæй кодта, мад, хъæбул чи нал зоны, 
уый цур йæ хъарм, йæ цæхджын хойраг не ’рæвæрдзæн. 
Æмæ хъæццулæй, цыма йын тынг уазал у, афтæ йæхи æрны- 
уæрста, фæлæ йæ уайтагъд иуварс аппæрста: тæвд ын у, тынг 
тæвд, йæ зæрдæ æддæмæ тоны. Куы ма сбон уаид. Чи зоны, 
боны рухс сын сæ хæдзармæ фарн æрбахæсса, чи зоны, Гæ- 
была йæ хъуыды аива. Йæхæдæг сидзæрæй куы схъомыл, 
æнæ фыдæй, æнæ хо æмæ æнæ æфсымæрæй, уæд йæ фырты 
хъысмæтыл нæ ныссагъæс кæндзæн? Зонгæ-зонын йæ фырты 

56 
Агънаты Гсестæн 
къæппæгмæ — сидзæры бынатмæ баппардзæн? Ис фыдæй йæ 
æнæ фыд фæкæндзæн? Кæд зонгæ-зонын йæ фыртæн сидзæ- 
ры хъысмæт аккаг кæны, уæд уымæ Афассæ æмæ йæ фыд 
Хъуырманы тугæй æртах дæр нæ хæццæ кæны. Æрмæстдæр 
йæхи цардыл чи хъуыды кæны, уый Афассæйæн... Уый Афас- 
сæйæн фырт нæу. 
Фаризæт айхъуыста. Йæ хъустыл цыдæр цæлхъ-цæлхъ 
уайы. Уый Афассæйы зæрдæйы сонт цæф у. Афассæ йæ хуыс- 
сæны куыд бады, Фаризæт уый хорз уыны. Суанг, йæ туг 
куыд тагъд уайы, уый дæр ма æнкъары. 
Гæбылайы цæсгом æхсæвæй бонмæ аивта. Цыма сау ахæс- 
тонæи рацыд. Йæ цæстытæ мидæмæ бахаудтой. Рустæ æмæ 
йæ ныхыл — цалдæр æнцъылды. Цыдæр уысм мад æмæ фырт 
фæкомкоммæ сты, æмæ Гæбыла цæхгæр фæзылд. Чысыл фæс- 
тæдæр æд чумæдан рахызт. Афассæйы цур æрлæууыд. Æнæ- 
стыфæй, цыма йын тæфæрфæс кæны. Æмæ, æцæгдæр, уæд 
Афассæйы зæрдæйы мард йæ иунæг хъæбул. Гæбыла мард 
æмæ, диссаг, кæй мæлы, уый тыххæй йæ мадæн тæфæрфæс- 
гæнæг йæхæдæг уыд. Фырт цард æмæ нал цард. 
Тæфæрфæсгæнæджы былтæ фезмæлыдысты, ризынц. Ных- 
хатыр ын кæнæд Афассæ, æрцæудзæн рæстæг æмæ йæ бам- 
бардзæн. Иннæтæ дæр æй бамбардзысты. Нæ! Афассæ йæ 
фырты никæд бамбардзæн! Сылгоймаг æхсидав фестад. Гадз- 
рахатæйцæуæг æмæ уæйгæнæгæн куыд ис бамоарæн?! Иæ 
комы-комдзæгтæй кæй схъомыл кодта, уый разынд фæлитой 
æмæ цæстфæлдахæг. Уый разынд адæймаджы æнкъарæнтæ 
æмæ æууæнк уæйгæнæг! Уый æнхъæл никæд уыд. Никæд! 
Гæбыла цы æвирхъау фæндагыл æрлæууыд, ууыл куы ацæуа, 
уæд Афассæйæн фырт нал и. Йæ зæрдæйы рохтæ æрбалвасын 
чи нæ зоны, уый нæлгоймаг нæу. 
Ризы, къæзы Афассæйы хъæлæс. Тæфæрфæсгæнæг — цавд- 
дур — фезмæлыд. Аууонау фæцæуы. Уæлæрвты тæхы æви, 
йæ къæхты уынæр куыд нæ хъуысы. Æваст дуары хъæр арвы 
нæрдау ныннæрыд, ныццарыдта, æмæ Афассæйы цæстытæ 
атартæ сты, йæ быны пъол фæцудыдта, уаты къултæ йыл ра- 
кæлынц. Æмæ сылгоймаг диваныл æрхауд. О, йæ бон куыд 
бакалд! Афассæйæн йæ фырыхъулы хуызæн фырт амард! 
Афассæйæн хъæбул нал и! О, мæнæ æвиппайды йæ бындур 
куыд ныззылд. Сылгоймаг диваныл ныддæлгом æмæ куыдта 
... куыдта. Куыд афынæй, стæй куыд райхъал, уымæн ницы 
базыдта. Уæд зæрдæ йæ бынатæй фезмæлыд æмæ йæ рыст 
амæлæты бонмæ нал æрсабыр. Цасдæр рæстæг, мард уыд æви 
æгас, уый не ’нкъардта, бадтæдзæмæй, дзагъырцæстæй. Стæй 
сыстад æмæ дыууæ кружкæйы дзаг дон банызта. Нæ! Нæма 
амард. Сылгоймаг йæ цæстытæ бахгæдта. Цы у йæ цард? 
Цæмæ фæзынд ацы дунемæ? Цæмæ? Цæмæй Хъуырманимæ 

Йæ рухс ном 
57 
фембæлдаиккой, уый тыххæй. Цæмæй Хъуырманимæ дыууæ 
азы ацардаиккой, уый тыххæй. 
Цуды. Ма ахауæд. Æмæ йæм Фаризæт йæ къух бадардта. 
Охх! Охх! Цыма Афассæ йæ цуры и, афтæ йæм фæкаст. 
Æнхъæлдæн, Фаризæт йæ гаччы нал и. Нæй, Афассæ нал и. 
Уый бынаты знаг уæд. Диссаг! Цы фидар зæрдæ йын разынд. 
Уый уавæры Фаризæт, уæд... уæд йæ фырты къæхты цур йæ 
зонгуытыл æрхаудаид, ныххæцыдаид ыл, къæсæрыл схуыс- 
сыдаид, уæддæр æй нæ ауагътаид. Йæ сæрты ахызтаид?.. 
Уæвгæ... Нæ! Нæ! Ахæм уавæры, уæд Фаризæт цы кодтаид, 
уымæн ницы зоны. Дардæй кæсын алцæмæ дæр æнцон у, 
фæлæ хиуыл куы æрцæуа, уæд... Мигъфæлмæй Афассæ фæ- 
зынд. Худы. Мæстæлгъæд худт. Чи зоны, Гæбылайы уыцы 
бон баурæдтаид, фæлæ дыккаг бон та... Уый йæ фырт нал 
уыд. Уыцы бон йæ къæсæрæй ахызт æцæгæлон адæймаг, йæ 
уд, йæ зæрдæ æндæр сылгоймагæн чи радта, ахæм адæймаг. 
Афассæ йæ фырты хабар стæм хатт кодта. Æвæццæгæн, 
йæ зæрдæйы цы сау хъæдгом баззад, уый агайын æй нæ фæн- 
дыд. Æмæ йын æй Фаризæт дæр нæ агайдта. 
Афассæ куыстмæ дæр, куыстæй сæхимæ дæр дугъы уайæгау 
уад. Цыма кæмдæр Гæбылаимæ хæрхæмбæлд фæуыдзысты, 
афтæ йæм каст. Суанг ма-иу æм йæ къæхты уынæр дæр æр- 
байхъуыст, æмæ-иу сылгоймаг фесхъиудта. Фæлæ йæхимидæг 
скарста: нæ йæм æрлæудзæн, йæ иувæрсты ацæудзæн. 
Нæ! Афассæ хъуыды афтæ кодта. Фаризæт, мады зæрдæ 
цы у, уый нæ зоны? Уымæй фæлмæндæр зæххыл исты ис? 
Дур дæр дзы ныппар, æмæ билцъ рауадздзæн, цъæх талатæ 
суадздзæн. Афассæ Гæбылаимæ фембæлд, уæд цавддурауæй 
баззадаид. Йæхи куыд равдыстаид, уымæн ницы зыдта. Æр- 
мæст иу хъуыддаг хорз æмбæрста: дунейы йæ зæрдæмæ æп- 
пæты хæстæгдæр чи уыд, уый йыл гадзрахатæй рацыд, уый 
йæ ауæй кодта. Уарзон адæймаджы гадзрахатдзинад адæй- 
маджы йæ астæуыл дыууæ дихы кæны. Фаризæты Хуыцау 
уымæй бахизæд, фæлæ йыл йæ фырт Батырбег сайдæй куы 
рацæуид... Нæ! Уый ахæм лæппу нæу, чи йæ асайа, фæлæ 
уæддæр — уæд ын ныббарид? Нæ зоны. Нæ зоны, Дунесфæл- 
дисæг æй уымæй бахизæд! 
Гæбыла фараст боны фæстæ йæ ног цардæмбалимæ горæ- 
тæй ацыд. Растдæр зæгъгæйæ та — алыгъд. Иæ сæр бамбæхс- 
та. Зонгæ адæмы æхсæн йæ худинаг хæссын нæ бафæрæзта. 
Æмæ йæ фæд фесæфта. Дард Цæгатмæ. Æмæ Афассæ сулæ- 
фыд. Гæбылайы ног бинойнаг ын æнæуынон уыд, тынг æнæ- 
уынон, цыфыддæр знаг, фæлæ йæ йæ фенын дæр тынг фæн- 
дыд. Дардæй йæм уæддæр куы бакастаид. Уæвгæ, йæ зæрдæ 
уый нæ бакуымдтаид. Фæлæ... Йæ фырт æртæ адæймаджы 
афтæ æнцонæй кæуыл баивта, уый цавæр адæймаг у? Уæлар- 

58 
Агънаты Гæстæн 
вон зæд æви иблис? Кæд дзы фыррæсугъдæй хуртæ æмæ мæйтæ 
кæсы, йæ дзыхæй сызгъæринтæ хауы, уæддæр уый дæлимон 
у. Цалдæр адæймаджы æнамондæй йæ амонд чи аразы, уымæн 
адæймаджы ном æвгъау у. Афассæ афтæ хъуыды кодта. Фа- 
ризæт дæр афтæ хъуыды кæны. Йæ уды сæрвæлтау йæ би- 
нонтæ, йæ къабæзтæ æмæ йæ адæмы сæрты чи хизы, уый 
æлгъыст у. 
Æвæццæгæн, æцæгдæр, æнæкæрон уарзондзинадæй æнæ- 
кæрон æнæуынондзинады æхсæн къахдзæф и. Уымæн нæ ба- 
каст Афассæ Гæбылайы фыстæг. Йæ цæстытæ йæм ныуурс 
сты, уæддæр къонверт нæ байгом кодта. Йæ къухты сыгъд, 
стъолмæ йæ баппæрста. Йе ’муд куы ’рцыд, уæд æй стыр 
уаргъ хæссæгау почтæмæ ахаста: рæдыдæй йæм æй æрбалæ- 
вæрдтой, уый ахæм адæймаг нæ зоны. Уыйфæстæ ма дзы цы 
цалдæр фыстæджы райста, уыдон дæр фæстæмæ арвыста. 
Уымæн фырт нал и, кæйдæр нæлгоймаджы фыстытæ та хъуа- 
мæ цæМæн кæса? 
Фаризæт... Фаризæт Афассæйы уавæры уыцы фыстæджытæ 
æнæ бакæсгæ нæ фæуыдаид, фыссынмæ цас дæсны у, фæлæ 
дамгъæгай цыдæртæ ныцъцъæррæмыгъстытæ кодтаид. Æви 
Афассæ раст у? Æмæ-гъа, æмæ-гъа. 
Гæбыла Афассæйæн дыууæ уæззау посылкæйы дæр сæрвыста. 
Æрмæст Афассæйы фатеры къæсæрæй не ’рбахызтысты — по- 
чтæйы сæ фæстæмæ сæ фæндагыл арвыста. Цы сæ уыд, уымæн 
ницы базыдта. Цавæр посылкæтæ сты уыдон? Гæбылайæн мад 
кæйнæуал и, уый нæ зоны? Чи сæ æрбарвыста? Афассæ ахæм 
номимæ иу адæймаджы дæр нæ зоны. Мæгуыргур та никæд уыд, 
стæй нæ уыдзæн. Афассæ фырмæстæй сыгъд. Дыккаг посылкæ 
куы райста, бынтон та уæд смæсты. Йæ гадзрахатæйцæуæг фырт 
ын цыдæр пысултæ æмæ хæррæгътæй йæ зæрдæ балхæнынмæ 
хъавы? Нæ! Нæ уыдзæн уый! Уæдæй фæстæмæ йæм Гæбыла иу 
писмо дæр, иу посылкæ дæр нал æрæрвыста. 
Бинонты цард — сусæгдзинæдты сусæгдзинад. Фаризæт 
цæуыл фæхъуыды кæны: Афассæ йæ саухил лæппуйыл йæ 
фынты ма æмбæлдаид, уый йæ нæ уырны. Цотæн зæрдæйæ 
скъахæн нæй, цот æрмæстдæр ныййарæджы зæрдæимæ мæ- 
лынц. Афтæ куы нæ уаид, уæд-иу Афассæ, Гæбылайы къам- 
тæй ма æнæнхъæлæджы къулыл ауыгъдæй цы къам баззад, 
уымæ сахатгæйттæ дзагъырцæстæй нæ нымдзаст уыдаид. 
Абон Фаризæт йæхи хуыздæр æнкъары — хурбон, арв 
сæгъы цæстау сыгъдæг, æмæ, æвæццæгæн, уымæн. Зæронды 
уæнгтæ боныхъæдимæ рæхысы цæгтæй баст сты. Уæвгæ, Фа- 
ризæт йæхи хуыздæр цæмæн æнкъары, уый хорз зоны: æп- 
пынфæстаг, ацы изæр Афассæйы рухс ном ссардзысты. Мæр- 
дты дзæнæты бадæд. 

Йæ рухс ном 
59 
Зæронд усы цæстытæ фынгыл æрзылдысты. Цы хъуаг ма у 
се стъол? Цæхх ма ферох уæд. Кæрдтæ... Стъолыл иу нæ, 
фæлæ æртæ карды. Сырхварс фæткъуытæ, бур кæрдотæ, æн- 
гузтæ, халсæртты дзæбæхтæ цалдæр кæркæ-мæркæ æрттиваг 
тæбæгъы. Сæны, уырыссаг арахъхъы æвгтæ, кæрчытæ, ад- 
джын дæттæ æмæ хъæрмæдæттæ, цалдæр авджы бæгæны. Иу 
агуывзæйы дзаг — нозтыты хуыздæр — хуымæтæджы дон. 
Афассæ донагур цыбæлæй макæй цур æрлæууæд. Гъæй-джи- 
ди, Фаризæт ма йæ гаччы куы уаид, уæд бæгæны бæргæ акод- 
таид. Цас диссæгтæ йын хъæуы. Ам, горæтаг фатеры, цас 
фезмæлæнтæ и, уæддæр цалынмæ йæ хъару уыд, уæдмæ иу 
бæрæгбон дæр æнæ бæгæны никæд ауагъта. Уыцы алæмæты 
нозтæй куывдтытæ, дам, Хуыцау хуыздæр исы, табу йын æр- 
бауа. Къæртайы йæ антау, æнхъизгæйæ сæр-сæр кæнын куы 
райдайы, уæд уымæй æхсызгондæр адæймаг цæмæ бай- 
хъусдзæн. 
Афассæ Фаризæты конд бæгæны бирæ уарзта. Æмæ йын 
дзы Фаризæт агуывзæйы никæд рахаста: æдзухдæр дынджыр 
кружкæйы кæнæ кувæн дурынкъусы. Нозта-иу сабыргай, цал- 
дæр хатты-иу аулæфыд. Фæстагмæ-иу, нозт куы фæци, уæд 
æхсызгонæй ныуулæфыд, Фаризæтмæ-иу бакаст: дæуæн дæ 
къухтæй сой тæдзы, сæ хъару дын макуы асæттæд, зæгъгæ. 
Кæд мæрдты исты ис, уæд Афассæ йæ фынгæй фыццагдæр 
цы райсдзæн, уый бæгæны. Уырыссаг бæгæны, фæлæ йæм 
ирон бæгæныйы цыбæлмæ нæ фæлæудзæн. 
Цалхы йас цыппар уæлибæхы сойы æвдылынц, дыууæ 
цæхæраджыны æмæ дыууæ къабускаджыны. Адæм куыддæр 
æрбацæуой, афтæ æртæ уæлибæхы акувынмæ рахæсдзысты. 
Табу Хуыцауæн æрбауæд, хъуыддæгтæ иууылдæр уымæй араз- 
гæ сты æмæ сæ рæстмæ аразæд, йе сфæлдыст адæмы æнамонд- 
дзинадæй бахизæд. 
Хойраг Фаризæт йæхæдæг скодта. Иу-æртæ-цыппар мæйы 
хыссæ кæнынмæ йæ дысæлгътæ нал батылдта, арынджы цур 
нал æрлæууыд. Арынг, зæгъгæ, ам цæй арынг и. Стъол сыгъ- 
дæг ныссæрф, ссад ыл айзæр, кæнæ алюмин дынджыр къус 
райс æмæ дын уый — арынг. Фаризæтмæ хъæуы хорз арынг 
уыд, чындзæхсæвы фаг дзы хыссæ скæн, ахæм дынджыр 
арынг. Ахс æй æмæ дзы дæхи федтаис, айдæнау æрттывта. 
Куыд рог уыд, хус сыфтæры уæз нæ кодта. Æмæ кæй хæдза- 
рæй нæ бакаст. Æнæ уый цин дæр æмæ зиан дæр нæ фидыд- 
та, Данел рухсаг æрбауæд — зæронд ус йæхиуыл схæцыд — 
йæхи дыууæ къухæй йæ скодта. Фаризæтæн, æвæццæгæн, 
афтæ зынаргъ уымæн уыд. Горæтмæ йæ йемæ ласынмæ хъвыд, 
фæлæ йæ фырт æмæ чындз ныхас дæр не суагътой! Цы дзы 
кæнынц, цæмæн сæ хъæуы уыцы дынджыр хæррæгъ. Æмæ 

60 
Лгънаты Гсестæн 
йæ уый дæр сыхбæстæн балæвар кодта: ахæм амондджын сын 
разынæд, æмæ дзы куывдтæн æртæдзыхæттæ куыд кæной. 
Зæронд усы цæстытæ гогызыл æрæнцадысты. Тохъхъылæй 
цы кæныс? Йæ сойæвдылд буар æрттивы. Лывзæ дæр скод- 
той, къуыдырфых дзидза тæбæгъы æвæрд. Кæд мæрдты исты 
ис, уæд... Фаризæты цæстытæ доны разылдысты. Сылгойма- 
гыл, дам, нæ фидауы, нæ йын фæтчы, фæлæ уæддæр зæгъы: 
кæд мæрдты исты ис, уæд... Æмæ мæрдты цыдæр кæй ис, уый 
дызæрдыггаг нæу, æндæр нæ адæм фыдæй фыртмæ зианы 
æгъдæуттæ абоны онг нæ кæниккой. Æмæ Фаризæт дæр зæгъы: 
ацы стъолыл хæринагæй, дыргъæй, адджинагæй, нуазинагæй 
цыдæриддæр и, уыдон Афассæйæн хæлар уæнт, сыгъдæгæй 
йæм хæццæ кæнæнт, мæнæ Фаризæты раз куыд сты, уый цур 
дæр афтæ фестæнт. Рухсаг уæд, кæм ис, уырдыгæй сызгъæ- 
рин талатæ суадзæд. Æмæ зæронд ус аивæй донæй цалдæр 
æртахы æркалдта. Æцæг хæлар сæ нæлгоймæгтæ ныккæндзы- 
сты, уыдоны ныхас алырдæм дæр хуыздæр хъуысы, сæ цæ- 
рæнбон бирæ æрбауа. 
Фаризæт фæлмæн бандоныл йæхи æруагъта. Бæлвырд, ацы 
бон йæхи хуыздæр æнкъары. Йæ цæстытæ та фынгыл æрзыл- 
дысты. Афассæ... Нæлгоймæгтæ йын кæд йæ фынджыдзагнæма 
ныххæлар кодтой, уæддæр ныр йæ цуры и ацы бæркадджын 
рæсугъд фынг, æмæ куы февзæрд, уæд хæрзаг фырцинæй йæ 
цæссыгтæ æрызгъæлдысты. Уæдæ, Фаризæт ын йæ ныстуан 
ма сæххæст кодтаид, уымæн гæнæн куыд и? Нæ! Ницы хуы- 
зы! Афассæ цыфæнды æххормагæй дæр æвиппайды стъолы 
цур не ’рбаддзæн, сыдæй куы мæла, уæддæр зыд æвнæлд нæ 
фæкæндзæн. Æвæццæгæн, цалдæр хатты фынгыл йæ цæст 
ахаста, йæ алыварс æрзылд, йæ уæлæ дзуæрттæ бафтыдта, 
стæй хъавгæ бавнæлдта. Хæринæгтæй фыццагдæр йæ уырзтæ 
цæуыл андзæвыдысты, уый — цæхæраджын. Уый цур ын мар- 
гъы æхсыр дæр ма æрæвæр. Афассæйæн йæхи цæхæраджынты 
хуызæн хæрзад æмæ рæсугъд цæхæраджынтæ чи скодтаид? 
Цыхт æмæ цæхæрайы сыфтæ, басгæрдæг, хъонтхора, хъæ- 
дындз. Йæ хыссæ та? Хæмпус, дзыхы тад йæ къæбæр. Йæконд 
къæбæр къуыри дæр фæлæууæд — нæ ныхъхъæбæр, нæ ныссæм- 
пæл, не схъуына уыдаид, не згъæлдаид. Хæр æмæ дзы хæр, 
адæймаг дзы æфсис нæ зыдта. Æмæ ныр Афассæ цы дунейы 
ис, уым йæ къæбæр макуы схъуына уæд, макуы ныссæлæд, йæ 
къæбæр æппынæдзухдæр йæ цуры хъармæй лæууæд. Мæрдон 
дунейы адджын цардæй цæрæд. Адæм чысылæй, стырæй уæл- 
зæххон дунеимæ куыд баст сты, дæлзæххон дунеимæ дæр афтæ. 
Мæнæ йæ Фаризæт йæхицæй хорз зоны, йæ къабæзты фыл- 
дæр хай уым сты. Æмæ йæ зæрдыл куыд нæ лæууой, куыд нæ 
сæ мыса. Нæ! Йæ цард æппынæдзух уыдонимæ баст у. Йæ 
цард æнæ уыдон цард нæ уаид. Данел, Фаризæты мад, йæ 

Йæ рухс ном 
61 
фыд, йæ иннæ хæстæджытæ. Уыдонæн рохгæнæн и? Нæ! Адæй- 
маг амард æмæ фесæфт чи зæгъы, уый тынг рæдийы. Цыдæр, 
цыдæр стыр тых ис мæрдтæм, æндæр... Уыцы фынтæ цы сты, 
цы амонынц. 
...Фаризæт цыдæр æнахуыр дунемæ бахауд. Талынг къуым- 
тæ, гуыргъахъ фæндæгтæ. Сæрсæфæнтæ. Дæ алы къахдзæф 
дæр уырзæй сгарæгау сгар. Фæцæй-иу хауд, цыдæр бур сы- 
джыт-иу ыл рацæйкалд, фæлæ-иу цыдæр хуызы йæхи фæсайд- 
та. Кæсы æмæ æртæ нæлгоймаджы гуыргуыргæнаг арты ал- 
фамбылай бадынц. Фаризæт сæ цурты ацыд, нæ сæм базылд, 
уæддæр арты хъарм йæ буарыл банкъардта. Сау талынджы 
ныгъуылы, æмыр, æнæзонгæ дуне, фæлæ, диссаг, ницæмæй 
тæрсы. Сау талынджы йæм цыдæр сау æндæрг зыны. Уый 
уæртæ Афассæ... Къодахы лыггагыл бады. Сау талынг, фæлæ 
хорз зыны. Йæ уæлæ — йæ цъæх сатин къаба, æрвхуыз жи- 
кеткæ, фæлмæнхъус туфлитæ. Йæ сæрыл — йæ сау тæппытæ 
сæрбæттæн. Сылгоймаг ныффæлурс, ныцъцъæх, мæгуыр 
цъиуы хуызæн баргъæвст. Æмæ Фаризæтæн уазал куы нæ у. 
Афассæ йæм скаст, цыдæр зæгъын æй фæнды, фæлæ йе ’взаг 
дзырд нал ахсы. Цыдæр амæлттæй дзы къæзгæ æмæ æрхæцгæ 
цалдæр ныхасы схауд. Уазалæй куыд мæлы, Фаризæт уый 
нæ уыны? У, гормонфæуинæгтæ, исчи... Æппындæр ма тых- 
сæд, ныртæккæ Фаризæт исты къæцæлтæ рацагурдзæн æмæ 
йын арт скæндзæн. Æмæ агуры, фæлæ йæ цæст ницæуыл 
хæцы. 
Фаризæт йæ кæлмæрзæн йæ уæхсчытæй фелвæста, хъуамæ 
дзы Афассæйы æрбатуха, фæлæ уый амоны: нæ йæ райсдзæн, 
ницы хуызы. Уæдæ куыд? Æртæ лæджы цы гуыргуыргæнаг 
арты цур бадтысты, уырдæм уал... Нæ! Уыцы артмæ Афас- 
сæйæн бацæуыны бар нæй. Йæ бынатæй нæ фезмæлдзæн. 
Фаризæт ыл схæцыд, иу нæ — цалдæр хатты, фæлæ уый нæ 
бакуымдта. 
Уыцы рæстæг Фаризæт фехъал. Æнахуыр фын. Æниу æна- 
хуыр фын цæмæн у? Мæрдтæн сæ мæрдон æгъдаумæ гæсгæ 
цы æмбæлы, уый куы нæ уа, уæд сæ цард къахыр у æмæ се 
’гъдау домынц. Афассæ Фаризæтæй хуыздæр хъуамæ йæхи 
кæмæ бакъул кæна, йе ’гъдау кæмæй бацагура, кæмæй йæ 
æрдома?.. О! О! Æрдома. Мардæн йæ бон домын дæр у. 
Уыцы фын цы амоны, Фаризæт уый хорз зоны. Уæд та йæ 
номыл дыууæ къæцæлæй исчи арт куы скодтаид. Фаризæт ын 
скæндзæн, Афассæйыл йæ зынджы хай сæмбæлдзæн, уазалæй 
гæртт-гæртт нал кæндзæн. Æмæ, дам, мæрдты ницы ис. Ис! 
Алцыдæр дзы ис! Куыддæр Батырбег цырт сæвæра, афтæ йæм 
Фаризæт ацæудзæн, Фаризæты удæгасæй Афассæ иннæ мæрд- 
ты æхсæн хъулон нæ уыдзæн. Хорз фынг ын сцæттæ кодтой. 
Раздæр æй скæнын хъуыд, бæргæ, фæлæ абон-райсом, æмæ 

62 
Агънаты Гæстæн 
мæй æмæ æрдæг агæпп ласта. Фаризæт йæ бинонтæн алы 
минут ацы фынджыдзаджы тыххæй куыд дзырдтаид. Йæхи 
бар у, уæд æй, бæргæ, раджы сцæттæ кодтаид. Фæлæ ныр 
сæрибарæй ахсты хуызæн у, æнæ хъадамантæй — хъада- 
манæвæрд, æнæ уæнгбастæй — уæнгбаст. Йæ фæндиаг мын 
куы нæ ауайдзæн, базары къуымты æмæ дуканитыл мын куы 
нæ ’рзилдзæн. Æниу, цæуыннæ. Æппынфæстаг, йæ чысыл хур 
Албинæ алцыдæр балхæдтаид, фæлæ иннæ бинонты æвæндæй... 
Данел рухсаг æрбауæд, уый ма æгас у, уæд, бæргæ. Цымæ 
искуы ахæм хъуыддаг уыд, æмæ кæрæдзийы нæ бамбæрстой, 
се ’хсæн дæрзæг ныхас рауад? Афассæйæн фынджыдзаг скæ- 
нын кæй хъæуы, уый Данел Фаризæты цæстæнгасæй базыд- 
таид æмæ сæ къух, сæ фадат куыд амыдтаид, афтæ сцæттæ 
кодтаиккой. Сабатизæр сæм сæ сыхæгтæ сæргуыбырæй æрба- 
цыдаиккой. Уæдæ Данел Батырбеджы хуызæн афтæ загъта- 
ид: «Афассæйæн хъуамæ мæрдæхсæвæр мах цæмæн кæнæм, 
чи нын у? » 
Фаризæтæй фыццаг хатт фынджыдзаг скæныны фæнд куы 
схауд, уæд дзы Батырбег йæ цæстытæ нал æмæ нал иста, 
иурæстæг йæ сæр банкъуыста, стæй бахудт, цыма йын йæ мад 
цыдæр цины хабар загъта. Уый цытæ дзуры Фаризæт? Дис- 
сæгтæ. Йæ зонд кæмæн фæцыд, ахæм зæронд ус æй куыд нæ 
схуыдта. Уæвгæ, йæ хъæлæсы уаг æмæ йæ цæстæнгас уый 
дзырдтой. Комкоммæ. Чындз дæр арвæй æрхауæгау кæцæй- 
дæр сæ цуры февзæрд. О, уый дæр Батырбеджы хуызæн хъуы- 
ды кæны. Кæйдæр зæронд усæн хъуамæ сæ хæдзары зианы 
кæнд цæмæн кæной? Лæг æмæ усæн сæ хъуыды иу кæй уы- 
дзæн, Фаризæт ууыл дис нæ кодта. Аслан дæр пехуымпар 
басгуыхт æмæ суынаффæгæнæг. Хъуамæ Афассæйæн фын- 
джыдзаг нæ, фæлæ гъæйтт-мардзæ хист скæной, дыууæ галы 
æрфæлдахой, Ирыстоны дзыллæтæм фæдзурой. Æмæ ных- 
худт. Нæ! Æнæбадт байраджы мыр-мыр ныккодта. Йæ фыд 
æмæ йæ мад дæр бахудтысты. Фаризæт та йæ кæуын тыххæй 
урæдта. Цæмæй, йæ цæстытæ донæй куыд айдзаг сты, уый мачи 
бафиппайдтаид, уый тыххæй йæ уатмæ бацыд. Уыцы рæс- 
тæг, уыцы уысм йæхимæ мæлдзыгæй къаддæр æмæ æнæбон- 
дæр фæкаст. Йæ бинонтæ йæ куыд не ’мбарынц, иу æвзагыл 
куы дзурынц, сæ хистæр куы у, уæд та йын йæ азтæй цæ- 
уыннæ фефсæрмы вæййынц. Тæхуды, уый дæр куы амæлид 
æмæ куы ницуал уынид, куы ницуал зонид. Æгæр дæр ма 
фæцард. Цыдæр уысм йæ сæры февзæрд: мыййаг, уымæн 
дæр йæ фæстæ доны кружкæ ныххæларгæнæг куы нæ уа, 
уæд... Уыдзæн ын! Ау, йæ бинонтæ бынтондæр адæмы хъæр 
нал æмбарынц? Æппынфæстаг, Албинæйæ никæд ферох уы- 
дзæн. Йæ мадæй дæр, йæ фыдæй дæр, йе ’фсымæрæй дæр 
цыма Фаризæты фылдæр уарзы, зæронд усмæ афтæ кæсы 

Йæ рухс ном 
63 
æмæ нæ рæдийы. Лизæ йæ уадзы, уымæй нæ тæрсы, зæгъгæ 
— Фаризæты уатæй нæ рацæуид, йæ фарсмæ хуыссид, фæлæ 
йæ мад куы йæ цæстæнгасæй, куы та йæ ныхасæй федде кæны. 
Цалдæр хатты дзы цы æнахуыр хъуыды схауд: акæса, Фари- 
зæт Албинæйы скъæбæда кодта, æмæ сæгоммæгæс — мад, фыд 
нал зоны, йæхи фæнд кæны. Лизæйы ныхæстæ Фаризæты 
иннæрдæм ахизынц, фæлæ йæм никуы ницы сдзырдта. Ны- 
хас бæлон нæу, куы сирвæза, уæд æй нал æрцахсдзынæ. Фа- 
ризæт цæуыл тыхсы: кæд амонд æнхъæл йæ фырты хæдзар- 
мæ æнамонддзинад æрбахаста. Кæд, мыййаг, фыддзæрин адæй- 
маг у? Кæд ын адæмы æфсæрмæй быхсынц... Æмæ ма уæд 
йæ цард цы у? Тæхуды, хъæуы ма йын хæдзар куы уаид. 
Уæд цы? Къахдзæф дæр æм нæ акæнид! Йæ фырты æгад 
кæны? Цы хъуыдытæ сты уыдон? Цы йын нæ фаг кæны? 
Куы нæ йæ нымаиккой, куы нæ йын аргъ кæниккой, уæд 
Афассæйæн ахæм фынг сарæзтаиккой? Уымæ гæсгæ ма Афас- 
сæйæн дæр кад æмæ æгъдау куы кæнынц. 
Фаризæты цæстытæ та стъолыл æрзылдысты. Ацафон сæ- 
нæфсиртæ æмæ уыцы дыргътæ... Албинæ ам куы уаид, уæд 
æй афæрсид. Алтъамитæ — бур-бурид дарынц. Афассæ, мæ- 
гуыр, удæгасæй ахæм фынджы уæлхъус никæд æрбадт. Йæ 
мæгуыр пенсийы капеччытæ йын цастæ æххæссыдаиккой. 
Уæвгæ, гуыбын скъæт у, гарна, уый æгъдауæй хистæр чи 
кæны, уый адæймаг нæу. 
Лизæ ма дуканимæ ауад. Æмæ ма сæ цы хъæуы? Стъолыл 
армытъæпæны йас уæгъд бынат куынæуал и. Охх, уыцы кæр- 
чытæ... Лизæ сæ Фаризæтыл афæдзæхста. Зæронд ус цæлгæ- 
нæнмæ згъорæгау ацыд. Чындз æртæ карчы духовкæйы авæрд- 
та: хъуамæ ма уым нурытæ, хъæдындзтæ æмæ басгæрдæгимæ 
сæ сойы афыцой, абур уой. Рухсаг æрбауæд Афассæ, хъуамæ 
йæм йæ алы хæринаг дæр хæрзфых æмæ хæрзадæй бахæццæ 
уа. Уæлæуыл цы нæ федта, уый мæрдты фендзæн. 
Чындз фæзылд, кæрчыты духовкæйæ йæхæдæг райсдзæн. 
Æмæ Фаризæтæн дæр ницы у. Лизæ ма дуканимæ цæмæ ауад? 
Дидинджытæм?.. Æмæ ахæм фынгыл дидинджытæ вæййы?.. 
Уæрæххъуыр урс вазæйы дидинджытæ æхсидæвтау судзынц. 
Чындз дидинджытæ бирæ уарзы, фæлæ ныр... Цыма ацы стъо- 
лыл нæ фидауынц, Фаризæтмæ афтæ кæсы. Уыдон дæр Афас- 
сæйæн хæлар уæнт. 
Дуары хъинц фæцыд. Батырбег æрбахызт, йæ фезмæлд 
рог, ныфсджын. Æппынфæстаг, йæ мады фæндон сæххæст 
кодта, æмæ йæхицæн дæр æхсызгон у. Йæ цæстытæ фынгыл 
ахаста. Хорз у. Ром дзы цæуыннæ æрæвæрдтой? Æмæ скъап- 
пæй дыууæ рæсугъд авджы райста. Цæй рыг сыл и, фæлæ сæ 
Фаризæт уæддæр асæрфта. Ацы æнахуыр нозт дæр Афассæ- 

64 
Агъпаты Гæстæн 
йæн хæлар уæд. Æвæдза, Фаризæт амондджын у, хорз кæс- 
тæртæ йын — сæ рынтæ йæ гуыбыны ацæуой. 
Батырбег йæ бæрæгбоны дарæс скодта: сау костюм, урс 
хæдон, сау галстук. Кæмæн загъта, Хуыцау йæ зонæг. Цас 
фылдæр адæм æрбамбырд уа, уыйас хуыздæр. Уадз Афас- 
сæйы рухс ном фылдæр адæм ссарæнт. Афассæ мæлдзыджы 
хъыджы дæр никæд бацыд, æмæ кæд мæрдты исты ис, кæд 
уым дæр хъулон митæ нæй, уæд йæ бынат дзæнæты и, уæд 
мæнæ ацы дзаджджын рæсугъд фынг йæ цурæй никæд фæцух 
уыдзæн. Ныр... Ныр æххормаг нал уыдзæн. 
Уыцы фын... 
... Фаризæт фестад цыдæр бæстæйы. Æнахуыр бæлæстæ. Æнæ 
сыф. Æнæ цъар. Сау мила, цыма судзгæ бакодтой. Арв ныннæ- 
ры, куы иу ран, куы иннæ ран йæ судзгæ æхсидæвтæ акалы, 
дуне ризы. Ахæм æвирхъау дымгæ кæны, æмæ Фаризæты дзау- 
мæттæ гæбазгай тоны. Зæронд ус уæддæр кæдæмдæр цæуы, куы 
иу бæласмæ, куы иннæмæ йæхи нылхъивы. 
Æвиппайды уаддымгæ банцад, æмæ дуне ныссабыр, æдзæм, 
мæрдон сабыр. Фæрухс. Уæртæ цалдæр сылгоймаджы стьо- 
лы алыварс бадынц. Стъол алы хæрд, алы нозт, алы халсар- 
тæ æмæ адджинæгтæй куы иуырдæм фæтасы, куы иннæрдæм. 
Сылгоймæгтæй кæмæи цы йæ зæрдæ зæгъы, уымæй ахæры, 
йæ зæрдæ кæмæн цы нозт агуры, уымæй ахуыпп кæны. Фæлæ, 
диссаг, сæ хæринæгтæ нæ къахыр кæнынц, нуазинæгтæ дæр 
афтæ. Сæ фынг, уæле исгæ, бынæй ахадгæ кæмæй фæзæ- 
гъынц, ахæм. Аргъæутты фынг. 
Фаризæт сылгоймæгтæм кæсыныл фæци. Æмæ Афассæ мард 
куы у, уæд ам цы ми кæны? Кæрæдзиуыл ныццин сты. Фари- 
зæт ардæм куыд æрбахауд? Зын фæндæгтыл фæцыд? Афас- 
сæйы хъæлæс саст, ферхæцы, къæзы. Дзургæ Фаризæтимæ 
кæны, кæсгæ та — фынгмæ. Йæ цæстытæ хæринæгтыл зи- 
лынц, ратонын сæ нæ комынц. Уый уæздан, фæрнæйдзаг 
Афассæйы цæстытæ. Æмæ йыл цы ’рцыд? Æндæр джиппы 
йæ ауагъдæуыд? Сылгоймаг йе ’нкъард, фæлурс цæсгом Фа- 
ризæтмæ разылдта. Æххормаг ын у, тынг æххормаг, ныр цас- 
дæр рæстæг йæ хъуыры иу комдзаг дæр нæма ацыд. Æмæ та 
йæ цæстытæ сылгоймæгты дзаджджын фынгыл æрæнцадыс- 
ты. Уый та куыд? Фаризæт йæ зæнгтæ йæ къухтæй æрцавта. 
Ныртæккæ йын æрбахæсдзæн. Æмæ азгъордта. Фыртагъдæй 
фæкалд... æмæ фехъал. 
Фаризæт уыцы фыны фæстæ бынтондæр йæхицæн бынат 
нал ардта: дуне иннæрдæм куы рафæлдæха, уæддæр хъуамæ 
Афассæйæн фынджыдзаг скæной. Æмæ, табу Хуыцауæн, йæ 
фæнд сæххæст; ныр Афассæйы цур йæ цæсгом сыгъдæг уы- 
дзæн. Цымæ Батырбег цал сахатмæ загъта адæмæн? Хис- 
тæрæн сын чи абаддзæн? Фыццаг-иу Мырза бадт. Æмраст- 

Йæ рухс ном 
г^ 
65 
иу хистæры бынатмæ бацыд. Цыма йын æлхæд уыд, сæрма- 
гондæй йæ бынат уыди. Кæд мæрдтыбæсты исты ис, рæстдзи- 
над æмæ дзы зылын æвзарынц, уæд Фаризæты хъуыдымæ 
гæсгæ Мырза зындоны уыдзæн. Цæмæндæр æй Фаризæт нæ 
бауарзта. Цыма бæсты бикъ, комы дæгъæл уыд. Цыма-иу йæ 
дæле къуырма адæм бадт — йæ ныхас æдзухдæр хъæрæй, 
барджынæй. Уæвгæ, уæдæ хъуамæ æфсæст адæймаг куыд дзу- 
ра? Сымсымгæнгæ, сыбар-сыбурæй?.. Цыма-иу хæдзары хи- 
цау уый уыд. Иуæн нуазæн, иннæмæн арфæ, аннæмæн— хъæ- 
быс. Æмæ-иу Фаризæтæн хъыг цы уыд? Адæмы дарæг ды 
дæ, цæуыл стыр ныхас кæныс? Дæ рæбын — йедзаг, де ’хца — 
æнæнымад, уæд хъуамæ адæммæ уæле бынмæ кæсай, дæхи 
арсы хуызæн дарай? Дæ сыгъдæг фæллойæ мын куы нæ ра- 
уагътай уыцы гуыбын. Уыцы дзаумæттæ æмæ гауызтæ мын 
дæ фондзуатон парахат фатеры дæ сыгъдæг фæллойæ куы нæ 
æрæвæрдтай. Цæмæй сæрыстыр æмæ схъæл дæ? Диссаг, да- 
вæг æмæ цæстфæлдахæг кæдæй нырмæ скадджын? Раджы ма 
абырæг уыд афтæ кадджын. Уæвгæ, æнхъæлдæн, сæ рохтæ, 
дам, сын æлвасынц. Бæргæ, Хуыцауы дзыхæй куы рацæуид, 
фæлæ... Фаризæты цæмæндæр нæ уырны. Цыма адæм никæд- 
уал ссыгъдæг уыдзысты, афтæ йæм кæсы. 
Зæронд ус аджих. Цымæ уæлæуыл чи цы куыст кодта, 
мæрдты дæр уыцы куыст фæкæны? Уæлæуыл чи цы цард 
кодта, мæрдты дæр уыцы цард фæкæны? Уæлæуыл адæм хъу- 
лон цард кæнынц, тынг хъулон цард. Кæд мæрдты дæр афтæ 
хъулон сты, уæд, ма райгуыр, уый хуыздæр у, бæргæ. 
Хъæздыджытæ бынтондæр схъæздыг уыдзысты, мæгуыртыл 
бынтондæр гæвзыкк схæцдзæн. Мырза мæрдты дæр йæ куыст 
куы кæна, уæд бынтондæр йæ ис-йæ бонæн ныккæнæн нал 
уыдзæн. Фырхъæздыгæй фæйнæрдæм атъæпп ласдзæн, йæхи 
хуызæттæн арфæйы нуазæнтæ хæсдзæн, иннæты та йæ къæх- 
ты бын ссæнддзæн. Скълады хицау, афтид къахыдарæс дука- 
нитæм кæцæй ласынц, ахæм скълады хицау, фæлæ цыма зæхх 
ууыл лæууыд. Мæрдты дæр йæ куыст нæ ныууадздзæн, æмæ 
уæд мæрдтыл мæгуыры бон нæ акодта: стигъдзæн сæ. Мæрд- 
тæм цы фæлитойтæ æмæ цæстфæлдахджытæ бацыд, уыдоныл 
ма иу бафтыд. Къуыдыроны хуызæн-иу сæнтсау ахуырст «Вол- 
гæ»-йæ куы рахызт, нæ! — ратылд! Уæд цавæр хæрд у, цавæр 
хæлоф у. Паддзахады исбон ын йæ хæдзармæ сараз, уæддæр 
нæ бафсæстаид. Æвæццæгæн æй аныхъуырынмæ хъавыд. Ныр 
бафсæддзæн. Цыма Мырза æнусон у, мæлæт ын нæй, Фа- 
ризæтмæ афтæ каст. Йæ амардыл иу-авд-аст мæйы цæудзæн. 
Бонивайæнтыл сæм æрбадзæнгæрæг кодтой. Бæрзæндты кæс- 
гæ-иу куы фæцæйцыд. Сыхбæсты нымадæй салам лæвæрдта 
æрмæстдæр цалдæрæн, уыдонимæ Фаризæты бинонтæн дæр, 
фæлæ иннæтæ сты, не сты — кæсгæ дæр сæм никæд ракодта, 
5 Агънаты Гæстæн 

66 
Агънаты Гæстæн 
йæ цæсты тигъ дæр сæм никæд разылдта, цыма «дæ бон хорз» 
кæнæ «амондджын изæртæ: уыл цæуæд» зæгъыны тыххæй йæ 
кад къаддæр фæуыдаид, кæнæ уыдон зæгъыны тыххæй æхца 
фыста. Ныр йæ хъæлæс бамыр. Абоныстæн, Мырза амард, 
уый цалынмæ Фаризæт йæхи цæстытæй федта, уæдмæ йæ нæ 
уырныдта. Уæлмæрдмæ йæ ахастой, уæддæр ма дызæрдыг 
кодта: цыма адæмæй хынджылæг кæны, цыма цыдæр сахат 
йæ чырыны рабаддзæн æмæ ныккæл-кæл кæндзæн. Иæ зæр- 
дæ, дам, ныллæууыд æви скъуыйгæ акодта... Æвæццæгæн, 
сфиу æмæ йын змæлæн нал уыд, ныннæрст æмæ арæдывта. 
Йе та, чи зоны, йæ тæригъæдтæ йыл æртыхстысты, æмæ зæр- 
дæ нæ баурæдта. «Хуыцау нæй» мачи зæгъæд, иу бон йæ 
тæрхон рахæссы. Мырза йæ бирæ исбонæй мæрдтæм исты 
йемæ ахаста? Йæхи æмæ йæ дыууæ фыртмæ цы машинæтæ 
ис, уыдонæй йын мæрдтæм йемæ исты арвыстой? Мæрдтæй 
Фаризæтыл ма схъæрзæд, фæлæ йæ фынджы хистæрæн бад- 
гæ кæйнæуал уындзæн, уый йæхæдæг дæр бирæйы аргъ у. 
Фынджы хистæрæн хъуамæ дзуары хуызæн раст æмæ сыгъ- 
дæг адæймаг бада, гаджидау хъуамæ уæздан æмæ æфсарм- 
джын адæймаг рауадза, Хуыцау æмæ зæдтæм хъуамæ сывæл- 
лоны хуызæн æнæтæригъæд адæймаг скува, йæ ныхас былал- 
гъæй ма цæуа, фæлæ йæ зæрдæйы арфæй. Адæм Нарты уаца- 
монгæйæ нуазынц, зæгъгæ, уæд ыл Мырзайы къухтæ никæд 
андзæвыдаиккой. Цыма иу ныхас дæр зæрдæйæ никæд загъта, 
Фаризæтмæ афтæ кæсы. Иæ арахъхъы тæф калгæ-иу æм арсы 
хуызæн куы æрбацæйцыд, арсы хуызæн-иу æй куы æрбахъæ- 
быс кодта, уæд-иу Фаризæты зæххы скъуыды ныххауынмæ 
бирæ нал хъуыд. Кæд, Фаризæтæн уыцы рог æмæ гадздза 
митæ æхсызгон не сты, уый æмбæрста, æмæ-иу ын йæхи хъæ- 
быстæ æмæ батæ кæнæг уымæн скодта, кæд ын барæй фыдæ- 
нæн митæ кодта?.. Иу хатт та йын йæ уæхск æрхоста, цыма 
Фаризæт зæронд ус нæ, фæлæ чысыл сывæллон у. Æнæчетар 
æмæ æнæджелбетт лæг. Данел Фаризæтæн йæ уарзон, адджын 
цардæмбал куы уыд, æмæ йын уый куы никæд ахъæбыс кодта, 
цыма авг уыд æмæ йын æрхауынæй тарст, афтæ-иу æм куы 
æвнæлдта, уæд æм Мырза йæ расыг былтæ цъиргæ йæхи цы 
æрбайвæзта? Цæмæ йæм уæндыд афтæ? Æфсæрмы цæуыннæ 
кодта? Уæдæмæ фырхъалæй æфсарм æмæ æгъдау нал зыдта, 
æфсæст бæх йæ фыны дæр мыр-мыр кæны. Дæ мады карæн 
сылгоймагæн йæ уæхск æрх:ой. Аив у уый? 
Фаризæт Мырзамæ куыд мæсты кодта, иу ахæм мæсты та 
Батырбегмæ кодта. Йæ сыхэджы æнæджелбетт митæ йæ ма- 
дæн хъыг кæй сты, йæ уынд ын æхсызгон кæй нæ вæййы, 
уый хорз зыдта Фаризæты цæстæнгасæй, зæгъгæ дæр ын код- 
та, æмæ йын иу хатт уæддæр бауайдзæф кæн, ныхасæй йын 
йæ былтæ бакъуыр. Уый, æфсæрм цы у, уый куы нæ зоны, 

Йсе рухс ном 
67 
уæд дзы ды цæмæй æфсæрмы кæныс? Данел æм афтæ каста- 
ид? Цæуыннæ! Иуахæмы йæ йæ къабазæй федде кодтаид. 
Батырбег та? Цыма ницы уыдта æмæ ницы хъуыста, йæхи 
афтæ дардта. Мырзайы зæрдæхудты бацæуыны бæсты йæ мады 
зæрдæхудты бацыд. Уæд мæ куыдз фæмизæд уыцы цырыхъ- 
хъытæ æмæ туфлитыл, уыцы батинкæ æмæ фæлмæн дзабыр- 
тыл. Уыдоны тыххæй йын хъуамæ дæ сæрæй ныллæг кувай? 
Кæд æнæ фæсарæйнаг цырыхъхъытæ æмæ туфлитæ адæм адæм 
нал сты, уæд сæ æппынфæстаг базары балхæн. Уыцы æх- 
цайы тыххæй дæхи цæмæн аслам кæныс. Диссаг, фæсарæн- 
тæй нæм къахыдарæс нал хауы, дзыхъхъурæд сæ фæчындæ- 
уыд, уæд цымæ цы фæуаиккам? Бæгъæввадæй цæуиккам? 
Дуары дзæнгæрæджы хъæр та фæцыд. Сергей æмæ Мæир 
ам сты. Бечыр, Астан æмæ Фидар æрбахызтысты. Уазджытæ — 
Хуыцауы уазæг. Сæ цæрæнбон бирæ. Фаризæт сын йæ сæ- 
рæй акуывта, зианы фынгмæ сæм æрбацыдысты, фæлæ сæхион- 
тæм, сæ къабæзтæм куывдтæм, чызгæрвыстытæ æмæ чынд- 
зæхсæвтæм куыд цæуой, Дунесфæлдисæджы уыцы хорзæх ба- 
фæндæд. Афассæ сыл цардаудæн кæнæд. Æмæ Аслæнбег кæм 
и цымæ? Франк дæр куы нæ зыны, Цопан дæр, Васо дæр. 
Кæд сæм Батырбег хонæг нæ арвыста? Цы зæгъы? Æмæ сæ 
цæмæн хъулон кæны? Фæстаг рæстæг сæм сæ сыхæгтæй цал- 
дæр нал æфты. Цы зæгъы Батырбег? Æппæтыл хур дæр не 
’ххæссы. Айрох вæййынц. Æмæ иу хатт айрох уæд, фæлæ 
дыккаг, æртыккаг хатт та? Лизæ йæ зæрдæйыуаг нæ бамбæхста: 
цъалхæй-малхæй сæ цæмæ хоной. Уый дын æндæр хъуыддаг! 
Нæ! Батырбег йæ сыхæгты хъулон кæны. Дихтæ сæ кæны, кæй- 
дæрты дзы йæ сæрмæ нæ хæссы. Æмæ рæдийы, тынг рæдийы! 
Аслæнбег йæ уæздандзинад æмæ йе ’гъдауæй паддзахы фынг 
дæр срæсугъд кæндзæн. Зæххыл ахæм уæздан гуырдтæ бирæ 
и? Æмæ, акæса, уый Батырбег æмæ Лизæйæн нæ бæззы, Мырза 
та сæ хур уыди. Рæдийынц йæ кæстæртæ Фаризæтæн. Ирон 
æртæ чъирийы акувынмæ, чи цы кусæг у, уымæ гæсгæ хонын 
кæд райдыдтой?.. Ай Фаризæт царды бынтондæр фæсте кæм- 
дæр куы баззад æмæ йæ куы нæ зыдта. Иу цары бын цæр 
æмæ... Фаризæт та æппындæр никæм кусы æмæ уæд нал 
хъæуы? Æвæццæгæн, æвæццæгæн, афтæ у, æмæ йæ не ’мба- 
ры. Аслæнбеджы искуы исчи расыгæй федта? Искуы дзы исчи 
æнæгъдау, æнæууылд ныхас фехъуыста? Искуы сыхбæсты 
ахæм цин кæнæ ахæм зиан уыд, æмæ уый кæм нæ балæггад 
кодта? О, о! Лæггад! Бахæрын æмæ бануазын алчи дæр зоны, 
фæлæ лæггад. Æмæ уæд уый Батырбеджы хæдзармæ æрбахо- 
нынмæ нæ бæззы? Заводы кусæг нæ, фæлæ заводы директор 
у, зæгъгæ, уæд та? Батырбег кæй хуыдта, уыдонæй æнæмæнг 
иу уый уыдаид? Афассæйæн хъуамæ рухсаг Аслæнбеджы хуы- 
зæн адæймæгтæ зæгъиккой, бæргæ, фæлæ... 

68 
Лгънаты Гæстæн 
Дуары дзæнгæрæджы хъæр. Батырбеджы æмбæлттæ, йе 
’мкусджытæ... авдæй... фарастæй æрбахызтысты. Æмæ алы 
бон æгас цæуæнт. Сæ разæй — сæ директор. Лизæйы хицау 
дæр семæ. Æмæ сыл уый та кæм бамбæлд? Чындз телефонæй 
кæйдæримæ дзуры, æвæццæгæн ма искæй хоны. Диссаджы 
цард æрцыд. Цард зæххон цард нал у, фæлæ аргъау ссис. 
Адæм уæлæрвтæм фæндæгтæ акъæртт кодтой, арвмæ асинтæ 
аразынц. Уæд цымæ мæрдтыбæстæмæ ницы хуызы ис баст- 
дзинад саразæн? Ацу, æмæ дæ зæрдæмæ куы нæ фæцæуа, 
уæд фæстæмæ раздæх. Зæронд ус йæ къух ауыгъта: адæйма- 
джы сæры цы нæ хъуыды февзæрдзæн. 
Уазджытæй куы иу, куы иннæ зæронд усы къух райсы 
æмæ иуварс бацæуы. Цы къухтæ сын ис, фæлмæн, фæлурс, 
сæ уырзтæ бæмбæджы хуызæн. Уæд хъуамæ нæлгоймагæн 
ахæм къухтæ уаид? Цымæ искæд фæрæт райстой, къæпийыл 
æрхæцыдысты? Æмæ йæ фырты къухтæ хуыздæр сты? 
Фаризæт та йæ хъуыдыты æгæр адзæгъæл. Алчи йæ уаз- 
джытыл цин фæкæны, уый та... Æмæ сыл уый дæр цин кæны; 
æгайтма нæ базивæг кодтой. Афассæ цы бæсты ис, уырдыгæй 
сыл цардаудæн кæнæд. 
Хуынд адæм сбадтысты. Иууылдæр æхсæст хоры хуызæн. 
Галстукты, ногитувæрд дарæсы, ногдаст. Ай-гъайдæр, Аслæнбег 
се ’хсæн не сфидыдтаид, бæрæг дардтаид. Цымæ искæд йæ 
хъуырыл галстук бабаста? Нæ фæлæ, цымæ йыл искæд йæ 
къухтæ æндзæвгæ дæр акодтой? Æмæ æнæ галстук адæймаг 
адæймаг нæу?.. Кæркæ-мæркæ дарæс лæджы бæрæггæнæг сты? 
Дуары дзæнгæрæг æрбайхъуыст, æмæ зæронд ус цæхгæр 
фæкаст: тæхуды, Аслæнбег куы уаид. Батырбеджы æмбæлттæ 
æртæйæ. Фаризæт сæ иуы зоны. Николай... Николай кæй- 
дæрæвич æй фæхонынц. Цæй, нæхи ирон Микъала у. Кæй- 
дæрæвич ма дзы цæмæн хъæуы. Иуæй-иутæн ирон ном сæ 
хъуыры нал цæуы, ирон æвзаг сын сæцæгæлон. Фаризæт 
ацы Микъалайы ирон ныхас скæнгæ нæма фехъуыста, уæд 
та дзы æнæнхъæлæджы кæнæ хæснагыл искæд иу ныхас 
куы схауид. Нæ! Уæд цæмæй ирон у? Дæ адæмы æвзаг 
æмæ æгъдæуттæ куы нæ зонай æмæ кæнай, уæд цæй ирон 
дæ? 
Микъалаитæ дæр сбадтысты. Микъала — дыккаг хистæ- 
рæн. Цыдæр стыр хицау, дам, у. Æмæ стыр хицау хъуамæ 
йæ мадæлон æвзагыл иуварс ахæца, ма йыл дзура, йæ адæмы 
æгъдæуттæ йæ къæхты бын ссæнда?.. 
Афон у, никæмæуал æнхъæлмæ кæсынц, уадз æмæ дзæбæх 
абадой. Зианы фынгыл бирæ хойраг баззайын тæригъæд у. 
Батырбег разылд, æмæ Фаризæтимæ кæрæдзимæ фемдзаст сты. 
Мад æм бахудт; хорз, тынг хорз фынг сцæттæ кодтой Афас- 
сæйæн. 

Йæ рухс ном 
69 
Батырбеджы цæстæнгас... Цыма йæ цæстæнгас Фаризæтæн, 
иннæ уатмæ ацу, зæгъгæ, дзуры. Лизæ дæр ам нал и, Албинæ 
йæ уроктæ цæттæ кæны, Аслан нæма фæзынд. Зæронд ус не 
змæлы: кæй цы хъыгдары? Йæхицæн æнцад лæууы. Уæдæ- 
мæ зæронд сызгъæринæй дæр нал фæбæззы, æмæ йæ зоны, 
фæлæ уæддæр... Куы ахæлар кæной, уæд ацæудзæн. Æвæц- 
цæгæн дзы æфсæрмы кæнынц. Æмæ дзы цæмæй æфсæрмы 
кæнынц? Сæ цæрæнбон бирæ, æгайтма сæм саккаг кодтой, 
æгайтма фыдæлты хорз æгъдау нæ рох кæнынц. 
Фынджы хистæр Бечыр сыстад. Сыстадысты иууылдæр. 
Цымæ цæмæ æрбацыдысты, уый зонынц? Сæ фылдæрæн сæ 
цæсгæмттæ куыддæр æгæр райдзаст, æгæр хъæлдзæгхуыз сты. 
Фаризæт сæм хъуыста æмæ сæ ныхас куыддæр, цыма зианы 
фынгмæ нæ, фæлæ æртæ чъирийы акувынмæ æрбацыдысты, 
афтæ куыддæр уыд. Нæ. Уый йæм кæсгæ афтæ фæкодта. Уæдæ 
хъуамæ хъарæггæнгæ æмæ сæ рустæ тонгæ æрбацыдаиккой? 
Зæронд ус йæ сæр æруагъта. Бечыр агуывзæйыл схæцыд, 
ныхъхъуыды, ныссагъæс кодта. Йæ цæстытæ адæмыл æрзыл- 
дысты. Ацы бæркад кæй тыххæй сты, уый... Батырбегмæ ба- 
каст. А-а! Йæ ном дзы æрбайрох. Фырт мады разæй фæци. 
Афассæ. Ацы бæркадджын фынг Афассæйæн хæлар уæд. 
Фаризæт йæ сæр банкъуыста; адæм, æгъдау цы у, уый нал 
зонынц. Фыццаг уал æртæ чъирийы акувын хъуыд, табу Хуы- 
цауæн, нæ мард дæр æмæ не ’гас дæр уымæй аразгæ сты. 
Батырбег Фаризæты ’рдæм куы фæкæсид, æртæ чъиримæ йын 
ацамонид. Бечыр йæхæдæг хъуыддаг фембæрста. Мæнæ æртæ 
чъирийы Хуыцауæн барст уæнт. Æмæ... Æмæ йæ куывд фæци. 
Уæд, ау, иу-дыууæ ныхасы зæгъ, æви сæ хæлæг кæны. 
Фаризæт фезмæлыд. Бæргæ, фынджы хистæр, ирон æгъ- 
дæуттæ хорз чи зоны, ахæм куы уаид, куы нæ сæ рох кæнид, 
фæлæ... Цы ис, уый хорз. Зæронд ус сабыр къахдзæфтæй йæ 
уатмæ бацыд. Сулæфыд. Æхсызгонæй. Зæрдиагæй. Йæ уæлæ 
дзуæрттæ бафтыдта. Афассæ куы амард, уæдæй фæстæмæ цы 
стыр уаргъ хаста, уый йæ рагъæй ахауд. Ныр Афассæйы цур 
йæ цæсгом сыгъдæг у, йæ фæдзæхст ын сæххæст кодта. 
Фаризæты цæстытæ доны разылдысты, ставд урс æртæхтæ 
иугай-дыгай йе ’нцъылдтæ рустыл æруадысты. Уыцы æхца- 
тæ... 1Еллæх\ Жллæх\ Цалынмæ сæ Батырбегмæ радта, уæд- 
мæ йæ дыууæ риуы æхсæн сыгъдысты. Асгæрста-иу сæ æмæ- 
иу, цыма йе ’нгуылдзтæ къухмæрзæныл нæ, фæлæ арты æвза- 
гыл андзæвыдысты, цæхæры къæрттытыл. Цас ма дзы баз- 
зад? Ссæдз туманы, дам. Æмæ хорз. Афассæйы æхцатæ иууыл- 
дæр хъуамæ йæхиуыл хардзгонд æрцæуой, капеччы онг. Уыдо- 
нæй ма йын цырт сæвæрдзысты æмæ... уæд Фаризæт æцæг 
сыгъдæг цæсгомæй æрлæудзæн йæ цуры. Адæймаджы æууæн- 

70 
Агънаты Гæстæн 
кæй зынаргъдæр ницы ис, æмæ уый фесаф! Ныр æгъдауджын 
æмæ æфсармджын Афассæ кæйдæр дзаджджын фынгмæ нал 
æнхъæлмæ кæсдзæн. Цыдæриддæр ын скодтой, уыдон ын хæ- 
лар уæнт, зымæг ын сæлгæ ма кæнæнт, сæрд — æмбийгæ. 
Зæронд ус айхъуыста Бечыры хъæлæс. Æрдæбон ыл кув- 
гæйæ къæзæнæг æмæ ризæг бахæцыд, цыма йæ ныхæстыл 
æхца фыста йе сæ æвгъау кодта. Уæд Афассæйы тыххæй цал- 
дæр фæлмæн ныхасы зæгъ. Æниу, цы аххосджын у. Ницы 
йын зыдта æмæ... Батырбег йеддæмæ йæ ацы адæмæй уынгæ 
дæр никуы ничи фæкодта. Уæддæр Бечыр... Дæс æмæ йыл 
дыууиссæдз азæй фылдæр цæудзæн, йæ сæр фæхалас æмæ... 
Ноджы универмаг... Универмагстыр дукани у, фæлæ, ахуыр- 
гæнджытыл кæм ахуыр кæнынц, уый цы хуыйны? Батырбег 
æй цыдæр фæхоны. Проф... профес... Цыфæнды дæр уæд. 
Бæсты бикъ, комы дæгъæл дæр фестæд, уæддæр... Диссаг, 
æгъдæуттæ куы нæ зоны, уæд афтæмæй æрыгон лæппуты æмæ 
чызджыты куыд ахуыр кæны, цы сын фæамоны? Гъе, мæ 
хур, ирон фынг æмæ ирон æгъдау дыккаг скъола сты, æмæ 
уыдон ма зон, афтæмæй бæрзæндты тæх. Паддзахадон скъола 
иу базыр у, дыккаг базыр та — ирон царды скъола у. Гъе, 
Бечыр, Бечыр, æмæ ды цæнкуыл дæ, дæ иу базыримæ дард 
нæ фæтæхдзынæ. 
Зæронд ус йæхиуыл схæцыд æмæ цыма истæмæ хъуызы, 
афтæ сабыргай дуар базыхъхъыр кодта. Цæмæн? Æмæ-гъа. 
Адæмыл йæ цæст ахаста. Иу хатт, дыууæ хатты. Сæ уаз- 
джытæ — фырыхъулты хуызæн. Фаризæт æнæуынæрæй йæ 
уатæй рацыд. Фырт æй уай уысм бафиппайдта. Хуыцауы тых- 
хæй, хъахъхъæнгæ йæ кодта. Йæ цæстæнгасæй йæ фæрсы: 
исты йæ хъæуы, йæ зæрдæ истæмæ æхсайы? Нæ, ницы, афтæ 
æнæуи рацыд. Стæй, ахст у, мыййаг, йæ уатæй йын æддæмæ 
ракæсыны бар нæй? Æппынфæстаг, йæхи хъуыдыйы рауад. 
Æвæццæгæн, йæ мад уазджыты цур исты æнæууылд, æнæджел- 
бетт ныхас куы срæцугъа, Батырбег уымæй тæрсы. Æмæ ма 
тæрсæд. Ныры фæсивæд, ныры адæм æндæр кæй сты, дард 
сæм кæй у, Фаризæт уый хорз зоны, фæлæ дзы уæддæр ма 
тæрсæнт. 
Зæронд ус разылд. Хъавгæ йæ уатмæ бацыд, диваныл йæхи 
фæстæмæ æруагъта. Ныр цæуы дыккаг гаджидау. Уазджыты 
ныхас ардæм, Фаризæты уатмæ, хорз хъуысы. Сидт хæлар- 
дзинады, æфсымæрдзинады тыххæй. Батырбеджы хæдзармæ 
чи æрæмбырд, уыдоны тыххæй. Хорз гаджидау у, фæлæ ныр... 
нырма уыцы гаджидау нæма æмбæлд. Бечыр бынтондæр ницы 
зоны æви цы хабар у. Алы фынгæн дæр йæхи æгъдæуттæ и, 
зианы фынгæн дæр, цины фынгæн дæр. Ныр хъуамæ рухса- 
джы сидт загътаиккой, бæргæ. Уыдон та... Æртыккаг гаджи- 
дау, Афассæйы разæй чи ацыд, уыдоны тыххæй, стæй бинон- 

Йæ рухс ном 
71 
ты цардамонд ракув. Фаризæт ныуулæфыд: сæ уазджытæ æгъ- 
дæуттæ нæ зонынц æви сæ, цыма, нæ зонынц, сæхи афтæ 
барæй дарынц? Уæдæмæ, æвæццæгæн, абон нæ фыдæлты æгъ- 
дæуттæ нал бæззынц, абоны царды нал цæуынц æмæ сæ адæм 
сæхирдыгонау ивынц. Æмæ æгъдау кæм нæ уа, уыцы фынг 
фынг у? Хæргæ æмæ нуазгæ кæмфæнды дæр бакæн. Ирон 
фынг йе ’гъдауæй фидауы. Фаризæт йæ бинонтæн, фыцца- 
джыдæр та Батырбегæн, цалдæр хаггы загъта: æгъдæуттæ куыд 
ныффидар сты, афтæ сæ кæнын хъæуы, лæппуйы дæр ахуыр 
кæн, æнæгъдау адæймаг хъæды дæр нæ фидауы, æнæгъдау 
адæймаг сырд у. 
Уазджыты ныхас хъæрæй хъæрдæр кæны. Уæддæр, рух- 
саг зæгъыны размæ, уыцы æртæ чъирийы æгъдауыл куы 
акуывтаиккой. Зæронд усы сæры арвы æрттывдау атахт: 
æвæццæгæн, Афассæ тынг сæххормаг æмæ æртæ чъирийы 
уымæн айрох сты, рухсаджы сидт уымæн фæразæй. Афтæ 
уыдзæн. Ис! Ис! Алцыдæр. 
Фаризæты чысыл хур Албинæ уатмæ æрбахызт æмæ æнæ- 
дзургæйæ зæронд усы фарсмæ диваныл æрбадт. Райсоммæ йæ 
уроктæ сахуыр кодта? О. Фаризæт чызджы уæхскыл йæ арм 
æрхаста, йæхи чызг у, æндæр никæй. Иууылдæр æй уый хуы- 
зæн хонынц. Æрмæст бакастæй нæ — алцæмæй дæр. Æмæ 
цæуыннæ уа уый хуызæн? — йæ туг, йе стæг у. Фаризæт куы 
амæла, уæд ыл æппæты тынгдæр кæй зæрдæ фæрисдзæн, 
фылдæр цæссыг ыл чи æрæппардзæн, уый хорз зоны. Мæнæ 
Албинæ, йæ чысыл хур. Аслан... Аслан, сæ хæдзары зиан 
куы уа, уæддæр йæ магнитофон æнæ саразгæ нæ фæлæудзæн, 
йæ иу къах иннæуыл сæвæрдзæн æмæ йæм хъусдзæн. Уымæн 
нæ мард и, нæ æгас. Зæронд ус чызгмæ разылд, куы йæ æрба- 
хъæбыс кæнид, уый йæ фæнды. Йæ чысыл хур та йæм гæ- 
дыйы лæппыны хуызæн йæхи нылхъивдзæн. Фаризæт чыз- 
джы æрбахъæбыс кодта. Албинæ йæм æцæгдæр йæхи ныл- 
хъывта. Дуары хъæр фæцыд, æмæ чызг æмæ зæронд ус уыциу 
каст фæкодтой. Лизæ æрбахызт. Хæрд æмæ нозтæй стъолыл 
фезмæлæн нæ уыд æмæ дзы къухнимæ рахаста. Фаризæт æмæ 
Албинæ дæр ахæрæнт. Фæйнæ комдзаджы скæнæнт. Афас- 
сæйæн рухсаг зæгъæнт. Уый, цы æмбæлы, ахæм хъуыддаг у. 
Зæронд ус йæхиуыл схæцыд. Афассæ йæхæдæг куыд пара- 
хатзæрдæ уыд, йæ фынг дæр афтæ: парахат, дзаджджын, аив 
стъол. Кæсæнт ма-иу, кæддæра сæ уазджытæй исчи фæрасыг 
уаид, исчи дзы фæриссид. Уымæн æмæ хæлар адæймаджы 
тыххæй бадынц. Чындз бахудт, йе ’фсин æмæ йæ чызджы 
разæй акъахдзæф кодта. Зæронд ус йæ чысыл хурмæ ракаст; 
рацæуæд, рацæуæд, афтæ æмбæлы. Афассæйæн цас фылдæр 
адæм рухсаг зæгъой, уыйас, цы йын сцæттæ кодтой, уыдон 
мæрдты æгъдауæй хæлардæр уыдзысты. Фаризæт фæлæууыд, 

72 
Агънаты Гæстæн 
аджих; йæ хъустæ йыл гадзрахатæй цæуынц æви уый цы 
хъусы. Аслан та йæ магнитофон сарæзта. О, ма дзы байра- 
дæуа, гъе! Сылгоймаг ноджы лæмбынæгдæр айхъуыста. Уыцы 
магнитофон. Иннæ хæттыты куыд хъæрæй фæзары, афтæ 
хъæрæй нæ хъуысы, фæлæ... Цыфæнды сабырæй йæ куы сара- 
за, уæддæр уый цы хуыйны? Адæм марды фынджы уæлхъус 
бадынц, уый та... Æмæ кæд æрбацыд? Æппын ницæуыл хъуы- 
ды кæны? Æппын æй ницы æндавы? Цин æмæ зын кæрæдзийæ 
нæ иртасы æви цы хабар у? Уæд, гормон фæуинаг, дæ хæдза- 
ры ахæм уæззау фынг и æмæ уал чысыл багæдзæ кæн, стæй дæ 
сæрыл хъен дæр слæуу. Уазджытæй уæд та куыд нæ фефсæр- 
мы. Албинæ Фаризæты разæй йæхи фæкодта, Асланы уаты 
фæмидæг — музыкæ фескъуыд. Уый дын чызг, Фаризæт ын 
йæ рынтæ ахæра, гъе. 
Аслан йæ уатæй рахызт. Бакастæй — зæд, мидæгæй та — 
афтид. Йæ удыхъæд æмæ йæ бакаст кæрæдзимæ куыд дард 
сты. Цымæ цæмæн афтæ у? 
Æфсин, чындз, лæппу æмæ чызг сбадтысты. Фаризæт йæ 
уæлæ дзуæрттæ бафтыдта. Алчидæр ахæрæд. Афассæ рухсаг 
уæд, цардаудæн сыл кæнæд. Мæнæ Фаризæты кæстæртæй, 
йæ къабæзтæй Афассæ æмæ Фаризæтæй къаддæр куыд ничи 
æцæра, уыцы хорзæх сæ уæд. Зæронд ус акомдзаг кодта. 
ъæбæр дзыхы тайы, æмбисонды хæрзад хойраг. Афассæйы 
номыл конд хойраг уæдæ хъуамæ куыд уа? Уæддæр хæринаг 
хъуыры тыххæй цæуы. Адæймаг амард. Чындз цы зæгъы? 
Фаризæт цæуыннæ комдзаг кæны? А-а. Хъуыдытыл фæци 
æмæ... Аслан... Цы зæгъы? Мард — æгæстæн хæринаг. Æмæ 
фыдæлты уыцы æмбисонд йæ зæрдыл куыд æрлæууыд, куыд 
æй базыдта? Фыдæлтæй йе ’хсæн тыгъд быдыр куы ис. Дыууæ 
ныхасы йæ мадæлон æвзагыл бабæттын куы нæ зоны. Ирон 
кæд æрмæстдæр йæ номæй у, æндæр... Хатгай дзы искуы иу 
ирон ныхас схауы, æмæ уыцы ныхас дæр адæмы уагыл нæ 
вæййы, кæм ын йæ раззаг хай адзæнгæл кæны, кæм ын йæ 
фæстаг хай аныхъуыры, цыма йæ дзыхы тæвд картоф вæййы, 
хатийаг æвзагыл фæдзуры. Кæд горæты алы бинонты кæстæр- 
тæ дæр сæ фыдæлты æвзаг æмæ æгъдæуттæ афтæ нал зонынц, 
уæд цы фæуыдзысты? Цы сæ рауайдзæн? Æнæгъдау, æнæ- 
фарн адæймаг кæм хъæуы? 
Аслан æхсызгонæй хæры, цыма къутуйы бынæй раирвæзт. 
Нырмæ дæр куыд фæлæууыд. Æмæ ахæм кары лæппуйæн йе 
’фцæггот дæр хæргæ фæкæны, фæлæ ма дзы цыдæр æгъдау 
дæр вæийы — зианы фынгыл бадынц. Мæнæ Фаризæтæн ком- 
дзаг йæ хъуыры нæ цæуы. Зæронд ус аивæй йæ фырты фыр- 
тыл йæ цæст ахаста æмæ йæ сæр банкъуыста: Асланы цæсты- 
тæ цы æгъуыз сты, авгæй цæстыты хуызæн, ницы сыл зыны. 
Нæ! Зыны. Адджынæн, æхсызгонæй кæй хæры, уый. Ау, 

Йæ рухс ном 
73 
хорз бахæрын йеддæмæ йæ ацы дунейы ницы æндавы? Æмæ 
хæргæ мыстытæ дæр кæнынц. Уый та адæймаг у, лæджы ном 
хæссы, уæд ууыл цæуыннæ ахъуыды кæны. Ном худинаггæнæг. 
Чындз дуканийы æлхæд тъортты карст йе ’фсины цур æрæ- 
вæрдта. Акомдзаг дзы кæнæд, тынг хæрзад у, æнцон хæрæн, 
бæмбæджы хуызæн фæлмæн. Фаризæты ницуал хъæуы. Кæд- 
дæр цæкуы, пысырайы цæхæра æмæ кæрдзыны уындмæ йæ 
комыдæттæ кæмæн уадысты, уымæн ныр, сойы хуызæн дзы- 
хы цы тъортт тайы, уый йæ хъуыры нал цæуы. Æмæ, дам, 
æвзæр цæрæм. Ссæдз, дыууиссæдз ацы размæ ахæм хойраг 
йе стъолыл чи федтаид? Афассæ рухсаг уæд, цы хæринаг ын 
скодтой, уыдон ын хæлар уæнт. Фаризæт йæхиуыл схæцыд, 
диваныл йæхи куы ’руадзид. Фæстæмæ фæкаст, сонт, æхсгæ 
каст; уæддæр, цавæр адæймаг у Аслан? Чысыл раздæр дзы 
цы æмбисонд схауд, мард æгæстæн хæринаг, зæгъгæ, уый 
кæд комкоммæ æмбары, уый йын кæд йе ’цæг удыхъæд æвди- 
сы, йе ’цæг зондахаст, уæд... Кæд йæ фæлтæр дæр ахæм сты, 
уæд уый дунейы сæфт у... Дæ-дæ-дæй! Æцæгдæр искуы ахæм 
рæстæг куы ’рцæуа, æмæ адæм цин æмæ зиан кæрæдзийæ 
куынæуал иртасой, æртæ æмæ дыууæ чъирийы æхсæн цы тыгъд 
быдыр и, уый куынæуал хицæн кæной. Дæ-дæ-дæй! 
Зæронд ус диваныл йæхи æруагъта. Абон чысыл цыдæртæ 
ацархайдта. Цæй хъару ма йæм и. Æмæ йыл ныр йæ фæллад 
æртæфст — зæнгтæ ризынц. Сылгоймаг йæ цæстытæ бахгæд- 
та. Ахуысдзæн, æмæ йæ фæллад ссæудзæн. Æрмæст ма 6а- 
фынæй уæд, уазджытæй худинаг у. Æваст фестъæлфыд. Цы- 
дæр, цыдæр сау лæг æм æргуыбыр, йæ комытæф ын банкъардта. 
Фаризæт ракаст, æмæ лæг æрбайсæфт, фæлæ йæ хорз бахъуы- 
ды кодта. Сау лæджы зачъетæ — сау-сауид, йæ бæзджын æрф- 
гуытæ дæр сæнтсау, йæ уæлæ сау пæлæз, йе ’ппæт дзаумæттæ 
дæр сæнтсау. Зæронд усы уæнгты ихæнриз ацыд, рабадт; уый, 
æвæццæгæн, Барастыр æрбалæууыд йæ уæлхъус, йемæ йæ 
акæнынмæ хъавыд. Фаризæт йæ мидбылты бахудт: æмæ Ба- 
растыр Фаризæты, йемæ æнцонæй кæй ахона, кæд ахæм адæй- 
маг æнхъæлы, уæд рæдийы. Фаризæты ма ам хъуыддæгтæ 
ис. Хъуамæ мæрдтæм сыгъдæг цæсгомæй бацæуа. Исты хорз 
хæринаг хæры æмæ йæ мад, йæ фыды, йæ цардæмбал Дане- 
лы ма æрымыса, сæ рухс ном сын ма ссара, уый стæм хатт 
вæййы. Æрмæст йæхинымæр. Хъæрæй дзуры, зæгъгæ, уæд 
ыл бинонтæ худæгæй сæхи схæссиккой. Иæ сæры зонд кæ- 
мæн фæцыд, ахæмыл æй банымаиккой. Æмæ уый йæхимæ 
ахæмæй ницы ары. Чи зоны, рæдийы, фæлæ... æрмæстдæр 
Афассæйы цур уыдзæн къæмдзæстыг. Нæ йæ фæрсдзæн: мæ 
номыл мын цыртæн иу мих уæд та ныссадзын кодтаис, æн- 
хъæлдæн ма дзы цыдæр капеччытæ дæр куы аззад. Зæронд 

74 
Агънаты Гæстæн 
усы уæнгты уазал риз ацыд. Нæ! Уыцы æхцатæ хъуамæ иууыл- 
дæр Афассæйæн йæхиуыл хардзгонд æрцæуой, хъуамæ йæ 
ном йемæ ма фесæфа. Æмæ Фаризæтæн йæ бон цы у, фæлæ 
Батырбег... Каст уымæ у. Йæ бинонтæм. Батырбегмæ йæ 
цæсгом нал хъæцы, фæлæ уæдæ Фаризæт дæр хуыздæр йæ 
сæр кæмæ бакъул кæна? Цæй, уый сын Фаризæты фæстаг 
курдиат фæуæд, фæстаг курдиат та æххæстгæнгæ вæййы. Нæ! 
Иу курдиат ма йæм ис æмæ йæ никæмæнма зæгъы. Йæ зæр- 
дæ йæхиуыл куы фæхуда, уæд æй бамбарын кæндзæн, раз- 
дæр бинонты зæрдæ цæмæ къаха? Æмæ зæронд адæймаг ти- 
халæгæй уæлдай нæу: æваст куы фæцъынд уа, уæд та? Зæ- 
гъæм, бафынæй æмæ райсомæй нал райхъал. Кæнæ йæ пара- 
лич ныццавта æмæ йе ’взаг дзырд нал кæрды. Нæ! Цалынмæ 
ма дзæбæх у, йæ зонд йæ бынаты и, уæдмæ йын хъуамæ йæ 
курдиат базоной. 
Цæвиттон, куы амæла, уæд-иу æй, Данелимæ амондджынæй 
цы адæмы æхсæн ацард, цы адæмы æхсæн базæронд, уырдæм 
аласæнт æмæ-иу æй уым йæ цардæмбалы фарсмæ бавæрæнт. 
Уыцы ралас-балас йæ бинонтæн æмæ йæ къабæзтæн уæлдай 
зын уыдзæн, фæлæ цы гæнæн ис. Горæты уæлмæрдтæ... Цæ- 
мæн хъуамæ ныгæд æрцæуа æнæзонгæ бынаты? Æнæзонгæ 
адæмы æхсæн? Охх, куыд рæдзæ-мæдзæ кæны, цыма абон- 
дæргъы хъæды куыст кодта. Йæ цæсты уæлтъыфæлттæ нал 
уромы, куы афынæй уа, уæд уазджытæй худинаг у: цы нæ 
вæййы, мыййаг дзы искæйы йæ фенын куы бафæнда, ар- 
фæйы ныхас зæгъынмæ йæм исчи куы ’рбацæуа. 
Зæронд усы цæстытæ æрцъынд сты, бадгæйæ афынæй. Бирæ 
рæстæг нæ — нымадæй цалдæр минуты. Ракаст. Худинаг. Иæ 
чысыл хур дæр ам куы ис. Диваны къуымы бады æмæ чины- 
джы кæсы. Разылд æм. Фаризæт уал йæхи æруадзæд, лæгтæ 
нырма тагъд нæма ацæудзысты. Цы дзæбæх, цы фæлмæн хъæ- 
лæс ын и. Нæ. Уый та куыд? Сæ хæдзары — уазджытæ, Фа- 
ризæт та йæхицæн адджын фынтæ уына? Адæм уыдоны тых- 
хæй куы ’рбацыдысты, се ’хсæв уыдоны тыххæй куы къахыр 
кæнынц... Нæ! Фаризæт йæ хуыссæг нæ фæхистæр кæндзæн. 
Чызг йæ уæхсчытыл схæцыд. Сæ уазджытæ æгæр бирæ ба- 
дынц. Цы йын зæгъа зæронд ус. Нæ фыдæлтæ-иу зианы фын- 
гыл бирæ сидтытæ бæргæ нæ кодтой, фæлæ рæстæджытæ 
ивынц. Уадз, цас сæ зæрдæ зæгъы, уыйбæрц абадæнт, ноз- 
тæй мачи фæриссæд, æндæр... Æмæ дзы ничи фæрисдзæн, 
Батырбегæн ахæм æмбæлттæ нæй — æнæгъдау, фыднозт чи 
бакæна, йæ бæрц чи нæ зоны. Уыдонæн сæ алы акъахдзæф 
æмæ сæ алы ныхас дæр раздæр хъуыдыгонд у, нымад. Уæд- 
дæр Албинæйы зæрдæмæ нæ цæуынц. Æгæр, æгæр бирæ фæ- 
стиат кæнынц. 
Чызг фыды мадыл йæ цæстытæ ахаста. Хуыссæг æй нал 

Йæ рухс ном 
75 
ахсы. Ай-гъай, уазджытæ, цыма зианы фынджы уæлхъус нæ, 
фæлæ куывды бадынц, афтæ хъæрæй дзурынц æмæ... Суанг 
ма сæ худын дæр райхъуысы. 
Албинæ æмбаргæ чызг у, тынг æмбаргæ. Æцæгдæр, æгæр 
хъæрæй дзурынц. Куы сбадтысты, уæд цыма æндæр адæм уыдыс- 
ты: уæздан ныхас, уæздан фезмæлд. Нозт афтæ кæны; марды 
сдзурын кæндзæн, гобийæн йе ’взаг райхалдзæн. Уæвгæ, 
æнæгъдау ныхас дзы ничи кæны, фæлæ... Цы маст кæной Афас- 
сæйыл? Бæргæ, уый раст нæу. Алы адæймаг дæр, фондзыс- 
сæдзаздзыд дæр — мæрдтæм йе ’рыгон зæрдæ ахæссы. 
Албинæ йæ чиныг йæ уæрджытыл æрæвæрдта, йæ хъоп- 
пæг сау цæстытæ зæронд усыл ахаста. Йæ цæстытæ цы сыгъ- 
дæг сты, суадонæй дæр сыгъдæгдæр: æнæ къæм, ирд, бакæс 
сæм æмæ дзы дæхи фендзынæ. Дæ-дæ-дæй! Искæд Албинæ 
дæр Фаризæты хуызæн базæронд уыдзæн, йæ цæстыты зынг 
бамынæг уыдзæн, мигъбадты хуызæнæй зындзысты, йæ бон 
йæ къах айсын нал уыдзæн. Дæ-дæ-дæй! Цæмæ æрхауы адæй- 
маг зæрондæй. Уыдон цы хъуыдытæ сты! Адæймаг куы райгуы- 
ры, уæд, зæронды бонтæм куыд ацæра, уымæ йын куы фæку- 
вынц. О Хуыцау, уыцы хорзæх рауадз æмæ ацы зæххæй æры- 
гонæй иу адæймаг дæр куыд нæ фæхъæуа. 
Албинæ йæ дыууæ зынгцæсты Фаризæтыл ахаста. Æмæ, 
дам, карз нозт нуазын нал уадзынц. Уæдæ ныр сæ уазджытæ 
къуымæлæй бахъæлдзæг сты? Зæронд ус бахудæнбыл. Йæ 
чысыл хур æгæр æмбаргæ нæу? Ма тыхсæд, æгъдауыл ал- 
цыдæр фидауы. Чызг йæ чиныг стъолмæ баппæрста, фестад 
æмæ рудзынджы цур слæууыд. Æмæ цы йæ зæрдыл æрба- 
лæууыд? Цы кæны? Фаризæтæй никуы ницы бамбæхста. Ныр 
дæр дзы ницы æмбæхсы. Йæ хъæлæс, цыма цæмæйдæр фæ- 
тарст; ферхæцы, къæзы. Йæ мад æмæ йæ фыд хорз адæймæг- 
тæ не сты. Цы зæгъы уый? 
Чызг, гыццылæй, æртæ-фондзаздзыдæй-иу йæ сæр Фаризæ- 
ты уæрджытыл куыд авæрдта, афтæ авæрдта æмæ йæ цæсгом 
зæронд усы уæрджытæм нылхъывта. Цы ’рцыд? Цы хабар у? 
Йæ мад æмæ йæ фыдæй афтæ цæмæн зæгъы? Фаризæт чыз- 
джы йæхимæ æрбалхъывта. Йæ тæлæссонд зæрдæ йын йæ 
мад æмæ йæ фыд афтæ цæмæй бафхæрдтой? Ахæм æвирхъау 
хъуыды йæм цæмæ æрцыд? Албинæ йæ сæрыл схæцыд. Зæ- 
ронд ус ын йæ цæссыгтæ асæрфта. Хиуыл фæхæцьшæй хуыз- 
дæр ницы ис. Æмæ хорз, Албинæ нал кæуы. Йæ хъоппæг 
цæстытæ нал æмæ нал ныкъулы, цыма сонт фæци. Сулæфыд. 
Диссаг, цымæ, цы у адæймаг? Базонæн ын ис æви нæй? 
Уымæн, уæлдайдæр, йæ иу къахæй мæрдты чи лæууы, иннæ- 
мæй уæлæуыл, уыцы зæронд къодах цы зоны? Уымæй уæр- 
тæ, æхсæст хоры хуызæн чи у, йæ зонд æмæ йæ хъаруйы 
кары чи ис, адæмæн разамонæг чи у, уыдоны —уазджыты — 

76 
Агънаты Гæстæн 
бафæрсын хъæуы. Албинæ бахудт, æнæрвæссон, сæрыстыр 
худт. Æмæ йын уыдон дæр Фаризæтæй уæлдай цы зонынц? 
Кæд Фаризæт афтæ æнхъæлы, æмæ уыдон уымæй зондджын- 
дæр сты, уæд рæдийы. Фыды мад чызгмæ йæ цæстытæ фæтар 
кодта: исчи ма йæ уазджытæй афтæ зæгъы? Фаризæт ручкæ 
йæ къухмæ никæд райста, уыдон та — ахуыргонд, бæрнон кус- 
джытæ. Албинæйы скъолайы директор ницы зоны? Æмæ уæд сы- 
вæллæтгы цæуыл ахуыр кæны? Æрыгон лæппуты æмæ чызджыты 
ахуыргæнджытыл чи ахуыр кæны, уый та? Батырбег сæйраг 
инженерæй кæм кусы, дуне адæм йæ бæрны кæмæн ис, уыцы 
заводы хицау мацы зона, уымæн гæнæн куыд ис? Сæ уаз- 
джытæй иу та районы хицау у, æнхъæлдæн. Уæддæр Алби- 
нæйы нана уыдонæй алцыдæр хуыздæр зоны, уый се ’ппæтæй 
зондджындæр у. Æрмæст... æрмæст æгæр æууæндаг у. Ба- 
тырбег æмæ Лизæйы чифæнды дæр бамбарид, фæлæ уый... 
Албинæ йæм цæхгæр фæзылд. Батырбег æмæ йæ Лизæ асайд- 
той. Фаризæт, мæгуыр, æвæццæгæн, афтæ æнхъæлы, æмæ 
Батырбег æмæ Лизæ ацы фынг Афассæйæн сарæзтой? Цæуын- 
нæ. Сцæттæ йын кодтой? Йæ ном Афассæйы, æцæгдзинадæй 
та ... Æцæгдзинадæй та Батырбег адæмы æрбахуыдта æнæуи, 
сæ зæрдæйы дзæбæхæн абадынмæ. Зæронд ус йæ къух ауыгъ- 
та. Цытæ дзуры йæ чысыл хур. Нæ! Уымæн уæвæн нæй. Йæ 
фырт æмæ йæ чындз ахæм фæлитойтæ сты, ахæм цæстфæлдах- 
джытæ сты, æмæ сæ сæрмæ уый æрхæссой? Нæ! Албинæ фæ- 
рæдыд, цыдæр раст нæ бамбæрста. Алцыдæр раст бамбæрста. 
Уый Фаризæт рæдийы, æгæр æууæнды... Фаризæты фырт 
ахæм нæу, æмæ йæ мады чи асайа, гадзрахатæй йыл чи ра- 
цæуа. Нæ! Уый йæ сæрмæ не ’рхæсдзæн. Кæд æй йе ’мбæлт- 
тимæ абадын фæндыд, уæд æндæр бынат не ссардтаиккой? 
Доныбыл, комы, æппынфæстаг, рестораны. 
Чызг бахудт. Диссаджы адæймаг у Фаризæт. Донбылты 
æмæ кæмтты куы бадтысты, уыцы рæстæджытæ аивгъуыдтой, 
ныр уырдæмыты нал уæндынц, ресторантæм дæр. Ныр, куыд 
ничи сæ уына, ахæм ранмæ сæхи айсынц. Бамбæхсынц. Æм- 
бары йæ æви нæ? Албинæ алцыдæр хорз зоны. Фынг Афас- 
сæйы номыл, Афассæйы æхцайæ, æцæгдзинадæй та хуынд 
æрцыдысты фæминас кæнынмæ, сæ зæрдæйы дзæбæхæн аба- 
дынмæ. Сæ уазджытæ чи сты, Албинæйы нана ууыл нæ ахъуы- 
ды кодта? Бæрнон бынæтты чи кусы, цыдæр æнхъæлмæ кæмæ 
кæсынц, чи сæ хъæуы æмæ бахъæудзæн, иууылдæр ахæм адæм. 
Албинæ ма се скъолайы директормæ цы цæсгомæй бакæс- 
дзæн? Цæмæ йæ æрбахуыдтой? Цæмæй Албинæйæн йæ аттес- 
таты сыгъдæг фондзтæ æвæрд æрцæуа, уый тыххæй? Æмæ 
уый æнæуи дæр хорз ахуыр кæны. Сæ директор æнæуи дæр... 
Райсом скъолайы куы сæмбæлой, уæд цыма æппындæр ницы 
уыд, сомихаг коньяк иу агуывзæ иннæйы фæстæ нæ нызта, 

Йæ рухс ном 
77 
йæ цæсгом туджы сырх-сырхид нæ афæлдæхт, афтæ фæцæй- 
цæудзæн. Кæд дæм нуазын тынг цæуы, уæд дæ хæдзары ба- 
наз. Цæмæ сæм æрбацыд? Албинæ йæ райсом куы фена, уæд 
æм æмраст бакæсын нæ, фæлæ йæ цурты ацæуын дæр æф- 
сæрмы кæндзæн. Цымæ Албинæ йæ ахуыр куы ныууадзид, 
уæд куыд уаид? Директоры цæмæ æрбахуыдтой, цыма уый 
райсом иууыл скъоладзаутæ дæр базондзысты, афтæ йæм кæсы. 
Æмæ йæ базондзысты. Худинаг. Ныр сæм цалæм хатт уыд? 
Цыппæрæм æви фæндзæм. Уæд та сæхицæй алидзид? Уый 
Фаризæты чысыл хур цытæ дзуры? Масты фæдыл цæуын ни- 
кæд хъæуы. Фаризæт æндæр ран куы цæрид, уæд Албинæ 
уымæ ацæуид, хъуыды дæр ницæуыл акæнид. Ныр та... Ли- 
зæйæн цалдæр хатты загъта: скъолайы директоры мауал æрба- 
хонæнт, худинаг у, Албинæ æнæ директор дæр тынг хорз 
аттестат райсдзæн. Кæсæнт ма-иу, университетмæ дæр бахау- 
дзæн, иуы æххуыс дæр æй нæ хъæуы, йæхæдæг бацæудзæн. 
Мад ыл йæ былтæ акъуырдта, бустæты бын æй фæкодта; ныр- 
ма Албинæ ницыма зоны, æмæ дзæгъæл дзырд ма кæнæд, 
уынаффæ кæныны рад æм нæма æрхауд. Зоны! Алцыдæр 
зоны! Иæ мад æмæ йæ фыд исты ’нхъæл кæмæй вæййынц, 
уыдоны сæхимæ æрбахонынц, сæ зæрдæтæ сын æлхæнынц, 
сæхиуыл сæ бæттынц. Иннæ адæм сæ ницæмæн хъæуынц. 
Зæронд ус йæ фырты чызгмæ кæсгæйæ баззад: чысыл ма 
йæ æнхъæлдта, æнхъæлдæн, уый та гъæйтт-мардзæ чызг у, 
йæ зонд алцыдæр кæмæн кæрды, ахæм чызг. Фаризæт йæ 
сæр банкъуыста: Албинæйæн ахæм сыгъдæг удыхъæдимæ зын 
цæрæн уыдзæн; æдзухдæр йæ мидзæрдæйы цæудзæн карз тох, 
ивылд дон исты куы раласы, уæд уый доны иу былгæронæй 
иннæмæ куыд фæраппар-баппар кæны, цард æй афтæ рап- 
пар-баппар кæндзæн, æууилдзæн æй, удхар кæндзæн. Фæлæ 
къæмдзæстыг æмæ сæркъулæй никуы никæйы цур æрлæудзæн, 
йæ цæсгом уыдзæн сыгъдæг, æмæ уый та æппæты ахсджиаг- 
дæр у. Нæ фæлæ йын æнцон цæрæн уыдзæн. Сыгъдæг, раст 
адæймагæн æнцон цæрæн у. 
Чызг йæ былтæ æууилы. Мæгуырыбонтæ, æнхъæлдæн, йæ 
бинаг былы туг рахъардта, ма йæ алыг кæнæд. Зæронд ус 
сыстад. Цæуыл афтæ тынг тыхсы йæ гыццыл чызг? Ничи сæ 
ницы дзуры. Фаризæт аджих: йæ чысыл хуры ныхас æй нæ 
уырны, иннæмæй та... Нæ! Албинæ фæлывд ныхас нæ зæгъ- 
дзæн. Фаризæт йæхæдæг дæр цыдæр гуырысхо кæны, йæ зæр- 
дæ цыдæр æнкъары, фæлæ йæ зонд нæ ахсы, уыцы хъуыды 
йæхимæ хæстæг нæ уадзы. Зæронд ус йæ сæрыл бæрзонд схæ- 
цыд. Раст зæгъы Албинæ. Батырбег йе ’мбæлтты Афассæйæн 
рухсаг зæгъынмæ не ’рбахуыдта, фæлæ... Æндæр афтæ хъæл- 
дзæг бадт цæмæн кæнынц? Уæдæ Батырбег æмæ Лизæ фынг 
уыдонæн сарæзтой? Æмæ уæд Афассæ та? Охх! Зæронд усы 

78 
Агънаты Гæстсен 
уæнгтæ сæхимидæг ризынц, диваныл та йæхи фæстæмæ ауагъ- 
та. Уазджыты хъæлдзæг ныхас хъуысы. Нæ! Ивылы, хъустæ 
арауы! Аслан дæр та йæ магнитофон сарæзта. Нæ! Сæ хæдза- 
ры зианы фынг нæй, фæлæ куывд! Æвæццæгæн, тагъд зарын 
дæр райдайдзысты. Аслан æнæ уыцы магнитофоны хъæр хæр- 
гæ дæр æмæ фынæй дæр нал кæны. 
Фаризæт йæ сæр банкъуыста: æцæгдæр, сæ хæдзары цы 
и? Гормон фæуинæгтæ, нæ фыдæлтæ зианы фынгыл хъæрæй 
дæр нæ дзырдтой, уыдон та... Зæронд ус йæхиуыл схæцыд. 
Цы хъусы уый? Батырбег уазджытæн йæ нуазæнтæ дæтты? 
Æмæ куывды бадынц? Зианы фынгыл нуазæнтæ дæтгæ кæд 
федта, æви цин æмæ зианы фынг кæрæдзийæ нал иртасы? 
Æви йын уæлдай нал у? Арфæ ракæнæд, фæлæ нуазæнтæ... 
Фаризæт рабадт. Ацæуид сæм æмæ... Иæ фырты адæмы 
æхсæн уыйбæрц чи æфхæры. Уазджыты дзолгъо æмæ хъæлæ- 
ба тынгæй тынгдæр хъуысы. Ахуыргонд адæм, бæрнон кус- 
джытæ — æмæ кæрæдзимæ нæ хъусынц: иу дзы иннæйы дзы- 
хæй ныхас скъæфы, базыртæ йыл асадзы æмæ йæ дарддæр 
ауадзы. Нозт хæйрæджы холлаг у, се ’взæгтæ сын райхæлдта, 
сæ зæрдæйы дуæрттæ сын байтыгъта. Нозт йе скæнæгæн дæр 
нæ бары, хæйрæджыты дæр фæрæдийын кæндзæн. 
Уазджыты ныхас зæлы, нæры. Æрдæгнозтджын адæмы 
хъæлдзæг ныхас, хъæлдзæг худт. Фаризæты буар ныррызт. 
Дæ-дæ-дæй! Цавæр фынджы уæлхъус бадынц, уый сæ куы 
айрох уа, æмæ... Цыма сæ ныззарынмæ бирæ нал хъæуы, 
афтæ йæм кæсы. Хуыцау, уымæй сæ бахиз. Нæ! Нæ ныззар- 
дзысты. Уæддæр... Æмæ сын Батырбег куыд ницы зæгъы? 
Æви йæхæдæг у амидингæнæг? Æви, цы фынджы уæлхъус 
бады, уый дзы айрох? Æмæ чи, чи, фæлæ уый дæр Афассæйы 
нæ зыдта! 
Арфæтæ. Нуазæнтæ. Иу иннæмæн. Аннæ иннæмæн. Мæнæ 
куыд ныссуйтæ сты, мæнæ. Арфæтæ Батырбег æмæ Лизæ- 
йæн, ахæм бæркадджын фынг чи сарæзта. Фыццаджы-фыц- 
цагдæр арфæ Батырбегæн. Тынг стыр æгъдау скодта, бадты 
адæмæй ацы фынг никæд ферох уыдзæн. Стыр хъаруйы хи- 
цау разынд. Æцæгæлон адæймаг, æцæгæлон зæронд ус æмæ 
йын дæ хæдзары ахæм æгъдау скæн, уый алкæйы бон нæу. 
Ахæм æгъдау, ахæм фынг саразын йæ бон у æрмæстдæр пара- 
хат зæрдæйы хицауæн, æмæ уыцы парахат зæрдæ Батыр- 
бегæн сæфт макуы уæд. Нæ рæстæг ахæм æвирхъау у, æмæ 
бирæтæ сæхи ныййарджыты дæр ферох кодтой. Зæрæдты хæ- 
дзары, цот кæмæн ис, йæ кæстæртæ бæрнон бынæтты кæмæн 
кусынц, ахæм ныййарджытæ иу æмæ дыууæ джиуы? Сæ ный- 
йарджыты рухс ном бирæ кæстæртæ æрымысынц? Батырбег 
та... Зæхх ахæмтæй фидауы, фарн дзы уыдон уадзынц, фарн 
уыдонæй цæуы, æмæ йæ хæдзар куывддон уæд, æдзухдæр 

Йæ рухс ном 79 
амонд йемæ æмдзу кæнæд, мæнæ йæм ныр цы тых и, цы 
фарн æмæ цы кад ис, уый йын сæфт макуы уæд. Æмæ уазæг 
коньячы агуывзæ йæ былтæм куыд схаста, уый Фаризæт йæхи 
цæстæй уыны. Чи сæ у? Æмæ сæ чифæнды дæр уæд, цы 
уæлдай сæ ис. Иууылдæр — иухуызон, иу джиппы уагъд. 
Уазæг куыд акомдзаг кодта, йæ былтæ куыд асæрфта, уый 
дæр хорз уыны Фаризæт. Æцæгдæр, цыма куывды бадынц. 
Уый... Уый Фаризæт цы хъусы? Фыдджынтæ?.. Лизæ сын 
фыдджынтæ рахаста? Æмæ фыдджынтæ кæнинаг уыди? Зи- 
аны фынгыл фыдджынтæ чи кæд федта? Тагъд дзы æртæдзы- 
хонтæ дæр æвæрын райдайдзысты, физонæгæй кувдзысты. Æцæг- 
дæр, сæ хæдзары цы и: куывд æви зианы фынг? Афассæйы 
рухс ном ссарыны тыххæй æрæмбырд сты æви æндæр цæ- 
мæндæр? 
Зæронд ус йæ цæстытæ бахгæдта. Албинæ, йæ чысыл хур, 
æвæццæгæн, раст у. Оу, мæнæ цытæ уыны? 
Зæронд ус диванæй рахызт, йæ лæдзæгыл æрæнцой кодта. 
Йæ зæнгтæ та цы æнæхъару сты, тихалджыты хуызæн. Уæд- 
дæр фезмæлыд. Æмæ кæдæм цæуы? Сæ уазджытæ цавæр фын- 
гыл бадынц, уый сын зæгъдзæн, кæд сæ рох фæци. Цуды. 
Ха-а-уы! Йæ чысыл хур йæ цуры фегуырд, йæ дæларм 6а- 
цыд. Æмæ... Ныр Фаризæт нал ахаудзæн. Иæхæдæг ацæудзæн. 
Албинæ æрлæууыд; уазджытæм бакæсын йæ зæрдæ нæ комы, 
уый никæдæм цæуы. Æмæ фæстæмæ азылд, диваныл ныддæл- 
гом. Уыдон, уыцы уазджытæ, Батырбег сæ разæй, афтæмæй 
мурдæр ницы зонынц. Уыдон, адæймаг цы у, уый нæ зо- 
нынц. Уыдон æрмæстдæр зонынц хорз фæцæл кæнын. Уыдо- 
ны æндæр ницы хъæуы. 
Зæронд ус йæ мидбынат лæугæйæ баззад. Æнхъæлдæн, сæ 
хæдзары Албинæйæ зондджындæр нæй, фæстаг цалдæр къуы- 
рийы цæстыты раз фæасдæр. Раст зæгъы, тынг раст зæгъы! 
Батырбеджы дæр æмæ, кæй æрбахуыдта, уыдоны дæр Афас- 
сæ не ’ндавы. Æппындæр! Æрмæстдæр рæсугъд ныхæстæ. 
Фæлывд æмæ сайæн митæ. Йæ чындз Лизæ дæр æй сайы. 
Худы йæм æмæ йæ сайы. 
Фаризæт базмæлыд. Йæ къæхтæ сисын нал фæразы, цыма 
пъолыл ныхæсгæ бакодтой. Атыдта сæ. Мæнæ цы æнæхъару 
ссис. Уый дæр уазджытæм нал цæуы, йæ зæнгтæ йæ нæ бау- 
ромдзысты. Мæнæ йын ныртæккæ Албинæ йæ уат бакæндзæн, 
æмæ хуысгæ кæны. Фынæй йæм цæуы, ацы дунейы йæ ницы- 
уал æндавы. Уазджытæ... Уыдонæй Фаризæт раджы ферох 
ис, хъуыды дæр æй ничи кæны. Цæмæй сæ æфсæрмы кæны? 
Албинæ дæр ацæуæд æмæ бафынæй кæнæд. Чысыл ма куы 
уыд, уæд иу сынтæджы хуыссыдысты, ныр та — хицæнæй. 
Уæвгæ, йæ фарсмæ арæх абыры, схъарм æй кæны. 
Чызг стьолылдаргæ цырагъ ссыгъта. Чиныджы сыфтæ фæл- 

80 
Агънаты Гæстæн 
дахы. Æваст чиныг иуварс баппæрста. Нæй! Йæ гаччы нæй 
Фаризæты чысыл хур. Охх! Цæрын цы зын у. Уазджыты 
дзолгъо-молгъо, сæ хъæрæй ныхас, сæ æнæмæт кæл-кæл хатт 
афтæ хъæрæй æрбайхъуысы, æмæ зæронд усмæ афтæ фæкæ- 
сы, цыма уаты дуар фегом, æмæ сонт каст фæкæны. Нæ фæлæ, 
цыма къул æрбакæлы, æмæ фæтæрсы; йæ быны йæ ацъист 
кæндзæн; йæ мидбынат фестъæлфы. Уазджыты хъæлдзæг 
ныхас æмæ кæл-кæл ыл ихын æртæхтæй хауынц. 
Зæронд ус йæ алыварс акаст. Цалдæр сывæллоны хъазынц, 
æндæр йæ цæст цъиуызмæлæг нæ ахсы. Ныр сихорафон у, 
æмæ алчи йæ куысты и, фæлæ... Диссаджы сыхы цæры. Хæс- 
нагæн дзы иу йæ кары адæймаг нæй. Кæимæ аныхас кæна? 
Æмæ æнцад къуыттыйы бадт дæхицæн кæн, дæхæдæг дæхи- 
имæ дзур. Уæдæ иннæ зæронд устытæ æмæ зæронд лæгтæ 
Фаризæты хуызæн æдылытæ сты? Сæ хъизæмæрттæй сæхи 
раджы сцух кодтой æмæ ныр улæфынц, уый та ичъынайы 
калмау уæлæуыл баззад. Æвæццæгæн, æлгъыст у, уæдæ цы. 
Уырыссаг зæронд устытæ дзы цалдæр ис. Фаризæтæй кæс- 
тæртæ уыдзысты. Йæхи сæм бæргæ баласы, фæлæ сын се 
’взаг нæ зоны. Уæддæр сæ цуры абады, иронау сæм цыдæр 
ныхæстæ скæны, уыдон та уырыссагау, æмæ кæрæдзийы бам- 
барынц. Æниу сæ цы æмбарын хъæуы, цы сын ис уаринаг? Ам, 
горæты, алчи йæхицæн цæры. Дæ фатер — дæ ахстон — фæ- 
ныгъуыл дзы æмæ уырдыгæй ракæс-ракæс кæн. 
Сæ хæдзары мæхъхъæлон бинонтæ дæр цæры. Уыдонмæ 
дæр и зæронд ус, лæг дæр ас у. Фаризæт уыдоны æвзаг бын- 
тон не ’мбары, уæддæр кæрæдзимæ бахудынц, кæрæдзийæн 
салам раттынц. Сæ лæг... Ибрагим, йæ ламаз кæнын афон 
æрхæццæ, уæд цыфæнды ахсджиаг куыст, цыфæнды ми дæр 
кæнæд — ныууадздзæн æй, æрыгон лæппуйау йæ цырыхъ- 
хъытæ фелвасы æмæ йæ Хуыцауы раз йæ хæс сæххæст кæны. 
Кæмфæнды дæр уæд, уынджы уа, подъезды цур уа, мидæмæ 
дæр нал бацæуы. Аив у æви нæ, йæхæдæг йæхицæн æвди- 
сæн, фæлæ... Æмæ-гъа. Фаризæт йе ’ртæ чъирийы асфальт 
фæндаджы астæумæ куы рахæссид æмæ сæ уым кувын куы 
райдаид... Алкæмæн дæр йæ бар йæхи. Хъæуæй куы нæ ра- 
лыгъдаид æмæ... Батырбеджы сæр нæ хъуыды кодта, зæгъгæ, 
йæ бынатæй уыдисны дæр нæ фезмæлыдаид. Чындз дæр, чызг 
дæр, хæстæджытæ дæр ын цал æмæ цал хатты загътой: куыд 
уыдзынæ, куыд цæрдзынæ иунæгæй? Батырбег — ахæм дзырд- 
дзæугæ лæппу, æмæ уымæй дæхи æнæ хай кæн. Иунæгæй 
æрмæстдæр халон цæры. Ноджы горæтмæ рацæуыны агъоммæ 
Фаризæт фæрынчын, цыдæр фыдфынтæ уыдта, цыдæр æбæ- 
рæг тас æй æхсæвæй, бонæй уæгъд нæ уагъта. Давинаг æм 
цы уыд, фæлæ уæддæр... Цæмæндæр æм афтæ каст, цыма иу 

Йæ рухс ном 
81 
тар æхсæв цалдæр лæппуйы æрбацæудзысты, æмæ йæм цы- 
дæриддæр ссарой, уыдон ахæсдзысты. Фæстагмæ ноджы æвир- 
хъаудæр ныв уад йæ цæстытыл; иуæхсæв цалдæр æгæноны 
йæ цуры фегуырдзысты, æмæ дæ фыдгул дæр афтæ — йæ 
хуыссæны йæ амардзысты. Æмæ цавæр мард? Æвирхъау. Йæ 
къубалыл ын бахæцдзысты, ныххурх æй кæндзысты. 
Цал æмæ цал æхсæвы рабадт йæ хуыссæны, цал хатты 
рацыд тæрсгæ-ризгæ кæртмæ: цыма чидæр кулдуары сæрты 
мидæмæ хизы, йæ хъуджы йын давдæуы. Изæрæй, æрхуыс- 
сыны размæ, цалдæр хатты скъæты дуæрттæ фен, бæстон сæ 
сæхгæн, кулдуар фидар ныхгæн, хъил ма йæм быцæу дæр 
скæн. Фос æм куынæуал уыд, уæд ын фенцондæр, фенæмæт- 
дæр, фæлæ йæ уæддæр æбæрæг тас мæйдар æхсæвты уæгъд 
нæ уагъта. Хæдзары дуар дæгъæлæй сæхгæн, цалдæр хатты 
йыл æддæмæ ахæц, мидæмæ дæр ыл æрбахæц: фидар æхгæд 
у æви нæ. Цыма абырджыты уый баурæдтаид. Уæдæмæ æды- 
лы уыд. Цы йæм уыд давинаг? Йæхæдæг йæ хæдзары куы 
ницы ардта. 
Зæронд ус йе ’нгуылдзыл, ихсыд æвзист къухдарæныл, 
йæ цæстытæ ахаста; æппæтæй тынгдæр йæ къухдарæнæн 
тарст. Цæмæндæр йæ сæры ныффидар: чидæр ын йæ къух- 
дарæн æд æнгуылдз ратондзæн. Æмæ æнгуылдз ратонæд, 
фæлæ къухдарæн!.. Уымæн сафæн нæй, уый хъуамæ мæрд- 
тæм йемæ ахæсса. Уый йын Данелы лæвар у æмæ йæм æй 
равдисдзæн, уадз, цæргæ-цæрæнбонты йыл иузæрдион кæй 
уыд, уый зонæд. 
Фаризæт схуыфыд. Табу Хуыцауæн, æвæццæгæн, уыцы 
бонты размæ дæлимонтæ йæ туджы бацыдысты æмæ йæ зонд 
сæмтъеры, царды æцæгдзинадæй фæиртæст. Нæ! Уæддæр йæ 
хæдзар уыдоны тыххæй нæ ныууагъта! Худинагæй фæтарст: 
мыййаг, йæ цæстытыл æнæ æрхæцæгæй куы амæла, уæд дык- 
каг мард акæндзæн. Худинаг йæ фыртæн, йæ кæстæртæн, 
æнæхъæн мыггагæн. Æмæ сæ зонгæ-зонын цæмæн худинаг 
кæна. Æмæ уæд иу æгъуыссæг æхсæв скарста: ныууадздзæн 
йæ хæдзар æмæ Батырбегмæ ацæудзæн. Иæ хуыссæны бадт 
æмæ куыдта. Тынг фæрæдыд уæд. Æппынфæстаг, хæдзар уæй 
кæнын нæ хъуыд. Ныр дæ сæрд уым арвит, уымæй хуыздæр 
цы уаид. Батырбегæн цалдæр хатты бæргæ бакой кодта: ца- 
лынмæ нæма амард, уæдмæ, тæхуды, сæ сыхæгты куы фенид; 
тæхуды, сæ кæртмæ ма иу хатт уæддæр куы бакæсид. Хорз. 
Хорз. Мæнæ иубон ныууайдзыстæм. Æмæ ма абон дæр цæуынц. 
Цæмæндæр, фырты сæ ацыд нæ фæнды. Æмæ цæмæн, Фари- 
зæт уый зоны. Батырбег хъæуы хорзæй ницы федта, йæ мы- 
синæгтæ йын йæ зæрдæ æгæр куы фæриссын кæной, куы 
батыхса, йæ ивгъуыд мæгуыр бонтæ та куы сног уой, йæ зæрдæ 
ивгъуыд бонтæй куы фæхъæдгæмггæ уа, уымæй тæрсы. Сæ хæ- 
6 Агънаты Гæстæн 

82 
Агънаты Гæстæн 
дзар сын чи балхæдта, уый, дам, дзы замманай дурын галуан 
аскъæрдта. Бæрзонд, райдзаст. Зæдты бадæны хуызæн, æмæ 
ай-гъай. Хъæд дæм хæстæг, быдыр дæ цуры, дæ цæхæрадо- 
нæн йæ хæд фарсмæ куыройы дон. Нæ! Цард зæххæй цæуы, 
фарн зæххæй гуыры æмæ Батырбег йæ бинонты уымæй фе- 
нæхай кодта. Зæххы фарн кæмæ нæй, уый афтид у. Исты чи 
зоны, йæ фидæныл чи тыхсы, уый бындур зæххыл æвæры, 
йæ уидæгтæ зæххы уадзы. Батырбег йæ кæстæртыл уæд та 
цæуыннæ ахъуыды кодта, уыдонæн сæ цард нырма разæй 
куы ис. Уæдæ асфальт цы у? Зæронд ус йæ къæхты бын, йæ 
лæдзæджы бырынкъæй асфальт æрхоста. Цы у асфальт? Цы 
дзы æнкъары адæймаг? Цы ’фсарм дзы уадзы? Зæхх та... 
Уый адæймаджы æфсармджын кæны. Хуыцау хорз, æмæ Ба- 
тырбег горæты кæрон уыцы зæххы гæппæл райста, æндæр 
Албинæ æмæ Аслан ногкъахт зæххы адджын тæф никæд бан- 
къардтаиккой, хæмпус зæххы хъарм сæ къæхтыл никуы ан- 
дзæвыдаид, уыцы æхсызгон хъарм сæ уæигты никуы ахъард- 
таид. Ногхуымгонд зæхх, уæд дзы, æнхъæлдæн, Фаризæт ныр- 
тæккæ дæр ма бæгъæввадæй азгъорид. Уæдæ. Йæ иу къахы 
айстæй иннæ къахы айсты æхсæн сахат кæмæн рацæуы, уый 
азгъордзæн. Гæлæбуйау пæр-пæр куы кодта, йæ къабæзты уæз 
и æви нæй, уый куы нæ ’нкъардта, уыцы бонтæ раджы аив- 
гъуыдтой. 
Горæтгæрон уыцы зæххы гæппæл... Фаризæт дæр дзы 
цалдæр хатты уыд: уадз, йæ цæст ыл ахæсса, абада дзы, иу 
белгом дзы сæппара. Цæй зæхх ма дзы и, армытъæпæны йас 
дæр нал у. Батырбег дзы æддæгуæлæ хæдзар сарæзта. Йæ 
быны — кæрæй-кæронмæ пъадвал. Бæхтыл дзы хъаз. Йæ 
къултыл кæрæй-кæронмæ тæнæг цыппæрдигъон дур ныхæст. 
Каф... кафел. Уæд цы хабар у? Æххæст сæ сызгъæрин до- 
нæй сцæгъд. Æниу дзы уыцы абана цæмæн хъуыд? Маши- 
нæйæн сæрмагонд бынат. Зымæг дзы иу хатт дæр нæ вæй- 
йынц, сæрд дæр нымадæй цалдæр хатты. æмæ уый тыххæй 
галуантæ аскъæр. Кæд дзы Батырбег йе ’мбæлттимæ йæхæ- 
дæгвæййы, æндæр... Зæхх фесæфтой, ныццæнкуылтæ, ных- 
хуынчъытæ йæ кодтой, алырдыгæй йæ нылхъывтой. Цы гæ- 
баз ма дзы аззад, уый дæр ам тъæпп-уым тъæпп куыстытæ, 
хæмпæл æмæ йæм хъамыл алырдыгæй сæхи ивазынц. Æмæ 
зæхх афтæтæ уарзы! Зæхх дæр удгоймаджы хуызæн у, æгас, 
æмæ йæ рæвдауын хъæуы, узæлын. 
Фаризæт бадынæй бафæллад. Хæрдмæ сæ фатеры рудз- 
гуытæм скаст: йæ «райдзаст ахæстонмæ» та сбырид æмæ йæ 
йæ къæхтæ нæ хæссынц, фезмæлын æм нæ цæуы. Афтæ бад 
æмæ бад. Цы ма абада, уый йæхи. Афассæйæн ма исты хуы- 
зы цырт æвæрд куы ’рцæуид æмæ... 
Зæронд ус аджих. Йæ цæстытæ уæрæх байгом сты, йæ 

Йæ рухс ном 
83 
цæсгом, цыма йыл дыдзы хуры тынтæ андзæвыдысты, афтæ 
фæрухсдзаст. Афассæ депутат уыд. О! Депутат! Фаризæты 
æдылы сæр нырмæ дæр уый куыд не ’рцахста. Депутат, дæ 
дзыхы кæй радавай, ахæм у? Æмæ уымæн хъуамæ паддзахад 
йæ номыл цырт ма ныссадза? Йæ ном ын ма ссара? Уый та 
куыд? Фаризæт цæрæнбонты афтæ куы хъусы: нæ паддзаха- 
дæй стырдæр, тыхджындæр æмæ хъæздыгдæр паддзахад ду- 
нейыл нæй, уæд, Афассæйы мыггаг æмæ ном фыст кæм æр- 
цæуой, ахæм дур ссарын йæ бон нæ бауыдзæн? Æфсæйнаг 
цырт дæр уæд. Мæймæ куы тæхæм. Хуыцæуттимæ арвы хъæ- 
бысы æмзылд куы кæнæм. Уæвгæ... Зæронд усы æрфгуытæ 
æрбалхынцъ сты, йæ цæсгом фæтар. Афассæ рагæй дæр æна- 
монд уыд, æндæр уæд цæуыл фæтæргай. Йæ туг ахæм уыд, 
æнæраст хъуыддаг нæ урæдта, тугæн та ивæн нæй. Иугæр мæ 
дзырд нæ цæуы, уæд — гъа! Æмæ дæ депутаты æвдисæндар 
лыстæг апырхытæ кæн. Æгæр сонт ми, æгæр æнæрхъуыды ми. 
Стæй... Æмæ Афассæ депутат кæй уыд, уый ма исчи хъуыды 
кæндзæн? Искæм уыцы гæххæттытæ баззадаиккой? Афассæ! 
Афассæ! Диссаг, цыма йын хинтæ счындæуыд, йæ фæндæгтæ 
алырдыгæй дæр æхгæд, сындзæхгæд. Уæд ма исчи афтæ кæны! 
Масты фæдыл ацæуын æнцон у, фæлæ дарддæр та?.. 
Афассæ уыцы хабар бирæ хæттыты æрымысыд. Æмæ йын 
Фаризæт æдзухдæр кодта уыцы иу уайдзæф. Йæхиуыл æй 
фæхæцын хъуыд, æгæр фæсонт. Уæвгæ, чи зоны, раст уыд, 
йæхиуыл гадзрахатæй нæ рацыд. Чи зоны, уыцы хъуыддаг 
нæ уыд, уæд йæ цардвæндаг æндæр хуызы фæзылдаид. 
... Хъæуы астæу хид — хæлддзаг. Фаризæт ыл цыма тынг 
арæх цыд, афтæ йæм фæкæсы. Уый Афассæйы ныхæстæм 
гæсгæ, æндæр ын цы зоны. Афассæйы хъæумæ никæд ба- 
хауд. Диссаг, зианы фæдыл та дзы куыд никæд сæмбæлд. 
Фаризæт йæ хъуыдыты уыцы хидыл иу æмæ дыууæ хатты 
нæ ацыд. Тæрсгæ-ризгæйæ. Хъавгæ дæ къах ис, дæ развæндаг 
уырзæй сгар. Уæлдайдæр, талынджы. Уæрдонæй дæ, уæд 
иу цæстæй дæ бæхмæ кæс, иннæмæй, цæлхытæ кæуылты 
тулынц, уымæ, иу уысм дæ цæстытæ фæиртæстай, уæд цалх 
йе хайуаны къах хуынчъы афардæг, æмæ дæ раны дæ. Ноджы 
дзаг уæрдон кæнæ бричкæимæ... Æлгъыст хид. Афассæйы 
уыцы хидыл бацæуыны бæсты ницы хъуыд. Цыма-иу мæрд- 
тæмвæндагыл цыд, цыма-иу мæрдтыбæстæйы æрдуйæ хидыл 
хызт. Баирвæзтæ дзы, уæд сулæф, дæхиуыл дзуæрттæ бафтау. 
Бæргæ-иу æй сцалцæг кодтой, фæлæ та-иу уайтагъд фегæмт- 
тæ, фесхъистæ. Уый цалцæг уыд! Сидзæргæс усы куыстытæ, 
колхоз худинаггæнæн ам тъæпп-уым тъæпп куыстытæ. 
Афассæ-иу уыцы хиды кой кæнгæйæ æнæмæнг бахудт. 
Цæмæн, Фаризæт фыццаг уыйоне ’мбæрста. Стæй йæ бам- 
бæрста: Афассæ худт мæстæй. Йæ хъæлæс-иу куыддæр фæ- 

84 
Агънаты Гæстæн 
дæрзæг, фæуазал, æнахуыр зыр-зыр-иу кодта. Æмæ Афас- 
сæйы депутат куы æвзæрстой, уæд ын æхсызгон уыд; йæ хъæу- 
бæсты адæмы фæдзæхстытæй æппæты фыццаг сæххæст кæ- 
нын цы хъæудзæн, уый— хорз хид саразын кæнæ йæ хорз 
сцалцæг кæнын. 
Депутат — адæмы сæрхъуызой, адæмы лæггадгæнæг, йæ 
хæстæ дæр æмæ йæ бартæ дæр — бирæ. Уыцы ныхасмæ-иу 
Афассæ бахудт. О, о! Бирæ бартæ йæм. Уый дæр афтæ æн- 
хъæлдта. 
Уыцы ныхас кæнгæйæ-иу Афассæ йæ къух ауыгъта, йæ 
был-иу иуварс акъуырдта, цыма-иу тæргай фæци. Цасдæр 
рæстæг-иу ницуал дзырдта. Уый депутатмæ гæххæтмæ гæсгæ 
ис бартæ, бирæ бартæ. Æцæгдзинадæй та чысыл сывæллонæй 
æбардæр у. Чысыл сывæллон скæудзæн, йæхимæ æркæсын 
кæндзæн, æппынфæстаг ын уæддæр йæ фæндон сæххæст 
кæндзысты. Депутатта... Дзурæд, иуырдæм згъорæд, иннæр- 
дæм уайæд, кæуæд, йæ сæрыл хъен дæр слæууæд — цы уы- 
дзæн? Ныхас цы у? Æппындæр æм бартæ кæй нæй, уый Афас- 
сæ хорз зоны. Куы йæ сæвзæрстой, уæд ницыма зыдта, уæд 
куырм уыди, фæлæ фæстæдæр, йæ цæстытæ байгом сты, ал- 
цыдæр бамбæрста. Уæд афтæ æнхъæлдта, цыма сæ хъæу, сæ 
район æмæ суанг æнæхъæн паддзахады хъуыддæгтæ дæр уый 
æмæ уый хуызæттæ лыг кæндзысты, паддзахады хъысмæт 
уыдоны къухы и. Ныхас афтæ цыд. Охх, куыд тынг тарст 
уыцы стыр бæрнон хæсæй! / 
Уалынмæ рабæрæг, æмæ уыдон уыдысты æрмæс^гдæр аф- 
тид ныхæстæ. Æмæ та-иу Афассæ Фаризæтмæ æрбакаст: ома, 
æмбарыс мæ? Фаризæтæн, Афассæ раст кæй дзуры, уый иу 
уысм дæр гуырысхойаг нæ уыд. Уæддæр зæрдæйы цыдæр 
дызæрдыгдзинад æвзæрд: цыма Афассæ йæ ныхас æгæр фæ- 
цæхджын кæны. Уый-иу æй бамбæрста æмæ-иу æм комкоммæ 
æрбакаст: нæ йыл æууæнды? Афтæ уæдæ. Афтид ныхасæй 
исты аразæн и? Ныхасæй хъуыддаг куы нæ райгуыра, уæд 
мард у. Ныхæстæй исты аразæн куы уаид, уæд хъуамæ ныр 
зæххон дзæнæты цæриккам, царв æмæ мыды æвдыликкам, 
пылыстæг галуантæй-иу рахизиккам, фæлæ... Нæ! Æвзæр нæ 
цæрæм, фæлæ уæддæр... Ныхас æмæ хъуыддаг кæрæдзиуыл 
баст куы нæ уой, уæд... 
Цы у депутат? Ницы! Кæд ныр фæхъаруджындæр сты, 
æндæр... Æмæ Афассæ уый куы зыдтаид, уæд йæ къæхтæ 
ныссагътаид. Тыххæй йæ сдепутат кодтаиккой, топпы дзых- 
мæ йæ æрæвæрдтаиккой?.. Уæд ма ноггуырд гæдыйы лæппы- 
ны хуызæн уыд, ницы уыдта, ницы зыдта, æмæ... 
Депутатты фыццаг æмбырды йæ ныхас йæ хъуыры бадт, 
афтæмæй бæгуылæгау куы раныхас кæнид: доны сæр уыцы 
хид иу хатт, куыд æмбæлы, афтæ саразын хъæуы, уымæ кæ- 

Йæ рухс ном 
85 
сын худинаг у. Æппæт хъæубæстæн дæр. Æппæт районæн 
дæр. Раст зæгъы! Æркæсдзысты йæм, раст фарст у. 
Афассæ сæ фыццаг æмбырдæй, районæй сæхимæ авд кило- 
метры фистæгæй не ссыд: уыцы æмбырд ыл ныссагъта ба- 
зыртæ æмæ сæхимæ тахт маргъау. Изæры сатæг уæлдæфы йæ 
базырты æхсызгон пæр-пæр хорз хъуыста. Йе стыр цин кæ- 
мæн нæ радзырдта, ахæм бирæ нал баззад. Æппынфæстаг, сæ 
хидыл адæм тæрсгæ-ризгæйæ нал цæудзысты. Згъорын дæ 
фæнды — азгъор ыл, дæ уæрдонæй рахизын дæ нæ фæнды — 
ма рахиз: хидыл æдасæй бафардæг уыдзынæ. 
О, уыцы æмбырды йын стыр ныфс бавæрдтой. Æмæ æн- 
хъæлдта: депутат, æцæгдæр, адæмæн хæрзгæнæг у. Ныфс ын 
бавæрдтой иннæ æмбырды дæр, уыйфæстæ дæр... 
Афассæ раздæр цы фидар ныхас хъуыста, уый тад, цудыдта. 
Кæд ма араздзысты хид? Бынтондæр ыл ацæуæн куынæуал 
уа, уæд? Исты фыдбылыз дзы куы ’рцæуа, уæд? Сылгоймаг 
гуырысхойы бахауд, йæ цæсгом сæ хъæуы уынгты ацæуын нал 
хъæцыд. Цы йæ хонынц? Сайæгой, фæлитой. Йæ бон ницы 
у, æмæ цы кæна? Зоны йæ: хæсджын сæ у, дзырд сын бæргæ 
радта, фæлæ... Æмæ уæд скарста: æмраст районы хицауадмæ 
бацæудзæн. Цæмæй сæ тæрсы, цæмæй сæ æфсæрмы кæны? Æмæ 
бацыд. Цыдæриддæр æм зæгъинæгтæ уыд, уыдон скалдта. Цы 
адæм æй равзæрстой, кæд уыдонæн йæ бон баххуыс кæнын 
ницæмæй у, уæд цæй депутат у? Кæд ном хæссыны тыххæй, 
уæд, уымæн цы æвдисæндар радтой, уый кæйфæнды дзыппы 
дæр нытътъысс. 
Районы хицау Афассæмæ хъуыста. Цалдæр хатты йыл йæ 
цъæх цæстытæ æрæвæрдта, цалдæр хатты йæ фæлмæн къæ- 
лæтджын бандонæй сыстад æмæ фæстæмæ сбадт, цалдæр хат- 
ты йæ цуры графины гуыбын сау стыр кърандасæй бахоста, 
ома æгъгъæд дзырд у, де ’фсæртæ сырх зынг фестдзысты. 
Нæ! Афассæ йæ дзуринаг æрдæгыл нæ ныууадздзæн. Чысыл 
сывæллон у, абон-райсом ын кæдмæ кæндзысты? Афтид ны- 
хæстæй йæ кæдмæ сайдзысты? 
Хицау йæ уæззау сæрыл схæцыд. Цасдæр дзы иу сым дæр 
не схауд, стæй йæ сæр банкъуыста. Депутат, уый адæмы раз- 
дзæуæг у. Депутатæй адæмы æмбаргæдæрты равзарынц. Де- 
путатæн йæ хъуыдыкæнынад хъуамæ æнæхъæн паддзахадыл 
æххæсса; йæхиуыл æмæ цыдæр лыстæг хъуыддæгтыл ма мæт 
кæна, фæлæ бæстæйыл. Æмæ Афассæ та? Уый паддзахадыл 
нæ хъуыды кæны, йæ фындзæй дарддæр ницы уыны. Уый... 
Районы хицау ма цы зæгъынмæ хъавыд, Хуыцау йæ зонæг. 
Чи зоны, Афассæ паддзахадæн знаг у, зæгъгæ. Æмæ сылгой- 
маг йæ мидбынат ссыгъд. О! О! Ссыгъд. Уæддæр йæ хъуыды 
кæронмæ ахæццæ кодта: паддзахадыл дзурын æнцон у, фæлæ 

86 
Агънаты Гæстæн 
уал мæнæ районæн, хъæутæн исты арæзт куы ’рцæуид, уæд 
хорз уаид, Афассæйæн йæ паддзахад мæнæ йæ хъæу у. 
Цы ма загътаид Афассæ, чи зоны. Фæлæ районы хицау фес- 
тьæлфыд, къамбецы рагъыл цæхæр куы æркалай, уæд уый куыд 
ныббогъ кæны, афтæ ныббогъ кодта. Уыдон цавæр ныхæстæ 
сты?! Уыдон депутаты хъуыдытæ сты?! Депутат паддзахадон 
адæймаг у, Афассæ та... Æмæ цыма йæ цуры йæ цыфыддæр 
знаг лæууыд, ахæм каст æм æрбакодта, йæ цæстытæй йæ фæ- 
цæйныхъуырдта. Йæ дзыхæй судзгæ æхсидæвтæ хауд. Уый ца- 
вæр хид у! Ныртæккæ ууыл сты? Æндæр сын ницы куыст и? 
Тох стыр хорæрзадыл цæуы, Афассæ та... Район паддзахадæн 
хор дæттынæй йæ пълан куы нæ сæххæст кæна, уæд уыцы хид 
бавдисдзысты? Хид кæдæй нырмæ снартхор? 
Хицау йæ тымбылкъухæй стъол æрцавта, иу хатт нæ — 
цалдæр хатты. Чернилæдон хæрдмæ фесхъиудта, фæлæ дзы иу 
æртах не ’ркалд. Ныртæккæ хиды кой чи кæны, уый паддза- 
хадæн знаг у, уый адæмы кæрæдзиуыл ардауы, уый адæмы 
партийы ныхмæ аразы. Депутат... Районы хицау кæмæдæр 
æртхъирæн кодта. Къуырматæ, фæлæууæнт, депутат куыд æв- 
зарын хъæуы, уый сын бацамондзæн, куырмытæ. 
Афассæ æдзæмæй лæууыд. Цыдæр уысм, æгас у æви мард, 
уый нал хатыд; йæ сурхид йæ ныхæй тагъд. Цыдæр рæстæг 
йæ риуыдзаг сулæфыд æмæ йын фенцондæр. Ныр та уый 
нымдзаст районы хицаумæ. 
Афассæ-иу йæ ныхасы ацы бынатмæ куы æрхæццæ, уæд- 
иу куыддæр йæ былтыл сонт тæпп-тæпп бахæцыд. Хæрдмæ- 
иу скаст, йæхиуыл-иу дзуæрттæ бафтыдта: дунерафæлдисæг 
æй нæлгоймаг цæуыннæ фæкодта? Абоныстæн, худ хаста, 
зæгъгæ, уæд районы хицаумæ бастæй дæр йæхи нæ баурæд- 
таид, йæ къух дзы нæ аздæхтаид, фæлæ сылгоймаг, æмæ... 
æмæ та-иу Афассæ йæ сæр банкъуыста. Сылгоймаг дæ, зæгъ- 
гæ, уæд цæргæ-цæрæнбонты ныгъуылдтытæ кæн, де знагмæ 
ныхæй-ныхмæ ма æрлæуу, дæ къух дард ма фæхæсс æмæ де 
знаджы уадулы зæлланг ма райхъуысæд. 
Диссаг, Афассæ мæлдзыджы дæр кæй нæ бахъыгдардзæн, 
Фаризæт уый хорз зыдта, уæд-иу ахæм æнæхатыр ныхас цæ- 
мæн кодта?.. Бирæ азты размæ йæм æбæрнон хицаумæ цы 
æнæуынондзинад райгуырд, уый йæ фæстаг сулæфты онг уæгъд 
не суагъта, гурæй-гурмæ йæ фæстæ зылд. 
Уæд цасдæр рæстæг Афассæйыл цыдæр æрцыд æмæ ра- 
йоны хицауæй нал æфсæрмы кодта, нал дзы тарст. Хæстæг- 
дæр æм балæууыд, йæ хъæлæс куыд фæфидардæр, уый йæ- 
хæдæг дæр хорз банкъардта. Йæ фарст уыд комкоммæ: Афас- 
сæ депутат у æви нæу?.. Депутат у, æмæ уæд хъуамæ адæмы 
æддæг-мидæг ауайын кæна? Районы разамынды кусын мауал 
уадза?.. Уыдон фæдфæливæн ныхæстæ сты, Афассæ кæд æцæг 

Йæ рухс ном 
87 
депутат у, уæд йе ’взарджыты ныстуан сæххæст кæнын йæ 
бон у æви нæу? Æви йæ, цæмæй депутаты ном хæсса, æрмæ- 
стдæр уый тыххæй равзæрстой? Хицау фыццаг ныххудт хъæ- 
рæй, фыдæнæнгæнæгау, стæй, цы йыл æрбамбæлд, Хуыцау 
йæ зонæг — йæ цæсгом ссыгъд, суанг йæ дæллагхъуырмæ 
сырх-сырхид афæлдæхт æмæ та йæ дзыхæй судзгæ æхсидæв- 
тæ рахауд. Афассæимæ ма куыд дзырдæуа, уымæн йæ сæр 
ницуал ахсы. Ныхас æмбары æви нæ?! Хид цæмæй саразой, 
уый нæй! Æмæ йын уæд раздæр зæрдæтæ цæмæн æвæрдта? 
Раздæр... Ныртæккæ хид аразыныл не сты. Ницы диссæгтæ 
дзы хъæуы, хъæд сæ фарсмæ, уæдæ сæм хырхæйфадæн дæр и. 
Районы хицау сыстад. Ныхасæй алцыдæр æнцон у, фæлæ 
хъуыддагæй... Æмæ та йæ сæр банкъуыста. Фæрæдыдысты, 
тынг фæрæдыдысты. Адæймаг хорз кусы, зæгъгæ йæ уый тых- 
хæй депутат равзар. Йæ дунеæмбарынад та куыд у? Полити- 
кон хуызы куыд ифтонг у? Йæ фындзæй дарддæр чи нæ уыны, 
уый... 
Бæрнон хицау зæгъынмæ хъавыд: Афассæйы хуызæн къуы- 
мых адæймаг депутатæн нæ, фæлæ уынгмæрзæгæн дæр нæ 
бæззы, уый худинаггæнæг у. 
Сылгоймаджы цæстытæ доны разылдысты, йæхимæ уæды 
хуызæн æнæхъару никæд фæкаст. Цы агуры йæхицæн? Ра- 
йоны хицау æй йæ къæхты бын цæмæн ссæнды? 
Уаты хицау та йе стъол æрхоста. Депутат йæ дзæгъæл ны- 
хас æмæ разил-базилæй нæу, фæлæ йæ хæдзардзин фæллойæ 
у, йæ уæрæх хъуыдыкæнынадæй. Иуæй-иутæ та адæмы æф- 
сон сæхи куыстæй фæливынц, адæмы номæй сæудæджер кæ- 
нынц. 
Афассæ æдзæмæй баззад. Уæдæ уый, Афассæ, куыстæй 
йæхи чи сайы, уыдонæй у? Æмæ иу бон дæр куы никуы фæ- 
цух кодта. Куысты æппæты разæй чи æрлæууы? Йе звенойы 
йæ куыст æппæты фæстæдæр чи ныууадзы? 
Фысым йæ уаты дуарыл рахæцыд, æмæ йæ уæрæх байгом 
кодта, ома сæ ныхас фæци. 
Афассæ йæ бынатæй нæ фезмæлыд. Йæ хъуыдытæ кæрæ- 
дзийы æвдæрзтой, ивылдысты. Цæй депутат у Афассæ! Цæй 
хæрзгæнæг у адæмæн! Сылгоймагæн цыдæр уысм арвы æрт- 
тывдау йæ сæры атахт: кæд йе ’взарджытæн йæ бон саразын 
ницыу, уæд... 
Æмæ йæ жикеткæйы дзыппæй йæ депутаты æвдисæндар 
фелвæста. Къухмæрзæны баст. Афтæ мæстджын уыд, æмæ йе 
’нгуылдзтæ нал тасыдысты, зыр-зыр кодтой, къухмæрзæн рай- 
халынмæ нал арæхстысты. Уæддæр æй куыддæртæй райхæлд- 
та. Йæ армытъæпæны чысыл чиныг нæ уыд, фæлæ цæхæры 
къæртт. Арыдта йæ, сыгъта йæ. Цы йæ фæкодтаид, уый нал 
зыдта æмæ йыл йæ дыууæ къухæй куыд фæхæцыд, куыд æй 

88 
Агънаты Гæстæн 
аскъуыдтæ кодта, уымæн йæхæдæг дæр ницы базыдта. Нæ! 
Цы ми кæны, уый хорз зыдта. Уæдæ йæ цæмæ систа? 
Районы хицау ма йæ цуры бæргæ алæууыд, йæ къухмæ ма 
йын бæргæ фæлæбурдта, фæлæ ферæджы: гæххæтты лыстæг 
скъуыддзæгтæ пъолмæ æрызгъæлдысты. Афассæ йæхи дуары 
’рдæм аппæрста. Хицауы хъæлæс æй фæсте сырдта. Уый, 
Афассæ, знаг у, советон царды знаг, æмæ, кæм æмбæлы, уым 
дзуапп ратдзæн. Сылгоймаг фæстæмæ нæ фæкаст, йæ раз- 
вæндаг нæ уыдта, афтæмæй згъордта куырмæджы згъорæгау. 
Цалдæр хатты йæ къах бакъуырдта, фæлæ зæхмæ йæхи не 
’руагъта. Куыдта хъæрæй, хæкъуырццæй. Йæ цæссыгтæ-иу 
асæрфта, уæддæр сæ гæр-гæрæй не ’нцадысты, бауромæн сын 
нал уыд. Адæм æм кастысты, фæлæууыдысты-иу æм, æмæ 
фæндагæй йæхи иуварс айста. 
Бирæ азты фæстæ, Фаризæтимæ-иу сын ныхас куы ацай- 
дагъ, уæд йæхи фарста: афтæ хъæрæй цæмæн куыдта? Йæхи 
бауромын цæуыннæуал фæрæзта? Иæхи бæргæ фарста, фæлæ 
дзуапп нæ ардта. Зæрдæ куы рисса, уæд сохъхъыр цæстæй 
дæр цæссыг кæлы. 
Афассæ фæндаггæрон тута бæласы æнцой слæууыд, йæхи 
йæм балхъывта, хъæбысгæнæгау ыл йæ цæнгтæ æрбатыхта. 
Бæлас дæр удæгас у, уæдæ цы. Цыдæр æбæрæг тых дзы цыд 
æмæ Афассæйы уæнгты хъардта, йе ’рдзон уавæр, йе ’рдзон 
гакмæ йæ здæхта, æвронг æй кодта. Районы хицауы ныхæстæ 
цы амыдтой, цы фæстиуджытæ сын уыдзæн, уый æмбарын 
байдыдта. Цыма йæм къухæй дæр бавнæлдта: йæ цонг ын 
ацахста, фæстæмæ йæ здæхта, фæлæ зæххыл ахæм тых нæ 
уыд, Афассæйы ма чи æрурæдтаид. Цыдæр уæларвон тых æй 
йæ уæлныхты систа æмæ йæ скъæфта. 
Сылгоймаг уыцы ’хсæв йæ цæстытæ нæ бацъынд кодта. 
Йæ царды цыдæр стыр бæллæх кæй æрцыд, уый æмбæрста, 
фæлæщы?.. Цы, уый суанг мæлæты бонмæ дæр нæ бамбæрс- 
та. Цы сарæзта æвзæрæй? Адæмы знаг цæмæй фестад? Зæ- 
гъæм, Фаризæт дæр ын ницы зоны. Колхозы сæрдар æмæ 
хъæуыхицау сæумæраджы Афассæйы кулдуармæ куыд æрлæу- 
уыдысты, уый йæ цæстытыл ауад. Дыууæ дæр — мæрдджын- 
ты хуызæн, тарæрфыг. Дæ райсом хорз дæр ын нæ загътой. 
Уый Афассæ цы бакуыста?! Искуы ма уый уыд, æмæ дæ де- 
путаты æвдисæндар аскъуыдтæ кæн! Цы амоны уый? Уый 
уый амоны, æмæ Афассæ адæмы змæнты, паддзахады ныхмæ 
сæ ардауы, адæмы æхсæн кæны халæн куыст. Хицауадæн сæ 
сагъæс, сæ мæт адæм сты æмæ, акæса — Афассæ сыл уыдо- 
нæй тынгдæр тыхсы? Йæ лæджы æфсымæры йын æртын æв- 
дæм азы хуымæтæджы не ’рцахстой. Сæ туг галиу у. Афас- 
сæйы судзаг ма колхозы сæрдар æмæ хъæусоветы хицауы дæр 

Йæ рухс ном 
89 
басыгъта. Тæккæ абон районы куыд уа, афтæ. Агурынц æй. 
Уыдоны дæр. 
Æмæ дыууæ лæджы ацыдысты. 
Афассæ куыд лæууыд, афтæ лæугæйæ баззад. Знаг... Уæдæ 
Афассæ знаг у?.. Æмæ знаг у, уымæн нырмæ йæхæдæг куы 
ницы зыдта. Знаг... Адæмы галиу зондыл ардауæг... 
Фаризæт Афассæйы хорз æмбæрста. Уый бынаты-ма дæхи 
сæвæр. Цы уавæры уыдаис? Дæ зæрдæйы гуыпп-гуыппæй ма 
дæм исты хъуыстаид? Дæ бон ма адæймаджы уагыл улæфын 
уыдаид? Æвиппайды адæмы знаг фестадтæ. Уый та амоны 
уый, æмæ... Æмæ цы, уымæн Афассæ бæлвырд ницы зыдта, 
хорзæй йæм кæй ницы æнхъæлмæ кæсы, йæ риуыл ын май- 
дан кæй нæ бакæндзысты, уый æмбæрста. Ныр адæм сæ дзы- 
хы ницуал уромынц, де ’взаг цыдæриддæр кæрды, уый дзур, 
дæ хъуыды ма баууил, афтæмæй йæ ныццæлхъ кæн. Ныр 
адæм, цы нæ хъæуы, уый дæр дзурынц. Фæлæ раздæрты... 
Уыцы рæстæджытæ Фаризæтæй рох не сты. Дæ дзыхыл цыма 
цъутта ис, цыма де ’взаг дæ комы бахус, афтæ дæхи дар. Дæ 
алы сныхасыл дæр раздæр бæстон ахъуыды кæн; мыййаг дын 
æй исчи æндæрырдæм куы аздаха. Дæ хъуыдытæ дæр... цыма 
хъуыдытæ дæр кæсынц, æмæ сæ бастæй дар. Адæм — къуыр- 
маты хуызæн гобитæ, дæ аууонæй дæр тæрс, дæ лæгимæ дæр 
дæ зæрдæйы уаг ма райхал. 
Афассæ —æмбаргæ адæймаг æмæ йæм цы æнхъæлмæ кæсы, 
уый йæ цæстытыл иу æмæ дыууæ хатты нæ ауад. Йæхиуыл нæ 
тыхст, адæймаг иу хатт райгуыры æмæ иу хатт амæлы. Фæлæ 
йæ сидзæр, йæ къæхтыл кæйтыххæй цыд, уый цы фæуыдзæн?.. 
Уыцы хъуыды йæ иу уысм дæр уæгъд нæ уагъта. Йæ зæрдæ 
йæ бынатæй фыццаг хатт уæд фенкъуысыд, куыд æрцæйхауд, 
уый хорз бамбæрста. Кулдуары тарвазмæ ма бæргæ фæлæбурдта, 
фæлæ йын ницуал фæахъаз, йæ зæнгтæ йæ быны фæдыдагъ 
сты, æмæ бадæгау зæххыл æрхауд. 
Зæрдæ фæцæйтыдта — йæ цæлхъ-цæлхъ хъуыст. Дунейы 
уæлдæфæй Афассæйы раз иу тæпп нал уыд, хуыдуг кодта, йæ 
дзыхæй уæлдæф ахста. Уæдæй фæстæмæ зæрдæ йæ гаччы нал 
сбадт, уæдæй фæстæмæ йæ уæгъд нал суагъта. 
Æмæ йæхæдæг авд тары фæуæд, фæлæ Гæбыла, Гæбыла... 
Йæ сидзæр! Уыцы хъуыды йæ сæрæй къæхтæм ныууыгъта. 
Цыдæр амæлттæй сыстад æмæ цудтытæгæнгæ мидæмæ ба- 
цыд. Уазал дон ануаза, йæ сынтæгыл йæхи æруадза, уый тых- 
хæй иæ. Гæбылайы хуыссæны цур æрлæууыд, æмæ йæм каст, 
йæ цæстытæ дзы нал иста. Лæппу адджын фынæй кодта, райсом 
раджы сывæллон куыд зæрдиаг фынæй фæкæны, афтæ. Цыдæр 
уысм æм Афассæ сонтау фæлæбурдта æмæ йæ йæ хъæбысмæ 
фелвæста. Æмæ сонт уыд, уæдæ цы, æндæр ма исчи, сывæллон 
тарф фынæй кæнæд, æмæ йæ ма райхъал кæн, афтæмæй йæ 

90 
Агъпаты Гæстæн 
дæ хъæбысмæ фелвас, дæ риумæ, дæ дæллагхъуырмæ йæ ныл- 
хъив. Уый цас зондджын ми у? Цыма йын æй исчи йæ хъæ- 
бысæй исы, афтæ йæ йæхимæ нылвæста, цæмæндæр кæртмæ 
разгъордта, цæхæрадоны смидæг. Æмæ куыдта. Куыдта чы- 
сыл Гæбыла дæр. Уæд Афассæ кæдæм лыгъд, уымæй йæ ба- 
фæрс, уæд цы загътаид? Адæймагæн йæхицæй искуыдæм али- 
дзæн ис?.. Бæргæ, адæймаг машинæйы хуызæн куы уаид, 
куы ницы æнкъарид, фæлæ зæрдæ, зæрдæ! 
Фаризæт Афассæйыл æппындæр нæ худы. Уæдæ хъуамæ 
кафгæ кодтаид? Сидзæргæс сылгоймагæн йæ иунæг сидзæр 
цы у, уый æрмæстдæр сидзæргæс сылгоймаг зоны. Æрмæст- 
дæр уый! Афассæ æмæ Афассæйы хуызæттæ. Дæ цардæмбал 
дæм кæд хæстæй æнæ цонг кæнæ æнæ къахæй ссыд, кæд куыст- 
хъом нал у, уæддæр дын стыр ныфс у; дæ хæдзары лæджы 
хъæлæс райхъуысы, æмæ ды суанг уымæй дæр æнæ хай дæ. 
Ацы зæххыл дæ абон æмæ дæ фидæн кæмæн снывонд кодтай, 
уый у дæ хъæбул. Æмæ хъуамæ уымæй фенæхай уай. Нæ! 
Мæлæтмæ фæндагыл адæймаг æрмæстдæр иу хатт ацæуы. 
Афассæ йыл дыууæ хатты ацыд. Фыццаг хатт, районы хица- 
уадмæ куы цыд, уæд. Æмæ ма уæд фæстæмæ бæргæ раздæхт, 
фæлæ дыккаг хатт... 
Афассæ зыдта: кæд знаг у, уæд æй зæххы бынæй дæр слас- 
дзысты, æмæ йæхæдæг ацæудзæн районмæ. Йæхæдæг фесæ- 
фæд, фæлæ Гæбыла. Цы фæуыдзæн? Кæй фæсдуæртты ра- 
хау-бахау кæндзæн? Афассæйы уæды хуызæн хион никæд 
хъуыд, дард хæстæг дæр уæд. Мыййаг, фæстæмæ куынæуал 
раздæха, уæд Гæбыла... Кæуыл æй бафæдзæхса, йæхимæ йæ 
чи æрбахæстæг кæндзæн? 
Сыхæгты бар æй фæуагъта. Дæлæ йæ районмæ ныууайын 
хъæуы, фæстæмæ тагъд фездæхдзæн. Æцæгдзинадæй та... Æмæ 
згъорæгау акодта. Йæ цæссыгтæ ныхъуырдта, йæ цæссыгтæй 
йæхи æхсадта, фæлæ уæддæр фæстæмæ нæ ракаст. Уæд, мый- 
йаг, йæ бон дарддæр ацæуын куынæуал бауа. Æппæтæй тынг- 
дæр цæмæй тарст — Гæбыла йæ фæстæ куы разгъора. Уæд иу 
къахдзæф дæр нал акодтаид, йæ зæнгтæ йæ быны адон уыда- 
иккой. Цы фæуыдзæн йæ хъæбул? 
Афассæ уымæй размæ ахст адæмы æхсæнмæ никæд ба- 
хауд, фæлæ уæд районмæ цæуæн фæндагыл, цыма се ’хсæн 
февзæрд, афтæ йæм каст, йæ цæнгтæ æмæ йæ къæхтыл хъа- 
дамантæ, сæ хъæрæй йæ хъустæ къуырма кодтой. Цыдæр быз- 
гъуыр дзаумæттæ йыл, ранæй-рæтты йæ буар зынд. 
Районы хицау уым нæ разынд, æмæ Афассæ сулæфыд. 
Æмæ йæм райсом нал фæдзурдзысты? 
Хъæусоветы сæрдар Афассæйыл иуварс ахæцыд æмæ йын 
йе ’взагмæ ацамыдта: уый у йæ сафæг, æндæр ахæм кусæг 
кæм и. Æмæ йыл хæцын базондзæн æви нæ? Кæд базона, 

Йæ рухс пом 
91 
уæд... Æмæ йæ дзыппæй, знон Афассæ хицауы уаты цы гæх- 
хæтт ныскъуыдтæ кодта, уый хæдхалдих систа. Æмæ сылгой- 
маджы уæнгты æхсызгон хъарм апырх. Ау, депутат та уы- 
дзæн? Нæ йæ аиуварс кодтой? 
Хъæуыхицау районы разамонæджы уаты уæрæх рудзгуы- 
тæм йæ цæстæнгасæй ацамыдта. Знон уым цы æвирхъау 
хъуыддаг æрцыд, дунейыл уый хъуамæ мачи зона, хъуамæ 
уыцы сусæгдзинад Афассæ мæрдтæм йемæ ахæсса. Бамбæрста? 
Иу сым дæр дзы не схаудзæн. Афассæ алцæуыл дæр разы у. 
Уыцы хабар бирæ рæстæг никуы никæмæн радзырдта. Кæд 
Фаризæтæн. Нæ! Радзырдта ма йæ. Гæбылайæ куы фæхи- 
цæн, уæд ма йæ цард цы уыд? Знаг æй хоной, ма йæ хоной — 
ам, Иры зæххыл, цæра, Сыбыры бинаг къæй бауа — уæлдай 
йын нал уыд. 
Фаризæт йæ мидбынат зына-нæзына базмæлыд. Йæ уæнг- 
тæ ныууæззау сты. Иу ран бадгæйæ адæймагыл хъуына хæцы. 
Ацы фæстаг бонты бынтондæр зивæджы амæттаг баци. 
Зæронд ус нæ сыстад. Йæ мигъбадт цæстытæ сабыргай йæ 
алыварс ахаста. Алы бон дæр, адæймаджы ном куыд хæссыс — 
уый фæлварæн. Афассæ дæр Фаризæты хуызæн йæ къух æр- 
фыссын тыххæй куы зыдта, уæд æй цæй депутат хъуыд. Нæ 
фæлæ... Раст лæдзæджы дон тагъддæр ласы. Афассæ амонд- 
джын ирвæзт акодта. Уæвгæ, аирвæзт, уый йæ бирæ азты 
фæстæ дæр нæма уырныдта. Æбæрæгæй йæ хъæр, йæ цъист 
кæмæн нæ райхъуыст, афтæмæй иу æмæ дыууæ бабын? Уыцы 
бонты йæриуы цы тас ныддур, уый йæ бирæ рæстæг уæгъд не 
суагъта. Иæ фæстæ зылд, кæм æлхынцъæрфыг милиционеры 
хуызы, кæм уæйыджы, кæм — сæрæй бынмæ сау дарæсы 
фæлыст чи уыд, æрмæстдæр йæ цæстытæ зынджы къæрттытау 
кæмæн æрттывтой, ахæм лæджы хуызы. Уыцы æнахуыр адæм- 
иу йæ размæ куы кæм фесты, куы кæм, куы-иу æм сæ иу 
æрбавнæлдта, куы сæ иннæ. Бынтон та сæ йæ фынты сфæл- 
мæцыд. Зæгъæн ис: алы æхсæв дæр семæ кодта удуæлдай тох. 
Æмæ скарста: амондагур цы къæсмæ бакуывта, уырдыгæй йæ 
йæ сæр фесафын хъæуы. Лидзгæ! Кæдæмфæнды дæр уæд. 
Лидзгæ. 
Æмæ сгорæтаг. Афассæйæн дæр, Фаризæты хуызæн, го- 
рæт цæргæ-цæрæнбонты æцæгæлонæй баззад. Зæронд усы цæс- 
гом фæрухсдзаст. Адæймаг кæм райгуыра, фыццаг къахдзæфтæ 
кæм акæна, уыцы зæхх йæ зæрдæйы иу хай у. Бæласæн æнæ 
йæ уидæгтæ цæрæн и? Уæдæ адæймагæн та йæ уидæгтæ, цы 
адæмы æхсæн схъомыл æмæ фæцард, уыдон сты. Æмæ уыдо- 
нæй фæхауд, уæд уый хус бæлас у. Зæхх... Уымæн дзы æм- 
бал нæй. Адæммæ фарн уырдыгæй цæуы, ног хуымы æхсыз- 
гон тæфæй, ног æвзарты цъæх базыртæй, ноггуырд мæнæуы 
гагатæй. Асфальтæй хъуамæ цæй фарн цæуа? Дур æмæ дур! 

92 
Агънаты Гсестæн 
Уый афтæ кæй у, ууыл Фаризæт мисхал дæр гуырысхо нал 
кæны. Уæлдайдæр ныр. Уæдæ уымæн гæнæн куыд и?— ду- 
нейы дзыллæтæ — æмæ уыдоны æхсæн адæймаджы мард фе- 
сæфæд! Иу æрхъуыдыгæнæг æй ма фæуæд? Нæ фæлæ... Зæ- 
ронд ус йæхимидæг фестъæлфыд. Æбуалгъ, тынг æбуалгъ 
хъуыды февзæрд йæ сæры. Адæм цас фылдæр уой, афтæ кæд 
кæрæдзийæн æцæгæлондæр сты, кæрæдзимæ дарддæр кæнынц? 
Фаризæт — донмарæн къодах — цы зоны, фæлæ кæд, мый- 
йаг, йæ хъуыды раст у, кæд дунейы арæзт æцæгæй дæр афтæ 
у, уæд уый куыд у? Афассæйæн ма исты хуызы цырт æвæрд 
куы ’рцæуид. Кæд Афассæйæн не ’мбæлы цырт, уæд ма уæдæ 
кæмæн? Кæд, мыййаг, кæддæр йæ депутаты æвдисæндар кæй 
аскъуыдтæ кодта, уый сног чындæуыд æмæ йæ мард уымæн 
фæхауæггаг. Æмæ цы сарæзта æвзæрæй? Паддзахад чи ба- 
хордта, уыдонæн сæ цыртытæ арвмæ куы фæцыдысты. Мыр- 
за адæмы фæллой йæ хъуыры куы ауагъта æмæ йæ цырт 
хæдзары къулæй стырдæр куы у, уæд Афассæмæ иу дуры 
лыггаг нæ хауы? Хицауад та цæуыл хъуыды кæнынц? Раст 
æмæ зылын кæрæдзийæ цæуыннæ иртасынц? Æви хъуыддæг- 
тæ суйгæнæг сæхæдæг сты? 
Мырза царды куыд уыд, йæ цырты дæр афтæ: худæнбыл, 
йæ хæмпус лæгъз цæсгом — райдзаст, хъæлдзæг, йæ æрфгуы- 
тыл бæрзонд схæцыд æмæ сæрыстырæй фæлгæсы. Цыма бæс- 
ты бикъ, комы дæгъæл у. Уый куынæуал уа, уæд цыма адæмы 
мыггаг сыскъуындзæн. Къуырийы фæстæ йын цырт авæрд- 
той. Фаризæт æй фыццаг хатт, дыууиссæдзæм боны уæлмæрд- 
тæм куы ацыдысты, уæд федта, æмæ йæ цæстытæ цæхæртæ 
акалдтой. Кæм ис рæстдзинад? Ныр, дам, рæстæг аивта, фыд- 
гæнджытæн æмæ нæм цæстфæлдахджытæн бынат нал и. Бæр- 
гæ. Æмæ раздæр, цæмæй сæрибарæй рæзой, уый тыххæй сæ 
хæмпус саумæры сагътам? Цæмæй хуыздæр рæзой, уый тых- 
хæй сыл алы изæр дæр дон кодтам? Ныр, дам, рæстдзинады 
рæстæг у. Æмæ кæд нæ уыд рæстдзинады рæстæг? Радиойæ, 
стæй, телевизор куы фæзынд, уæдæй фæстæмæ ууыл куы дзу- 
рынц. Кæуыл ма æууæнда Фаризæт? Уæвгæ, уый цы зоны, 
донмарæн къодах æмæ донмарæн къодах. Табу Хуыцауæн 
æрбауæд, хъуыддæгтæ рæстмæ ауадзæд. Адæм цай æмæ дзу- 
лæй дæр цæрдзысты, æрмæст сæ Дунесфæлдисæг хæсты аза- 
рæй бахизæд. 
Зæронд ус йæ лæдзæгыл æрæнцой кодта. Чысыл фезмæлд 
дæр ын хохы сæрты ахизæгау ссис. Батырбег дæр æмæ йын 
Лизæ дæр бæргæ бафæдзæхсынц: йæхиуыл йæ зæрдæ куы нæ 
дара, уæд фæлтау æддæмæ ма цæуæд, йæхи хъахъхъæнæд. 
Бæргæ, фæлæ — гъа. Стыхсы, йæхи цы фæкæна, уый нал 
фæзоны, уæдæ æгомыг къултæм кæса — æмæ æддæмæ йæхи 

Йæ рухс ном 
93 
райсы. Нæма ахауд, фæлæ куы ахауа, уæд, æнхъæлдæн, сыс- 
тын нал бафæраздзæн. 
Фаризæт лифт байгомгæнæны сырх къоппа нылхъывта. 
Ацы аргъæутты фæндаг чи æрхъуыды кодта, уымæн йæ цæ- 
рæнбон бирæ. Цал адæймагæн радта удæнцой? Аргъæутты 
фæндаг фезмæлыд, Фаризæты хæрдмæ фæхæссы. Диссаг, 
ахæм фæндаг арвы цъупмæ сараз æмæ уырдыгæй бынмæ ра- 
кæс: цымæ цытæ цæуы нæ зæххыл? Алцыдæр дæхи цæсты- 
тæй фен. Æмæ адæм уый дæр сараздзысты. Сæ зонд бирæ 
кæрды. Диссаг, цард, æцæгдæр — аргъæутты цард, фæлæ Фа- 
ризæты не ’ндавы, йæ зæрдæмæ рухсы цъыртт нæ кæлы. Цымæ 
цæмæн афтæ у? Æмæ-гъа. Æмæ-гъа. 
Лифт æрлæууыд, йæ дуæрттæ байгом сты. 
Æппынфæстаг, Фаризæт скарста: цыртгæнджыты йæхæдæг 
бабæрæг кæндзæн. Цырт йеддæмæ ма исты у? Цас рæстæг ыл 
æрхæц-схæц кæнынц? Стæй Афассæйæн Мырзайы хуызæн 
цырт куы нæ аразынц. Зæронд ус йæ был акъуырдта. Æмæ 
ма уый банхъæлмæ кæсдзæн, фæлæ уыцы Сау лæг æнхъæлмæ 
кæсын нæ зоны, хистæр, кæстæр не ’взары. Нæ!. Фаризæт 
цалынмæ Афассæйы цырт йæхи цæстытæй фена, уæдмæ читт 
дæр нæ бакомдзæн. 
Зæронд ус фатеры дуар сæхгæдта. Уыцы цыртгæнджыты 
кæм агура? Батырбеджы бæргæ афарста, цыма афтæ æнæуи, 
зæрдаивæй. Йæ зæронд мад цы сфæнд кодта, уый цæмæй 
зыдта — æмæ йын, цыртгæнджытæ кæм сты, уый куыддæртæй 
бацамыдта. Цæй, исты амæлттæ кæндзæн, фæрсгæ-фæрсгæ 
ма æлдары хъæу куы ссардæуыд. Æвзаг нæ зоны æмæ æнæ 
æвзаг та гоби у. Уый царциаты диссаг нæу, адæм сæ мадæлон 
æвзагыл мауал дзурæнт! Æмæ бирæ хæттыты Фаризæтмæ афтæ 
фæкæсы, цыма йæ фыдæлты зæххыл нæ, фæлæ æндæр кæм- 
дæр цæры. Дæ цот кæнæ дæ дæ цоты цот мауал æмбарæнт, 
демæ де ’взагыл тыхныхас кæнæнт. Æппынфæстаг, иу адæм, 
æмæ афтæмæй фæйнæ æвзагыл дзурæнт, уымæй ма диссаг- 
дæр цы уа?! 
Батырбег Фаризæты цыртгæнджытæм ницы хуызы ауагъ- 
таид. Сæйрагдæр та, æрмæст уыцы ныхасæй дæр йæ зæрдæхуд- 
ты бацыдаид æмæ цæмæн? Фæлæ йын æнæцæугæ нæ уыд. 
Кæдмæ æнхъæлмæ кастаид? Уыцы зынаргъ дур, цы йæ хо- 
нынц?.. Сау, цæхæр фæкалы, хурмæ айдæнау ферттивы, 
Афассæйæн уымæй куы нæ аразынц, мыййаг, цырт. Æфсæй- 
наг цырт. Æмæ ныртæккæ æфсæйнагæй фылдæр цы ис? Мыр- 
зайы цырт, дам, фынддæс мины аргъ у. Ног æхцайæ. /Еллæх, 
æллæх\ Уыйбæрц æхца цырт саразынæн акал! Уæдæ ма дзы 
сæхимæ, хæдзары дæр куыд нæ баззадаид. 
Сылгоймаг уынджы дæлæрдæм дæр æмæ уæлæрдæм дæр 
акаст. Дæлæрдæм æй цæуын хъæуы, троллейбусы абаддзæн, 

94 
Агънаты Гæстæн 
цыппæрæм æрлæууæны рахиздзæн, стæй хъуыддаг йæхи 
амондзæн. Нæ, нæ фæдзæгъæл уыдзæн, чысыл сывæллон куы 
нæ у. 
Троллейбус æрлæууыд. Цы зын хизæн æм у. Фаризæты цур- 
ты æрыгон лæппу багæпп ласта. Сæгъ! Сæгъ нæ, фæлæ — сырд! 
Сырд троллейбусы тæккæ астæу смидæг æмæ дзагъултæ кæны. 
Фаризæтæн куыд ничи æххуыс кæны. Ау, тынг зын ын кæй у, 
уый адæмæй ничи фиппайы?.. Чысылдæр æй исчи куы асхойа, 
уæд ын æнæ ахаугæ нæй. Гъе, хорз адæм, кæстæртæ, — лæппутæ 
æмæ чызджытæ. Уæ зæронды бонтæ уыл хорзæй æрцæуæнт, фæлæ 
сымах дæр искæд зæронд кæндзыстут æмæ уæд, мæнæ ныр трол- 
лейбусы асинмæ тыххæй цы ус схизы, уый бамбардзыстут. Йæ 
хъуыды æргом зæгъид æмæ... Нæ. Базæронд, уым адæм цы 
аххосджын сты. Уæддæр, цалынмæ троллейбус нæма фезмæ- 
лыд, уæдмæ уæлæмæ кæй сирвæзт, — Фаризæт дыууæ къухæй 
æфсæйнаг хъæлыл ныххæцыд, йæхи йæм нылхъывта, баны- 
хæст ыл. Бадæнтæ иууылдæр — ахст. Исчи йын куы сыстид 
æмæ... Йæ фæрсты сырдау цы æрыгон лæппу æрбагæпп ласта, 
уый астæуккаг бадæнтæй иуы æнцад-æнцойæ бады, æддæмæ 
цымыдисæй кæсы. Фаризæты дысалгъ чидæр ивазы. Лæууын 
дæр æй нал уадзынц æви цы?.. Рæстæмбис кары нæлгоймаг 
сыстад æмæ йын йæ бадæнмæ амоны. Бузныг. Бузныг, чидæ- 
риддæр у, арфæйаг уæд. Нæ! Нæ фыдæлты хорз æгъдæуттæ 
бынтон нæма фесæфтысты, бынтон сæ нæма баныгæдтам. 
Зæронд ус йæхи æруагъта. Ныр ын ницуал у. Æмæ куы 
алæууыдаид, уæддæр мæлгæ нæ акодтаид, фæлæ... Æфсæйнаг 
хъæлыл фидар хæцыд, йæхи хауын нæ бауагътаид. Троллей- 
бусы иу æрлæууæнæй уал ахызтысты. Сæхимæ йæ куы агу- 
рой. Æмæ йæ чи агурдзæн? Кæд йæ чысыл хур. Батырбег 
дæр æмæ Лизæ дæр изæрæй æрбацæуынц. Аслан та — Фа- 
ризæт сæхимæ и, кæм и, уый хъуыды дæр не ’ркæндзæн. 
Стæй кæд æрбацæудзæн, уымæн йæхæдæг дæр ницы зоны; 
куы фæссихор, куы хæрз æрæджиау, æмбисæхсæвты. Дæ сæ- 
рæй куыдз куы рахауа, уæд дзы зæхмæ ницуал æрхæццæ 
уыдзæн æмæ хæдзар ма зон. Студент у. Æмæ студент хъуамæ 
уæгъдрох уа? Йæ мад æмæ йын йæ фыд фидарæй «макæ» 
цæуыннæ зæгъынц. Фаризæт ма йæ хъаруйы ис, уæд ын йæ 
фæндæгтæ бæргæ æрцыбыртæ кæнид, йæ мад æмæ йын йæ 
фыдмæ дæр нæ фæкæсид. Нæ фæлæ Батырбег æгæр фæлмæн 
у. О, о! Æгæр фæлмæн. Æмæ уыцы цырт саразын дæр ныр- 
мæ йæ къухы уымæн не ’фты. Кæд ын рæстæг нæй, æмæ 
Фаризæт та... Телефонæй сæм бадзур. Адæм не сты? Дæ рæс- 
тæгæй сахатырдæг раскъуыддзаг кæн, дæ машинæ дæ быны, 
фæзил сæм. Уæдæмæ йæ нæ фæнды æмæ алы æфсæнттæ агу- 
ры. Айфыццаг дын, куы, дам, мæ фæрсой, уæд сын цы зæгъ- 
дзынæн? Чи йын у, цы хæстæг ын у? Заводы нæ куыста, 

Йæ рухс ном 
95 
пенсимæ уыдонæй нæ ацыд. Фаризæт æм кæсгæйæ баззад. 
Уый цытæ дзуры йæ фырт! Хорздзинад саразынæн сæрма- 
гонд уынаффæ рахæссын хъæуы? 
Фаризæт, Афассæйæн цырт саразын уыдонмæ кæсы, уый 
цасдæр рæстæг зæгъын нæ фæрæзта, йæ риуы йæ фæхаста. 
Батырбегыл æгæр уæззау уаргъ кæй æвæры, уый æмбæрста: 
Афассæйæн фынджыдзаг скодтой, фондз æмæ дзы ссæдз адæй- 
магæй къаддæр нæ уыд. Æмæ ма цырт скæныны хæс дæр ууыл 
бафтау... Фаризæт бирæ фæсагъæс кодта, стæй... Уæдæ хъуа- 
мæ кæмæн загътаид? Фырт æм цасдæр ницы сдзырдта, йе 
’рфгуытæ æрхаудысты, йæ цæсгом ныттар. Кæддæр, æрæджиау 
йæ къæхты бынæй ныуулæфыд: Батырбегæн Афассæ чи у, уый 
нæ зоны. Йæ дыккаг мад у æви... Афассæйы зианы хъуыддæгтæ 
Батырбегмæ цæмæ кæсынц, йæ цуры кæм фæаххосджын? Афас- 
сæ сын ницы хæстæг у, йæ цуры ничи ницы аххосджын у, 
фæлæ... Адæймаг дæ адæймаг куы æнхъæла, йæхи дыл куы 
бафæдзæхса, уæд... Йæ фæстаг ныстуан дæуыл куы баууæнда, 
уæд... Батырбег алцыдæр хорз^æмбары, фæлæ рæстæг, рæс- 
тæг! Йæхи акъабæзтæ кæна? Йæ сæр сисынмæ дæр æй не 
’вдæлы. Йæ мад æй зонгæ-зонын фæлгæты æппары, йæ къух- 
тæ йын бæтты. Исты амалæй ма уыцы цырт саразæд, æмæ йæм 
уæд Фаризæт иу ныхас дæр нал скæндзæн. Нæ, Батырбеджы 
бон не суыдзæн. Ууыл чысыл ратæх-батæх и? Фаризæт йæхи 
нал баурæдта, сыстад, Батырбеджы комкоммæ æрлæууыд æмæ 
йæ цыма фыццаг хатт уыны, афтæ йæм нымдзаст. Цардмæ иу 
боны цæстæй чи кæсы, уый тынг рæдийы, хъысмæт нæ кæмæн 
цы скарста, уый бæрæг нæу. Адæймаг адæймагæн аргъ куынæ- 
уал кæна, адæймаг адæймагæн тæригъæд кæнын куынæуал зона, 
уæд... Цы ма загътаид Фаризæт, Хуыцау йæ зонæг, фæлæ йæ 
фырт фæурæдта. Æнæджелбетт хуызы йын нæ аскъуыдта йæ 
ныхас: хатыр. Уыдæттæ иууылдæр Батырбег хорз зоны, фæлæ 
ма уымæй уæлдай аргъ кæнын кæмæн хъæуы, æгъдау дæттын 
кæмæн æмбæлы, уый дæр зоны. 
Батырбеджы фæстаг ныхæстæ Фаризæтыл æрызгъæлдыс- 
ты ихдоны æртæхтæй. Нæй! Йæ фырт æй не ’мбары. Иу 
æвзагыл бæргæ дзурынц, фæлæ кæрæдзийы не ’мбарынц. Кæд 
Афассæйæн Батырбег нæ аразы цырт, уæд ын Фадизæт йæ- 
хæдæг саразын кæндзæн. О, йæхæдæг! Æмæ цы? Йæ чысыл 
хуримæ цыртгæнджытæм ацыдаид, кæнæ йæ чызг æмæ йе 
сиахсæн загътаид, фæлæ йæ фырты разæй... Нæ! Фаризæт 
Афассæйы æнæ цырт нæ ныууадздзæн. 
Æвæццæгæн, Фаризæты ныхас карз уыд, æмæ Батырбег 
фæсаст: хорз, фендзæн, æркæсдзæн. Æмæ иннæ уатмæ ацыд. 
Цалдæр боны дзы ницы райхъуыст. Æмæ та йæм Фаризæт йæ 
цæсгом ныддардта. Батырбегæй Афассæ рох нæу. Уæлмæрды 
цырт сæвæрыны тыххæй цыдæр сæрмагонд гæххæтт хъæуы, 

96 
Агънаты Гæстæн 
бар райсын хъæуы. Фаризæт йæ армытъæпæнтæ кæрæдзи- 
уыл æрцагъта. Уый та цы диссаг у! Афассæ куы райгас уа, 
уымæй йын тæрсынц? Уый цавæр гæххæтт у? 
Фаризæт йæхи æгæр тыхсын кæны. Батырбег хъуыддаг 
сараздзæн. Зæронд уæлмæрдты ныгæнын нал уадзынц, цыр- 
тæн дæр зæхх хъæуы æмæ... Ног уæлмæрдтæ та дард сты 
æмæ... Цырт æвæрд ын æрцæуæд æмæ кæмфæнды дæр уæд. 
Стæй, уæууа, гакъайы топпыхос куы нæ у, зæронд уæлмæр- 
ды, афтид цырт æвæрд кæм æрцæуа, уыйас зæххы гæбаз ма 
уа, уымæн гæнæн куыд и? Уым дæр, зæронд уæлмæрдты, 
бынæттæ скæнынц, фæлæ... Мады зæрдæ фæкъæпп кодта: йæ 
фырт дзы цыдæр æмбæхсы. Æмæ йæ базыдта. Фаризæт куыд 
бадт, афтæ бадгæйæ базззд. Уый та куыд? Цæмæй дæ марды 
горæтмæ хæстæг уæлмæрдты баныгæнай, уый тыххæй йын 
æхца фидын хъæуы? Йæ хъустыл ма-иу цыдæр ахæм ныхæс- 
тææрцыд, фæлæ... Цæмæ æрхаудтам, цæ... Уæлмæрдызæхх 
уæй кæн, адæмы судзаггаг цæссыгæй цы зæхх сцæхджын, 
уый уæй кæн, уымæй дæхицæн мулк кæн, æхцатæ дзы кус. 
Цæмæ æрцыдыстæм, цæ? Батырбег бахудт. Йæ мад паддзах 
куы уаид, уæд бæстæйы æгъдау бæргæ сæвæрид, фæлæ... Мад 
æм йæ цæстытæ фæтар кодта. Уый худын нæу, ахæм рæстæг 
æлхыскъ ныхæстæ нæ фидауынц. Нæ, Батырбег хынджылæг 
нæ кæны. Мырзайы ингæны зæххæн цас бафыстой, уый йын 
зæгъа? Мин æмæ ’рдæг. Зæронд ус йæ армытъæпæнтæй йæ 
уæрджытæ æрхоста. Мæнæ цытæ хъусы. Алцыдæр æхцайыл 
уæйгæнгæ æмæ æлхæнгæ куыд ссис. Æмæ куыд уæндынц ахæм 
чъизи митæ? «Макæ» зæгъæг сын цæуыннæ и? Советон хица- 
уад нæм нал и æви цы хабар у? Радио æмæ телевизорæй 
æппынæдзух афтæ куы дзурынц, ныр æндæр рæстæджы цæ- 
рæм, цæстфæлдахджытæ æмæ давджытæн сæ уидæгтæ сыс- 
къуыдтам. 
Батырбег та бахудт. Радио æмæ телевизорæй цы рæстæджы 
кой кæнынц, ивддзинæдты рæстæг, рацарæзты рæстæг — уый 
Ирыстонмæ æрбахизæны Æрджынарæджы комы ныссагъд, 
Фæскавказæй та хæхты сæрты æрбахизын нæ фæразы, æмæ 
ивгъуыд рæстæджы баззадыстæм. 
Фаризæт йæ сæр банкъуыста. Уый уыдæттæн ницы æмба- 
ры, фæлæ иу хъуыддаг хорз зоны: уæлмæрдты зæххæй сæудæ- 
джер чи кæны, кæйдæр судзаггаг æхцайæ йæ дзыппытæ кæмæн 
нæрсынц, æддæгуæлæ галуантæ дзы чи аразы, уый адæмы знаг 
у æмæ йæ бынат Сыбыры и. Мæнæ Фаризæт цы рæстæджыты 
цæры! Фæлтау куы амардаид. Цымæ уæййаг цы нæ у, ахæм ма 
зæххыл исты ис? Мырза, гъа, уый мардæн зæхх балхæнын дæр 
ницы хъыгдары, фæлæ Афассæйæн... Нæ-æ! Уый стыр æнæ- 
раст хъуыддаг уаид. Цæргæ-цæрæнбонты, цалынмæ хъæуæй 
алыгъд, уæдмæ хурыскастæй хурныгуылдмæ быдыры чи куыс- 

Йæ рухс ном 
97 
та, йæ цард, йæ хъысмæт зæххимæ баст кæмæн уыд, фæстæ- 
дæр, горæты, цалынмæ пенси райста, уæдмæ иу бон дæр йæ- 
хицæн улæфты бар чи нæ радта, уымæ, уæууа, æртæ санчъе- 
хы зæхх куыд нæ хауы! Ау, уæд ма цæй тыххæй цард? Нæ! 
Фаризæт горæты уæлмæрдты йæхи æвæрын нæ бауадздзæн. 
Хъæумæ! Хъæумæ-иу æй аласæнт, уым æм йе ’мбæрц зæххы 
гæппæл уæддæр æрхаудзæн. Уæлæуыл æлхъывд æмæ æлвæс- 
тæй фæцард æмæ йын уый æгъгъæд фæуæд. 
Батырбег нынкъард. Уæлмæрдты зæхх уæййаг кæй ссис, 
уый Фаризæтæн тынг хъыг кæй уыд, æвæццæгæн, уый бам- 
бæрста. Æмæ дзы уый цы аххосджын у, æхца йæ дзыпмæ 
уый нæ бассивы, мыййаг. Фаризæт ма тыхсæд, нырма йæ 
цæрын хъæуы. Зæронд ус зына-нæзына бахудт: цыма йæхи 
нæ зоны, йæ фырт ын ахæм ныхæстæ кæны. Уымæн йæ цард 
раджы фæци, мæнæ ма дзы æртхутæг баззад, æндæр цы. Сæ 
хъæуы уæлмæрдтæм æй куы фæцæйхæссой, уæд ын тынг æх- 
сызгон уыдзæн. Сæ хæдзармæ, сæ кæртмæ-иу æй разилæнт 
æмæ-иу æй афтæ бауадзæнт цыбыр рæстæг, æмæ йæ цæсгом 
куыд ныррухс уыдзæн, уый адæм иууылдæр фендзысты. 
Ам та йæ чи зоны? Кæй хъæуы? Чи йын зæгъдзæн фæнда- 
раст? Æрбацу æмæ, мыст йæ хуынчъы куыд фæныгъуылы, 
афтæ дæ фатеры фæмидæг у. Дæ балкъон кæнæ дæ лоджæйæ 
дæ сæр радар æмæ та фæцыдæр у. Уæлдайдæр, зымæгон. 
Цыма адæм хаст вæййынц. Фаризæтæй йæ хæдзары цæр- 
джытæ ферох вæййынц. Цалдæргай мæйтæ сæ нал фены æмæ... 
Уый мыстыты цард нæу? Адæм хъуамæ афтæ цæрой? 
Фаризæт ма цы загътаид, чи зоны. Батырбег æй æрба- 
хъæбыс кодта. Уый горæты цардыл ахуыр нæу æмæ йæм 
уымæн афтæ кæсы. О, о. Æвæццæгæн, афтæ уыдзæн. Уæдæ 
йын хъуамæ цы загътаид Фаризæт? Æмæ, æцæгдæр, цы хъуаг 
у? Уæддæр... 
Троллейбусы иннæ æрлæууæны рахиздзæн Фаризæт. Уым, 
цыртгæнджытæ кæм сты, уымæй искæй афæрсдзæн. Зæронд 
ус йæ сæр банкъуыста, йæ фырты ныхас та йæ зæрдыл æрба- 
лæууыд. Ингæны фаг зæхх... Нæ! Уымæн æлхæнæн нæй. 
Стæй цæмæй? Афассæмæ ахæм æхцатæ никæд уыд. Æд мыс- 
тытæ йæ ауæй кæн, уæддæр æм уыйбæрц æхца не ’рæвзæрда- 
ид. Мырза... Мардæй дæр ма цы тыхджын вæййынц. Зæх- 
хæн йæ тæккæ рæсугъддæр, йæ тæккæ хъаймагъдæр бацах- 
сынц. Цæмæты æрхаудыстæм æмæ ма цæмæты æрхаудзыс- 
тæм, цæ?.. 
Фаризæты фарсмæ цы нæлгоймаг бады, — рæстæмбис кары 
лæг, — уыйойæм æрбакаст. Фæрсæджы каст. Цы загъта? Чи? 
Фаризæт? Йæ цæстытæ доны цæмæн зилынц, зæгъы? Куы 
ницы загъта. Уæдæ кæугæ дæр нæ кæны. А-а! Йæхинымæр 
цыдæр дзырдта æмæ йын сирвæзт. Йæ цæстыбынтæ асæрфта. 
7 Агънаты Гæстæн 

98 
Агънаты Гæстæн 
Æцæгдæр, йæ цæстыбынтæ — хуылыдз. Æмæ цæуыл кæуинаг 
фæци? Кæуинаг чи фæци, уый дын Афассæ. Цал азы йыл 
цæуы, уымæй йæ куыд никæд бафарста. Иу фæлтæр сты, 
æмдæндаг, фæлæ уæддæр... Йæ фыды ном цы хуынди... Зыд- 
таид æй, иу хъæуы райгуырдысты, фæлæ йæ хъуыды ницуал 
ахсы. Чи фæраздæр уыдзæн, уый цæмæй зыдта, æндæр... 
Афассæ кæд райгуырд, йæ фыды ном цы хуынд, уый базыд- 
таид. Æмæ цымæ æнæ уыдон цырт аразæн нæй? Уыдон хъуа- 
мæ æнæмæнг цыртыл фыст æрцæуой? 
Батырбег ницы дзырдта, фæстаг рæстæг Фаризæтмæ куыд 
æдзынæгæй, куыд джихтæгæнгæ фæкæсы, афтæ йæм каст. 
Цæмæн æм афтæ ныджджих вæййы? Æвæццæгæн ын тæрсгæ 
кæны, æвæццæгæн, æнкъары, тагъд фæхицæн уыдзысты 
æмæ... 
Лæппу æппынфæстаг мадæй йæ цæстытæ атыдта. Уый, 
адæймаг кæд райгуырд æмæ кæд амард, науæд дзы йæ фыды 
ном фыст ма уа, ахæм иу цырт дæр нæма федта, æмæ куыд 
уыдзæн, нæ зоны. Фаризæт фæтарсти; кæд, мыййаг, цырт 
уый тыххæй арæзт нæ цæуы, уый тыххæй фæкъуылымпы. 
Йæ сæры февзæрд: Афассæ æмæ Фаризæт æмкартæ уыдыс- 
ты, Фаризæт цы аз райгуырд, уый дзы ныффыссæнт æмæ 
рæдыд нæ уыдзæн. Æвæджиауы хорз хъуыды. Иæ фыды ном 
та? Фаризæты фыды ном Хæмыц дзы ныффыссæнт. Æмæ 
уый... Афтæ æмбæлы. Фырт та йæ мадмæ нымдзаст. Уый 
гæнæн куыд ис, æмæ йæ фыды номы бæсты æндæр ном фыст 
æрцæуа? Фаризæт Афассæйы хойы уарзтæй уарзта. Йæ фыд 
Хæмыц, кæд мæрдтыбæстæйы исты ис, уæд Фаризæты фæн- 
дыл дыууæ нæ зæгъдзæн, йæ чызджытыл ма иу куы бафта, 
уæд ын æхсызгон уыдзæн, ноджы, Афассæйы хуызæн чызг... 
Кæд мæрдтыбæсты исты ис, уæд ноггуырды куывд сараздзæн, 
йæ уарзон адæмы æрхондзæн. Батырбег бахудт. О, Хæмыц 
афонмæ кусæрттæгтæ агуры, мæнæ ныртæккæ аргъыл дзурын 
райдайдзæн. 
Мад, цыма лæппуйы æлхыскъ ныхас нæ фехъуыста, йæхи 
афтæ скодта. Уæвгæ та йын йæ тъæнгтæ ацагъта. Сыстад 
æмæ иуварс ацыд. Артæн йе ссудзын æнцон у, фæлæ йæ ахуыс- 
сын кæнын... 
Уыцы ныхас сæм дыууæ къуырийы размæ рауад. Суанг ма 
уæд дæр Фаризæт ныфсджындæр уыди. Цыма Афассæйы цырт 
æртæ-цыппар бонмæ цæттæ уыдзæн, афтæ йæм каст, æмæ 
ныр дæр — нæма. 
Троллейбус æрлæууыд. Фаризæтмæ исчи куы фæкæсид, исчи 
йæм йæ къух куы ’рбадарид æмæ... Йæ цæрæнбон бирæ, 
æрыгон бурхил сылгоймаг ын, æвæццæгæн, йæ хъуыды бам- 
бæрста. Зæронд ус цалдæр къахдзæфы иуварс ацыд, йæ алы- 
варс акаст. Уыцы цыртгæнæн кæм уа, цымæ? Кæд æм бахæц- 

Йæ рухс ном - 
99 
цæ уыдзæн? Сæ машинæйы хуызæн йæ хæд цур æрлæууыд. 
Батырбег ма уæд. Цы йын зæгъдзæн? Цал æмæ йын цал хатты 
бамбарын кодтой: дард ма цæуæд, дуканийы онг — табуафси, 
фæлæ дарддæр... Æмæ ма кæдæм цæуы, уæлдайдæр, фæстаг 
рæстæг. 
Зæронд ус æхсызгонæй сулæфыд: машинæйæ рахызт Ба- 
тырбег нæ, фæлæ æндæр чидæр. Æниу, цæмæй дзы æфсæрмы 
кæны? Æргом ын алцыдæр загътаид. Уый йæ ныййарæг ма- 
дæй куы нæ ’фсæрмы кæны, йæ ныхас ын куы ницæмæ дары. 
Æфсæрмы хъуамæ Фаризæт нæ, фæлæ Батырбег кæна, йæ 
цуры сæргуыоырæй уый хъуамæ æрлæууа. Ис фыртæй, йе 
кæстæртæй Фаризæт ам, дыууæ уынджы æхсæн, цы архайы? 
Йæ алыварс дзæгъæлгæнæджы кæстытæ цæмæн кæны? Æмæ 
йæ исчи тыххæй рарвыста? Уæдæ макæйы аххосджын кæ- 
нæд. Æмæ фезмæлыд. Уыцы цыртгæнджытæ... Фаризæт рæст- 
æмбис кары лæджы æрурæдта. Цыртгæнджытæ? Нæ зоны, 
ам хæстæг ахæм никуы ницы ис. Ау, Батырбег æй сайгæ 
акодтаид? Нæ! Уый йын куыд амыдта, афтæ... Мæнæ йæ ацы 
уынджы цæхгæрмæ фæзилын хъæуы. Æнæ ’взаг адæймаг къо- 
дах у, къодах, Фаризæт та дыууæ хатты къодах. Хур цы тынг 
æндавы. Зæронд ус йæ лæдзæгыл æрæнцад. Искæм уал куы 
абадид æмæ... Куы сбада, уæд æй сыстын нал фæнддзæн. 
Фаризæт акъахдзæф кодта. Цæуын æй нæ хъуыд. Иннæтæй 
йæ уыйас ныфс нæй, фæлæ Албинæ... Уый алцыдæр базыдта- 
ид. Уæртæ уыцы сылгоймаг, адæймаджы чи бамбардзæн, ахæ- 
мы каст кæны. Цыртгæнджытæ?.. Сæ къантор уæртæ — цъæх 
бæрзонд хæдзары цур дыууæуæладзыгон агъуысты, фæлæ сæ 
кæм аразынц, уый нæ зоны. 
Хæларзæрдæ сылгоймаг йæ уæхсчытæ æрбалхъывта. Цыр- 
тытæ кæм аразынц, уый йын уым зæгъдзысты. Йæ бон у, 
æмæ Фаризæты къантормæ бахæццæ кæна. Бузныг, бузныг. 
Ныр алцыдæр ссардзæн. Зæронд ус æваст фæлæууыд. Худи- 
наг! Худинаг! Уый æрдæбон цы ахъуыды кодта? Батырбег 
дын йæ мады сайы? Уый ахæм лæппу у, æмæ йæ мадыл 
гадзрахатæй рацæуа? 
Дыууæ æрыгон чызджы Фаризæты иувæрсты згъорæгау 
ацыдысты. Æмæ сæ фæсте исчи æрбасуры? Уæд цы хабар у, 
сæ сæрыл пыхс кæдæм фæхæссынц? Цымæ адæймаг уæздан- 
дзинад гуырдзæй йæ мады æхсыримæ рахæссы, йæ туджы 
вæййы æви йæм æндæр кæцæйдæр равзæры? Фаризæт ахуыр- 
гонд куы уаид, уæд йæ фарстæн дзуапп, бæргæ, æнцонæй 
раттид, фæлæ ныр... Уымæ гæсгæ уæздандзинад адæймаггуыр- 
дзæй йемæ рахæссы, йæ туджы вæййы. Фаризæты зæронд 
сæр фæйнæрдæм тъæппытæ хауы. Цыртгæнджыты къантор- 
мæ ма исты амалæй куы бахæццæ уаид. Данелы цырт... Хæр- 
заг сызгæ. Фаризæт ма хъæуы куы цард, уæд-иу æй аз цал- 

100 
Лгънаты Гæстæн 
дæр хатты бабæрæг кодта: йæ ингæнмæ йын хæмпæлгæрдæг 
хæстæг никæд бауагъта, уыцы æнæхайыры гæрзæхсæдæн 
иурæстæг кæуылдæрты æрбаирвæзт, æмæ йæ бындзарæй фæ- 
къахта, сæ фæд сæфтой, уæддæр-иу сæ ссардта. Цъæхнæуу — 
табуафси, уый рæзæд, уый рæсугъд у. Алы аз дæр иу хатт, 
мæрдты куадзæны, Данелы цырт ног хъуамæ сахуырстаид. 
Ныр... Цы йын кæна ардыгæй уырдæм. Фаризæт Батырбегæн 
цалдæр хатты бæргæ бамбарын кодта: ныууайæд æм йе йæ- 
хæдæг, йе иумæ, æмæ уыцы ингæн асыгъдæг хъæуы... æмæ... 
Йæ къухыл ын куыд ныххæца æмæ йæ тыххæй куыд акæна. 
Уæвгæ йын хъæугæ афтæ кæны. Ау, йæхæдæг æй не ’мбары? 
Æви уый дæр йæ фырт Асланы хуызæн мæрдтыл йæ къух 
ауыгъта: цы ма сæ мысæм, цы пайда ма сæ ис, цæмæ ма 
хъæуынц? Рæстæгсафæн, æндæр ницы. Дæ-дæ-дæй, кæд Ба- 
тырбег дæр афтæ хъуыды кæны. Нæ! Нæ! Уый афтæ нæ хъуы- 
ды кæндзæн. Фаризæт, зæронд хæррæгъ, æмæ ма уый дæр 
цыдæртæ куы зоны. Чи нал и, адæм уыдонимæ фидæр баст 
сты. Уæдæ нæм кæд нæ фарн, не ’гъдау, не ’взаг уыдонæй не 
’рбацыдысты, уæд кæмæй? Нæ! Мæрдтæ æмæ æгæстæ кæрæдзи- 
уыл фидар баст сты. Йæ мæрдты чи нæ мысы, йæ ивгъуыд йæ 
зæрдыл кæмæн нæ лæууы, уый йæхæдæг йæхи æнæ фидæн 
кæны. Цыдæр нæ фаг кæны ныры адæмæн, суанг, гъæйтт- 
мардзæ йæ кары чи бацыд, уыдонæн дæр. Хуыцау сæ сæхи- 
уыл скодта. Цæмæй æвзæр лæппу у Батырбег, уæддæр... Афтæ 
æнæрхъуыды цæмæн у? Иу сабат кæнæ хуыцаубон доны был- 
мæ цæуыны бæсты дæ фыды ингæн бабæрæг кæн. Машинæ 
æххуырсын дæ нæ хъæуы. Дæ кæстæрты дæр демæ акæн, 
уадз æмæ, кæцæй рацыдысты, сæ уидæгтæ кæм сты, уый зо- 
ной. Дæ фыды цыртыл дæ къух авæр, йæ ингæны цур æнæ- 
дзургæйæ балæуу æмæ дæхимæ ныхъхъус: чи дæ, цавæр адæй- 
маг дæ, цы цæсгомæй лæууыс дæ фыды ингæны цур? Иурæс- 
тæджы Батырбегæй цы æнæууылд ныхас сирвæзт. Нæ. Хæрд- 
мæ йæ æххæст не суагъта, фæлæ уæддæр æмбæрстгонд уыд. 
Æвæццæгæн, æнæнхъæлæджы, æндæр... Фаризæты зæрдæ 
цыма сау хъамайæ барæхуыста. Акса-ма, Батырбег йæ фыды 
нæ хъуыды кæны, фыды ад цы у, уый дзы нæ банкъардта 
æмæ... Æмæ цы? Æмæ цы, уый нал загъта, фæлæ йæ Фари- 
зæт уæддæр хорз бамбæрста. Иугæр Батырбег хæрз æрыгонæй 
сидзæрæй баззад, йæ фыд ын галуантæ нæ ныууагъта, уæд 
хъуамæ йæ зæрдыл куыд лæууа? Дæ дадзинты кæй туг хъа- 
ры, кæй мыггаг, кæй ном хæссыс, уымæн рохгæнæн куыд 
и?.. Батырбег бахудт. Уый йæ мад пехуымпар куы басгуыхт. 
Фаризæт, пехуымпар у, цы у, уымæн ницы зоны, фæлæ иу 
хъуыддагыл дызæрдыг нæ кæны: йæ фыдæлты йæхи чи нæ 
хоны, уый ацы зæххыл дзæгъæлы цæры. Æмæ Батырбег куы 

Йæ рухс ном 
101 
ницы зæгъы, фыды ад кæй нæ базыдта, йæ ныхас ууыл у, 
æндæр... 
Аслан сæм хъуыста. Стæй сыл йæ къух ауыгъта: цæуыл 
дзурой, уый сын нæй, æмæ дзурынц. Æдзух «фыдæлтæ, фы- 
дæлтæ», «хистæртæ, хистæртæ», «хæст, хæст» кæнынц. Цар- 
ды æндæр ницы ис? Цы сарæзтой сæ фыдæлтæ хорзæй? Нæ 
бæстæ иннæ бæстæты фæстæ кæмдæр баззад. Фаризæт æм 
йæхи нæ баурæдта. Аслан цы дзуры, уый æмбары, йæ ныхæс- 
тыл хъуыды кæны? Батырбег дæр æм йæхи фæтар кодта, йæ 
сæрæй йын уатмæ ацамыдта: ацæуæд æмæ ахуыр кæнæд, хис- 
тæртæ цы дзурынц, уыимæ йæ ницы хъуыддаг ис. 
Лæппу кæм лæууыд, уырдыгæй уыдисн дæр нæ фезмæлыд. 
Бахудт. Фаризæт æмæ Батырбегыл йæ цæстытæ ахаста. Тæ- 
ригъæд сын кæны. Базæронд сты, æмæ цард цы у, уый нæ 
бамбæрстой, йæ иувæрсты фæцыдысты. Æмæ ма Фаризæт — 
гъа, уый фыдæлтыккон адæймаг у, уый æндæр фæлтæрæй у, 
абоны цардæй дард кæмдæр баззад, фæлæ Батырбег та? Уый 
кæм цæры, ныр æви зноны? Аслан æмæ йæ фæлтæр уыдонæй 
цæмæй хицæн кæнынц, уый сын зæгъа? Уый Фаризæт æнæуи 
дæр зоны. Уымæй, æмæ сæ дунейыл сæхи йеддæмæ ницы 
æндавы, æрмæстдæр сæ ис иу мæт — сæ гуыбын æмæ се рагъ. 
Нæ! Уымæй нæ. Уæдæмæ уыдон зондджындæр сты, уыдон, 
царды æцæгæй цы ис, уый уынынц, искæй цæстытæй йæм нæ 
кæсынц, фæлæ сæхи цæстытæй. Æмæ Аслан ацыд. Сæрысты- 
рæй. Сæрбæрзондæй. Уæлахиздзау куыд фæцæуы, афтæмæй. 
Иæ уаты дуар йæ фæстæ нæма рахгæдта, афтæ йæ магнито- 
фоны цъæхахст райхъуыст. 
Батырбег дæр сыстад æмæ ацыд. Фаризæт иунæгæй баз- 
зад. Арæх цæуыл фæхъуыды кæны: æвзонг фæлтæрæй, суанг 
Батырбеджы фæлтæрæй дæр, хæст афтæ цæмæн адард? Уæдæ 
цыма уыцы фыдазтæ знон уыдысты, Фаризæтмæ та афтæ 
кæсы. Адæмы хуыздæртæ уым куы бабын сты, уæд ын куыд и 
рохгæнæн? Уыцы фыдбонтæ Фаризæт ныр дæр ма йæ фынты 
уыны æмæ фесхъиуы. Йæ хуыссæны тарст бадт ракæны. Хæст 
фыны кæй уыны, уый куы бамбары, уæд йæхиуыл дзуæрттæ 
бафтауы, æхсызгонæй сулæфы. Æмæ уый Фаризæт. Уæд, 
хæсты цæхæры чи бахауд, кæрæй-кæронмæ дзы мæлæтимæ 
фæрсæй-фæрстæм чи фæцыд, йæ къæсмæ къабаз æмæ уæнг- 
цухæй чи сыздæхт, уый та цы уавæры и? Уый рисæй хъуамæ 
æппæт дуне ма риссид? Æмæ чи нал ис, уыдон та... Уыдоны 
æфсармæй хъуамæ æппынæдзух дæр сæргуыбырæй ма цæ- 
уиккам. Зæххыл цыдæриддæр адæм и, уыдон сæ хъуамæ иу 
бон дæр ма рох кæной. Иу бон дæр! Мах та?.. Батырбег 
дæр... Хæсты азтæн цы зоны, хæсты фыццаг аз райгуырд, 
фæлæ уый фæстæ азтæ хъуамæ йæ зæрдыл ма дарид. Æмæ... 
Æмæ сæ нæ рох кæны. Уый цард уыд? Мæгуырты мæгуыр- 

102 
Агъпаты Гсестæн 
дæртæ. Йæ ныхас æдзухдæр афтæ аздахы, цыма уый Фари- 
зæты аххос уыди. Æмæ уый цы аххосджын уыд? Рæстæг йæ- 
хионтæ кодта. Рæстæг? Уæд дæр æмæ æдзухдæр цард афтæ 
уыд æмæ афтæ уыдзæн: чи цы аккаг у, ахæм цард кæны. Уæд 
дæр хорз чи цард, ахæмтæ бирæ уыд, уавæртæй пайда код- 
той. Фаризæтæн йæ бон колхозы кусын уыд æмæ куыста. 
Уымæн æмæ хорз зыдта: куы ницы бакуса, уæд йæ сидзæртæ 
бынтондæр æххормагæй баззайдзысты. Рувæнты хурыскастæй 
хурныгуылдмæ йæ астæу никæд сраст. Æмæ цы? Куыд цы? 
Иæ лæппу æмæ йæ чызгæй æххормагæй ничи ныррæсыд, адæ- 
мы рæнхъмæ рацыдысты. Фылдæртæ куыд кодтой, Фаризæ- 
ты дæр афтæ кæнын хъуыд. Ома, хъуамæ давыныл, цæст- 
фæлдахæн митæ кæныныл ныллæууыдаид? Фаризæт колхозы 
быдырæй давæггаг иу гага дæр йæ хæдзармæ никæд бауагъ- 
та. Ныр адæмæй бирæтæн уæлдай нал у, сæхи дзыпмæ нывна- 
лынц æви паддзахады дзыпмæ, уый нал хатынц, дæхи сыгъдæг 
фæллойæ цæрыс æви давæггагæй, уымæ ничиуал кæсы. Ба- 
тырбег йæ армыгъæпæн йæ мады уæхскыл ахаста. Уæдæ Ба- 
тырбег та цы зæгъынмæ хъавы: Фаризæт, раст адæймаг дæн, 
зæгъгæ, йæхи нæ, фæлæ йæ бинонты дæр сулæфт никæд ба- 
уагъта, æмæ сыл фырмæгуырæй гæбæр схæцыд. Дæ цæхæра- 
доны фæстæ — колхозы быдыртæ, цæст сыл не ’ххæссы, кауæй 
багæпп кæн æмæ иу-цалдæр æфсиры æрбаппар. Давгæ — нæ. 
Быдыры чи аззад, ахæм дзенкъортæ. Пайда у? У! Колхоз уымæй 
мæгуырдæр фæуыдзæн? Нæ-æ! Фаризæтта... Иу гага дæр нæ! 
Æмæ сæ хæдзар хъæуы тæккæ æгуыдзæгдæр, тæккæ ныллæг- 
дæрæй баззад. Батырбегмæ-иу сæ хæдзар æрдæгмард цъиуы 
хуызæн каст. О, афтæ уыд! Фæлæ Фаризæт йæхи дæр æмæ йæ 
цоты дæр бахъахъхъæдта, галиу фæндагыл дзы ничи æрлæу- 
уыд. Суанг зымæджы, нартхо^э-иу миты бын фæци, уæддæр 
дзы Фаризæт никæд рахаста. Иæ роны дзы тæрсгæ-ризгæйæ 
никæд атъыста. Уæд йæ буар сыгъдаид. Адæмы æхсæн ма цы 
цæсгомæй æрлæууыдаид? Фаризæт никуы ницæмæ фæныхылд- 
та, æмæ раст уыд, тынг раст! Дуары æнафоны æрбахостæй ни- 
кæд фæтарст, никæд фестъæлфыд. Фаризæт адæмы æмæ дзу- 
æртты цур сыгъдæг у, мæрдтæм æнæкъæмдзæстыгæй бацæу- 
дзæн йæ цардæмбалы цурмæ. 
Батырбег бахуды, хин худт. О, о! Адæймаг сыгъдæгцæс- 
гом куы уа, уæд уымæй хуыздæр ницы ис. Аслан сæ цуры 
фæци, уæд æнæмæнг йæ фыды ныхæстыл бафтыдтаид. О, о, 
сыгъдæг зæрдæйæ хуыздæр ницы и, сыгъдæгзæрдæ у æмæ дæ 
уæд хæринаг дæр нæ хъæуы, дарæс дæр, æхца дæр, цардæй 
къæртт æипардзынæ. 
Ивгъуыд бонтæ зæрдыл æрлæууыдысты, уæд Батырбег йæ 
хæлаф ма æрымыса, уый гæнæн нæй. Æмæ ныттар, нырхæн- 
дæг вæййы. Уый цард уыд? Кæд хуыскъæлæй дæ гуыбын 

Йæ рухс ном 
103 
байдзаг кæнай, уæд Хуыцаумæ кув. Хур — дæ хæдон, зæхх — 
дæ дзабыр. Цы чындæуа, цард афтæ уыд. 
Уыцы хæлаф Фаризæты цæстыты цур дæр арæх февзæры. 
Куы кауыл хусгæнгæйæ, куы та сæ кæрты телыл ауыгъдæй, 
куы та йæ хъæбысы февзæры, фемпъузы йæ, иу сынк иннæ- 
уыл фефтауы. Æцæгдæр, иу гæппæл дзы йæхицæй нал уыд, 
иу æмпъузæн иннæйы æмбæрзта. Фæстагмæ хæлаф æмпъу- 
зæнтæй афтæ суæззау, æмæ йæ къух нал урæдта, уæлдайдæр, 
фæсæхсад. Сбæзджын, хæрæджы æфтаугæйæ бæзджындæр. 
Хорз цæмæ уыд? Зымæгон агургæ æмæ æнæаргæ хæлаф — 
хъарм. Фæлæ сæрд... Уæддæр Батырбегæй иу ныхас никæд 
схауд, цыма-иу алы райсом дæр ног хæлаф скодта. Чысылæй 
фæстæмæ дæр æмбаргæ рахаста, бонзонгæ. Исты куы загъта- 
ид, уæддæр ын Фаризæт ног хæлаф нæ ахуыдтаид. Никуы 
ницы загъта, фæлæ йæ зæрдæйы сау хъæдгомæй баззад. 
Иубон Батырбег сæхимæ æрбацыд худгæйæ. Абоныстæн, 
Фаризæт ын ныр дæр ма йæ хъæлдзæг, йæ рухс цæсгом хорз 
хъуыды кæны. Цыма хуры тынтæ иууылдæр йæ лæппуйы 
цæсгомыл хъазыдысты, уымæ арæзт уыдысты, афтæ йæм фæ- 
каст. Батырбеджы къухы — дзыхъхъынног кърандас, цыргъ 
дæр нæма уыд. Батырбег æй хæрдмæ систа бæрзонд, цыма 
тырыса уыд, дæлæмæ йæ нал æмæ нал уагъта, йæ къухы тæл- 
фыд. Мад æм каст, йæ цæстытæ дзы нал иста; кæм ын уыд 
уыцы ног кърандас, цæмæй йæ балхæдта? Лæппуйы хъæлæс 
— хъæлдзæг, зæлланг кодта. Уыди йын, уыд! Рамбылдта! 
Куыд? Кæмæй? Цы дзуры йæ хъæбул? Ахæм ног кърандас... 
Лæппутимæ схæснаг кодта; йæ хæлафы хъуымац цыхуызæн 
у, уый йын чи базондзæн? Æмæ уæд цы? Чи йæ базона, уый 
йыл хæрæгбадт скæндзæн æмæ йæ иннæ тигъмæ ахæсдзæн. 
Куы нæ йæ базона, уæд фæхæрд, æмæ Батырбегæн хъуамæ 
исты радта: пъеро, тетрад кæнæ кърандас... Лæппутæ уай- 
тагъд сразы сты, цыма æнцонæй рамбулдзысты, фыццаг æр- 
кастæй Батырбеджы хæлафы хъуымац базондзысты, афтæ æн- 
хъæлдтой. Се ’хсæнæй иуы равзæрстой. Лæппу хæлафыл йæ 
цæст хаста, алырдыгæй дæр æм каст, уырзæй йæ сгæрста, иу 
æмпъызты фæстæ иннæ æмпъызт агуырдта. Хæлафмæ цас 
фылдæр каст, цас фылдæр æй сгæрста, уыйас йæ цæсгомы 
рухс ивта, йæ ныфс тад. Чысыл раздæр дæр ма Батырбеджы 
сæрты чи каст, ныртæккæ мæ иу тигъæй иннæ тигъмæ фæ- 
цæйскъæфдзæн, зæгъгæ, хъæрæй чи дзырдта, уымæн цæсты- 
ты раз йе уæнгтæ æрызгъæлдысты. Фæхæрд уыдзæн, уый йæ 
уæддæр нæма уырныдта. Цалдæр хатты Батырбеджы хæлафы 
фадгуытæ хæрдмæ сфæлдæхта. Цæстæй хорз чи нал фæуыны, 
уый куыд лæмбынæгæй фæкæсы, афтæ йæм каст. Цалдæр 
æмпъузæнмæ бацамыдта; кæд уый у, кæд мæнæ ай у — сæ иу 
дæр хæлафы æцæг хъуымац нæ разынд. Æмæ уæд йæ къухтæ 

104 
Лгънаты Гæстæн 
сдардта. Фæхæрд. Батырбегыл та базыртæ разад, цы уыд, 
уымæй фестырдæр, фæтыхджындæр. Рамбылдта! Йæ хæла- 
фы комдæл суагъта æмæ мидæгæй комдæлæй, æнæмпъызт 
цы уадздзаг баззад, уырдыгæй иу æндах раласта. Уый хуы- 
мæтæджы æндах нæ уыд — сызгъæрин æндах, уæлахизхæс- 
сæг æндах! Лæппутæ ныссабыр сты, иу стыф, иу сыбыртт сæ 
никæмæйуал хъуыст. Хæснаггæнæг... Йæ ном... Батырбе- 
гæй куыд æрбайрох вæййы... а-а... Темыр. Ныртæккæ, æн- 
хъæлдæн, колхозы трактористæй кусы. Ницы дзы рауад. Йæ 
цæрæнбон бирæ уæд — Батырбегæн хорз баххуыс — зивæг- 
гæнгæ йæ кæттаг хызынæй кърандас систа, дзыхъхъынног 
кърандас. 
Батырбеджы хæлафы хабар æнæхъæн скъолайыл айхъуыст. 
Чи йын базондзæн йæ хъуымац? Йе ’мбæлттæ йæ ма рахъæр 
кæнæнт, æндæр ничи. Иу адæймаг дæр — нæ! Æмæ æцæгдæр, 
цалдæр хатгы ма схæснаг кодта, æмæ иу хатт дæр нæ фембылд. 
Уæды хуызæн сæрыстыр æмæ хъал никæд уыд йæхицæй дæр 
æмæ йæ хæлафæй дæр. Куы-иу тетрад рамбылдта, куы пъеро, 
куы ручкæ, куы цы. Фæстагмæ, ахæм хæлаф ын кæй и, уый 
йæм суанг хорз кæсын дæр райдыдта. Йемæ стырдæр истæ- 
уыл исчи куы ахæснаг кæнид, стырдæр исты йæ къухмæ куы 
’рбахауид, уый йæ тынг фæндыд, фæлæ йæ ныфс ничи хаста. 
Цæмæй тарст: иу хæснагæй иннæ хæснагмæ, йæ хæлафы ком- 
дæлæй ма æнæмпъызт цы уадздзаг баззад, уый æндæхтæ ласт 
куы фæуой, куы ницæуылуал дзы фæхæст уа... Дзæгъæлы 
тарст. Лæппутæ йын, рæстæг куыд цыд, афтæ йæ хæлафмæ 
фыццаджы хуызæн цымыдисæй нал кастысты, фæстагмæ сæ 
бынтондæр ферох. 
Уæд кæцы къласы ахуыр кодта Батырбег? Æхсæзæм æви 
æвдæмы? Йæхимидæг скарста: дуне иннæрдæм куы рафæлдæха, 
уæддæр ын дæс къласы æнæ фæуæвгæ нæй, институтмæ дæр 
бацæудзæн. Хъуамæ æнæмæнг йæ цард аива, хæснаг кæимæ 
кодта, йæ хæлафы комдæлæй æндæхтæ куы ласта, уæд-иу 
фырхудæгæй артæнхæлдтæ чи кодта, уыдонæн Батырбег, чи у, 
уый базонын кæндзæн. Æмæ йæ, æвæццæгæн, ныр зонынц. 
Фаризæт разы у йæ фыртæй. Æмæ дзы цæуыннæ уа разы? 
Батырбеджы бынаты æндæр исчи, уæд цæрæнбонты дæллаг 
галæй фæцыдаид. Дæс къласы нæ, фæлæ авд къласы дæр нæ 
фæуыдаид каст. Уый та скъола иттæг хорз бæрæггæнæнтимæ 
фæци. Кады гæххæтт дæр ма йын радтой. Исчи Батырбегæй 
æппæлы, уæд-иу Фаризæт ног райгуырд, дуне-иу æм бирæ 
райдзастдæр æмæ рæсугъддæр каст. Батырбег цардæн читт 
нæ бакуымдта, йæ ныхмæ цæхгæр ныллæууыд, йæ фæндаг 
размæ айгæрста. Кæй бауырндзæн, æмæ абоны фæтæнуæхск, 
бæрзонд, саджы фисынтыл амад Батырбег кæддæр бæгъæм- 
вад æмæ гомгуыбынæй згъордта. Хурмæ-иу йæ сæры хилтæ 

Йæ рухс пом 
105 
сбур сты, йæ къæхты дурæфхæлдтæй-иу иу нæма сдзæбæх, 
афтæ-иу иннæ фæзынд; уынгæй-иу хъыбылы хуызæн мила 
æмæ чъиллонæй æрбацыд. Йæ къæхты бынтæ-иу фæйнæджы 
хуызæн ныхъхъæбæр, ныскъуыдтæ сты... цæст сæм бакæсын 
нæ куымдта, фæлæ йæ бон цы уыд Фаризæтæн? Диссаг, уыцы 
какон сындзыты ницы урæдта. Кæс, æмæ та Батырбег къуы- 
лых-къуылых, йæ къахы туг кæлы, афтæмæй æрбазгъоры. 
Æмæ Фаризæтмæ афтæ кæсын райдыдта, цыма уыцы какон 
сындзытæ Батырбеджы къахы нæ, фæлæ æфсæйнаджы дæр 
сныхсдзысты. Йе ’взонджы бонты цы федта Батырбег цар- 
дæй? Фаризæт ын цæмæй тарст: куы нæ сырæза, уыцы дæлæ- 
мæдзыдæй куы баззайа. Æхсæзæм, æвдæм къласы онг цыдæр 
гуыбыр уыд, æлхъывд, йæ уæхсчытæ размæ фæцудыдтой, йæ 
карæнтæй бирæ къаддæр рахаста. Стæй æваст рæзынмæ фæци. 
Йе уæнгтæ сраст сты, тала бæласæй цы кæныс. Æстæм-фарæс- 
тæм къласы ас лæджы хуызæн уыд. Асланмæ йæ фыды æвзон- 
джы бонты цард æцæг нæ фæкæсы, цыма цы уыд, ууыл ма 
Фаризæт дæр æмæ Батырбег дæр фондзыссæдз ахæмы баф- 
тауынц, аргъæуттæ йын фæдзурынц. Нæ! Сæ иу дæр æмæ йæм 
иннæ дæр мисхалы бæрц дæр ницы бафтауы. Уыцы цардмæ 
ма æфтауынтæ исты хъæуы? Цæмæндæр арæх Фаризæты 
цæстытыл Батырбег цыппар-фондзаздзыдæй ауайы. Лæппу 
йын йæ зæнгтæм йæхи нылхъивы, Фаризæт ын йæ мæллæг 
хурсыгъд уæхсчытæ йæ армытъæпæнтæй фæсæрфы, сывæл- 
лон ныссабыр вæййы. Цыма æцæгдæр йæ фырт йæ хъæбысы 
ис, афтæ йæм фæкæсы. Мæнæ та ныр дæр... Хурсыгъд чысыл 
сывæллон æрбазгъоры. О, Фаризæт ын йæ рынтæ ахæра. 
Батырбег мады зонгуытыл йæ сæр æруагъта, йæ цæсгом сæм 
нылхъывта. Фаризæт ын йæ синтыл йæ къух ахаста. Сæ иуæй 
дæр сыбыртт нæ хъуысы. Цы амондджын сты дыууæйæ дæр! 
Батырбег — кæддæры чысыл Батырбег, фæлæ Фаризæт... 
Кæддæры æрыгон сылгоймаг нæ хæссы йæ армытъæпæн сы- 
вæллоныл, фæлæ æнæбон зæронд ус, йæ къух ризы, йæ къу- 
хы уæлармы æнцъылдтæ сау тæлмытæ дарынц. Сывæллон 
фæлмы æрбайсæфт. 
Фаризæты цæстытæ доны разылдысты. Уæддæр амондджын 
у. Йæхæдæг дæр, йæ лæппу дæр æмæ ма йæ чызг дæр æры- 
гондæр куы уыдысты, æнхъæлдæн ма ныр дæр уыцы амон- 
дæй цæры. Зоны йæ: ивгъуыдæн раздахæн нæй, уæддæр... 
Уæддæр йемæ ис. Ис! Ис ивгъуыд амондæй дæр цæрæн. Мæнæ 
ныр уæрæх, авджы хуызæн лæгъз асфальт тротуарыл фæ- 
цæуы, уæрæх фæндагыл машинæтæ дыууæрдæм ивылынц, сæ 
иу иннæйы фæрсты размæ йæхи æппары, фæндаджы фæйнæ- 
фарс арвæмбæрц урс хæдзæрттæ арвы къуск æрбалхъывтой, 
уæддæр Фаризæт ивгъуыды и. Нæ фæлæ ивгъуыд æмæ абон 
сиу сты. Батырбеджы æмпъызтытæ хæлаф йæ разы фегуыры, 

106 
Лгънаты Гæстæп 
куы иу фатеры балкъоныл ауыгъдæй фæзыны, куы иннæ фа- 
теры балкъонæй разыны, куы та, фæндаджы сæрмæ троллей- 
бустæн цы телтæ уагъд и, уыдоныл февзæры. Хатгай Фари- 
зæты цæстыты рæзты аселф кæны, бавнал æм, ацахс æй, фæлæ 
фæцъыллинг ласы. 
Зæронд ус æрлæууыд, йæ къæхты бынæй ныуулæфыд. Æмæ, 
дам, ивгъуыд не ’рыздæхы! Ивгъуыд æдзухдæр немæ и. 
Батырбег худгæ æрбацæуы, уæд æй зон: цыдæр та рам- 
былдта. Уый уæд, уыцы æмпъызтытæ хæлафы рæстæджы. 
Худт Фаризæт дæр. Æрмæст фыркатайæ, фырадæргæй, фыр- 
мæстæй: афтæ мæгуыр кæдмæ уыдзысты, сæхиуыл кæд фæ- 
хæцдзысты, цы кæна?.. Йæ цæстытæ цы уысм адон уыдзысты, 
йæ кæуын кæд фемæхсдзæн, уый-иу нæ зыдта, æмæ лæппу 
æмæ чызгæй йæхи æмбæхста; цæмæн æй феной æнæбонæй, 
йæ цæссыг згъалгæ? Дæ кæуын дæ хъуырмæ схæццæ, æмæ 
йæ кæд дæ бон бауромын у, уæд дæхимидæг фæку, дæ сусæг 
цæссыгæй дæхи æхс, кæнæ сусæгæй дæ тыппыртæ суадз, дæ 
цæстытæ куыд ныссырх уой, афтæ фæдзыназ, æмæ дын фен- 
цондæр уыдзæн. 
Фаризæты зæрдæ суынгæг, уæд-иу æй Батырбег базыдта. 
Иуахæмы йæ хæд фæстæ уаты фегуырд. Йæ цуры алæууыд, 
æнахъом, фæлæ йæ кары чи бацыд, ахæм лæппу. Лæппу нæ, 
фæлæ гъæйтт-мардзæ лæг. Йе ’мбаргæ цæстытæ йыл ахаста, 
стæй йын йæ уæхсчытыл схæцыд. Йæ къухты тых ма йын 
ныр дæр æнкъары: хъæддых. Йæ хъæлæс дæр — гъæйтт- 
мардзæ лæджы хъæлæс — бæзджын, фидар, бардзырд дæттæ- 
гау: абонæй фæстæмæ Фаризæты кæугæ куыд никæдуал фена, 
афтæ. Лæппу йæм комкоммæ ныккаст, æмæ дзы Фаризæт феф- 
сæрмы. Уæд Фаризæт бамбæрста: йæ хæдзары рæзы лæджы 
бындзæфхад. Хæстмæ цы æрыгон лæппутæ ацыд, уыдонæй ма 
фæстæмæ чи раздæхт, уыдон куыд фæзæрондхуыз сты, Ба- 
тырбег дæр афтæ фæкардæрхуыз. Уый дæр хæст йæ буарыл 
бавзæрста. Æмæ хæст йæ иувæрсты кæмæн ацыд? 
Йæ ныхас зæрдæйы ныфс уагъта: Фаризæт æппындæр ма- 
цæмæй тæрсæд. Кæсæд ма-иу, æппындæр ницы хъуаг уыдзыс- 
ты. Уæд æнахъом лæппу цы загъта, уый æцæг разынд. Цæ- 
мæй хъæстаг у Фаризæт, цы хъуаг сты? Зæронд усы къа- 
хайст бынтондæр æрсабыр, цæмæндæр йæ алыварсмæ акаст. 
Цы хъуаг сты? Алцыдæр сæм — парахат. Нæ! Цыдæр хъуаг 
сты! Цыдæр сын нæ фаг кæны, фæлæ цы?.. Æви уыцы цы- 
дæр æрмæстдæр Фаризæтæн нæ фаг кæны, иннæ бинонтæ — 
алцæмæй дæр æххæст, разы. Æмæ-гъа, æмæ-гъа, Фаризæт 
базæронд æмæ ницуал зоны. 
Зæронд ус, цы хæдзармæ йын бацамындæуыд, уый цур 
æрлæууыд. Ныртæккæ йæм ацы бæрзонд асинтыл схизыны 
хъару нæ разындзæн. Æмæ асины бинаг къæпхæныл йæхи 

Йсе рухс ном 
107 
æруагъта. Сбадт. Аив нæу, фæлæ... Уымæн цыдæртæ хатыр 
кæнын æмбæлы. Асинтыл чидæриддæр цæуы, уæлæмæ дæр 
æмæ дæлæмæ дæр, уыдон æм æнæмæнг бакæсынц. Æмæ ныр- 
тæккæ сыстдзæн. Худинаг у, хи фегад кæнынæн бирæ нæ 
хъæуы, æмæ Фаризæт йæ лæдзæджы æнцæйтты хъæрзгæ араст. 
Асины иу къæпхæнæй иннæмæ йæ зæронд къабæзтæ сыфцæй 
ласæгау кæны. Иу къæпхæн, иннæ къæпхæн... Кæй афæр- 
са?.. Мæнæ иу Хуыцауысконд лæг. Фаризæтæн уартæ фаллаг 
уаты алцыдæр зæгъдзысты. Ацы зæххыл, адæмы хъæр чи 
’мбары, уыдон се ’ппæт нæма фесæфтысты. Сылгоймаг амынд 
уаты дуар бахоста. Æмбæлы? Дзуапп ын ничи радта, фæлæ 
уæддæр уатмæ бахызт. Цалдæр адæймаджы дзы. Стъолы 
фарсмæ — тынг лæгъздаст лæппулæг. Фæлмæн бандоны бады 
æмæ цыдæртæ фыссы, йæ ручкæ гæххæттыл кафы. Йæ сæ- 
рыл схæцыд, зæронд усмæ бахудт. Цæуыннæ сæм æмбæлы? 
Уыдон ам адæмæн лæггад кæныны тыххæй сты, адæм сæм 
уыйбæрц дæр цæуæнт. Фаризæт йæ уæхсчытыл схæцыд. Уый 
цавæр æнæууылд ныхас у? Хуыцау уыцы хорзæх ракæнæд, 
цæмæй адæм цыртгæнджытæм къаддæр цæуой. 
Къанторы хицау Фаризæтмæ скаст, бахудт æм: ацы Хуы- 
цауысконд зæронд ус сæм цæмæ ’рбацыд? Батырбеджы ка- 
рæн дыууæ лæджы æрбахызтысты. Фаризæт йæ ныхас уыдо- 
ны разæй зæгъа, æви... Йе ’рбацыды нысан бамбарын кодта. 
Дыууæ лæджы йæм æрбакастысты. Къæйных каст. Къанторы 
хицау йæ ручкæйæ хъазы, иу къухæй йæ иннæмæ баппары, 
стъол дзы æрхойы. Фаризæт цы цыртæй зæгъы, æфсæйнаг 
цыртытæ, ныртæккæ ахæмтæ ничиуал аразы, уыдон дæс æмæ 
ссæдз, фондз æмæ ссæдз азы размæ æвæрдтой. Ныртæккæ 
мраморæй аразынц. О, уый Фаризæт дæр зоны, фæлæ лæппу 
гæххæттытæм куы ’ркæсид. Æмæ сæм цы кæса? Уыдон ахæм 
цыртытæ нæ аразынц. О, Фаризæт ын йæ рынтæ ахæра, уæд- 
дæр сæм куы ’ркæсид. Хицау цыдæр гæххæттытæ фæлдахы, 
йæхимидæг цыдæртæ гуым-гуым кæны. Ацы зæронд адæм цы 
зындзырд сты, зæгъы? Æмæ цæмæй зындзырд сты? Иуæй- 
иутæм адæймаджы бафхæрын куыд ницы кæсы. Раздæр уал 
дæ ныхас баууил. Лæппулæг гæххæттытыл иуварс ахæцыд. 
Нæй! Кæд сæм дзæбæх не ’ркаст. Йарæби, иронау куы дзу- 
ры, уыдон ахæм цыртытæ нæ аразынц. Зæронд ус уæддæр 
æнцад лæууы, йæ мидбынатныддур. Уыйтакуыд? Иæ фырт... 
Сайгæ йæ акодтаид?.. Нæ-æ!.. Æрыгон сылгоймаг мидæггаг 
уатæй тасгæ-уасгæ рацыд, къанторы хицаумæ æргуыбыр, ба- 
ныхæст ыл, йæ хъусы йын цыдæртæ адзырдта, æмæ дыууæйæ 
дæр ныххудтысты. Хъæрæй. Æнæфсармæй. Зæронд ус йæ лæ- 
дзæгыл тынгдæр æрæнцой кодта. Адон дыууæйæ дæр, нæл- 
гоймаг дæр æмæ сылгоймаг дæр, тынг æнæуаг æмæ æнæджел- 
бетт сты. Адæм ардæм мардмæ цæуæгау цæуынц, уыдон та... 

108 
Агънаты Гæстæн 
Нæй! Йæхи бауромын йæ бон нæу. Уый цавæр кæл-кæл у, 
худинаг сæм нæ кæсы? Уыдон ноджы хъæрдæрæй ныххудтыс- 
ты. Уæдæ сæ цæстытæй хъуамæ туг лæдæрса? Чи загъта æмæ 
адæймагæн йæ куысты худыны бар нæй? Ацы зæронд ус сын, 
æнхъæлдæн, ног уагæвæрд саразынмæ хъавы. Уый Фаризæтæй 
зæгъынц? Зæронд ус аджих, йæ был акъуырдта; дзæгъæлы 
дзуры, уæддæр сæ нæ басæтдзæн. Ацæуын æй хъæуы, фæлæ 
йæ къæхтæ пъолыл нындæгъдысты. Истыма куы сдзура æмæ... 
Адонимæ дзурын донмæ фæрæтæй лæбурæгау у. Фезмæлыд. 
Батырбег æй... Нæ-æ! Кæд æндæр цыртгæнджытимæ баны- 
хас кодта. Æвæццæгæн... Сылгоймагæн фенцондæр. Горæты 
цыртгæнæн æрмадзтæ бирæ ис, цыртгæнæджы дæсныйад, дам, 
ныры хуызæн кадджын никæд уыд. Фаризæт къанторы хицау- 
мæ кæсгæйæ баззад: йæ хъæлæс зæлыд, цыма заргæ кæны. 
Кæд йæ хъæлæс барæй афтæ аразы. Лæппулæг æрбацæуджы- 
тæм разылд. Хъусы сæм. Охх! Фаризæт акъахдзæф кодта. 
Батырбег, æфсæйнаг цыртытæ кæм кæнынц, ахæм ранмæ 
балæвæрдта гæххæтт. Афтæ уыдзæн. Цы зын цæуæн у. Ехх, 
ныр дæ къуымы февзæр. Чысыл раздæр лæппулæджы хъус- 
тыл йæ былтæ цы чызг авæрдта, йе ’нæфсарм худт уаты къул- 
тæ кæмæн рæдывта, уый хъæлæс зæронд усы расырдта, йæхи 
йыл æрбаппæрста, æмæ Фаризæт фестъæлфыд, фæстæмæ сонт 
каст фæкодта, фæлæ не ’рлæууыд. Уыцы чызг цы æнæджел- 
бетт, æнæхсæст у. Акæса, уымæн, Фаризæтæн йæхицæн цырт 
аразын хъæуы, уый та йæхæдæг кæйдæр цыртыл тыхсы. 
Æвæццæгæн, йæ зонд йæ бынаты нал и. Зæронд ус дæ æмæ 
дæ хæдзары æнцад бад. Мæгуыр... Фæстаг ныхæстæ... Фа- 
ризæт сæ ныррызт. Дæ-дæ-дæй! Цы загъта уыцы хомбыл чызг. 
Уæдæ Фаризæт та, абоныстæн, æндæр хуызы хъуыды кæны: 
йæ зонд Фаризæтæн нæ, фæлæ уыцы чызгæн фæцыд. Адæй- 
маджы чи не ’мбары, уый уæдæ æндæр цы схонæн ис. Фари- 
зæт йæ къух ауыгъта. Сæхимæ ма исты хуызы куы схæццæ 
уаид. 
Нæй! Фаризæты йæ зæнгтæ нал хæссынц. Сæ хъару бо- 
нæй бонмæ нæ, фæлæ сахатæй сахатмæ тайы. Зæронд ус трол- 
лейбусы æрлæууæны дæргъæй-дæргъмæ бандоны кæрон йæхи 
æруагъта, йæ цæнгтæ йæ уæрджытыл æрæвæрдта, нал сæ 
фæразы. Кæд Фаризæтмæ, æцæгдæр, йæ сывæллоны зонд 
æрцыд, æмæ йæ нæ хаты. Кæд цыртгæнджытæм уымæн ацыд? 
Æмæ цæмæй рæдийы? Кæмæн цы сарæзта æвзæрæй? Искæй 
бафхæрдта? Цæмæй фæрæдыд, уый... Батырбег ахæм лæппу 
нæу, æмæ йæ мады чи асайа. Фаризæтмæ йæ къабæзтæ здыйы 
уадздзæгты хуызæн кæсынц. Цæй цæуыны мæт æй уыд. Цæ- 
уын ма йæ хъæуы æрмæстдæр тъæпæн хъæумæ. Фæлæ... 
Цымæ æцæгдæр мæрдтыбæсты исты ис? Ай-гъай дæр, ис! 
Адæймаг амард æмæ нал и, фесæфти, Фаризæты уый нæ уыр- 

Йæ рухс ном 
109 
ны. Мæрдтыбæстæйы цыдæр куы нæ уаид, уæд, чи ацыд, 
уыдоны æгæстæ нæ мысиккой, царды семæ æмдзу нæ кæник- 
кой. Уырдыгæй сыл аудынц, сæ фарны хай сæм хæссынц. 
Афассæ æппынфæстаг Хъауырбегимæ сæмбæлд. Цас фен- 
хъæлмæ кастысты кæрæдзимæ, цас! Хæрзаг кæрæдзиуыл фæ- 
цин кодтой. Цымæ Хъауырбег хæстмæ куы ацыд, уæд цы 
къам сæрвыста, ахæм æрыгонæй баззад æви аивта, базæронд? 
Цымæ мæрдты адæм зæронд кæнынц? Рæстæгæн уæлæуыл 
цы æгæрон тых и, уым дæр æм уыцы æгæрон тых и æви уым 
йæ мидбынат æдзæмæй лæууы, æндзыг у? Уæлæуыл рæстæ- 
гæй тыхджындæр ницы и. О, о. Уый афтæ у. Мæнæ Фаризæ- 
тæй цы сарæзта — донмарæн къодах. Йæ цард ма цард у? 
Йæхæдæг йæхи зæрдæмæ куынæуал цæуы. Диссаг, адæймаг 
йæ тыхы куынæуал вæййы, пайда куы ницуал фæхæссы, уæд 
цæуыннæуал фæхъæуы, цардæй дæр, адæмæй дæр иуварс 
цæмæн ахауы? Æнхъæлдæн, адæймаг дæр дзаумайы хуызæн 
у: азтæ йыл цас фылдæр цæуы, афтæ рохмæ цæуы. 
Зæронд ус йæ алыварс акаст. Ацы фæстаг рæстæджы йæ 
зæрдæ бынтондæр ныууæззау, æрбалвасы йæ, æмæ йын улæфт 
нал фæфаг кæны. Æмæ йæм уæд афтæ фæкæсы, цыма йæ зæр- 
дæ æрдуйыл дæр нал хæцы, дзедзырой кæны, чысыл ма — æмæ 
æрхаудзæн. Мæнæ та ныр дæр ахæм уавæры и. Ехх, ныр уазал 
доны агуывзæ. Йæ уæнгты ахъарид. Афассæ, мæгуыр, кæд ма 
фæстагмæ дон агуырдта æмæ йæ къух дон æнхъæл иуварс 
æппæрстæй уымæн баззад. Кæд мæрдты исты ис, уæд Афассæ 
æнæмæнгæй дзæнæты баддзæн. Фаризæтæн, æнхъæлдæн, фен- 
цондæр. О, фенцондæр ын. Уæддæр уым, адæмы фылдæр 
хай, адæмы хуыздæртæ кæм сты, уым исты ис æви нæй? 
Цымæ Афассæ æмæ Хъауырбеджы фембæлд куыд уыд? Кæ- 
рæдзийы ма базыдтой? Диссаг, Фаризæт цыма Хъауырбеджы 
хорз зыдта, бирæ хæттыты сæмбæлдысты, афтæ йæм кæсы. 
Афтæмæй йæ иу хатт дæр нæ федта. Йæ къам — уый йын 
бирæ хæттыты федта — сбур, йæ кæрæттæ аскъуыдтæ сты, 
сæхигъдауæй дзы цыдæр сау стъæлфытæ сæвзæрд, уæддæр 
ма Хъауырбег хорз зынд. Æвæццæгæн, къам сисыны хæд 
агъоммæ йæхи адаста: йæ уадултæ — лæгъз, йæ сæрыхил — 
фæстæмæ фаст. Бæзджын сау æрфгуытæ. Йæ цæстытæй худы. 
Хъæлдзæг цæсгом. Æвæццæгæн, Афассæйы тыххæй дардта 
йæхи хъæлдзæг. Кæд ма адæймаг йæ царды фæстаг уысм 
исты фембары, уæд, Афассæ иунæг кæй нæ уыд, Фаризæт 
ууыл гуырысхо нæ кæны. Уæд, уыцы фæстаг уысм, æнæмæнг 
Хъауырбег йæ цуры уыд. Чи зоны, йæ хæстон дарæсы, къа- 
мы куыд ист у, афтæмæй, æмæ йын доны агуывзæмæ азгъорд- 
та. Бæргæ азгъордта, фæлæ йæ нал æрбаййæфта. 
Зæронд ус аджих. Цы уыны уый? Афассæйы? Мигъвæл- 
мæй фæзыны æрыгон сылгоймаг. Йæ уæлæ — дæрдджын 

110 
Агънаты Гæстæн 
фæныкхуыз къаба, цъында жикеткæ, къæхтыл — ирон дза- 
быртæ. Сæрыл — сау сæрбæттæн. Йæ нывæрзæн базы бын 
газеты цыдæр бæстон тыхт, ризгæ йæ райхæлдта. Хъауырбе- 
джы къам. Хæдзары Афассæ йеддæмæ ничи, уæддæр цалдæр 
хатты йæ алыварсмæ акаст. Дуар йе ’вдузæнæй ахгæдта, хæ- 
дзары къуыммæ бацыд æмæ къаммæ нымдзаст. Кæм и цымæ 
ныр Хъауырбег? Иу дзырд, иу дзырд æм уæддæр куы ныф- 
фыссид. Фысгæ дæр æм ма ныккæнæд, æгас кæй у, Афассæ 
уый зонæд, æндæр æй ницы хъæуы. Сылгоймаг фесхъиудта, 
къам йæ риуты æхсæн амбæхста. Цыма кæрты дуары хъæр 
фæцыд. Аст боны размæ немыц хъæу бацахстой, æмæ хъæу 
хъæуы хуызæн нал у. Дæ хæдзарæй тæрсгæ-ризгæйæ ацу, 
фæстæмæ дæр афтæ. Дæ хæдзар æнæхъæнæй куы ’рбаййа- 
фай, дæ кæрчытæй куы ницы фæхъæуа, немыц дæ куы нæ 
агаффутт кæной, уæд дæхиуыл дзуæрттæ бафтау. Дæ уд дæ 
армы хæсс. Æрбабон ма дыл уыдзæн? Æризæр ма дыл уы- 
дзæн? Хъауырбег большевик у, партион, æмæ немыц уыдоны 
бинонтæм бынтон æнæхатыр сты, Афассæйы исчи куы баны- 
мудза, уæд фесæфт. Немыц æрбацæуынц, зæгъгæ, уæд райо- 
нæй уынаффæ ссыд: партионты бинонтæ хохмæ ацæуæнт, уым 
уал сæхи бааууон кæнæнт. Кæмæн бантыст, кæмæн нæ. Чи- 
дæртæ нæ акуымдта: немыц сын цы кæной, уый-иу кæнæнт, 
кæд сæфгæ, уæд сæ хъæуы, сæ адæмы æхсæн, сæ хæдзæртты. 
Афассæ хохмæ ацæуынмæ бæргæ хъавыд, фæлæ йын нæ бан- 
тыст, æмæ ныр утæхсæн кæны. Уæлдайдæр, фæстаг дыууæ- 
æртæ боны. Афтæ йæм кæсы, цыдæр рæстæг ын немыц йæ 
хæдзар срæмудздзысты, æмæ дзы гæбаз гæбазыл нал баззай- 
дзæн. Æмæ хæдзар цыфæнды дæр фæуæд, фæлæ йæ хъæ- 
бул... Уыцы сахат хæдзары куы фæуа, уæд... Æмæ лæппуйы 
йæхицæй иуварс нал уадзы. Знон дыууæ немыцаджы йæ кæр- 
ты æрбалæууыдысты, æмæ Афассæ йæ мидбынат сагъдæй баз- 
зад, йæ уазал гæртт-гæртт нал æмæ нал æнцад. Уыдон та, 
цыма сæхи кæрты уыдысты, ацы хæдзары схъомыл сты, афтæ 
æнцад-æнцойæ, худгæ къуымты зылдысты, сæ иуæн йæ ны- 
хас фæстагмæ æхситтæй зардмæ рахызт. Цы сæ хъуыд, цы 
агуырдтой? Афассæ йæ хæдзары йæхæдæг куы ницы ары, 
дымгæ дзы къуыззитт куы кæны. Дыууæ немыцаджы фæстаг- 
мæ хъуджы цурмæ бацыдысты, сæ иу йæ алыварс цалдæр 
хатты æрзылд, йæ цæстытæй йæ сгаргæ ацыд. Кæрæдзиимæ 
цыдæртæ дзырдтой. Афассæйы цæстытæ доны разылдысты, 
ныддур, цыдæр уысм хъуджы дæр æмæ дыууæ немыцаджы 
дæр нал ауыдта. Йæ хъуг... йæ хъуг ын исынц, æргæвдгæ йæ 
кæнынц. Æмæ уæд цы фæуыдзæн, сæ хæдзар ма уымæй хæ- 
дзар куы у, йæ лæппу ма уый руаджы куы цæры. Стæй уый 
цæй хъуг у, дзидзайы мур ыл куы нæ ис. Æмæ Афассæ хъу- 
джы фæрстæ бахоста. Цы дзы и? Æрмæстдæр стджытæ æмæ 

Йæ рухс ном 
111 
царм. Диссаг, дыууæ немыцаджы, цыма йын йæ кæуынхъæ- 
лæс нæ хъуыстой: кæсгæ дæр æм нæ ракодтой. Сæ иу хъуджы 
йæ уырзтæй сгæрста, цыма куырм уыд. Афассæ йæ зонгуы- 
тыл æрхауд: ма йæ бабын кæнæнт, йæ лæппу ма цæмæй цæр- 
дзæн? Немыцæгтæй йæ иу асхуыста. Тызмæг, æнæхатырæй 
хъуджы агъд йæ цырыхъхъы фындзæй сцавта, йæ къух ауыгъта 
æмæ йе ’мбалимæ цыдæртæ дыгъал-дыгъул кодта, уырыссагау 
дæр сæ цыдæр ныхæстæ схауд, цыма Афассæ уырыссагау тынг 
дæсны у. О, о! Немыцаг цы загъта, уый бамбæрста. Кæм ма 
ис уыдон хуызæн. Адæйма/*жы сæрхортæ ацыдысты, Ау, Афас- 
сæйы афтæ ныууагътой? Иæ хъуджы йын не ’ргæвдынц? Æмæ 
сыл цы ’рцыд? Гæбылайæн фæтæригъæд кодтой? Æмæ би- 
рæгътæ тæригъæд кæнын зонынц? Æппæты тынгдæр та цæ- 
мæй тарст — тыхмийæ. Уæд Гæбыла æмæ Хъауырбегыл дæр 
нал ахъуыды кодтаид, йæхи амардтаид. 
Дыууæ немыцаг салдаты ацыдысты, уæддæр ма Афассæ 
йæ мидбынат æдзæмæй лæууыд. Гæбыла куыдта, йæхи йæм 
ивæзта, фæлæ диссаг, уый йæ хъуыды дæр нæ кодта, йæхи- 
мидæг ныддур. Аирвæзтысты, уый йæ уæддæр нæма уырныд- 
та. Æваст лæппуйы йæ хъæбысмæ фелвæста, йæхимæ йæ ныл- 
хъывта æмæ хæдзармæ азгъордта. Сывæллоны сынтæгыл 
авæрдта. Ныртæккæ. Мыййаг та сæм немыцæгтæ куы ’рба- 
цæуой, Хъауырбеджы хæстон къам куы феной, афицеры къам, 
уæд сæ лæппуйæ дæр æмæ мадæй дæр сау ингæнмæ барвит- 
дзысты. Афассæ ма ацард, фæлæ Гæбыла... Æмæ Хъауырбе- 
джы къам бамбæхсын хъæуы. Арф, Афассæйæн æй йæхи йед- 
дæмæ куыд ничи зона, афтæ. Бамбæхсдзæн æй йæ къалосы. 
Æвæджиауы хорз хъуыды. Цæмæй къæхтæ хид ма кæной, 
хъармдæр уой, уый тыххæй къалосыл уæле цы пысул ныхæст 
и, уый бын. Чи йæ ссардзæн уым? Кæй зæрды æрæфтдзæн 
уым къам агурын? Афассæ, Гæбыла йæ куыд нæ фена, афтæ 
йæ риуты æхсæнæй къам систа. Лæппумæ йæ равдисид, фæлæ 
уый нырма цы зоны æмæ дзы искæм исты куы схауа. Нæ! Нæ 
йæм æй равдисдзæн. Мæнæ тагъд хæст фæуыдзæн æмæ Хъа- 
уырбег йæхæдæг зындзæн. Уæд, фыд цы у, уый базондзæн. 
Хъауырбег-иу æй бæрзонд сисдзæн, хæрдмæ-иу æй сæппар- 
дзæн, стæй-иу æй ацахсдзæн. Цы амондджын уыдзысты. Ныр 
абонæй райсоммæ цæрынц, фæлæ уæд сæ цард æнусон уы- 
дзæн. Сылгоймаджы цæссыгтæ æруадысты. Æгъгъæд каст у 
къаммæ. Фæдыдагъ æй кодта æмæ йæ къалосы бамбæхста. 
Ныр-иу æй агурæнт. Куыйтæ! 
Диссаг, уыцы къам цыма Афассæ нæ, фæлæ Фаризæт йæ- 
хæдæг æмбæхста, хатгай йæм афтæ фæкæсы. Цымæ цæмæн 
афтæ у? Хæсты азтæ йæ фæстæ цæмæн зилынц? Æви ца- 
лынмæ амæла, уæдмæ сармадзанты богътæ йæ хъусты зæлдзы- 
сты, немыцаг хæдтæхджыты сау æндæргтæ йæ цæстытæй не 

112 
Лгънаты Гæстæн 
схицæн уыдзысты, сæ гуыв-гуывæй йæ хъустæ къуырма кæн- 
дзысты. Афассæйæн дæр хæст нæма фæци, мæрдтæм афтæ- 
мæй бацыд. Немыц сæ хъæуы бирæ рæстæг нæ фесты, фæлæ 
алы бон дæр — фыдазæй даргъдæр. Афассæ немыцæй тæрс- 
гæйæ Хъауырбеджы къаммæ йæ зæрдæйы фæндон никæд фæ- 
каст. Куы сæ атардтой, уæд — æндæр хъуыддаг, фæлæ уый 
размæ... Скъæтмæ бацу, дæхиуыл дуар æрбахгæн æмæ къам- 
мæ æркæс, дæ русыл æй авæр, дæ риумæ йæ æрбалхъив æмæ 
та йæ амбæхс. Уый къам нæ уыд, фæлæ удæгас Хъауырбег, сæ 
æдзæм сабыр-иу ныхасмæ рахызт. Фæстагмæ къам фæдыууæ- 
дихы, фæлæ Хъауырбег фыццаджы Хъауырбегæй баззад. Иæ 
сау гæххæтт ссыд, сыхæгтæ Афассæмæ тæфæрфæс кæнынмæ 
цыдысты, фæлæ уымæн уæддæр æгас уыд. Уæлмæрдтæй афтид 
сау цыртыты сау æндæргтæ зындысты, адæм, хæстæй чи нал 
ссыд, уыдонæн сæ зианы кæндтытæ кодтой. Афассæ Хъауыр- 
беджы номыл дыууæ кæрдзыны не скодта, йæ номыл иу æртах 
никæд æркалдта. Нæ! Хъауырбегæн мæлæн нæй! Иубон хæдза- 
ры дуар байгом уыдзæн, æмæ йæ цуры кæй æрлæудзæн, ууыл 
дызæрдыг нæ кодта. 
Афассæйы ныхас афтæ æцæг уыд, Хъауырбег æгас кæй у, 
уый йæ афтæ уырныдта, æмæ ма суанг Фаризæт дæр гуырыс- 
хойы бахауд: кæд Хъауырбеджы сау гæххæтт рæдыдæй ссыд, 
хистытæ кæмæн фæкодтой æмæ йæ хæдзары чи ’рбалæууыд, 
ахæмтæ иутæ æмæ дыууæтæ уыд? Чи зоны, æцæгдæр иубон 
Хъауырбег фæзындзæн, æмæ Афассæ уыдзæн дунейы тæккæ 
амондджындæр адæймаг. Йæхæдæг дæр йæ фæстаг писмойы 
афтæ фыста: иуизæр æнæнхъæлæджы нæхимæ фæзындзынæн. 
Цымæ Афассæйы амарды фæстæ уыцы фыстæг цы фæци? 
Сбур, цыма йын йæ кæрæттæ мыстытæ бахордтой, афтæ ба- 
ихсыдысты, йæхимидæг лæбырд. Йæ фыстытæ ма тыххæй 
зындысты, уæддæр сæ Афассæ хорз каст. Фыстæджы алы дзырд 
дæр зыдта. Æнæ кæсгæйæ. Уымæ гæсгæ ма йæ Фаризæт дæр 
йæ зæрдыл бадардта. Мæнæ, дам, чысыл раздæр немыцимæ 
фæныхæй-ныхмæ стæм, æнхъæлдтам, нæ абырст фæрæстмæ 
уыдзæн, фæлæ фæсыкк. Фынддæс нæ фæмард, уымæй фыл- 
дæр та — уæззау цæфтæ. Ныр нæхи цæттæ кæнæм ног ныб- 
бырстмæ, фыссын уыцы рæстæг. Ды мын стыр ныфс дæ, 
тынг стыр ныфс. Гæбылайы мæ бæсты дæ къухтыл хæрдмæ 
сис. Зæгъ ын, дæ фыд, зæгъ, дæу сæрибардзинады тыххæй 
хæцы цыфыддæр знæгтимæ. Тагъд мæхæдæг зындзынæн. 
Дæхи дæр æмæ Гæбылайы дæр хъахъхъæн. 
Афассæ-иу фыстæг каст куы фæци, уæд-иу хъæрзæгау йæ 
къæхты бынæй ныуулæфыд. Æнæмæнг-иу Фаризæтыл йæ 
цæстæнгас ахаста. Уыцы цæстæнгас æдзухдæр дзырдта иу 
хъуыды: Хъауырбег ахæм адæймаг нæу, йæ дзырд чи фæ- 
сайа. Уымæн мæлæн нæй. Фæлæ сау нæмыг нæ фæрсы. Æниу, 

Йæ рухс ном 
113 
адæймаг æппынæдзух дæ хъуыдыйы куы уа, дæ зæрдæйæ куы 
нæ хицæн кæна, уæд уый мард у? Фаризæтмæ цы æнахуыр 
хъуыды æрцыд — Афассæ Хъауырбегмæ æнхъæлмæ кæй каст, 
цыма нырмæ уымæн фæцард. Чи зоны, фæстагмæ бамбæрста: 
дзæгъæлы йæм æнхъæлмæ кæсы, æмæ уæд йæ цард фæци. 
Фаризæт кæм и, уый дзы цыдæр уысм æрбайрох. Троллей- 
бусы æрлæууæн. Цалдæр адæймаджы ма дзы. Бандоны кæ- 
рон лæппу æмæ чызг бадынц. Лæппуйы къух чызджы риутæм 
йæхи ивазы. Æлгъæгтæ! Бон дæр æмæ сын æхсæв дæр нал и. 
Зæронд ус йæ сæр иуварс азылдта æмæ йæ лæдзæгыл æрæн- 
цой кодта. Уый кары адæймагæн йæ къæсæрæй æддæмæ ра- 
хизын, бæргæ, нал æмбæлы, фæлæ... Фаризæт ма æгас у. 
Иуафон змæлгæ нæ, фæлæ улæфгæ дæр нал кæндзæн. Раздæр 
ма-иу æхсыр уæддæр æрбахаста, ныр уый дæр йæ хъару нал 
у. Стæй йын фырт дæр æмæ чындз дæр цалдæр хатты загъ- 
той: æхсыр дæр æмæ алцыдæр сæхæдæг хæсдзысты, фатеры 
куы ничи уа, уæд æддæмæ ма цæуæд, йæ къахайст йæхи бар 
нал у æмæ куы ахауа, уымæй тæссаг у. Раст зæгъынц, куы 
ахауа, уæд йæхи хъаруйæ нæ сыстдзæн. Дыууæ хатты уал 
ахауд. Иу хатт йæхæдæг тыхамæлттæй сыстад, фæлæ иннæ 
хатт, цалынмæ йæ систой, уæдмæ хъæбæр асфальтыл фæуд- 
хар кодта. Хъысмæт ын цы скарста, уымæй нæ алидздзæн, 
йæ мæлæт куы ’рцæуа, уæд дзы нæ аирвæздзæн. Кæмфæнды 
дæр уæд. Уый йæ къах цæуыл фæхæцыд? Фаризæт æрлæу- 
уыд. Уый?.. Дидинæг? Æмæ кæцæй фæци? Зæххы скъуыдæй 
фегуырд? Рагæй и ам? Зæронд усы цæстытæ уырзæй сгарæ- 
гау Дидинæджы сгарынц, зилгæ йыл ацыдысты. Йæ лæдзæ- 
джы æнцой æргуыбыр æмæ куыдзыл йæ къух ахаста. Адæй- 
магæн дæр, алы цæрæгойæн дæр, суанг алы зайæгойæн дæр 
йæ цард доны къусау у: кæцырдæм фæкъул уыдзæн, уый бæ- 
рæг нæу. Раздæры Дидинæг... Цыма ахæм куыдз ацы зæх- 
хыл никæд цард. Йæ хъуын бынтондæр ныффæскъаутæ, ным- 
пылдтытæ, ныссау, бынтондæр ныффист. Раздæр урс цæхæр 
чи калдта, уыцы пух, уырынгтæ, къæбæлдзыг хъуынæй иу 
æрду дæр нал баззад. Дидинæг... Хъæбысы-иу æцæгдæр урс 
дидинæджы хуызæн уыди. Ныр йæ хъуын бынтондæр баруад, 
цалдæр раны алæбырд, æвæццæгæн ыл цыдæр низ сыстад. 
Иæ раздæры хъæддых хъил хъустæ æрдзедзыкка сты, рахиз 
хъус — дыууæ дихы, фæсаджил. Нал баныхæст. Куыдз фæ- 
цуды, чиуы, æнæбары куы иуырдæм акæсы, куы иннæрдæм. 
Уый дæр Фаризæты хуызæн йæ къæхтæ нал уромынц, тых- 
хæй ма лæууы. Йæ хъæлдзæг цырддзаст цæстытæ чъиуæй нал 
зынынц, хæрвы бын фесты. Цæры æви нæ цæры, уый уæлдай 
кæмæн нал вæййы, ахæм адæймагæн цы цæстæнгас вæййы, 
Дидинæгæн дæр раст ахæм цæстæнгас — куыдфæнды, уазал, 
æцæгæлон. Фаризæтыл кæй сæмбæлд, уый йын тынг æхсыз- 
8 Агънаты Гæстæн 

114 
Агънаты Гæстæн 
гон кæй у, суанг сыл уый дæр нæ зыны. Цæуыннæ цин кæны? 
Цæуыннæ йæм скæсы? Йæхи йыл цæуылнæ ахафы? А-а! Фа- 
ризæт бынтондæр ницуал æмбары. Дидинæгæн йæ бон цинтæ 
кæнын нал у, нал. Тыххæй ма куы цæуы, мæлæты къахыл 
куы лæууы, уæд ма дзы цы агуры? 
Зæронд ус куыдзмæ ныллæгдæр æргуыбыр. Дидинæг, цард 
дæу дæр аууæрста, нæ? Аууæрста, аууæрста. 
Фаризæт куыдзыл зырзыргæнгæ йæ уырзтæ ахаста. Ди- 
динæг, дæумæ гæсгæ, ныртæккæ дæ цуры цы Фаризæт лæууы, 
уый раздæры Фаризæт у? Нæ-а! Царды фæтк ахæм у, афтæ 
у, æмæ хъуамæ адæймаг иу бон фæкæла. Хъусыс, Дидинæг! 
Нæй, нæ йæ хъусы. Уый... Йæ галиу фæстаг къабаз цыма 
æдзард у, афтæ не змæлы, тыххæй йыл æрæнцайы. Куыдз 
фæцудыдта. Нырмæ дæр æм афтæ куыд кæсы, йæ хъæбысмæ 
йæ цæуыннæ сисы. Фаризæт Дидинæгмæ æргуыбыр. Æмæ 
йæ сфæраздзæн? Раздæр-иу æй дидинджыты басты хуызæн 
йæ хъæбысмæ систа — цас стыр куыдз уыд. Ныр бынтондæр 
батад, фæлæ Фаризæт дæр айразмæйы Фаризæт нал у. Зæ- 
ронд ус йæ иу къухæй лæдзæгыл æнцой кæны, иннæмæй куы- 
дзы йæ хъæбысмæ сисыныл фæлвары. Уæууа! Хауы. Куыдз 
суæззау. Чысыл ма, æмæ дыууæйæ дæр фæцæйхаудысты. Нæй! 
Нæ йæ фæразы. Иу сылгоймаг йæ рæзты ацыд. Куыдз æм исчи 
куы сдæттид æмæ... Зæронд ус ризгæ слæууыд. Йæ зæнгтæ — 
мард æрцæуа, куыддæр адон сты. Хъæмпыхæлттæ фестадыс- 
ты æви цы, бынтондæр сæ хъаруйы мур куынæуал и. Хæсты 
æмæ уыйфæстæ азты хъæмпыхæлттæ нæ уыдысты. Сæумæра- 
джы уистæ ракæн, куырисбаст сæ æрбакæн дыууæ раны, раз- 
заг басты цур халамæрзæны хъæды стæвдæн лæдзæг акъуыр, 
куырис дæ уæхскмæ сис æмæ фæцæуыс. Дæ уисты кæрæттæй 
зæхх мæрз. Суг дæр цас фæхаста йæ рагъыл! Йæ уæхсчытæ- 
иу сæфхæлдысты, баныдзæвд сæм-иу нал уыд, æмæ та фаро- 
ны фæсал рамбырд кæн æмæ сыл уый авæр, стæй сугтыл 
схæц. Æмæ уæд нæ цудыдтой йæ зæнгтæ, хъæмпыхæлттæ нæ 
уыдысты, фæлæ ныр... Уыйбæрц куыд фæрæзта, ууыл сы- 
хæгтæ нæ, фæлæ ма йæхæдæг дæр дис кодта. Куыд ма-иу æй 
хастой йæ къæхтæ? Адæм-иу нæма базмæлыдысты, афтæ-иу 
Фаризæт йæ сугты уаргъ сугдоны æркалдта. Дæ хид асæрф, 
цалдæр минуты асины уæллаг къæпхæныл абад, мидæмæ дæр 
ма бацу, æмæ дæ райсомы зылдтытæ райдай: дæ хъуг радуц, 
сыхæгты фосимæ йæ фæиу кæн, скъæт расæрф... Чысыл змæлд 
и хъæууон кæрты? Стæй быдырмæ. Сыхæгты зæронд устытæ 
йæ дымгæ хуыдтой, арт. Ныр уыцы артæй æртхутæг дæр нал 
баззад. Абоныстæн, Фаризæт-иу хъæдæй кæд æрыздæхт, уый- 
иу йæ сывæллæттæ нæ базыдтой. Афтæ, гъе, Дидинæг. Кæ- 
сыс, ныр нæ дыууæйæн дæр нæ цард фæвæййы. Афассæ бæр- 
гæ сулæфыд, фæлæ ма мах джиуæм. 

Йæ рухс ном 
115 
Куыдз зæронд усмæ скаст æнкъард, фæлмаст цæстæнга- 
сæй. Нæ! Дидинæджы ам нæ ныууадздзæн, фæлтау йæхæдæг 
дæр ам баззайдзæн. Æмæ та куыдзмæ æргуыбыр. Фæцудыд- 
та, чысыл ма æмæ ахауа, фæлæ йæхи фæхъæддых кодта. Йæ 
зæронд стджытæ нырма, æнхъæлдæн, фидар сты, хорз ма йæ 
баурæдтой. Æниу цæмæй æфсæрмы кæны? Искæмæн зæгъ- 
дзæн, æмæ йæм æй сисдзæн. Фæлæ йæ афæраздзæн? Раздæ- 
ры Дидинæг, уæд йæ разæй азгъорид. Хуымæтæджы куыдз 
куыд фæцæуы, афтæ нæ цыд, цыма-иу сиргæ кодта, кафгæ. 
Ныр йæ цырд, йæ рæхснаг, æлвæст зæнгтæ айсын нал фæразы. 
Дыууæ чызджы æрбацæуынц. Мæнæ Фаризæтмæ къæбыла 
куы сдæттиккой. Цы?.. Къæбыла? Сæ иу йæ былтæ акъуырд- 
та. Æмæ йæ къухтæ фаджысы тъыссы? Цы æвзæр тæф кæны, 
фындзыхуынчъытæ арауы. Иннæ чызг лæугæ дæр не ’ркодта, 
фæлæ йæ хъæлæс хорз фехъуыст: дыууæйæ дæр æмхуызон 
сты. Ома, æвæццæгæн, Фаризæт æмæ Дидинæгæй зæгъы. Æмæ 
раст зæгъы, фæлæ уый дæр хуыздæр нæу. 
Зæронд ус йæ мидбынат æдзæмæй баззад. Цымæ уыцы 
чызджытæ сæ риуты зæрдæты бæсты цы хæссынц, дойнагдуртæ 
æви здыйы къæрттытæ? Фаризæт искуы ахæм адæмы æхсæн 
цæрдзæн, уый æнхъæл никæд уыд. Тæхуды, куы амæлид. 
Æвæццæгæн ын Дидинæг йæ зæрдæйы тыхст бамбæрста: зæ- 
ронд усы къахмæ йæхи нылхъывта. Мæнæ дыууæйæ дæр куыд 
сæнæхъару сты. Фаризæт абоны хуызæн лæмæгъ никæдма 
уыд. Уыцы цыртгæнджыты агургæйæ бафæллад, ноджы цы- 
дæр æнахуыр тæвд бон у, æнуд, æмæ йæ уд йæ хъуырмæ 
схæццæ. Нæ! Цыфæндыйæ дæр Дидинæджы ам нæ ныу- 
уадздзæн! Сæ цуры дуканимæ исты хуызы фæцæудзысты æмæ 
йын уым исты балхæндзæн, иу гуыл йе къалбасы карст. 
Фаризæт æрлæууыд. Аулæфой. Цыма сæм дукани мæлæты 
дард у, хæхты сæрты йæм цæуынц. Иуафон æм бахæццæ 
уыдзысты, уæртæ и, дæ къух адаргъ кæн æмæ йыл амбæл- 
дзæн. Йæ чыссæйы æртæ сомы йеддæмæ нæй. Æмæ уымæй 
цы балхæна, уый Дидинæгæн къуыри нæ, фæлæ мæйваг дæр 
уыдзæн. Йæ бон ма хæрын у. Кæд ма сæмбæлдзысты? Стæй 
ма сæмбæлдзысты? Сæ иуы æмæ иннæйы цард дæр — абонæй 
райсоммæ, сæ удтæ æгæстæй мæрдты æхсæн дзедзырой кæ- 
нынц. 
Зæронд усы алы къахдзæф дæр — хъавгæ. Йæ фæстæ йæхи 
тыхласт кæны куыдз дæр. 
Албинæ Фаризæтмæ бакæсы куы аивæй, куы æргомæй. 
Цыдæр тыхст цæстæнгас ын и. Æмæ цы кæны йæ чысыл хур? 
Ницы, афтæ æнæуи... Æрбацыд æм. Чызг йæ фыдымадмæ 
афтæ хæстæг сбадт, æмæ йыл йæ уæхск баныхæст. Цы тæвд 

116 
Агънаты Гæстæн 
у. Æхсидав. Фæкомкоммæ сты, æмæ Албинæ йæ цæстытæ 
амбæхста. Цыдæр дзы сусæг кæны. Ницы. 
Зæронд ус ныуулæфыд. Хатгай йын улæфын дæр зын 
вæййы, йæ риуæй цыдæр хæр-хæр райхъуысы. Чызг йæ фы- 
дымады уæхскыл йæ сæр æруагъта. Фаризæт йæхимæ æгæр 
хъусыныл фæци æмæ... Зæронд усы уæхскыл чызджы сæр 
тынг уæз кæны, бынмæ йæ æлхъивы, æмæ иуварс абадид, 
фæлæ... Нæ! Мæлгæ куы кæна, уæддæр йæ чысыл хурæй 
йæхи нæ аиуварс кæндзæн. Фаризæт йæхимæ æгæр хъусы- 
ныл фæци, зæгъы, йæ чысыл хур? Афассæйы цырты хъуыд- 
даг иу минут дæр йæ сæрæй нæ хицæн кæны, цыма йыл 
царды уымæй стырдæр хæс æвæрд никæд уыд, афтæ йæм 
кæсы. Кæд æй Батырбег сайгæ кæны? Дунейыл æфсæйнагæй 
арæхдæр куы ницы ис. Уæд та, скъоладзаутæ цы æфсæйнæг- 
ты хæррæгътæ æрæмбырд кæнынц, уыдонæй исты равзар æмæ 
сæ кæрæдзиуыл батъæпæн кæн. Стæй, ау, сæ заводы иу-дыууæ 
æфсæйнаджы гæбазы нæй? Кæд... Æмæ-гъа. Уыцы къантор 
нæ, фæлæ, дам, æндæр ранмæ радтон цырт кæнынмæ. Æмæ, 
æвæццæгæн, æцæгдæр æндæр ран баныхас кодта. Уæдæ йæ 
мады зонгæ-зонын куыд фæливдзæн? Фаризæт ницуал зоны. 
Фырт йæ мадыл гадзрахатæй цæуын куы райдайа, уæд ацы 
зæххыл цæргæ нал у. Уæлдайдæр, Батырбеджы хуызæн фырт 
— ахуыргонд, хицау, уæздан. Стæй партион куы у. Чызг 
бахудт, йæ былтæ ацъупп сты. Партион... Йæ был иуырдæм 
акъуырдта. Æмæ стыр давджытæй партионтæ дæр куы ис, 
газетты æппынæдзух уыдоны тыххæй куы фыссынц. 
Фаризæт чызгыл йæ къух ауыгъта. Уый цытæ дзуры йæ 
чысыл хур? Албинæ нырма гыццыл чызг у æмæ бирæ цыдæр- 
тæ нæма æмбары. Уый гыццыл чызг рагæй нал у. Куырм у, 
мыййаг? Газетты цы кæсы, уый зæгъы. Газеттæ дæр хорз 
сты, фæлæ партионтæ чи уыдысты, уый зоны? Йæ фыдыфы- 
ды хуызæттæ, адæм ард кæмæй хордтой, уыдон. Немыцы чи 
басаста, уыдон. Уый раздæр, фæлæ ныр та... Албинæ иу парти- 
он, иу адæймагыл дæр не ’ууæнды. Уый... уый æууæнды æр- 
мæстдæр Фаризæтыл, æууæнк æмæ йæм уды сыгъдæгдзинад 
æрмæстдæр уый номæй цæуынц. Зæронд ус æй йæхимæ æр- 
балхъывта. Цы у Фаризæт? Ницы. Фыдымад чызджы ны- 
хыл йæ арм ахаста. Æрмæст Албинæйы тыххæй дæр цæрæн и 
ацы зæххыл. Чызг ныхъхъус. Фаризæт æй йæхимæ тынгдæр 
æрбалхъывта. Æгæр цæхгæр хатдзæгтæ кæны йæ чысыл хур. 
Албинæ йæ сæрыл схæцыд, йæ цæстытæ доны зилынц. Иæ 
ныхас йæ хъуыры фæбады. Уый Фаризæтæй тынг æфсæрмы 
кæны. Æфсæрмы? Фаризæтæй? Æмæ йæ цуры цæмæй фæ- 
къæмдзæстыг? Албинæ дзы йæ фыды æмæ йæ мады бæсты 
æфсæрмы кæны. Йæ чысыл хур цы зæгъы, уымæн Фаризæт 
ницы æмбары, цыдæр дæлгоммæ ныхас кæны. Чызг фестад, 

Йæ рухс ном 
117 
сонт стад, уаты рудзынджы авгыл йæ цæсгом авæрдта. Фæ- 
зылд, йæ армытъæпæнтæй йæ цæсгом амбæхста. Батырбег 
дæр æмæ Лизæ дæр Фаризæты сайгæ кæнынц. Чызджы хъæ- 
лæс ферхæцы, йæ кæуын йæ хъуырмæсхæццæ. Цы-ы?.. Сайгæ 
йæ кæнынц?.. О, сайгæ. Куыд нæ сæ æмбары. Йæ фырт æмæ 
йæ йæ чындз сайгæ кæнынц?.. Цыдæр уазал кæцæйдæр кæлы, 
æмæ зæронд усы буары хъары. Цы уазал у... Батырбег æй 
сайгæ кæны. Иу ныхас дæр никæмæн загъта. Фаризæты цæс- 
тытæ уæрæх байгом сты. Мæнæ диссæгтæ. Йæ фырт ын йæ 
цæстытæм фæкæсы æмæ йæ фæсайы. Зæды хуызæн, Лæгты- 
дзуары хуызæн кæй æнхъæлы, уыцы Батырбег æй сайы. Нæ 
йæ уырны. Албинæ зæронд усмæ разылд, йæ хъæбысы йæ 
æрбакодта. Нанайы хуызæн адæймаг ацы зæххыл нæма рай- 
гуырд. Раст адæймаг, сыгъдæгзæрдæ адæймаг. Тæхуды, æп- 
пæт адæм дæр ахæмтæ куы уаиккой, Батырбег æмæ Лизæ 
дæр. Албинæ арæх цæуыл фæхъуыды кæны. Куы ницы зо- 
нид, куы ницы хъусид, куы ницы уынид, уый йæ фæфæнды. 
Фаризæтæн тынг уазал у. Æмæ йæ Албинæ æрæмбæрздзæн. 
Зæронд ус йæхи ауагъта. Ныр йæ цæстытæ куы бацъынд кæ- 
нид æмæ куы амæлид. Æмæ йæм кæцæй хауы ахæм амонд, 
Уæдæ йæ Батырбег сайгæ кодта? Дæ-дæ-дæй. Æмæ ма йын 
уæд уый фырт у? Мæнæ дуне куыд схъомпал! Амæл, уæд дзы 
уымæй хуыздæр бæргæ ницы ис, фæлæ Фаризæты уд Хуыцау 
нæ исы. Ичъынайы калмау хъуамæ уæлæуыл баззайа? Æмæ 
афтæ тынг Дунесфæлдисæджы хъыджы цæмæй бацыд, афтæ 
æвирхъау æлгъыст æй цæмæн ракодта?.. Йæхимæ йæ къух 
сисид æмæ уый та... Мæрдтæ йæ сæхимæ куы нæ айсой. Дæ 
фырт дæ сайæд. Ахæм хъуыддаджы. Æмæ уæд, фынджыдзаг 
куы скодтой, уыйфæстæ ма сæм цы капеччытæ баззад, уыдон 
цы фесты? Æдæппæтæй цас уыдысты æмæ ма дзы цас баззад, 
цымæ? Афассæ, мæгуыр, йе рагъ æмæ йæ гуыбынæй кæй 
тыдта, уыцы судзаггаг æхцатæ. 
Албинæ фæцæуы. Æмæ кæдæм? Æхцатæй ма цы баззад, 
уыдон цы фесты, уый ныртæккæ Фаризæтæн йæхи цæстытæй 
фенын кæндзæн. Фæстæмæ æрбаздæхт. Йæ къухы — сынты 
базыры хуызæн сæнтсау тæнæг палто. Мæнæ, Афассæйы æхца- 
тæй ма цы баззад, уый мæнæ ис. Лизæ дзы йæхицæн палто 
балхæдта. Зæронд усмæ сау палто йеддæмæ ницуал зыны, 
дуне ныхгæдта, дуне иууылдæр сау ингæны хуызæн фестад, 
йæ цæстытæм рухсы цъыртт нал кæлы. Æваст уыцы сау дуне 
фæдыдæгътæ, æрбанцъылдтæ, уаты къуыммæ ахауд, чызг палто 
уаты къуыммæ фехста. Куы йæ федта, уæдæй фæстæмæ йæ иу 
хъуыды уæгъд нæ уадзы: палтойыл схæц æмæ йæ басудз. Ал- 
бинæйы кары чызг алцыдæр бакæндзæн, йæ зонд æмæ йæ туг 
æмхуызон сты — пæлхъ-пæлхъ кæнынц, йæ масты фæндагыл 
куы ацæуа, уæд... Албинæ, Фаризæты чысыл хур, дæхи æр- 

118 
Агъпаты Гæстæн 
сабыр кæн, цу æмæ, палто кæм уыд, уым æй сауындз, афтæ 
хуыздæр уыдзæн. 
Чызг палтойы дысыл схæцыд, йæ фæстæ йæ фæласы. Зæ- 
ронд ус та йæ цæстытæ бахгæдта, куыддæр йæ сæр зилы. Уæд 
та йæхи йæ чызг æмæ йæ сиахсмæ айсид, ацы фатеры йæм 
фæлæууын нал цæуы, фыццаг къахдзæф æм куы ’рбакодта, 
уæдæй фæстæмæ дæр ын æнад у. О. Æнад ын у! Цыма ахæс- 
тоны и. 
Фаризæт ракаст. Дуне æддæг-мидæг ауад, раст æмæ зылын 
бæрæг нал сты, сыгъдæг æмæ чъизийы арæн нал и. Ис! Мæнæ 
дын йæ чысыл хур — сыгъдæг æмæ раст адæймаг. Æрбацыд 
æмæ Фаризæты дæлфæдтæм сбадт, йæ къæхтæ йын йæ хъæ- 
бысы бакодта. Дæ-дæ-дæй! Йæ мады æвирхъау ми цымæ æм- 
бары? Уый марды роны къæбæрагурæгау у. Æмæ æфсæрмы 
цы у, уый ма зон, фæлæ тæрсгæ та куыд нæ фæкодта? Афас- 
сæ йæм мæрдтæй куы фæхъуыза, уæд та. Æви ныры адæм 
тæрсын дæр нал зонынц. Худинаг се ’ппæт бинонтæн дæр! 
Сæ мыггагæн дæр! Уый сæ куы айхъуыса. Фæлтау бынсæфт 
фæкæнæнт. Æмæ ацы æвирхъау хабар Фаризæт йæ дзыхæй 
хæрдмæ не суадздзæн, фæлæ Албинæ. Уымæн дæр бамбарын 
кæндзæн. Цымæ Лизæ уыцы палто куы нæ балхæдтаид, уæд 
исты ’рцыдаид? Йæ уæлæ цы скæна, уый йын нал и æви цы 
хабар у? Æппынфæстаг, кæд ын æнæ æлхæнгæ нæ уыд, æмæ 
сæ къухы уыцы минут æхца нæ разынд, уæд уал искæмæй 
райс. Курын худинаг нæу. Стæй сæхимæ æхца нæй? Кас- 
сæйы сын æнæхъæн æвддæс мины æвæрд куы ис. Арф сæ 
бафснайдтой. Цæмæ ма сæ хъæуынц? 
Фатермæ æрбацæуæн дуары хъæр фæуыд, æмæ Фаризæты 
уæнгты ихæнриз ацыд. Лизæ уыдзæн. Йе та Батырбег æмæ 
Лизæ. Адæм иууылдæр хæдтулгæджынтæ систы. Мæнæ Фа- 
ризæт дæр машинæйы хицау у. Цыппарыссæдз азæй фылдæр 
кæуыл цæуы, йæ къах айсын чи нæуал фæразы, йæ къухты 
зыр-зырæй йæхæдæг æфсæрмы чи кæны, йæ къухтæ хуыйæн 
æмæ нартхорызгъалæн машинæ йеддæмæ кæмæн никуы ни- 
цæуыл андзæвыдысты, уый ныр у дымгæйы хуызæн маши- 
нæйы хицау. Урс бæлонæй цы кæныс, йæхи хæрдмæ куы 
сиса, уымæ йæ бирæ нал фæхъæуы. Æмæ уыцы хæдтулгæйæн 
йæ хицау у Фаризæт. Фыдæлтыккон зæронд ус. Сызгъæрин- 
донытылд рæхысыл баст дæгъæлтæ сисы, хъавгæ хæдтулгæйы 
дуар бакæны, сбады, æмæ аргъæутты машинæ аленк кæны. 
Ха-ха-ха! Фаризæт машинæйы дуар гом дæр никæд бакодта, 
афтæмæй йæ хицау у, шофыр дзы рауад. Куы ма цæра, уæд 
ма дзы хъуамæ æндæр истытæ дæр рауайа. Зæгъæм, мæнæ 
зæххы алыварс чи тæхы, ахæмы скъæрæг. 
Зæронд усæн фыццаг дæр йæ зæрдæ æхсайдта, фæлæ ныр... 
Цас зæронддæр кæны, уыйас цыдæртæ хуыздæрæй хуыздæр 

Йæ рухс ном 
Ш 
æмбары. Фаризæты номыл машинæ куы райсиккам, уæд куыд 
уаид? Æгайтма йæ сæр Батырбеджы истæмæн хъæуы. Æмæ 
Батырбег йæхи номыл цæуыннæ исы, нæ йын æмбæлы? Бæр- 
нон кусæг, партион. Уый дæр райсдзæн, фæлæ фæстæдæр. 
Стæй Фаризæты номыл хуыздæр уыдзæн. Батыроег — заво- 
ды разамонджытæй иу, йæ рад нæма у æмæ афтæмæй маши- 
нæ куы райса, уæд исчи исты куы зæгъа, стæй уыдонмæ 
ахæм хæдтулгæтæ нæ уæй кæнынц: олгæ йæ хоны æви... 
Уæлгæ. Хорз. Хорз. Æгайтма Фаризæт йæ фыртæн исты 
æххуысхъом у. 
Батырбег сæ цуры гараж скæныны тыххæй дæр дзырд- 
гонд у. Уый дæр — Фаризæты номыл. Фаризæт, стыр фыдæ- 
бон чи фæкодта, ахæм адæймаг, уымæн паддзахадæй бирæ 
хорздзинæдтæ æмбæлы. Фæллойы ветеран, сидзæргæс, хæс- 
ты стыр сгуыхтдзинæдтæ чи равдыста æмæ хæсты азарæй чи 
бацарæфтыд, уыцы салдаты бинойнаг. Ахæм сылгоймаджы 
цур хъуамæ паддзахад йæ сæр ныллæг æруадза, мацы йын 
бавгъау кæна. 
Уыцы ныхасыл дыууæ-æртæ мæйы дæр нæ рацыд, афтæ 
сæ подъезды цур æрлæууыд урсбазыр уæлгæ. Фаризæты ма- 
шинæ. Æрмæст дзы æддæмæ уый нæ рахызт — Батырбег æмæ 
йæ дыууæ ’мбалы. Хæдзары цур цы фондз гаражы уыд, уыдоны 
фарсмæ фæзынд æхсæзæм, æрвхуыз цъæх ахуырст, хуры тын- 
тæм цæхæр калдта. Фæзынд æвиппайды, цыма арвæй æрхау- 
ди. Уый уыд Фаризæты машинæйы гараж. 
Цыма дуары хъæр фæцыд. Чи зоны, æндæр исты уынæр 
æрбайхъуыст. Батырбег куыстæй куы æрбацæуы, уæд йæ къух- 
тæ дæр нæма ныхсы, йæ пинджак дæр нæма раласы, афтæ- 
мæй Фаризæты цур алæууы. Мад ыл сахуыр æмæ, æрæгмæ 
зыны, уæд ын цыдæр нæ фæфаг кæны. Диссаг, цымæ Батыр- 
бег машинæ йæхи номыл цæуыннæ балхæдта? Гараж йæхи 
номыл цæуыннæ скодта? Фаризæты ном кæдæй нырмæ афтæ 
скадджын, æмæ йын паддзахады дуæрттæ уæрæх гом уой? 
Æмæ-гъа, æмæ-гъа. 
Уыцы гаражтæ... Цалдæр ма сыл бафтыд, авд æви аст 
баисты. Кæй цы хъыгдардтой, Хуыцау сæ зонæг. Фаризæтмæ 
гæсгæ, иу адæймаджы дæр нæ. Нæ фæлæ, æгайтма дæ хæдза- 
ры цур æхсæвæй-бонæй машинæтæ ис. Бахъуаджы сахат уыдон 
дæу дæр сты. Æмæ афтæ уыд. Зианы дæр æмæ цины дæр 
машинæджынтæй дыккаг хатт бадзурын никуы никæмæ ба- 
хъуыд. Фæлæ иу сылгоймаг, Машæ цыдæр хуыйны, æмæ ма 
цалдæр адæймаджы, уыцы машинæты бын бабырыдысты. Æмæ 
алы ранмæ æхсæвæй, бонæй — фысгæ! Суанг Мæскуымæ 
дæр цалдæр фыстæджы арвыстой. Уыцы хæдтулгæты хъæр 
æмæ фæздæгæй сæфынц, мæлæты къахыл ныллæууыдысты, 
фервæзын сæ кæнут. Фæдис! Йарæби, Фаризæты бинонтæ 

120 
Агънаты Гæстæн 
дæр ацы хæдзары цæрынц, гаражтæ уыдонмæ дæр дарддæр 
не сты æмæ тынг дзæбæх цæрынц. Рынчын та саг дæр кæны. 
Схуыфыдтæ, уæд æй хъуамæ фæздæджы æфсон кæнай? Хат- 
гай йæм машинæты уынæр æрбайхъуысы, æмæ йын уымæй 
цы у? Мæйыл нæ, фæлæ зæххыл цæрынц, адæмы æхсæн. 
Хъуамæ фæздæджы бындзыг æмæ чысыл уынæрæн дæр ма- 
уал фæразæм, уæдæ? Æнæуынæр бынат ис æрмæстдæр иу 
ран, æмæ уырдæм ацæуынæй алы адæймаджы дæр Хуыцау 
бахизæд. Уæдæмæ, адæм кæрæдзийæн хатыр кæнын нал зо- 
нынц, кæрæдзийы нал быхсынц. Машинæтæн бынат нæ уыд, 
æмæ сæ цы фæкодтаиккой, уынджы къæйыл сæ ныууагътаик- 
кой? Фаризæт сын цы зоны, фæлæ Батырбег дзырдта афтæ. 
Æмæ йыл æууæнды. Машинæ дыууæ-æртæ æхсæвы æддæ баз- 
зад, уæд, дам, ын йæ фæд дæр нал ссардзынæ, дон — хиды 
бынты. 
Фарон, Куадзæны хæд размæ, уыцы гаражтæм бакæсын 
диссаг уыд. Фаризæт сæ балкъоны лæууыд. Дыууæ рог ма- 
шинæйы гаражты цур дзыхълæуд фæкодтой, æмæ дзы дыууæ 
сылгоймаджы æмæ цалдæр нæлгоймаджы рахызт, лæгтæй 
дыууæ —милиционертæ. Сæ хæд фæстæ гыццыл автобус æрба- 
хæццæ æмæ дзы цалдæр лæппулæджы æргæппытæ кодтой ку- 
сæн дарæсы. Фаризæт нæ, фæлæ ма сывæллæттæн дæр цы 
базонын хъуыд: уыцы хъуыддагхуыз адæм гаражтæ халынмæ 
æрбацыдысты. Адæм æддæмæ раивылдысты, диссагмæ, фæ- 
дисмæ цæуæгау, бирæтæ сæ рудзгуытæ, балкъонтæ æмæ ло- 
джæтæй кастысты. Фаризæт йæ лæдзæг райста: æддæмæ куы 
акæсид. Дуарыл рахæца, афтæ Батырбег йæ уæлхъус фев- 
зæрд. Æмæ йæ æдде цы хъуыддаг и? Уыцы гаражтæ цæмæй 
уырдыгæй ист æрцæуой, уый тыххæй тæрхоны лæг сæрма- 
гонд уынаффæ рахаста, закъонмæ гæсгæ архайынц. Æмæ Фа- 
ризæт йæ лæдзæг фæстæмæ йæ бынаты æрæвæрдта. Кæд йæ 
фырты афтæ фæнды æмæ ма ацæуа, уæд... Æмæ балкъонмæ 
ахызт. Уырдыгæй дæр ын нæй кæсыны бар? Уырдыгæй кæ- 
сын дæр аив бæргæ нæу. Мад йæ фыртмæ разылд. Хуыцауы 
тыххæй, ахст у æви цы хабар у? Æххæст ма йыл хъадамантæ 
бакæнæнт æмæ... Аив цы у æмæ цы нæ у, уый Фаризæтæн 
амонын нæ хъæуы, уый дæр чысыл цыдæртæ зоны. Йæ га- 
раж кæмæн халынц, йæ машинæ уынджы къæйыл кæмæн 
баззайдзæн, уый зæрдæрыст у, æмæ уый цур балæуу, уый аив 
цæмæй нæу? Фырт бахудт. О, о! Куыд æй фæнды, афтæ. 
Æмæ мидæггаг уатмæ бацыд, цыма йæхи æмбæхста. 
Æмæ йæхи æмбæхста. Ныр æй Фаризæт хорз зоны: æр- 
мæстдæр ма дзы йæ гараж кæй баззайдзæн, уый æфсæрмæй 
йæхи бааууон кодта. Уæвгæ, цалдæр хатты уатæй рауад, 
стъæлфт уад, сонт уад, рудзынгæмбæрзæны зыхъхъырæй-иу 
æддæмæ акаст æмæ та-иу фæфæстæмæ. Лизæ дæр — афтæ. 

Йæ рухс иом 
121 
Аслан хæдзары нæ уыд. Фаризæт æмæ Албинæ балкъонæй 
кастысты. 
Гыццыл автобусæй кусæн дарæсы цы цалдæр лæппулæджы 
рагæппытæ кодтой, уыдонмæ цыдæр емынæ кæрдтæ. Зынг 
кæрдтæ. Дыууæ йеддæмæ нæ уыдысты, фæлæ сæ, æнхъæл- 
дæн, æнæхъæн горæтмæ дæр фæцараз — адзæнгæлтæ йæ код- 
таиккой. Бур лыстæг хæтæлы дзыхæй цы талæу калд — Хуы- 
цау йæ зонæг — æфсæйнаг гæххæтты хуызæн карста. Æмæ 
Фаризæтмæ афтæ каст, цыма удгоймæгтæ сты, цæрæгойтæ, 
цыма сæ цæссыгтæ згъæлдысты, æрмæст тугахуырст цæссыг- 
тæ, ахæм цæссыгтæ, зæхх чи сыгъта, зæхх хъæдгæмттæ кæ- 
мæй кодта. Сахат æмæ ’рдæг, дыууæ сахатмæ ма гаражтæй 
баззад иу. Иннæтæ уæнгтæцух æмæ къабаздыдæгътæй зæх- 
хыл куыд адæргъытæ сты, уымæ каст. Сæрыстыр. Сæрбæр- 
зондæй. Уымæн æмæ уый уыд Батырбеджы, Батырбеджы нæ, 
фæлæ Фаризæты, паддзахад стыр аргъ кæмæн кæны, уыцы 
зæронд усы. Уыцы зæронд усмæ уæлдæр хицауадæй ис сæр- 
магонд гæххæтт. Æрмæстдæр уый гаражæн ис бынат хæдза- 
ры цур. Уыцы гæххæтт афтæ тыхджын у, æмæ йын тыхгæ- 
нæг тых нæ ары, æфсæйнаг хъуымацы хуызæн чи дзæнгæл 
кодта, æфсæйнаджы туджы хуызæн цæссыгтæй чи кæуын кодта, 
уыцы емынæ карды бон дæр ын ницы баци. 
Бæрзонд, цъæх ахуырст гараж ныр дæр сæрыстырæй фæл- 
гæсы. Уый — æддаг бакастæй. Æцæгдзинадæй та, цыма си- 
дзæр у, Фаризæт афтæ хъуыды кæны. 
Фырт цасдæр рæстæг ницы сдзырдта, цалдæр хатты Фа- 
ризæтмæ æрбакаст, стæй йæ зæгъинаг загъта. Йæ мад дисса- 
джы адæймаг у — хъæуа-нæ хъæуа, алцæуыл йæхи тыхсын 
кæны. Сыхæгтæ дæр исты амæлттæ кæндзысты. Адæймаджы 
цы бафæнда æмæ цы нæ сараздзæн. 
Фаризæт ныджджих. Цыма дзæгъæл аци, йæ цæстытæ афтæ 
нал æмæ нал ныкъулы, йæ сæр банкъуыста, кæд... Кæд æй 
йæ фырт хъæуæй ардæм, цæмæй дзы рапайда кæна, уый тых- 
хæй скодта. Машинæйы тыххæй, гаражы тыххæй, фатеры 
тыххæй... Нæ! Уыдон цы хъуыдытæ сты! Батырбег йæ мадæй 
сæудæджер кæны? Нæ! Уый мæнæ Фаризæт мæстджын у, 
æмæ мæстджын та цы нæ ахъуыды кæндзæн! Зæронд ус ныу- 
улæфыд. Уæддæр цафон у? Нырма раджы у, уымæ та афтæ 
фæкаст, цыма изæр у, æппынфæстаг — цыма йæм бирæ нал 
и. Чысыл сывæллон нæу, рæстæг алы ран дæр иу у, фæлæ 
йæм хатгай афтæ фæкæсы, цыма ам, горæты, сабырдæр цæуы, 
йæ бынатæй размæ нал æмæ нал феккуырсы. Цæй горæт æй 
хъуыд? Бæргæ, фæлæ сыхагæй, хионæй иууылдæр йæ быны 
бабадтысты æмæ... Йæ фырт æмæ-иу йæ чызг мæрдджынты 
хуызæн йæ цуры куы æрлæууыдысты: ис цотæй иунæгæй сау 
халоны цард кæдмæ кæндзæн, йæхи дæр æмæ уыдоны дæр 

122 
Агънаты Гæстæн 
цæмæн худинаг кæны? Æмæ ма бирæ æмæ бирæ æндæр уай- 
дзæфтæ. Фаризæт дывыдон арты сыгъд. Фæстагмæ йæ къух 
ауыгъта; цы уа, уый уæд. Адæмы фылдæр кæм нæ мæлынц, 
уым уый дæр нæ амæлдзæн, æппынфæстаг, фесæфæд, амæ- 
лæд, æмæ йæ фыртмæ горæтмæ алидзыныл сразы. Чи зоны, 
уæд уый уыд йæ царды тæккæ стырдæр рæдыд. Ноджы стыр- 
дæр рæдыд та — сæ хæдзар сæ уæй кæнын нæ хъуыд. 
Уый... Аууоны хуызæн... Батырбег! Æмæ кæ^ æрбацыд? 
Йæ цуры куыд æрлæууыд? Тæхгæ æрбакодта. Йæ къæхты 
уынæр куыд не ’рбайхъуыст. Цы зæгъы? Фаризæты цæсгом 
цыдæр фæлурс у. Уæдæ ма мын стдæсаздзыд чызг у, йæ туг 
йæ цæсгомыл куыд нæ хъаздзæн, йæ рустæ сырхварс фæт- 
къуытау куыд нæ уыдзысты. Кæд дзы исты риссы? Ницы дзы 
риссы, афтæ цыдæр æнæбон у. Диссаг, Батырбег ахуыргонд 
адæймаг куы у, йæ зонд æмæ йæ лæджы хъаруйы куы ис, уæд 
Фаризæтмæ ныртæккæ дзурын нæ, фæлæ улæфын дæр кæй 
нæ цæуы, уый куыд не ’мбары? Зæронд ус йæ сæр иуварс 
азылдта, йæ цæстытæ бахгæдта. Дзурын нæ, фæлæ йæм кæ- 
сын дæр нæ цæуы, уый та йæ тыххæй дзурын кæны. Раздæр- 
ты дæр иу æмæ дыууæ хатты нæ ахъуыды кодта: ацы фатеры 
æцæгæлон у. Æмæ дзы, æцæгдæр, чи у? Фаризæт ракаст, 
диваны рабадæгау кодта, Батырбегмæ нымдзаст. Ныххатыр 
кæнæд, фæлæ ам... ам дарддæр йæ бон цæрын нал у. Дæ-дæ- 
дæй, ма скæуæд. Батырбег æм æргуыбыр, диваны тигъыл æр- 
бадт^ Иу стыф дзы нæ хауы, суанг йæ улæфт дæр нал хъуы- 
сы. Йæ сæр æруагъта. Мады ныхыл йæ арм сабыргай ахаста. 
Уый Фаризæт ’нæфæразгæ у, куы адзæбæх уа, уæд æм ахæм 
хъуыдытæ æмгæрон дæр нал цæудзысты. Нæ. Фаризæты ницы 
хъыгдарæг и, æнæниз у. Æмæ йын ам, горæты, цы нæ фаг 
кæны, цæмæй йын æвзæр у? Алцыдæр ын — парахат, хæрд 
дæр, дзаума дæр, фæлæ цард æрмæст уыдонæй нæу. Æндæр, 
æндæр цыдæр ма дзы и, æмæ уый уыдонæй бæрзонддæр у, 
тыхджындæр, куыд æй зæгъа— æмæ-гъа, æмæ ацы хæдзары 
уый нæй. Зæронд ус къæзы, ферхæцы, йæ улæфт йæ хъуыры 
фæбады, йæ цæстытæ бахгæдта, фæстæмæ йæхи ауагъта. Афы- 
нæй кæнæд. Афынæй кæнæд... Батырбег базмæлыд, сыстад. 
Фаризæт райсом куы райхъал уа, уæд æм ацы хъуыдытæн сæ 
кой, сæ хъæр дæр нал уыдзæн. Афынæй кæнæд, мацæуыл 
тыхсæд. Æмæ фырт ацыд, йæ къæхты уынæр атад. Табу Хуы- 
цауæн. Табу Хуыцауæн. Æппæт хъуыддæгтæ дæр уымæй араз- 
гæ сты. Æмæ сæ рæстмæ аразæд. Фаризæт та... Кæдæм ацæу- 
дзæн? Йæ чызгмæ? Уымæ цæуыныл куы ныллæууа, уæд уый 
ууыл дзуры, æмæ йе сиахсы йæ фыртæй бæрзонддæр кæны. 
Æмæ уый йæ сæрмæ хæссы? Ницы хуызы! Никæдæм ацæу- 
дзæн, иу къахдзæф дæр ничердæм акæндзæн, амæлдзæн мæнæ 
ацы къуымы, ацы къуымæй йын рахæсдзысты йæ чырын стыр 

Йæ рухс ном 
123 
хæзна хæссæгау. Зæронд усы цæстытæ доны разылдысты. Æн- 
хъæлдæн, йæ цæстысыгтæ йæ рустыл æртылдысты, бынтондæр 
стæнзæрдæ. Йæ къух сисынмæ зивæг куы нæ кæнид, уæд сæ 
асæрфид. Цæй, цæуæнт æмæ цæуæнт, цæргæ-цæрæнбонты цы 
фæцыдысты, уымæй фылдæр нал фæцæудзысты. Ракаст. Ал- 
бинæ, йæ чысыл хур, дуары тарвазыл банцой кодта. Нæ, ба- 
ныхæст ыл, æмæ... Кæугæ кæны?.. Æмæ Фаризæты сæр нырма 
маройаг нæма фæци. Батырбег уатмæ æрбахызт. Æмæ йæ цы 
хъæуы? Куы чызгмæ бакæсы, куы йæ мадмæ. Сæ фатеры цы 
цæуы, уымæн ницы зоны. Уæддæр, цы хабар у? Цы амонынц 
уыцы цæссыгтæ? Чызг цыма сонт фæци, фестъæлфыд, йæ 
фыды риумæ йæхи нылхъывта æмæ кæуы. Æваст йæхи атыд- 
та æмæ Батырбеджы риу йæ чысыл тымбылкъухæй ныххоста. 
Мæ арт бауазал. Зæронд ус рабадт. Уый йæ чысыл хур цы 
кæны, йæ зонд фæцыд? Исчи ма йæ фыдмæ йæ къух исы. 
Фæлæ йæ чызг нæ хъусы. Кæуы. Йæ чысыл къухтæ йæ фыды 
риуыл тæлфынц. Батырбег æвзæр адæймаг у, тынг æвзæр 
адæймаг! Цы? Фыд чызджы асхуыста. Чызг уаты къулмæ 
йæхи бахаста. О, Батырбег æвзæр адæймаг у, тынг æвзæр 
адæймаг. Лизæ дæр. Ахæм фыд æмæ мад ын кæй ис, уый йын 
худинаг у, фæлтау куы нæ райгуырдаид. Албинæйы уæхсчы- 
тæ стъæлфынц, йæ хæкъуырцц нæ уромы, йæ хъæлæс — фæ- 
дисмæ сидæгау. Азгъордта æмæ, чысыл раздæр Фаризæтмæ 
цы сау палто æвдыста, уый раскъæфта. Тилы йæ. Цы у ацы 
палто? Зæгъæд-ма йæ Батырбег, цы у ацы палто?! 
Батырбег уаты астæу лæугæйæ баззад, цавддурау фæци. 
Чызджы къухæй палто марды сау æмбæрзæнау æрхауд. Нæ! 
Албинæ йæ пъолыл ныццавта, базгъордта йыл. Палто йеддæ- 
мæ ма исты у? Æмæ уый тыххæй дæ мады ауæй кæн. Пал- 
тойы фæдджитæ Батырбеджы къæхтыл бахаудысты. Уый сæ 
иуварс аппæрста, цыма дзы йæ къæхтæ ссыгъдысты. Цы зæгъа 
Фаризæт? Йе ’взаг йæ комы ныххус, нал тасы. Нæ! Хъуамæ 
цыдæр зæгъа. Палто йеддæмæ ма исты у. Сыгъд ыл ссæуæд 
æмæ йæ кой мачиуал кæнæд. О, йæ кой мачиуал кæнæд. 
Албинæ палто ахаста æмæ фæстæмæ æрбацыд, дуары тар- 
вазыл та баныхæст, иу сыбыртт никæмæй хъуысы. Батырбег 
схуыфыд. Йæ цæстытæ чызгыл ахаста. Цы æнахуыр цæстæн- 
гас ын ис. Тызмæг, æнæхатыр, цыма йе знагмæ кæсы. 
Зæронд ус рабадт. Цыдæр ын йæ риу æлхъивы, улæфт ыи 
нал фаг кæны. Албинæ рудзынг байгом кодта. Фаризæт дон 
бæргæ аназид. Табуафси. Зæронд усы къухтæ кружкæ нæ 
уромынц, æмæ йыл Албинæ хæцы. Фаризæт дон хуыпгай 
нуазы. Æхсызгон уазал буары хъары. Сæхимæ ма куы цард, 
хъæуы, уæд-иу къæбæргæнгæйæ хæдзар афтæ стæвд, æмæ-иу 
дзы сулæфæн нал уыд. Æмæ уæд æддæмæ рауай, дон аназ. 
Æхсызгон уазал-иу ыл йæхи æрбатыхта. Батырбег йæ рахиз 

124 
Агъпаты Гсестæн 
къух Фаризæты уæхскыл æруагъта. Æппындæр мацæуыл тых- 
сæд, адзæбæх уыдзæн, мацæуыл тыхсæд. Уый... Æмæ та йæ 
цæстытæ чызджы нынныхстысты. Уый уæртæ уыцы сау хæй- 
рæг у аххосджын. Ницы зоны, афтæмæй бинонты сызмæста, 
æддæг-мидæг сæ ауайын кодта, къæбæда! 
Зæронд ус йæ фыртмæ скаст. Албинæ ницы аххосджын у. 
Аххосджын чи у, уый Фаризæт бæргæ хорз зоны, фæлæ... 
Йæ ныхас — дон хиды бынты. Дзæгъæлы дзуры. Ацы хæдза- 
ры йæ ныхас никæмæуал хъуысы, никæйуал хъæуы, кæд ма 
йæ чысыл хуры. Сæ хъæу ма куы федтаид æмæ... Йæ цæ- 
уæнтæ æрцыбыр сты, мауал сыл хъуыды кæнæд, ис ма йын 
æрмæстдæр иунæг фæндаг, йæ сæр йæ сиахсмæ фæхæссид 
æмæ... Хæрзаг ыл адæм худиккой, хæрзаг адæм дзуриккой, 
Батырбег æмæ йæ бинойнаг Фаризæты ратардтой. Дæ фыд- 
гул адæмы дзыхы бафта, пылæй бындз сараздзысты, мæлдзыгыл 
саргъ авæрдзысты. Нæ! Адæмы цæсты йæхи дæр æмæ йæ 
бинонты дæр нæ бафтаудзæн. Æрыгонæй сидзæргæсæй куы 
баззад, уæд худинаг йæ сæрмæ куы нæ ’рхаста, йæ цоты уымæй 
куы хъахъхъæдта, уæд ныр... Хъуамæ йæ алы хъуыддаг дæр 
æгъдауыл уа. Мæлын ма йæ хъæуы, æмæ уый дæр... Батыр- 
бег цы дзуры? Фаризæт мацæуыл тыхсæд. О, фехъуыста йæ. Ни- 
цæуыл тыхсы. Æдзух та йын уый дзуры. Афассæйы цырт ног 
къуыри конд уыдзæн, æрдæгарæзт у. Албинæ та... Уый ницы 
зоны, ма йæм хъусæд. 
Чызг згъорæгау ацыд. Зæронд ус йæ сæр иуварс азылдта: 
бафæллад, фынæй йæм цæуы. Фырт æнæ уынæрæй ахызт. 
Уæддæр Фаризæтмæ афтæ фæкаст, цыма дуар йæ фæстæ 
тынг ныггуыпп кодта, цыма тарвазы алыварс сæрстытæ 
æркалдысты. 
Фаризæт йæ мидхуыссæны базмæлыд. Абон æгæр æрлæ- 
мæгъ, йæхи афтæ никæдма æнкъардта. Æмæ ма афтæмæй йæ 
зæрдæ ауайынтæм æхсайы. Мæлæты мæлхъ. Зианмæ цæуаг 
уыди, бæргæ, фæлæ фæстаг рæстæг йæ ныфс нал ахаста, йæ 
бартæ кæстæртæм радта. Хионты æмæ ма-иу зонгæты уым 
федта. Искæд ма хъæуы уынгты ацу, сæрдыгон мæйрухс изæр 
дæ сыхæгтимæ нымæтыл фæбад, фæхъус сæм, дæхæдæг дæр 
дæ зæгъинæгтæ фæдзур. Батырбег... О, мæгуырæй схъомыл, 
фæлæ йын уæд йæ хъæу уый тыххæй хъуамæ æнæуынон уа? 
Ау, кæм райгуырд, фыццаг къахдзæфтæ цы зæххыл акодта, 
уый не ’рымысы? Кæимæ схъомыл, донмæ йæхи найынмæ 
кæимæ згъордта, уыдон йæ зæрдыл не ’рлæууынц? Йæ рай- 
гуырæн хъæу дзы афтæ тагъд цæмæн ферох? Стæй уымæн 
рохгæнæн и? Йæ фынты йæ уæддæр нæ фæуыны? 
Фарон сын бæргæ хорз фадат уыд сæ хъæумæ ныццæ- 
уынмæ. Æмæ ныхас дæр бакодтой: иууыл бинонтæй дæр ацæу- 
дзысты. Фæлæ раст уыцы рæстæг Батырбеджы цыдæр дард 

Йæ рухс ном 
125 
горæтмæ æнæхъæн дæс боны æмгъуыдмæ арвыстой. Æмæ 
Фаризæт йæхицæн зæрдæ цы æхсызгон фембæлдтытæй æвæр- 
дта, уыдон алæбырдысты. Æхсызгон фембæлдтытæ та куыд 
нæ уыдаиккой! Нæ! Хорздзинад нæ сæфы, адæймаджы цард- 
вæндаг рох нæ вæййы. Æви ферох вæййы? Æви уый разамо- 
нæгæй кæнгæ у? Сæ колхозы сарæзтыл æртиссæдз азы сæх- 
хæст. Уый, ай-гъайдæр, хъæуы цæрджытæн се ’ппæтæн дæр 
стыр бæрæгбон уыд æмæ дын Фаризæтмæ дæр горæтмæ хуын- 
ды гæххæтт сæрвыстой. Сæрмагондæй йæхимæ. Кæй зæрдыл 
æрлæууыд, уымæн йæ цæрæнбон бирæ. Цæргæ-цæрæнбонты 
йæм куы никуы ничи ныффыста, уæд ныр зæрондæй кæй 
бахъуыд. Нæ! Хæсты рæстæг бирæ фыстæджытæ фæиста Да- 
нелæй. Постхæссæджы æрбацыдмæ-иу йæ цæстытæ ныуурс 
сты, йæ размæ-иу аивæй тигъмæ йæхи райста, фæзынд, уæд 
йæ размæ разгъор. Фыстæг дæм ис, уæд ма дæуæй амонд- 
джындæр чи уыд. Данелы фыстæджы райст ын-иу куыд æх- 
сызгон уыд, раст ма йын афтæ æхсызгон колхозы разамон- 
джыты фыстæг уыд. Къаддæр нæ. Колхозы, йæ райдайæнæй 
фæстæмæ, цалынмæ йæ бон уыд, пенсимæ рацыд, уæдмæ 
ахъаззагдæрæй чи бакуыста, уыдонæй иу у Фаризæт. Æнувыд 
фæллойгæнæджы мысынц ныр дæр. Æмæ йын кæд фадат и, 
уæд, йæ хорзæхæй, сæ бæрæгбоны сæмбæлæд. Афтæ, гъе. 
Уæдæ ма цы вæййы, уæдæ ма йын цы кæной. Зæронд ус 
зивæг куы нæ кæнид, йæ къабæзтæ йæ коммæ куы кæсиккой, 
уæд сыстид, пенсийы чиныджы сыфты æхсæнæй хуынды гæх- 
хæтт сисид æмæ йæм æркæсид. 
Фаризæт уыцы бæрæгбоны йæхи иу æмæ дыууæ хатты нæ 
едта. Чи зоны, разæй йæ сырх хъæдабæйæ æрбæрзт стъолы 
арсмæ сбадын кæной. Адæммæ комкоммæ кæсдзæн. Йæ фæл- 
тæр... Чи ма дзы баззад?.. Ныйиугай сты... Рухсаг уæнт. Чи 
зоны, Фаризæты дзурын дæр ракæной. Æмæ цæуыннæ, иу- 
дыууæ ныхасы зæгъдзæн. Хæсты фыдбонтæ æрымысдзæн. 
Уыдонæн зæрдæйæ скъахæн и? Æрымысдзæн, хæсты фæстæ 
азтæй йын иуы йæ звенойæн Чермены хай куыд бакодтой, 
уый — тæккæ хуырджындæр зæхх. Æмæ ничи ницы аххос- 
джын уыд. Хæлттæ сæппæрстой. Цы æрзайдзæн ахæм зæх- 
хыл? Цы фæуыдзысты? Куыд æй кусдзысты? Абоныстæн, рай- 
сомæй-иу сæ къæпитæ сæрдасæнæй цыргъдæр уыдысты, фæлæ- 
иу сахат дæр нæма рацыд, афтæ-иу кæрдæджы хал нал лыг 
кодтой. Дурджын зæхх æмæ... Сæ къæпитæ хуырыл цæхæр 
калдтой, ныцъцъулатæ æмæ-иу ныттымбылтæ сты. Сихормæ- 
иу сæ цæнгтæ сисын нал фæрæзтой. Фаризæт-иу афтæ смæсты, 
æмæ дæ къæпи иуварс ныззыввытг кæн, искуыдæм алидз. Уый 
йæхимидæг. Фæлæ йæ дзыхæй иу ныхас никæд сирвæзт. Къæ- 
питæ нал бæззынц, уæд та февнал æмæ сæ ацæгъд, рæс райс. 

126 
Агънаты Гæстæн 
Уыцы зæххы хъуамæ цы æрзайа? Ноджы ма хус рæстæг куы 
скæна, уæд сæфт æмæ сæфт. Нартхоры æвзартæ арвы цъæхмæ 
сæхи бæргæ ивæзтой, фæлæ... Фаризæт æмæ йе ’мбæлттæ бæр- 
зонд, рæхснæг, дыууæ-æртæ æфсиры кæуыл æруæз кæндзысты, 
ахæм нартхоры бæлæстæм не ’нхъæлмæ кастысты, фæлæ бур, 
дæлæмæдзыд, æфхæрд, цыдæр кæлмхæрд дзенкъортæ кæуыл æр- 
зайдзæн, ахæмтæм. Уæддæр сæ зæрдæты цыдæр ныфсы тæп- 
пытæ сыгъд: зæхх тынг хуырджын у, фæлæ саумæр у, хæм- 
пус. Ахæм зæххæй дæ тыллæг райсын фæнды — доныл ма 
бацауæрд. Æмæ Фаризæт йе ’мбæлттимæ скарста: цыфæнды 
зынæй дæр, сæ цуры цы дон цæуы, уымæй иу чысыл къабаз сæ 
зæхмæ æнæ ауадзгæ нæй. Цалдæр боны уыдонмæ бакæсын. 
Хурыскастæй хурныгуылдмæ зæхх къахтой, царддæттæг до- 
нæн фæндаг гæрстой. Æппынфæстаг доны иу хай рахизырдæм 
фæкъæдз, нартхоры æвзарты æхсæн сырсыргæнгæ ацыд. Цыма 
уæд зæххыл уыдонæй амондджындæр исчи уыд?! 
Æмæ сæм цы нартхор æрзад! Тархъæдæй цы кæныс. Ба- 
рæг дзы нæ зынд, рæхснæг, фæтæнсыф æвзартæ хæрдмæ 
фæцыдысты, алы нартхоры зæнгыл дæр — дыууæ-æртæ æр- 
мæриныйас æфсиры. Цалдæр дзы ратон æмæ-иу тæскъ айдзаг. 
Цæхæр калдтой, æвзист цæхæр. Уæд бур нартхор нæма фæзынд. 
Фаризæт цæмæндæр бур нартхор нæ уарзы. Цæмæндæр, зæгъ- 
гæ, æнад у, зыгуымы хуызæн. Бæргæ, стырнæмыг у, фæлæ 
æбæркад, æнæфарн. Уæдæ урс æмæ бур нартхоры кæрдзын 
иу кæныс. Урс нартхоры кæрдзын дзыхы тайы, зæрдæйыл 
æмбæлы, цыма сой у. Бур нартхоры кæрдзын та цы у? Æвза- 
гыл ныххæцы, аныхъуырыны амал ын нал вæййы. Уый фосы 
холлаг у, æндæр ницы. Хорз цæмæн у, уый — арахъхъæн. 
Фаризæт æмæ йе ’мбæлтты нартхормæ сæхи хъæуккæгтæ 
нæ, фæлæ ма æнæхъæн районæй дæр уынæг цыдысты. Куыд 
æрзайын кодтой ахæм тыллæг? Суанг ма сын газеты сæ къамтæ 
дæр рауагътой. Исчи-иу сæм куы ’рб;шыд, уæд-иу сæ фæр- 
стытæн кæрон нал уыд. Куыд зылдысты сæ нартхормæ? Алчи 
йæ цæхæрадоны йæ нартхормæ куыд фæзилы, афтæ. Кæрдæ- 
гæн скæсыны бар нæ радтой, донхъуаг æй нæ ныууагътой. 
Уый дын сæ куыст, уый дын сæ сусæгдзинад. Зæхх дæр адæй- 
маджы хуызæн у, куыд æй барæвдауай, афтæ дæ сбуц кæн- 
дзæн, афтæ дæ барæвдаудзæн. 
Фаризæт... Фаризæт цæмæн, йе ’мбæлттæ иууылдæр тынг 
амондджын уыдысты. Быдыргæрон къуыбырыл слæуу æмæ 
нартхормæ кæс. Тæхуды, искуы ма ахæм нартхоры хуымыл 
дæ цæст ахæсс. 
Фаризæт ма сæ колхозы бæрæгбоны бирæ цыдæртæ æры- 
мысыдаид. Æнæмæнг, хæсты рæстæг йе ’мбæлттимæ трактор 
æрхы куыд бамбæхстой, уый сын радзырдтаид. Фаризæт... 
Уый сæнттæ цæгъды æви?.. Фаризæт нæ, фæлæ Афассæ æмæ 

Йæ рухс ном 
127 
йе ’мбал устытæ бамбæхстой трактор. Æндæр, трактор скъæ- 
рынæн Фаризæт цы зоны. Афассæ йæ ныфс хæдтæхæг ас- 
къæрынмæ дæр бахастаид. Раздæрты, æрыгон ма куы уыд, 
уæд. Уыцы трактор тулгæйæ, цыма Фаризæт дæр семæ уыд, 
афтæ йæм фæкæсы. Æмæ сæ хъæуы ахæм хабар, — уæд йæхи 
иуварс нæ аластаид. 
Немыц былар æфтыдтой. Кæмдæриддæр сæ къах андзæ- 
выд, уым кæрдæг нал зад, сæ быны зæхх сыгъд. Адæм сæхи 
æфснайдтой, æхсæнады фос æмæ исбон сау мæтыхтæй æм- 
бæхстой. Колхозы ма æнæхъæн баззад æрмæстдæр иунæг трак- 
тор, колхозы ныфс æмæ сæрыстырдзинад. Немыц куы æрба- 
бырсой, уæд цы фæуыдзæн? Къабаз æмæ йæ уæнггай нæ 6а- 
кæндзысты? Чи зоны, немыц æй сæхимæ арвитой. Æмæ уымæн 
гæнæн куыд и. Нæ! Уыцы трактор нал и, уæд ма колхоз 
колхоз уыдзæн. Æмæ сылгоймæгтæ, Афассæ æмæ йе ’мбал 
устытæ, скарстой: трактор бамбæхсын хъæуы. Æмæ бынат 
дæр ссардтой. Æрхмæ йæ ныттулдзысты, фæрв æмæ хæрис 
бæлæсты бынмæ, бæлæсты къалиутæ ма йыл ныппардзысты 
æмæ йæ кæд немыц нæ бафиппаиккой, сæ цæстытæ бакуырм 
уой. Æмæ цыппæрдзæлхыг тракторыл разæй дыууæ бæхы ба- 
бастой, фæсте йыл сылгоймæгтæ цалдæрæй ахæцыдысты. Са- 
хат-дыууæ сахаты фæстæ трактор йæ бынатыл сæмбæлд. Уый 
уыд æмбисæхсæв, саудалынг. Сылгойæгтæ сæ фæндаг сгæр- 
стой уырзæй сгарæгау. Ард бахæрæгау баныхас кодтой: трак- 
тор цы фæци, уый уыдон йеддæмæ хъуамæ мачи зона. Цыма 
райсомæй тракторы цæлхыты фæдтæ нæ зындаиккой, цыма 
сæ бæхтæ уæлдæфы цыдысты. Уæвгæ сын уый дæр хъуыды- 
гонд уыд: фæдтыл исты къалиутæ, исты сыфтæртæ ныккал- 
дзысты. 
Табу Хуыцауæн, немыц хъæуы бирæ нæ фесты. Къуымтæ 
æмæ сæ хуынчъытæ сгарынмæ нæ равдæлд — уайтагъд сæ 
сæр сæ кой ссис. Колхозы трактор агурыныл уыдысты? Куыд- 
дæр Гитлеры къæбылатæ адде сты, афтæ трактор æрхæй слас- 
той. Уалдзæгмæ йæ колхозы сарайы бафснайдтой. Ноджы уæд- 
мæ хъæуы нæлгоймæгтæй чидæртæ фæзынд уæнгцух æмæ 
лæбырдтытæй, фæлæ уæддæр — нæлгоймæгтæ. Нæлгоймагæн 
та йæ ном дæр ныфс у. 
Трактор бааууон кæныны фæнд фыццагдæр кæмæ фæзынд, 
уыдонæй иу уыди Афассæ. Æмæ йын адæм арфæтæ кодтой. 
Уæвгæ, æрмæст уымæн нæ — трактор чи бааууон кодта, уыдо- 
нæн се ’ппæтæн дæр. 
Афассæ тынг ныфсæрмы. Йе ’мбæлттæ дæр. Цы сарæзтой 
ахæмæй? Сæ хæс цы уыд, уый бакодтой. Афтæ, гъе! Уый 
Афассæйы мысинаг уыди. Фæлæ Фаризæт дæр... Уыцы балц. 
Цымæ Батырбеджы уæд куы нæ арвыстаиккой, уæд исты æрцы- 
даид? Уæдмæ йæ цæмæ æрхастой? Кæд... кæд Батырбеджы 

128 
Агънаты Гæстæн 
хъæумæ цæуын нæ фæндыд æмæ йæхи тылиф фæкодта, йæхи 
асайдта. Хуыцау йæ зонæг. Хуыцау... О! Афтæ уыдзæн. Цæмæ 
мыса йæ мæгуыр бонтæ. Зонгæ-зонын йæ зæрдæ цæмæ хъæд- 
гæмттæ кæна. Æмæ уый... Акса-ма, дæ зæрдæмæ чысыл рис 
дæр ма бауадз, хъахъхъæн æй, йæ алыварс ын халагъуд скæн, 
дойнаг дуртæй йын быру сараз. Æвæццæгæн, ныры фæлтæр 
мингай азтæ цæрынмæ хъавынц. Æмæ Батырбег йæхæдæг гъа, 
фæлæ йæ кæстæртæ кæцæй рацыдысты, чи сты, сæ уидæгтæ 
кæм равзæрдысты, уый куы нæ зоной, уæд куыд уыдзысты, 
куыд цæрдзысты? Цæргæ мыстытæ дæр кæнынц. Дæ маши- 
нæйы сбад æмæ хæхты хъæбысмæ бафардæг у, кæнæ комыды- 
мæджы бæлæсты бын æруром æмæ æрдзы хъæбысы физон- 
джытæ фæкæн, дæ зæрдæйы дзæбæхæн хорз фæминас кæн. 
Æмæ уый дæр хорз у, фæлæ цард æрмæст уыдæттæй у, цымæ? 
Цард æрмæст гуыбын æмæ дарæсæй у? æви адæмы цард би- 
рæгъты цардмæ раивта æмæ йæ Фаризæт нæ хаты, нæ йæ 
æмбары. Æмæ-гъа, æмæ-гъа. 
Фаризæты цыфæнды зынæй дæр сæ колхозы бæрæгбонмæ 
ацæуын хъуыд. Автобусы сбад æмæ ацу. Автобус къодæхтæ 
дæр ласы, уæд уый нæ аластаид? Сæ цæуынмæ ма дыууæ 
боны баззад, уæддæр Фаризæт ницыма зыдта. Йæ хъуыдыты 
сæ хъæуы уыд, хионты, къабæзты, сыхæгты — иууылдæр сæ 
федта. Кæрæдзиуыл куыд фæцин кодтой! Йæ хæрзиуджытæ 
дæр йæ риуыл уыдысты. Цас бирæ сты, фæлæ уæддæр — иу 
орден æмæ æртæ майданы. Кæд сæ бакодта? Фæлæ уæд скарс- 
та; сæ колхозы бæрæгбоны сæ бакæндзæн. Йæ цæстытыл-иу 
ауадысты: йæ риуæй цæхæр калдтой. Уæд сæ Асланæн се 
’фснайд бынатæй рахæссын кодта. Æмæ сæм каст, йæ ар- 
мытъæпæны æрттывтой. Иурæстæг цæмæндæр йæ цæстытæ 
доны разылдысты. Цæмæн, уый фæстæдæр базыдта: уыдон 
йæ ивгъуыд сты. Йæ бинонтæ йын йæ хæрзиуджытæм æндæр 
цæстæй кæсынц, цыма орден æмæ майдантæ нæ, фæлæ цы- 
дæр тасмачъийы гæбæзтæ сты. Уынджы цы суари ссарынц, 
уымæн стырдæр кад кæнынц. Ау, паддзахад ахæм хæрзиу- 
джытæ дзæгъæлы дæтты? Аслан худт. Фаризæты къухæй ор- 
ден æмæ майдантæ райста, кæрæдзиуыл сæ бахоста: цы дзæ- 
бæх хъæр кæнынц. Цалдæр хатты сæ хæрдмæ сæппæрста æмæ- 
иу сæ ацахста, стæй сæ диванмæ баппæрста; уыдон ницы сты. 
Куыд ницы сты? Афтæ. Уыдон ницы сты. Иу адæймаг дæр, 
æнхъæлдæн, æнæ хæрзиуæг нал баззад. Фаризæт йæ фырты 
фыртмæ тынг смæсты. Æппæт адæмæн сæ куы уарой, уæддæр 
дзы Асланмæ не ’рхаудзæн. Æмæ уый хъæугæ дæр нæ кæ- 
нынц. Цы пайда йын уыдзысты? Уый бæсты-иу сын фæйнæ 
туманы куы раттиккой кæнæ фæйнæ килограммы царв. Лæп- 
пу орден систа æмæ уатæй рацыд. Минут, дыууæ минуты фæс- 
тæ фæзынд. Йæ хъæбысы — сæ гæды. Гæдыйы хъуырыл... Фари- 

Йсе рухс ном 
129 
зæт цы загътаид, уый нал зыдта, йе ’взаг ныссуйтæ. Гæдыйы 
хъуырыл — Фаризæты орден ауыгъд. Искуы ма уый уыд? 
Аслан гæдыйы суагъта, æмæ гæды сæрыстыр, уæззау къах- 
дзæфтæй фæцæйцыд. Орден цыма Фаризæт нæ, фæлæ уый 
райста, Фаризæтмæ цыдæр уысм афтæ фæкаст. Дзурын куы 
зонид, уæд сын, æвæццæгæн, алывыдтæ акалдтаид, æмраст сæ 
слæууын кодтаид. Аслан худт. Фаризæты цонг фæстæмæ куыд 
атасыд, йæ къух лæдзæджы сæрыл куыд андзæвыд, фидар ыл 
куыд æрхæцыд æмæ йæ тых-йæ бонæй Асланы син лæдзæгæй 
куыд æрцавта, уымæн ницы базыдта. Хорз нæ рауад, фæ- 
лæ — гъа. Æвæццæгæн, хорз дзæгъст уыд: лæппу фæтасыд, 
фæкъæдз, цыма йыл топпы нæмыг сæмбæлд, афтæ йæхи иуварс 
аппæрста. Феддæдуар. 
Лизæ гæдымæ фæсидт, хæрзиуæг ын йæ хъуырæй райхæлдта 
æмæ йæ майданты цур æрæвæрдта. Йæ мидбылты бахудт æмæ 
ацыд. Зæронд ус иунæгæй баззад. Йæ хæрзиуджытæ-иу æм 
куы чъирийыйæстæ разындысты, куы та-иу æм æппындæр 
нал зындысты, дуне-иу нытталынг, афтæ талынг, цыма-иу сау 
ингæнмæ бахауд. 
Фаризæт цыдæр кæны: фæстаг рæстæг йæ зæрдæйы фæн- 
дон нал тæфсы, суанг хур бон дæр йæ буар нал хъарм кæны. 
Уазалæн фæразон уыди, бæргæ. Иу æмæ дыууæ зымæджы 
арвыста хæцъил дзабыртæ æмæ къуымбил цъындаты? Йæ 
къухтæ-иу бабызы къæхты хуызæн сырх-сырхид афæлдæхтыс- 
ты, йæ цъындатæ-иу куы раласта, уæд-иу æм йæ къæхтæ суг- 
ты лыггæгты хуызæн кастысты, уæддæр никæд фæрынчын. 
Æрыгон ма уыд, æмæ йæ туг фыхт. Ныр сæрдыгон дæр нал 
тæфсы. Æвæццæгæн, йæ буар афтæ ныкъкъæй, æмæ дзы хуры 
тынтæ нал хизынц. Иæ туг баихсыд, æмæ дын афтæмæй куыд- 
нæ пæлхъ-пæлхъ кæндзæн — судздзæн. Алцæмæн дæр рай- 
дайæн æмæ кæрон ис. 
Батырбег уатмæ æрбахызт. Йæ мидбылхудт йæ разæй æрба- 
хаста. Æмæ цы хорз хабар фехъусын кæнынмæ хъавы йæ 
зæронд мадæн? Цæмæй йын барухс кæндзæн йæ зæрдæ? Лæппу 
ма æнахъом куы уыд, уæд-иу Фаризæт арæх хъуыды кодта: 
цымæ Батырбег йæ кары куы бацæуа, уæд цыхуызæн уы- 
дзæн? Цавæр адæймаг дзы рауайдзæн? Цыма, йæ лæппуйы 
кары кæд бацæудзæн, уый тагъд нæ уыдзæн. Цæсты- 
фæныкъуылдмæ алæппу, алæг. Фаризæт æй хъуыды дары, 
фæлæ йæ^дадалиты урс хилтæ куыд фæзынд, уымæн ницы 
базыдта. Иæ алы фæзылд дæр — йæ бынаты, иу æнæууылд 
ныхас дзы нæ фехъусдзынæ. Фаризæт уый æнхъæл никæд 
уыд, æмæ^Батырбег афтæ бæрзонд уыдзæн, ахæм фæтæнуæхск 
уыдзæн. Йæ цæстытыл уад ныллæг, тæнтъихæг, мадзура лæп- 
пу. Фаризæт фæрæдыд. Æмæ æгайтма. Арæх æм афтæ фæ- 
9 Агънаты Гæстæн 

130 
Агънаты Гæстæн 
кæсы, цыма Батырбег никæд базæронд уыдзæн, цæргæ-цæ- 
рæнбонты дæр, мæнæ ныр куыд у, афтæ уыдзæн: фидар, хъæд- 
дых, æнæниз, æрыгон. Æмæ, бæргæ, йæ къахы æнгуылдз 
дæр куы никæд сриссид. Æрмæст иу хатт фæрынчын. Табу не 
сфæлдисæгæн, амондджын ирвæзт фæкодта. Дæ фыдгул лыг- 
тæ æмæ хуыинаг фæуæд. Фаризæт йæ фырты æфсадмæ цæт- 
тæ кодта, уый та, мæгуыр, рынчындонмæ бахауд, кæрдты 
бынмæ, йæ куырмтъангæй. Уыцы æнаккаг низ æм кæуыл- 
дæрты æрбахъуызыд, æмæ сæ фæцæйсæфта. Йæ амонд уыд, 
æмæ дохтыртæм афоныл фæхæццæ, æндæр куыд уыдаид, цы 
уыдаид? Æмæ йæ Фаризæт кæд базыдта? Къуырийы фæстæ, 
кæддæр æрæджиау. Дæ фыдгул, уый цы æхсæв арвыста, ахæм 
æхсæв арвитæд. Цалдæр хатты йæ хуыссæнæй сыстад. Бон 
куыддæр æрбацъæхтæ, афтæ æртæ чъирийы æмæ каркимæ 
стыр фæндаджы былмæ рацыд. Районмæ фыццагдæр цы ма- 
шинæ цыд, уым сбадт, уырдыгæй — горæтмæ. Палатæйæ йæм 
Батырбег рацыд йæхæдæг. Æмæ Фаризæты дыууæ цæсты фыр- 
цинæй рацæйхаудтой, йæ цæссыгтæ нал урæдта. Лæппу худт, 
цыма йыл бындз дæр нæ абадт, нæ йæ ныллыгтæ кодтой. 
Адзæбæх уыдзæн. Ныр дæр дзæбæх у. Мæнæ ма иу-дыууæ 
боны, æмæ йæ рафысдзысты. Мадмæ афтæ фæкаст, цыма Ба- 
тырбег ныртæккæ дæр сæхимæ фæраст уыдзæн, ницы дзы рис- 
сы. Лæппу хъазыд, худти. Гыццылæй фæстæмæ дæр фидар 
уыд, дурвæткъуыйы хуызæн. Æмæ йæхæдæг низыл фæтых- 
джын. Спортивон дарæс куы скæны, уæд æм кæс æмæ кæс. 
Рæхснæг. Æлвæст. Йе ’мгæрттæ та лæу-лæу кæнынц, сывæр- 
джын устыты хуызæн. Уæддæр ныр йæ мидбылты цæмæн 
худы? 
Лæппу диваны тигъыл сбадт. Æргуыбыр æм, йæ уырзтæ 
йыл куыд ахæссы, афтæ та йыл сæ ахаста: йæ ных, йæ рус- 
тыл, йæ цæнгтыл. Цæй, цымæ уыдон цы митæ сты? Фаризæт 
чысыл сывæллон у? Мардыл ма фæхæссынц афтæ сæ уырзтæ. 
Зæронд ус йæ сæр иуварс азылдта. Уый... Уыдон цы хъуы- 
дытæ сты? Мæнæ йæхи куыд æруагъта. 
Фаризæт рабадт. Йæ фыртмæ бахудт. Ницы йын у. Уый, 
афтæ... Æрзæронд. Аивгъуыйын афон ын бæргæ у, фæлæ ма 
цæмæндæр фæстиат кæны. Кæд æй мæрдтæ сæхимæ нæ уа- 
дзынц. Æмæ сæ цуры уыйас цæмæй тæригъæдджын у? Йæ 
зæрдæмæ ницы хæссы. Кæд Афассæйæ хæсджын у, æндæр... 
Ныр нæма, фæлæ йæ куы бамбара: уæлхъæдæй удхар кæны, 
йæ бинонтæ дзы стыхстысты, уæд æртæ чъирийы йæ размæ 
рахæссын кæндзæн æмæ йæ бинонты, йæ къабæзты Хуыцау 
æмæ дзуæрттыл бафæдзæхсдзæн. Стæй рахæссын кæндзæн 
дыууæ чъирийы, сыхæгты хистæрмæ фæдзурын кæндзæн. Ай- 
гъайдæр, бинонтæ йын йæ фæнд куы бамбарой, уæд йæ ком- 
мæ нæ бакæсдзысты: уый та куыд, удæгасæй йæхицæн дыууæ 

Йсе рухс ном 
131 
чъирийы куыд хæлар кæнын кæны? Ма тыхсæнт, йæхицæн сæ 
нæ хæлар кæнын кæны, ацы зæххæй йæ къабæзтæй йæ разæй чи 
ацыд, уыдонæн. Кæд дзы искæй зæрдæхудты бацыд, кæд дзы 
искæмæй тæригъæдджын у, уæд ын ныххатыр кæнæд, сæ цур- 
мæ йын фæндаг раттæнт. Æмæ уæд алцыдæр йæ гаччы сбад- 
дзæн. Гъе, афтæ. 
Батырбеджы æрфгуытæ ныттар сты. Уæддæр хи туг, хи 
хъæбул, уымæн дзы æмбал нæй. Уый дыл куыд фæрисса, уый 
дыл куыд батыхса, афтæ ничи. Цы зæгъы? Цырт... Афассæ- 
йæн цырт скæнын кодтон, зæгъы. О, хур дыл ракæса. Фари- 
зæтæн хорз фырт и, тынг хорз фырт. Æмæ йын нырмæ дæр 
уый куыннæ загъта. Бæргæ, Афассæ хуыздæр цырты аккаг 
уыд. Ахæм адæймагæн хъуамæ мрамор бæрзонд цырт уаид, 
йæ нывы бын зæрдæбын ныхæстæ фыст. Фæлæ... Цы ис, уый 
хорз. Мады цæстытæ фыртыл æрæнцадысты. Нæ! Фаризæт 
цыдæр кæны. Фæстаг рæстæг йæ фырты ныхасæй дæр æмæ 
цæстæнгасæй дæр æгæр æфхæры. Хистæр, зæгъгæ, уæд... 
Мад йæ къух Батырбеджы уæхскыл æрхаста, кæд æй, мый- 
йаг, искæд æнæхъуаджы бафхæрдта, уæд бахатыр кæнæд. 
Фырт фесхъиуæгау кодта, стæй аджих. Уый цытæ дзуры Фа- 
ризæт? Цавæр хатыр. Лæппуйы цæсгом фæхъæлдзæгдæрхуыз, 
фæрухсдæр. Цырт кæд æфсæйнагæй у, уæддæр хорз рауад, 
хорз æй сахуырстой, сæнтсау, цыма сынты базыр у. Æмæ 
цырт ахуырст дæр у уæдæ? У. Сæнтсау ахорæнæй. Хорз цырт 
рауад. Бæрзонд. Æртæтигъон. Лæудзæн æмæ лæудзæн. Адæм 
схъал сты, æндæр ахæм цырт цы кæны? Нæ фыдæлтæн-иу 
къæйдур цыртытæ дæр тыххæй куы æнтыст. Уæдæмæ адæм 
кæрæдзимæ гæсгæ сæфты къахыл ныллæууыдысты, чи кæй 
сæрты багæпп ласа, уый сæ фыццаг нысан ссис. 
Батырбег та йæ мадыл йæ цæстытæ ахаста: фæлмæн, уар- 
зон цæстæнгас. Суанг ма йæ йæ цæстытæй дæр рæвдауы. 
Фаризæт йæ хъæбулы хорз æмбары, йæ мады цурæй йæ йæ 
къах нæ хæссы. Ацæуæд, ацæуæд, йæ цуры кæдмæ баддзæн. 
Баулæфæд. Уымæн ницы у. Батырбег ацыд, фæстæмæ ма иу 
хатт фæкаст. Æнхъæлдæн, Фаризæт раст æмæ зылын, хорз 
æмæ æвзæр кæрæдзийæ нал иртасы, сæмхæццæ йын сты. 
Ныртæккæ дæр ма йæ фыртмæ мæстджын уыд. Цыма йыл 
гадзрахатæй цæуы. Йæхимидæг ыл тугтæ дзæгъæлы мысыд. 
Ныр йæ зæрдæ асыгъдæг. Ау, уый гæнæн куыд и, æмæ хъæбулы 
зæрдæ ныййарæгæн æвзæр зæгъа? Уæлдайдæр, Батырбеджы 
хуызæн лæппу. Ахæм фырттæ бирæтæн и? Нымайынц æй, 
аргъ ын кæнынц. Фаризæт зонгæ дæр ницы кодта, уый ам, 
горæты, дугъы уад, иуырдæм, аннæрдæм, йæ сæр йæ кой 
ссис. Æмæ дын иубон Фаризæтæн цингæнгæ куы фехъусын 
кæнид. Цом-ма уæлæ горæты дæ фатер фен. Цавæр фатер? 
Кæдæм æй кæны? Уымæн мæнæ хорз хæдзар и. Абонæй фæ- 

132 
Агънаты Гæстсен 
стæмæ йын ноджы хуыздæр хæдзар уыдзæн — горæтаг рай- 
дзаст фатер, дыккаг уæладзыджы, иууатон уæрæх секци. Сыл- 
гоймаг сагъдауæй баззад. Йæ фыртæй дæр æмæ-иу йæ чын- 
дзæй дæр цыдæртæ хъуыста, йæ паспорт ын ахастой, фæлæ 
йæм уыдон æрмæст ныхæстæ кастысты, фатер ын райсынмæ 
хъавынц, уый ма дзы рох дæр фæци. Уый та куыд? Фатеры 
хабар — арвæй дур æрхауæгау. Æмæ йын цæй охыл лæвæрд 
æрцыд? Уый та цы ныхас у? Кæд уымæн не ’мбæлы, уæд ма 
кæмæн. Цæргæ-цæрæнбонты колхозы быдырты уыргæфтыд 
куы фæци. Фæллойы ветеран. Орденхæссæг. Хæсты йæ туг 
чи ныккалдта, уый бинойнаг. Хуыздæр ма кæмæн æмбæлы 
фатер? Æмæ ахæмтæ иу æмæ дыууæ сты? Ныр уæддæр иугай- 
дыгай фæцæуынц, фæлæ... Æмæ се ’ппæтæн мыды чыргъæ- 
ды хуызæн фатертæ дæттынц. Æд телефон. Уазал дон дæ 
хъæуы — уазал дон дын, хъарм дон дæ хъæуы— хъарм дон 
рауадз. Аргъæутты хæдзар. 
Фаризæт фыццаг хатт йæ ног бынаты нымадæй фæци иу 
æхсæв. Иунæгæй нæ — Батырбег дæр уым баззад. Уæдæ дын 
Фаризæт горæтаг хæдзары иунæгæй уæнды? 
Иу къуырийы фæстæ та йæ Батырбег ногæй горæтмæ слас- 
та. Дыууæ боны æмæ дзы дыууæ æхсæвы тыхтæ æмæ амæлт- 
тæй бафæрæзта. Уæддæр æй нæма уырныдта: 1*ы фатеры æр- 
фысым, уый æцæгæй дæр йæхи у æви нæ? Йæ сæр æй нæ 
ахста — цæмæн æй хъæуы? Уымæн йæхицæн — хорз хæдзар. 
Бæрзонд, цалдæр уаты кæм и, ахæм агуыридурæй амад гал- 
уан нæу, фæлæ уæддæр хорз хæдзар у. Дыууæ уаты, къæли- 
дор. Зымæгон пецы хорз арт скæн, æмæ хæдзар абанайы 
хуызæн схъарм вæййы. 
Фаризæт иуæй йæ фыртмæ мæстджын кодта, иннæмæй та 
дзы уæды хуызæн сæрыстыр никæд уыд. Æмæ куыннæ! Фа- 
ризæт йæ къух уазал доны дæр нæ атылдта, иу къахдзæф дæр 
никæдæм акодта, афтæмæй йын æвиппайды — фатер. Уый 
Батырбеджы фæрцы. Батырбег æй хъæуæй куыд раласта, фæс- 
тæмæ дæр æй афтæ нылласта. Æмæ Фаризæт сулæфыд. Цæй 
горæт æй хъæуы? О, аргъæутты цæрæн, фæлæ йæ сæхицæн 
уадзæнт. Дæ кæртмæ ма рахиз, дæ цæхæрадоны ма азил, иу 
фæткъуы бæласæй ма æртон, нурыты цъæх æвзартыл дæ цæст 
ма ахæсс. Цæй цард у уый? Батырбег худт. Адæмы фылдæр 
горæты цæры æмæ уæд, æвæццæгæн, уыдон æдылытæ сты, 
цы хуыздæр у, уый нæ зонынц. Фаризæт йæхи тыххæй дзу- 
ры. Уыцы фатеры нал бахсæвиуат кæндзæн. 
Лæппу дисы бацыд, бирæтæ фатермæ дæс-фынддæсгай азтæ 
рады лæууынц, пъадвалты æмæ кæлæддзаг хæдзæртты цæ- 
рынц, æмæ куыддæр Фаризæты хъуыды исчи бамбара, афтæ 
йын йæ фатер бацахсдзысты. Гæппæввонгæй бадынц. Æмæ 
йæ бацахсæнт. Бузныг нæ паддзахадæй, Фаризæты чи æр- 

Йæ рухс ном 
133 
хъуыды кодта. Лæппу æдзæмæй лæууыд, йæхимидæг цы хъуы- 
дыты азары бахауд, чи зоны. Æвæццæгæн æм уыцы минут йæ 
мадæй æдылыдæр ничи фæкаст. Аргъæутты фатер, æмæ йæм 
ма ком, дæ къæхтæ ныссадз. Зондджын ми у уый? Кæд Ба- 
тырбеджы истæмæн хъæуы, æндæр Фаризæт уым не ’рцæр- 
дзæн. Æмæ дзы Батырбег дæр цы кæны, уымæн хорз фатер 
и, ницы хъуаг у. О, фæлæ... Лæппу сагъæсы ацыд. Фатер сæ 
къухы тынг зынæй бафтыд, иу æмæ дыууæ хицауы къæсæрæй 
нæ бахызт, алы гæххæттытæ, алы хъуыддæгтæ... Йæ зонгæ- 
ты дæр ма сардыдта. Æмæ йæ уыйбæрц тухиты фæстæ афтæ 
æнцонæй фесаф, уый æнæсæрфат ми уаид. Уыцы ныхасмæ 
Фаризæты сæры февзæрд æвæджиауы хорз хъуыды. Æцæг- 
дæр, фесæфынæн æвгъау у æмæ дыууæ фатеры стырдæр цæ- 
рæнбынатыл баив, уæд та куыд уаид? Батырбег æм кæсгæ 
баззад, иуцасдæр ницы сдзырдта. Æрæджиау йæ мадимæ сра- 
зы. Æмæ цы кæны, уый æвзæр хъуыды нæу. Хистæры куыд 
фæнды, афтæ. 
Дыууæ æви æртæ мæйы фæстæ Батырбег фатертæ баивта 
æмæ æрбалыгъд мæнæ ацы уæрæх, райдзаст цыппаруатон 
бæстыхаймæ. Алцыдæр дзы, алцæмæй дæр æххæст цæрæнбы- 
нат, фæлæ уæддæр... Цæмæй æвзæр у ам Фаризæтæн. Уæдæ- 
мæ базæронд æмæ алы хъуыдытæ йæ сæрмæ бырынц æмæ 
бырынц. Горæты афтæ сфæлмæцдзæн, йæ райдзаст уæрæх 
уатæй йæ зæрдæ афтæ фæцъæх уыдзæн, уый куы зыдтаид, 
уæд ницы хуызы сразы уыдаид ардæм ралидзыныл. Батырбег 
ыл хъадамантæ бакодтаид æмæ йæ ардæм тыххæй сластаид? 
Тыххæй йæ машинæйы баппæрстаид! Фæрæдыд, фæрæдыд. 
Уадз йæ цæстытыл æнæ фæхæцæгæй амæлæд. Стæй, сыхæг- 
тæ йæ иунæг ныууагътаиккой? Никæд! Куы йæм чи цыдаид, 
куы чи. Ам, горæты, æнæ хонгæйæ дæ фатеры къæсæрæй 
ничи ’рбакæсдзæн. Куы ’рбацæуа, уæддæр уайтагъд лидзын- 
мæ фæвæййы. Дуæрттæ — ныхæй-ныхмæ, фатерæй фатеры 
æхсæн армытъæпæныйас фæзуат, уæддæр кæрæдзимæ æнæ 
хонæгæй нæ цæуынц. Уæд цы хабар у? Кæрæдзийæн афтæ 
æцæгæлон сты? Исчи æрбадзæнгæрæг кодта, уæд æм раздæр 
дуары цæстæй акæс: чи у, цы у, мидæмæ йæ уадзын хъæуы 
æви нæ? Диссаг, горæты цæрæг адæм кæрæдзиуыл афтæ æнæу- 
уæнк цæмæн сты, кæрæдзийæ цæмæн тæрсынц? Уæдæ Фари- 
зæт та цы зæгъынмæ хъавы: иунæг хъæуы нæ, фæлæ ам у, 
дуне адæм кæм змæлы, хатгай адæмæй къах айсæн кæм нæ 
вæййы, уым — горæты. Ам адæм кæрæдзийы æрмæстдæр исты 
хъуыддаджы тыххæй хъæуынц. Æмæ йæ бон хъуыддæгтæ ара- 
зын кæмæн нæу, уый та цы фæуа? Рохуаты аззайа? Мæнæ 
Фаризæт куыд баззад рохуаты, афтæ. Дзаума куы базæронд 
уа, пайда куынæуал уа, уæд ма кæй хъæуы? Æвæццæгæн, 
адæймаг дæр афтæ у. Йæ хæдзарæй йæ цæуын бæргæ нæ 

134 
Агънаты Гæстæн 
хъуыд, æмæ... Цæмæй хæйрæг уыд, халонау йе уæны нæ 
кæсы. Стæй... Фаризæт афтæ æнхъæлдта: йæхицæн ма хæ- 
дзар и. Цард дзы, афтæмæй йын хæдзар нал уыд: Батырбег 
æй ауæй кодта. Уæд цы хабар у? Цы ’рцыд? Фаризæт бафæр- 
сыны аккаг нæу? Æрхъæцмæ фæлæууæн нал уыд? Базæ- 
ронд, фæлæ ма йæ зонд йæхимæ ис. Æппынфæстаг, удгоймаг 
нал у? Фаризæт уæды хуызæн æгад йæхи^æ никæд фæкаст. 
Уæды хуызæн йæхимæ никæд Ыæсты, раст дæхиуыл арт бан- 
дзар. Уыцы рæстæг Батырбег йæ цуры фæци, уæд ын алы- 
выдтæ акалдтаид. Кæдæм тагъд кодта? Мæрдтæм йемæ искуы 
исчи исты ахаста? Адæймаджы фыдæбæттæ иууылдæр уæлæ- 
уыл нæ баззайынц? Æмæ уæдæ цæмæй фæтарст Батырбег? 
О, цæуыннæ, Фаризæт йæ хæдзар йæ фæстæ сыфцæй 
фæцæйластаид. Бæндæнæй кæнæ рæхысæй. Фаризæт йæхи 
бирæ рæстæг фæурæдта. Йе ’взагыл-иу ныххæцыд: цы ’рцыд, 
уымæн раздахæн нал и, цæмæ ма къаха бинонты. Уæддæр 
иубон йæхи нæ баурæдта. Æмæ — диссаг, Батырбег йæхи 
ницызонæг скодта, ныхас æндæрырдæм аздæхта, худт, цыма 
Фаризæт уыимæ нæ^зырдта. Уымæн йæ зæрдæ сау тæппæлт- 
тæ ссис, фырт та... Йæ фырт æй цы æнхъæлы? Цыдæр æды- 
лы, бынтондæр чи ницы æмбары, ахæм цыдæр? Куыд бамба- 
рын хъæуы Батырбеджы? Кæд æм афтæ кæсы, æмæ Фаризæт 
базæронд æмæ бафæрсынæн нал бæззы, уæд рæдийы. Уæд... 
Уæд цы, уый йæхæдæг дæр нæ зыдта. Нæ! Зыдта йæ. Батыр- 
бег уыцы хæдзарæй цы æхца райста, уый хъуаг уыд? Цæуын- 
нæ исты загъта йæ мадæн? Кæд Фаризæт йæ лæппуйы амон- 
дæн йæхи пылыстæг галуан фестын кодтаид, уæд та? Батыр- 
бег ницы дзырдта, йæ цæстытæ хæрдмæ нал иста, йæ былтæ 
æхсыдта. Æмæ хъуамæ цы загътаид? Къæппæджы бахауд. 
Уæддæр йæхи сраст кæныныл ацархайдта. Уыцы кæркдоны 
хуызæн хæдзар цæмæн ауæй кодта? Цæмæй Фаризæт хъæ- 
уæй тагъддæр рацæуа, уым æй мацыуал къуылымпы кæна, 
æрмæстдæр уый тыххæй. Фаризæт бирæ зындзинæдтæ бав- 
зæрста æмæ, уадз, æппынфæстаг баулæфæд, æдыхстæй ацæ- 
рæд. Гъе, гъеуый фæндыд æмæ фæнды Батырбеджы, æндæр 
ницы. Æмæ ацыд. Тæргайхуызæй, уæнтæхъилæй. Мад ыл йæ 
къух ауыгъта. Уыцы ныхæстæ... 
Фаризæт, уæлдайдæр, фæстаг рæстæг, хъæуы, йæ ныллæг 
хæдзары цал æмæ цал хатты февзæрд! Кæрты дæр, хæдзары 
дæр, цæхæрадоны дæр иу къуым æнæсгæрст нал ныууадзы. 
Ахæм æнæджелбетт фæнд дæр æм февзæры: хъæумæ ацу æмæ 
дæ сыхæй искæмæ æрцæр. Уый æнæджелбетт фæнд у, уæдæ 
цы у. Сæххæстгæнæн кæмæн нæй, ахæм хъуыды. Афтæ ба- 
кодта, зæгъгæ, уæд ыл худинаджы зарджытæ скæниккой. Уый 
йæ уромы, акъахдзæф æй уый нæ уадзы. Диссаг, цымæ, го- 
рæтмæ хистæртæй чи сæфтыд, чи фæзæронд, уыдон иууыл- 

Йæ рухс пом 
135 
дæр Фаризæты хуызæн мысынц сæ раздæры цæрæнтæ? Афтæ 
уыдзæн, адæмæй цы уæлдай ис. Кæстæртæ... Уыдонæн цы 
уæлдай у? Дзаума æмæ сын хæрд фаг кæм уа, уый дын сæ 
хъæу, сæ горæт. Цыма уым райгуырдысты, сæ дадзинты туг 
уыцы зæххæй цæуы, афтæ дзы уайтагъд ахион вæййынц мæнæ 
йæ фырты хуызæн. 
Дуар æрбайгом æмæ та Батырбег уатмæ æрбахызт. Чысыл 
раздæр куы ацыд æви Фаризæтæн йæ цæстытæ тартæ кæ- 
нынц? Фæстаг рæстæг ыл йæ фырт æрхъæцмæ нал хъæцы. 
Лæппу йæ цуры æрбадт. Уæлмæрдты уыд. Афассæйы цырт 
сæвæрдтой, куыд æмбæлы, афтæ йыл ныффыстой йæ рай- 
гуырды аз дæр, фыды ном дæр. Фаризæт куыд загъта, афтæ. 
О, хорз æрцæуа Батырбегыл. Æмæ цырт йæ бынатыл сæм- 
бæлд, уæдæ? Æвæрд у? Батырбег йæ мады фæдзæхст сæх- 
хæст кодта. Йæ рынтæ йын куы ахæрид йæ мад. Тæхуды, 
феи æй. Æмæ кæд йæ бон суыдзæн, уæд, табуафси. Машинæ 
сæ быны. Цæуыннæ, цæуыннæ. Зæронд ус диванæй рахызт. 
Нæ. Нырма йæ йæ къæхтæ уромынц, йæхи куыд лæмæгъ 
æнхъæлы, афтæ нæу. Албинæ Фаризæты уатмæ æрбахызт, 
ацы бон скъолайы фылдæр афæстиат. Йæ зæронд фыдымад 
ын хъуамæ цины хабар фехъусын кæна — цины хабар бæргæ 
нæу, фæлæ... Дæ фыдгул цыртытæ февæрæд. Афассæйы цырт 
срæвдз. Сæвæрдтой йæ. Фаризæт æмæ Батырбег уæлмæрд- 
тæм цæуынц. Феной йæ. Албинæ дæр семæ куы рацæуид. 
Фыд йæ чызгмæ разылд. Æмæ дзы цы архайы? Уæвгæ, кæд 
Фаризæты афтæ фæнды, уæд... Фаризæты чысыл хур та ацы 
бон дæр цыдæр æнкъард у. Афассæйæн æппынфæстаг цырт 
æвæрд кæй æрцыд, уый йын æхсызгон нæу? Афтæ тарæрфыг 
æмæ мадзура цæмæн у? Иу ныхас дзы нæма схауд. Чызг 
зæронд усы риуыл йæ сæр æруагъта. Мæнæ фæстæмæ куы 
’рбаздæхой, уæд æй Фаризæт бафæрсдзæн, æмæ йæ зоны: 
Албинæ йын алцыдæр радзурдзæн, йæ чысыл хур уымæй ницы 
басусæг кæндзæн. 
Урсбазыр волгæ аленк кодта, чысыл ма — æмæ уæлдæфы 
йæхи сисдзæн. Фаризæт бады раззаг бадæны. Йæхи фæстæ- 
мæ ауагъта, дымгæ йæ фæрсты къуыс-къуыс кæны. Æмæ, дам, 
æвзæр цæрæм. Цы гуыбынниз ма нæ хъæуы? Зæронд ус 
аджих. Дысон æнахуыр фын федта. Афассæ цыдæр талынг 
къуымы дзуццæджы бадт. Диссаг: Фаризæт йæ фынты Афас- 
сæйы æппынæдзух талынг, уымæл, чъизи, æвадат, цыма цъы- 
сымы бахауы, ахæм къуымты, ахæм уавæрты цæмæн уыны? 
Афассæ ныккука, ныттымбылтæ, фæлурс, йæхи хуызæй йæм 
ницуал баззад. Фаризæтмæ афтæ æнæбары разылд, цыма йæ 
нæ зоны, цыма йын æцæгæлон у. Æви йæ бон фезмæлын нал 
уыд? Æмæ-гъа. Къæзыд, йæ хъæлæс æрхæцыд. Тынг уазал 
ын у, афтæ никæдма суазал цæргæ-цæрæнбонты. Æмæ Фари- 

136 
Агънаты Гæстæн 
зæт бæласы хус сыфтæрæй рогдæр фестад. Иуырдæм тахт, 
иннæрдæм згъордта. Цыдæр æхсныфтæ, цыдæр къæцæлтæ, 
цыдæр суджы схъистæ ссардта. Хъæуæй куы рацыд, уæдæй 
фæстæмæ йæ раздарæны дзыппы спичкæтæ нал дары, фæлæ 
йæм цæмæндæр дысон йæ фыны æнæхъæн къопп разынд. 
Æмæ хуымæтæджы цин бакодта! Уайтагъд арт ссыгъд. Арвы 
сау хъæбысæй фатхъæд сугтæ иугай-дыгай артыл æрызгъæл- 
дысты. Æмæ арт цыренæй цырендæр кодта, йæ урс æвзæгтæ 
сæхи бæрзондæй бæрзонддæр ивæзтой, фæйнæрдæм ивыл- 
дысты. Афассæ сулæфыд, стæфст, йæ мæрдфæлурс цæсгом 
барухс. Артмæ куы йæ къæхтæ тавта, куы йæ синтæ, куы йæ 
къухтæ. Фаризæт уæды хуызæн æхсызгондзинад никæдуал 
банкъардта. Æгайтма Афассæ схъарм, æгайтма йын Фаризæт 
цыдæр хорздзинад сарæзта. Афассæ йæм мидбылхудгæ ра- 
зылд æмæ йæ æрбахъæбыс кодта. Зæрдæбын хъæбыс. Ныр 
ын ницуал у æмæ йæхиуыл дзуæрттæ бафтыдта, чысыл маргъ 
фестад, æрбайсæфт. 
Цы амоны уыцы фын? Цы, уый Фаризæт хорз зоны; Афас- 
сæйæн йæ арты хай скæнын хъæуы. Агуры йæ, домы йæ. Арт 
кæмдæриддæр арт у. Мад йæ фыртмæ разылд: искæм сугтæ 
рамбырд кæн, уæд, бæргæ, хорз уаид. Батырбегæн зæгъид 
æмæ... Зæронд ус йæ хъуыды хæрдмæ не суагъта: фырт æнæуи 
дæр хорз бацархайдта, æмæ йын йæ ныхас куы фæхъыг уа. 
Уый дæр æгæр тыхсын кæнын нæ хъæуы. Зынæй дзы бæргæ 
ницы и: исты фæйнæджы гæбæзтæ, исты зæронд асыкк, ма- 
шинæйы сæ баппар, фæлæ... Фаризæт æм æндæр бон йæхæ- 
дæг ацæудзæн æмæ Афассæйæн йæ арты хай скæндзæн, æмæ 
уазалæй гæртт-гæртт нал кæндзæн. 
Хæдтулгæ горæтæй фæхицæн. Чысыл ма, æмæ уæлмæрд- 
тæм бахæццæ уыдзысты. 
Фаризæт дысон цы фын федта, уымæн ма æндæр хуызы 
дæр бамбарæн и, стæй йæ æмбарын дæр, æвæццæгæн, афтæ 
хъæуы. Цæвиттон, Афассæ йæ зæрдиаг хæлары йæхимæ хоны, 
агуры йæ, сиды йæм. Ай-гъайдæр, Фаризæт куы амæла, уæд 
ын йæ кæстæртæ йæ арты хай скæндзысты, уый куы нæ скæ- 
ной, уæд ма ацы зæххыл цæмæн цæрынц? Уæд ма цæй кæс- 
тæртæ сты? Æмæ Фаризæт йæ артæй Афассæйæн бахай кæн- 
дзæн. Уæдæ ма хуыздæр кæуыл баузæлдзæн? Уæдæ уый уаза- 
лæй гæртт-гæртт кæна, Фаризæт та хъарм арты цур бада? 
Уæдæ уыцы фын уый амоны, æмæ тагъд Фаризæт йе ’цæг 
дунемæ цæуы. Батырбег, æрбахæццæ стæм, зæгъы? Машинæ 
æрлæууыд, дарддæр хæдтулгæйæн цæуæн нал и, фистæгæй 
бауайдзысты. Афассæйы цырт хæстæг у. Æмæ Фаризæтæн 
фистæгæй цæуын зын нæу? Батырбег машинæйы дуæрттæ 
дæгъæлæй сæхгæдта, алкæуыл дæр дзы рахæцыд, хæдтулгæ- 
йыл цалдæр хатты йæ цæстытæ ахаста æмæ фезмæлыд. Хат- 

Йæ рухс ном 
137 
гай Фаризæтмæ афтæ фæкæсы, цыма Батырбег йæ машинæ 
удгоймагæй фылдæр уарзы, цыма уый дæр сæ бинойнаг у. Ус 
йæ къах бакъуырдта, фæцæйхауд. Албинæ йын йæ цонг ацахс- 
та. Албинæ йæ цæугæ чысыл хур у, йæ удлæууæн. Абон та 
цыдæр мадзура у. Уæвгæ, знон дæр æкъард уыди, тынг æн- 
къард. 
Батырбег æрлæууыд. Æрлæууыд Фаризæт дæр, фæлæ цырт 
нæма уыны. Лæппу йæ сæрызмæлдæй бацамыдта. Уæртæ 
Афассæйы цырт. Зæронд усы цæстытæ тъæбæрттæй азгъорд- 
той. Метры бæрзæндæн æртæтигъон æфсæйнаг цыртыл ам- 
бæлдысты, зилынц ыл, сгарынц æй. Тынг хорз у, уæдæ ма цы 
вæййы. Фаризæт йæ къæхты бынæй ныуулæфыд. Ныр йæ 
цæсгом сыгъдæг у, ныр Афассæйы цур йæ бон æрлæууын у. 
Зæронд ус фезмæлыд. Фезмæлыд Батырбег дæр. Албинæ 
дæр. Дысоны фын. Уыцы арт. Афассæйæн арт Фаризæт 
цæмæ скодта? Йæ зæрдæ йæм кæй æхсайдта, уый тыххæй? 
Æви йæм æцæгдæр йæхимæ сиды. Афтæ уыдзæн. Æнхъæл- 
дæн, Фаризæт ма ацы зæххыл фæстаг бонтæ цæры, æн- 
хъæлдæн, бирæ рæстæг нал бафæстиат уыдзæн. Æмæ, табу 
Хуыцауæн, йæ алы хъуыддаг дæр ууыл фæдзæхсы, æндæр 
цы йæ бон у. Фаризæт æнæмæнгæй Афассæйæн йæ цырты 
цур арт скæндзæн. 
Зæронд ус цырты цур æрлæууыд. Нæма йæ уырны, Афас- 
сæйы цырты цур лæууы, уый. Иæ къухтæ йыл æрхаста, йæхи 
йæм бакъул кодта. Хорз цырт у. Рухсаг у. Рухсаг у, Афассæ. 
Дзæнæты бад. Æмæ та Фаризæт цыртыл йæ æрмттæ æрхаста. 
Сабыргай. Хъавгæ. Афассæ цæрæнбонты цардæй ницы фед- 
та, удхар æмæ хъизæмар, хъизæмар æмæ удхар, фæлæ ни- 
кæд фæцудыдта, йе ’взонджы сыгъдæг зæрдæ бахъахъхъæд- 
та, мæрдтæм бацыд сывæллонау раст æмæ сыгъдæг адæймагæй. 
Батырбег цыртæй цалдæр къахдзæфы иуварс ралæууыд. 
Кæдæмдæр кæсы. Йæ мадмæ разылд: кæуынæй ницуал и, 
уæд та ацæуиккой. О, раст зæгъы Батырбег, кæуынтæй æмæ 
хъарджытæй ницуал ис, фæлæ цы кæна, йæ цæссыгтæ йæ нæ 
фæрсынц. Зæронд ус цырты алыварс æрзылд. Рухсаг у, Афас- 
сæ, ацы цырт дын хæлар уæд, дæ ном макæд фесæфæд. 
Ныр Афассæйы цырт кæм и, Фаризæт уый базыдта æмæ 
йæм рацæудзæн. Тæккæ райсом йе иннæбон кæнæ уый иннæ- 
бон. Рацæудзæн иунæгæй æмæ йæ цас фæнды, йæ цуры уый- 
бæрц фæлæудзæн, йæ зæрдæйы фæндон фæкæудзæн. Уæд 
никæмæй æфсæрмы кæндзæн, ныр та хиуыл фæхæцын хъæуы, 
Батырбег уымæ æнхъæлмæ кæсы. Райсом куы нæ уа, уæддæр 
иннæбон Афассæйæн йæ арты хай скæндзæн, йæ цырты алы- 
варс ын ныссыгъдæг кæндзæн. Зæронд ус цыртæй йæ къух 
ратыдта, сраст. Афтид цырт. Хæсты чи баззад, уыдонæн ма 
ис ахæм æнæ ингæн цыртытæ. Сæхæдæг кæмыты баззадыс- 

138 
Лгънаты Гæстсен 
ты, сæ зæххы хай кæмыты ссардтой, Хуыцау сæ зонæг. Бæр- 
гæ, ныр Фаризæт ингæны хъарм, фæлмæн хæмпус зæххыл 
йæ къух куы æрæвæрид, уæд хуыздæр уаид, фæлæ... Афас- 
сæйы йæ зæххы хайæ æнæхай чи фæкодта, уымæн цы загъ- 
дæуа? Афассæ хъуамæ уæлмæрдты тæккæ хуыздæр ран ны- 
гæд æрцыдаид. Цæргæ-цæрæнбонты зæххы куыст фæкæн, æмæ 
дæ фæстаг бон кæм æрæвæрой, уыйас дæм ма ’рхауæд, куыд 
раст у уый? Фаризæты цæстытæ доны разылдысты. Мæлгæ 
алчидæр кæны, фæлæ... Цыдæр рæстæг метры бæрзæндæн 
æфсæйнаг цырт æрбайсæфт æмæ йæ бынаты февзæрд сæнт- 
сау, æрттиваг бæрзонд дур, Афассæйы ныв ыл. Йе ’нкъард 
мидбылхудт йæ цæсгомæй тайы. Йæ ингæн дидинджытæй нæ 
зыны. Ингæны фæйнæ фарс — æфсæддонтæ, ногдаст, ноги- 
тувæрд æлвæст лæппутæ дыууæ рæнхъæй лæууынц. Уадын- 
дзæй цæгъдджыты æнкъард, удриссынгæнæг цагъд банцад. 
Æваст уыцы иумæ райхъуыст хæдæхсæнты къæр-къæр æмæ 
дуне ныццарыдта. Иу хатт, дыууæ хатты. Фаризæт фестъæл- 
фыд. Хæдæхсæнты хъæрæй нæ, уыцы къæр-къæр æм фæди- 
сы цъæхахсты хуызæн фæкаст, зæрдæйы фæстаг тæлфты хуы- 
зæн. Фæстаджы кад æмæ намыс Афассæйæн! Мæрддзыгой 
адæмы зæхх нæ уромы, цалдæр ранæй сæ кæуын, сæ хæ- 
къуырцц хъуысы. О, рухсаг æрбауай, Афассæ, цы адæймаг 
уыдтæ, цы? Бæргæ æвгъау уыдтæ ацы дунейæ ацæуынмæ. 
Батырбег æрлæууыд. Фаризæтмæ æнхъæлмæ кæсы. О, уый 
дæр цæуы. Уæдæ ахсæв ам хуыссы. Дурын стыр цырт, æф- 
сæддонтæ, мæрддзыгой дзыллæ... æрбацыдæр сты. Æмæ уæв- 
гæ уыдысты? Зæронд ус Афассæйы æфсæйнаг цыртыл банцой 
кодта, йæ рус ыл амбæлд, æмæ ссыгъд. Рухсаг у, Афассæ, 
рухсаг у. Фаризæт та дæ абæрæг кæндзæн. Æмæ йæ лæппуйы 
фæстæ акъахдзæф кодта, йæ чысыл хур Албинæ — йæ фарс- 
мæ. Йæ цæрæнбон бирæ æрбауа, уый йæ хауын нæ ауадз- 
дзæн. Куыд æрбацыдысты? Фæстæмæ куыд цæуынц? Фари- 
зæт хъуамæ фæндаг хорз бахъуыды кæна. Зæронд уæлмæрд- 
тæ, æмæ дзы арæх нал ныгæнынц, стæй Фаризæт цас дæсны 
у фæндæгтæм. Нæ. Нæ фæдзæгъæл уыдзæн. 
Машинæ фезмæлыд. Фаризæт æмæ Албинæ бадынц фæр- 
сæй-фæрстæм. Чызг зæронд усы уæхскыл йæ сæр бауагъта, 
ницы дзуры. Уæлмæрдтæм цæугæйæ дæр дзы иу ныхас не 
схауд. Цыдæр, цыдæр кæны Фаризæты чысыл хур, йæ чысыл 
зæрдæ йын цыдæр стыр маст æвдæрзы. Уый æмæ дын Аслан, 
сармадзаны нæмыг дæр ын йæ зæрдæ нæ фæагайдзæн. Ду- 
нейыл дæ мацы æндавæд. Студент, зæгъгæ, уæд хъуамæ æнæ- 
домд уырсы хуызæн æппынæдзух мырмыргæнæ æмæ кафгæ 
цæуа? Изæрæй хæдзар ма зона? Хæдзары ма бинонтæ ис, 
нæй — хъуыды дæр мацы кæн. Æмæ цæуыннæ бухъ кæна. 

Йæ рухс ном 
139 
Хæринаджы дзæбæх æмæ йын дарæсы рæсугъд — парахат. 
Цымæ йе ’мбæлттæ дæр афтæ æнæмæт сты? Царды уæззау 
уæз йæ уæхсчытыл куы æрæнцайа, уæд куыд уыдзæн? Æн- 
цайгæ та йыл æнæмæнг æркæндзæн, райсом куы нæ уа, уæд- 
дæр иннæбон. Уый карæнтæ хæсты рæстæг бæстæхъахъхъæн- 
джытæ уыдысты. Уымæй кæстæртæ хæсты рæстæг æмæ хæ- 
сты фæстæ хæдзардарджытæ уыдысты, гъæйтт-мардзæ лæг- 
тæ. Уый та йæ дыууæ цъындайы дæр никæд ныхсадта. Иту- 
вæрд дарæс æм бадæтт, хъарм хæринаг ын йæ цуры æрæвæр. 
Цы фæуыдзæн афтæмæй? Куыд цæрдзæн? Цæрæнбонты 
æнахъом саби уыдзæн? Уæд та йæ æфсадмæ куы акодтаик- 
кой, кæд иучысыл исты бамбæрстаид, чысыл фæлæгхуыздæр 
уыдаид. Цы сты дыууæ азы? Цæсты фæныкъуылд, æмæ лæ- 
гæй ссыдаид. Æмæ Фаризæт цалдæр хатты бæргæ ской кодта, 
фæлæ йæ ныхас — дон хиды бынты. Нæ фæлæ-иу йæ ныхас 
фыртæн дæр æмæ чындзæн дæр хъыг уыди, сæ цæстæнгас-иу 
фæтар, ныхас-иу иннæрдæм аздæхтой. Иухатт Батырбег йæхи 
нал баурæдта: Фаризæт алы хъуыддаджы йæхи цæмæ тъыс- 
сы, уый диссаг у. Асланыл æппындæр ма тыхсæд, æфсадмæ 
ацæуа æви нæ, уый Фаризæтмæ нæ хауы. Уæдæ уæд — Джы- 
зæлы сæрмæ гауарда! Аслан Фаризæтæн дæр исчи нæу, æмæ 
йыл уымæн тыхсы, æндæр æй цы гуыбынниз тилы. Лæппу 
йæхæдæг цы... Хорз мад æмæ йын хорз фыд и, уыдон æй 
цудын нæ бауадздзысты. Уыдон сæ фырты былæй æппарынц? 
Æмæ йæ Фаризæт былæй æппары? Цæмæн хъуамæ фесæфа 
дыууæ æнæхъæн азы æфсады? Уыцы дыууæ азы йæ ахуыр 
дарддæр куы ахæццæ кæна, уæд хуыздæр нæ уыдзæн? фари- 
зæт цы зоны? Ницы. Æмæ йæ ныууадзæнт. Иæ куыдзы бон 
базыдта æмæ йæхи нылхъывта. 
Аслан ацы уалдзæг æвиппайды рынчындонмæ бахауд. 
Æваст ыл цы ’рбамбæлд, Хуыцау йæ зонæг. Рынчындонмæ 
аласыны агъоммæ дæр ма дзæбæх уыд. О, рувæстæ! Цы йыл 
æрбамбæлд, Фаризæт уый хорз зыдта, фæлæ йæ дзых ных- 
хуыдта. Цыма сын æцæгæлон уыд, уынгты сæ бинонты кой 
кæнгæ цыдаид. Æвæццæгæн, Албинæ дæр ницы базыдта. Уæд 
цæмæй фæтарстысты? Хæстмæ йæ кодтой? Æфсад кæдæй ныр- 
мæ сзындон, цæмæй дзы тæрсынц? Дунесфæлдисæг адæмы 
уыцы æвирхъау хъуыддагæй бахизæд, фæлæ ма уагæр æвзæр 
замантæ куы скæнид, уæд та цы ми кæниккой? Хъæндилтау 
зæххы скъуыдты, фаджысы бын нæ бабыриккой? Цыфæнды 
зынæй дæр дæ сæр бахъахъхъæн. Æцæгдæр, хæсты рæстæг у, 
зæгъгæ, уæд йæ бинонтæ сæхи куыд дариккой, цы фæуиккой? 
Нæ зоны. Фаризæт ницы зоны. Æрмæст иу хъуыддаг хорз 
зоны: хæсты рæстæг Асланы карæнтæ хæстонтæ уыдысты. Дæ- 
дæ-дæй! Данелæн ахæм фырты фырт ис, уый суанг мæрдтæм 
йæ хъустыл куы ’рцæуа, уæд йæ зæрдæ цыппар цыппæрæм- 

140 
Агънаты Гæстсен 
хайы фæхаудзæн. Данел æгас у, зæгъгæ, — абоныстæн, иумæ 
дæр нæ байхъусид, Асланæн йæхæдæг йæ къухыл ныххæцы- 
даид æмæ йæ æфсадмæ арвыстаид. Уый та куыд? Йæ фырты 
фырт цæмæй æфсадмæ ма ацæуа, уый тыххæй йæхи тæрхъу- 
сы хуызæн æрбарынчын кæна? Уый лæджы хуызæн лæг йæ 
сæрмæ куыд æрхæсдзæн? Хæсты рæстæг дæр ахæм ныллæг, 
ахæм æгад митæ йæ сæрмæ ничи хаста. Æви нæ фæсивæд сæ 
фыдæлты туг сылыйæ раивтой, нæлгоймаджы кадджын ном 
хæссын нал фæразынц? Нæ рагфыдæлтæ адæймаджы кад- 
джын ном бахъахъхъæныны тыххæй хуыцæуттимæ хæцыды- 
сты. Уыдон дæр æмæ дын Аслан дæр — нæлгоймæгтæ. Сæ 
хæдзæртты тарвазтæ, дам, фæбæрзонддæр кодтой, мыййаг, 
хуыцæуттæ афтæ куы банхъæлой, уыдоны тыххæй æрныллæг 
кæнынц сæ сæртæ, уыдонæн акувынц, зæгъгæ. Цы фæци уыцы 
сæрыстырдзинад? Ау, абонмæ дзы æппын ницы æрхæццæ? 
Куыд нæ! Æрхæццæ. Æрхæццæ. Уæдæ Аслан цы у? Хорз цы 
зоны, уый — дзæгъæл кæл-кæл æмæ дзæгъæл ныхас. Уыйас 
байрæз æмæ зæгæл ныкъкъуырын ма зон, дзæбугыл макуы 
æрхæц. Акæс-ма, Данел, Асланы фыды фыд, барвæндæй хæ- 
стмæ кæй ацыд, ноджы фыццагдæртимæ, уый æдылы ми уыд. 
Асланмæ гæсгæ. Мæлæты дзыхмæ барвæндæй ацу. Фаризæт 
Асланмæ кæсгæйæ баззайы. Уый цытæ дзуры? Сæнттæ цæгъ- 
ды æви... Æнæсæрфат, æнæууылд ныхæстæ. Мæлын кæй фæн- 
ды? Иуы дæр нæ. Уæдæ кæдæм сцырын, ноджы барвæндæй. 
Æнæ уый нæ фæуæлахиз уыдаиккой!? Фæуæлахиз уыдаик- 
кой, фæлæ дзы уый дæр хъуыд. Æрмæст Асланы хуызæттимæ 
нæ фæуæлахиз уыдаиккам. Никæд! Лæппу уыцы æнæмæтæй 
ныккæл-кæл кæны, Фаризæты ныхас ын худæджы хос фæ- 
вæййы, уый та мæсты фæкæны. Лæппу нал фæхуды, уæддæр 
ма йæ кæл-кæл Фаризæты хъусты фæзæлы. Данел хæстмæ 
уымæн ацыд, цæмæй мæнæ абон Аслан зæрдæфæндон цæра. 
Æмæ та лæппу ныххуды. Ахæм ма дзы диссаг уа, Фаризæт иу 
хъуыдыйад бакæсын нæ зоны, цæргæ-цæрæнбонты йæ мыггаг 
никæд ныффыста, кæд исты хорз зыдта, уæд рувæны хъæдыл 
æрхæцын, æмæ мын скоммунист. Ха-ха-ха! Скоммунист. Ас- 
лан йæ къухтæ æмдзæгъдгæнæгау кæрæдзиуыл æрхойы: нæ 
радио æмæ телеуынæн цы тыхджын сты — фыдæлтыккон зæ- 
ронд ус, æмæ йын йæ зонд фæцæуын кодтой. Æмæ та лæппу 
фырхудæгæй йæ артæнтыл ныххæцы. Фаризæтмæ иучысыл 
ахуыргонддзинад фæхæццæ, зæгъгæ, æппæт адæмæн зонд 
амыдтаид. Ныхас кæй ницы у, Аслан уый раджы базыдта. 
Царды сæйрагдæр цы у, уый Фаризæтæн зæгъа? Æхца! Уый 
алцыдæр у. Уый дæм ис, уæд æппæт дуне дæр дæу у. 
Асланы ныхасмæ Фаризæты уæнгтæ æркæлынц, йе ’взаг 
хъæугæ дзырд нал фæахсы, цы зæгъа, уый нал фæзоны. Хат- 
гай ахæм уавæры вæййы, æмæ йæ фырты фырты цур йæхи 

Йæ рухс ном 
141 
куыддæр чысыл сывæллоны хуызæн фенкъары. Табу Хуыца- 
уæн, уыцы уавæр бирæ нæ ахæссы. Арæх цæуыл фæхъуыды 
кæны — Хуыцау уый макæдуал æруадзæд, фæлæ, зæгъæм, 
хæст райдыдта, уæд Аслан йæ къухмæ хæцæнгарз райсид, 
мысты хуызæн хуынчъы нæ абырид?.. Уый карæнтæ хæсты 
рæстæг, хæсты рæстæг цæмæн, мæнæ ныр дæр, уыцы бæстæ 
цы хуыйны, уым, дам, стыр сгуыхтдзинæдтæ^равдыстой. Уый 
та?.. Зæронд усы уæнгты уазал риз ацыд. Иæ хъуыдыйы... 
Хатгай йæ сæры æнахуыр хъуыды февзæры: цымæ Аслан 
йæ мад æмæ йæ фыды хъæздыгдæр мад æмæ фыдыл баивы- 
ныл сразы уаид... Цыма сразы уаид, Фаризæтмæ афтæ кæсы. 
Зæгъæм, Фаризæты баивид. Æнцонæй, фæстæмæ дæр нæ 
фæкæсид, афтæмæй. Цæмæн æй хъæуы, цы дзы кæны? Æви 
Фаризæт базæронд æмæ ницуал æмбары. Æмæ мæнæ ахæм 
æнахуыр хъуыдыты амæттаг дæр уымæн фæвæййы? Æмæ- 
гъа! Æмæ-гъа! 
Мады мигъбадт цæстытæ йæ фырты уæрæх, æлвæст фæсон- 
тыл æрæнцадысты. Цымæ Батырбег, йæ хæдзары цы лæппу 
хъомыл кæны, растдæр зæгъгæйæ та, цы лæппу схъомыл, 
уый нæ фиппайы? Данелы туг дарддæр чи ахæсдзæн? Акæ- 
са, уыдоны фæлтæр, хæсты размæ æмæ хæсты рæстæджы 
гуырд фæлтæр, цардæй ницы федтой æмæ сæ кæстæртæ уæд- 
дæр исты феной цардæй. Уый дын йæ ныхас. Уый дын йæ 
мады ныхас дæр. Рæдийынц. Бæлас талайæ тасы æмæ йæ 
уæд тасын кæнын хъæуы. Фаризæтæн цы у, амæлдзæн, фæлæ 
фæстæдæр мад дæр æмæ фыд дæр фæсмойнаг куы фæуой. 
Машинæ тынг тагъд цæуы, уæддæр фæндаг ныддаргъ. 
Фаризæты хуыссæг ма æрцахсæд. Аслан... Фаризæтæн бын- 
тон хъыг та цы вæййы? Данел колхозы фысвос фенынмæ 
куыд ацыд æмæ фæстæмæ куыднæуал æрыздæхт, уый куы 
æрымысы æмæ Аслан бæгуылæгау йæ ныхас куы æрбаппа- 
ры, уæд... Иу хатт уæд та ард бахæр æмæ мацы сдзур... 
Батырбег дæр... Уымæй дæр цалдæр хатты сирвæзт: æнæ 
цæугæ дзы нæ уыд, зонгæ-зонын йæхи топпы дзыхмæ æрæ- 
вæрдта. Аслан йæ фыды ныхас аскъæфы, аууилы йæ, базыр- 
тæ ма йыл бафтауы: Данел йæхицæй удæгас мысан сарæзта — 
дæ сæр æндæр ма ахсæд. Цы йæ хъуыддаг уыд? Мæгуыр 
лæг дæ, æмæ æнцад дæхицæн цæр. 
Фыд æмæ фырт цыма бындзы амарды тыххæй фæдзу- 
рынц. Сæ иуы хъæлæсы дæр Фаризæт хъыджы зæл никæд 
рахатыдта, сæ иуы цæсгом дæр никæд фенкъард. Цыма цы- 
дæр æцæгæлон адæймаджы кой рацæуы. Фаризæты скæуын- 
мæ бирæ нал фæхъæуы, йæхи бæргæ ныхъхъæбæр кæны, 
фæлæ уæддæр йæ цæстытæ доны разилынц, цæмæй йæ мачи 
бафиппайа, уый тыххæй иуварс азилы æмæ йæ былтæ фехсы- 
ны, йæ былтыл йæ дæндагæй ныххæцы, æмæ йын фенцондæр 

142 
Лгънаты Гæстæн 
вæййы. Аслан ма — гъа, йæ фыды фыды никæд федта, нæ йæ 
зоны, фæлæ Батырбег та? Данелы куы ’рымысы, уæд йæ зæр- 
дæ нæ ныккæрзы? Дæ дадзинты кæй туг хъары, ацы дунемæ 
кæй фæрцы равзæрдтæ, уый рухс ном хъуамæ æппынæдзух 
демæ ма хæссай? Дæ зæрдæйы хуызæн? Дæ туджы хуызæн? 
Батырбег та... Асланмæ Данел, зæгъгæ, уыцы адæймаг дард 
у, ацы зæххыл ахæм адæймаг царди æви нæ, уый йæ не 
’ндавы. Æмæ цæмæн афтæ у? Æви мæрдтæ удæгæсты нал 
фæхъæуынц. Фаризæты хъæуынц. Алы уалдзæг дæр æмæ алы 
фæззæг дæр сæ зæронд мæрдтæн фынджыдзаг скæнын кæны. 
Бинонты фæфæнды æви нæ, уый йæ хъуыддаг нæу: афтæ 
æмбæлы, æмæ йæ хъуамæ кæной. Сæ мæрдтæ уалдзæджы 
æмæ фæззæджы хорзæхтæй хъуамæ хайджын уой. Абоныс- 
тæн, Фаризæт сæ не ’рымысы — æнхъæлдæн, сæ номыл ацы 
фатеры доны агуывзæ дæр никуы ничи сисид. Батырбег дæр. 
Цыдæр, адæмæн тынг ахсджиаг чи у, ахæм цыдæр сæфы цар- 
ды, æмæ йæ Фаризæты сæр нæ ахсы. Йæ мæрдты чи нæ 
хъуыды кæны, уый цыма йæхиуыл дæр нæ хъуыды кæны, 
афтæ йæм кæсы. Нæ! Мæрдтæ æмæ æгæстæн кæрæдзийæ 
фæиртæсæн нæй, иу цардæй цæрынц. Фаризæтæн Данел ныр 
дæр æгас у. Уыцы бон «ацу æмæ ма ’рцуйы фæндагыл» сæхи- 
цæй куыд ацыд, уæд куыд уыд, арæх афтæмæй æнæнхъæлæ- 
джы йæ цуры февзæры. Йæ сæрыл — йæ хæстон хъусджын 
худ, йæ уæлæ — æнæцъар урс кæрц, кирз цырыхъхъытæ, 
æфсæддон гæлифе хæлаф. Мæнæ та ныр дæр йæ цуры фев- 
зæрд. Раззаг бадæны Батырбеджы фарсмæ бады. Уымæ нæ, 
фæлæ Фаризæтмæ кæсы. Æмæ сæ фырт æмæ чысыл Алби- 
нæйæ худинаг у. Зæронд ус йæ цæстытæ бахгæдта, Данел 
уæддæр машинæйы раззаг бандоны бады. Фаризæт ракаст. 
Данелæн цы æнкъард цæстæнгас ис. Æмæ йын цы сагъæс 
æвдæрзы йæ зæрдæ? Абадæд, иучысыл уæддæр абадæд æнæ 
сагъæсæй. Йæхи бадæныл фæстæмæ ауадзæд. Ахæм хæдтул- 
гæйы искæд сбадт? Уый сæхи машинæ у, Батырбеджы ма- 
шинæ. Абадæд, абадæд. Данел дзæбæх сбадыны бæсты... фæ- 
цыдæр. 
Нæй! Данел нал и. Æмæ та зæронд ус иунæгæй баззад. 
Куыд иунæгæй? Батырбег ын чи у? Албинæ... 
Зæронд усы улæфт фæтагъддæр. Албинæ йæм цалдæр хат- 
ты æрбакаст. Йæ чысыл хур... Ма йыл тыхсæд, уый афтæ 
æнæуи. Данелы йæ фыны куы фены, кæнæ йæм мæнæ афтæ 
куы ’рбацæуы, уæд Фаризæт йæхи хуызæн нал вæййы, цы 
фæуа, уый нал фæзоны, стыхсы, Æппæты тынгдæр цæмæн 
фæтыхсы, æппæты тынгдæр цæмæй фефсæрмы кæны: йæ цуры 
вæййы æрыгон адæймаг, Батырбегæй кæстæр чи у, ахæм лæп- 
пулæг. Æмæ уый... æмæ уый вæййы йæ цардæмбал, йæ чызг 
æмæ йæ лæппуйы фыд Данел. Фаризæтæн фырæфсæрмæй йæ 

Йæ рухс ном 
143 
сур хид акæлы. Куыд и уый гæнæн, æмæ дзы йæ сывæллæтты 
фыд афтæ кæстæр уа? Фаризæт дæр хатгай, Данел куыд æры- 
гон у, ахæм æрыгон фесты, фæлæ уый стæм хатт вæййы. Уæд 
Фаризæтыл хуртæ æмæ мæйтæ ракæсы. Фæлæ Данел фæцы- 
дæр, уæд зæрдæ къæссавæлдæхт фæвæййы, æмæ та дæ хуыс- 
сæны ныххау. 
Зæронд ус йæ цæстытæ ахгæдта, йæ зæнгтæ адон сты. Ба- 
тырбеджы уæхскыл йæ къух авæрдта. Уæртæ... Уæртæ... 
Лæппу йæм фæстæмæ æхсгæ каст фæкодта. Цы кæны? Нæ, 
ницы. Фаризæт йæ ныхас кæронмæ нал суагъта. Цæвиттон, 
цыдæр уысм Данелы ауыдта. Машинæйы фæндагыл цæхгæр- 
мæ æрбацæйцыд. Чысыл ма, æмæ цæлхыты бынмæ бахауда- 
ид. Машинæ йыл андзæва, зæгъгæ, раст уыцы уысм æрбацы- 
дæр. Фаризæтæн йæ удæй йæ мидæг ницуал аззад. Зæронд ус 
æхсызгонæй сулæфыд, фæлæ йæ зæрдæйы сонт гуыпп-гуыпп 
нæ сабыр кæны. Цымæ Данел, ацы машинæйы йæ цардæм- 
бал, йæ фырт æмæ йæ фырты хъæбул кæй бадт, уый базыдта? 
Ай-гъайдæр. Æмæ йæхи уымæн фæсайдта, æндæр фыдбылы- 
зæн æнæ ’рцæугæ нæ уыд. 
Фаризæт Данелы арæхдæр уыцы иу хуызы фены. Фæстаг 
хатт сæхицæй куы ацыд, уæд æй куыд федта, афтæмæй. Куыд 
æнкъард уыд! Уæд та йæм сайæн худт куы бакодтаид. Йæ 
ацæуын Фаризæты бæргæ нæ фæндыд, фæлæ уымæ хъуыста. 
Куыд нæ! Мæрдон фæндагыл гауызтæ тыд и, адзалы фæнда- 
гыл мыд конд и. 
Немыц хъæумæ куы ’рбацæйхæццæ кодтой, уæд колхоз йæ 
фысвос хъæдмæ атардта. Уым æдасдæр уыд. Уæдæ сæ лæгби- 
рæгъты амæттаг бакодтаиккой? Хъæдæй фысвосы тыххæй алы 
ныхæстæ хъуыст: фæцагъды сты, ныйиугай сты, сæфынц. Æмæ 
уæд Данел скарста: цыфæнды зынæй дæр сæ бабæрæг хъæуы. 
Рагæй дæр афтæ уыд: хъуамæ алцыдæр йæхæдæг фена, ал- 
цыдæр йæхæдæг базона. Колхозы партионты раздзæуæг куы 
нæ уа разæй, уæд уæдæ чи? Фаризæт æй уыцы куыстмæ бæр- 
гæ нæ уагъта. Данел — цæфтæ æмæ лæбырдтытæ, йæ цонг — 
сахъат, йæ къах нал сраст, æнæ лæдзæг æдæрсгæ ацæуын йæ 
бон нæ уыд, уæд æй уыцы уæззау куыст цæмæн хъуыд, адæ- 
мы бæрны бацæуын æнцон у? Æнцон нæу, фæлæ уæддæр 
сразы. Чи зоны, ныр дæр ма цæрид. Æппынфæстаг, уыцы 
фосмæ уæд æнæ цæугæ нæ уыд? Æвзæргæнджытæ чысыл уыд? 
Немыц æрбацæуынц, зæгъгæ, уæд адæм сызнæт сты, чидæр- 
тæ сæ гамхудтæ систой: немыцы æрбацыд сын хъыг кæй нæ 
у, уый нал æмбæхстой. Ахæм рæстæг кæуыл цы æрцæудзæн, 
Хуыцау йæ зонæг. 
Данел йæ бæхыл сбадт, уæддæр ма йæ Фаризæт къуылым- 
пы кодта. Мацæмæй йын тæрсæд, колхозы сæрдаримæ.иумæ 
цæуынц. Æмæ йæм ракаст. О, уыцы дыууæ æнкъард цæсты! 

144 
Агънаты Гæстсен 
Арæх, тынг арæх Фаризæтмæ нымдзаст вæййынц, йæхи сæ 
атонын нал фæфæразы. Цæуыннæ йын ацахста уæд Фаризæт 
йæ бæхы рохтæ? Цæуыннæ æрхауд йæ зонгуытыл йæ цуры? 
Нæ! Уæддæр йæ фæнд нæ аивтаид. 
Дыууæ барæджы, колхозы сæрдар æмæ колхозы партион- 
ты раздзæуæг, комы бацыдысты, сæ алыварс — хъæд. Тъæ- 
пæн фæзмæ фæзилæны фæллад бæхтæ дон нуазынмæ æрлæу- 
уыдысты. Раст уыцы рæстæг дуне ныццарыдта. Фыдгæнæ- 
джы сау нæмыг афтæ тагъд тахт, æмæ Данел йæ сæр схъил 
кæнын дæр нал бафæрæзта. Тарст бæх йæхи иуварс аппæр- 
ста, æрмæст æнæ барæгæй. Данел доныбылмæ æрхауд, йæ 
бон бакалд. Фаризæт цæмæй хæйрæг уыд, фæлæ зæрдæ, зæр- 
дæ! Цыдæр тас æнкъардта, риуыл йæхи хоста. Изæрдалынг- 
ты сæм адæм куы ’рбацæйцыдысты, уæд ма йын цы базонын 
хъуыд — цы стыр бæллæхæй тарст, уый æрцыд. Фаризæт йæ 
мидбынат ныддур. Дыууæ лæджы кулдуар байгом кодтой. Да- 
нелы бæхæй æристой, уæддæр Фаризæт йæ бынатæй нæ фез- 
мæлыд, нæ йæм базгъордта æмæ йын йæ тугæйдзаг риумæ 
йæхи нæ нылвæста; сылгоймæгтæй иу, йæ хорз сыхаг Дари, 
фæхицæн æмæ, йæ зæнгтæ хойгæ, йæ рустæ тонгæ Фаризæт- 
мæ бахъарæг кодта. Фаризæт уæддæр нæ фезмæлыд, зæхмæ 
йæ цыдæр тых нылвæста æмæ æдзæмæй лæууыд. Цасдæр рæ- 
стæг дзы иу ныхас не схауд, иу цæссыг дзы нæ рахъардта. 
Цыма фын уыдта. 
Фæстаг рæстæг Фаризæты зæрдыл уыцы фыдбон арæх æр- 
лæууы. Куыддæр æнæнхъæлæджы. Бинонтæн æй фыццаджы 
хуызæн арæх нал дзуры. Нæ сæ хъæуы, нæ сæ æндавы æмæ 
сын æй цæмæ дзура. Худгæ дæр ма йыл фæкæнынц. Уæддæр 
æй радзуры; уыцы бон сног вæййы æмæ йæхи нал бауромы. 
Фаризæт йæ дзых нæма схæлиу кæны, Аслан афтæ сысты... 
йæ къух ауигъы; Данел æдылы уыд æмæ æдылы мард акодта, 
æндæр ницы. Колхозы фосыл дзуапп уый лæвæрдта? 
Чысыл сывæллон дæр ма йæхи хъахъхъæнын зоны. Æмæ 
Аслан чъыллиппытæ кæнгæ йæ уаты фæмидæг вæййы. Къул- 
бадæг! 
Ахæм рæстæг Фаризæт дзурынмæ нал фæарæхсы. Дын- 
джыр уаты, хуызджын телевизор кæм и, уым бадт фæци, уæд 
сысты æмæ йæ къуыммæ бакуыйты вæййы. Асланы нæ, фæлæ 
йæм йæ бинонтæй иуы уынын дæр нал фæцæуы. Цы зæгъы 
Батырбег? Æрхæццæ стæм? Æмæ хорз, хорз. 
Арв — кæсаджы цæстæй сыгъдæгдæр. Хур Фаризæты хæд 
сæрмæ æрцауындзæг. Сæрдыгон бон кæуылты у, кæуылты, 
фæуæн ын нал вæййы. Фаризæт йæ къабайы дзыппы спич- 
кæйы къопп асгæрста; ма йын схауæд, цы нæ вæййы. Уæд йæ 
цыд фæдзæгъæл уыдзæн. Цыма йын исчи йе спичкæтæ бай- 

Йæ рухс ном 
145 
сынмæ хъавы, афтæ йæ йе ’нгуылдзты æхсæн æрбалхъывта. 
Бафæллад, Хуыцау дæр æмæ йын мæрдтæ дæр бахатыр кæ- 
нæнт, ацы дурыл ын æнæ ’рбадгæ нæй. Йæ зæнгтæ йæ быны 
нал цæуынц. Кæуылты уæлмæрд у, кæуылты, горæтæй фес- 
тырдæр. Фаризæт фæдзæгъæлæй нæ тæрсы. Комкоммæ Афас- 
сæйы цыртмæ бацæудзæн. Исты къæцæлтæ, фæйнæджы гæ- 
бæзтæ куыд не ссардзæн. Афассæ куыд цин кæндзæн! Йæ 
уазал, йе ’ргъæвст цæнгтæ стæфсдзысты. 
Зæронд ус сыстад. Цæуы сабыргай. Йæ къахайст ма йæхи 
бар куы уыд, уæд ацы уæлмæрды иу æмæ дыууæ хатты нæ 
сæмбæлд. Дæ къабаз, дæхионы, дæ сыхаджы фæстаг сахат йæ 
цуры æрлæуу æмæ йæ афæндараст кæн, уый удыбæстæ у. 
Фаризæты къахайст бынтондæр æрсабыр, йæ цæстытæ йæ 
алывæрсты æрзылдысты. Афассæйы цыртæн Батырбег хорз 
бынат ссардта. Ныртæккæ хæмпæлтæ æмæ хъамылæй æмбæрзт 
къахвæндаг галиуырдæм фæзилдзæн, æмæ цырт разындзæн. 
Йæ афтид цырт, мæгуыр. Уæртæ и. Æртæтигъон æфсæйнаг, 
ногахуырст. Сылгоймаг йæ лæдзæг æрæвæрдта, цыртыл бан- 
цой кодта, йæ къух ыл æруагъта, æрбахъæбыс æй кодта. Бæр- 
гæ, Афассæ, Фаризæт дын дæхи куы ахъæбыс кæнид. 
Зæронд усы цæстытæ доны разылдысты. Афассæ йын иу 
мады гуыбынæй рацæугæ хойы хуызæн цæмæн фæадджын? 
Кæддæр чызджытæй иу хъæуккæгтæ кæй уыдысты, уый тых- 
хæй? Фыццаг къахдзæфтæ иу зæххы гæппæлыл кæй акодтой, 
уымæн æви... Æмæ-гъа, ницы зоны. Зæронд ус йæ лæдзæг 
систа, йæ риумæ йæ сарæзта æмæ йыл æрæнцой кодта. Афтæ, 
гъе, Фаризæт, быцæутæ æвæринаг фæдæ. Ныуулæфыд. Цы- 
дæр, цыдæр æгæрон тых и ацы дунейы, æмæ адæймагæн йæ 
цард дæр æмæ йæ мæлæт дæр уымæй аразгæ у. Æндæр адæй- 
маг раздæр цæуыннæ райгуыры? Кæд амæлы, уæд нæ, фæлæ 
фæстæдæр цæуыннæ амæлы? Афтæ нæу, зæгъгæ, Фаризæт 
сæхимæ ацæуид, йæхи ныссыгъдæг кæнид, йæ мæрдон дарæс 
скæнид, ногæхсад, ногитувæрд хуыссæнты йæхи ауадзид æмæ 
зæгъид: «Мæлын мæм цæуы». Æмæ амæлид. Фæлæ нæ, уыцы 
æгæрон тых æй мæлын нæма уадзы. Æндæр йæ цард кæй 
ницуал у, уый хорз зоны. Цы у адæймаг, цæй тыххæй цæры? 
Цæмæй иу бон мауал уа, уый тыххæй? Нæ! Уый тыххæй нæ 
цæры. Фаризæтæн ацы зæххæй фесæфæн нæй. Цæрдзæн æмæ 
цæрдзæн. Йæ цоты хуызы, уыдоны цоты цоты цоты хуызы. 
Æппынфæстаг, йæ ингæныл цы кæрдæджытæ зайы, уыдоны 
хуызы, йæ буар цы зæххы ахъара, уый хуызы. Афтæ, гъе, 
Афассæ, адæймаг æнусон у, мах та афтæ фенхъæлæм — адæй- 
маг цыдæр уысм цæры. Нæ! 
Зæронд усы цæстытæ та цыртыл æрзылдысты. Хуры тын- 
тæ йæм сæхи æрбайвæзтой, æмæ æрттивы. Хорз цырт у, фæлæ 
уæддæр... Хуыздæр аккаг уыд, бæргæ. Иннæ адæмæн... Фа- 
10 Агънаты Гæстæн 

146 
Агънаты Гæстæн 
ризæты цæстытæ иу цыртæй иннæмæ зилынц. Зæронд ус 
аджих. Адæм куыд алыхуызон сты, сæ цыртытæ дæр афтæ... 
Сау дурæй, урс дурæй, æндæр цыдæр дурæй. Цыртытыл кæ- 
мæн йæ ныв æрдæгæй уæлæмæ, кæмæн — æнæхъæнæй, йæ ас 
цæйас у, уыйас, цыма йæ цыртæй æддæмæ рахизынмæ хъа- 
вы. Бирæ цыртытыл ма сæхи нывтæй уæлдай æндæр цыдæр 
нывтæ: кæмæн йæ фæстæ — хæхтæ, цыма уыдонæй кæсы, 
кæмæн йæ цуры — машинæ, цыма дзы абадынмæ хъавы; кæ- 
мæн йæ цуры — стъол алы хæрд æмæ нозтимæ, цыма ныртæк- 
кæ цыртæй йæ къух райваздзæн æмæ хæрын райдайдзæн. 
Цыртытæй иутæ — ныллæгдæр, иннæтæ — бæрзонддæр, хæрд- 
мæ фæцыдысты. Цæстытæ сæм нæ лæууынц, хуры тынтæ сыл 
арты æвзæгтау судзынц. Бирæ ингæнты сæрмæ дзы хæдзæрттæ 
арæзт. Цыдæр æнахуыр æрттиваг æфсæйнагæй, цыдæр æна- 
хуыр рæсугъд нывæфтыдтæ сыл. Уæд мæрдты сæ хур æмæ сæ 
къæвдайæ æнæ хай цæмæн кæнынц? Бирæ ингæнты цур — 
стъолтæ. Уырдæм нуазын æмæ хæрынмæ чи бацæудзæн? Уæл- 
мæрдты адджын комдзаг чи скæндзæн. Зæронд ус йæ сæр 
банкъуыста. Фыццаг бынтон афтæ нæ уыд, фæлæ ныр: фыл- 
дæр ингæнтæ — дурæй æмбæрзт, дур нæ, фæлæ... цыдæр æй 
хонынц... кафел. Бирæ ингæнтыл та гæрзæй-гæрзмæ — сау 
дуртæ æвæрд. Дæ-дæ-дæй! Фаризæты дæр ахæм дуры бын 
куы ныккæной. Нæ ныцъцъист уыдзæн? Йæ ингæн-иу ын 
мацæмæй бамбæрзæнт, йæ зæххы гæппæл куыд у, афтæмæй- 
иу æй уадзæнт. Йæ ингæны сæрмæ йын мацы саразæнт; йæ 
хуры æмæ йæ къæвдайы хай йæхи хъæуынц. 
Зæронд ус аджих. Цымæ, адæймаг адæмы æхсæн æцæгæй 
куыд уыди, раст æви зылын, сыгъдæгуд æви хæрамзæрдæйæ 
цард, цæстуарзон уыд æви фыдæх, хæлæг, фыдцъылыз, уымæ 
гæсгæ йын æвæрынц цырт, уæд куыд уаид? Уый тынг раст 
уаид, бæргæ. Адæймаг æцæгæй цы уыд, уымæ гæсгæ йын 
цæуыннæ цæуы цырт æвæрд? Диссаг! Суанг уæлмæрдты дæр 
адæм хъулон сты. Æмæ цæмæн? Кæд бонджын уыдтæ, кæд 
хицау уыдтæ, кæнæ дæ кæстæртæ бæрнон бынæтты кусынц, 
уæд хъуамæ дæ цырт арвмæ фæцæуа, науæд... æмæ цæмæн 
афтæ у уый? 
Фаризæты хъустыл цыдæр уынæр уайы, йæ цæстытæ... 
Асæрфта сæ, аууæрста сæ. Цы уыны уый? Цыртытæ змæ- 
лынц. О, змæлынц. Уынæр хъæрдæрæй хъæрдæр кæны. Зæ- 
ронд ус цыдæр æнахуыр æмбу æмæ гыбар-гыбурæй ницуал 
хъусы. Йæ цæстытæ иу цыртæй иннæмæ скъæфы. Цы уыны 
уый! Царциаты диссæгтæ! Чысыл раздæр, уысмы размæ сæры- 
стырæй бæрзæндты цы цыртытæ фæлгæсыд, хурмæ цæхæрау 
цы цыртытæ æрттывтой, уыдон згъæлынц, фаркгай фæйнæр- 
дæм хауынц. Се схъистæ зæххы асæдзынц. Цыртытæй чи бын- 
тондæр зæххы æмхуызон ссис, кæмæй ма гыццыл дур аззад, 

Йæ рухс ном 
147 
кæмæй æрдæджы бæрц, æнæхъæнæй дæр дзы баззад, æрмæст 
бирæ нæ. Уый цавæр диссаг у! Дурвидар, зæгъгæ, уый æмби- 
сондæн куы баззад. Туджы аргъæй зынаргъдæр цыртытæ, æмæ 
æнцонæй æрызгъæлдысты. Цы сыл æрбамбæлд? Цы... Уый 
Фаризæт хорз зоны. Æвæццæгæн, Дунесфæлдисæгмæ йæ зæр- 
дæбын ныхæстæ фехъуыстысты. О! Афтæ уыдзæн. Афтæ у! 
Кæдæй-уæдæй Фаризæты ныхас дæр æрцыд. Кæдæй-уæдæй 
дунейыл рацыд æцæг рæстдзинад. Ныр ацы уæлмæрды алы 
мардæн дæр ис ахæм цырт, æцæгæй чи цы аккаг у. Уæдæ 
уый куыд раст у, æмæ адæймаг цæргæ-цæрæнбонты фæцард 
цæстфæлдахæг, стигъæг æмæ фæлитойæ, цæргæ-цæрæнбонты 
йæхи йеддæмæ ницы зыдта, иннæтæ йæм мæлдзыджыйас дæр 
нæ кастысты, адæмы æмæ паддзахады исбонæй дынджыр гуы- 
бын сæвæрдта, æддæгуæлæ галуантæ аскъæрдта æмæ уымæн 
хъуамæ йæ цырт арвæмбæрц фæцæуа? Фысы комæй хъæмпы 
хал дæр чи никуы раласта, раст æмæ сыгъдæгзæрдæйæ чи 
фæцард, уымæн та цырты номыл дойнагдур æвæрд дæр ма 
уа? Куыд раст у уый? 
Зæронд ус æхсызгонæй сулæфыд. Æмæ, дам, Хуыцау нæй. 
Ис! Бæгуыдæр ис! Уæртæ... Охх, Фаризæт йæ сыхаг Мыр- 
зайæн уый кæй федта. Йæ бæрзонд, арвæмбæрц цырт ныз- 
гъæлæнтæ. Минуты размæ дæр ма сæрыстырæй фæлгæсыд, 
ныр дзы ницуал аззад. Зæххы хай баци, зæххимæ сиу. Афтæ, 
гъе, Мырза! Федтай?! Фаризæт кæд уæлмæрдты и, уæддæр 
йæ мидбылты бахудт, йæ цæсгом ныррухс. О Хуыцау, табу 
дæуæн, мæ сæр дæ нывонд æрбауа! Ис! Ис! Хуыцау ис! Æцæг 
рæстдзинад ис! Æмæ уымæн мæнæ æвдисæн — Афассæйы цырт. 
Бæрзонд. Афтæ сæнтсау æмæ лæгъз у, æмæ айдæнæй цы кæ- 
ныс. Æрдæгæй уæлæмæ дзы — йæ ныв. Йæ урс дадалитæ цы 
дзæбæх рауадысты. Зына-нæзына йæ мидбылты худы. Ис! 
Ис алцыдæр. Цардмæ æхца æмæ исбоны цæстæй чи кæсы, 
уый стыр рæдыд кæны. Афассæйæн цы кад æмбæлы, уый 
æппынфæстаг Фаризæт йæхи дыууæ цæстæй федта. Цы рæ- 
сугъд цырт у. Æмæ йæм зæронд ус йæ къухтæ бахаста: Фари- 
зæт фестъæлфыд. Охх! Уый!.. Йæ уырзтæ, йе ’нгуылдзтæ 
андзæвыдысты айдæны хуызæн лæгъз дурын цыртыл нæ, фæлæ 
дæрзæг æфсæйнагыл. Йæ къухтæ фæстæмæ аскъæфта, цыма 
цæхæрыл андзæвыдысты. Цы хабар у уый? Афассæйы дурын 
цырт цы фæци? Кæм и? Уысмы размæ дæр ма... Мæнæ ныр- 
тæккæ дæр ма... Кæм и?! Фаризæты цæстытæ доны разыл- 
дысты. Цы фæци Афассæйы цырт?! Кæмæй йæ агура? Ау, 
æцæг рæстдзинад ацы дунейыл иу уысм дæр никæд бафæс- 
тиат? Æмæ уæдæ æрдæбон уый цы уыд? Йæ зæнгтæ цы лæ- 
мæгъ систы, нал æй уромынц. Сылгоймаг Афассæйы цыртыл 
банцой кодта, йæхи йæм балхъывта: хауын æй нæ бауадз- 
дзæн. Чысыл... чысыл афтæ аулæфа æмæ арт... арт скæнын 

148 
Агънаты Гæстæн 
хъæуы. Мæнæ царциаты диссæгтæ! Уæддæр цы ’рцыд? Чы- 
сыл раздæр уæлмæрд æддæг-мидæг ауад æви нæ? Ауад! Йæхи 
цæстытæй йæ федта. Арт скæнын хъæуы. Зæронд ус йæ 
алыварс ахъахъхъæдта: уæртæ цыдæр зæронд асыччы хæлд- 
дзаг, уæртæ цыдæр къæцæлтæ, уæртæ фæйнæджы гæбæз- 
тæ, уæртæ... 
Фаризæт газеты гæбазыл спичкæ бадардта. Йæ къухтæ зыр- 
зыр кæнынц, цыма тæфсæгæй рынчын у. Цы ма у йæ цард? 
Спичкæ ссудзын мауал фæраз. Ссыгъд. Арт схæцыд. Цы ’нцон- 
тæй ссыгъд. Уайтагъд хуры тын æнгæс æвзæгтæ сæхи хæрд- 
мæ сивæзтой, бæрзондæй бæрзонддæр. Арт цы рæсугъд гуыр- 
гуыр кæны! О, рухсаг æрбауай, Афассæ. Ныр дæ æргъæвст, 
дæ уазал, дæ фæллад буар стæфсдзæн. Дæхи йæм бахъарм 
кæн. Ма ’фсæрмы кæн, дæхи арт у. Хæлар дын уæд. Ныр 
кæйдæр артмæ æфсæрмдзæстæй нал кæсдзынæ, дæхи йæм нал 
ласдзынæ. Рухсаг у. Макæд дын ахуыссæд. Бæргæ, дæ арты 
хай дæм раздæр куы бахæццæ уыдавд, фæлæ... 
Арт гуыр-гуырæй судзы. Цы хорз рауад, раст цыма тæрс 
сугтæй бандзæрста. Æвæццæгæн æм Афассæ рагæй æнхъæл- 
мæ каст. Афтæ уыдзæн. Цæхæры къæрттытæ æрттивынц. 
Цъыззытт— æмæ та цæхæры стъæлфæн атæхы. Зæронд усы 
уæнгтæ æрлæмæгъ, æрфæлмæн сты. Охх, сæхимæ цæуын æй 
куы нæ хъæуид, уæд ам бадид æмæ бадид. Ам арты фарсмæ 
дæхи æруадз. Сæрдыгон бон, уæддæр æй арт йæхимæ æлва- 
сы. Цыдæр, цыдæр тых ис артмæ, æмæ йæ нæ хаты. Сæхи- 
мæ, хъæуы ма куы цард, уæд æй рахатыдта. Фадат дын фæ- 
цис, уæд пецы цур ныллæг бандон авæр, сбад æмæ артмæ 
кæс. Сыстын дæ хъæуы, фæлæ ды уæддæр æнцад бадыс æмæ 
арты æвзæгтæ æмæ цæхæры къæрттытæм ныджджих дæ. Уæд 
цы бафиппайдта: æдзухдæр-иу цыдæр æхсызгон хъуыдыты 
аныгъуылд. Æмæ-иу æм афтæ фæкаст, цыма зæххон цардæй 
нал цæры, фæлæ цыдæр æндæр цардæй. 
Арт фыццаджы хуызæн гуыр-гуырæй нал судзы, сабыргай 
фæмынæг кæны. Фаризæт слæууыд. Фæйнæджы гæппæлтæ 
ма сыл баппарид æмæ... Нæ. Æгæр бафæстиат уыдзæн, мæ- 
лæты къæхты хицау куы нæ у. Зæронд ус та артмæ нымдзаст. 
Арт цард у. Æмæ ацы зæххыл цард макæд ахуыссæд. О стыр 
Хуыцау, адæм цæмæй тæрсынц, уымæй сæ бахиз: хæст макæд- 
уал рауадз, цы æнамонд хæцæнгарз æрхъуыды кодтой, уый 
макуы бахъæуæд. О стыр Хуыцау, уыцы хорзæх ракæн, 
адæймаг адæймагмæ топпы кæсæнæй куыд никæдуал акæса. 
Адæм де сфæлдыст сты, æмæ сæ дæ хорзæх уæд, кæрæдзи 
фыдæхæй сæ бахиз. О стыр Хуыцау, уыцы хорзæх ракæн, 
æмæ алы адæймаг дæр зæрдæрухс æмæ æнæнизæй куыд цæра. 
О стыр Хуыцау, де сфæлдыст адæмыл цыдæр бæллæх æрцыд, 
æмæ кæрæдзийæн сæцæгæлон сты, кæрæдзийы нал æндавынц. 

Йæ рухс ном 
149 
æмæ сын уыцы хорзæх ракæн, кæрæдзийы куыд бауарзой, 
кæрæдзийы рис сын рис куыд уа, кæрæдзийы циныл цин кæ- 
нын куыд фæразой. О стыр Хуыцау, адæймаджы фæстæмæ 
йе ’рдзон гаччы сæвæр, йæ адæймагдзинад ын кæронмæ ма 
байс, сæфынц, æмæ сæ сæфын ма бауадз. О стыр Хуыцау, 
уыцы хорзæх ракæн, ацы зæххыл иу адæймаг дæр Афассæйы 
мардæй куыннæуал амæла, алчидæр зæрондæй æгъдау æмæ 
радæй йæ зæххы хайыл куыд æмбæла. О стыр Хуыцау, уыцы 
хорзæх ракæн, адæмæн мард дæр æмæ зæд дæр куыд уа. 
Зæронд ус æргуыбыр сабыргай, хъæрзгæ, йæ зонгуытыл 
æрлæууыд, цыма кувæндоны бын ис, æмæ йæхиуыл дзуæрттæ 
бафтыдта. Ныр æй сыстын хъæуы, фæлæ куыд? Йæ лæдзæ- 
джы æнцæйтты йæхиуыл схæцыд. Нæй. Дурмæ йæхи байвæз- 
та. Йæ иу къухæй дурыл æрæнцой кодта, иннæмæй — йæ 
лæдзæгыл. Тыхамæлттæй сраст. Ныр ын ницуал у, сæйраг- 
дæр — йе слæууын. Йæ цæстытæ бахгæдта: иучысыл аулæфа 
æмæ сæхимæ ацæудзæн. 
Фæлæ минут, дыууæ минуты дæр нæ алæууыд Фаризæт, 
афтæ цыдæр уынæр æрбайхъуыст, æмæ ракаст. Йæ алывæрс- 
ты йæ цæстæнгас ахаста. Ницы хъусы, ницы уыны. Уæдæ 
уый цæй уынæр уыд? Йæ хъустæ йæ афæлывтой, æвæццæ- 
гæн. Уæлмæрдты цас рæстæг и, æмæ цъиуты цъыбар-цъыбур 
йеддæмæ ницы фехъуыста, йæ цæст иу адæймагыл дæр не 
’рхæцыд. Зæронд уæлмæрд дæр уæд — хъуамæ дзы адæй- 
маджы æнæджелбетт хъæр куыд райхъуыса. Кæд дзы дæ хъæ- 
лæсы фаг кæугæ фæкæнай, кæд дзы хорз дæ цæссыг фæка- 
лай, æндæр... Бæласæй бæласмæ, къалиуæй къалиумæ æнæ- 
мæтæй цы цъиутæ пæррæст кæнынц, уыдон уæлмæрдты сты, 
зæгъгæ, уый зонынц, уæд, абоныстæн, уыдон дæр пæрпæр- 
гæнгæ нал тæхиккой, сæ цъæхснаг хъæлæстæ ныр зарæгау 
хъуысынц, фæлæ уæд æрæнкъард уаиккой. 
Фаризæт йæ фæсхъус йæ къух авæрдта, айхъуыста. Нæ! 
Лæгтыдзуарыстæн, йæ хъустæ йæ нæ сайынц. Цыдæр уынæр 
хъусы. Цыдæр уынæр, зæгъгæ, Асланы уатæй, иуæй-иу фа- 
терты гом рудзгуытæ æмæ рог машинæтæй цы хъыллист, цы 
цъæхахст, цы æнæджелбетт æмтъеры зарджытæ æмæ цæгъд- 
тытæ фæивылы, ахæм цыдæр хъустæ ахсынц. Хъустæ ахсынц 
лæппутæ æмæ чызджыты æнæмæт кæл-кæл æмæ хъæрæй ны- 
хас, сæ хъæлæба. Цъиуты цъыбар-цъыбур æмæ зарын нал 
хъуысы, уыцы æмтъеры хъыллист æмæ хъæлæба сæ йæ быны 
ссæнды. Бынтондæр сæ йæ быны аууæрста. Фехæлд уæлмæр- 
ды сабырдзинад. Фехæлд, адæймаджы йæхимæ чи ныхъхъу- 
сын кæны, йæхимидæг æй сагъæстыл чи бафтауы, уыцы æн- 
къард сабырдзинад. 
Зæронд ус куы иуырдæм акæсы, куы — иннæрдæм. Стыр 
диссаг, хъæр-хъæлæба хорз хъусы, фæлæ йæ цæстытæ ницы 

150 
Агънаты Гæстæн 
ахсынц. Кæд йæ зонд суйтæ кæнын райдыдта, ныххæррæгъ 
æмæ... Уæдæ уымæн уæвæн куыд и, æмæ уæлмæрдты чидæр 
уыцы æнæджелбетт зарджытæ æмæ цæгъдтытæм хъуса, йæ 
хъæлæсы дзаг æдзæлгъæд чыр-чыр кæна?.. Нæй, уымæн уæвæн 
нæй! Фаризæты цæстытæ æнцой нал зонынц, джигулгæнæгау 
уæлмæрдты зилынц, фæлæ ницæуыл хæцынц. Кæд йæ 
хæйрæджыты ахæсты фæци? Уæдæ уымæн уæвæн куыд и, 
æмæ, адæмы цæстытæй цæссыг нæ, фæлæ туг кæм кæлы, уым 
æнæсæрфат хъазт сараз?! Нæ! Дыууæ къахыл чи цæуы, адæй- 
маджы хуыз кæмæн и, уыдон афтæ никæд бакæндзысты, уæд 
та мæрдтæ рабадтысты. Фаризæт йæ мадæн чызг ма фæхуый- 
нæд, уыцы хъæлæба кæцæй цæуы, уый куы нæ базона: адæм 
сты æви цы сты, уый хъуамæ йæхи цæстытæй фена. 
Æмæ зæронд сылгоймаг акъахдзæф кодта, йæ лæдзæгæй 
ингæнæй ингæны æхсæн^фæндаг агуры, йæ лæдзæгæй хæм- 
пæлтæ фæиуварс кæны. Йæ къах куы дурыл бакъуыры, куы 
цæуыл фæцæйхауы. Хæмпæлтæ æмæ йын дуры рæдзæгъдтæ 
йæ фæндаг æхгæнынц. Æфсæйнаг дуæрттæй йын куы æрæх- 
гæдæуа йæ развæндаг, уæддæр йæ цæуын нæ ныууадздзæн, 
йæ фазыл дæр фæбырдзæн. Цас ацыд? Чи зоны, фондзыс- 
сæдз къахдзæфы, чи зоны, фылдæр. Æваст фæлæууыд, йæ 
мидбынат сагъдауæй баззад. О Дунесфæлдисæг! Цы уыны уый?! 
Цалдæр лæппуйы æмæ чызджы. Дæс-дыууадæс сты. Асланы 
карæнтæ. Цы уыны уый?! Зæронд усы цæстытæ дзагъырæй 
баззадысты, фырдиссагæй йæ дзых байгом. Лæппутæй иу зæ- 
ронд ингæныл йæхи уæлгоммæ ауагъта, йæ цæнгтæ фæйнæр- 
дæм аппæрста. Цыма уæлмæрдмæ нæ, фæлæ уыгæрдæнмæ 
бахауд. Чызджытæй йæм иу бацыд, æргуыбыр æм æмæ хъæ- 
быстæ... Кæрæдзийы былтæ сдæрынц. Сæ сонт, æдзæлгъæд 
кæл-кæл... Уый цы уыны Фаризæт! Кæдйæ цæстытыл исты 
уайы. Бацъынд сæ кодта. Ракаст. Нæ! Йæ цæстытæ йæ нæ 
фæливынц. Æнæгъдау, æлгъаг адæм! Ардæм сæ цы Хуыцау 
рахаста? Хи ирхæфсын æмæ бæгъдулæг кæнынмæ хуыздæр 
бынат никæм ссардтой? Ай быдыртæ æмæ хъæдтæ æнæкæрон 
куы сты, цæст сыл куы нæ ’ххæссы, бынбауинæгтæ! Дзуары 
бынмæ æмæ уæлмæрдтæм хъуамæ адæм бæгъæввадæй цæуой, 
уыдон та?.. Мæнæ дунейы сæфт æрцыд æмæ йæ Фаризæт нæ 
зыдта. Адæмæн мард дæр æмæ дзуар дæр нал ис. Уæуу, мæнæ 
цытæ уыны Фаризæт! Уыдон кæй цот сты, уыдон дæр, æвæц- 
цæгæн, зæгъынц: нæ фæстæ чидæртæ ис, кæстæртæ нын хъо- 
мыл кæны. Нæ! Уыдонæн сæ фæстæ ничи ис, фыдвæдæй æвæд 
хуыздæр у. 
Зæронд ус йæ мидбынаты базмæлыд, йæ зæнгтæ ризынц. 
Куы нæ ахауид. Кæйдæр ингæны тигъыл йæхи æруагъта: ба- 
хатыр ын кæнæд, чидæриддæр у. Йæ цæстытæ лæппутæ æмæ 
чызджытæй ратонын нæ комынц. Бæлæсты, къудзиты æмæ 

Йæ рухс ном 
151 
цыртыты аууонæй дзæбæх нал зынынц. Фаризæт йæхи иуыр- 
дæм байвæзта, мæнæ та ныр дзæбæх разындысты. Уæлæ... 
уæлæ цы уыны. Чызджытæ æмæ лæппутæй цалдæр сæ дзау- 
мæттæ ласынц. Æмæ æрра систы? Сæ зонд фæцыд? Сæхи 
кæм æнхъæлынц! Мæ арт бауазал! Иу чызг дзы бынтондæр 
йæхи æрфистæг кодта, йæ мад æй куыддæриддæр ныййардта, 
йæхи афтæ абæгънæг кодта. Мадард бæгънæг. Фаризæт йæ 
цæстытæ иуварс аскъæфта. Раздæр цæуыннæ ацыд сæхимæ, 
фондз минуты раздæр, дæс минуты раздæр. Уæд, чи зоны, 
ацы æвирхъау цау нæ федтаид. Нæ федтаид! Дæ-дæ-дæй! 
Мæрдты йæ исчи куы фæрса, дæ фæстæ цы адæм ныууагътай, 
зæгъгæ, уæд сын цы дзуапп ратдзæн. Адæймаджы ном æгад- 
гæнджытæ! Адæймаджы худинаггæнджытæ! Кæд сæхицæй нал 
æфсæрмы кæнынц, уæд та боны рухсæй фефсæрмы уæнт, 
уæд та мæрдтæй фефсæрмы уæнт. Зæронд ус ату кодта. Куы 
ацæуид æмæ... Йæ цæстытæ та лæппутæ æмæ чызджыты ацахс- 
той. Куы нæ сæм кæсид æмæ... Кафынц. Сау магнитофон сæ 
астæу сæвæрдтой æмæ кафынц. Æмæ хуыздæр бынат никæм 
ссардтой? Сæ фылдæр — æрдæгбæгънæджытæ, цалдæр дзы, 
о, бынсæфт фæуой — мадард бæгънæг. О стыр Хуыцау, де 
сфæлдыст адæм цæмæ æрхаудысты, уымæ куыд нæ кæсыс? 
Сæфты фæндагыл æрлæууыдысты. Æви адæймаг адæймагæн 
куыд сæцæгæлон, ды дæр адæммæ афтæ сæцæгæлон дæ, нал 
дæ æндавынц, нал дæ хъæуынц. Æмæ сæм цæуыл смæсты дæ 
уыйас? Афтæ тынг дæ хъыджы цæмæй бацыдысты? Батæ- 
ригъæд сын кæн. О Хуыцау, дæ хорзæхæй сæ æнæ хай ма 
фæкæн. О Хуыцау, мæнæ нæ ахæм адæмæй бахиз. Æмæ та 
сыл зæронд ус йæ цæстæнгас ахаста. Бæлвырддæр. Лæмбы- 
нæгдæр. Тæлфынц, схъиуынц, сæ чыр-чыр æмæ хъæлæба хъу- 
сты иннæрдæм хизы, зæрдæ къахы. Куы сæ иу, куы сæ иннæ 
хæрдмæ сонт фесхъиуы. Иуварс ахауы. Æнахуыр гæппытæ. 
Цы уыны Фаризæт? Сæ цæсгæмттæ бынтондæр бахордтой. 
Нæ! Уыдон адæм не сты. Уыдонмæ адæмы миниуджытæй адæй- 
маджы конд йеддæмæ ницы ис. Чызджытæ та... Ау, сылгой- 
мæгтæ нал сты, сылгоймаджы уæздандзинад бынтон фесæфт?.. 
Æвзæртæ! Цъаммартæ! Сæ бæгъдулæг кæнын кæдæм рахас- 
той? Уæвгæ, уыдонæн цы уæлдай у? Уыдон... Уый Фаризæт 
адæмы хуызы цыдæр цæрæгойты уыны, æнахуыр цыдæр цæ- 
рæгойты, зæххыл чи нæма уыди, ахæм цæрæгойты. Зæронд 
ус йæ сæр цæхгæр фæзылдта, йæ цæсгом йæ армытъæпæнтæй 
амбæрзта. Мæнæ йæ бон куыд бакалд, мæнæ. Цы уыны уый! 
Æцæг адæмтæ, æцæг лæг æмæ ус саудалынджы дæр æфсæр- 
мы цы мийæ фæкæнынц, райсом куы сыстынц, уæд кæрæ- 
дзийæ сæ цæсгæмттæ цы мийæ фембæхсынц, уыдон уый... 
Мæнæ цытæ уыны, мæнæ! Фаризæт йæ уæрджытæ ныххоста, 
цыма йæ хуыздæр амард, цыма судзаггаг марды уæлхъус 

152 
Агънаты Гæстæн 
лæууы. Йæ цæстытæ доны разылдысты. Фæлтау куы амарда- 
ид æмæ ацы бон куы нæ федтаид. Лæппу æмæ чызг... О, 
куыйтæ, куыйтæ! Нæ! Уæлмæрд куырммæцæуæн бынат суа, 
уый гæнæн нæй. Нæй! Мæрдтæй худинаг у, Фаризæт сæ цуры 
цы цæсгомæй æрлæудзæн. Абондæргъы дæр сæм афтæ куыд 
кæсы. Æмæ сылгоймаг йæхиуыл схæцыд, акъахдзæф кодта, 
йæ лæдзæг хæрдмæ систа. Гъе-е-е! Гъе-е-е! Хъустæ сыл нæй 
æви?.. Уыдон ныртæккæ сæ магнитофоны хъæр, сæ чыр-чыр 
æмæ хъæлæбайæ арвы гæрах дæр нæ фехъусдзысты, арв сæ 
æркъуыра. Цæстытæ дæр сыл нал и? Дæ-дæ-дæй! Уыдон кæй 
хæдзарæй рацæуынц... Уыдон канд бинонтæ, канд мыггаг 
худинаггæнджытæ не сты, фæлæ æнæхъæн адæмы худинаггæн- 
джытæ, æнæхъæн адæмы цард æнадгæнджытæ. Зæххыл хъуа- 
мæ ахæмтæ ма цæуид, бæргæ, фæлæ... Ох-х! Фаризæтæн 
размæ куыд ницы æнтысы. Иæ зæнгтæ адон вæййынц, фæцу- 
ды, фæцæйхауы. Зæронд ус æрлæууыд: йæ улæфт йæ бар нал 
у. Уæлдæф йæ хъуыры акъуыбар вæййы æмæ... Йæ риу су- 
дзы, фæйнæрдæм тоны. Уыцы æвзæргæнджытæ... Лæппутæй 
иуыл йæ цæстытæ фылдæр афæстиат вæййынц. Тæнтъихæг 
лæппу, фæлурс цæсгом, йæ сæрыхил ныллæг æлвыд. Уый?.. 
Нæ! Хуызæй хуызмæ, дам, лæг амардæуыд. Æмæ йæ фæзыл- 
дтытæ... Нæ! Ау, уый Аслан у? Йæ фырты фырт Аслан! Нæ! 
Ас-л-а-а-н! Йæ хъæр сæм нæ хъуысы æви сæхи барæй æнæ- 
хъусæг скодтой? Уæдæмæ Аслан нæу, æмæ... Нæ йæ уынынц 
æви цы?.. Фаризæтæн йæ бон иу къахдзæф акæнын куынæ- 
уал уа, уæддæр сæм йæ фазыл бабырдзæн. Æмæ сæм хæстæг 
цы цæсгомæй бацæудзæн? Нæ! Хæстæг сæм нæ бацæудзæн. 
Уыдон æфсарм нал зонынц, фæлæ уый... Ныр йæ цæстытæй 
цы уыны, уый йæ фыны дæр никæд федта. 
Зæронд ус акъахдзæф кодта. Уый Аслан нæу, йе ’нгæс 
чидæр. Уымæн ахæм фырты фырт и? Уый Аслан куы разы- 
на, уæд Фаризæты цард ницуал у, уæд сæ фатеры иу бон дæр 
нал фæлæудзæн. Ахæм худинаггæнæгимæ хъуамæ иу цары 
бын цæра? Æлгъаг! Нæ-æ! Фæлтау Фарзæтæн йæ амæлæт — 
хуыздæр. Йæ чызгмæ ацæудзæн. Дæ фыдгул йæ сиахсы фæс- 
дуармæ æрхауа, уый сæрмæ æрхæссинаг нæу, фæлæ уæддæр 
ацæудзæн. Гъе-гъе-гъей! Фаризæт та йæ лæдзæг хæрдмæ сис- 
та. Уыдон æфсæрмы куы нæ зонынц, уæд сæ уый цæмæй 
æфсæрмы кæны. Æнхъæлдæн æй чызджытæй иу бафиппайд- 
та. Йе ’мбал сырдтæм цыдæр амоны. Уыцы лæппу, Асланы 
хуызæн чи у, Асланы цæрмыстыгъд чи бакодта, уый иннæ- 
тæм цыдæр дзуры, йæ цуры бурдзалыг, мадардбæгънæг чыз- 
гыл иуварс ахæцыд æмæ разылд. Уый Аслан у! Гъе-гъе-гъей! 
Цъаммар! Дæу бæсты фæлтау Батырбегæн куы ницы рантыс- 
таид, фæлтау æвæд куы фæуыдаиккой. Худинаггæнæг! Лæп- 
пу чызджы риутыл йæ уырзтæ æрхаста, се ’хсæн йæ сæр 

Йсе рухс ном 
153 
æруагъта. Чызг бакъæцæл. Æрвдзæфау ныкъкъæдзтæ, йæ къух- 
тæ лæппуйы буарыл бырынц. Адæймагхуыз сырдтæй дыууæ 
лæппуйы æмæ æртæ чызджы фæиртæст, гæппытæ æмæ чыр- 
чыргæнгæ комкоммæ æрцæуынц... Фаризæтмæ. Фаризæт ма 
уысмы размæ дæр йæхи ныфсджын æмæ хъæбатыр хуыдта, 
ницæмæй тарст, йæхимæ цыдæр стыр тых æнкъардта, фæлæ 
ныр... Йæ уæнгты уазал риз ацыд. Комкоммæ сæ ных уымæ 
сарæзтой. Æрцæуынц æм. Йæ зæрдæйы сонт цæлхъ-цæлхъ 
хъуысы, æрбацæуынц æм. Æрхæстæг æм сты. Чызджытæй 
иу — йæ мад æй куыддæриддæр ныййардта, афтæмæй. Асла- 
ны хуызæн чи у, æви Аслан йæхæдæг у — Хуыцау йæ зонæг, 
уый силовкæйы хуызæн мæллæг, тæнæг чызгыл баныхæст. 
Æвæццæгæн, мæнæ ахæм рæтты рахау-бахауæй баихсыд. Лæп- 
путимæ цы мадард бæгънæг чызг æрцæуы, уый та стæвдтæ, 
æрыгон, лæу-лæу кæны, йæ риутæ — дымст, куы иуырдæм 
фæуæз кæнынц, куы иннæрдæм, куы та риуыл ауыгъдауæй 
аззайынц. Ау! Афтæмæй Фаризæты цур æрлæудзæн? Уый 
дæр æмæ иннæтæ дæр. Кæд адæм сты, уæд сæм цыдæр æф- 
сарм разындзæн, кæд нæ, уæд та... 
Зæронд ус йæ цæстытæ бахгæдта. Уый адæм нæ уыны, 
фæлæ... Кæд, мыййаг, Фаризæт, йæхæдæг æй не ’мбары, 
афтæмæй æндæр дунемæ бахауд. Æмæ æгъдау æмæ æфсарм 
кæм нæ и, уый цавæр дуне уыдзæн? Ахæм дунейæн уæвæн 
ис? Кæд хæйрæджытæ æрыгон лæппуты æмæ æрыгон чыз- 
джыты хуызы зæххыл æрцардысты, æмæ сæ фыццагдæр Фа- 
ризæт уыны. Чи зоны. Нырмæ дæр йæ сæр уый куыд не 
’рцахста. Æмæ уæдæ хъуамæ зæххон адæм афтæ куыд аивой? 
Се ’гъдау æмæ се ’фсарм уыйас куыд фесафой? 
Фаризæтæн размæ аккуырсын йæ бон нал у. Æмæ ма цæ- 
уыныл у! Кæйдæр зæдонд цыртыл банцой кодта, цыдæр ду- 
рыл йæхи æруагъта. Иæ уæнгтæ æппындæр йæ коммæ нал 
кæсынц. Ацы хæйрæджытæ. Бынтондæр æм æрбахæстæг сты, 
цалдæр къахдзæфы ма... Цымæ йын цы кæндзысты? Цы фæ- 
уыдзæн? Хæстæгæй хæстæгдæр æм кæнынц. Дзаумæттæ куы 
скæной, уæд та адæмы хуызæн уыдзысты, фæлæ ныр... Фæл- 
тау Фаризæт куы нæ райгуырдаид... Цæмæ райгуырд? Цæ- 
мæй адæттæ æвзара, уый тыххæй? Йæ къæхтæ зæхмæ нын- 
дæгъдысты, зæронд цыртыл бынтондæр баныхæст. Йæ цæс- 
сыгтæ... Уый кæугæ куы кæны. Йæ рустыл уайынц. Йæ ды- 
салгъæй йæ цæстытæ асæрфта. Æмæ цæуыл кæуинаг фæци? 
Тæссæй æви мæнæ ацы адæмыл, уыдонимæ йæ фырты фырты 
дæр сырдты хуызы кæй уыны, ууыл? Æнхъæлдæн æм æрба- 
хæццæ сты. Цыма адæймаджы æвзагæй дзурынц... Нæ! Адæй- 
маджы æвзагæй нæ дзурынц. Цыдæр æнахуыр мыртæ сæ 
хауы. Цыдæр æнахуыр хъыллистытæ сæ райхъуысы, куы сæ 
иу нычъчъыллипп кæны, куы сæ иннæ. Æвæццæгæн, сæ зонд 

154 
Агъпаты Гæстæн 
банызтой æмæ сæ сæр сæ фат нал æмбарынц, кæнæ цыдæр 
хъылмайæ фæхъæстæ сты æмæ сæм адæймаджы миниуджытæй 
ницуал ис. Æвæццæгæн, хатиаг æвзаг кæй хонынц, ууыл дзу- 
рынц. Йæ цæссыгтæй сæ дзæбæх нæ уыны, куы йæм адæй- 
мæгты аууæтты хуызæн фæзынынц, куы адæймаджы æрд- 
джытæй, куы... Йæ хæд цурмæ æрбахæццæ сты. Фаризæты 
буар ризы, йæ къухтæ зыр-зыр кæнынц. Ныр алцыдæр хорз 
уыны. Ныр алоцыдæр базыдта: йæ цуры адæм нæ, фæлæ хæй- 
рæджытæ и. Йæ алыварс æрбатымбыл сты. Куы сæ иу фес- 
тъæлфы, куы сæ иннæ. Хæйрæджытæ. О, хæйрæджытæ. Фа- 
ризæт сын аивæй сæ къæхтыл йæ цæстæнгас ахаста. Æмæ 
кæд хæйрæджытæ сты, уæд сæ зæвæттæ размæ цæуыннæ... 
Æмæ адон хуымæтæджы хæйрæджытæ не сты, æвæццæгæн, 
бынтондæр адæмы хуызы бацыдысты, тагъд адæмы æвзаг дæр 
базондзысты æмæ... Хæйрæджытæй лæппуйы хуызы чи и, 
уыдонæй иу топпы нæмыгау алиуырдта æмæ Фаризæты цур 
февзæрд. Хæрзхуызтæ, мадард бæгънæг чызджы тыппыр ри- 
уыл йæ къухтæ æруагъта, йæ былтæ сыл ахаста. Зæронд ус 
иуварс азылд, ату кодта: пуй, фесæфат! Йæ зæрдæ схаста. 
Цалдæр хатты схуыфыд. Чызг, уыцы иу рæстæг адæймаджы 
æмæ адæймаджы хъæлæс чи нæ у, ахæм цыдæр хъæлæсæй 
ныххудт. Ныммыр-мыр кодтой йе ’мбæлттæ дæр. Чызг Фа- 
ризæтмæ æргуыбыр, æмæ йе стыр нæрст риутæ æрзæбул сты, 
Фаризæты цæстыты рухс ныхгæдтой. Сыл-хæйрæг йæ амо- 
нæн æнгуылдзы уырзæй зæронд усы фындзыл бахæцыд. Цы 
тыхджын у. Ныртæккæ йæ ацъæл кæндзæн. Фаризæт йæ сæр 
иуварс фæзылдта. Чызг-хæйрæг ын йæ роцъо ацахста æмæ 
йыл хæрдмæ схæцыд. Цы йын кæнынц? Хынджылæг? Мæнæ 
цæмæ æрхауд, мæнæ! Нæ! Йæ лæдзæг! Йæ лæдзæг цы фæци!? 
Хъуамæ сын æй сæ астæуыхъæдтыл ныппырх кæна. Фаризæт 
йæхицæй хынджылæг кæнын нæ бауадздзæн. Фæлтау йæ амæ- 
лæт хуыздæр. Йæ лæдзæгыл куы фæхæст уаид. Мæнæ и. Йæ 
къух цы тынг зыр-зыр кæны, йе ’нгуылдзтæ лæдзæгыл æрхæ- 
цын нæ фæразынц. Мæнæ йыл цы бон бакодта. Йæ къух 
лæдзæг сисын нал фæразы. Æнахуыр мыртæ, æнахуыр хъыл- 
листытæ, æнахуыр чыр-чыр йæ хъусты зæлынц, йæ хъустæ 
йын тонынц. Нæ! Йæ алыварс уыдон адæм не сты — хæйрæ- 
джытæ. Æмæ зæронд ус йæ уæлæ дзуæрттæ бафтыдта: табу 
сын æрбауæд, табу сын æрбауæд. Цымæ... Цымæ сæ удыхъæ- 
ды адæмы удыхъæдæй ницы ис? Æвæццæгæн, нæй. Æндæр, 
Фаризæты уд йæ хъуырмæ кæй схæццæ, кæй ницæуылуал 
хæцы, дзедзырой кæй кæны, уый не ’мбариккой? Йæ зæрдæ 
куыд цæлхъ-цæлхъ кæны, уый сæм нæ хъуысид? Уæлдæф ын 
кæйнæуал фаг кæны, уæлдæф йæ хъуыры куыд æрбакъуыбар 
вæййы, уый нæ бафиппаиккой? Дойны йын у, тынг дойны. 
Гъей-джиди, ныр доны иу хуыпп! Йæ сур хид акалд. Сырд- 

Йæ рухс ном 
155 
тæ! Цы сæм дзуры, уый нæ хъусынц? Сырдтæ! Фос! Адæмы 
худинаггæнджытæ! Æвæццæгæн, æцæгдæр адæм не сты, æн- 
дæр цæуыннæ исты дзурынц? Æви сын уæлдай нал у? Цы дæ 
фæнды, дæ зæрдæ дæм цы сдзура, уый кæн. Æмæ афтæмæй 
цæрæн и? Æмæ адæм иууылдæр афтæ куы суой, се ’нкъарæн- 
тæ здахын куынæуал фæразой, сæ рохтæ куы суадзой, уæд 
куыд уыдзæн? Нæ фесæфдзысты? Адæм ма адæмуыдзысты? 
Сылгоймаг-сырдтæй иу Фаризæтмæ æвналы. Ие ’нгуылдз- 
тæ æддаг бакастæй сты рæсугъд, фæлмæн, урс-урсид, йæ 
ныхтæ туджы хуызæн ахорæнæй ахуырст. Æддаг бакастæй 
адæймаджы æнгуылдзтæ, æцæгдзинадæй та — ихы къæртты- 
тæ, калмы æвзæгтæ. Зæронд усы рустыл иуырдæм, аннæрдæм 
æруайынц, йæ дæллагхъуыр ын сгарынц, йæ риутæм ын æвна- 
лынц, йæ буар ын тонынц. Æддæмæ, куыйтæ! Æнхъæлдæн, 
ныртæккæ Фаризæт йæ уд сисдзæн. Дæ-дæ-дæй! Ам æгады 
мардæй куы амæла. Йæ лæдзæг... Лæдзæг нæй, фæлæ йæ 
къухæй чызг-хæйрæгыл иуварс ахæцыд. Йæ цонджы тихалæ- 
джы хъару дæр нал и, фæдыдагъ, æрхауд. Фаризæт хæрдмæ 
скаст. О Хуыцау, кæд ма искæм дæ, уæд ын баххуыс кæн, 
ацы æвзæргæнджыты къухæй йæ мæрдтæм ма барвит. Цымæ 
йын цы кæнынмæ хъавынц? Адæймаджы æвзагæй сæ иу ны- 
хас уæддæр куы фехъусид. Иæ алыварс сæ сонт гæппытæ 
æмæ схъиудтытæй не ’нцайынц, сæ сонт хъыллист æмæ кæл- 
кæл хъустæ рæдувы. Хæйрæджытæ кæрæдзимæ цыдæртæ амо- 
нынц, цыдæр мыртæ сæ райхъуысы. Сæ цæсгæмттæ фæгæ- 
лиртæ вæййынц, сæ былтæ æрзæбултæ, фесчъилтæ кæнынц. 
Исты хуызы ма сæ цурæй куы аирвæзид. Адæймаг-сырдтæй 
йыл чидæр схæцыд, чидæр æм йæ лæдзæг дæтты. О, «уæз- 
дан» адæм. Йæ фæйнæ фæрсты бацыдысты. Систой йæ. Йæхи 
сæ куы ратонид æмæ... Йæ бон ницы у. Æмæ йын цы кæ- 
нынц? Кæдæм æй хæссынц? Æвæццæгæн æй удæгасæй баны- 
гæнынмæ хъавынц. Афтæ ма марды чырын сисынц. Дыууæ — 
разæй, дыууæ— фæсте. Куы йæ æрæппарой. Йæ буар йæхи- 
цæй нал æнкъары. Цы тæвд у, судзы, æмæ æрмæст йæхæдæг 
нæ — дуне дæр. Фæхæссынц æй. Хистæрæн хъуамæ йæ кæс- 
тæртæ ахæм «æгъдау» дæттой, зæхмæ йæ нæ уадзынц. Уыдон 
æй буцдæрæн сæ уæлныхты систой, уый та... Æмæ, дам, фæ- 
сивæд фехæлдысты, хорз æмæ æвзæр, рæсугъд æмæ фыдуынд 
кæрæдзийæ нал иртасынц. Чи загъта уый?! Ахæм «уæздан» 
æмæ «æгъдауджын» кæстæртæ кæд уыди нæ Иры? Никæд! 
Ахæм кæстæртæ цырагъы рухсмæ дæр ничи ссардзæн. Фондз 
уыдысты. Се ’ннæ ’мбал цы фæуи? Кæм æрбайсæфт? Сæ 
цуры фегуырд, сæ разæй фæци. Йæ къухы, чи нызгæ, ахæм 
тасмачъи венок. Цыдæр лæдзæгæй йæ хойы. Уый та Фаризæ- 
тæн музыкæ у. Чысыл ма, æмæ йын йæ размæ гауызтæ дæр 
байтаудзысты. Уыйас æвзæр сын цы ракодта? Ныххурх æй 

156 
Агънаты Гæстæн 
кæнæнт æмæ фæци. Ау, уый сын тынг зын у? О стыр Хуы- 
цау, ды та кæм дæ, цæмæн æй хъизæмарæй марыс? Дæумæ 
æнæ скувгæ йæ дзыхмæ къæбæр куы никæд схаста. Оу, мæнæ 
Фаризæт æгады мардæй куыд мæльк Иу удгоймаг уæд та ис- 
кæцæй куы фæзынид. Фæдис! Адæм! Исчи! Фæсте йыл чи 
хæцы, уыдонæй йын иу йæ къухы уæлармæй йæ былтæ бахос- 
та. Оу, мæнæ Фаризæт цæмæ æрхауд. Къæдз-мæдз нарæг 
фæндаг сæ разæй зилы, фæуæрæхдæр. Зæронд ус йæ мигъ- 
бадт цæстытæ йæ развæндагæй нал исы. Уæлмæрдтæм цы 
фæндагыл æрбацыд, уый у. Æмæ цыдæр рухсы тæпп, цыдæр 
ныфсы мур йæ зæрдæйы фæзынд: нырма ацы дунейы ис. 
Уæлзæххон дунейы. Адæмы дунейы. 
Хæйрæджытæй-сырдтæй цыдæр хъæддаг мыртæ райхъуыст, 
æмæ йæ æрæвæрдтой. Æппаргæ нæ, æвæргæ. Сæ хæйрæджыты 
æвзагæй та цыдæр адзырдтой æмæ йыл схæцыдысты, ома зæх- 
хыл цæмæн бады. Куы суазал уа, уымæй йын тæрсынц. Слæу- 
уын æй кодтой æмæ йын уæлмæрдтæй горæтмæ фæндагмæ 
амонынц, ома дæ хæдзармæ цæугæ. Бæргæ азгъорид, фæлæ 
йæ къах айсынхъом нал у, йæ бон фезмæлын нæу! Дыууæ 
сыл-хæйрæджы йæ дæлæрмтты бацыдысты æмæ йæ хæссæгау 
фæкæнынц, размæ йыл ахæцыдысты, сæ иу æй асхойæгау 
кодта. Уый Фаризæт цы хъусы? Сыгъдæг ирон ныхас? Ирон 
ныхас. Мæнæ диссæгтæ! 
Иннæ хæйрæг венок фехста, æмæ йæ дзыгъал-мыгъул ссыд. 
Фаризæт фæстæмæ ракæсид, фæлæ нæ уæнды. Нæ, нæ ра- 
кæсдзæн. Сæ зæрды цы æрбафтдзæн, чи йын цы зоны. 
Зæронд ус феккуырст. Ау, аирвæзт? Фæстæмæ нæ ракæс- 
дзæн. Чидæриддæр сты — авдтары фæуæнт. Аслан дæр. Уал- 
лонау исты амæлттæй автобусы æрлæууæнмæ абырдзæн. «Сыр- 
дты» хъыллистытæ, гæппытæ æмæ кæл-кæл дардæй дарддæр 
кæны. Ма йæ расурæнт. Зæронд ус фæстæмæ æхсгæ каст 
фæкодта. «Сырдтæ» бæлæсты, пыхсыты, цыртыты æмæ хæм- 
пæлты аууон æрбайсæфтысты. Уыцы чызг иронау куыд дзыр- 
дта. Дæ-дæ-^æй! Цыма та ныртæккæ йæ цуры февзæрдзысты. 
Охх! Хауы. Иæ лæдзæг... Уый дæр ын ницуал баххуыс. Куыд 
сæнæхъару. Зæххыл адæргъ. Зæххы æхсызгон уазал буарыл 
æмбæлы. Мæнæ цытæ æвзары Фаризæт. Мæнæ йæ царды 
фæстаг бонтæ уæмæ æрхаудысты. Лæдзæджы æнцой йæхи- 
уыл схæцыд. Йæ зонгуытыл слæууыд. Лæдзæгыл тынгдæр 
æрæнцой кодта. Ныр исты амæлттæй сыстдзæн. Сраст. 
Фаризæт сæхимæ баирвæзт æмæ йæ риуыдзаг æхсызгонæй 
сулæфыд. Аирвæзт! Аирвæзт! Уыцы хæйрæджытæй фæхи- 
цæн. Зæронд ус йæ алыварс ахъахъхъæдта. Никæм ницы. 
Уæддæр йæ зæрдæ æхсайы; кæд, мыййаг, сусæгæй йæ фæстæ 
цыдысты, кæд, мыййаг, мидæмæ æрбахызтысты æмæ сæ нæ 

Йæ рухс ном 
157 
уыны. Цыдæр уысм йæ цуры февзæрдысты, æмæ... Уæлмæр- 
дтæй куы рацыд, автобусы куы сбадт, уæд дæр, раирвæзт, 
уый йæ нæ уырныдта: ау, афтæмæй йæ ауагътой? Цыма авто- 
бусы иу æрлæууæны мидæмæ æрбагæппытæ кæндзысты, бæгъ- 
нæджытæ æмæ гæмттæй, æнахуыр хъыллистытæ æмæ гæппы- 
тæгæнгæ. Адæм æддæг-мидæг ауайдзысты, уыцы сырдтæ кæй 
кардæй цæвдзысты, кæй — къухæй, кæй — къахæй. Бауромæг 
сæ бауромын нал фæраздзæн. Фыццагдæр йæ къабазыл кæ- 
мæн фæхæцдзысты æмæ хъæбæр асфальтмæ кæй радыввытт 
кæндзысты, уыдонæй иу уыдзæн Фаризæт. 
Автобус цалдæр раны æрлæууыд, фæлæ уыцы хæйрæ- 
джытæй ничи фæзынд. 
Зæронд ус хъавгæ йæ уатмæ бацыд, диваныл æрхауд. Мæнæ 
ма йæ къуым ссардта. Уым, уæлмæрдты кæнæ фæндагыл, 
исты куы кодтаид, уæд йæ мард цы фæуыдаид? Дон бæргæ 
аназид, фæлæ йын цæлгæнæнмæ чи цæуы, йæ бон йе ’нгуылдз 
фезмæлын кæнын дæр нæу. Уæддæр уыцы лæппутæ æмæ чыз- 
джытæ æцæг уыдысты æви фын федта? Кæд æндæр дунемæ 
бахауд? Уæдæ зæххыл ахæм æвирхъау, ахæм чъизи, ахæм 
æлгъаг митæн кæнæн куыд и? Зæххыл ахæм адæм цæры, уый 
искæй бауырндзæн? Кæд, мыййаг, цардæй фæсте афтæ баз- 
зад, афтæ базæронд æмæ, йæ алыварс цы цæуы, уый нал 
уыны: абоны цардæй афтæ адард, æмæ йæм диссаг кæсы?.. 
Мæнæ ам йæ къуымы схъуына æмæ ницуал зоны, бакуырм 
æмæ ницуал уыны. Æмæ цыфæнды рæстæджытæ дæр æрлæу- 
уæнт, уæддæр хъуамæ адæймаг адæймаг ма уа? Хъуамæ адæй- 
маг адæймагæй ма баззайа?.. Чъизидзинад кæддæриддæр чъи- 
зидзинад нæ уыд? 
Фаризæт диваны рабадт, аджих. Сæхимæ куы ’рбацыд, 
уæд дæр Асланы магнитофоны цъæхахст хъуыста, йæ хъус- 
тыл дард кæцæйдæр хъуысæгау уад. О, хъуыст æм! Фæлæ йæ 
цæмæндæр ницæмæ æрдардта, нæ йæм æрыхъуыста. Кæд йæ 
магнитофон кусгæ баззад, нæ йæ акъæпп кодта, хатгай йын 
айрох вæййы. Афтæ уыдзæн. Уæдæ ам кæцæй февзæрд? Ас- 
лан... Уыцы лæппу Аслан уыд, йæхи цæстытæй йæ федта. 
Уый дæр уыцы хъæддæгтæй у. 
Зæронд ус сыстад, йæ лæдзæгыл æрæнцой кодта: йæ зæр- 
дæ нæма ’рсабыр, цыма сырддонцъиуы къалатимæ баппæрс- 
тæуыд, афтæ тæлфы, риуыгуыдырыл йæхи хойы. Йæ лæ- 
дзæджы æнцæйтты рацæуы. Алы акъахдзæф дæр ын — хохы 
сæрты хизæгау. Фæцуды. Фæцæйхауы æмæ ныззыр-зыр кæны. 
Мæлгæ куы кæна, уæддæр ын Асланы æнæ фенгæ нæй. Уыцы 
магнитофон... Уадз, ацы зæххыл ма æппæты фæстаг кæй 
уыны, уый йæ фырты фырт фæуæд. Бафæрса йæ. 
Фаризæт уаты дуарыл бахæцыд, æмæ йыл хъыллист зарæг 
йæхи æрбаппæрста, алырдыгæй йæ рæхойы. Зæронд ус тар- 

158 
Агънаты Гæстæн 
ваз ацахста. Уый... Магнитофон... кусгæ нæ баззад. Аслан 
фæлмæн, пух диваныл йæхи аппæрста, йæ нывæрзæн — баз, 
йæ къæхтæ диваны хъæлыл — хæрдмæ æвæрд æмæ чиныджы 
кæсы. Фаризæт æдзæмæй лæууы. Абон цыдæр диссаджы бон 
у, абон кæнæ дунейы цыдæр æрцыд, кæнæ Фаризæты зонд 
йæ бынаты нал и. Чысыл раздæр уæлмæрдты уый Аслан уыд. 
Фаризæт æй йæхи дыууæ цæстæй федта. Уæдæ чи уыд? Ай- 
гъайдæр, Фаризæт æрыгонæй куыд уыдта, уæд куыд цырд- 
дзаст уыд, афтæ нал у, фæлæ ныр дæр йæ цæстытæй хъаст 
нæма кæны, судзины бын æндах аласдзæн. Кæд ам, диваныл, 
уый Аслан нæу, фæлæ æндæр чидæр у, йæ хæйрæджы хай. 
Уæлмæрдты дæр Аслан, ам дæр Аслан. Лæппу Фаризæтмæ 
кæсгæ дæр нæ кæны. Æмæ йæ разæй ам кæцæй фæци, уæлæрв- 
ты тахт? Фаризæт æй уым ныууагъта. Чи зоны, рог маши- 
нæйы абадт æмæ ам æрбалæууыд. Нæй! Фаризæт ницуал æм- 
бары. Лæппу чиныгæй йæ цæстытæ атыдта. Æмæ йæ нырмæ 
нæ федта æви йæхи барæй нæуынæг скодта? Аслан чиныг йæ 
фарсмæ стъолмæ баппæрста. Уый Асланы уатмæ сæ хæдзар- 
вæндаджы хистæр, сæ зæд куы ’рбатахт. Худы. Æнæбары. 
Мæстджын худт. Чиныг райста æмæ йын йæ сыфтæ фæлда- 
хы, дарддæр кæсы. Уæд уал, гормонфæуинаг, дæ кæсын фæ- 
уадз, диванæй рахиз. Нæ йæ хъусы æви цы?.. Нæ! Фаризæт 
æй афтæмæй нæ ныууадздзæн. Скъолайæ уæлдай ма искæм 
уыд? Цæуыннæ. Уæртæ цæлгæнæны. Йæ чиныджы сæрты 
йæм кæсы лæппу. Кæм ма хъуамæ уыдаид? Мæнæ райсоммæ 
йæхи цæттæ кæны. Нæй! Фаризæт ницуал æмбары. Уæдæ 
уæлмæрдты уый чи уыд? Хуызæй хуызмæ, дам, лæг амардæ- 
уыд. Æмæ Асланы хæдхалдих уыд, хуызæй дæр, йæ сæры 
æлвыд, йæ алы фæзылд дæр, йæ акъахдзæф... 
Аслан худы. Уый сæхимæ раджы æрбацыд, дыууæ-æртæ 
сахаты размæ. Цы тугтæ йыл мысы. Нæ! Фаризæт тугтæ ни- 
кæуыл мысы, йæхи дыууæ цæстæй цы федта, уый дзуры. Зын 
зæгъæн у уый. Зæронд адæймагыл йæ цæстытæ гадзрахатæй 
арæх рацæуынц. Нæ! Ууыл йæ цæстытæ гадзрахатæй нæ ра- 
цыдысты, хорз сæ уыны. Кæд, æцæгдæр, хæйрæджытæ уыдыс- 
ты? Хæйрæджытæ?.. Æмæ хæйрæджытæ æрыгон лæппутæ 
æмæ æрыгон чызджыты хуызы адæммæ кæд райдыдтой цæ- 
уын? Адæм æмæ хæйрæджытæ кæд сæмхæццæ сты? Се ’хсæн 
арæн кæдæй ардæм нал и? 
Зæронд ус йæ фырты фыртыл йæ цæстытæ ахаста. Лæмбы- 
нæг. Уый уыд! Уыцы хъæддаг сырдтæй иу йæ фырты фырт 
уыд! Хæстæгдæр сæм куы бацыдаид, уæд ын, чи зоны, йæ 
русыл цы сау стъæлф ис, уый дæр федтаид. Хæстæгдæр æй 
бацæуын хъуыд. Уæд та ма цы загътаид Аслан? Уæд Фа- 
ризæт дызæрдыг нал кæнид. Уæд... Лæппу диванæй рахызт, 
худы, йæ фыдымады æрбахъæбыс кодта. Дæ-дæ-дæй! Йæ зæ- 

Йсе рухс ном 
159 
ронд стджыты къæс-къæс ссыд, фыдæлхъывдтытæ йæ ма кæ- 
нæд, æнæуи дæр йæхиуыл тыххæй хæцы. Асланыл худæг ба- 
хæцыд. Уæдæмæ Фаризæт æппындæр мацæуыл тыхсæд. Ацæ- 
уæд æмæ схуыссæд æмæ йын уый пайдадæр уыдзæн. Уый та 
цы ныхас у? Куыд нæ тыхса? Дуне сæфтмæ куы ’рцыд, адæм 
адæмы хуызæн куынæуал сты, уæд куыд нæ тыхса? Ха-ха-ха! 
Дунейыл ма тыхсæд, дунейыл мæтгæнджытæ ис. Æмæ лæппу 
йæ фыдымады йæ хъæбысмæ систа. Мæгуырыбонтæ, цы йын 
кæны, йæ астæу! Йæ бон улæфын нал у. Фæхæссы йæ. Æр- 
уадзæд æй. Хауы. Йæхæдæг ацæудзæн. Аслан æй йæ уæл- 
ныхты хæссы, уый та... Иæхæдæг ацæудзæн, ма йыл æн- 
дзæвæд. Фаризæты къæхтæ пъолыл амбæлдысты. Диссаг, уæд- 
дæр уый Аслан уыд æви нæ? Фаризæт ницуал æмбары. Изæ- 
ры йæ фырт æмæ йæ чындз куы ’рбацæуой, уæд сын алцыдæр 
радзурдзæн. Алцыдæр! Уадз æцæгдзинад зонæнт. Зæххыл чи 
нæма æрцыд, ахæм диссаг! Адæмы хуызы сырдтæ федта, адæмы 
хуызы хæйрæджытæ федта. Æмæ, кæд ма исты зоны, уæд 
уыдонæй иу Аслан уыд. 
Батырбег Фаризæты уатмæ æрбацыд. Ногдаст. Итувæрд. 
Чындз дæр йæ фæстæ æрбахызт. Æмæ Фаризæт цæттæ нæма 
у? Нæма. Йарæби, куы йæ ныууадзиккой, ницы дзы риссы, 
цæуыл скатай сты? «Дохтыр, дохтыр» кæнынц. Базæронд 
æмæ дын уый йæ низ, цæй хос ма йæ хъæуы. Зæрондæн ма- 
иу хостæ ахъаз куы кæниккой, уæд адæм цæриккой æмæ 
цæриккой. 
Уæлмæрды цыдæриддæр федта, уыдон Батырбег æмæ Ли- 
зæйæн радзырдта. Кæрæй-кæронмæ. Уыцы хъæддаг сырд- 
тæй йæм иу Асланы хуызæн кæй фæкаст, уый дæр загъта. 
Уадз æмæ йæ зоной. Иæ ныхас-иу йæ хъуыры фæбадт, æв- 
заг суйтæ кодта. Цыма йæхæдæг дæр уыцы æвирхъау адæ- 
мæй иу уыд, афтæ æфсæрмæй йæ цæсгом сыгъд. Уæвгæ, 
уыцы адæм æфсармæн цы зонынц? Æфсарм куы зониккой, 
уæд уыцы уавæрмæ æрхаудаиккой? Фаризæтмæ йæ фырт 
æмæ йæ чындз уæды хуызæн зæрдиагæй никæд хъуыстой. 
Иу сыбыртт, иу стыф сæ нæ хауд. Кæрæдзимæ-иу бакастыс- 
ты, куы-иу сæ иу, куы сæ иннæ йæ къæхты бынæй ныуулæ- 
фыд, куы-иу сæ иу, куы сæ иннæ йæ сæр банкъуыста. Ницы 
дзырдтой. Æмæ хъуамæ цы загътаиккой? Æвирхъау хабар. 
Ахæм адæмы æхсæн дæ фырты фен! Фырцинæй булæмæргъ- 
тæ куыд нæ фестадаиккой. 
Иуафон Фаризæт йæ дзуринæгтæ дзырд фæци æмæ йын 
фенцондæр, цыма цыдæр чъизи, цыдæр æхсæнтæ доны сæв- 
дылд æмæ æппынфæстаг йæхи ныннадта, йæхи асыгъдæг код- 
та, афтæ йæм фæкаст. 
Фырт æмæ чындз бадтысты мадзурайæ. Цы сын йæ бон у 

160 
Агънаты Гæстæн 
Фаризæтæн? Хъæбулы зын мад æмæ фыды зæрдæ дыууæ дихы 
кæны. Хъæбулы зын ныййарæджы мæрдтæм тæры. Фаризæт 
уæлмæрдтæй куы рацыд, уæд æм иу фæнд сæвзæрд æмæ сын 
æй комкоммæ загъта: кæд уыцы сырдтæй иу Аслан æцæг уыд, 
уæд сæ бинонтæн Ирыстоны зæххыл цæргæйæ нал у, иунæг 
удæй Фаризæт уынгмæ нал акæсдзæн, йæ цæсгом адæмы цур 
æрлæууын нал оахъæцдзæн, худинаджы бæсты — мæлæт хуыз- 
дæр. Афтæ, гъе. 
Фаризæты саст хъæлæсы фæстæ та цасдæр рæстæг уаты иу 
стыф нал хъуыст. Æдзæм сабыр фехæлдта Батырбег. Сыстад, 
йæ сæр банкъуыста, йе ’фсинмæ бакаст, цыдæр дæргъвæтин 
каст, æмæ йæ мады æрбахъæбыс кодта. Ма тыхсæд, æппын- 
дæр мацæуыл тыхсæд Фаризæт. Мæнæ алцыдæр базондзæн, 
æмæ кæд уый Аслан уыд, уæд ын ацы фатеры бынат нал и. 
Хорз? Фаризæты та хъæуы баулæфын, мацæуыл хъуыды кæ- 
нæд, мæнæ йæ дохтыртæн фенын кæндзысты æмæ йæ тыхст, 
йæ зæрдæйы катай ацæудзæн. Фаризæты фырмæстæй ныхху- 
дынмæ бирæ нал хъуыд. Цæй дохтыр æй хъæуы? Уый цæй 
тыххæй тыхсы, цæй тыххæй катай кæны, уымæн дохтырмæ 
хостæ нæй. Уый бинонтæй аразгæ у, Батырбегæй, Лизæйæ, 
Асланæй, адæмæй. Уæддæр ныллæууыдысты, хъуамæ йæ дох- 
тырæн фенын кæной. Къахы ныхæй йæ сæрмæ иууылдæр 
риссы, йæ бон æдæрсгæ ацæуын нал у, зæронд уæрдоны хуы- 
зæн хъæфс-хъæфс кæны, æмæ уый уымæн, æмæ базæронд. 
Æмбарынц æй? Нæ! Фаризæты дохтыртæ фендзысты, æмæ 
адзæбæх уыдзæн, кæсæд ма-иу, Фаризæт зæронд нæу. О, ног 
райгуырдзæн. Хорз, уæдæ, хорз. Æмæ йæм ныр йæ бæрæгбо- 
ны дарæс бандоны хъæлыл итувæрдæй æнхъæлмæ кæсы. Сæ 
духийы тæф фындзыл æмбæлы. Уый та сыл цæмæ бапырх 
кодтой? Охх! Куы йæ ныхъхъуытты уадзиккой. Цы ма йæ 
ралас-балас кæнынц. Цы дохтырмæ йæ ласынц, уый Фаризæ- 
ты чысыл хур Албинæ цыдæр схуыдта, о, нервыты дохтыр. 
Профессор. Цæй профессор хъæуы Фаризæты. Æххæст ма 
йæ Мæскуымæ дæр аласæнт. Уыцы дохтырæн ма ноджыдæр 
иу ном и, уый дæр Албинæ цыдæр схуыдта: пс... пси-их... 
Цæй, цыфæнды дохтыр дæр уæд. Фаризæты чысыл хур уыцы 
зындзурæн, æвзаг цалдæр састы кæуыл акæндзæн, уыцы ны- 
хас цы æнцонæй загъта. Фаризæт та... райсоммæ йæ куы 
фæраууил-баууил кæна, уæддæр уыцы ныхас зæгъын не сфæ- 
раздзæн. Цæй, цыфæнды дæр уæд. Батырбег йæ дæларм ба- 
цыд. Акъахдзæф кодтой. Зæронд ус бахудт: ой, ой! Æмæ, 
дам, чындз фæхæссынц. Æрмæст цавæр чындз æмæ кæдæм? 
Батырбег æмæ Лизæ кæрæдзимæ бакастысты, сæ цæстытæ 
æруагътой. Цы æнкъард сты, иу рухсы тæпп сæ никæуыл 
зыны. Никуы ничи амард, цæмæй йын тæрсынц? Ацы зæх- 
хæй фыццаг уый ацæуынмæ хъавы? Мæнæ йæ фæстæ чи ис, 

Йæ рухс ном 
161 
уыдон æнæниз, æнæмаст, амондджын уæнт. Уый хорз фæ- 
цард. Ныртæккæ йæ горæты хуыздæр дохтыр фендзæн æмæ... 
Æмæ цы фæцард, иу ахæм ма фæцæрдзæн, æрыгон чызг æй 
фестын кæндзæн. Нæ. Фаризæт уыцы кары нæу, аууон къу- 
дзи куы фæхонынц. Йæ цард фæци. 
Зæронд ус иуырдыгæй Батырбегыл æнцой кæны, иннæр- 
дыгæй — йæ лæдзæгыл. Ацы дыууæ боны бынтондæр æр- 
хауд. Йæ къæхтæ йын цыма исчи цæвæгæй ракъуыры, афтæ 
фæдыдагъ вæййынц. Иу ранмæ ма йæ хъуамæ ахæссой — 
уæлмæрдтæм. Нæ! Уырдæм йæхи цæуын нæ бахъæудзæн. 
Сыхы кæстæртæ йын йæ чырыныл схæцдзысты... Æмæ фæ- 
цæуы, фæцæуы Фаризæт йе ’нусон бынатмæ. Ацы зæххыл 
ныр уазæг у. Уыцы фын... Уый хуымæтæджы фын нæ уыд. 
Фаризæты йæ даргъ цард бирæ цæуылдæрты сахуыр кодта. 
Бирæ фынтæ царды æцæгдзинадмæ кæй рахизынц, уый зоны. 
Адæймаг, дунейы цыдæриддæр ис, мæрдтæ, æгæстæ, уыдо- 
нимæ баст у, уыдон иууылдæр йæ зæрдæйыл цæуынц. Æн- 
дæр, уæдæ, фынтæ цы сты? Цæмæн рахизынц? Æцæгдзинад 
цæмæ свæййынц? Къуырийы фæстæ. Мæйы фæстæ... Цал- 
дæр мæйы фæстæ... 
...Афассæ хæцыд дæргъæй-дæргъмæ сау æндахыл, йæ 
фæстæ йæ ласта. Йæ иннæ кæроныл ын хæцыд Фаризæт. 
Афассæ-иу дзы адард, Фаризæт-иу æй нал уыдта, æбæрæг 
фæндаг, фæдзæгъæлæй тæссаг уыд, фæлæ æндахы руаджы 
нæ рæдыд, иу уысм æй йæ къухæй не суагъта. Цалдæр хатты 
Афассæмæ баввахс. Уый-иу æм разылд, бахудт-иу æм, йæ 
къухæй-иу ын ацамыдта: раййаф мæ. Æмæ йæм Фаризæт 
тырныдта. Диссаг, уæд Фаризæтæй ницы рыст, ахæм рогæн 
цыд, æмæ йæ уæлдæфы тæхынмæ бирæ нал хъуыд, цыд æна- 
хуыр æхсызгонæй. 
Уыцы фын цы амоны, уый Фаризæт нæ, фæлæ дзидзидай 
сывæллон дæр базондзæн: рæхджы йæ Афассæйы фæндагыл 
цæуын хъæуы. Афтæ, гъе. Æмæ кæд искуы искæй хъыджы 
бацыд, уæд ын бахатыр кæнæд; кæд мæрдтæй дæр æмæ æгæс- 
тæй дæр искæйы цур тæригъæдджын у — ныббарæд ын. Иу 
хъуыддаг хорз зоны: зонгæ-зонын зын никуы никæмæн скод- 
та, зонгæ-зонын никуы никæй бафхæрдта. Йæ биионтæй йе 
’нусон бынатмæ зæрдæрухсæй куы ацыдаид æмæ... Ивылд 
доны хуызæн ын йæ зæрдæ сызмæстой, йæ чысыл хур Ал- 
бинæ йын фæлтау уыцы хабар куы нæ радзырдтаид. Гадзра- 
хатæй йыл рацыдысты. Нал сыл æууæнды, сæ ныхас дæр 
æмæ йæ сæ хъуыддæгтæ дæр нал хъæуынц. Ахæм хъуыд- 
даджы асай. Йæ цуры ма цы цæсгомæй æрлæууынц? Сæ быны 
зæхх нæ фæсудзы? Æви, рæстдзинад æмæ гадзрахаты æхсæн 
цы стыр арæн и, уый нал иртасынц, афтæ сиу сты, æмæ сæ 
кæрæдзийæ нал хицæн кæнынц? Æви æппын ницуал уынынц. 
11 Агънаты Гæсгæн 

162 
Агънаты Гæстæн 
О, уæууæй, гъе! Сæ сæрмæ цы ’рхастой уый! Худинаг æмæ 
амæлæт! 
Афассæйæн уыцы цырт Батырбег нæ саразын кодта, Фа- 
ризæтæн та куыд загъта? Уый йæ сæрмæ цы ’рхаста? Худи- 
наг. Цыртæн ма цы ’хца баззад, Батырбег уый Асланæн рад- 
та. Уый бавдæлд, æмæ уæлмæрдты цыдæр зæронд цырт ссардта 
æмæ уый сахуырста. О, уæууæй, гъе! Æвирхъау хъуыддаг. 
Зæххыл чи нæма æрцыд, ахæм чъизи хъуыддаг. Фаризæты 
сай, фæлæ марды та... Искуы исчи марды асайгæ федта? 
Фаризæтмæ йæ бинонты уынын нал цæуы, тагъддæр ма сæ 
куы аирвæзид! Амæл. Лизæ йæм разылд æмæ йыл йæ цæс- 
тæнгас ахаста. Уый йе ’фсин цы зæгъы? Батырбег дæр ра- 
каст. Цы загъта? Ницы. Уæддæр æй ничи бамбардзæн æмæ 
йæхицæн дзуры. Æви йын уый бар дæр нал и. Фырт æмæ 
чындз цыма ныхас бакодтой, иу дзыхæй дзурæгау дзурынц. 
Ма тыхсæд. Ма тыхсæд! Æмæ цæуыл тыхсы? Ницæуыл. Мæнæ 
йæ чысыл фæстæдæр тынг хорз дохтыр фендзæн. Тынг хорз 
хостæ йын рафысдзæн. Уыцы хостæ, уыцы хостæ... Ныууа- 
дзæнт æй. Амæлын ма йæ хъæуы æмæ... Йæ дарæс къахæй 
сæрмæ рæвдз, итувæрд, духийæ пырхгонд. Йæ чумæданы йæм 
æнхъæлмæ кæсынц. Райс сæ æмæ йыл сæ скæн. Сау дари 
къаба, йæхæдæг æй балхæнын кодта, мидæггаг дзаумæттæ 
йын иу нæ, фæлæ æртæйы фæлыст дæр ис, урс-урсид, ар- 
мыдзыхъхъы доны хуызæн фезмæлынц. Сау кæсæмир 
кæлмæрзæн. Уый дæр йæхæдæг балхæнын кодта, сау сæр- 
бæттæн. Алцæмæй дæр цæттæ у, бæргæ. Йæхи уыцы дарæсы 
цал æмæ цал хатты федта! Фæлæ цæуыл фæхъуыды кæны: 
Данел æй куынæуал базона. Йæ цардæмбалы искæд ахæм 
дарæсы фендзæн, уый æнхъæл уыд? Цæмæй зоны Данел, 
æмæ ныр адæм æндæр цардæй цæрынц. Бæхты машинæтæй 
раивтой. Дуне алыхуызон хæдтулгæтæй гуыр-гуыр кæны. 
Фаризæт уыцы телевизор арвайдæн хоны. Дæ иу къах иннæ- 
уыл сæвæр, дæхи диваныл ауадз æмæ уыцы арвайдæнæй ду- 
нетæм кæс. Фаризæт æмæ Данел цал æмæ цал азы нал сæм- 
бæлдысты! Цы фембæлд сын уыдзæн, цы! Тагъддæр куы æр- 
хæццæ уаид æмæ... Данел æм не ’рбазгъордзæн. Чи зоны, 
йæ размæ дыууæ-æртæ къахдзæфы ракæна. Æмæ йæм аивæй, 
æфсæрмдзастæй кæсдзæн. Чи зоны, фырæфсæрмæй йæ сæр 
иуварс азила, асырх уа. Уæдæ мæнæ Батырбеджы хуызæн... 
Изæрæй Лизæ куы ’рбацæуы, уæд ыл æфсон-æфсонæй йæхи 
ахафы, йæ цæстытæй йæ фæцæйхæры. Фаризæты цур æй 
йæ хъæбысы куы æрбакæна, уымæ йæ бирæ нал фæхъæуы. 
Фыд æмæ фырт. Афтæмæй се ’хсæн цы стыр тыгъд быдыр и... 
Зæронд усы мигъбадт цæстыты цыдæр рухсы тæппытæ 
фæзынд. Данелимæ куыд бирæ бафæрæзтой нырмæ дæр æнæ 

Йсе рухс ном 
163 
кæрæдзи? Ныр тагъд сæмбæлдзысты. Цы хорз, цы æхсызгон 
фембæлд уыдзæн. 
Машинæйы цыд фæрсабыр. Æрлæууыд. Фырт йæ мадмæ 
разылд æмæ йыл йæ цæстæнгас ахаста. Растдæр зæгъгæйæ 
та — йæ цæстытæ дзы ныссагъта. Цы ’нахуыр цæстытæ йын 
и: тарст, æнæныфс, стъæлфынц. Уый Фаризæт цы дзуры? 
Цы дзуры? А-а! Йæ мидсагъæс, йæ мидныхас та, æвæццæ- 
гæн, æддæмæ райхъуыст. Фæстаг рæстæг йæ зæрдæйы хъын- 
цъым йæ риуы нал цæуы, æддæмæ раирвæзы æмæ йын цы 
кæна? Нырмæ Фаризæт уыдæттæ йæхицæн дзырдта, фæлæ 
ныр та цы зæгъынмæ хъавы: куы амæла, уæд-иу ыл уыцы 
туфлитæ ма скæнæнт, Мырзайæ кæй балхæдтой, уыцы туфли- 
тæ. Зæронд ус бахудт, уæддæр сæ йæ къæхтыл нæ ныууадз- 
дзæн: рабаддзæн æмæ сæ ныззыгъгъуытт кæндзæн. Батырбег 
æмæ Лизæ кæрæдзимæ бакастысты, фæрсæн каст, цымыдис 
каст. Ницы дзурынц, фæлæ сæ зæронд ус хорз æмбары: цыма 
Фаризæт сæнттæ цæгъды, афтæ сæм кæсы. Æмæ сæм кæсæд. 
Уымæн нырма йæ зонд йæ бынаты и. Батырбег йæ сæр бан- 
къуыста, йæ хъæлæс къæзы. Фаризæт цыдæр æнахуыр хъуы- 
дытæ кæны. Фаризæт сывæллон нæу æмæ алцыдæр хорз æм- 
бары. Йæ цард кæмæн нырма разæй и, кæмæн та фæсте аз- 
зад, фæци. Æниу ныртæккæ ныхас ууыл нæу, уый Уæллаг 
хуыздæр зоны. Фæлæ уыцы туфлитæ... Уыцы туфлитæ-иу ын 
ма фенын кæнæнт. Хорз сты, йæ къæхты тæккæ аккаг, рæ- 
сугъд, зæронд усыл ма хуыздæр цы сфидаудзæн, фæлæ йын 
сæ уæддæр ма фенын кæнæнт. Нæ йæ хъæуынц. Мырзайæ сæ 
кæй балхæдтой, уымæй сæ кæй æрбахастой, уымæ гæсгæ йын 
æнад сты, тынг æнад, æндæр бæстæ нæ, фæлæ кæд арвы кæ- 
ронæй ласт сты, уæддæр. Фаризæт сæ йæ къæхтыл скодта 
æрмæстдæр иунæг хатт — куы сæ ’рбахастой, уæд. Йæ би- 
нонты æфсæрмæй, мæнæ Лизæйы æфсæрмæй. Æмæ сæм уæд- 
дæр тынг æнæбары æвнæлдта. Цы цалдæр минуты сæ адард- 
та, уыцы цалдæр минуты йын йæ къæхтæ фæцæйхордтой. 
Мырза йын йæхæдæг куыд æнад, куыд æнæуынон уыд, уыдон 
дæр афтæ. Мырзайы къух цæуыл бандзæвыд, уый хайыр уа?.. 
Ацы дунейыл æй æндæвта æрмæстдæр æхца. Æхца! Æхца! 
Æндæр ницы. Афтæ, гъе. Ныр æй бамбæрстой. Фырт æмæ 
чындз ницы дзурынц. Лизæ Батырбегмæ бакаст, æмæ уый 
размæ азылд. Машинæ фезмæлыд. Кæд Фаризæты афтæ фæн- 
ды, уæд Лизæ бавдæлдзæн æмæ уыцы туфлитæ бырондонмæ 
аппардзæн, туфлитæ йеддæмæ ма исты сты. Мæнæ куы ’рбаз- 
дæхой, уæд ма-иу кæсæд. Зæронд ус йæ чындзыл йæ цæстытæ 
ахаста, ныуулæфыд. Иу-дыууæ фæлмæн ныхасы зæгъид, фæлæ 
йæ чи æфхæры. Æвæццæгæн, æцæгдæр, афтæ æнхъæлынц, 
æмæ Фаризæтæн йæ зонд фæцыд. Уæдæ уыдон цы ныхæстæ 
сты? Аппардзæн сæ бырондонмæ... Уæд ын йæ цæстытыл 

164 
Агънаты Гæстсен 
бахæцын хъæуы. Бырондонмæ сæ æппарын, зæгъгæ сæ искæ- 
мæн дыууæ-æртæ аргъыл æрбауæй кæндзæн. Фаризæтæн йæ 
бинонтыл сахуыр афон нæма у, нæ сæ зоны? Аппардзæн сæ... 
Хæдтулгæйы цыд — ленкгæнæгау. Фаризæт рог машинæ- 
йы куы фæбады, уæд æй æдзухдæр хуыссæг фæахсы. Æрмæст 
æм ныр æмгæрон нæ цæуы. Фæстаг рæстæг, уæлдайдæр, уæл- 
мæрдтæй куы ’рбацыд, уыйфæстæ йæ чемы нал у. Цыдæр 
æнахуыр сагъæсты азары бахауы, йæ цæстытыл куы цы ауайы, 
куы цы, куы кæм^февзæры, куы кæм. Мæнæ та ныр дæр... 
Уыцы Мырза... Йæхæдæг нæ, фæлæ йæ цырт. Куы маши- 
нæйы разæй фæвæййы, куы иу рудзынгæй фæзыны, куы иннæ 
рудзынгæй æрбагудзи кæны. Зæронд усы цæстытæ дыууæр- 
дæм зилынц. Уыцы къæй фæчиудта, уæд сæ æд машинæ 
ацъист кæндзæн. Фаризæт лæппу æмæ чындзæн бамбарын 
кæнид æмæ... Йæ цæстытæ аууæрста, йæ сæр бауыгъта. Пуй, 
æвзæр. Фæтарст. Уый йæ цæстытыл ауад. Цырт, уæлдайдæр, 
ахæм стыр цырт уæлдæфы кæдæй нырмæ ленк кæнын рай- 
дыдта? Аргъæутты куы нæ цæрынц, мыййаг. Фаризæт Мыр- 
зайы куыд нæ уарзта, уый дæр æй, æвæццæгæн, афтæ нæ 
уарзта, æмæ йæм ныр мæрдтæй æртхъирæн кæны. Мурдæр 
дзы ницæмæй тæрсы! Мурмæ дæр æй нæ дары! Фаризæт раст 
адæймаг у, сыгъдæг адæймаг, уый та — чъизи, æмæ дзы нæ 
тæрсы. Фаризæт марды никæд ралгъыста, фæлæ ныр æлгъи- 
ты. Мырза кæм и, уым авд дæлдæры ныххауæд. Цыма бæсты 
бикъ, комы дæгъæл уыд, афтæ-иу уыцы схъæлæй куы ’рба- 
цæйцыд. Йæхимæ дæр машинæ, йæ дыууæ фыртмæ дæр ма- 
шинæтæ. Уолгæтæ. Ие ’вæрæнтæ, дам, йæ цоты цотæн дæр 
хæрд нæ фæуыдзысты. Æлдар æмæ æлдар! 
Машинæйы хъыррыст фæцыд, цæхгæр иуварс фæзылд. 
Фаризæт йæхи размæ ахаста, фæцудыдта. Чысыл ма, æмæ 
раззаг бадæнæй фæстаг бадæны æхсæн ма ныххауа. Хуыцау 
хорз, æмæ йæ Лизæ ацахста. Æмæ цы ’рцыд? Цы хабар у? 
Хæдтулгæ æрлæууыд. Батырбеджы тарст цæстытæ мад æмæ 
йæ цардæмбалыл æрзылдысты. Ницы сын уыд? Табу Хуыца- 
уæн, дзæбæх сты. Хорз æмæ сæ фæстæ машинæ нæ цыд, 
æндæр. Æмæ уæддæр цы ’рцыд? Цыдæр дзæгъæл куыдз ма- 
шинæйы размæ фæци, æмæ... Дзæгъæл куыдз? Зæронд ус 
йæхиуыл схæцыд, размæ дæр акаст, фæстæмæ дæр акаст. Æмæ 
аирвæзт? О, аирвæзт! Ахæм машинæйы цæлхытæ кæуыл ба- 
тулой, уый аирвæздзæн. Фаризæт фæстæмæ разылд. Йæ цæс- 
тытæ фæндаггæрон куыдзы мардæй атонын нал комынц, нын- 
ныхстысты дзы. Уый... Уый Афассæйы куыдз Дидинæджы 
хуызæн у. Уый у! Йæ хъарм туг йæ алыварс апырх. Сырх 
туг, адæймаджы туджы хуызæн. Машинæ... Машинæ цы? 
Цæугæ кæнынц? Æмæ куыдзы мард иуварс айсын нæ хъæуы? 
Чындз дæр æмæ фырт дæр бахудтысты. О, ныртæккæ йæ 

Йæ рухс ном 
165 
иуварс райсдзысты, мæрддзыгой адæм æрæмбырд кæндзысты 
æмæ йæ уадындзæй цæгъдджыты зæрдæхалæн музыкæимæ 
баныгæндзысты. Фаризæты цæстытæ уæддæр куыдзæй ато- 
нын нæ комынц. Иуварс æй æрæвæрын хъæуы, уымæн дæр 
уд уыд, уый дæр Хуыцауы сфæлдыст уыд. Чындз йæ былтæ 
акъуырдта. Хæдтулгæ фезмæлыд. Цæуыннæ, Лизæ уыцы чъи- 
зи, уыцы гæбæр куыдзмæ бæвналдзæн. Фаризæт æй айсдзæн. 
Кæд мард у, уæддæр машинæйы цæлхыты æмæ адæмы къæх- 
ты бын тæригъæд у. Фаризæт фæлтæрд у, уымæн низæй тæс- 
саг нæу, ууыл ницы бахæцдзæн. Куыдзмæ не ’лгъ кæны. Ба- 
тырбег йæ мидбылты худы... 
Волгæ иннæ машинæтимæ сиу, размæ тындзы, цыма фæдисы 
цæуы. Йæхи уæлдæфмæ куы сиса, уымæ йæ бирæ нал хъæуы. 
Чындзы къух хъавгæ æфсины уæхскыл æрæнцад. Фæстæмæ 
мауал кæсæд. Куыдз йеддæмæ ма исты уыд, æрдæгмард, гæ- 
бæр куыдз. Уыдис æмæ нал и. Æмæ йæ къух ауыгъта. Ацы 
авариты адæм куы нæ сæфиккой, æндæр... Æмæ уыдонæн 
дæр нæ бон цы у? Адæймаг алцæуыл дæр йæхи куы хæра, 
уæд... Лизæ Фаризæты уæхск, мад йæ сывæллоны уæхскыл 
йæ арм куыд фæлмæн æрхæссы, афтæ æрхаста: Фаризæтæн 
æппындæр тыхсын не ’мбæлы, йæ низ ахæм у, æмæ йæ зæр- 
дæмæ хъуамæ æмгæрон дæр рис ма уадза. 
Фаризæт бахудт... 

ДАРГЪ ФÆЗЗЫГОН 
ФÆНДАГ 
Уацау 
...Машинæ фезмæлыд. Сабыргай, хъавгæ. Махар фæстæ- 
мæ фæкаст, æхсгæ каст. Ахæм миниуæг æм и: йæ хæдтулгæ 
цалдæр метры ацыд, уæд хъуамæ, машинæйы чи бады, уыдо- 
ныл йæ цæст ахæсса. Зоны йæ: ницæмæн æй хъæуынц, уыдо- 
ны та уый ницæмæн хъæуы, уæддæр сæм ракæсы. Чи сты? 
Цы сты? 
Мæрддзыгой æнцад бадынц. Æнкъард. Æдзæм. Кæуын- 
дзаст. Уæдæ, зиан чи ласы, уыдон хъуамæ цы ми кæной? 
Кафгæ? Заргæ? Уæлдайдæр... Цы йæ хонынц? О, Дзибус. 
Дзибус ныртæккæ йæ чырыны рабаддзæн æмæ йæ къахфындзтæ 
æрсадздзæн. 
— Уæдæ фæцæуæм. 
Мæрддзыгойæ ничи ницы сдзырдта. Æрмæст асдæр сыл- 
гоймаг ракаст, йæ сæр банкъуыста, ома, о, фæцæуæм. Æвæц- 
цæгæн, йæхи дæр æмæ йе ’мбæлтты дæр Лæгтыдзуарыл ба- 
фæдзæхста. 
Хæдтулгæ уæрæх асфальт фæндагмæ рахызт. О бæрзон- 
дылбадæг Уастырджи, фæндараст сæ фæкæн, сæ даргъ фæн- 
дагыл æнæкъуылымпыйæ куыд ацæуой, сæ хæдзæрттæ æнæ- 
мастæй куыд ссарой, уыцы хорзæх сын ракæн. Шофыр йæ 
бадæнæй йæхи зына-нæзына фæиртæста. Рулыл фыццаг хатт 
кæд æмæ кæд æрхæцыд! Æнæхъæн фондз æмæ ссæдз азы 
размæ. Æмæ уæдæй фæстæмæ алы райсом дæр Хуыцау æмæ 
йе сконд зæдтæн сæ ном ма ссара, йæхи сыл ма бафæдзæхса, 
уый нæ хъуыды кæны. Уæлдайдæр, фæстаг рæстæг. Азтæ 
йыл цас фылдæр цæуы, афтæ йæ, æвæццæгæн, Хуыцау æмæ 
йæ зæдты æххуыс тынгдæр хъæуы. Суанг изæры ногитувæрд 
крахмалгонд урс фæлмæн хуыссæны йæхи куы æруадзы, уæд 
дæр скувы: «О Уастырджи, хорз райсом ныл скæн». Æхсæ- 
вæй райсоммæ дæр бирæ тыгъд быдыртæ и. Изæры хъазгæ, 
худгæйæ схуыссыд, фæлæ райсомы рухс нал федта, хур ыл 
нал скаст — ахæмтæ иу æмæ дыууæ уыди, стæй ма иу æмæ 
дыууæ уыдзæн? 

Даргъ фæззыгон фæндаг 
167 
О Уастырджи, фæндараст сæ фæкæн! Даргъ фæндагыл 
цæуынц. Ростовæй Дзæуджыхъæумæ хæстæг у? Ноджы фæз- 
зыгон даргъ æхсæв. Фæззыгон даргъ фæндаг. Гæнæн ис, æмæ 
сын бæзджын мигъ сæ фæндаг æрцахса, пъæззыйы хуызæн 
ныббада. Æмæ уæд дæ развæндаг уырзæй сгар, хæдтулгæйы 
цырæгътæй кардæй кæрдæгау сау бæзджын мигъ кæрд. Ахæм 
фæндаг карды комыл цæуæгау у. Иу уысм дзы дæ цæстытæ 
фæиртæстысты, уæд дæ кæдæм аскъæфдзæн, Хуыцау йæ зо- 
нæг. Æмæ дæ цæстытæ ныйирд кæн, размæ кæс. Ахæм фæн- 
даджы фæстæ Махар уырды хосты хуызæн вæййы, йæ уæнг- 
тæ кæрæдзиуыл нал фæхæцынц. Сынтæгмæ баирвæз, ахау 
æмæ цалдæр сахаты, цыма мард дæ, афтæ де ’нгуылдз дæр 
нал базмæлдзæн. Æнцонæй ницы ис. 
Хæдтулгæ размæ тындзы. Мардласæн машинæйыл æгæр 
тагъд цæуын нæ фидауы. Уæвгæ, цы уæлдай у? Ноджы, æцæ- 
гæлонгорæты. Кæй хъæуынц? Кæй ласы, уыдон... Уыдонæй 
ныртæккæ алкæмæн дæр йæ бæллиц у Ирыстоныл тагъддæр 
сæмбæлын. Махар фыццаг хатт нæ цæуы ахæм фæндагыл 
æмæ йæ бæлццæтты хъуыдытæ хорз зоны. Аргъæутты куыд 
вæййы, афтæ гауызыл куы абадиккой æмæ цæстыфæны- 
къуылдмæ сæ хæдзæртты куы февзæриккой, уый дæр сæ бæр- 
гæ фæнды. 
Хæдтулгæ нæ æгæр тагъд цæуы, нæ — æгæр сабыр. Махар 
ахæм даргъ фæндагыл тагъд никæд фæкæны, æрмæст æй Хуы- 
цау мигъæй бахизæд, уыцы æвзæр цъæх бæзджын мигъæй. 
Уæд фæндаджы кæронмæ дæхи нылхъив, уымæ гæсгæ дæ 
развæндаг агур. Кæд исты фæзына, уæд — дæ амонд. Уый дæ 
фæстæмæ йæхи æппардзæн, фæлæ ды исты хуызы дæхи йæ 
фæстæ фæкæн æмæ йæ уæгъд мауал суадз, дæхи йæм ныл- 
хъив, цыма йæм баст дæ. Икарус кæнæ КамАЗы фæстæ куы 
бафтай, уæд хуыздæр. Уый дын уыдзæн уарт. Нæ! Шофыр- 
мæ цы капеччытæ æрбафты, уыдон æм уæларвæй цæттæйæ 
хауынц, зæгъгæ, чи хъуыды кæны, уый тынг рæдийы. Шо- 
фырæй хæдтæхæг скъæрæгæй цы уæлдай ис? Сæ иу дæр æмæ 
иннæ дæр цæуы мæлæт æмæ царды арæныл. Æмæ хæдтæхæг- 
скъæрджытæ æхцайы сæхи найынц. Шофыртæ та?.. 
Махар, рудзынджы авджы сæрмæ цы айдæн и, уымæй, 
хæдтулгæйы чи бады, уыдоны хорз уыны. Афтæ йæ сарæзта, 
æмæ йæм йæ цæсты тигъæй куы скæса, уæддæр сæ фендзæн. 
Мæрдджынтæ куыд фæбадынц, афтæ бадынц: æнкъардæй, сæр- 
гуыбырæй. Сæ рухс сын ахуыссын кæнид... Цы дзы кæнынц? 
Электрон тых дзæгъæлы хардз цæуы, æндæр... Куы сын фæ- 
хъыгуа. Фондз адæймаджы! Нæ! Æхсæз. Чырыны, уый... О, 
Дзибус... Сæйраг уый куы у, йæ алыварс — йæ фæндараст- 
гæнджытæ, йæ салдæттæ, йæ хъахъхъæнджытæ. Куы сын 
алидза! Æхсæз бæлццоны. Дыууæ сылгоймаджы æмæ цыппар 

168 
Агънаты Гæстсен 
нæлгоймаджы. Сæ иу йæ зæрдæйы дзæбæхæн æнцад хуыссы, 
битъыры хъазы уагъд йæхи акодта. Хуыцауæн табу,— Махар 
сæ бонивайæнтыл Ирыстоныл сæмбæлын кæндзæн. 
Цы уа, уый уæд: шофыр цырæгътæ ахуыссын кодта. Фæн- 
даг — даргъ, уадз, йæ бæлццæттæ арæдзæ-мæдзæ кæной. Рухс- 
мæ кæрæдзийы æфсæрмæй сæ цæстытæ ныйирд кæндзысты, 
кæрæдзийы æфсæрмæй сæ хъынцъым хъуысдзæн, чи зоны, 
рæстæгæй-рæстæгмæ-иу сæ кæуын, сæ хæкъуырцц дæр рай- 
хъуыса. Махар ирон кæнгæ митæ хорз зоны. 
— Цы талынг у! Цырæгътæн ссудзæн нæй? 
Сылгоймæгтæй иуы хъæлæс. Шофыр цырæгътæ ссыгъта. 
Табуафси, уый та сын рухс. Æвæццæгæн, кæрæдзийы уын- 
дæй не ’фсæдынц æмæ... Разæй, Дзибусы сæры ’рдыгæй цы 
сылгоймаг бады, æрыгондæр, уый хъæлæс. Махармæ йæ сæр 
куыд разылдта,— куыддæр курæгау, лæгъстæгæнæгау, уымæй 
бæрæг у. Марды рустыл йæ уырзтæ ахаста. Йæ хъæлæс — 
кæуынæввонг, ризы. Чысыл æй фæцагай æмæ нырдиаг кæн- 
дзæн. Цымæ Дзибусæн чи у? Йæ хо? Йæ бинойнаг? Сæ дыу- 
уæйæ чидæр у. Йæ бинойнаг уыдзæн. Иннæ, асдæр сылгой- 
маг, уый та, æвæццæгæн, йæ хо у. Бæрæг уыдзæн... Сæ 
фæндаг — даргъ, уый сæ Махарæн æгæр дæр ма базонын 
кæндзæн. 
Сылгоймаджы хъæлæс — скæуынæввонг. Ехх, уый цины 
фынджы уæлхъус фен, чысыл æм нозт куыд хæццæ кæна, 
афтæмæй, йæ къухы шампайнаджы кæнæ коньячы агуывзæ — 
йæ хъæлæс хæрзаг рæсугъд зæлид, денджызы фæлмæн уылæн- 
тæ дæ куыд рæвдауой, афтæ дæ рæвдауид. Уый уаид зæрдæ- 
йæн æхцон зарæг. 
Сылгоймаг æрыгон нал у, къаддæр уæддæр ыл цæудзæн 
фондз æмæ дыууиссæдз азы, уæддæр ма рæсугъд у, хæрзконд, 
гуырвидауц. Шофыры цæстытæ йæ цыдæр уысм айдæны ацах- 
стой. Æрыгонæй хæрзаг рæсугъд уыд. Æвæццæгæн, йæ фæс- 
тæ иу æмæ дыууæ лæппуйы нæ аджих. Махар йæ хæдтулгæ 
рынчындоны цур куы æрурæдта, уæд æм цы цалдæр адæй- 
маджы раздæхтой се ’ргом, уыдонæй фыццагдæр фæкомком- 
мæ ацы сылгоймагмæ. Зæрдæйæн зынаргъ адæймаджы зиан 
зæрдæ дыууæ дихы кæны. Зæрдæ æцæг куы рисса, уæд, дам, 
сохъхъыр цæстæй дæр цæссыг кæлы, уæд адæймаг цалдæр 
боны æндæр адæймаг вæййы: фæлурс, æнцъылдцæсгом, был- 
тæ куыддæр æрзæбул, æргæлиртæ вæййынц, хъæлæс — фæ- 
сус. Цыдæр æнæзæрдæмæдзæугæ. Адæймаджы йе ’рдзон хуы- 
зæй ницыуал вæййы. Уæддæр сыгъзæрин сыгъзæрин у, цы- 
фæнды цъыф æмæ фаджысы йæ сæвдул, йæ хуыз нæ аив- 
дзæн. Афтæ адæймаг дæр. 
Сылгоймаг — бæрзонд, æлвæст, иæ дзыккутæ уæхсчыты 
онг, уырынгтæ-уырынгтæ, сæнтсау. Йе ’рфгуытæ дæр афтæ — 

Даргъ фæззыгон фæндаг 
169 
сæнтсау! Йæ дзыккутæ ахорæд, фæлæ йе ’рфгуытæ дæр ахо- 
ра? Нæ! Цæсгом — фæлурс, лæгъз, уый кары бирæ сылгой- 
мæгтæн ахæм пух былтæ нал вæййы. Ссæдзаздзыд чызджы 
пух былтæ. Ризынц, стъæлфынц... 
Махар сын сæ зиан аласдзæн, сылгоймаг уый куы базыдта, 
уæд йæ былтæ сæ тыхст стъæлфтæй фæсабыр сты, йæ цæсго- 
мыл цыдæр уысм дыдзы хуры тынау рухсы тæпп андзæвыд. 
Махар нæлгоймагимæ куы ныхас кодта, уæд сылгоймаг 
цалдæр хатты йæ армытъæпæнтæй йæ цæсгом амбæрзта. Ставд 
цæссыгтæ, æвзист урс рæсугъд æртæхтæ фæдгæнгæ тылдысты 
йæ дæллагхъуырмæ, уырдыгæй дыууæ риуы æхсæнмæ сæ фæн- 
даг скодтой. Адæймаг диссаг у: цы хъуыды йæм нæ февзæры! 
Сæйрагдæр та, цæмæн, цæй тыххæй, уый бирæ хæттыты ба- 
зонæн нæ вæййы. Æмæ ’нæнхъæлæджы сæ азары бахаудтæ, 
сæ уацайраг фестадтæ. Ставд цæссыгтæ сылгоймаджы дæл- 
лагхъуыртæй уадысты... Махар ахъуыды кодта: тæхуды, уыдо- 
нæй фест! Дыууæ хъарм риуы æхсæн йæхи ауагътаид, се ’хсæн 
атадаид... Æмæ цыдæр уысм фестад æртæхыйас, цыдæр уысм 
фестад дыууæ хъарм риуы æхсæн. Йæ хъуыдытыл йæхины- 
мæр бахудт: адæймаджы сæры цы нæ февзæрдзæн! Йæ мид- 
былты куы бахудтаид, уæддæр æй ничи бафиппайдтаид. Иуæй, 
ууыл нæ уыдысты, иннæмæй та сын æнæнхъæлæджы машинæ 
фæци, æмæ сæ тыхст фæкъаддæр. О, мæрдджыныл дæр, суанг 
йæ судзаггаг марды уæлхъус куы лæууа, ууыл дæр цины уысмтæ 
акæны. Зæгъæм, зианы бон хорз рæстæг скодта, адæм ыл 
зæрдæбынæй фæхъыг кодтой. Фæлæ, зæгъæм, арв æмæ зæхх 
кæрæдзийы хойынц — уый дыккаг мард у бинонтæн дæр æмæ 
адæмæн дæр. 
Диссаг, Махар сонт, æнæрцæф стдæс-ссæдзаздзыд лæппу 
куы нæ у, уæд æм уыцы æнахуыр хъуыды цæмæн фæзынд? 
Уæдæ сылгоймаг дæр, хуртæ, мæйтæ кæмæй кæсы, дунейы 
рæсугъд æй схон, зæгъгæ, ахæм нæу. Рæстæмбис кары хæрз- 
конд ирон сылгоймаг. Фæлæ цыдæр зæрдæисгæ у. 
Махармæ айдæнæй йæ бæлццæттæ хорз зынынц. Шофы- 
рæн, йæ дæсныйад дзы цы сæрмагонд миниуджытæ домы, 
уыдонæй иу у — иу хатт цы фенай, уый хъуамæ бахъуыды 
кæнай, цæстытигъæй дæр æй фен, уæддæр æй дæ зæрдыл 
бадар. Иннæ миниуæг — цырддзаст, уымæй хайджын нæ фæ- 
дæ, уæд дæ куыст цас раздæр ныууадзай, уыйас — хуыздæр. 
Сылгоймаджы уæхсчытæ ризынц, стъæлфынц. Мардмæ 
æргуыбыр, йæ ризгæ æнгуылдзтæ йын йæ ныхыл ахаста, йæ 
риуыл ын йæ къухтæ æруагъта, цыма тынг бафæлладысты 
æмæ сæ нал фæразы, афтæ, йæ сæр банкъуыста: 
— Дз-и-и-б-у-ус...— Йæ хъæлæс ризы, уæддæр рæсугъд у. 
Цы зæрдæмæдзæугæ хъæлæс ын и, уый цымæ йæхæдæг зоны? 
Иннæ сылгоймаг — асдæр, уымæн дæр йæ хæкъуырцц рай- 

170 
Агънаты Гæстæн 
хъуыст. Йæ кæуын куыддæр хъинцгæнæгау, хъыллисты хуы- 
зæн. Адæймагæн йæ алы хъуыддаг дæр хъуамæ рæсугъд уа, 
йæ кæуын дæр. Ацы сылгоймаг ам уæлæмæ афтæ куы фæ- 
хъинц кæна, уæд бæллæх уыдзæн. Йæ хъæлæс — мартъийы 
гæдыйы уасты хуызæн. Иуæй-иу мæрдджынтæ мæлæты дзæ- 
бæх вæййынц, иу ныхас, иу сым сæ нæ фехъусдзынæ, æнцад 
фæбадынц. 
Æрыгон сылгоймаг дæр кæуын райдыдта, цыма иннæмæ 
’нхъæлмæ каст. Кæд ма кæуынæй исты ис, уæд кæуæнт. Ма- 
хар тæхудиаг у: «музыкæ» йемæ æмдзу кæны. Кæуынæй, хъа- 
рæг кæнынæй, хи тонынæй, уæрджытæ хойынæй ма исты 
куы уаид, уæд бæргæ. Дæхи æрцауындз, уæддæр марды нал 
раздахдзынæ. Уырдæм фæндаг ацу æмæ ма ’рцуйы фæндаг 
у, уырдыгæй здæхæн нæй. Æмæ уый чи æмбары, уый йæхи- 
уыл хæцы. Уæддæр зæрдæ, зæрдæ... Æмæ зæрдæ адæймагæй 
нæу?.. 
— Дæхиуыл фæхæц. 
Нæлгоймæгтæй кæйдæр хъæлæс. Цымæ кæй? Уæвгæ, кæй- 
фæнды дæр уæд, Махарæн цы уæлдай у? Лæгты хистæр йæ 
армытъæпæнтæ сылгоймаджы къухтыл æрхаста. Йæ рахиз 
къух ын йæ армы æхсæн бакодта, цыма йæ хъарм кæны. 
Фæстæмæ йын æй йæ уæрагыл æрæвæрдта. Сылгоймаджы 
æнгуылдзтæ æрзæбул, æрдзедзыкка сты. Ног мардæн дæр афтæ 
æрхауы йæ къух, йе ’нгуылдзтæ ауыгъдæй аззайынц. Чысыл 
ма æмæ ахъæбæр уыдзысты, нал тасдзысты, цы фæлурс сты, 
уымæй ноджы афæлурсдæр уыдзысты, ацъæхтæ уыдзысты. 
Ацы сылгоймаг Дзибусæн йæ хо уыдзæн, йæ хистæр, къад- 
дæр уæддæр дзы дæс азы хистæр уыдзæн. Иннæ та — йæ 
бинойнаг. Цымæ йыл чи тынгдæр тыхсы, кæй зæрдæ йыл 
тынгдæр риссы? Хойы æви усы? Уый, кæмæй сæ цы фесæфт, 
уымæ гæсгæ у. Кæмæн сæ цы пайда уыд, чи йæм цы ’нхъæл- 
мæ каст. Сæ цæугæ мæсыг, сæ ныфсы мæсыг акалд æви æм- 
быд, бутъро бæлас, Махар уый нæ зоны, стæй йæ хъæугæ 
дæр нæ кæны. Махар хæдтулгæ скъæрæг у æмæ мæрддзы- 
гойы Хуыцау æмæ Уастырджийы фæрцы сæ хæдзæрттыл æнæ 
фыдбылызæй сæмбæлын кæнæд, уый дын йæ хæс. 
Асдæр сылгоймаг цыма тынгдæр тыхсы æддаг бакастæй, 
афтæ зыны. Уый — æддаг бакастæй, фæлæ зæрдæйæ та цыма 
иннæ тынгдæр риссы. Хо дæр хо у, фæлæ бинойнаг... Кæд, 
Дзибус, хæдзар кæуыл лæууыд, ахæм лæг, ахæм фыд уыди, 
уæд йæ мæсыг усæн ныккалд, уый бабын. 
Чырын машинæйы куы æвæрдтой, уæд Махар Дзибусмæ 
хорз нæ бакаст. Уæддæр æй ауыдта. Иæ цæсгом цикъæфæ- 
лурс нæ, фæлæ ихфæлурс. Цыдæр уысм Махармæ ихы хуы- 
зæн фæкаст. Мæллæг, йæ царм стджытыл баныхæст. Æвæц- 
цæгæн, бирæ фæсад, цыдæр джауыр низы амæттаг фæци, 

Даргъ фæззыгон фæндаг 
171 
æмæ йæ цыбыр рæстæгмæ баууылдта, стджытæ æмæ ма дзы 
царм фæуагъта, 
Хæдтулгæ йæхи размæ æппары. Æмæ æгæр тагъд нæ цæуы? 
Горæтæй куы ахизой, уæд, табуафси — автобус уæлдæфы йæхи 
хæрдмæ дæр сисæд. Нæ. Æгæр тагъд кæнын никæм хъæуы. 
Æхсæвыгон æнцондæр цæуæн у, фæндаг — дæхи бар. Мигъ 
ма ’рбадæд, æндæр... Æмæ Махары цæст ницыма ахсы. Хæд- 
тулгæмæ зæрдæ не ’хсайы. Сахатæй цы кæныс. Фæстаг дæс- 
фынддæс азы Махар зæронд машинæйыл нал сбадт. Æмæ 
цæмæн хъуамæ сбада? Æрыгон чи у, машинæйæ тракторæй 
уæлдай кæмæн нæу, кæрæдзийæ сæ чи не ’взары, уыдон сыл 
бадæнт. Æрыгонæй дæр, йæ хæдтулгæ рæвдз нæу, искæд æй 
фæсайдта, уый нæ хъуыды кæны. «Мæ машинæ æрдæгфæн- 
дагыл æрлæууыд, асаст, афтæ, уфтæ, иннæрдæм. Мæ маши- 
нæ нæ бæззы». Уый дæхæдæг нæ бæззыс, уый йæ ды фæсайд- 
тай, гадзрахатæй йыл ды рацыдтæ. Машинæ хъуамæ дæ фондз 
æнгуылдзы хуызæн зонай. 
Махар цал æмæ цал шофыры федта, æмæ æрмæст æрыгæт- 
ты нæ — йæ кары чи бацыд, ахæмты дæр — йæ хæдтулгæ 
æрлæууыд, æмæ йæ алыварс хуыссæгхъæлдзæджы хуызæн 
зилы, сæрзилæджджыны кæстытæ йæм кæны. Уæд, гормон- 
фæуинаг, фынæйæгуырд, кæд машинæ нæ зоныс, уæд рулыл 
бæгуылæгау цы ’рхæцыдтæ, дæхи дæр æмæ уый дæр цы ту- 
хийæ марыс, уымæн дæр уд и, алцыдæр æнкъары, æмæ йын 
фæтæригъæд кæн. Хуыцауыстæн, хæдтулгæ куыд æнкъары 
къух, афтæ йæ сылгоймаг не ’нкъары. Махармæ афтæ кæсы, 
æмæ ма суанг ныхас дæр æмбары. Æмæ Махар йе ’фсургъмæ 
æнæджелбетт ныхас никæдма скодта. Бацу йæм, дæ цæстытæ 
йыл фæлмæн ахæсс, дæ уырзтæй йæ æрсæрф. Хуыцауыстæн, 
Махармæ хатгай йæ зæрдæ афтæ дæр сдзуры: бацу æмæ дæ 
машинæ, мæнæ цыма сылгоймаджы æрбахъæбыс кодтай, афтæ 
’рбахъæбыс кæн, афтæ йыл ныттыхс. Махарæн йæ хæдтулгæ 
удгоймаг у, æгас, йæ удылхæцæг, æмæ йæ цæуыннæ рæв- 
дауа, цæуыннæ йæ дара буц? Иу уæлдай, иу æнæрхъуыды 
сым дзы нæ хъуысы. Моторы уынæр æхсызгон зарæгау дард 
кæцæйдæр хъуысæгау хъуысы, зæрдæйыл æндзæвы. Махар 
хæдтулгæ не скъæры, фæлæ, аргъæутты æнæуынæрæй арвы 
хъæбысмæ йæхи цы гауыз сисы, ахæм. 
Асфальт лæгъз фæндагыл машинæты нымæц къаддæрæй 
къаддæр кæны, сахат æмæ æрдæг, дыууæ сахаты фæстæ ма- 
иу кæд искуы иу фæзына, мæиæ Махары хуызæн æхсæвдзу 
чи кæны, ахæм, æндæр фæндагыл цæуæг нал уыдзæн. Уымæн 
дæр райсоммæ банхъæлмæ кæсын йæ бон уыд, кæдæм тагъд 
кæны, фæлæ мæрдджынæн алы минут дæр зынаргъ у. Уыдо- 
ны тыххæй йе ’хсæв йæхицæй тоны. Æмæ цымæ уый æмба- 
рынц? 

172 
Агъиаты Гæстæн 
Махар ацы фæндагыл иу æмæ дыууæ хатты нæ ацыд. Алы 
афон дæр. Æмæ йыл суанг æмбисæхсæв дæр цæуæг ма уа, 
уый гæнæн нæй. Ныйих уæд; уæддæр ыл цæудзысты, пъæззы 
сау мигъ фæндаг ныхгæнæд, фæрæтæй лыггæнæгау æй лыг 
кæнын бахъæуæд, уæддæр машинæтæ цæудзысты. Махар дын- 
джыр, сау кæттагæй æмбæрзт гуыффæджын машинæйыл куы 
куыста, КамАЗыл, уæд ацы фæндагыл тынг арæх цыди. Уыцы 
КамАЗ машинæ нæ уыд, фæлæ вагон, поезд. Махар æй заво- 
дæй йæхæдæг стардта, йæ гуыффæмæ йын базылд, ноджы 
хуыздæр та, йæхæдæг цы гуыффæ сарæзта, уый рауад. Лæгъз, 
фидар, аив. Дыууæ гуыффæйы дæр — æмбæрзæнд, дыгай метр- 
тæ. Хуыцауыстæн, дон дзы лас — иу æртах дзы нæ рахъард- 
таид. Махар цыдæриддæр кæны, уый бæстон, йæ къахдзæф 
хъуамæ бæрæг дара. КамаАЗыл куы бадт, уæддæр йæ куыст 
æвзæр нæ цыд, стæй цæмæн хъуамæ цыдаид, фæлæ алцæмæн 
дæр йæхи рæстæг и. Дыууадæс æмæ дыууиссæдз азы кæуыл 
цæуы, уый зноны лæппу нал у. Æмæ уыцы кары, мæй цал- 
дæргай бонтæ, цалдæргай бонтæ цæмæн — дыууæ, æртæ къуы- 
рийы дæ хæдзар, дæ бинонтæй иппæрд у, дæ цард фæндæг- 
тыл æрвит, уый нал æмбæлы. Хатгай-иу, сæ хæдзары цыма 
уазæг у, йæхимæ афтæ каст. Хæдцæугæ цард, даргъ фæндæг- 
тæ, — æмæ йæ зæрдæ фæцъæх. Куы æххормаг, куы æфсæст. 
Уæддæр Махар, цы амал уыд, уымæй йæхи æнæзылд никæд 
ныууагъта. Иу бон йæхи нæ адаста, уæд æм афтæ фæкæсы, 
цыма æнæхсад у, йæ рустыл цыдæр чъизитæ ныхъхъæбæр, 
æмæ та сæ аных, æмæ та сæм февнал. Уыцы даргъ фæндæг- 
тыл дæр йæхи дæлæмæ никæд æруагъта. Æдзухдæр — иф- 
тонг, æдзухдæр — æлвæст. Йæхимæ хæстоны хуызæн каст, 
арты цæхæры чи бахауы, карды комыл чи фæцæуы, ахæм 
салдаты хуызæн. Æмæ цы? Адæймаг æдзухдæр хæстон у. Цард 
тæккæ хуыздæр скъола у æмæ йæ уый иу хатдзæгмæ раджы 
æркодта: кæд лæг дæ, æцæг лæг, уæд хъуамæ æдзухдæр иф- 
тыгъд уай, æргъæвд, фехсынæввонг — цæттæ. Уый нæй, уæд 
дæм иннæ фæразæй, æмæ æрхаудзæн уый нæ, фæлæ ды. 
Махар æнæ хæцæнгарз балцы никæд ацыд. Ныр дæр æм 
ис. Бахъуаджы сахат, уæд йæ къухы февзæрдзæн, цард æмæ 
мæлæты арæн куы сиу уой, уæд йе знагæй йæхи нæ разил- 
дзæн. Хæцæнгарз ныр ноджы тынгдæр хъæуы, кæм дыл цы 
æрцæудзæн — Хуыцау йæ зонæг, къахдзæфæй къахдзæфмæ 
фыдбылызмæ æнхъæлмæ кæс. Æрмæст Махар ахæм сæртæг 
зондыл хæст нæу, æмæ йæ хæцæнгарз — дзыхъхъынног дам- 
баца — дзæгъæлы фæцъипп кæна. Йæ кард дæр дамбацайæ 
æвзæрдæр нæу, йæ фистоныл — сау бицъи, нылхъив æй, æмæ 
сæрдасæны хуызæн цыргъ урс æвзаг топпы нæмыгау али- 
уырдта. Дæ фыдгулмæ уый фæцарæзтай — айгæрддзæн æй, 
адæймаджы иннæрдæм ахиздзæн. 

Даргъ фæззыгон фæндаг 
173 
«Волгæ» асыффытт ласта. Сонт, сæртæг сыффытт. Маха- 
ры автобусмæ афтæ хæстæг уыд, æмæ, чысыл ма, уæд ыл 
йæхи ахафтаид. Уæд, гормонфæуинаг, кæдæм фæдис кæныс? 
Чи зоны, уый йæ цард нал хъæуы, фæлæ Махары та? Йæ 
бæлццæтты та? Кæдæм тагъд кæны? Фыдбылызмæ? Мæлæт- 
мæ? Æмæ уый кæдфæнды дæр баййафдзæн, уымæй нæ ли- 
дзæн и, нæ — æмбæхсæн. Цыма æрра куыдз у æмæ йæ бæттæ- 
нæй феуæгъд, æви йæ фæсте сурджытæ ис? Чифæнды дæр 
уæд, Уастырджи сæ дзæбæх фæндагыл ауадзæд, йæ рахиз 
базыры бын сæ бакæнæд. Махары цæст æвзæр никæмæн 
зæгъы... 
— Дзибус, æнæ дæу ма куыд цæрдзыстæм!— асдæр сылгой- 
маджы хъæлæс. 
Шофыр фæстæмæ фæкаст. Айдæнæй йæм алцыдæр хорз 
зыны, фæлæ уæддæр... Сылгоймаг йæ къухтæ марды ныхыл 
æрхаста. Æваст, цыма йæ уырзтæ сырхзынг къæйыл андзæ- 
выдысты — йе ’нгуылдзтæ аскъæфта æмæ сæ цæмæндæр йæ 
дæлæрмтты атъыста. Æвæццæгæн сæм уым дæр хорз нæ фæ- 
каст, уым дæр нæ афæстиат сты — йæ армытъæпæнтæй йæ 
цæсгом амбæрзта: 
— Дзибус, куыд ма цæрдзыстæм æнæ дæу? 
Сылгоймаг йæхи æгæр куыддæр дары, цыдæр кæнгæ митæ. 
Алчидæр — хицæн дуне, ацу æмæ йæ базон. 
«Куыд ма цæрдзынæн æнæ дæу?», «Цы фæуыдзыстæм, дæ- 
дæ-дæй!», «Мæнæ мæ бон куыд бакалд!», «Мæнæ куыд бабын 
стæм!», «Мæнæ нæ зынг куыд ахуыссыд...» Ахæм ныхæстæ 
Махар цал æмæ цал хатты фехъуыста?! Алы хъæлæсыуагæй, 
алы кары адæмтæй. Стæй сæ нырма цал хатты фехъусдзæн! 
Хатгай йæм афтæ фæкæсы, цыма магнитофоныл фыст сты. 
Æниу, цы, магнитофоныл сæ ныффысс æмæ мæрдджынтæ 
зианы алыварс сæркъултæ æмæ кæуындзастæй куы ’рбадой, 
сæ сым-сым куы райхъуыса, уæд магнитофон аскъæр æмæ 
дын хъарæг — цæттæ. Æвæджиауы хорз æрхъуыды. Махар 
æй йæ хицауадæн куы бамбарын кæнид. Аргъ дæр ын скæн. 
Иу туман, чи зоны, ноджыдæр фылдæр, ныры æхца ма цы 
ахады. Уадындзæйцæгъдджытæн куы фидынц. Магнитофоны 
лент аскъæр æмæ дæ бæсты хъарæг кæндзæн. Цæйбæрц æн- 
цойдзинад у уый? Ноджы бирæтæ, бирæтæ цæмæн — фылдæр 
адæм æфсоны куыд фæкæнынц æмæ-иу фервæзиккой. Махар 
сын сæ мæнг, фæлывд ныхæстæ нал хъусид. Хуыцауыстæн, 
хорз æрхъуыды у. Махарæн цас пайда уаид? Цыдæр капеч- 
чытæ, фæлæ мæрдджынтæн — удæнцой. Æвæдза, адæймаг 
æрхъуыдыйæн райгуырд. 
— Дзибус, мæнæ куыд бабын дæн! — æрыгондæр сылгой- 
маджы хъæлæс. 

174 
Агънаты Гæстсеп 
Йæхи ма ’рбамарæд. «Бабын!» Махар уыцы иугæндзон 
ныхæстæй сфæлмæцыд. Цыма иу мæрдджын иннæимæ дзырд 
бакæны, йæ ныхæстæ йын йæхимæ ныффыссы, чысыл исты- 
иу сæм уæддæр куы бафтауиккой, чысыл-иу сæ уæд та куы 
фендæрхуызон кæниккой. Уыцы ныхæстæ æндæр адæм, æн- 
дæр адæймæгтæ нæ фæкæнынц, зæгъгæ,— Махар-иу сæ кæ- 
рæдзийæ нæ раиртасид. Цæйбæрц, цæйбæрц мæнг зæлтæ сæ 
фæхъуысы! Цыма уыцы ныхæстæ, уыцы хъарджытæ, уыцы 
ризгæ хъæлæс сæ зæрдæйы арфæй сыскъуыддзаг кæнынц, 
æвæлтæрд адæймагмæ афтæ фæкæсдзæн. Фæлæ зæронд цъиуы 
зыгуымы муртæй нæ асайдзынæ — йæхи хъыггæнæг чи скæ- 
ны, уыдоны Махар фыццаг сулæфтæй базоны. Лæмбынæг сæм 
цæмæн хъуамæ кæса, цæстытигъы иу фæзылд дæр ын фаг у. 
Сæ урс итувæрд къухмæрзæнтæ цæстытæй былты æхсæн дыу- 
уæрдæм байдайынц, цыма сæ цæстытæ суадæттæ фестынмæ 
хъавынц. Æцæгдзинадæй та сæ иу цæссыг дæр нæ рахъары. 
Барæй дæ хъæлæсыл ризæг бахæцын кæн, иваз æй, æмæ исчи 
банхъæлдзæн: ацы адæймаг фырзæрдæрыстæй ныртæккæ йæ- 
хæдæг йæ уд сисдзæн. Æцæгдзинадæй та, чи зоны, сахаты 
фæстæ кæл-кæл кæна, хъæбæрхор æмæ цæкуыйæхаст бæхы 
хуызæн йæ мыр-мыр райхъуыса. Зæрдæ куы фæриссы, уæд 
зæрдæ дойнагдур кæны, фæйнæрдæм тæгæлтæ хауы, уæд сонт 
хъыллистытæ æмæ сонт цъæхахстытæн бынат нал вæййы. 
Хатгай Махармæ афтæ фæкæсы: мард нæ ласы, зæххыл стыр 
бæллæх не ’рцыд, фæлæ бахауд театрмæ, уыны, сæдæ æмæ 
сæдæ хатты кæй федта, ахæм спектакль, æцæгдзинадæй дард, 
кæрæй-кæронмæ мæнг бындурыл амад спектакль. Кæнгæ хъа- 
рæг, кæнгæ цæссыгтæ, кæнгæ цъæхахст, кæнгæ хъæбыстæ 
æмæ батæ... Махар цал æмæ цал адæймагæй фехъуыста: «Дæ 
фæстæ мæ цард цард нал у. Дæ фæстæ мæхи марын». Фæлæ 
диссаг, дыууадæс æмæ йыл дыууиссæдз азы цæуы, ацы куыст 
куы кæны, адæмы хуыздæрты тъæпæн хъæумæ куы ласы, ууыл 
та — авд азы, æмæ иу хатт дæр нæма фехъуыста, йæ зианы 
фæстæ чидæр йæхи амардта, ингæны фарсмæ йæ мардæй ссар- 
дæуыд. 
Нæ фыдæлтæ зондджын уыдысты, раст дзырдтой: мард 
æгæстæн — хæринаг. Уый дын царды тызмæг, æнæхатыр æцæг- 
дзинад! Цы у мард? Ницы. Хъацæн. Махар афтæ дæр хъуы- 
ды кæны, æмæ суанг, зæрдæбынæй чи фæтыхсы, уый дæр 
мардыл нæ фæкæуы, ууыл нæ фæхæры йæхи, фæлæ, йе ’хцайы 
суадон æхгæд кæй æрцыд, пайдахæссæг æм кæй нал уыдзæн, 
ууыл. 
Дыууæ сылгоймаджы куы ныссабыр вæййынц, куы кæуæ- 
гау сæ ныхас райхъуысы, куы хъарæгау фæкæнынц, куы сæ 
иуы хъынцъым райхъуысы, куы сæ иннæйы... Нæлгоймæгтæ 
ницы дзурынц. Махар ахæм даргъ фæндагыл фыццаг хатт 

Даргъ фæззыгон фæндаг 
175 
нæ ласы мард, фыццаг хатт нæ сæмбæлд ахæм бæлццæттыл 
æмæ сæ иуцасдæр зоны: чысыл фæстæдæр нæлгоймæгтæ дæр 
дзурын райдайдзысты, чи зоны, кæрæдзийæн ныхасы бар дæр 
мауал дæттой, кæрæдзийæ ныхас скъæфой. 
— Мæнæ мæ иунæг æфсымæрæй афтидæй куыд аззадтæн! — 
асдæр сылгоймаджы хъæлæс. Уæдæ уый Дзибусæн йæ хо у. 
Æмæ Махар дæр йæхинымæр афтæ хъуыды кодта, нæ фæ- 
рæдыд. 
— Мадызæнæг зынаргъ у, фæлæ цы гæнæн и, дæхиуыл 
фæхæц. 
Уый дын æвронг, царды тызмæг æмæ æнæхатырдзинад чи 
зоны, ахæм лæджы ныхас. 
— Фæразын хъæуы, цы гæнæн и. Дзибус нæ алкæмæн дæр 
зынаргъ уыди. 
Уый та иннæ лæджы хъæлæс. Сабыргай-сабыргай иууыл- 
дæр фæкъæртт уыдзысты, даргъ фæззыгон æхсæв, даргъ фæз- 
зыгон фæндаг сæ сдзурын кæндзæн. Махар, раст цыма иу 
уынджы схъомыл сты, афтæ базондзæн се ’ппæты дæр. Æмæ 
йæ хъæугæ цæмæн кæнынц, фæлæ йæхи куыд ныкъкъуырма 
кæна, йæ хъусты бæмбæджытæ куыд бавæра? Бæлццæттæй 
фылдæр цы федта? Абон — иутæ, райсом — иннæтæ... Цæ- 
рæнт сæхи фæндиаг. Хистæр сылгоймаг — Дзибусы хо. Æвæц- 
цæгæн, йе ’фсымæр куы æрæвзæр, æцæг дунемæ йæ хъус куы 
адардта, уæд йæхи нал баурæдта æмæ йæм æрмидæг. Чи зоны, 
йæ цуры амард. Иннæ сылгоймаг та Дзибусы бинойнаг у. 
Бæрæг у, Дзибус чызг æвзарын зыдта. Цыфæнды дæр фæ- 
уæд, фыццаг цæф йæ къайыл æрцыд, уый цæджындз нык- 
калд. Ноджы, кæд Дзибус хорз лæг уыд, бинонты фарн кæ- 
мæй гуыры, кæй алыварс зилы, хæдзар кæуыл лæууы, ахæм 
лæг, ^æд, ай-гъайдæр, бæрзæйсæттæн цæф æрцыд сылгойма- 
гыл. Иæ цæугæ мæсыг ныккалд, йе ’хцаты дзæкъулæй фенæ- 
хай. Æвæрæнтæ сæм куыд нæ уыдзæн, фæлæ уæддæр... Цæ- 
уыннæ кæуа къуыбар цæссыгæй,— кæд æмæ йæ бæрæгбоны 
цардæй фæхауд. Бирæтæ, æвæццæгæн, фенхъæлынц: зианы 
цур къуыбар цæссыгæй чи фæкæуы, уыдон зианыл кæуынц. 
Бæргæ, афтæ-иу куы уаид, фæлæ афтæ кæй нæ у, уый Махар 
хорз зоны. Уыдон сæхиуыл фæкæуынц, æнæ дарæг, æнæ 
фæкæсæг, æнæ пайдахæссæг, æнæ сылыстæгæй кæй баззады- 
сты, ууыл. 
Дзибусæн йæ бинойнаг йемæ уыдаид. Куы æрмæлæтдзаг, 
уыцы сау лæг, кæстæр-хистæр чи нæ зоны, уый йæ цурмæ 
куы ’рбацыд, уæд, æвæццæгæн, зын сахат йæ цуры чи æрба- 
лæудзæн, уыдонмæ фæдисы дзæнгæрджытæ ныццагъта. Бæр- 
гæ ма æрхæццæ сты, фæлæ цы? Ласинаг сын фæци. Хуыцау 
хорз, æмæ Махары Уастырджи ардæм рахаста, æндæр кæд 
æмæ кæд рацыдаиккой? Сæрмагондæй сын ничи бакуымдта- 

176 
Лгънаты Гæстæн 
ид. Уæдæ цалынмæ Дзæуджыхъæумæ дзырдтаиккой, уым ма- 
шинæ агуырдтаиккой, уый ардæм цыдаид, уæдмæ цæйбæрц 
рæстæг аивгъуыдтаид? Хуыцауыстæн, Махарæн дывæр-æр- 
тывæр бафидын хъуыд. Ай-гъайдæр, Дзибус ам нæ баззада- 
ид, ирон лæг йæ фæстаг капекк дæр схардз кæндзæн, уæддæр 
йæ мард йæ фыдыбæстæм фæласдзæн. Цыма дзы цы уæлдай 
и, мард у æмæ йæ кæмфæнды дæр баныгæн, кæмфæнды дæр 
зæххыл сæмбæлæд. Басудз æй, уæд та — ноджы хуыздæр. 
Къаддæр хæрдзтæ, къаддæр ракæ-бакæ. Мæнæ Дзибус Ирыс- 
тоны зæххыл сæмбæлдзæн. Æмæ цы уыдзæн? Исты æрцæу- 
дзæн уымæй йæ бинонты цардыл, Ирыстоныл? Æгайтма йæ 
ласынц, æппынфæстаг, уыйсæхи хъуыддагу, фæлæуæддæр... 
Мæнæ сын сахаты хуызæн машинæ. Нæ фæлæ амондджын 
разындысты. Махар сæ тæккæ фындзы бынмæ ’рбацыд, цыма 
сын сæ тыхст уавæр зыдта. Табу Уастырджийæн, хорз сын 
æххуыс кæны. Дыууæ хистæр лæджы йæм комкоммæ æрба- 
цыдысты. Машинæ Ирыстонæй кæй у, уый, æвæццæгæн, но- 
мыртæм гæсгæ базыдтой. Иу ныхас дæр сæ нæма схауд, фæлæ 
сæ Махар уæддæр бамбæрста: адон ын сæ мард ласын кæ- 
нынц. Уæдæ хъуамæ мардласæн автобус цæмæ агурой, чындз 
дзы хæссынц? 
Махар йæ сæр бакъул кодта, иуырдæм акаст, иннæрдæм 
акаст. Горæты ма йæ цыдæр хъуыддæгтæ ис, фæлæ...зиан... 
Уый алцæмæй дæр хистæр у... Хорз, ирæттæ нал стæм!? 
Дыууæ лæгыл хур ракаст, хистæр йæ цин нал баурæдта æмæ 
бахудт. Æмæ куыннæ! Дыууæизæрастæу дын æнæнхъæлæджы 
æцæгæлон горæты ахæм машинæ фæуæд! 
Мард моргмæ нæ бахæццæ, палатæйæ йæ æмраст машинæ- 
мæ рахастой. Бæрæг у, дохтыртæн сæ зæрдæ алхæдтой, сæ 
былтæ сын цæмæйдæр айсæрстой. Æмæ сæрст сæмæн хъист 
нæ кæны, сæрст цалх алырдæм дæр хорз тулы. Цас сын рад- 
той? Дæс туманы? Ссæдз? Ныр алы æргътæ дæр хæрдмæ 
гæпп кæнынц. Хъуамæ сын бæлвырд аргъ уа. Кæд дæ къух 
амоны, уæд, табуафси — фылдæр дæр авæр. Кæд исты æвæл- 
тæрд дæ, хъæуккаг, уæд дын стырдæр аргъ дæр ныкъкъуыр- 
дзысты, æмæ цы дæ бон у? Уый тыххæй искæйы фæрсдзы- 
нæ? Ноджы ахæм рæстæг адæймаг алцæуыл дæр — разы. 
Уæддæр, цымæ, цæмæй мард моргмæ ма баирвæза, пала- 
тæйæ æмраст йæ хæдзармæ ласт æрцæуа, уый тыххæй цас 
фидын хъæуы? Уыцы хъуыды Махары сæры куыд тагъд фев- 
зæрд, сæфгæ дæр фæкодта афтæ тагъд. Цы йæ хъуыддаг и? 
Æмæ кабинæмæ схызт. 
Машинæ горæтæй ахызт. О Уастырджи, фæндараст сæ 
фæкæн. Дæ бонтæ уыдысты, ирон адæм дыл хистæрæй, кæс- 
тæрæй сæхи бафæдзæхстой, Махар дæр дæ номыл кусарт акод- 
та, йæ сыхæгтæ, йæ уарзон адæмимæ æмбисæхсæвмæ йæ хæ- 

Даргъ фæззыгон фæндаг 
177 
дзары фæбадтысты, фæкуывтой дæм, æмæ йын баххуыс кæн. 
Махар ныр æнцой куыст кæны, пенсиисæджы куыст, йæ 
ацыд æмæ йе ’рбацыд дæр афоныл, рæстæгыл. Æнæмæт, æдас. 
Уæвгæ, цæлхытыл чи тулы, уый æдас кæм уыдзæн, фæлæ 
уæддæр. Галстук ма куы бабæттид, уæд профессор æмæ про- 
фессор. Æмæ профессоры ном чи хæссы, уыдон уымæй лæг- 
дæр сты? Уыдон дæр арвæй стъалытæ не скъæфынц. Профес- 
сор æнæхъæн мæй йæ къухтæ куы нæ ныхса, уæддæр ын не 
счъизи уыдзысты. Махар та сæ бон цалдæр хатты æхсы, но- 
джы духийы хуызæн тæфгæнаг сапонæй нæ, фæлæ гæрстæх- 
сæнæй. Бон ын иу хæдон нæ фаг кæны. Профессор та... Кæд 
ручкæйыл хæцынæй бафæллайы, кæд йæ къухтæ кърандасы 
аппæй счъизи вæййынц, æндæр цы? Махар та ардыгæй рай- 
соммæ хъуамæ машинæ фескъæра. Æмæ æнцон у уый? Нæ! 
Уæддæр КамАЗыл зындæр уыди. Дæ алы рейс дæр — тархъæ- 
ды æбæрæг фæндагыл цæуæгау, кæм дыл цы ’рцæудзæн, цы 
фæуыдзынæ — Хуыцау дæ зонæг. Нæ! Мæнг ныхас у уый. 
Сæрсæфæнмæ цæуы, зæгъгæ, уæд иу къахдзæф дæр никæд 
акодтаид. Æдылы у? Йæ зæрдæ цæуыл нæ дардта, амонд- 
джын цы фæндагыл нæ фæуыдзæн, ууыл никæд ацыд. Йæ 
сæры дымгæ кæмæн къуыввитт кæны, ахæм лæппу ма уыди? 
Цæуы, уæд ахæм æмбалимæ, йæ алы миниуæг дæр хорз кæ- 
мæн зыдта, цыфæнды зын, цыфæнды тыхст, цыфæнды æнæн- 
хъæлæджы уавæрты дæр фæндаг чи ссардтаид; ныхас кæнын 
куы бахъæуа, уæд йæ ныхас топпы фатау адæймаджы кæмæн 
хиза, хыссæйы хуызæн æй чи æрфæлмæн кæна, тых куы 
бахъæуа, уæд йæ тыхы фæстæ чи алæгæрда. Æмæ йын ахæм 
æмбæлттæ-цæттæгæнджытæ уыди цалдæр. Семæ арвы кæрон- 
мæ дæр ацу — дæ фæндагæй райгонд уыдзынæ. Шофыртæй 
дæр æмæ цæттæгæнджытæй дæр, хæрæг бæхты къæхты хъæр- 
мæ сæпп-сæпп куы кæна, хыссæйæ конды хуызæн чи уыд, 
ахæмтæ иу æмæ дыууæ нæ федта. Бæгуылæгтау-иу Стъарапо- 
лы крайы æмæ суанг Псковы дæр балæууыдысты. Æмæ цы? 
Фæстæмæ-иу афтидæй тыдтытæ æмæ бырæгътæй схæццæ сты, 
сæхæдæг-иу ласинаг фесты. Гогызы цъиуæн йæ бон цæргæси- 
мæ тæхын кæд уыди?! 
— Æмæ дæхæдæг ныхас кодтай семæ? — нæлгоймæгтæй 
хистæры хъæлæс. 
— Мæхæдæг. Тел дæр ма сæм радтон,— лæгтæй æрыгондæр 
чи у, уый хъæлæс. 
— Дæ-дæ-дæй, мæ лæппу æмæ мæ чызг уый куы фехъу- 
сой,— Дзибусы бинойнаг кæуы.— Дæ-дæ-дæй, мæ бон куыд 
бакалд. 
— Дзи-и-бус, мæ иунæг æфсымæр. 
Табу Хуыцауæн, нæлгоймæгтæй уæлдай сым-сым, уæлдай 
футт-футт нæ хъуысы. Махар дзы ахæмтæ фены, æмæ сыл- 
12 Агънаты Гæстæн 

178 
Агъпаты Гæстæн 
гоймæгтæй фæфыддæр вæййынц, сæ мыхъ-мыхъæй нал фен- 
цайынц, се згæхæрд, хъисæмбæрзт рустæ тонынмæ куы бав- 
налой, уымæ сæ бирæ нал фæхъæуы, сæ богъ-богъæй бæстæ 
сæ сæрыл сисынц. Уæд цы хабар у, цы ’рцыд?! Лæгтæй дæр 
бирæтæ цæстмæ фæкæуынц. Махар сæ хорз зоны. Ирон лæг 
кæддæриддæр æмæ кæмфæнды дæр уымæй хицæн кодта, æмæ 
йæхиуыл хæцын кæй зыдта. Мад кæнæ фыды зианæй ма адæй- 
магæн зындæр цы уыдзæн, зæрдæ уыдонæй тынгдæр кæуыл 
фæрисдзæн, фæлæ цæф арсы богътæ æмæ футтытæ кæн, уæд 
уымæй исты рауайдзæн? Уый зæрдæйы рисыл дзуры? Махар 
йæ фыды зианы не скуыдта, зæрдæ йæхимидæг ныддур. Иу 
цæссыг дзы нæ рахъардта. Стæй кæмдæр йæ мидхъуыдыйы, 
йæ мидзæрдæйы æмбæрста: иугæр адæймаг куынæуал уа, уæд 
кæуынæй ницыуал и, кæд дæ бон исты у, уæд адæмæн æгъдау 
ратт,— алы хъуыддаг дæр æгъдауæй фидауы. Ноджы хуыз- 
дæр та у, йæ удæгасæй йын кæд исты фæдæ хорзæй, уæд дæ 
хæс сæххæст кодтай. 
Бæргæ, адæймаг æнусон куы уаид. Цардæй ничима баф- 
сæст, сæдæаздзыд дæр мæрдтæм йе ’взонг уд ахæссы. 
Махар фæндагæй йæ цæстытæ нæ исы. Æрмæст хатгай 
зианджынтæм ракæсы, фæлæ уый вæййы хæрз цыбыр рæс- 
тæг. Ахæм цыбыр рæстæг, æмæ фæндаджы таг йæ цæсты- 
тæй нæ аскъуыны, нæ фæиртæсы. Дæхæдæг дæхи куы нæ 
хъахъхъæнай, уæд дын Хуыцау дæр нæ баххуыс кæндзæн, 
уæд дæ Уастырджи дæр нæ бахъахъхъæндзæн, табу йын æр- 
бауа. 
Чысыл фæстæдæр фæндаг фæсаджил уыдзæн. Махар фæ- 
зилдзæн рахизырдæм. Ацы бынат... Шофыр йæ мидбылты 
бахудт. Ацы бынат ын хорз зонгæ у, никуы дзы ферох уыдзæн. 
Ныр ма даргъ балцыты кæд вæййы? Фæлæ раздæр, КамАЗыл 
куы куыста, уæд йæ цард фылдæр фæндагыл æрвыста. Æмæ 
йын æрмæст уымæн хорз зонгæ нæу ацы бынат. 
Йæ КамАЗы стуртæ сцæйластой. Хæдтулгæйы гуыффæ 
хæрзхаст, æвзаргæ уæнгуытæй афтæ дзаг уыд, æмæ зындыс- 
ты æрмæстдæр сæ сæртæ, цыма стуртæ нæ, фæлæ кæсæгтæ 
ластой. Хорз сыл фæхæст сты, асламæй, æмæ дзы дзæвгар 
алхæдтой. Ахæм даргъ фæндагыл фос нæ, фæлæ æппын куы 
ницы ласай, уæддæр дæ хъалонисджытæ цалдæр хатты ма 
æруромой, уый гæнæн нæй. Æмæ цæттæ уыдысты. Цалдæр 
ранæй æнцонæй аирвæзтысты, фæлæ ацы фæзилæны... Уый 
хæд размæ сæ дыууæ милиционеры æрурæдтой. Сæ гæххæт- 
тытæм сын æркастысты. Цыма сæ цы хъæуы, уый Махар 
æмæ йе ’мбал нæ зыдтой. Се ’хца раттынæввонг — цæттæ, 
нымад. Дæс туманы. Ныр, ай-гъайдæр, фылдæр уыдзæн аргъ, 
фæлæ уæд асламдæр уыд. Тынг хорз æхца сын лæвæрдтой. 

Даргъ фæззыгон фæндаг 
179 
Цалдæр минутмæ дæ дзыппы къæркъæргæнаг дæс туманы авæр, 
уый æвзæр у? Дæ былтæ асæрф æмæ — фæндараст. 
Ацы фæндагыл Махар æмæ йе ’мбалы хуызæттæ цал æмæ 
цал цыд! Хъалонисджытæ æнæ æруромгæ, æнæ басгаргæ ис- 
кæй ауагътаиккой, уый та, сармадзаны дзыхмæ йæ æрæвæр, 
уæддæр æй нæ бауырндзæн. Æмæ æвронгæй ахæм æхцатæ 
исын чи сахуыр, уый дын йæ фæтк халы? Ай-гъайдæр, хъа- 
лонисджытæ фæндаггæттæй цы астигъынц, уый иууыл сæхи 
дзыппытæм нæ хауы, æнæмæнг, цалдæрырдæм фæкъабаз 
вæййы, фæлæ йæ фылдæр сæхимæ кæй баззайы, уый дызæр- 
дыггаг нæу. 
Махар стигъджытæй иуы, сержанты дзыппы, æмхæст дæс 
туманы атъыста. Уый йæм, раст цыма йæ мызд у, йæ сурхид 
ыл акалд, афтæ æркаст æмæ йæ йæ хæдоны риуы дзыппы 
иннæ æхцаты æхсæн арæхсгæ сæвæрдта. Бахудт æмæ загъта: 
— Фæндараст. 
— Бузныг. 
Сæ къухтæ дæр ма кæрæдзимæ батылдтой, кæрæдзимæ ба- 
худтысты. Цыма кæрæдзийы рагæй зыдтой кæнæ рагон хæ- 
лæрттæ уыдысты. Æмæ цы? Сæ иутæ дæр æмæ иннæтæ дæр, 
цы сæ кæнын хъæуы, уый зыдтой æмæ æнæ иу уæлдай ныха- 
сæй сæ хъуыддаг ахицæн. Æмбаргæ адæмы фембæлд. 
Ацы зæххыл алцæмæн дæр аргъ и. Фæндагыл цас раттын 
хъæуы, уый ды куыд зоныс, æхца чи исы, уый та йæ ноджы 
хуыздæр зоны. Нæ! Уæддæр ма радзур-бадзур кæндзысты, иу 
дзы иннæйы къахдзæн, иу дзы иннæйы куыд асайа, ууыл 
архайдзæн. Æдзæлгъæд, рæстæгсафæн ныхас. Уæлдайдæр, 
паддзахадон автоинспекцийы кусджытæ... тынгсæдзæсгом сты, 
æфсарм нал зонынц. Сæ сæйрагдæр куыст шофырты стигъын 
кæй у, уый алчидæр зоны, фæлæ алцæмæн дæр бæрц и, фæтк, 
æгъдау. 
Иу аз сæ ацы ран, дыууæ фæндаджы кæм фæсаджил вæй- 
йынц, уым ацахстой. Ацы бынат къæппæджы хуызæн у. Ныр 
дзы куыд ничи лæууы. Æрталынг, стæй, æвæццæгæн, сæ хæс 
сæххæст кодтой, сæ мызд бакуыстой æмæ ацыдысты. 
Радзур-бадзур, раууил-баууил, сæ гæххæттытæм сын иуыр- 
дæм кастысты, иннæрдæм сæ зылдтой. Уæд цы сым-сым кæ- 
ныс, æхца уæ хъæуы æмæ зæгъ: «æриут æхца»,— æмæ ахи- 
цæн. Махар лейтенайты дзыппы цыппар гæххæтты фондз æмæ 
ссæдзгай сомтæ нытътъыста. Уый сæ систа, æркаст сæм, йæ 
цæстытæ ферттывтой: 
— Уыдон цы сты? 
Махары уæнгты цыдæр риз ацыд. Кæд æхца нæ исынц 
æмæ дзæгъæлæхст фæци? Уæдæ йын уый цы ныхас у! Уай- 
тæккæ йæхи æрæмбæрста, æхца ма исой, уымæн уæвæн нæй! 
Милицæйы дарæсы фæндаггæрон сахат чи алæууа, уый дæр 

180 
Агънаты Гæстæн 
фæндаггонты стигъыныл ма ныллæууа, уый гæнæн куыд и? 
Уыцы куыстмæ сæрмагондæй уый тыххæй куы бацæуынц. 
— Ома, куыд цы сты? — Махар æм йæхи нал баурæдта. 
Кæд, бæгуылæгау йæ цуры цы хистæр лейтенант лæууы, уый 
афтæ ’нхъæлы, æмæ Махар ацы фæндагыл фыццаг хатт цæуы, 
уæд рæдийы. 
— Æз зноны шофыр нæ дæн. 
— Уый мæнмæ нæ хауы. 
Сылгоймæгтæй ма вæййы ахæмтæ. Зоныс æй — сразы уы- 
дзæн, чысыл фæстæдæр дæ хъæбысы абырдзæн. Нæ! Уæддæр 
ма хъуыддаг иваздзæн, цас у, уымæй йæхи зынаргъдæр кæн- 
дзæн. Хисайæн митæ. Æмæ, чи зоны, уыдон кæйдæртимæ 
фидауынц, æрмæст Махаримæ — нæ. Махар хъæмп хос нæ 
хоны, дзыкка сиримæ нæ фæивддзаг кæндзæн. 
Хистæр лейтенант æхца Махары æмбалмæ æппарæгау ба- 
кодта: 
— Дæс æмæ ссæдз туманы хъæуы. 
— Цавæр дæс æмæ ссæдз туманы? — Махары цæстытæ 
фырдисæй рацæйтахтысты, цæхæртæ акалдтой. Ацы хомбыл 
сæ, æвæццæгæн, сывæллæттæ ’нхъæлы, æдылытæ сæ хоны. 
О, фæндаггæтты стигъ, фæлæ алцæмæн дæр уаг и. Сæ удтæ 
куы схауой, уæддæр сын дæс туманæй фылдæр нæ ратдзысты. 
Абон сын дæс æмæ ссæдз туманы ратт æмæ дæ райсом миныр- 
дæг бацагурдзысты. Æмæ Махар фидарæй загъта: 
— Махмæ дзæгъæл æхцатæ нæй. 
Æхца сæм уыд, фæлæ дзæгъæл æхца — нæ. Акæс-ма уыцы 
дыууæ хомбылмæ, милицæйы дарæс скодтой, уæд хъуамæ 
Махар æмæ йе ’мбалыл сæ сæт калой? 
— Уæдæ уæд... 
— Махмæ æндæр æхца нæй,— Махар æмæ йе ’мбал цæс- 
тæнгасæй кæрæдзийы бамбæрстой. Удæгас æрхъуыдыйæн у, 
исты амал кæндзысты. Цыфæнды куы уа, уæддæр сын дæс 
туманæй фылдæр нæ ратдзысты. 
— Уæдæ уæд немæ цомут. 
— Ацæудзыстæм. 
Цæмæндæр Махар æмæ йе ’мбал ницæмæй тарстысты, цы- 
дæр ныфс сæ уыд. Ныхас цыд, чи сæ лæгдæр у, ууыл. Æмæ, 
табуафси — бавзарæнт. Цы сæм æнхъæлмæ кæсы, уымæн ницы 
зыдтой, фæлæ цæуылдæр сæ зæрдæ дардтой. 
Бакодтой сæ дынджыр кæртмæ. Хъæды хæдзарады къан- 
торы кæрт. Хистæр лейтенант сæм уыцы сæрыстыр, уыцы 
æнæрвæссонхуызæй сæ гæххæттытæ баппæрста, ома ардыгæй 
уын аирвæзæн нал и. Æмæ кæртыл йæ цæстытæ ахаста. Бæр- 
зонд дурын быру, йæ сæрты сындз тел уагъд. Æфсæйнаг бæр- 
зонд кулдуар. 
— Райсом сæмбæлдзыстæм,— загъта хъалонисджытæй иу, 

Даргъ фæззыгон фæндаг 
181 
æмæ йе ’мбалимæ æфсæйнаг кулдуары гыццыл дуарæй ахызт, 
Махаритæм бахудт. Тызмæг, æдзæсгом, налат худт. Кулдуар 
цы дынджыр гуыдырæй ныхгæдта, уый дæгъæлтæ цалдæр 
хатты амонæн æнгуылдзы алыварс æрзылдта. Цалдæр хатты 
йе ’мбалимæ фæстæмæ ракастысты. Чи зоны, æнхъæлдтой: 
ныртæккæ Махаритæ сæ фæстæ разгъордзысты, сæ цуры сæ 
зонгуытыл æрхаудзысты æмæ сæ хатыртæ курдзысты, цы æхца 
агурынц, уый цингæнгæ сæ иуы дзыппы атъысдзысты. Махар 
дæр æмæ йе ’мбал дæр сæ бынатæй нæ фезмæлыдысты. Нæ! 
Бынтон æдыхст нæ уыдысты, фæлæ цыдæр ницæйæгты бын 
атулой, рагацау сæ къухтæ сдарой, уый дæр нæ уыдзæн. 
Адæймаг уавæртæй аразгæ кæй у, бирæ уавæртæ та адæй- 
маг йæхæдæг кæй аразы, Махар ууыл дызæрдыг никæд кодта 
æмæ ууыл ныр дæр дызæрдыг нæ кæны. Адæймаг æрхъуы- 
дыйæн у. Суанг, чи зоны, мæлæтæй дæр аирвæзæн и. 
Дынджыр, уæрæх кæрты электрон цырæгътæ рухс дард- 
той, спичкæйы къопп дзы нæ бааууон кæндзынæ. Æмæ йыл 
Махар дæр, йе ’мбал дæр цалдæр хатты аивæй сæ цæстытæ 
ахастой: ацы цъысымæй цы мадзалæй ис алидзæн? Æддаг 
бакастæй та сæхи афтæ ’вдыстой, цыма ахсæв æнæмæнг ам 
æрфысым кæнынмæ хъавынц, цыма сæ цагъары хъысмæтыл 
разы сты. 
Цъысымæй аирвæзын хъуыд, фæлæ куыд? Иу мадзал: гæс- 
мæ фæлæбур, дæ быны йæ афсæр, йæ дзыхы йын исты пысул 
атъысс, йæ цæнгтæ йын фæстæмæ æрыздух, æрбæтт сæ, къæх- 
тæ дæр афтæ. Кулдуарыл мæцъистæй схæц — æмæ размæ! 
Фæлæ нæ! Дуар чи арæзта, уый Махар æмæ йе ’мбалæй хин- 
дæр разынд. Бинаг æвдузæнтæ пъланыл — лулæтæ дзы хæрд- 
мæ тъыст, фæлæ уæллæгтæ... Уыдоны лулæтæ — бынмæ конд... 
Æмæ ацу, афтæмæй дуар раппар. Уыцы дыууæ стигъæджы 
дзæгъæлы цин кодтой. 
Райгуырд ног фæнд: цы кæнын хъæуы, уый сабырæй, 
æууæнкæй. Æмæ гæсмæ, кардзыд зæронд лæгмæ, сæхи балас- 
той. Фæлмæн ныхас, уæздан ныхас. Раст цыма сæ рагон хорз 
зонгæйыл сæмбæлдысты кæнæ сæ тугхæстæг уыди. Ахæм уар- 
зон æхсæв фæйнæ арахъхъы баназ, уæд æвзæр нæ уаид, адæй- 
маг кæмфæнды дæр адæймаг куыд уа, цæмæй дуне сабыр уа, 
уый тыххæй. 
Хуыцауы сконд зæронд лæг сæм хъуыста, йæ былтæ-иу 
базмæлыдысты, йæ цæстытæй худт, йæ лæдзæгæй-иу пъол 
æрхоста, цыма афтæ зæгъынмæ хъавыд: цæй, кæд уæм исты 
ЧЯ» УæД аей рахæссут, цы мын мæ комыдæттæ уайын кæнут. 
Йæ бакастæй бæрæг уыд: Чермены цæссыгæй «нæ» нæ зæгъ- 
дзæн. Уæвгæ, ахæм æхсæвгæс ис, æмæ аназын чи нæ уарзы? 
Хорз ныххуыф æмæ æхсæв-бонмæ фæхуыррытт кæн, дæ къах 

182 
Агышты Гæстæн 
дæр ма атил. Райсом тыххæйты рабад, тыххæйты дæ цæсты- 
тæй ракæс. Уый дын æхсæвгæс. 
— Уæд та фæйнæ сыкъайы баназиккам?.. — æхсæвгæс ба- 
худæндзаст, йæхиуыл схæцыд. Акæс-ма, цахæм парахатзæр- 
дæ уазджытæ йæм æрфысым кодтой. 
— Æмæ цы кæны. 
— Уæддæр мах никæдæм тагъд кæнæм, бафæлладыстæм 
æмæ райсоммæ баулæфдзыстæм,— Махар машинæмæ ацыд, 
æртæ авджы æрбахаста, газеттæй æмбæрзт чысыл стъолыл сæ 
æрæвæрдта. 
— Æртæ авджы? Æмæ æгæр нæ уыдзысты?— зæронд лæг 
сыстад, фарсты нысаны хуызæн размæ ракъæдз.— Цыдæр аком- 
дзаг кæнинæгтæ мæм уыди. 
Стъолы лагъзæй дзулы æрдæг, салæ, къалбасы карст æмæ 
хъæдындзтæ райста. Стъол фæфынгхуыз, фæцардхуыз. 
Иу гаджидау иннæйы ивта, иуæй иннæ — зæрдиагдæр, 
иуæй иннæ — ахсджиагдæр. Ноджы кæрæдзийы сырдтой, иу 
сæ иннæйы æййæфта. Цыма сæ фæсте исчи сырдта, цыма 
кæрæдзиуыл цæгтæй баст уыдысты. Æмæ сæ, æцæгдæр, сырд- 
та рæстæг. Вагоныйас машинæйы гуыффæ барæвзар хæрз- 
хаст уæнгуытæй йæ тæккæ дзаг. Алы сæрæй дæр цас ахау- 
дзæн суткæмæ? Æххормаг, æнæ дон, цыма ауыгъд сты. Цас 
зиан сыл æрцæудзæн? Æмæ цæмæн? Махар æмæ йе ’мбал 
Уæрæсейы къуымты æххормаг, æнæдаст æмæ æнæхсадæй уый 
тыххæй рахау-бахау кæнынц, цæугæ цард уый тыххæй кæ- 
нынц, цæмæй сæ фæллой, се ’хца цæттæйæ сæ дзыппытæй 
фесæфой? Нæ! 
Æхсæвгæсыл арахъхъ уайтагъд фæбæрæг, йæ быны йæ 
афсæрста. Махар иу хъуыддаг раджы бафиппайдта: карз нозт- 
мæ æнахуыр миниуæг и: цас дзы фылдæр нуазай, уыйас дзы 
зæрдæ ноджы фылдæр агуры, иу агуывзæ иннæ агуывзæйы 
йæ фæстæ ласы. Нæ! Скъæфы, цыма рæхысы цæгтæ сты, 
кæрæдзийæ ратонын нал фæкомынц. Махар æртæ сыкъайы 
банызта, уæд æгъгъæд, иу æртах дæр нал, алыг. Цыфæнды 
гаджидау дгер рацæуæд, цыфæнды хатыд æм æркæнæнт, уæд- 
дæр — нал! Йæ фыд йæ цуры куы рабадид, уæддæр нал бана- 
зид. Алкæйы бон уыцы рæхыс афоныл фæлыг кæнын нæу, 
æмæ сæ быны мизынмæ æрцæуынц, пъолтæсæрфæн пысултæ 
сæ рауайы. Фæлæ уыцы изæр Махар æмæ йе ’мбал иу агуыв- 
зæ дæр нæ аздæхтой. Æмæ сыл зынд, Махары ’взаг къæзыд, 
суйтæ кодта, йæ рустæ, йæ былтæ куыд æргæлиртæ, куыд 
æрзæбултæ сты, уый æнкъардта. Уæдæ йе ’мбал дæр хуыздæр 
уавæры нæ уыд. 
— Хорз нозт у, — загъта, йæ былтæ æууилгæ, æхсæвгæс. 
— О, — загъта Махар. — Махмæйы хуызæн нозт никæм и, 
сыгъдæг хорæй конд, адæймаг дзы нæ риссы. Нæ поезды раз- 

Даргъ фæззыгон фæндаг 
183 
мæ Мæскуыйы цы адæм рацæуы, уыдонæн сæ фылдæр арахъ- 
хъагур вæййынц. О, о! Арахъхъагур. Ирон арахъхъ сой у, 
сой,— æмæ та агуывзæ йæ былтыл сдардта, цыма дзæм-дзæмы 
суадонæй анызта, афтæ æхсызгонæй сулæфыд. Уыцы уысм йе 
’мбалимæ фæкомкоммæ сты, æмæ сæ ныххудынмæ бирæ нал 
хъуыд. Тыхамæлттæй сæхиуыл ныххæцыдысты. 
Æцæгдæр, уыцы æвæджиауы дзæнæты нозт Махар æмæ йе 
’мбал Дзæуджыхъæуæй семæ раластой. Дæс дæргъæлвæс, 
рæсугъд урс авджы, фæйнæ балоны та ирон арахъхъ. Махар 
фæндагыл цæуы, уæд æдзухдæр йемæ арахъхъ ласы, цалдæр 
авджы ма сæвæр, уый гæнæн нæй. Цард æй бирæ цæуылдæр- 
ты сахуыр кодта. Хатт афтæ вæййы, æмæ дæ дæс-фынддæс 
туманæй ницы сараздзынæ, иу арахъхъы авгæй — сараздзы- 
нæ. Нæ дæ бахъуыдысты, — фæстæмæ сæ слас, сæ бынат дын — 
цæттæ. Махар йæ хæдзары иу агуывзæ тыххæй куы баназы, 
уæд ма дын искæм... Уæлдайдæр, фæндагыл. Хуыпп дæр нæ! 
Мæнæ йæм ныр дæр фондз авджы ис. Дæлæмæ цæугæйæ нæ 
бахъуыдысты. Табу Хуыцауæн, кæд æй иыр дæр сæ сæр нæ 
бахъæуид. Дыууæ авджы ма йæм, Ирыстоны хуыздæр цы 
нозт ис, уымæй — хуымæтæджы къранты дон. Æрмæст сæ 
арахъхъы æвгтæй нæ раиртасдзынæ — сæ сæртыл арахъхъы 
сæртæ, бæстон æхгæд, сæ фæрстыл, æцæг арахъхъытæ кæй 
сты, уый æвдисæндартæ — этикеткæтæ. Æнæ нуазгæ дын нал 
и, уæд уыдонæй дæр æрæвæр, куыд арæхсыс, афтæ сай, цыма 
æцæг карз нозт нуазыс, афтæ-иу ныккæрз, дæ цæстытæ фæ- 
цъындгæнæгау кæн, дæ былтæ æрбанцъылдтæ кæн. Æрмæст 
дыл дæ уазæг ма фæгуырысхо уæд. 
Уыцы изæр дæр æнæдаст къуылых зæронд лæгимæ уыцы 
æвæджиауы нозтæй нуæзтой, æхсæвгæс — æцæг арахъхъ, 
уыдон та — къранты дон, алы хæдзары дæр сæх-сæхæй цы 
дон кæлы, бирæтæ сæ цæхæрадæттæм парахатæй цы дон фæуа- 
дзынц, уымæй. Æхсæвгæсы æмхуызон се ’взæгтæ уымæй къæ- 
зыдысты, æхсæвгæсы хуызæн сæ рустæ уымæй фæсырх сты, 
æхсæвгæсы æвзаджы хуызæн се ’взæгтæ дæр суйтæ уымæй 
кодтой. Ныхас зæгъын уымæй нал фæрæзтой. Æрмæст-иу кæ- 
рæдзимæ сæ цæст куыд æрныкъуылдтой, цæстæнгасæй-иу кæ- 
рæдзийæн куыд ацамыдтой: хъуыддаг хорз цæуы, уымæн æх- 
сæвгæс ницы зыдта. Махар æмæ йе ’мбал куыддæр æхсæвгæ- 
сы федтой, афтæ йæ бамбæрстой — сæхи у. Уыдон уыдзысты 
судзин, æрцындз, уый та — æндах, æмæ сæ куыддæриддæр 
фæнда, афтæ йæ сæ фæстæ ласдзысты. Куы сбадтысты, уæд 
иу ныхас дæр иронау не скодтой, уымæн æмæ сæ ныхасы сæр 
нæ хъуыд. Цæстæнгасæй, мидхъуыдыйæ кæрæдзийы æмбæр- 
стой: сæ уазæгуарзон фысым цас фылдæр æмæ тагъддæр ба- 
наза, афтæ ардыгæй æнцондæр æмæ тагъддæр аирвæздзысты, 
алы агуывзæ дæр дуаргомгæнæг уыд. 

184 
Агънаты Гæстæн 
Æмæ нæ фæрæдыдысты. Æхсæвгæс Махары фæстаг га- 
джидау нал фехъуыста, æррæдзæ-мæдзæ кодта, йæ сæр ауыгъ- 
дау æрзæбул, зæронд, чъизи хуыссæныл æрдыдагъ æмæ йæ 
хуыр-хуыр райхъуыст. Сæ уазæгуарзон фысымæн ма бæргæ 
арфæтæ кодтой: хорз фынтæ куыд фена, Хуыцауы уазæг куыд 
уа, фæлæ уый ацы мæнг дунейы цæрæг нал уыд. Иу арахъ- 
хъы авг баназ, уæд уый чысыл у! Йæ цуры сармадзантæй куы 
æхстаиккой, йæ цуры атæмон бомбæ куы срæмыгътаид, уæд- 
дæр æй нæ фехъуыстаид, уæддæр æй нæ базыдтаид. 
Махар, цыма йæхи дзыпмæ нывнæлдта, афтæ æхсæвгæсы 
дзыпмæ барджынæй нывнæлдта, иумæ, иннæмæ æмæ, æп- 
пынфæстаг, дæгъæлты бастыл фæхæст. Кулдуар цы гуыды- 
рæй æхгæд уыд, уый дæгъæл дзы нæ разынд. О, налат, хи- 
нæйдзаг стигъджытæ, афтæ у, уæдæ?! Æхсæвгæсыл сæ зæрдæ 
нæ дардтой. Хорз. Дæгъæлтæ чи ахаста, кæд уый йæхи рувас 
æнхъæлы, уæд Махар та йæ къæдзил у. Æмæ æфсæйнаг лыг- 
гæнæн чысыл хырх гуыдыры хъусыл æруагъта. Дыууæ, фыл- 
дæр-фылдæр цыппар минуты æмæ гуыдыры хъус, кæстæр 
æнгуылдзы стæвдæн æфсæйнаг, адзæнгæл. Гуьгдыр иуварс 
фæцæйæхста, фæлæ — нæ, æхсæвгæсы бынатмæ згъорæгау 
бацыд, зæронд лæджы цур æрлæууыд, цыма марды цур лæууы, 
æмæ загъта: 
— Рухсаг у, нæ хæларзæрдæ фысым. — Цæхгæр фæзылд, 
гуыдыр ын йæ дуары рахæцæныл æрцауыгъта æмæ — ма- 
шинæмæ! Махар ницæмæй тарст, уæддæр кæртæй рацыд са- 
быргай, æнæ уынæрæй. Йе ’мбал кулдуар рахгæдта. Цыдæр 
уысм Махары сæры февзæрд: æхсæвгæсыл æдде дуар æрæх- 
гæн, фæлæ цæмæн? Уый райсом сихорафонмæ дæр нæ рай- 
хъал уыдзæн. Дыууæ хъалонисæджы куыд фæфыдæнхъæл 
уыдзысты, уый йæ цæстытыл уад. Цы рамбылдтой? Алцæмæн 
дæр бæрц и. Æгæр хæлоф нæ хъæуы, æнæууылд комдзаг хъуы- 
ры ныхсы. 
Махар кæртæй чысыл куы рацыд, уæд йæ КамАЗ афтæ 
тагъд аскъæрдта, æмæ сæ уæлдæфы стæхынмæ бирæ нал хъуыд. 
Ныр сын сæ фæстæ цæхх кæнæд... 
Нæ! Уыцы къорд азы æвзæр нæ бакуыста, йæхиуыл уæд 
фæхæцыд. Æнцон ын нæ уыд, фæлæ æнцонæй кæм цы ис? 
Уæд йемæ даргъ балцыты чи цыди, уыдон ма йæ абон дæр 
æрымысынц. Цæмæн сыстырзæрдæ йæ КамАЗыл? Алчи ахæм 
куыст куы агуры. Æгъгъæд фæуæд, алцæмæн дæр йæхи рæс- 
тæг и. Стæй йын ныр æнцондæр у, уæдæ йæ пайда дæр... 
Табу Хуыцауæн. Йæ зæронд æмбæлттæ ма йæ æрæджы дæр 
абæрæг кодтой. Фæстæмæ КамАЗыл кусынмæ нал сразы уаид? 
Барæвзар машинæ йын ссардзысты. Махаримæ-иу сын æн- 
цон уыди, уыимæ кæрæдзийы хорз æмбæрстой, йемæ арвы 

Даргъ фæззыгон фæндаг 
185 
кæронмæ дæр ацу — фæстæмæ æрыздæхтаис дзагармæй. Уæл- 
дайдæр та ныр — фæндæгтæ дын алырдæм дæр — уæрæх, 
лæгъз. Куыддæриддæр арæхсыс, дæ куыст цæудзæн афтæ. 
Фæндагыл фæзыны искуы иу хæдтулгæ. Райсом ыл сæдæ- 
гай æмæ мингай машинæтæ дыууæрдæм тын нывæндæгау кæн- 
дзысты, иу дзы иннæйы разæй фæуыныл йæ быцъынæг 
тондзæн. Махар тагъд никæд кодта. Кæдæм фæндæгтæ дæ 
сæрыл хæссыс? Кæд тагъд кæныс, уæд раздæр рацу. Ацы 
машинæйыл кусын куы райдыдта, уæд та бынтондæр, тагъд 
цы у, уый нал зоны. Æнæхъæн бон раздæр ын, кæдæм æй 
цæуын хъæуы, цал сахатмæ, уый — бæрæг. Æмæ æдыхстæй 
дæ хæдтулгæ фезмæлын кæн. Мард куы фæласы, уæд цыма 
йæ машинæ дæр мæрдджын вæййы: æнкъард, йæхимæхъусгæ 
фæтулы. Хатгай Махармæ афтæ фæкæсы: ныртæккæ йæ ма- 
шинæ скæудзæн, йæ къуыбар цæссыгтæ æркæлдзысты. Æмæ 
уый искæйы бауырндзæн æви нæ — Махар йæ машинæйæн, 
адæймагæн куыд тæригъæд кæнай, афтæ фæтæригъæд кæны. 
Бауром æй æмæ йыл дæ уырзтæ фæлмæн ахæсс, дæ цæнгтæ 
йыл æрбатух. Уыцы хъуыдытæ уæлдай арæхдæр йæ сæры 
февзæрынц, зиан машинæйы куы февæрынц, цалынмæ ма- 
шинæ иу-дыууæсæдæ-æртæсæдæ метры ацæуы, уæдмæ. Цæ- 
мæндæр уыцы рæстæг нытътъанг вæййы. Райваз-байваз бай- 
дайынц, иуырдæм, иннæрдæм æмæ... Зиан машинæйы æвæ- 
ринаг у æмæ йæ сæвæр, сбадут æмæ фæци. Мард йæ зæххы 
хайыл сæмбæлын кæнын хъæуы æмæ йæ сæмбæлын кæн. 
Махар йæ машинæ тагъд никæд фескъæры. Уæддæр... Иу 
хатт ын бауайдзæф кодтой: æгæр тагъд нæ кæны? Тагъд не 
скъæрдта, фæлæ, æвæццæгæн, мæрдджынтæм афтæ фæкаст. 
Мард ласы, зæгъгæ, уæд хъуамæ уæртджын хæфсау быра 
размæ. Ноджы, судзаггаг зиан куы уыдаид, фæлæ фыдæлтык- 
кон зæронд ус, ичъынайы калмау уæлæуыл чи баззад, ахæм. 
Уæддæр Махар загъта: «Куыд уæ фæнды, афтæ. Æз сымах 
тыххæй тагъд кæнын, æндæр...» Хъуамæ сын загътаид: æн- 
дæр уæ зæронд хæррæгъ уæ фæды-фæдмæ дæр ма баныгæ- 
нут. О, цæуыннæ, загътаид сын афтæ! Махар рагæй дæр хи- 
уылхæст у. Æнæууылд, раздæр цалдæр хатты кæй не скæрда, 
ахæм ныхас дзы кæд схауд? 
Тагъд хъуамæ уыдон кодтаиккой. Цалынмæ чырын æмæ 
чырыны сæр машинæйæ исой, цæмæндæр, автобусы чи фæба- 
ды, уыдон зæхмæ фæхизынц, мæнæ-мæнæ чи кæны, ахæм 
сывæрджын устыты хуызæн. Веноктæ æмæ дидинджытæ ис- 
гæйæ адæмыл сым-сым бахæцы. Цалынмæ уыцы къуыппытæ- 
дзыхъхъытæ, калм дæр тыххæй кæм абырдзæн, уыцы къæдз- 
тæ-мæдзтæ нарæг фæндагыл чырын хæссой, уæдмæ цæйбæрц 
рæстæг аивгъуыйдзæн? Уæлдай диссаг та, уæлмæрды цы даргъ 

186 
Лгънаты Гæстæн 
ныхас кæнынц, уый у. Се ’фсæртæ феуæгъд вæййынц, куы- 
рой сыл разилы. Мæгуыр, æгас ма куы уыд, уæд, йæ тъымы- 
тъымайы дæр цы нæ уыд, ахæм цыдæртæ дзы фæдзурынц. 
Дыууæ ныхасы зæгъ æмæ ахицæн, адæмы ауадз. 
Мæнæ Дзибусы йæ ингæны цур куы æрæвæрой, уæд та 
уым дæр ныхас ивылдзæн, кæрæдзийы дзыхæй дзырд скъæф- 
дзысты. Цы кусæг уыд? Цавæр адæймаг уыд? Æнæмæнг æй 
рæсугъд, кæркæ-мæркæ ныхæсты стухдзысты, фæлæ сæм исты 
бар дардзæн? 
Махар Дзибусы цæсгоммæ дзæбæх не ’ркаст. Æмæ йæм 
цæмæ кастаид? Чи йын у? Цы йын у? Алы бон дæр цал 
амæлы! Минтæ. Æвæццæгæн, милуантæ. Æмæ цы? Ницы. 
Адæймаг чырыны йæхицæн фынæй кæны æмæ фынæй кæ- 
нæд. Махары хæс у зиан афоныл, æнæкъуылымпыйæ уæл- 
мæрдмæ фæхæццæ кæнын, æхца уый тыххæй исы, æмæ йæ 
куыст ахицæн. Уæддæр адæймаг адæймаг у — кæй ласы узгæ- 
узгæ йе ’цæг дунемæ? Нæлгоймаджы? Сылгоймаджы? Æры- 
гон, зæронд? Æмæ хатт, чырыны уыцы æнцад-æнцойæ йæхи- 
цæн чи хуыссы, уымæ ракæсы. Цал азы йыл цæуы, уый цæс- 
тыты иу ахастæй, иу фæкастæй базоны. Фæрæдийы аз, аз 
æмæ ’рдæг дæр фæуæд, фылдæр-фылдæр, дыууæ азы. Уый- 
бæрц стæм хатт фæрæдийы. Кæддæра мардæн йæ кар базо- 
нид æви нæ, æрмæст уый тыххæй дæр ыл йæ цæст ахæссы. 
Æмæ цыдæр æфсонæй искæй афæрсы: цал азы цыд ацы æна- 
мондыл? Фылдæр хатт, куыддæриддæр йæхæдæг фæхъуыды 
кæны, рауайы афтæ, цыма йын сахатырдæджы размæ йæ пас- 
портмæ æркаст. Йæхæдæг йæхиуыл дисæй амæлы. Æвæццæ- 
гæн ын уыцы æвæджиауы миниуæг Хуыцауæй лæвæрд у, табу 
йын æрбауа. Марды цæсгоммæ æркæсгæйæ, æгас ма куы уыд, 
уæд цæуыл хæст уыд, цы куыст кодта, цавæр адæймаг уыд, 
уый ма-иу куы базонид. Æмæ уый дæр иуцасдæр базоны. Цал 
азы цыд Дзибусыл? Мæнæ Махары æмгар. О, æмгæрттæ сты, 
иу азы гуырдтæ. Æви дзы Дзибус чысыл хистæр у. Æвæццæ- 
гæн, иу азы бæрц. Нæ, уыйбæрц хистæр дзы нæ уыдзæн. Куы 
схæццæ уой, уæд истыхуызы искæй афæрсдзæн. Кæддæра, 
фæрæдыд? Æнхъæл нæу, фæлæ цы нæ вæййы. Уæдæ адæй- 
маг дæр... æвæццæгæн, æвзæр адæймаг нæ уыд, зæрдæхæ- 
лар, уарзон адæймаджы цæсгом ын и. Саукусæг кæй нæ уыд, 
уый бæлвырд у, ууыл Махар йæ сæр лыгмæ дæтты. Мæнæ 
интеллигенцийæ кæй хонынц, ахуыргæнæг, дохтыр, ахæм 
цыдæр... Заводы иу дзæнгæрæгæй иннæ дзæнгæрæгмæ чи 
фæкуыста, кæнæ колхозы хуры уа, къæвдайы уа, йæ уыргтæ 
чи рафтыдта, уыдонæй нæу. Уæд йæ цардвæндаг йæ цæсго- 
мыл Æрфæныфæдау бæрæг дарид: æнцъылдтæ, раст ыл цыма 
згæхæрд гутонæй ауæдзтæ ауагъдæуыд, афтæ: æнкъард, æр- 
хæндæг. Уæвгæ, мæлгæйæ исчи йæ мидбылты худт? Нæ! 

Даргъ фæззыгон фæпдаг 
187 
Уæдд?æр фыдæбонгæнæг адæймаджы цæсгом мардæй дæр хи- 
цæн кæны: рухсы тæпп ыл нæ фæзыны, фæлмаст, фæллад, 
æгас&й куыд ссæст æмæ æргъæвст уыд, мæрдтæм дæр уыцы 
хуыз ахæссы. 
Цардæй бухъ чи кодта, цардæн, уæлибæхæн йæ дзадж- 
джынтæ хæрæгау йæ хъаймагъ кæй хъуыры ацыд, мардæй 
ма уый цæсгоммæ бакæс! Æвæццæгæн, амæлдзæн, уый йæ нæ 
фæуырны æмæ йæ цæсгом — уыцы ракæнонхуыз, ныфсджын, 
уæлахизгæнæджы цæсгом, цыма ныртæккæ мæлæты дæр æр- 
бырсдзæн, æрфæлдахдзæн, афтæ. Суанг мардæй дæр йе ’фсæст 
хуыз нæ фесæфы. Уадз, сынтæгæй цалдæр мæйы ма рахи- 
зæд, стджытæ æмæ дзы царм йеддæмæ мацыуал баззайæд, 
уæддæр йæ цæстæнгас — сæрыстыр. Махар сæ хорз зоны. 
Хуыцауыстæн, мардмæ фæкæсы æмæ цы кусæг уыд, уый ба- 
зоны. Махар бирæ нæ фæрæдийы... 
Æмæ æрцыд иу æвæджиауы хатдзæгмæ: фылдæр адæм 
мæрдтæм сæ уæлæуон цард ахæссынц. Давджытæ, фæлитой- 
тæ, фыдгæнджытæ... Æркæс сын сæ цæсгæмттæм æмæ сын 
айдæны уынæгау фендзынæ сæ ивгъуыд цард. Махары сæры 
бирæ хæттыты февзæры: чырыны мард нæй, фæлæ æгас адæй- 
маг, хинæй йæ тæккæ дзаг адæймаг. Ныртæккæ рабаддзæн, 
йæ хъæлæсыдзаг ныккæл-кæл кæндзæн æмæ зæгъдзæн: «Æз 
уæ сайгæ кодтон, чи мæм цы зæрдæ дары, уый мæ базонын 
фæндыд». Цыма, чи йæм цы зæрдæ дары, уый нæ зоны! Зоны, 
фæлæ йæ хъуамæ комкоммæ фена. Æцæгдæр, цыдæр уысм 
мард базмæлæгау кæны, йæ мидбылты бахуды. Æмæ Махар 
йæ сæр банкъусы: цы æдылы у. Иугæр адæймаг чырынмæ 
æрхауд, тъæпæнхъæумæ йæ фæласынц, уæд дзы дзæгъæл 
змæлдтытæ æмæ мидбылхудтытæ нал и. Уæд уый зæххæи хъа- 
цæн у. Цымæ ныр, чырыны фæйнæфарс цы дыууæ сылгой- 
маджы æмæ æртæ лæджы бадынц, уыдон, æхсай-æвдай кило- 
граммы хъацæн кæй ласынц, уый зонынц? Дзибус тынг мæл- 
лæг у, карз низимæ иу æмæ дыууæ боны кæй нæ фæтох кодта, 
уый бæрæг у: баихсыд. Æхсай-æвдай килограммæй фылдæр 
ницы хуызы ласдзæн. Æхсай-æвдай килограммы барæвзар 
хъацæн. Æмæ уый, йæ фæйнæ фарс цы адæм бады, уый нæ 
зонынц? Æгæр дæр ма. Уæддæр сæхи тъизæг æмæ кæуæг 
скодтой. 
— Дзи-и-бус, Дзи-ибу-ус,— йæ бинойнаджы хъæлæс. Къæ- 
зы, ризы.— Куыд ма уыдзынæн дæ фæстæ? 
Махар йæ был акъуырдта. Куыд ма уыдзæн йæ фæстæ! 
Кæд æхцаджын лæг уыд, уæд де ’хцаты суадон фескъуыд, 
фесæфт, царды бæркæдтæ, царды хорздзинæдтæ дæм цы ну- 
кыл цыдысты, уый ауæзт æрцыд. Нæ! Бынтон гаффуттæй нæ 

188 
Агънаты Гæстæн 
баззайдзынæ, æвæрæнтæ ма дæм уыдзæн. Мыст дæр ма фæс- 
тауæрц кæнын куы зоны, уæд адæймаг... 
Махар афтæ хъуыды кæны, Дзибус, къæркъæргæнаг сырх 
гæххæттытæ йæ дзыпмæ æнцонæй кæмæн цыдысты, æнæ ны- 
мадæй-иу сæ йе ’хцадоны чи афсæрста, уыдонæй нæ уыд, 
æхцатæй хъулæй хъазæгау нæ хъазыд. 
Дохтыр уыдаид æви... Æмæ дохтырмæ ницы хауы? Иу 
операци скæн æмæ æхцайы гуцъула дæ дзыппы ауадз. Суанг, 
поликлиникæйы цы дохтыртæ кусы, уыдон дæр сæхицæн знæг- 
тæ не сты. Къуыри дыууæ-æртæ адæймагæн рынчыны гæх- 
хæттытæ сараз æмæ дæ фондз туманы — цæттæ. Ныр та, æвæц- 
цæгæн, ноджы фылдæр. Æмæ мæй ахæм гæххæттытæ цал 
саразæн и? Æмæ йæм уæдæ мæй йæ мыздæй уæлдай цас æр- 
бахауы? Ныртæккæ ахæм кусæг зын ссарæн у, цы бакуса, 
уымæй уæлдай æфтиаг кæмæ нæ хауы. 
Ахуыргæнæг... Институты, техникумычи кусы, ахæм ахуыр- 
гæнæг нæ,— уыдон æхцайы дзæкъултæ сты. Скъолайы ахуыр- 
тæнæг... Суанг уый дæр йæхи æнæпайда нæ уадзы. Дæ чызг 
кæнæ дын дæ фырты бæрæггæнæн фæбæрзонддæр кодта — дæ 
къух цы амоны, уый йын йæ дзыппы атъысс, урс гæххæтты 
рæсугъд тыхт чысыл лæвар ын йæ дæларм акæн. Уый дæм 
бахуддзæн æмæ дарддæр ацыд. Фæлварæнты рæстæг... Уæд 
хорз бæрæггæнæн, ай-гъай, зынаргъдæр у. Нæ! Ацы цард 
афтæ ссис, æмæ хъуамæ исты тонай. Мард мыст дæ хæдзар- 
мæ куы æрбахæссай, уæддæр хорз у, гæды йæ бахæрдзæн. 
Ницы дæм хауы, уæд сæфты фæндагыл цæуыс, уæд гаффутт 
кæныс. Ноджы, цæмæндæр, фæрсæй æрбахаугæ капекк бæр- 
кадджындæр у, цæсты тынгдæр ахады. 
— Уæддæр ма Дзибус ацы рæстæджытæ кæй æрæййæфта,— 
уый та, астæуæй цы лæг бады, уый хъæлæс у. 
Æртæ лæджы, раст цыма дзырд бакодтой, афтæ бадынц. 
Хистæр — уæле, кæстæр — кæронæй. Бæрæг у: иронау кæй 
дзурынц, сæ паспортты ирæттæ фыст кæй и, ирæттæ æрмæст 
уымæй не сты, фæлæ се ’гъдауæй, сæ фарнæй... Иу уæлдай, 
æнæджелбетт ныхас сæ никæмæй схауд. Сæ ныхас — уæззау, 
æнкъард. Кæронæй чи бады, сæ кæстæр, цыппар æмæ ссæдз, 
æхсæз æмæ ссæдзаздзыд лæппу,— уый та бынтон мадзура у. 
Æвæццæгæн, хъæуæй æрæджы рафтыд, йе та, чи зоны, хъæуы 
цæры, йæ фыдæлты фарнæй сидзæрæй нæма баззад. Горæтаг 
у, зæгъгæ, уæд афтæ æрсæрмдзаст æмæ уæздан нæ уаид, йæ- 
хиуыл цыфæнды тынг куы хæцид, уæддæр дзы цыдæр æнæ- 
джелбетт æмæ ракæнондзинад хъарид. Чи зоны, афонмæ йæ 
тамако систаид. Систаид, фæлæ йæ Махар иу пъæртт скæнын 
дæр нæ бауагътаид. Судзаггаг зианы уæлхъус бад æмæ тама- 

Даргъ фæззыгон фсендаг 
189 
ко дым, уый гæнæн куыд ис! Æппынфæстаг, Махары автобус 
тамакодымæндон нæу. Бабыхсæд. Нæ амæлдзæн. Кæд амæла, 
уæд æй Махар йæхæдæг Дзибусы фарсмæ æрæвæрдзæн, йæ- 
хæдæг æй лæвар уæлмæрдмæ аласдзæн. 
Махар ахæм даргъ фæндагыл фыццаг хатт нæ ласы зиан. 
Вæййы афтæ, æмæ йæ фарсмæ чи фæбады, уыдонæн се ’фсæр- 
тæ феуæгъд вæййынц, банцайыны хъомыс сын нал вæййы. 
Сæ ныхас хъæлдзæг ныхасмæ рахизы, суанг ма сыл худæг 
дæр бахæцы. Ноджы Чермены цæссыгæй куы ахуыпп кæ- 
нынц, уæд сыл базыртæ базайы, куы ныззарой, уымæ сæ бирæ 
нал фæхъæуы. Ныффынæйтæ вæййынц, сæ хуыррыттæй ма- 
шинæйы уынæр нал фæхъуысы. 
— Æцæг рæстдзинад нæ сæфы, иу бон ма фæуæлахиз уа, 
уый гæнæн нæй,— хистæр лæджы хъæлæс. 
— Уый афтæ у, фæлæ... Цæйбæрц зындзинæдтæ бавзæрста 
Дзибус!— дыккаг, астæуæй чи бады, уыцы лæджы хъæлæс. 
Чифæнды дæр дзурæд, Махарæн цы уæлдай у. Уæддæр... 
Куы сæмбæлдысты, мард машинæйы куы æвæрдтой, уæд сæ 
ныхас цас даргъ ахаста, фæлæ дзы алкæмæн дæр йæ хъæлæс 
ацахста. Хистæр кæны ивазгæ ныхас, сабыргай, цыма йæ 
алы ныхас дæр дард кæцæйдæр ласы. Астæуæй чи бады, уымæн 
ис цъæхснаг сыгъдæг хъæлæс, æвæццæгæн, зарынмæ хорз 
арæхсы. Кæронæй чи бады, æрыгон, уый хъæлæс — сабыр, 
фæлмæн. 
— Хъуамæ йын дыууын æвдæмы йæ райгуырæн бон бæрæг 
кодтаиккам, фæндзай дыууæ азы йыл сæххæст уыдаид, æмæ 
дын уый — бæрæгбон. Куыд бабын стæм, куыд! 
— Цы чындæуа. 
— Дыууадæс æмæ дыууиссæдз азы дæр ма ацæр! О, мæ бон 
бакæла, гъе! 
— Дæхиуыл фæхæц. Æвæццæгæн, адæймаг нæма райгуы- 
ры, уæддæр йæ цардвæндаг, йæ хъысмæт бæрæг вæййы. 
Дыууæ сылгоймаджы хæкъуырцц хъуысы. Сæ кæуындзæг 
та ма фæкъæртт уæд. Алцæмæн дæр уаг и. Махар иу хъуыд- 
даг раджы рахатыдта: адæм зианы уæлхъус тынгдæр кæрæ- 
дзимæ гæсгæ фæкæуынц, кæрæдзийы цæстмæ хъарæггæнæг 
æмæ къуыбарцæссыг згъалæг свæййынц. 
— Æмæ ма цардæй исты куы федтаид. 
— Цæрæнбонты йæхи бахордта. 
— Æнæраст хъуыддаг никæмæн барста. 
— Фыццаджыдæр, йæхицæн. Æмæ бабын. 
Æнхъæлдæн, Махар зæххон лæджы мард нæ ласы, фæлæ 
зæды, адæмæн зынг чи самал кодта, уыцы Амыраны. Уагæр 
цы сарæзта ахæмæй? Цæуыл бахордта йæхи? Уæвг&, искуы 
мардæй æвзæр загъдæуыд? Æгасæй йæ быны чи мызта, уый 

190 
Агънаты Гæстæн 
дæр чырыны хъæбатырæй агæпп кæны, ахæм адæймаг дзы 
ацаразæм, æмæ арвæй стъалытæ фескъæфы. 
Даргъ фæндаг зæрдæйы дæгъæл у. Раст цыма Дзибусимæ 
иу сыхы схъомыл сты, рагæй фæстæмæ дæр дыууæ хорз хæ- 
лары уыдысты, æфсымæрты цард фæкодтой, Махар æй афтæ 
базондзæн. Æмæ æрмæст уый нæ — мæнæ йæ фæйнæфарс цы 
фондз адæймаджы бады, суанг ма уыдон дæр сæ зæрдæйы 
дуæрттæ байтындздзысты. Даргъ фæндаг æмæ арахъмæ иу 
миниуæг и: зæгъынмæ цы нæ хъавай, уый дæр дын зæгъын 
кæндзысты, сæ сусæгдзинæдтæм дын дуар базыхъхъыр кæн- 
дзысты, чи зоны, гом дæр æй бакæной. Акæс-ма... Махар 
цыдæр уысм аджих. Гъе, лæппу, дæ фæндагмæ кæс, науæд 
дын йæхæдæг йæхи дæ зæрдыл æрлæууын кæндзæн. Хуыцау 
бахизæд уымæй. 
Уæддæр, Дзибус ацы дунемæ кæд фæзынд, зæгъы, йæ рæ- 
сугъд? Иуæндæс æмæ дыууиссæдз азы размæ. О! Иу азы гуырд- 
тæ сты Махаримæ. Тагъд, дыууын æвдæмы, хъуамæ Дзибу- 
сыл дыууадæс æмæ дыууиссæдз азы сæххæст уыдаид. Царци- 
аты диссæгтæ! Æрмæст иу азы гуырдтæ не сты, фæлæ ма 
суанг иу боны гуырд дæр сты, ацы мæнг, æлгъыст дунемæ иу 
бон фæзындысты. Махар бонивайæнтыл рантыст. Дзибус та 
кæд, цымæ? Æгас куы уаид, уæд æй афæрсид, фæлæ ныр 
ницыуал зæгъдзæн. Ахæм ма дзы диссаг уа! Иу азы, иу боны 
гуырдтæ æмæ сæ иу нал и, йæ цард фæци, иннæ хæдтулгæйы 
рулыл фидар хæцы æмæ йын йæ мард фæласы, фæндаджы 
сау тагæй йæ цæстытæ нæ исы. Хъысмæт — тæрхонгæнæг, 
кæмæн цы скæрддзæн, Хуыцау йæ зонæг. Уæдæ Махармæ та 
афтæ кæсы, цыма цард нырма ныр райдыдта, цыма йæ цард 
нырма разæй и. Æмæ цы? Йæ цард нырма разæй и. Цы.сты 
дыууадæс æмæ дыууиссæдз азы? Дæс æмæ æртиссæдз азы дæр 
ницы сты. Адæймаг хъуамæ фондзыссæдз азы уæддæр фæцæ- 
ра. Махар, низ цы у, уымæн ницы зоны, æхснырсгæ дæр 
никæдма æркодта. Адæмы фылдæр гриппæй ахауынц, уымæ 
æввахс нæ цæуы. Æрыгон ма уыд, уæд йæхицæн фидарæй 
загъта: «Иу низ дæр нæ!» Æмæ йæм, æвæццæгæн, æмгæрон 
уымæн нæ уæндынц. Чысыл цыдæр банкъардта, уæд йæхи 
бафистæг кæны, цыма бон, дыууæ боны йæ цыфыддæр знаг- 
мæ хъæбысхæсты бацæудзæн, йæ мидуавæр афтæ скæны. Уæд 
йæхи æрдæгæй уæлæмæ их доны фехсы, йæ буар ссырх вæййы. 
Æмæ низ лидзæг фæвæййы. Махар, рынчыны гæххæтт цы у, 
уый нæ зоны. Дзибус та, йе ’мдæндаг, мæгуыр... Æвæццæ- 
гæн, æрдзæй лæмæгъ рахаста, тæлæссонд. Чи зоны, йæ орга- 
низм ахæм лæмæгъ уыд, æмæ низтæ йæхæдæг агуырдта, маг- 
нит куыд уа, афтæ сæ йæхимæ ’лвæста, афтæ сæ йæхиуыл 
ныхæста, йæхимæ сæ цъырдта. Æмæ иугæр афтæ у, уæд хъуа- 
мæ сæ ныхмæ ноджы хъæддыхдæрæй æрлæууыдаид, семæ 

Даргъ фæззыгоп фæндаг 
191 
карз хæсты бацыдаид, фæлæ... Æвæццæгæн, цæргæ-цæрæн- 
бонты гогызы цъиуы хуызæн уыд, зæххыл тыххæй хылд æмæ 
ныр сулæфыд, йæ бирæ низтæй ссæрибар. Махары хъуыды 
Хуыцаумæ хъыг ма фæкæсæд, фæлæ ахæм цардæй нæ цæрын 
хуыздæр у. Дæхи дæр æмæ, дæ алыварс чи ис, уыдоны дæр 
тухæнæй мар. Дæ бон дæ къæхтыл фидар цæуын куы нæ уа, 
дæ гуыр де ’мбæрц размæ куы нæ ахæссай, уæд уый цæй цард 
у! Мæгуыр, ньгр дзы йæ ус, йæ цот æмæ йæ хæстæджытæ 
фервæзтысты. Иæ бинойнаг йæ цæссыг нæ уромы. Кæд ын 
кæнгæ цæссыгтæ сты, кæд былалгъæй кæуы? Хуры æмæ дзы 
мæйы тынтæ нæ хъазынц, фæлæ... цыдæр зæрдæмæдзæугæ 
адæймаг у. Цымæ æрмæст иу лæджы рæвдыдта? Ахæм хæрз- 
уынд æрмæст иу адæймагæн хастаид æхсызгондзинад, уый 
тæригъæд дæр у. Де ’ргом æм разил, уæд цыма «нæ» нæ 
зæгъид, цыма æрфæлмæн уаид, æртасид... Ныр та уал йæ 
цæстытæ доны зилы, кæуы. Чи зоны, афтæмæй Дзибусимæ 
цæрæнбонты гæды æмæ куыдзы хуызæн кæрæдзийы фæра- 
тон-батон кодтой, иу æхсызгон, иу хъарм бон сыл никæд скод- 
та, чи зоны, Дзибус-иу сылгоймаджы фарсмæ йæхи куы æр- 
уагъта, уæд-иу сылгоймаджы уд йæ хъуырмæ схæццæ, йæ 
буар-иу ыл куы андзæвыд, уæд-иу йæхи цы фæкодтаид, уый 
нал зыдта. Чи зоны, Дзибус-иу йæ хæдзармæ ахæстонмæ цæ- 
уæгау цыди, зæрдæйæ та æндæр кæмдæр уыди. Чи зоны, 
Махар рæдийы... Бæргæ, иу адæймаг иниæуыл гадзрахатæй 
куы никуы цæуид. Бæргæ... 
— Йæ куыстмæ йын телеграммæ радтай? 
— Радтон, телефонæй дæр сдзырдтон. Ректормæ. 
— Тынг хъыг сын уыдзæн, иууылдæр æй бирæ уарзтой, 
стыр аргъ ын кодтой. 
— Дзибус кæй нал ис, уый искæмæн æхсызгон уа, уый мæ 
нæ уырны. 
— Нæ мыггаджы æз ахæм цин кæнæ зиан нæ хъуыды кæ- 
нын, Дзибус кæм нæ сæмбæлд. 
— Нæ бинонты хъуыддаг дæр-иу ныууагъта. Уæлдайдæр, 
зиан, уæд ын æнæ цæугæ нæ уыд. Зонут æй, нуазгæ нæ код- 
та, æмæ-иу зымæгон ныцъцъæх, гæртт-гæртгæнгæ-иу æрба- 
цыд, цыма тæфсæгæй фæрынчын, афтæ-иу ыл уазалæй ризæг 
бахæцыд, нал-иу тæфст. 
— Нæ иунæг æфсымæр цæрæнбонты йæхи бахордта. 
— Дыууæ хатты диссертацитæ ныффысс... 
— Стыр хъаруйы хицау уыд. 
— Фыццаг хатт æй куы бакъуылымиы кодтой, уæд æндæр 
искæмæн йæ ныфс асастаид æмæ чиныгмæ иал æркастаид, 
фæлæ Дзибус... 
— Цыфæнды зын уавæрты дæр йæ ныфс никуы асаст. 

192 
Агънаты Гæстæн 
— Дзибус наукæты доктор раджы суыдаид, профессоры ном 
раджы райстаид, фæлæ... Чи йæ къуылымпы кодта, уыдонæн 
цы загъдæуа. Дыууæ ныхасы кæрæдзиуыл бабæттын чи нæ 
зоны, уыдон дæр профессортæ æмæ доктортæй агæпп ластой. 
Уыцы сæрыстырæй куы рацæйцæуынц. 
— Æгас ма нын куы уаид æмæ кандидат нæ, фæлæ дæс 
къласы дæр каст куы никуы фæуыдаид. 
— Фæстаг азты алцыдæр йæ гаччы сбадт. Йæ куысты йын 
хорз аргъ скодтой, кафедрæйы сæргъы алкæй нæ сæвæрдзы- 
сты. 
— Уый ныр, фæлæ раздæр... Фондз азы размæ, авд азы 
размæ, дæс азы размæ... Уыцы азтæн мын сæ кой дæр зæр- 
дæниз у. 
Уæддæр, Махар кæй ласы, уый цымæ ахæмæй цы сарæз- 
та? Арвæй стъалытæ скъæфта? Æмæ йæ уæд Махар дæр зо- 
нид. Ирыстон ахæм дынджыр нæу, æмæ нæ хъæбатырты ма 
зонæм. Уæвгæ, мардæй мах æдзухдæр зæд аразæм. Хъæба- 
тыр. Чи зоны, карчы цъиу йæ хъузджы куыд цъиу-цъиу фæ- 
кæны, афтæ дзы цыдæр сым-сым хъуыст, æмæ дзы йæ биной- 
наг æмæ йæ хæстæджытæ та адæмы сæрхъуызой аразынц. Чи 
зоны, уый мæнæ ныр Дзибус йæхи фæстæмæ уæздан ауагъта, 
фæлæ йæ хъаруйыл куы уыд, уæд йе ’взаг æрæнцой нæ зыд- 
та, дыууæрдæм карста, нæмыг дыууæ кодта. Чи зоны, йæ 
цæстытæ уыцы уæзданæй бахгæдта, фæлæ йæ тыхы куы уыд, 
уæд тæлфыдысты, дыууæ хуыснæджы хуызæн къуымты зыл- 
дысты, æнæсгæрст ницы уагътой. Чи зоны, мæнæ ныр Дзибус 
йæхи фæстæмæ ауагъта, фæлæ йæ туг пæлхъ-пæлхъæй куы 
ыхт, уæд къæбылайы хуызæн уыд, сусæгæй-иу куы иумæ 
æлæбурдта, куы иннæмæ. Æмæ дзы ныр йæ рæсугъд зæд 
аразы, йæ хорз хæстæджытæ — тохгæнæг. Махар университе- 
тæй сау сæрак папкæимæ нæ рацæйцæуы, ахуыргонд лæг нæу, 
фæлæ уæддæр, адæймаг цы у, уымæн цыдæртæ æмбары. Æмæ, 
чи зоны, Дзибус æцæгдæр æнцой нæ зыдта, тохгæнæг уыд. 
Тох — адæмы сæраппонд, адæмы хъысмæтыл, тох — рæстдзи- 
нады сæраппонд, рæстдзинады сæрвæлтау. Æмæ та-иу йе 
’мбæрц размæ абырста. Фæлæ цымæ æцæгдæр адæмыл тых- 
сти, æцæгæй дæр æй цымæ искуы рæстдзинад æндæвта? Зын 
зæгъæн у тынг. Махар уыцы тохгæнджыты хорз æмбары. 
Рæстдзинад æмæ адæмы сæраппонд тохгæнгæйæ уыдон тох 
кæнынц сæхи сæраппонд, рæстдзинад æмæ сын адæм уарт 
сты, уыдон сын æмбæхсæндонтæ сты, уыдоны номæй аразынц 
сæ бухъ цард, æмæ æрмæст сæхицæн нæ, фæлæ ма сæ цоты 
цоты цотæн дæр. Махар ацы зæххыл иу æмæ дыууæ боны нæ 
цæры æмæ цыдæртæ бамбæрста. Æмбаргæ адæм дæсны сты. 
Кæсыс, æмæ дын дæ дзыппы йæ къух ауагъта, æмæ йæ ды нæ 
алхъывтай, нæ фæлæ, дæ дзыппы къуымты ма цы капеччытæ 

Даргъ фæззыгон фæндаг 
193 
аззад, уыдон æм дæттыс, цыма афтæ æмбæлы. Уымæн æмæ 
дæм ахæм фæлмæн, лæгъз æмæ уæздан æвзагæй дзуры, æмæ 
тайыс, йæ иннæ къухы армытъæпæн дыл рæвдаугæ ахæссы, 
æмæ йын дæ мидæггаг хæдон раттынмæ дæр цæттæ дæ. Ма- 
хар адæмы хорз æмбары. Чи зоны, рæдийы, фæлæ иу ахæм 
адæймаг нæ зоны, æцæгæй дæр адæмыл чи тыхсы. Рæсугъд 
радзурынц æмæ цы? Махар ныхасыл рагæй нал æууæнды. 
Цардмæ кæсæнцæстытæй нæ кæсы. Дæхæдæг кæд дæхицæн 
исты фæуай, уæд хорз. Кæй хъæуы адæймаг? Паддзахады? 
Мурæн дæр нæ! Адæймагмæ йæхионтæ куы ницæмæ ’нхъæл- 
мæ кæсой, уæд суанг уыдоны дæр нæ хъæуы. Кæд искæй 
истæмæн хъæуыс, уæд дæ ис, дæ хъару, дæ бандоны тыххæй. 
Уыдонæй æнæхай дæ, уæд дыл сæ къæхтæ ныссæрфдзысты, 
ассæнддзысты дæ. Кæд искæмæн уæлæмæ схизæн къæпхæнæн 
бабæззай, уæд дыл хъуыды дæр нæ акæндзæн, афтæмæй дыл 
слæудзæн, дæ сæрты ахиздзæн. 
Махар, йæ машинæйы кабинæйы цы айдæн и, цыдæр уысм 
уымæ скаст. Мæнæ хорз адæм, кæд Дзибусæй уыцы æппæлæн 
ныхæстæ Махары цæстмæ кæнут, æвæццæгæн нæ хъусы, зæгъ- 
гæ, уæд рæдийут: хъусгæ уæ хорз кæны, фæлæ уыл æппын- 
дæр не ’ууæнды, стæй йæ мисхалæн дæр нæ хъæуынц. Кæд 
сæ уæ кæрæдзийы цæстмæ кæнут æмæ сыл æууæндут, уæд сæ 
кæнут — бар уæхи. Ноджы хуыздæр та — ныууадзут уæ мæнг 
ныхас. Æнæдзургæ дзы нæй? Рæдзæ-мæдзæ кæн æмæ дыл 
фæндаг исты хуызы аивгъуыйдзæн. Марды цур фæлывд ны- 
хас не ’мбæлы, уый тæригъæд у. 
Машинæ размæ тындзы, уæрæх лæгъз асфальт фæндаг æй 
йæ фæстæ скъæфы. Фæстаг рæстæг фæндæгтæ бирæ фæхуыз- 
дæр сты, Дзæуджыхъæуы комы сæр айк рауадз æмæ Ростов- 
мæ фæтулдзæн, йæхи ницæуыл бакъуырдзæн. Фæлæ суанг 
ахæм фæндагыл дæр машинæ скъæрын зонын хъæуы. Хæрз- 
хуымæтæг куысты дæр сæр хъæуы, уасæджы сæр нæ, фæлæ 
хъуыдыгæнæг адæймаджы сæр. 
Махар йæ хъæуккаг Сафонкайы арæх æрымысы. Мæгуыр, 
шофыры курсытæ цыдæр амæлттæй фæци. Иу мæйы бæрц 
уæзласæн машинæйыл кусгæ дæр акодта. Уымæн машинæ йæ 
къухы чи бакодта, уый дæр — уый хуызæн. Уæд уал, хорз æй 
чи зоны, ахæм искæйты афæрс: куыд арæхсы, машинæйæн 
исты зоны æви нæ,— хæдтулгæ хæрæгуæрдон нæу. Æппын- 
фæстаг, кабинæйы йæ фарсмæ сбад æмæ иу-цалдæр километ- 
ры æрзил, ныууайæнты æмæ йæ хæрдты бавзар, цæхгæрмæ 
фæзилæнты йæ ауадз. Адæймаджы куыстмæ исыс — цыдæр 
фæлварæнтæ йын дæхæдæг сараз, макæуыл æууæнд. Махар 
афтæ кæнвд. Æвдисæндартæ æмæ гæххæттытæ хорз сты, фæлæ 
уыдоныл фаг æууæнк нæй. Куыдæй сæ райсынц, куыдæй сæ 
къухы бафтынц, уый нæ зонæм? Æхцайы фæрцы, гæртæмтты 
13 Агънаты Гæстæн 

194 
Агънаты Гæстæн 
фæрцы, хионты æмæ хæлæртты фæрцы. Æхцайæ алцыдæр 
балхæнæн ис. Кæд Махар, зæххы алыварс цалдæр минутмæ 
цы нау æрзилы, уымæн исты зоны, уæд Сафонка дæр маши- 
нæйæн исты зыдта. Уымæн йæхицæн дæр æмæ адæмæн дæр 
цы Хуыцау баххуыс кодта, уымæн табу æрбауæд. Йæхицæн 
дæр æмæ адæмæн дæр ницы фыдбылыз сарæз/та. Фыдбылыз 
та, куыддæр-иу рулыл бандзæвыд, афтæ йæ йемæ хаста, йемæ 
æмдзу кодта. Уæвгæ дзы адæм дæр æмæ шофыртæ дæр сæхи 
емынæйæ хъахъхъæнæгау хъахъхъæдтой. Сафонка æд маши- 
нæ ссæуы, уæд-иу йæ разæй æндæр хæдтулгæ рацыд æмæ 
сигнал лæвæрдта, адæмæн æмбарын кодта, уæхи хъахъхъæ- 
нут, уæхи æмбæхсут, цæттæ фыдбылыз ссæуы. Æмæ-иу адæ- 
мæй чи куыд арæхст, афтæ йæхи æмбæхста, сæ сывæллæтты 
уынгæй мидæмæ скъæфтой, сæ фос сæ кæртытæм здæхтой. 
Уæд машинæтæ цас арæх уыдис — искуы иу, æмæ-иу цалын- 
мæ Сафонка ацыд, уæдмæ хæдзæрттæм сæхи нылхъывтой. 
Цалынмæ Сафонка сивгъуыдта, уæдмæ-иу уынг уыди афтид, 
цъиуызмæлæг дзы нæ зынд. Уымæн æмæ Сафонка машинæ 
афоныл фæуромын æмæ фæзилын нæ зыдта. Æппæты зын- 
дæр та йæм каст машинæ фæстæмæ тæрын. Махар размæ 
куыд хорз цæуы, фæстæмæ дæр афтæ. Цалдæр километры 
дæр ацæудзæн æмæ фæндагæй иу уыдисны нæ ахиздзæн. 
Сафонкайы машинæ фæстæмæ тæрын хъæуы, метр дæр 
уæд, уæд-иу ыл æгæнон бахæцыд, йæ дæндæгты къæс-къæс- 
иу иу уынгæй иннæ уынгмæ хъуысти. Машинæ фæстæмæ 
цæуы, уый чи æрхъуыды кодта, уымæн-иу мард-дзуар нал 
ныууагъта, æлгъыста йæ. Махар æй йæхæдæг никæд федта, 
уæд ма гыццыл лæппу уыд, фæлæ иууылдæр афтæ дзырдтой. 
Иухатт, дам, йæ машинæ æрдæгфæндагыл æрлæууыд. Фæ- 
каст æм, моторы, дам, цыдæртæ здыхта, фæлæ уæддæр ма- 
шинæ йæ бынатæй не змæлыд. Йæ алыварс цалдæр хатты 
æрзылд, иуварс ацыд, стæй разгъордта æмæ капотыл дыууæ 
къухæй ралæууыд. Машинæ рис зоны, зæгъгæ, уæд, дам, 
къуыбар цæссыгæй фæкуыдтаид, афтæ æнæхатырæй йæ над- 
та. Фæлæ йæм уый дæр фаг нæ фæкаст, машииæйы раззаг 
цалхыл, дам, дæндагæй ныххæцыд. Æмæ диссаг! Хæдтулгæ 
схуыфæгау кодта æмæ фезмæлыд, ацыд. Уыцы хабар дзырд- 
мондаг адæм сæхæдæг æрхъуыды кодтой æви æцæг уыд, 
Хуыцау йæ зонæг. Сафонкайæн йе стæг дæр нал и, фæлæ йæ 
адæм арæх æрымысынц. Цыфæнды дæр уæд,— йæ ном ныу- 
уагъта... 
— Æмæ уæд Дзибус скарста: партийæ мæ рацæуын хъæуы. 
æз ын, бæргæ, дзырдтон, бæргæ йæ къуылымпы кодтон: парти 
цы аххосджын у, уый йæ иуæй-иу уæнгтæ чъизидзæсгом кæ- 
нынц, фæлæ Дзибус, йæ фæндон чи аива, уыдонæй нæ уыд. 

Даргъ фæззыгон фæндаг 
195 
— Ныр партийæ мингай æмæ мингай адæймæгтæ рацыдыс- 
ты, фæлæ æвдайæм, æстайæм азты райдианты уый стыр по- 
литикон хъуыддаг уыд. Иугæр партийæ цæуыс, уæд ды адæ- 
мы ныхмæ дæ, уæд ды советон цардарæзты цыфыддæр знаг 
дæ, уæд ды уæйгæнæг дæ. Æмæ афтæ дарддæр. 
— Нау фæдæлдон уыдзæн, уый, дам, уырытæ цæмæйдæр 
базонынц æмæ алырдæм фæлидзынц. Партийы фæрцы цæр- 
гæ-цæрæнбонты бухъ цард чи фæкодта, галуантæ дзы чи ас- 
къæрдта, уыдонæй дæр ныр бирæтæ йæ ныхмæ дзурæг систы. 
Дзибус йæ партион билет æмæ курдиат бахаста иумæ. Æр- 
мæст уый институты æмæ партион организацийы разамон- 
джытæм арвæй дур æрхауæгау фæкаст. Уымæн æмæ дзы уый 
размæ партийæ рацæуыны тыххæй иу ныхас дæр никæд схау- 
ди. Ныр дæр ма йын йæ курдиат хорз хъуыды кæнын. Уый 
партийæ йæхи иуварс кæны, уымæн æмæ дзы æнæраст хъуыд- 
дæгтæ бирæ ис, æцæг рæстдзинадæн дзы бынат нал ис. Уый 
партийæ цæуы, уымæн æмæ дзы цæстфæлдахджытæ, фæли- 
тойтæ, æрмæстдæр йæхи гуылы бын чи æндзары, ахæм адæм- 
тæ сбирæ сты. Уый партийæ цæуы уымæн, æмæ парти сла- 
къон, нал ыл æууæнды. Дзибус йæ курдиат бакаст, уæддæр 
институты æмæ партион организацийы разамонджыты фæс- 
таг минуты онг нæ уырныдта. Уый та куыд?.. Уыцы рæстæг 
институты ахуыргæнæгæн партийæ рацæуын уыд зонгæ-зо- 
нын хи сæрсæфæнмæ æппарæгау, зонгæ-зонын дæ цардыл, 
дæ фидæныл дæ къух сис, дæ бинонты цард фехал, уыдоны 
дæр ма фенамонд кæн. Æмæ йæ зонд йæ бынаты кæмæн и, 
уый афтæ куыд бакæндзæн? Дзибус не ’рлæууыд. Уыцы хъуы- 
дымæ иу æмæ дыууæ æгъуыссæг æхсæвты фæстæ не ’рцыд. 
Уый уыцы уæззау бонмæ цыд цалдæр азы. 
Институты разамонджытæ йæм цалдæр хатты фæдзырд- 
той. Фæрæдыд, фæтагъд кодта æмæ йæ курдиат фæстæмæ 
райсæд. Уый сæ куы райхъуыса, уæд институт нæ, фæлæ 
æнæхъæн район, æнæхъæн горæт, æнæхъæн республикæйæн 
дæр — худинаг. Сæ ныхас фæстагмæ рахызт æртхъирæнтæм, 
карз æртхъирæнтæм. Уый гæнæн куыд и, æмæ рæзгæ фæлтæ- 
римæ, советон æхсæнад, советон цардыуаг æцæгæлон кæмæн 
у, ахæм адæймаг куса?! 
— Дзибус никуы ницæмæй тарст. Партийы рæнхъытæй йæхи 
куы раиуварс кæна, уæд ыл цы ном сбаддзæн, йæ фæндæгтæ 
æхгæд кæй æрцæудзысты, чи зоны, суанг æй æмраст ахæс- 
тонмæ куы бакæной, уымæй тæссаг кæй у, уый дæр зыдта. 
Фæлæ йын йæ рæстдзинад æппæтæй зынаргъдæр уыд. 
— Сæ хъуыды дардмæ цавта. Дзибус — Ленины бæстæйы 
знаг, коммунистон æхсæнад ын æнæуынон у. Хъуамæ йæ ахæм 
аркъауæй алхъивой, сулæфæн дæр ын куыднæуал уа. 
— Цыма Ленин, мæнæ ныр раууатмæ чи æрцыд, æддæг- 

196 
Лгънаты Гсестæн 
мидæг чи ауад, йæхимидæг чи ныссуйтæ æмæ бамбыд, уыцы 
социализммæ, уыцы коммунизммæ бæллыд, иуæй-иутæ йæ 
афтæ æвдисынц. 
— Дзибус дæр-иу æдзух уый дзырдта. Адæймаг адæймаг 
кæм нæ у, адæймаг адæймагыл нымад кæм нæ цæуы, фосы 
хуызæн æбар кæм у, уыцы æхсæнад цыфæнды дæр хуыйнæд, 
коммунизм æй хонай, зæххон дзæнæт æй хонай, уымæй ницы 
аивдзæн, адæймаджы цард дзы хуыздæр нæ фæуыдзæн. Ахæм 
æхсæнад цыфæнды дæр хуыйнæд — аразын æй хъæуы, дзæ- 
бæх кæнын æй хъæуы. Аразын æй чи нæ уадзы, уыдоны та 
цардæй иуварс ассонын хъæуы, адæмы æмæ ’хсæнады знæг- 
тæ уыдон сты. 
— Арсимæ кæрдо цæгъдæн нæй. Дзибус сæ ныхмæ слæу- 
уыд æмæ дзы басыгъд. 
— Нæ басыгъд, йæ тох нæ фæдзæгъæл. 
— Адæм Дзибусы хуызæн адæмæй адæм сты. 
— Дзибус йæ уд бахордта æмæ ныр цыфæнды дæр уæд. 
— Фондз, дæс, фынддæс азы размæ хорз чи цард, уыдон 
ныр дæр тынг хорз цæрынц, нæ фæлæ ныр бынтондæр сæ 
рохтæ суагътой. Ныр та рацарæзты прорабтæ сты, ног рево- 
люцийы тырысахæсджытæ. 
— Цыфæнды æхсæнады дæр уыдон никуы фесæфдзысты. 
Райсом фашистон диктатурæ куы ’рлæууид, уæд та уымæн 
æмдзæгъд кæниккой. 
— Дзибус йæ курдиат фæстæмæ нæ райсдзæн, партион æм- 
бырды уæвджытæ уый куы базыдтой, уæд æм фæлæбурдтой 
æмæ ма дæ хъæуы, нал. Чи у чъизи? Чи кæны цæстфæлда- 
хæн хъуыддæгтæ? Декан? Институты ахуыргæнджытæ? Рек- 
тор? Обкомы хайады разамонæг? Обкомы секретарь? Нæ! 
Чъизи æмæ цæстфæлдахæг Дзибус у! Дзибус — раст, сыгъдæг 
адæмыл цъыфкалæг. 
Цæмæй тарст, уыцы нæмттæ йыл æххуырстой. Дзибус — 
советон цардыуаг чъизигæнæг. Дзибус — буржуазон идеологи- 
хæссæг, Дзибус... 
— Америчы кæнæ йæ Англисы пайдайæн сусæгкуыстгæнæг 
куыд нæ схуыдтой! 
— Æмæ йæ схуыдтой. Рæстæгæй-рæстæгмæ-иу фæсарæй- 
наг радиохъæлæстæм байхъуыста æмæ йæ нæ сусæг кодта. 
Æмæ ма сæ хуыздæр цы хъуыд! Уайтагъд ын æй йæ ныхмæ 
æрæвæрдтой. 
— Паддзахадон æдасдзинады комитетмæ йæм цалдæр хатты 
фæдзырдтой. Нæхимæ дæр уыдысты. Сусæгæй дæр, æргомæй 
дæр. Цы нæм хъуамæ ссардтаиккой? Æрмæстдæр уыцы ра- 
диоприемник. Акæс-ма, фæсарæнтимæ йын цы бастдзинад и. 
Æз ай-уый нал фæкодтон, ныр та ма цы зæгъдзыстут, æмæ 
радиоприемникыл фæхæцыдтæн, хæрдмæ йæ систон æмæ мæ 

Даргъ фæззыгон фæндаг 
197 
хъару цас уыд, афтæ йæ пъолыл ныццавтон. Æз уыдтæн сон- 
ты хуызæн. Нæ кадджын дыууæ уазæгæй мæм исчи исты 
сдзырдта, уæд ыл, æвæццæгæн, цъиуджын каркау мæхи ныц- 
цавтаин. Фæлæ уыдон, кæд æмæ кæм цы дзурын хъæуы, уый 
хорз зонынц. Иу ныхас дæр сæ нал схауд, ацыдысты. Æз 
куыдтон, мæ зæрдæйы сонт дзæхст-дзæхст мæ улæфын нæ 
уагъта. Дзибус мæм бахудт, йæ хъæбысы мæ æрбакодта, йæ 
уырзтæ мын мæ цæсгомыл, мæ дæллагхъуыр хаста, цыма йæ 
сывæллон уыдтæн. Цæйбæрц зындзинæдтæ нын бавзарын код- 
той, цæ! 
— Ме ’фсымæры мын æнафонæй мæрдтæм барвыстой. 
— Робæттæ нæ арæзтой. Æртæсæдæ милуанмæ æввахс адæй- 
маджы хъуамæ хъуыды кодтаиккой иухуызон, хъуамæ нæ 
ауагътаиккой иу джиппы. 
— Партион æмбырды иууылдæр хъæлæс кодтой йæ ныхмæ. 
Уыдон — æцæг коммунисттæ, Дзибус — партийы цæсгом чъи- 
зигæнæг, уæйгæнæг, буржуазон идеологийы хызы чи бахауд 
æмæ йæ бæстæйыл иуахæмы гадзрахатæй чи рацæудзæн, ахæм 
адæймаг. Нæ! Иуахæмы цæмæн? Рацыд ыл. Æмæ ахæм адæй- 
маг хъуамæ институты куса? Ахæм адæймаг хъуамæ рæзгæ 
фæлтæры хъомыл кæна? Нæ! Уыцы бон уынаффæ рахастой: 
Дзибусæн институты кусыны бар нал и. 
— Йæ раст уды тæригъæды чи бацыд, уыдоны Хуыцауы 
азар басудзæд. 
— Уыцы изæр нæхимæ æрбацыд расыджы хуызæнæй. Йæ 
зæнгтæ йæ нæ урæдтой, ныффæлурс, фæцудыдта-иу. Зыдта 
йæ: йæ ныхмæ дзурдзысты, фæлæ иууылдæр, ноджы афтæ 
карзæй, афтæ æнæхатырæй, уый æнхъæл нæ уыд. 
— Бæтæйы фырттæ хатыр нæ зонынц. 
— Йæ миднымæр йæ фарс иу æмæ дыууæ адæймаджы нæ 
уыдаид, фæлæ зонгæ-зонын йæхи чи сафы? Дзибусы сæрыл 
рахæц æмæ ды дæр знагæй агæпп ласдзынæ. 
— Æз æнхъæлдтон: йæхимæ хъусыныл фæуыдзæн. Нæ 
фæлæ, уыцы бонæй фæстæмæ фæхъæлдзæгдæр, куыддæр фæ- 
зæрдæрухсдæр. Цыма йæ уæхсчытæй уæззау уаргъ ахауд, йæ 
риуыдзаг æхсызгонæй сулæфыд. 
— Æмæ йæ уæхсчытæй уæззау уаргъ ахауд. Партион билет 
уымæн уды сыгъдæг æмæ зæрдæйы рæстдзинад æвдисæг би- 
лет уыди, æмæ йæ алыварс бирæтæн æгæр счъизи сты. Се 
’хсæнæй раирвæзт æмæ сулæфыд. 
— Дзибус, мæ иунæг æфсымæр, куыд ма цæрдзынæн дæ 
фæстæ... 
Махар йæ сæр банкъуыста, нæ загъта: зæххон хуымæтæг 
лæджы нæ ласы, фæлæ Хъæбатыры. Уæвгæ, Махар тъæпæн 
хъæумæ кæйдæриддæр фæласы, уыдон хъæбатыртæ вæййынц, 

198 
Агънагпы Гæстæн 
дыууæ хатты хъæбатыртæ. Æрмæст сыл сæ хъæбатыры æвди- 
сæндартæ нæма сæмбæлынц, мард куы баныгæнынц, уæд ма 
æрбахæццæ вæййынц, фæлæ ма уымæй цы?.. Диссаг, æдзух- 
дæр адæмы хуыздæртæ мæлынц. Æдзухдæр адæмы хуыздæр- 
тæ лидзынц ацы дунейæ. Мæнæ та дзы иу фæлидзы. Йæ ном 
Дзибус. Йæ партион билет мын баппæрста. Æмæ уымæй цы 
зæгъынмæ хъавыд? Раст бакодта? Уæдæ Махар та афтæ 
зæгъы: Дзибус, кæд институты нæ, фæлæ академийы куыста, 
уæддæр æмбаргæ адæймаг нæ уыд. Стыр бынаты чи кусы, иу 
нæ, фæлæ дыгай дипломтæ кæмæ и, уыдонæй æнæмбаргæ, 
æнæсæрфат митæ чи кæны, ахæмтæ иу æмæ дыууæ и? Æнхъæл- 
дæн, мæнæ сæ иу æдзæмæй хуыссы. Дзибус чъизи, фæлитой, 
давæг кæй хуыдта, парти уыдонæй парти у? Нæу! Æмæ уæд 
æнæхъæн парти цы аххосджын кæныс? Æмæ уæд æрмæст 
сæныччы гæппытæ цы кæныс? Æмæ, Дзибус, нæ мæ хъусыс, 
фæлæ уæддæр фæрсын: бахатыр кæн, фæлæ дæхæдæг та 
партийæн хорзæй цы сарæзтай? Цы сарæзтай, цæмæй раст 
æмæ сыгъдæг уа, уымæн? Рæсугъд ныхæстæй исты аразæн 
куы уаид, уæд бæргæ. Бухъхъытæ кæнын æнцон у. Ноджы 
æнцондæр та — дæ партион билет баппар, дæ иу къах иннæ- 
уыл сæвæр æмæ æнцад дæхицæн сбад, ссæрибар дæ, ницыуал 
хæс дыл ис. 
Мингай æмæ, дам, мингай адæймæгтæ сæ партион билеттæ 
дæттынц. Уый тынг хорз у. Парти ссыгъдæг уыдзæн æнæу- 
уæнк, дыдзæсгом, фæлвых адæмæй; ссыгъдæг уыдзæн, исты 
пайда æнхъæл æм чи бацыд, уыдонæй. Сæ билеттæ чи дæтты, 
уыдон нырмæ кæм уыдысты? Куы бафсæстысты, уæд сæ нал 
хъæуынц, ныр та сæ æндæр цыдæр хъæуы. Уæдæ Махар та 
афтæ зæгъы: уыдон æцæг коммунисттæ никæд уыдысты. Уæдæ, 
Хетæджыстæн, Махар та партийы рæнхъытæм ныр бацæуын- 
мæ хъавы, йæхи бирæ коммунисттæй коммунистдæр хоны. 
Æмæ нæ рæдийы. Фиддонтæ... Æмæ уыдон дæр фиддзæн. 
Мæй уыцы æртæ-фондз сомæй нæ фæмæгуырдæр уыдзæн. 
Бацæудзæн партимæ! Фæстæмæ! Уыцы æвзæрты фыдæнæн. 
Нæ йæ раиуварс кодтой, зæгъгæ, уæд хъуамæ ныр партийы 
рæнхъыты цал азы уаид? Æнхъæлдæн, фондз æмæ ссæдз азы. 
Цæйбæрц æхца бафыстаид! Нырмæ дæр партийы рæнхъы- 
тæм фæстæмæ мин æмæ мин хатты бацыдаид, уæлдайдæр, 
ацы рацарæзт куы райдыдта, уый размæ. Йæ хицауад ын 
цал æмæ цал хатты загътой: бацу партимæ, дæлæ дын уый 
рекомендаци ныффысдзæн. Æз дæр дын ныффысдзынæн. 
Партийы уæнгтæ чидæриддæр уыд, уыдон ын рекомендацитæ 
ныффыссынмæ цæттæ уыдысты. Хъуамæ йын йæ размæ га- 
уызтæ байтыгътаиккой, хъуамæ йæ партимæ сæ хъæбысы 
бахастаиккой. Махар йæхи иу æмæ дыууæ хатты нæ бафарс- 
та: цæмæн ыл афтæ тыхсынц йæ разамонджытæ, партимæ йæ 

Даргъ фæззыгон фæндаг 
199 
тыххæй цæмæ ласынц? Æви, уый партимæ куы нæ бацæуа, 
уæд партийыл исты æрцæудзæн, фесæфдзæн. Æнæ уый парти 
уæнг хъуаг у. 
Махар, цалдæр хатты йын йæ дæлæрмтты йæ цæнгтæ чи 
бакодта æмæ йæ тыххæй партимæ чи ласта, уыдонæн цалдæр 
хатты загъта: уый партийæ цух ракодтой, нал æм цæуы. Нæ! 
Ма тыхсæд, уый кæд æмæ кæд уыди. Махары хорз зонынц 
æмæ партийы уый тынг хъæуы, парти ахæмтæй фидауы, сра- 
зы уæд, нæ фæрæдийдзæн. Æмæ чысыл ма, уæд курдиат фæ- 
цæйфыста. Фæлæ куы ахъуыды, куы асагъæс кодта, уæд йæ 
сæр нынкъуыста: йæ разамонджытæ йыл афтæ цæмæн ба- 
тыхстысты, уый бамбæрста. Махар партимæ цæугæйæ йæ 
фæстæ фæндаг гом кодта сæ инженерæн дæр, æмæ инженер 
партийы уæнг куы суыдаид, уæд ын хуыздæр фадат фæуыда- 
ид ноджы стырдæр, ноджы уæрæхдæр^ кабинетмæ бацæуы- 
нæн. Махар та йын уыд æссон. Нæ! Йæ куыстæй йæ куы 
сурой, уæддæр партимæ нæ бацæудзæн. Æмæ нæ бацыд. 
Уыцы азты кусæг адæм партимæ нал цыдысты, хъарм бы- 
нæттæм чи хъавыд, уыдон та йæм сæхи æппæрстой. Æмæ, 
дам, уæд уæлдæр хицауад рахаста ахæм уынаффæ: разамо- 
нæг дæ æмæ афтæмæй партийы рæнхъытæм бацæуынмæ хъа- 
выс, уæд фондз кусæджы дæ разæй бакæн. Æмæ сæ хомбыл 
инженерæн партимæ дуæрттæ уæрæх чи байтыгътаид, уыдо- 
нæй хъуамæ иу уыдаид Махар. Æмæ Махар та къæхтæсæр- 
фæн никуы уыд. Уыди ахæм ныхас дæр: партимæ бацæуын 
дæ фæнды, уæд сусæгæй æхца бакал. Æмæ сæ хомбыл инже- 
нер сфæнд кодта æхцайы бæсты Махары баппарын. Цæмæ 
нывнала йæ дзыпмæ? Партийы хъуамæ ахæмтæн бынат уа? 
Ницы хуызы! 
Махар уæд партийы рæнхъытæм бацæуыныл не сразы, 
кæсаджы хуызæн фæцъыввытт ласта. Фæлæ ныр... Цæмæн 
æй хъæуы? Уый кусæг лæг у, кусын зоны æмæ цыфæнды 
рæстæг, цыфæнды æхсæнад куы æрцæуа, уæддæр æй кусын 
хъæуы æмæ кусдзæн. Раздæр, æрыгон ма куы уыд, царды 
бирæ цыдæртæ куы нæма æмбæрста, уæд... уæд æм цыдæр 
бæллицтæ, цыдæр фæндтæ, цыдæр хъуыдытæ уыди, фæлæ 
фæстæдæр йæ цæстытæй куы ракаст, уæд бамбæрста: æнæ 
базыртæй уæлæрвты тæхæн нæй. Махар, мæгуыр лæг дæ æмæ 
æнцад кус, дæ цард, дæ бинонты кой кæн, дæ фындз макæм 
тъысс. Æмæ тынг раст уыд! 
Цыдæр рог хæдтулгæ... Цыдæр цæмæн? «Волгæ». Махар 
машинæтæм афтæ сдæсны, æмæ сæ сæ хъæрæй базоны. Ныр- 
тæккæ йæ рæзты цы машинæ асыффытт кодта, уый уыд, тæк- 
кæ фæстагдæр цы «Волгæ» уадзын райдыдтой, уыдонæй. Цыма 
цакетæ уыд, талынджы æрбацыдæр. Кæдæм афтæ тагъд кæны? 
Иæ фыдбылызмæ? Æмæ уый кæдфæнды дæр баййафдзæни. 

200 
Агънаты Гæстæн 
Махармæ талынджы ницы зыны, фæлæ кæм сты, уый зæр- 
даивæй æмбары. Фондз-авд километры дарддæр — Паддзаха- 
дон автоинспекцийы мæсыг. Махар Уæрæсейы, уæлдайдæр, 
Цæгат Кавказы фæндæгтæ йæ фондз æнгуылдзы хуызæн зоны. 
Фæндаггонты стигъджытæ æхсæвыгон дæр цырддзаст сты: уæд 
фæндаггонты дзыппытæм ныфсджындæрæй, æдзæстхиздæрæй 
нывналынц. Раст цыма сæхи дзыпмæ нывналынц. Ничи сæ 
уыны, æвæццæгæн, уый фæзонынц æмæ æдас вæййынц. Уæв- 
гæ, боныгон дæр сæ ахуыр нæ халынц, æнæфсармæй æхца 
сæ дзыппыты афсæрынц, адæймагæн йæ цæстыты бынæй йæ 
фындз фелвасдзысты. Куы нæ йæ æруромиккой. Æмæ йæ хъуа- 
мæ цæмæ æруромой? Куыд æмбæлы, уымæй тагъддæр нæ 
цæуы, фæндаггонты æгъдау никæм фехæлдта. Уæддæр æй 
æруромдзысты. Æхсæвыгон арæхдæр чи цæуы? Давæг, цæст- 
фæлдахæг, фыдбылызгæнæг. Æмæ уыдон — хъалонисджытæн 
агургæ мæ ’нæаргæ хæзнатæ, æхцайы гуцъулатæ. Æмæ цæт- 
тæ æхца йæ фындзы бынæй чи нæ сисдзæн? Ноджы æхцамæ 
цыдæр æнахуыр миниуæг и: дзыпмæ быры йæхæдæг, æмæ 
ахæм хъару кæмæ разындзæн, æрхæца сыл, иуварс сæ али- 
дза, иуварс сæ фехса. 
Нæ загъта,— хъалонисджытæ йæм амонынц: æрлæуу! Æр- 
лæудзæн. Кæд Дзибусы сыгъзæрин æнхъæлынц, уæд сын æй 
ратдзæн йæ фароны фистимæ. Цавæр машинæ у, уый куы 
базоной, мидæмæ куы æрбахизой æмæ чырыны мард куы фе- 
ной, уæд кæй фæфыдæнхъæл сты, уый тыххæй Махармæ, 
раст цыма сæ цыфыддæр знаг у, афтæ æрбакæсдзысты. Чи 
зоны, кæд бынтон æдзæсгом уой, уæд æм исты аиппытæ агур- 
дзысты. Дзæгъæлы! Махар фæндаджы æгъдау, ныр нæ, фæлæ 
цал æмæ цал азы кусы, æмæ иу хатт дæр нæма фехæлдта, 
стæй йæ нæ фехалдзæн. Уый дæр ахуыр у. 
Махар йæ машинæ æрурæдта, йæ бæлццæттæм радзырдта: 
— Ам ГАИ-йы пост ис. Уромынц нæ. 
— ГАИ? Æмæ нæ цæмæ уромынц? — Дзибусы хойы хъæ- 
лæс. Сылгоймаг æдзухдæр тæппуддæр у, цымыдисдæр. 
— Куы нæ нæ къуылымпы кæниккой. 
Цы скатай сты? Æгас адæймаг куы никæй хъæуы, уæд сæ 
мардæн цæмæй тæрсынц? Цæуыннæ, ныртæккæ Дзибусы се 
’ккой акæндзысты æмæ — лидзгæ! Æхсызгон сæ хъæуы. 
Махар æддæмæ рахиза æви... Рахиздзæн. Гæххæттытæ 
йæ къухы. Табуафси, æркæсæнт сæм. Микроскопæй сæм 
куы фæкæсой, уæддæр æм аипп не ссардзысты. Махар, йæ 
гæххæттытæ фæстаг стъæлфы онг рæвдз ма уой, афтæмæй 
дæс метры дæр нæ ацæудзæн. Хъуымыздзых сержант дам- 
гъæгай кæсы. Уый никæдæм тагъд кæны æмæ ай-гъай. Уæдæ 
мард ласы? Судзаггаг мард. Æмæ кæцæй? Кæдæм? Æдзæл- 
гъæд, æхцаисæн фарстытæ. Йæ сæрыл хъен куы слæууа, 

Даргъ фæззыгон фæндаг 
201 
уæддæр цыма иу капекк дæр нæ фендзæни, афтæ йæм кæсæд. 
Бæлццæттæй иу — нæлгоймæгты хистæр — æддæмæ ра- 
хызт. Куы ницы сдзурид. Сержант нырма æрыгон у, фæлæ, 
стигъæджы дæсныйад хорз чи базыдта, йæ туджы кæмæн и, 
гуырдзæй йæ чи рахаста, ахæм. Йæ цæстытæ Махары ин- 
нæрдæм хизынц. Махар дæр былтæсæрфæн фæлмæн гæххæтт 
нæу. Цы? Махар, цас æмбæлы, уымæй тагъддæр скъæрдта 
йæ машинæ? Ныр та йæм Махар ныккаст. Куыдзы хъæвдын. 
Ныр та йæ хъуамæ Махар айгæрда йæ цæстытæй, иннæрдæм 
дзы хъуамæ ахизой. Дæ бон у, нæ тæрсыс бафхæрынæй, уæд 
дæ къух дард фæхæсс æмæ йын йæ уадул ахæм гæрах фæ- 
кæн, йæ мидбынат цъилау куыд ныззила. Фæлæ Махары къух- 
тæ баст сты. Цъаммар, Хуыцау дæр сын нал ис æмæ мард 
дæр. Цы машинæ æрурæдта, уый нæ зоны? Куыдз! Бæлццæт- 
ты хистæр, æддæмæ чи рахызт, уый сержантыл иуварс рахæ- 
цæгау кодта. Æнæууылд, схуыст ныхас дзы ма схауæд, нырма 
ахæм ныхæстæ нæма хъæуынц, Махарæн уал æй йæхи бар 
уадзæнт. Лæг сержанты дзыппы цыдæр атъыста. Кæй зæгъын 
æй хъæуы, æхца. Æмæ сержант иуварс ацыд, фидар, сæрыс- 
тыр къахдзæфтæй. Иу сым дæр дзы нал схауд. Куыдз, уæд- 
дæр йæ хæс сæххæст кодта. 
— Цас ын радтай? 
— Туман. 
— Капекк дæттын дæр ын нæ хъуыд. 
Лæг æнæдзургæйæ машинæмæ схызт æмæ йæ бынаты сбадт. 
Хæдтулгæ фезмæлыд. Уыцы куыдзæн туман æгæр бирæ уыд. 
Диссаг, мæрдджынтæ афтæ цæмæн спарахатзæрдæ вæййынц? 
Уæвгæ, æппæт нæ. Ахæмтæ вæййы, æмæ, йæ бинонтæй цал- 
дæр куы амæла, уæддæр уæлдай капекк не схардз кæндзæн. 
Сержантæн æхца чи радта, уый фæлтæрдджын кæй у, фæн- 
дæгтыл кæй ауæдтытæ кодта, кæм цы кæнын хъæуы, уый кæй 
зоны, уый бæрæг у. 
Хæдтулгæ йæхи размæ æппары. Махар машинæйыл цал 
азы кусы æмæ фылдæр æхсæвдзу кодта, уæлдайдæр, раздæр- 
ты, фæлæ хуыссæг йæхимæ æмгæрон никæд æрбауагъта. Цал- 
дæр суткæйы æхсæвæй, бонæй фæцæуæд, иу сахат дæр ма 
арæдзæ-мæдзæ кæнæд, уæддæр хъоппæг цæстæй кæсдзæн. 
Цыма машинæйыл сахаты размæ сбадт, афтæ уæнгрог уы- 
дзæн. Æвæццæгæн, йæ организмы цыдæр сусæг тыхтæ ис, 
æмæ уыдон бозитæ сæхимæ райсынц, скусынц, хуыссæджы 
сæ быны афсæрынц. Æвæццæгæн, Махар æхсæвыгон куы 
фæцæуы, уæд йæ уды иу ахæм стъæлф нæ вæййы, фæндаджы 
бæрнондзинад чи нæ фенкъары. Æниу, æхсæвыгон цæмæн? 
Алы минут дæр. Иугæр рулыл æрхæцыдтæ, уæд ифтыгъд дæ, 
сахат цæуай, фондз суткæйы цæуай, дыууæ къуырийы цæуай. 
Иу уысм дæр дын æрлæмæгъ кæныны бар нæй. Фæлæ сын- 

202 
Агънаты Гæстæн 
тæгмæ куы баирвæзы, йæ сæр базыл куы авдзæвы, уæд ыл йæ 
фæллад æртыхсы, хуыссæг æй уайтагъд йæ быны афсæры. 
Уæд ахæм тарф фынæй кæны, æмæ йæ цуры сармадзантæй 
дæр æхс — нæ дæ фехъусдзæн, нæ райхъал уыдзæн. 
Махар афтæ хъуыды кæны: иугæр машинæйы кабинæмæ 
бахызтæ, уæд хъыримагæлвæст салдат дæ. Ахæм шофыртæ 
зоны, нырма æрыгон лæппутæ — ссæдз, фондз æмæ ссæдзаз- 
дзыд — æмæ сахат нæма ацæуынц, афтæмæй сыл рæдзæ-мæ- 
дзæ бахæцы, хыссæйы хуызæн æргæлиртæ, æрдыдæгътæ вæй- 
йынц. Уыдон хæдтулгæмæ хæстæг уадзгæ бæргæ не сты, сæ 
фыдбылыз сæ разæй хæссынц. Махар сæ машинæмæ æмгæ- 
рон дæр нæ бауадзид, фæлæ — гъа, уымæй аразгæ ницы у. 
Техникум каст куы фæуыдаид, уæд, чи зоны, исты бæрнон 
бынаты куыстаид. Чи зоны, уыйфæстæ институтмæ дæр бацы- 
даид. Ныртæккæ къæлæтджынтæ чи æрцахста, уыдон уымæй 
лæгдæр сты? Уыдон арвæй стъалытæ скъæфынц? Уæвгæ, 
бæрнон бынат æрцахста, уæд цы? Амондджындæр уыдаид? 
Махар, йæ удыскондмæ гæсгæ, бæрнондзинад йæ буары алы 
стъæлфæй дæр чи æнкъары, ахæм адæймаг у. О, йæ куыст- 
мæ-иу бацыдаид æмæ-иу изæры сæхимæ рацыдаид галстучы. 
Дарддæр та? Дарддæр та — цæрæнбонты йæхи бахордтаид. 
Æмæ афтæмæй хуыздæр цардаид? Йæ къæбиц дзагдæр уы- 
даид? Хуыцау æй дзæбæх уадзæд, æндæр ныр дæр ницæмæй 
хъаст кæны, йæ цард йæхицæй аразгæ у æмæ йæ аразы. Адæй- 
маг æфсис нæ зоны, фæлæ Махар уыдонæй нæу. Мæнæ ныр 
кæй ласы, Дзибус, уый дæр, чи зоны, æфсис нæ зыдта, кæд 
æхцатæ нæ, уæд та — хицаудзинадæй. Адæмæн зонд куы амыд- 
таид, уынаффæтæ æмæ сын бардзырдтæ куы лæвæрдтаид, чи 
зоны, цæрæнбонты йæ бæллиц уый уыд. Æмæ федта? Маха- 
римæ иу азы, иу боны гуырдтæ, æмæ йын Махар йæ мард 
фæласы. Нал и. Махар та нырма — цардбарæг, нырма тъæ- 
пæнхъæумæ йæхæдæг цал æмæ цал аласдзæн? Цымæ ласгæ 
та цал акодта? Би-и-рæ. Ноггуырдæй райдай æмæ, фырзæ- 
рондæй чи ныкъкъозо, чи ныссæмпæл, ахæм устытæ æмæ лæгтæ. 
Иу ус, æвæццæгæн ыл дыууæ фондзыссæдз азæй къаддæр нæ 
цыд, æвæццæгæн, ичъынайы калмау уæлæуыл баззайынмæ 
хъавыд. Афтæ бампылд, афтæ баруад, афтæ ныззокъо, æмæ 
чырынæй нæ зынд. Махар суанг афтæ дæр ахъуыды кодта: 
кæд афтид чырын ласынц. Æмæ сцымыдис. Чырыны хуыссыд 
хъазæн куклайыйас цыдæр. Махар, марды фæйнæ фарс цы 
цалдæр адæймаджы бадт, уыдонмæ радзурынмæ хъавыд: цы 
ма дзы ласут, машинæ дзæгъæлы цы ратæр-батæр кæнут, уæ 
иу æй йæ дæларм фелвæстаид æмæ йæ ахастаид. Фæлæ йæхи- 
уыл фæхæцыд. Уый... Махармæ сармадзантæ куы ныддардæ- 
уыдаид, уæддæр афтæ нæ загътаид. Цы йæ хъуыддаг и? Кæй 
мард у, уыдон ын уынаффæ кæнæнт. Уымæн, Махарæн, цы 

Даргъ фæззыгон фæндаг 
203 
уæлдай у, чырыны дуртæ куы сæвæрой, уæддæр сæ аласдзæн, 
уый йæ хæс у æмæ йæ сæххæст кæндзæн. Мæнæ ныр Дзибу- 
сы ласы. Æмæ цы? Гæнæн уыд æмæ æндæр кæйдæр ластаид, 
машинæйы цы дыууæ даргъ бандоны и, уыдоныл бадиккой 
æндæр чидæртæ. Махар хъусид æндæр хъæлæстæ, æдзæмæй 
чи хуыссыд, уымæй æппæликкой, Дзибусæй куыд æппæлынц, 
афтæ, йе та ноджыдæр тынгдæр. Диссаг, ахæстоны лæгмарды 
тыххæй кæй бантъæрдтой, кæнæ цæрæнбонты адæмы чи фес- 
тыгъта æмæ ахæстоны чи ныммарди, уыдонæй дæр афтæ феп- 
пæлынц. Гæнæн ис, уæд-иу сын хъæбатыры кадджын нæмттæ 
раттиккой... 
— Дзибусимæ иумæ схъомыл стæм, иу хъæуы, иу сыхы, нæ 
хæдзæрттæ — фæрсæй-фæрстæм. Скъоламæ дæр иу къласмæ 
цыдыстæм, чи-иу нæ раздæр сыстад, уый-иу иннæмæ бадзырд- 
та, фаззæттæ нæ хуыдтой. 
— Æцæгдæр, сымах æфсымæрты цард кодтат. 
— Нæ иу скъоламæ не ’рбацыд, уæд иннæйы фарстой, æмæ 
кæм и уый, цы кодта?.. 
— Дæ цæрæнбон бирæ, Дзибус ссæстыты куы бахаудта, 
уæддæр ыл ды дæ зæрдæ не сивтай. Фæлæ йæм уæд бирæтæ 
сæхи фæтигъ кодтой. Йæ хорз æмбæлттæ, зонгæтæ æмæ æм- 
кусджытæ, кæй зыдта, уыдонæй-иу бирæтæ йæ иувæрсты ацы- 
дысты, цыма уый размæ æндæр адæймагимæ æмбæлдысты, 
къæссавæлдæхт фесты. 
— Хорзæй йын ницы фæдæн, фæлæ йыл гадзрахатæй дæр 
никæд рацыдтæн. Цыма иу институтмæ цæудзыстæм, бирæ- 
тæм афтæ каст. Фæлæ Дзибус истори афтæ бирæ уарзта, æмæ 
йæ, Мæскуыйы дипломаттæ кæм цæттæ кæнынц, уыцы инсти- 
тутмæ æнæ фæлварæнтæй куы истаиккой, уæддæр не сразы 
уыдаид. 
— Дзибус скъолайы дæр комкоммæныхас уыди, суанг уæд 
дæр æнæраст ныхас никæмæн барста. 
— Фарæстæм къласы географийы урочы чидæр ахуыргæ- 
нæджы бандоны зæгæл скъуырдта. Нæ ахуыргæнæг — хæм- 
пус, сæвджын, бæрзонд сылгоймаг — цы зыдта, æмæ сбадт. 
Хæрдмæ афтæ фæхауд, цыма пурти уыд, цыма^нартхоры нæ- 
мыг зынг къæйыл апуси æмæ уый фесхъиудта. Йæ уæзæй дзы 
ницыуал аззад. Скъоладзауты кæл-кæл нал æнцад, къласы 
къултæ фæйнæрдæм рæдывта. Ахуыргæнæг зынг фестад, йæ 
комæй судзгæ æхсидæвтæ хауд. Æмæ сæ цæмæндæр сарæзта 
мæнмæ. Цæмæн, уый абон дæр нæ зонын. 
— Ды уыдтæ! 
— Æз ницы уыдтæн. 
— Ды уыдтæ! 
Мæ рæстдзинад æй нæ уырныдта. Иарæби, уый размæ 
ахæм къулбадæг ми никæд сарæзтон. 

204 
Агънаты Гæстæн 
— Уый нæ уыд,— йæхи нал баурæдта Дзибус— Мысгæ йыл 
кæныс 
Ахуыргæнæг къæрттæй цъула не ’ппæрста, йæ ныхтæ мæ 
ныссагъта. Дзибусы цæсгом сырх-сырхид афæлдæхт, ахуыр- 
гæнæгыл йæ цæстытæ æрхаста, сабыр, цыма йæхæдæг йæхи- 
цæн дзырдта, ахæм хъæлæсы уагæй загъта: 
— Бæлвырд цы нæ зонай, уый æцæгхуызæй дзур, уый иу 
адæймагыл дæр нæ фидауы, уæлдайдæр та ахуыргæнæгыл. 
Сылгоймаг уыцы цалдæр ныхасмæ æрæвронг, цасдæр рæс- 
тæг дзы иу ныхас дæр не схауд, сагъдауæй баззад. Æрæ- 
джиау загъта: 
— Дзибус, хорз урок мын радтай. Бузныг! — æмæ ацыд, йæ 
урок æрдæгыл ныууагъта. 
— Охх, мæ бон, цы ’фсымæрæй æнæ æфсымæр кæнын, цы. 
Махар та йæ сæр банкъуыста. Бахудид æмæ йæхинымæр 
худы. Дзибусы кæддæры æмсыхаг, кæддæр фаззæтты хуызæн 
кæимæ уыдысты, уый радзырдта, нæ бæстæйы нæ, фæлæ 
æнæхъæн дунейы дæр чи никуыма уыди, ахæм диссаджы ха- 
бар — историон сгуыхтдзинад. Кæддæр Дзибус географийы 
ахуыргæнæгмæ цы цалдæр ныхасы сфæрæзта, уыдон хъуамæ 
сыгъзæрин дамгъæтæй фыст æрцæуой чингуыты. Уæдæмæ 
иуæй-иутæ бындзæй дæр пыл аразынц. Уæдæ кæд ахуыргæ- 
нæгæн дыууæ ныхасы зæгъын стыр хъæбатырдзинад у, уæд 
Дзибусы разæй уыцы кадджын ном Махарæн раттын æмбæ- 
лы. Махар та йæ ахуыргæнæгæн, комкоммæ йын йæ цæсты- 
тæм каст, афтæмæй, æдылы дæ, зæгъгæ, загъта. Фарæстæм 
къласы. Дзибусæн дæр, дунейы историйы сыгъзæрин дамгъæ- 
тæй цы дзырдтæ фыст æрцæудзæн, уыдон фарæстæм къласы 
схаудысты йæ дзыхæй. Сæ хъысмæттæ цасдæр иухуызон сты? 
Иу азы, иу боны гуырдтæ. Сæ иу æмæ сæ иннæйы царды дæр 
фарæстæм къласы æрцыд... Махары Хуыцау Дзибусы хъыс- 
мæтæй бахизæд. Æмæ хызт у! Махар — цардæгас, йæ хъа- 
руйы, йæ зонды тæккæ тыхыл, Дзибус та сыджытмæ фæцæуы, 
райсом кæнæ иннæбон сау ингæны хай бауыдзæн. 
Уæд Махар ахуыргæнæгмæ цæмæн фæныхмæ? Цæмæн æм 
афтæ смæсты? Диктант фыстой ирон æвзагæй. Махарæн йæ 
фарсмæ чи бадт, уымæн йæ диктанты уыд æртæ рæдыды. 
Æмæ ахуыргæнæг уымæн «цыппар» сæвæрдта, Махарæн та 
«æртæ». Цæмæн? Махар сывæллонæй фæстæмæ дæр хиуыл- 
хæст уыди, фæлæ уæд йæхиуыл нал фæхæцыд — дыууæ тетра- 
ды хæрдмæ систа, къласы сæ алчидæр куыд уыдтаид, афтæ, 
æмæ загъта: 
— Кæм и рæстдзинад? Ахуыргæнæг хъуамæ ахæм хæрам, 
ахæм хъулон митæ кæна? Æмæ цæмæн? Æз дæр йæ хæстæг 
куы уаин, уæд мын «æртæ» нæ, фæлæ «цыппар» сæвæрдтаид. — 

Даргъ фæззыгон фæндаг 
205 
Махар афтæ мæстджын уыд, æмæ йæ дзыхы ныхас нал бадт, 
йе ’взаг ныссуйтæ. Ахуыргæнæг æдзæмæй лæууыд. Æмæ уæдæ 
хъуамæ цы кодтаид? Цы хуызы хъуамæ сраст кодтаид йæхи? 
Скъоладзаутæ сæ сæртæ æруагътой. Æнхъæлдæн, сæ къласы 
уæды хуызæн сабыр никæд уыд. Ахуыргæнæг йæхи сраст 
кæныны охыл цыдæртæ зæгъын фæлвæрдта, фæлæ йæм Ма- 
хар нæ хъуыста. Скъоладзауты раз ын йæ гамхуд систа, йе 
’цæг цæсгом ын байгом кодта. Æмæ кæд уый стыр сгуыхтдзи- 
над у, уæд Махарæн хъæбатыры ном цалдæр хатты раттын 
æмбæлы. Мæгуыр, Дзибус йæ ахуыргæнæгмæ цалдæр ныха- 
сы сфæрæзта æмæ йæ уый тыххæй арвмæ сисынмæ куы хъа- 
вынц. Уыцы хабар хъуамæ æппæт дунейыл дæр апырх уа, 
мæнæ уал ам, Ростовы облæсты, айхъуыст. 
... — Охх, Дзибус, мах афтæ ’нхъæлдтам, адзæбæх уы- 
дзынæ, нæхимæ сæрæгасæй, æнæнизæй сыздæхдзынæ, æмæ 
нæ куы фæсайдтай... 
— Мах афтæ ’нхъæлдтам, куы ссæуай, уæд æртæ чъирийы 
скæндзыстæм æмæ нын сæ ды дыууæ кæрдзынæй куы раивын 
кодтай. О, мæ бон куыд бакалд, Дзибус! 
— Уæхиуыл фæхæцут. 
Æцæгдæр, куы фæсабыр уаиккой. Никуы ницы æрцыд? 
Ацы даргъ фæндагыл ам уæлæмæ афтæ куы фæкæуой, уæд ма 
сæ цы баззайдзæн? Райсоммæ сæ хъуыртæ ныффæсус уыдзыс- 
ты. Уæвгæ, сылгоймаг фидар у, æвдудон. Æмæ уыдонæн бар 
сæхи, фæлæ Махар... Мардласæг, зæгъгæ, уæд адæймаг нæу? 
Ардыгæй райсоммæ хъуамæ уыдоны мароймæ хъуса? Хъыг- 
даргæ йæ цы кæны? Фæлæ адæймаг зарæг æмæ фæндыры 
цагъдæй дæр стыхсы. 
Уый хорз, фæлæ йæ бæлццæтты æппын хуыссæг нæма 
ахсы? Æвæццæгæн, кæрæдзимæ гæсгæ сæхи ныффидар код- 
той, æндæр куыннæ! Удæгас адæймæгтæ не сты? Æрдæбон 
фæндаггонты стигъджытæ машинæ куы æрурæдтой, уæд иууыл- 
дæр базмæлыдысты. Цæмæй фæтарстысты, Хуыцау сæ зонæг. 
Уыцы дыууæ гæмхæрды автобусы къуымты куыд не ’рзылды- 
сты, бандæтты бынтæ куыннæ басгæрстой: кæд Махар мард 
нæ ласы, уæд та? Кæд чырыны æндæр исты ис? 
Махарæн йæ иу зонгæ... Адæм диссаг сты, цы не ’рхъуы- 
ды кæндзысты, цы не ’рымысдзысты. Тæрсгæ та куыд нæ 
кодта! Махарæн милуантæ куы фидиккой, уæддæр ахæм бал- 
цыл никæд сразы уаид. Уый карды комыл цæуæгау у, зонгæ- 
зонын дæхи сæрсæфæнмæ æппар. Æмæ цæмæн? Æппынфæс- 
таг, Махар цæмæй цæра, уый йæм ис. Цымæ йæ уыцы зонгæ 
цы фæци? Фæстаг рæстæг æй никуал федта. Кæд къæппæгмæ 
бахауд, уæддæр раирвæздзæн, ахæмтæ мæрдтæй дæр фæстæ- 
мæ фæндаг ссардзысты, дуры абырдзысты. Аз цалдæр хатты 

206 
Лгънаты Гæстæн 
Баку, Астрахан æмæ Махачкаламæ цыд. Барæвзар сау еугæф- 
иу сласта æмæ иу æмæ дыууæ килограммы — нæ, путгæйттæй, 
уæдæ кæсаджы дзæбæх дæр афтæ. Йæ алы балц дæр — цал- 
дæр мины аргъ: фараст, дæс мины-иу йæ дзыппы ауагъта. 
Ныр хорз гæххæтт æмæ ’хца æмаргъ сты, фæлæ фондз — дæс 
азы размæ æхца æхца уыди. Æвæццæгæн, амонд дæр ис: иу 
хатт дæр æй никуы ничи бакъуылымпы кодта, иу хатт дæр ыл 
никуы ничи фæгуырысхо, куыд ацыд, афтæ-иу сыздæхт. Æмæ 
йæ куыд хъуамæ æрурæдтаиккой, куыд æм баджигул кодтаик- 
кой? Дæ машинæйы сау чырыны судзаггаг мард куы ласай, 
йæ хъæбулы рыстæй йæ зæрдæ дзедзырой кæмæн кæны, уæдæ 
ныр, уæдæ чысыл фæстæдæр æрхаудзæн, зæгъгæ, уыцы зæ- 
ронд саударæг мад чырыны фарсмæ куы бада, йæ къуыбар 
цæссыгæй йæхи куы æхса, уæд кæй зæрдæ бакомдзæн чырын 
басгарын? Кæй цæсгом бахъæцдзæн «марды» сæрыл схæцын? 
Йæ фæйнæ фæрсты йе ’нгуылдзтæ ауадзын? Фæлæ искуы 
искæй зæрды æрæфтыд уыцы судзгæ «марды» сæрыл схæ- 
цын, уæд йæ зæрдæ атыдтаид. Уымæн æмæ «сæр» уыдаид 
æнæ гуыр. Уыцы æнамонд йæхимæ куы æрцыдаид, уæд ба- 
зыдтаид: йæ уд кæмæй ауад, уый адæймаджы сæр нæу: уый у 
хиконд, цæмæйдæрты арæзт сæр, фæлæ адæймаджы сæр куыд- 
дæриддæр уа, афтæ. Æрмæст мард адæймаг, æдзард адæймаг. 
Фыртæссæй йæ туг кæмæн ныллæууыд, йæ зæрдæ атъæпп 
кæныны онг кæмæн ссис, уый дарддæр куы басгæрстаид, уæд 
марды гуыры бæсты йæ уырзтæ андзæвыдаиккой целлофан 
голлагыл, æмæ иуыл нæ, фæлæ дыууæйыл, æртæйыл. Лæм- 
бынæгдæр асгæрста, уæд голлæгты федтаид еугæф. Барæвзар 
сау еугæф. 
Гъеуый дын хъуынджынриу лæппу! Гъеуый дын æцæг лæг! 
Æндæр дын мæнæ Махар дæр сым-сым кæны. Нæ! Махары 
ахæм æхцатæ ницæмæн хъæуынц. Уый комкоммæ сæрсæфæн- 
мæ фæндаг у, цардæй мæлæты æхсæн арæныл цæуæгау. Мæнæ 
дын Махары куыст — куыст, æдас, дæхи нæ фæриссын кæн- 
дзынæ, дæ ацыд дæр æмæ де ’рбацыд дæр — дæхи бар. Æваст 
æхцайы бын нæ фæвæййы æмæ цы? Даргъ фæндагыл фæцу 
æмæ дæ нысаныл сæмбæлдзынæ. Мæнæ Дзибусы фæласы æмæ 
йæм исчи сармадзантæ ныддардта? Нæ? Йæ гæххæттытæ — 
рæвдз, иу аипп дæр æм ничи æрхæсдзæн. Афтидæй куы ра- 
цыдаид, уæддæр æм иу ныхас скæнынхъом дæр ничи уыдаид. 
Мард аласта, ныр фæстæмæ здæхы. 
Нæ фæлæ Дзибус æмæ йе ’мбæлттæ — Дзибус ма цы, уый 
къодах у, уæвгæ, мардæй дæр амондджын вæййы: йæ хъуыд- 
дæгтæ хорз ацæуынц, хорз бонтæ йын скæны, æмæ ма уыдо- 
нæн Дзибус цы зоны, фæлæ йе ’мбæлттæ амондджын разын- 
дысты, Уастырджи сæ йæ рахиз базыры бын бакодта. Цыма 
Махар Ростовмæ уыдоны тыххæй æрцыд. Дзибус кæм амард, 

Даргъ фсеззыгон фæндаг 
207 
уыцы рынчындонмæ цæмæ базылд, уый цæмæн равзæрста? 
Æнæнхъæлæджы? Уæдæмæ ацы дунейы цыдæр ис, æндæр 
æм йæ зæрдæ цæмæн сдзырдта, уыцы рынчындоны цур æр- 
лæууон?.. Ахæм хъуыды йæм цæмæн сæвзæрд? Кæд æм, цы 
сæ хонынц — биотоктæ йæм кæд ис æмæ сæ нæ зоны. Цы 
бæрæг и. Кæд ын Хуыцау ахæм стыр хорзæх нæ радта, уæд 
æмраст, Дзибус кæм амард, уыцы рынчындонмæ цæмæ ба- 
цыд? Ростовмæ мард куы фæцæйласта, уæддæр цалдæр хат- 
ты йæ сæры февзæрд: фæстæмæ куыд рацæудзæн, ахæм хæд- 
тулгæ ривæдæй фæтæр, уый тæригъæд куыннæ у. Фæстæмæ 
дæр дзы исты ралас... Ие бæлццæттæ, йе исты, мард дæр 
уæд... 
Чырын куы райстой, хæдзарæй куы фæаууон, уæд, Росто- 
вы цал рынчындоны ис æмæ кæмыты сты, уымæй иу бурдза- 
лыг сылгоймаджы афарста. Равзæрста дзы иу — Дзибусы 
рынчындон. Махар машинæ æрурæдта æмæ кабинæйы æн- 
цад бадт, газет «Известия» фæлдæхта, рæстæгæй-рæстæгмæ- 
иу рудзынгæй ракаст. Йæ зæрдæ йæ æнкъардта: ныртæккæ 
йæм чидæр æрбацæудзæн æмæ... Йæ хъуыдытæ нæ фæ- 
дзæгъæл сты. Æппæты фыццаг йæ цуры алæууыд, æртæ лæ- 
гæй разæй чи бады, хистæр чи у, стæй канд хистæр нæ, 
фæлæ, Махармæ гæсгæ, фендджындæр чи у, уый. Йæ тыхст 
нæ урæдта, йæ улæфт йæ хъуыры бадт, афтæмæй загъта: 
— Ирон дæ? 
— Ирон. 
Уæдмæ нæлгоймæгты кæстæр, кæронæй чи бады, уый дæр 
æрбахæццæ. Йæ кæуындзæг цæстæнгас цалдæр хатты Маха- 
рыл æрхаста, æмæ ма йын сæ цыды сæр цы бамбарын хъуыд — 
Ирыстонмæ ривæдæй нæ ацæудзæн. Ис алцыдæр, ис Хуыцау 
дæр, зæдтæ дæр. Æмæ уый афтæ кæй у, ууыл гуырысхо ни- 
куы кодта. Уастырджийæн табу æрбауæд. 
— Дæ машинæйы номыртæм гæсгæ дæ базыдтон. Нæхимæ 
цæуыс? 
Махар цалдæр уысмы ницы сдзырдта. Уæдæ афтæ загъта- 
ид: мæнæ ам, кæд исчи амард æмæ йæ Ирыстонмæ ласын 
хъæуы, уый тыххæй лæууын, зæгъгæ? Хъуамæ алы ран дæр 
дæ ныхас аив уа, зæрдæмæдзæугæ. 
— Цæудзынæн, æрмæст чысыл фæстæдæр, хъуамæ ам мæ 
иу зонгæимæ сæмбæлон æмæ... 
— Ардыгæй нæ зиан ласын хъæуы æмæ ма базивæг кæн. 
— Æмæ... 
— Мацæуыл тыхс. 
— Ахæм сахат адæймаджы цур балæууын удыбæстæ у. Æмæ 
тагъд уыдзыстут? 
— Тагъд. Ныртæккæ. 

208 
Агънаты Гæстæн 
Æрыгондæр нæлгоймаджы цæсгом барухс. Æмæ куыннæ! 
Æцæгæлон стыр горæты цырагъы рухсæй кæй агурыс, алы 
минут дæр дын сыгъзæрины хуызæн зынаргъ кæм у, уым дæм 
машинæ йæхæдæг æрбацæуæд! Ахæм рæстæг адæймаджы сæры 
вæййы æрмæстдæр иу хъуыды: цы амалæй тагъддæр фæхæц- 
цæ кæна зиан йæ бынатмæ. Раст зæгъын хъæуы, Махар æн- 
дæр зондыл хæст у. Гъа, сыскъæфтай йæ, фæтухæнтæ кодтай, 
зæгъæм, Владивостокæй зиан æнцон ласæн у? Йæ фыдæлты 
зæххыл æй сæмбæлын кодтай æмæ дарддæр та цы? Уымæй 
мардæн фенцондæр? Къодах у, æмæ уыцы къодах кæмфæнды 
дæр аппар, кæмфæнды дæр æй зæххы хай бакæн. Фæлæ, 
дам, фыдæлты зæхх... Æмæ уый æндæр зæхх у? Адæм кæ- 
рæдзимæ гæсгæ сæрра сты. Æмæ иутæ хæрзхаст, æфсæст 
бæхты хуызæн, фырхъалæй цы кæной, уый нал зонынц, ин- 
нæтæ та, уыдонмæ гæсгæ, хæрæг бæхты къæхты хъæрмæ сæпп- 
сæпп куыд кæна, афтæ сæ фæстæ сæпп-сæпп кæнынц. Хæфс 
йæхи галыйас кодта æмæ атъæпп ласта. 
Лæджы цæстытæ цины æрттывд фæкодтой. Уастырджи- 
йыл сæхи кæй бафæдзæхстой, уый бæрæг у. Ахæм даргъ фæн- 
дагыл ацæуынмæ дын чи сразы уыдаид? Уæлдайдæр, æхсæв- 
дзу. Дыууæ-æртæ миныл дæр дын ничи ацæудзæн. Цалынмæ 
Ирыстонмæ дзырдтаиккой! Уæдæ сын уым дæр машинæ ра- 
цæуынæввонгæй кæм лæууыдаид, цалынмæ ардæм хæццæ код- 
таид, стæй фæстæмæ... Къаддæр-уæддæр фесæфтаиккой сут- 
кæ, ноджыдæр фылдæр. Уæдæ Махар та афтæ зæгъы: ацы 
æнамонд адæмæн сæ Уастырджи, мæнæ автобусы рулыл чи 
хæцы, уый у. Ис уæларвон Уастырджи, табу йын æрбауа, 
фæлæ ма уымæй фæстæмæ ис зæххон Уастырджитæ дæр, æмæ 
уыдонæй иу мæнæ Махар у. Аласдзæн сæ. Цас тагъддæр ацæ- 
уой, уыйас хуыздæр. 
— Афæстиат ма мæ хъуыд, фæлæ... 
Куы йæ афарстаиккой: цæмæн, цæй тыххæй, уæд сын цы 
загътаид. Æвзаг ыл нæй? Исты загътаид. Уыцы уысм куыд- 
дæр йæхицæй дæр фефсæрмы, æнхъæлдæн, асырх. 
— Æмæ цас, куыд?.. 
Цас ын бафидой æхца? Махар иу хъуыддаг йæхицæн рад- 
жы скарста: раздæр алцæуыл дæр бæлвырд бадзур, уыйфæс- 
тæ дзы уæлдай ныхас куыд нæ уа, афтæ. Цы капеккыл бадзу- 
рой, уый раздæр райс. Науæд куыд вæййы, цы вæййы. Афтæ 
дæр рауайы: куы сæ схæццæ кæнай, уæд, цы æхцайыл баны- 
хас кодтой, уый цыма æгæр бирæ у, афтæ ахъуыды кæнынц. 
Æмæ — райваз-байваз, æххæстæй йæ нал фæдæттынц. Æфсы- 
мæртæ не сты, æмæ хъуамæ се ’хсæн бæлвырд ныхас уа, 
комкоммæ ныхас. Афтæ, афтæ æмæ алыг... Уæддæр — зиан. 
Куыд сын хъуамæ загътаид, уыйбæрц æмæ мын уыйбæрц рат- 
тут? Сæ цæсгом куыд хъæцы, афтæ. Уый сын сæ марды лæ- 

Даргъ фæззыгон фæндаг 
209 
вар дæр аласдзæн. Ау, ирон нæу? Æмæ хъуамæ ирон лæджы 
мард æцæгæлон горæты ныууадза æмæ йæхæдæг рафардæг 
уа? Æмæ ма уæд цæй ирон лæг у? Уæд ма ирон лæджы ном 
цæмæн хæссы? Уæд ма Ирыстоны зæххыл йæ къах куыд æрæ- 
вæрдзæн? 
Уæддæр сын бамбарын кодта: Дзæуджыхъæуæй Ростовмæ 
мард мин æмæ æрдæгыл æрласта. Уадз æмæ аргъ зоной. Гæ- 
нæн уыд, æмæ сæ фылдæр райстаид, фæлæ... Дæ фыдгул 
Махары куысты фæкусæд. Алы бон мæрдтæ ласын, уыдонмæ 
кæсын æнцон у? Цард æнæуи дæр — тыхст æмæ уырыд, цæс- 
тысыг æмæ хъарæг. Æмæ ма ды та афтæмæй судзаггаг мæрд- 
ты лас, алы бон мароймæ хъус. Цы гæнæн и? Уыцы куыст 
дæр хъуамæ исчи кæна. 
Хистæр лæг йæ дзыппæй æхца систа: «Мæнæ мин сомы 
æмæ...». Куыддæр ныкъкъæмдзæстыг, цыма исты давта кæнæ 
Махарæн гæртам лæвæрдта. Чн зоны, фаг кæй не сты, уый 
зыдта æмæ уымæн ныфсæрмы, ныддыдæгътæ. Махар ын зæ- 
гъынмæ хъавыд: цы дæм ис, уыдон æри æмæ алыг. Уæдæ 
сылгоймаджы сым-сым цы кæны? Мард ласынмæ рацыдтæ, 
уæд хъуамæ дæ дзыппы исты уа, æппынкъаддæр — æртæ мины, 
фæлæ алчидæр йæ капеккыл фæстæмæ хæцы, ауæрды йыл. 
— Хорз. Цомут. 
Æцæгдзинадæй сын фылдæр раттын æмбæлд. Дæ мард мама 
æруазал уæд, афтæмæй дын машинæ фæуæд йæ аласынæн, 
уый кæуылты удæнцой у. Æмæ сын бамбарын кæнын хъуыд. 
Дæс туманы дæр æхца у, дæс æмæ ссæдз туманы та ноджы 
фылдæр æхца сты. Цæй, цы ис, уый хорз. 
Махар æхца йæ дзыппы сæвæрдта. Дæсгай тумантæ. Уым 
сæ сæ цуры куыд нымадтаид? Уæддæр йæ зæрдæ ’хсайдта: 
мæрдджын — мæрдджын, фæлæ адæймаг адæймаг у — сайын 
дæр зоны. Æмæ машинæ рынчындоны кæрты куы æрлæууыд, 
дыууæ нæлгойма^джы куы фæаууон сты, уæд йе ’хца банымад- 
та. Мин сомы. Иæ уырзтæй сæ асгæрста: кæд мæнг æхцатæ 
сты. Мæнг æмæ æцæг æхцаты æхсæн цы хицæндзинад ис, 
уымæн цы зоны, фæлæ уæддæр... Стæй сæ йæ пинджачы 
дзыппы нæ, фæлæ йæ хæдоны дзыппы нывæрдта. Махар йæ 
сæрыл хъен куы слæууа, уæддæр не схаудзысты. Фылдæр сæ 
райсын хъуыд, æмæ-гъа. Ныры рæстæджы мин сомы цы сты? 
Сæ цæсгом се ’вдисæн. Дзибус амондджын разынд. Моргмæ 
нæ бахæццæ. Цымæ йæ цасæй балхæдтой? Хъуамæ сын бæл- 
вырд аргъ уа. Ныртæккæ æнæ æхца иу къахдзæф дæр нæ 
акæндзынæ, уазæгдонмæ цæуыс, уæддæр æхца бафид. Цæст- 
фæлдахджытæй къах размæ айсæн нал и, райсом та бынтон- 
дæр сбирæ уыдзысты. Кæйдæр судзаггаг мардæй дæхицæн 
æхца кус — худинаг! Уыцы капеччытæ адæймагæн йæ фарсыл 
дæр нæ бахæцдзысты. Æви уыдон тынгдæр хæцынц? Махар 
НАгънаты Гæстæн 

210 
Агънаты Гсестæн 
кусæг у, сау кусæг, æмæ уыдæттæн ницы зоны. Цы йæм хауы, 
уый йæ сыгъдæг фæллойæ, йæ сурхидæй. 
— Æмæ мын искуы мæхицæн кæнæ мæ цотæн уæд та маст 
куыскодтаид... 
— Цал азы йæ зонын æмæ дзы иу æнæууылд, иу æнæр- 
хъуыды, иу æнæджелбетт ныхас никæд фехъуыстон. 
— О, мæ бон куыд бакалд, мæ мадызæнæг! 
— Цæрæнбонты йæхи бахордта. Фæлтау скъолайы хуымæ- 
тæджы ахуыргæнæгæй куы куыстаид, фæлтау заводы зæгæл- 
тæ куы арæзтаид, фæлтау шофыры дæсныйад куы райстаид. 
Цæй кандидат æй хъуыди? 
— Адæймаг йæхицæй æндæр адæймаг сараза, уый гæнæн 
нæй, дæ туг нæ раивдзынæ. Дзибус цыфæнды куыст куы код- 
таид, уæддæр уыцы Дзибус уыдаид. 
— Институты кусын куы райдыдта, уæд ын бæргæ дзырд- 
тон: цалынмæ фæфидар уай, кандидаты диссертаци бахъахъ- 
хъæнай, уæдмæ дæхиуыл фæхæц, мацы дзур. 
— Æнæраст хъуыддæгтæм дын йæхи урæдта! 
— Институты дыууæ мæйы дæр нæма акуыста, афтæ йæм 
декан æмæ кафедрæйы хицау фæдзырдтой: дыккаг курсы 
ахуыргæнæг иу къуыри нæ уыдзæн æмæ йæ бæсты лекцитæ 
куы бакæсис. Бæгуыдæр, бакæсдзæн. Адæймаг фæрынчын дæр 
зоны, командировкæйы цæуын дæр æй бахъæуы. Ау, Дзибус 
адæймаг нæу? 
Уыцы къуыри ахаста дыууæ мæйы. Афоныл æй не ’рурæд- 
та, уæд цалдæр азы дæр ахастаид. Уыцы ахуыргæнæджы 
бæсты цалдæр боны куы акуыста, уæд йæ цæстытæ сабыргай 
гом кæнын байдыдтой æмæ йæ сæр нынкъуыста: цы ми кæны? 
Чи у, къæхтæсæрфæн пысул? Ахуыргæнæг — партийы обко- 
мы бæрнон кусæг. Акæса, æхца йын нæ фаг кæны æмæ ма 
институты дæр акусы, мæгуыр. Иу командировкæйы дæр нæ 
уыд. Цæй рынчын æмæ цæй цыдæр — æхснырсгæ дæр не 
’ркодта, саг-сырды хуызæн æнæниз лæг у. Æмæ уæд уый цы 
хабар у, йæ куыстмæ цæуыннæ цæуы? Дзибус хъуыддаг бам- 
бæрста: уый хицау у, партийы бæрнон лæг, æмæ хъуамæ 
æнцад-æнцойæ йæхицæн фæлмæн къæлæтджыны бада, æхца 
иса, Дзибус та йæ бæсты лекцитæ кæса. Цæмæн? Цæй охыл? 
Уыцы бæрнон лæг æм уæд та дзургæ куы фæкодтаид: мæ хур, 
Дзибус, иуцасдæр рæстæг мын мæ сæйраг куыстæй мæхи ато- 
нæн нæй æмæ уал мæ бæсты бафыдæбон кæн. Куыннæ! Уый 
дын йæ сæрмæ хæссы! Йæ цуры Дзибус чи у? Цæмæн хъуа- 
мæ дзура уыимæ? Дзибус алцыдæр хорз бамбæрста. Æмæ де- 
кан æмæ кафедрæйы хицауæн загъта: сæ мидбынаты ризæ- 
джы кæмæй ризынц, уый бæсты абонæй фæстæмæ иу сахат 
дæр нал бакусдзæн. Æгъгъæд! Дзибус цагъар нæу. Декан æмæ 

Даргъ фæззыгон фæндаг 
211 
кафедрæйы хицау ницы дзырдтой, кæрæдзимæ-иу бакастыс- 
ты, уынæргъæгау-иу ныуулæфыдысты. Рæдийы, тынг рæдийы 
Дзибус. Цæмæй йæ цард нывыл сараза, йæ цард нывыл ацæуа, 
уый тыххæй йын замманай фадат и æмæ йæ йæхæдæг йæхи 
къухтæй халы, йæ амондæй лидзы. Партийы бæрнон лæджы 
бæсты дыууæ мæйы нæ, фæлæ аз, дыууæ азы куы бакуса, 
уæддæр хъуамæ ма батыхса, нæ фæлæ цин кæна. Нæ! Ницы 
хуызы! 
— Сразы йæ хъуыд. 
— Дзибус йæ цæсгомы ныхмæ никæд рацыд. 
— Никæд рацыд æмæ йæ цард фехæлдта. 
— Уый йæхæдæг афтæ нæ хъуыды кодта. 
...Уыцы стыр ныхæстæ: йæ цæсгомы ныхмæ никæд ра- 
цыд, афтæ, уфтæ... Махар уыцы рæсугъд ныхæстæ куы фæ- 
хъусы, уæд æм худын фæцæуы, стæй йæ мидбылты нæ, фæлæ 
йæ хъæлæсы дзаг. Фæлывд, мæнг ныхæстæ! Махар дзы иу 
ныхасыл дæр нæ феууæнды. Æмæ сыл куыд æууæнда? Нæ 
фæлæ, уыцы бæрзонд, стыр ныхæстæ чи кæны, уыдон æм 
фæлывддæр æмæ мæнгарддæр кæсынц. Се ’цæг цæсгом æмæ 
удыхъæд уыцы рæсугъд ныхæсты бын бамбæхсынмæ фæхъа- 
вынц. Æмæ сæ æмбæхсгæ дæр бакæнынц. Æрмæст Махарæй 
ницы бамбæхсдзынæ: адæймаг нæма сулæфы, афтæ йын йæ 
хъуыды бамбары. Махары цард бирæ цæуылдæрты сахуыр 
кодта. Уæдæ уый та афтæ зæгъы: адæймаг алы бон дæр йæ 
цæсгомы ныхмæ цæуы. Мæнæ Махар Дзибусы ласы æмæ уый 
тыххæй æхца райста. Æмæ йын уыцы æхца райсын æхсызгон 
уыд? Тынг зын! Фæлæ цæрын хъæуы, бинонтæ дары. Æмæ 
бинонтæ, горæты сæрмæ комæй цы дымгæ радымы, уымæй 
нæ фæдардзынæ. 
Æрыгонæй, дæ туг пæлхъ-пæлхъæй куы фыца, уæд хъыл- 
липпытæ æмæ схъиудтытæ кæнын æнцон у, фæлæ дыл царды 
уæз куы æрæнцайа, уæд та? Чи зоны, Дзибус æрыгонæй исты 
æнæууылд ныхæстæ сæппæрста; чи зоны, уæд йæхицæй рæст- 
дзинадыл тохгæнæг арæзта, æцæгдæр. Фæлæ йæм цымæ фæ- 
стæдæр фæсмон не ’рцыд. Æрдæгмардæй, йæ зонд ма цыдæр 
æцæгдзинад куы ахста, уæд йæ хъуыды нæ аивта? Кæд нæ, 
уæд йæ зонд йæ гаччы нæ уыд. Чи зоны, йæхи равдисынмæ 
хъавыд, чи зоны, йæхицæй цыдæр арæзта. Акæс-ма, уый 
рæстдзинадыл тохгæнæг у, иннæтæ та мыстыты хуызæн сæ 
хуынчъыты ныббырыдысты. Йе та никуы ницы федта, чин- 
гуытæ фæкаст æмæ йæ уыдон сæ фæстæ асайдтой. Уæдæ Ма- 
хар та афтæ зæгъы: æппæты стырдæр, æппæты зондджындæр 
ахуыргæнæг цард у. Кæд дæ исты базонын фæнды, кæд, ма 
фæрæдийай, уый дæ цæст дæхицæн уарзы, уæд алы бон дæр, 

212 
Агънаты Гæстæн 
дæ алыварс цы цæуы, ууыл хъуыды кæн, дæ алыварс цы 
адæм и, уыдоныл ахуыр кæн. Уæдæ ма цард, чысылæй фæс- 
тæмæ мæнæ Махары æууæрдгæ куыд рацыд, Дзибусы афтæ 
куы аууæрстытæ кодтаид, уæд æндæр зарæг нæ зарыдаид? 
Акæса, обкомы кусæджы бæсты цалдæр лекцийы цæмæн 6а- 
кæса? Уый сæрмæ æрхæссинаг у? Æмæ дыккаг курсмæ иу 
къахдзæф дæр нал бакодта. Обкомы кусæгмæ бамидæг, хъуа- 
мæ йын йæ хъуын ацæгъда: дыууæ раны цæмæн кусы, иу дзы 
суæгъд кæнæд. Кæд ын институты лекцитæ кæсынæн фадат 
нæй, уæд йæ курс искæмæн раттæд, цалдæр ахуыргæнæджы 
мызды æмбисыл куы кусынц: институты куы вæййы, куы — 
нæ, æмæ студентты сайын тæригъæддзинад у. Хицау дæ, зæгъ- 
гæ, уæд дæ цы фæнда, уый хъуамæ кæнай? Ахуыры аз куы 
райдыдта, ууыл цал мæйы рацыд? Æмæ уал хатты æрлæууыд 
студентты цур? Лæвар æхца дæ дзыппы æфсæр, уый сæрмæ 
æрхæссинаг нæу, йæхи коммунист куы хоны. 
Хицау æм хъуыста, хъуыста, йæ сæр, дам-иу банкъуыста, 
йæ уæрæх, райдзаст уаты къуыммæ дам-иу нымдзаст, аджих. 
Иуафон сыстад, йæ къæхты бынæй ныуулæфыд æмæ, дам, 
загъта: «Æз дын æмбаргæдæр æнхъæл уыдтæн». Æмæ рацыд, 
Дзибусы уым сымсымгæнгæ ныууагъта, ома дæ ныхас дæр 
æмæ дæхæдæг дæр — ницы. Уый та, мæгуыр, афтæ æнхъæлд- 
та: йæ пакъуы йын акалдзынæн, сбæгънæг æй кæндзынæн 
æмæ йæ горæты сæйраг уынджы афтæмæй рарвитдзынæн. 
Æвирхъау рæдыд! Дæхи къахæй къæппæгмæ бацу, дæхи къа- 
хæй сæрсæфæн фæндагыл æрлæуу. 
— Дзибус, цы стыр бæллæхы бахауд, уый уæддæр нæма 
æмбæрста. Донмæ фæрæтæй лæбур!.. 
...Уый чи загъта? Чифæнды уæд,— раст у. Дзибусы фæй- 
нæ фарс цы адæм бадынц, уыдон æй зондджын хонынц. Ма- 
хар та йæ æдылы хоны. Æмæ Махар раст у. Дынджыр, хæх- 
тæ чи фæлдахы, хæхтæ чи гæрды, ахæм трактор æрбацæуы 
уынæргъгæ, ды йæ ныхмæ дæхи сарæзтай: хъуамæ йæ мæ 
быны аууæрдон, фæнык æй фестын кæнон. Уымæн гæнæн и? 
Дæ развæндаг ма уын, афтæмæй дæхи размæ аппар, уый 
зондыл дзуры! Уасæгæн йæ сæр атæхын кæн, феуæгъд æй 
кæн æмæ ма уæддæр азгъордзæн æмæ ма суанг уый дæр ахæм 
уавæры фæндаг фесгары. Уæдæмæ, Дзибус æнæсæр уасæгæй 
дæр æдылыдæр уыди. Афтæмæй дыгай, æртыгай институттæ 
каст фæвæййынц, кандидаттæ æмæ доктортæй агæпп ласынц. 
Махар астæуккаг скъола дæр каст нæ фæци, æмæ ма уый дæр 
цыдæртæ куы ’мбары: мадимæ хъæбысæй ма рахæц, куы ра- 
хæцай, уæд та йæ абырс. Обкомы кусæг, хайады хицау — уый 
уæйыг уыди, Дзибус та — мæлдзыг. Æмæ уыдонæн иумæ бы- 
цæугæнæн и? 

Даргъ фæззыгон фсендаг 
213 
— Дзибус æууæндыд: иу бон æнæмæнг рæстдзинад æрцæу- 
дзæн, фæуæлахиз уыдзæн. 
— Æмæ йæ рæстдзинад æрцыд. 
— Рацарæзт. Уый Дзибусы уæлахиз дæр у. 
Ха-ха-ха! Æмæ, дам, ма ныххуд. Махар йæхимидæг худы. 
Æдылы у! Хъæрæй кæдæм худы. Акæс-ма, рацарæзт Дзибусы 
фæрцы райдыдта, уый базмæлын кодта ацы стыр паддзахад. 
Æмæ ма уæд Горбачев æмæ йæд... Сахаров та цы сты? Стæй 
рацарæзт цы у. Æцæг рæстдзинад? Цавæр рæстдзинад? Иу 
адæймаджы, цалдæр адæймаджы æви æппæт адæмы рæстдзи- 
над? Стæй, ацы зæххыл æцæг рæстдзинад и?.. 
Махар скъолайы ахуыргæнджытæн цалдæр хатты фæлва- 
рæн сарæзта. О, фæлварæн. Рæстдзинад æвзарæн фæлварæн. 
Алгебрæйы хынцинаг йе ’мбалы, колхозы сæрдары фырты 
тетрадæй сфыста. Иу стъæлфы онг, куыддæриддæр уыд, афтæ. 
Æмæ уымæн — фондз, рæсугъд, пæр-пæр кодта, уæларвмæ 
стæхынмæ йæ бирæ нал хъуыд, ахæм фондз. Махарæн та — 
цыппар, хæдмæл, цыма ныртæккæ йæ уд сисдзæн, ахæм цып- 
пар. Кæд Махар йæ хынцинаг раст не сфыста, кæд дзы исты 
ауагъта? Нæ! Уæдæмæ Махар колхозы фермæйы æхсæвгæсы 
фырт уыд. Цы пайда йын дзы ис? Колхозы сæрдар та... 
Махар дыууæ тетрадимæ ахуыргæнæджы стъолы цур куы 
’рлæууыд, уæд æнхъæлдта: ныртæккæ ахуыргæнæг фырæф- 
сæрмæй сырх-сырхид афæлдæхдзæн, зæххы скъуыды ныхха- 
уынмæ цæттæ уыдзæн. Куыннæ стæй! Иу нуар дæр дзы нæ 
фезмæлыд, йæ цæст дæр нæ фæныкъуылдта. Нæ фæлæ Махар 
фæаххосджын. Йæ фыстытæм нæ кæсы? Уыдон цавæр дам- 
гъæтæ æмæ нымæцонтæ сты? Карчы къæхтæй фыстыты хуы- 
зæн, зылынтæ-мылынтæ, равзарæн сын нæй, чъизи. Уымæн 
та, колхозы сæрдары фыртæн, йæ алы дамгъæ, йæ алы ны- 
мæц дæр аив, рæсугъд, джиппæй уагъды хуызæн, адæймаг 
сæм кæсынæй не ’фсæды. Махарæн «цыппар» нæ, фæлæ 
«æртæ» æвæрын хъуыд. 
Махар тетрæдтæ райста, алы дамгъæмæ дæр лæмбынæг 
фæкаст. Уырзæй басгарæн сын куы уыдаид, уæд сæ уырзæй 
дæр басгæрстаид. Фæкаст сæм æмæ сæрдары фырты дамгъæ- 
тæй æмæ нымæцонтæй иу дæр джиппæй уагъды хуызæн нæ 
уыд. Нæ фæлæ Махары куыст аивдæр, рæсугъддæр фыст уыд. 
Уæд кæм и рæстдзинад? 
Рæстдзинад кæй нæй зæххыл, Махар ууыл дызæрдыг кæ- 
нын райдыдта. Уæд фырмæстæй йæ цæстытæ доны разылды- 
сты. Цыдæр уысм йæ сæры атахт: дæ тетрад дард фæхæсс 
æмæ дзы ахуыргæнæджы бырынчъытæ ныкъкъæрцц кæн. Æмæ 
йæм зилгæ дæр ракодта, фæлæ йæхиуыл фæхæцыд. Уæддæр 

214 
Агънаты Гæстæи 
æй исты хуызы йæ маст суадзын хъуыд. Йæ бон цыд æрмæст- 
дæр йæ тетрадыл æмæ уымæ фæлæбурдта, лыстæг æй апыр- 
хæнтæ кодта, цæхгæр фæзылд æмæ къласæй разгъордта. Цæ- 
мæй хъæрæй ма скæуа, уый тыххæй йæ бинаг былыл дæнда- 
гæй ныххæцыд. Афтæ тынг ыл ныххæцыд, æмæ йæ туг ра- 
калд. 
Нæ! Рæстдзинады кой мачи кæнæд! Уымæн æмæ никæд 
уыд! Нæй! Стæй нæ уыдзæн. Адæймаг йæхи рæстдзинадæй 
иннæ адæмы рæстдзинад нæ зоны, уыдоны рæстдзинад ын 
æцæгæлон у, уыдоны рæстдзинад æм дард у. Æз! Æз! Æз!.. 
Алцыдæр уый алыварс зилы. Владимир Асланбекович, Вало- 
дя, Ладемыр... Уымæй арæхдæр чи дзырдта рæстдзинадыл, 
адæймаджы сыгъдæгдзинадыл. Æцæгдзинадæй та... Махар- 
мæ фыццаг рæстæг афтæ каст, цыма сæ бинойнаг у, Ладемы- 
ры кæстæр æфсымæр у. Фыццаг дыууæ-æртæ мæйы, æвæц- 
цæгæн, Владимир Асланбекович цалынмæ Махары базыдта, 
баууæндыд ыл, уæдмæ дзы иу æвзæр ныхас, иу æнæууылд 
ныхас никæд схауд, цыма бындзыл дæр никæд андзæвыд, 
йæхи афтæ дардта. Стæй, Махар дуры хуызæн фидар кæй у, 
уый куы базыдта, кæронмæ йыл куы баууæндыд, уæд байгом, 
уæд райхæлд. Ай-гъай, уый размæ, Махары куыстмæ райсы- 
ны агъоммæ дæр æй хорз зыдта, лæгæй-лæгмæ нæ, фæсау- 
уонмæ. Махар чи у, цавæр адæймаг у, уый тыххæй иу æмæ 
дыууæ лæджы нæ бафарстаид. Уæдæ дын ахæм бæрнон кусæг 
йæхицæн æнæзонгæ, æнæнхъæлæджы адæймаджы исы шо- 
фырæй? Ницы хуызы! Уый Махар нæ, фæлæ авдæны сывæл- 
лон дæр зоны. Гаражы хицауы цæрæнбон бирæ уæд, уый 
фæрцы бахауд Махар уыцы куыстмæ. Хъавджытæ йæм цал- 
дæр уыд, фæлæ схауд Махары хал. Æмæ хуымæтæджы нæ — 
гаражы хицау ыл æууæндыд, нæ йæ фæсайдзæн, йæ хæдтул- 
гæ æдзухдæр уыдзæн чындздзон чызджы хуызæн сыгъдæг, 
рæсугъд æмæ, кæй зæгъын æй хъæуы — æдзухдæр рæвдз, 
цæттæ. Цыфæнды афон дæр Махармæ бадзур, æмæ машинæ 
расыххуытт кодта, зивæг сывæллонæй фæстæмæ дæр нæ зоны. 
Иæ машинæйы уынæрæй дæр, цы дзы «риссы», уый фыццаг 
сулæфтæй дæр базоны. Йæ цæстытæ йын бабæтт æмæ маши- 
нæйы цыфæнды хай дæр рафтаудзæн æмæ йæ фæстæмæ сæ- 
вæрдзæн. Æмæ ахæм шофыр цæмæй æвзæр у? Ай-гъай, æр- 
мæст уый тыххæй не схаудта Махары хал. Гаражы хицауæн 
чысыл цыдæр авæрдта. Чысыл цыдæр цæмæн? Уæд мины- 
рдæг кæуылты æхца уыд! Гаражы хицауæн йæ сæмæн айсæр- 
ста, æмæ уæд цæлхытæ хорз тæхынц, хорз зилынц. Уыцы 
минырдæг ын дзыхъхъынног «Волгæ»-йы дуæрттæ байтыгъ- 
той. Æмæ Махары зæрдæ кæд Ладемырыл тынг фæхудт, уæд- 
дæр уыцы минырдæгыл фæсмон никæд кодта. Иæ къæхтыл 
уыцы куысты фæрцы слæууыд. Ноджы ма дæ дæ хицауы хор- 

Даргъ фæззыгон фæндаг 
215 
зæх куы фæуа, уæд дын алырдæм дæр — фæндæгтæ. Æмæ 
уый тыххæй арвæй стъалытæ скъæфын нæ хъæуы. Хорз кæс- 
тæр у, уисæн кæн, уисæн кæнын нæ уарзыс,— æмæ йæ уарзгæ 
та чи кæны, фæлæ уавæр афтæ у, уæд шофыры куыстмæ дзæ- 
гъæлы бахъавыдтæ, цалынмæ дæ хицау дзæгъæл куыдзы тард 
нæ ракодта, уæдмæ дæхæдæг ацу. 
Владимир Асланбекович æмæ Махары ныхас кæрæдзиуыл 
хорз бадт. Ладемыры Махаримæ зул ныхас скæныны сæр ни- 
кæд бахъуыд. Цы йæ кæнын хъæуы, уый-иу ын йæ цæстæнга- 
сæй, йæ фыццаг сулæфтæй, йæ къухты фезмæлдæй ацахста. 
Æнхъæлдæн, Владимир Махарыл куыд æууæндыд, афтæ иуыл 
дæр нæ. Æви йæм уый кæсгæ афтæ кодта? Æвæццæгæн. Уыцы 
изæр ын хорз фæлварæн уыди. 
Ладемырæн йæ уд, йæ дзæцц — машинæ скъæрын. Горæ- 
тæй ахызтысты, уæд-иу Махармæ æрбакаст, ома мæ бынат 
мын суæгъд кæн. «Хорз»,— бахудт-иу æм Махар, æмæ-иу Вла- 
димир Асланбекович шофыры бынаты сбадти. Æддаг бакас- 
тæй афтæ зынд, цыма машинæ хорз зоны, алы хай дæр дзы 
суанг чысыл винты онг уырзтæй басгæрста. Æцæгдзинадæй 
та... Ницы йын зыдта. Махары космосон науы æрбадын кæн, 
уæд дзы уый исты зонид? Æмæ ма дзы уый цыдæр прибортæ 
раиртасдзæн, фæлæ йæ хицау... Уæддæр-иу уыцы ныфсджы- 
нæй рулыл æрхæцыд. Диссаг, хицауадмæ, цыма алцыдæр тынг 
хорз зонынц, уыцы ныфс кæцæй цæуы? Хъуыддагæн мурдæр 
ницы æмбардзæн, уæддæр йæхи афтæ æвдисдзæн, цыма йæ 
уымæй хуыздæр ничи зоны. Æвæццæгæн сын уый Хуыцауæй 
лæвæрд у, гуырдзæй йæ семæ рахæссынц. 
Ладемыр-иу машинæ скъæргæйæ йæхи фæстæмæ ауагъта. 
Уымæ бакæсын диссаг уыди — бæсты бикъ, комы дæгъæл. 
Гæнæн уыд, уæд-иу хæдтулгæ уæлæрвты аскъæрдтаид, хæд- 
тæхæг-иу дзы рауайын кодтаид. Махармæ-ну æрбакаст, ома 
хорз не скъæрын? Уый-иу æм бахудт: хорз, тынг хорз! Уæдæ 
йын афтæ загътаид: «Руль суæгъд кæн. Æддæмæ рахиз!» Æмæ 
æдылы у? Кусын æй нал хъæуы? 
Ладемыр-иу куыддæр шофыры бынаты сбадт, афтæ-иу Ма- 
хары зæрдæ ницæуылуал хæцыд. Иу цæстæй размæ, фæндаг- 
мæ каст, иннæмæй — йæ хицаумæ, йæ фезмæлдмæ: чысыл 
цыдæр, уæд хъуамæ цæттæ уа, руль ацахса, фыдбылыз ма 
æруадза. Махар тынг хорз æмбæрста: халы, тынг халы æгъ- 
дау, йæ бынат хъуамæ Владимир Асланбекович нæ, бæстæйы 
иаддзахæн дæр ма радта, фæлæ... Фыдæлтæй нын замма- 
найы æмбисонд баззад: дæ бæх, дæ ус æмæ дæ машинæ макæ- 
уыл баууæнд. Зондджын, хъуыдыйæ йемыдзаг æмбисонд... 
Валодя... Уæд æм Махар Владимир дæр, Ладемыр дæр, 
Ладе^æр, Валодя дæр иикæд сдзырдта. Владимир Асланбеко- 
вич. Йе ’мбæлттæ, иу хæдон дæр ын уæрæх кæимæ уыд, уыдон 

216 
Агънаты Гæстæп 
æм куыд дзырдтой, афтæ йæм цæмæн хъуамæ дзырдтаид? 
Стæй йæ æмбæрста: йæ ном æмæ йæм йæ фыды номæй куы 
фæдзуры, уæд ын æхсызгон вæййы. Ныр ма цæй Владимир 
Асланбекович у! Ладемыр у. Нæхи ирон Ладе. 
Фæсизæр, фæсахсæвæр искæцæй æрбацæуынц, Ладемыр 
уæлдай арæхдæр уæд уарзта машинæ скъæрын. 
Уыцы изæр æрбацæйцыдысты Хъобангомæй. Махар кæ- 
саджы хуызæн — сыгъдæг, æвронг. Æнæуи дæр мæлæты ана- 
заг куы нæ у, уæд ма дын машинæйыл бадгæйæ нуазы? Ницы 
хуызы! Йæ мад æмæ йæ фыд мæрдтæй куы рацæйцæуиккой, 
уæддæр иу хуыпп не скæнид. Машинæйыл бады æмæ афтæ- 
мæй искæд бæгæныйæ дæр ацахуыста, уый нæ хъуыды кæны, 
стæй нæ уыдзæн. 
Ладемыр дзæбæх анызта. Æмæ йын тайгæ дæр хорз кодта. 
Иу арахъхъы авг йæ хъуыртты дæр нæ зынд, дыккаг авгæй- 
иу чысыл бацардхуыз. Уæвгæ, цардхуыз кæд нæ уыд. Æниу, 
ай-гъай йын тади. Уæдæ ма къабускатæ æмæ дзулы къæбæри- 
мæ афтæ банызтаид! Хуыцауыстæн, йæ цыппæртыл бырыда- 
ид, йæ быны мызтаид, йæ хæдзары йыл никæд сбон уыдаид. 
Фæлæ хæринаджы дзæбæхæй дæ фынг куы «сæтта», къуы- 
дырфых дзидза, физонæг, фыдджынтæ, карк духовкæйы фы- 
хæй, уæлибæхтæ, халсартæ æмæ кæрдæджыты дзæбæхтæ, уæд 
афтæмæй цæуыннæ ис нуазæн. Нозт та дзы ногираг арахъхъ, 
карбит кæнæ карчы фаджыс фæхъæбæрдæр кæныны тыххæй 
кæмæ бафтауынц, ахæм куы нæ уыд, мыййаг. Барæвзар ко- 
ньяк, барæвзар уырыссаг арахъхъ, сыгъдæг хорæй конд ирон 
арахъхъ, чехаг бæгæны, Зæрæмæгæй ласт дон. Дæ зæрдæйы 
дзæбæхæн нуаз, дæ зæрдæйы дзæбæхæн цæл кæн. Уæдæ-иу 
сæм кусæртытæ дæр куыд нæ уыд! Сæ ацыдмæ-иу аджы пæлхъ- 
пæлхъæй фыхт, кæнæ-иу сæ хæд фæстæ æрбахæццæ. Махар 
йæхæдæг цал кусарты акодта, уал хорзы йæ уæд. Фыс ссæдз, 
дæс æмæ ссæдз минутмæ акой кæны, цæстыфæныкъуылдмæ 
йын йæ царм астигъы. Тымбылкъухæй. Ладемыр æппæты 
фылдæр цы уарзта: ногæргæвст кусæрттаджы хуылфыдзау- 
мæттæй физонæг. Сæ хъарм тæф ма фындзыл æмбæлы, аф- 
тæмæй дзы цæхæрыл авæр. Ахæм физонæгæй-иу æдзухдæр 
æхсызгонæй ахордта, зæрдиагæй. 
Уыцы изæр дæр фæсвæд абадынæн цыдæриддæр æмбæлы, 
цыдæриддæр хъæуы, уыдонæй хъуаг нæ уыдысты. Уæле исгæ, 
бынæй ахадгæ фынг сæ рацыдмæ алцæмæй дæр — цæттæ. 
Æрбад æмæ гаджидау рауадз. Ладемыр куыддæр рахызт, афтæ 
хуылфыдзаумæттæй физонæг æртæ чъирийы уæлæ февзæрд. 
Шофыр дæр кæд лæгыл нымад у, уæд уыимæ цыппар лæджы 
иууылдæр уазæгæн лæггад кæнынмæ цæттæ уыдысты. Махар 
уайтагъддæр бамбæрста: йæ хицау æмæ фысымты цыдæр ны- 
хас и, хъуыддаджы ныхас, æмæ йæхи иуварс айста, иннæ 

Даргъ фæззыгон фæндаг 
217 
шофыр дæр йæ фæстæ рацыд, сæхицæн фынг ацарæзтой. Æр- 
мæст-иу куы сæ иу, куы сæ иннæ фынгмæ æхсгæ уад бакодта: 
кæд хистæртæн исты авæрын хъæуы, кæд исты хъуаг сты, сæ 
дзидза сын хъармæй хъарммæ ивтой, афтид æвгтæ иуварс 
авæр æмæ фæзил. Ладемыр æмæ йæ фысымты ныхас-иу дард 
кæцæйдæр хъуысæгау æрбайхъуыст... 
Сæ фембæлд, æвæццæгæн, хорз ацыд: фæстæмæ иууылдæр 
здæхтысты хъæлдзæгæй, зæрдæрухсæй, уæнгрогæй, сæ цæс- 
гæмттæй рухс калд. Аргъæутты бæстæйæн уал рæстæгмæ хæр- 
зизæртæ, хæрзæхсæвтæ загътой, сæхи фæндагсар Уастыр- 
джийыл бафæдзæхстой æмæ — машинæтæм. Алцæмæн дæр 
бæрц æмæ афон и. Ладемыр йæ цæстытæй ацамыдта: æри-ма 
дæгъæлтæ. Æмæ йæм сæ Махар радта. Бæргæ йæ нæ фæн- 
дыд, ноджы нозтджын, æмæ... Зæгъын æм ницы сфæрæзта, 
фæлæ йæм йæхи бакъул кодта: Махар йæхæдæг сбаддзæн ру- 
лыл. Зыдта йæ — нæ бакоммæ кæсдзæн, исты йæм куы сдзура, 
уæд ма йын, чи зоны, фæхъыг уа æмæ фæлтау дæ дзыхыл 
хæц. Раздæр ын цалдæр хатты загъта, фыццаг фæсномыгæй, 
дæлгоммæ ныхасæй, курæгау, стæй комкоммæ, фæлæ дзæ- 
гъæлы, æмæ йыл уæд йæ къух ауыгъта: цы уа, уый уæд. 
Æппынфæстаг, дзуапп уый дæтдзæн. Фæлæ, куыд рабæрæг, 
афтæмæй дзуапп Махар лæвæрдта, кæройнаг уый разынд. 
Горæтмæ фæзылдысты, æмæ сау «Волгæ»-йы цыд ноджы 
фæтагъддæр. Махар йæхи нал баурæдта: 
— Æгæр тагъд кæныс. 
— Æз?!— æмæ Ладе бахудт: ома сæдæ километры мæнæн 
цы сты. 
Уæд Махары цæхгæр зæгъын хъуыд: «Æруром. Шофыр 
æз дæн, машинæ хъуамæ æз скъæрон». Зæгъын æй хъуыд: 
«Алчи хъуамæ йæхи куыст кæна». 
Сæ фæстæ цы машинæ цыд, уый фæразæй. «Æмæ мах 
хæрæгуæрдоны бадæм, æнхъæлынц?— бахудт Ладемыр. — Ам 
дæр лæппутæ и». 
Машинæйы цыд бæлвырд фæтагъддæр. Уыцы хиуарзон- 
дзинад! Уыцы сæрыстырдзинад! Ноджы ма, иу арахъхъ куы 
аназай, уæд... Ирон лæджы йæ сæрыстырдзинад сафдзæн. 
Махар ма йæ ныр дæр хорз хъуыды кæны — йæ уæнгты 
цыдæр риз ацыд, йæ зæрдæ цыма куыддæр суæгъд æмæ змæл- 
гæ бакодта, æрхауынмæ хъавыд, афтæ йæм фæкаст. Æвæц- 
цæгæн... Æвæццæгæн нæ, фæлæ æнæмæнг — иннæ машинæ 
кæй фæразæй, уый Ладемырмæ хардзау æркаст. Гъа, ныр æй 
баййафа, йæ иу фæрсты асыххуытт кæна æмæ йæ разæй фæуа, 
афтæ... Цыдæр машинæ, рог машинæ куыд æрбацæуы, уый 
ма ауыдта Махар, йæ зæрдæ риуы куыд сцæлхъ-цæлхъ кодта, 
уый дæр банкъардта, уыцы иу рæстæг дуне куыд батар, йæ 

218 
Лгънаты Гæстæн 
алыварс дуне цæхæртæ куыд акалдта, уый дæр ма йæ цæсты- 
тигъæй ауыдта, æндæр ницыуал федта, ницыуал базыдта. Нæ! 
Базыдта. Уæлдæфы фæндаггæронмæ куыд атахт, уый дæр ма 
базыдта. Атахт æртæ — фондз метры. Фестад, цалдæр къах- 
дзæфы акодта æмæ йын цыма йæ къæхтæ исчи цæвæгæй ра- 
къуырдта, афтæ æрхауд. Æрхауд æмæ ницыуал базыдта. Уый, 
æвæццæгæн, нымадæй ахаста цалдæр уысмы, фæлæ Махар- 
мæ фæкаст æнусы хуызæн. Ракаст, йæ къæхтыл слæууыд, фæлæ 
йæ нæ урæдтой, йæ быны рызтысты, фæдыдагъ кæнынмæ сæ 
бирæ нал хъуыд. Йæ буар æмхуызонæй дæр рызт. Тыхамæлт- 
тæй фезмæлыд, тыхамæлттæй акъахдзæф кодта. Цы стыр 
бæллæх сыл æрцыд, уый ма йын цы бамбарын хъуыд? Мæ 
машинæ... Куыд?.. Цы?.. Сæ разæй цы «Волгæ» цыд, уый 
фæстæмæ разылд, сæ цуры дзыхълæуд фæкодта. Ладемыр йæ 
фарсыл хæцыд. Цы «Жигули» ныццавта, уый^фæндаджы 
иуварс ахауд,— тыхджын цæф, æвирхъау цæф! Йæ кабинæ- 
йыл лæууыд, йæ цæлхытæ зылдысты. Махар фыццагдæр цæ- 
уыл ахъуыды кодта: мард ма æрцæуæд, сæ удтæ æгас базза- 
йæнт, æндæр... Æмæ Ладемыр æмæ Махар æгас уыдысты, 
фæлæ «Жигули»-йы... Иу лæппу йæ рудзынгæй рабыры, 
иннæ... къахдзæф — дыууæ къахдзæфы æддæдæр адæргъ, не 
змæлы. О Хуыцау, фыдбылызæй сæ бахиз. 
— Уый куыд лæууæм? 
— Владимир Асланбекович, ницы дын уыд? 
— Мæнæн ницы, фæлæ... 
— Уæдæ иннæтæн дæр ницы у. 
Махар-иу ныхæстæ куы хорз айхъуыста, куы та-иу сæ тых- 
хæй равзæрста, цыма дард кæцæйдæр хъуыстысты. Ладемыр 
дæр, чысыл раздæр Хъобангомы цы лæгтимæ сæмбæлд, уыдон 
дæр, «Жигули»-йы цы лæппутæ уыд, уыдон дæр æм кастысты 
аууæтты хуызæн, цыма фын уыдта. Уæддæр рахатыдта: «Жи- 
гули»-йы цур цы лæппу адæргъ, уымæн йæ цуры цалдæр раны 
зæхх цы сау у, уымæй саудæр дары,— туг... йæ ныхæй дæр 
туг цæуы. Йе ’мбал æм ныггуыбыр: 
— Барис! Барис! 
Уый ницы дзырдта. Уымæн æмæ... Мард дзургæ нал фæ- 
кæны. Уæддæр та-иу ыл йе ’мбал схæцыд, бауыгъта-иу æй, 
цыма фынæй у æмæ йæ райхъал кæнынмæ хъавы. 
— Барис! Барис! 
Фæлæ Барис не змæлыд, æмæ уæд лæппу, цыма йæ къух- 
тæ фыцгæ здыйыл амбæлдысты, афтæ сæ аскъæфта, йæ цæс- 
гом йæ армытъæпæнтæй амбæрзта æмæ ныккуыдта, хъæрæй, 
нæлгоймагæн йæ зæрдæ æцæгæй куы фæриссы, уæд куыд 
фæкæуы, афтæ. Марды алыварс зылд æмæ куыдта. Стæй Ма- 
хары цур алæууыд, йæ уæхсчытыл ын фæхæцыд æмæ йæ 
бауыгъта: 

Даргъ фæззыгон фæндаг 
219 
— Уый цы бакуыстай? 
Ладемырмæ фæзылд, уымæн дæр йæ уæхсчытæ ацахста 
æмæ уый дæр бауыгъта: 
— Уый цы бакуыстат?!— æмæ афтæ алкæмæ дæр бацыд, 
алкæй дæр бафарста. Уæдмæ, æвæццæгæн, Ладемыр йæхи 
æрæмбæрста, уæвгæ, йæхи кæд не ’мбæрста? Хъуыддагæн йæ 
хæд цæфыл архайын кæй хъæуы, уый йын амонын хъуыд? 
Æмæ лæппумæ бакъахдзæф кодта, цыма йын æрбахъæбыс 
кæнынмæ хъавы, афтæ йын йæ уæхскыл йæ цонг æруагъта 
æмæ загъта: 
— Уый сымах цы бакуыстат? 
Лæппу федзæм, сагъдауæй баззад, йæ бинаг æфсæр æрзаг- 
бул. Уыцы уысм æй чи федтаид, уый æнæмæнг загътаид: ацы 
лæппу гоби у, къуытты, сахъат. Йæ цæсгом дæр куыддæр 
ныггæлиртæ, ныззылынтæ. Къæзгæ, йæ улæфт йæ хъуыры 
бадт, афтæмæй бафарста: 
— Цы загътай?.. 
Ладемыры хъæлæс фæхъæрдæр, фæтызмæгдæр: 
— Уый сымах цы бакуыстат? 
— Мах? 
— О, сымах. Кæдæм тагъд кодтат? Уæ машинæ комкоммæ 
махмæ куы сарæзтат? 
— Мах. Æз?.. 
— Машинæ уæ чи скъæрдта, уый. 
— Машинæ æз скъæрдтон. 
— Уæдæ нын адон дæ бæллæхтæ сты? Де ’мбалы бабын 
кодтай, мах фæцæйсæфтай. 
Махар йæ хъустыл не ’ууæндыд. Цытæ дзуры Ладемыр? 
Чи у аххосджын? Ацы лæппу? Куыд? Уый йæ фæндагыл 
цыд. Аххосджын Ладемыр у, йæхи иннæ машинæйы разæй 
фæкæнынмæ хъавыд æмæ... Хуыцау хорз, Ладемыр Махары 
хæд цур фæци, æрбакаст æм æмæ йе ’взагыл фæхæцыд, æн- 
дæр хъуамæ загътаид: «Ацы лæппу аххосджын нæу». Афо- 
ныл йæхи фæурæдта, растдæр зæгъгæйæ та — фæурæдта йæ 
Ладейы тар, тызмæг цæстæнгас, ома иу ныхас дæр дæ ма 
схауæд, дæ дзыхыл хæц. Ныртæккæ Ладемыр сæ дыууæйы 
дæр хъахъхъæны. 
Владимир Асланбековичы зонгæтæй бæрзонддæр загъта: 
— Рынчындонмæ йæ аласын хъæуы. 
— Æмæ ма йæ цы ласут? Стæй, цалынмæ милицæ æрбацæ- 
уой, уæдмæ æвналæн ницæмæ и. Уыдон алцыдæр равзардзы- 
сты. Дæ шофыры сæм арвит, Михаил Ивановичæн-иу йæхи 
ракæнæд. 
— Хорз. 
Михаил Иванович — республикæйы Паддзахадон автотран- 

220 
Агъиаты Гæстæн 
спортон инспекцийы хицау. Уæдæ куыд! Ладемыры цур хъуа- 
мæ булкъон æрлæууа, иннæтæ цы сты? 
Махар æдзæмæй лæууыд. Уæлдæф йæ хъуыры бадт, нал- 
иу ын фаг кодта æмæ йæ йæ дзыхæй ахста. Адæймаджы зæр- 
дæ афтæ гуыпп-гуыпп кæны, уый уæдмæ нæ зыдта. Йæ зæнг- 
тæ йæ нæ урæдтой, фæдыдагъ кæнынмæ сæ бирæ нал хъуыд. 
Куы-иу Ладейы хъæлæс æрбайхъуыст, куы — йæ зонгæты, 
куы — æнæзонгæ адæмы хъæлæстæ. Се ’ппæты æхсæн Влади- 
мир Асланбековичы хъæлæс бæрæг дардта. Йæ алы ныхас 
дæр комкоммæ арæзт уыд «Жигули»-йы скъæрæджы, йе ’мбал 
кæмæн бабын, йæ машинæ кæмæн ныппырх, уымæ. Уый 
фæндаджы æгъдау фехæлдта, скъæрын нæ зоны, æнхъæлдæн, 
расыг у, æмæ афтæ дарддæр. Махар-иу йæ сæр банкъуыста. 
Хуыцау ма зæгъæд, фæлæ уый бынаты Махар бахауд, уæд... 
Æмæ зæгъынмæ хъавыд: «Уый раст цыд»,— фæлæ йæхи бау- 
рæдта. Нозтджын, дам, у, расыг. Нозтджын у, цы у, Махар 
уымæн ницы зоны, фæлæ Ладемыр дзæбæх кæй анызта, уый 
хорз зоны. Сомихаг коньяк. Æндæр ницæмæ бавнæлдта. 
— Дæ шофырæн ницы уыд? 
Æнхъæлдæн, Махар дæр адæймаг кæй у, семæ кæй уыд, 
уый сæ зæрдыл æрлæууыд. 
— Ницы дын уыд? 
— Ницы. 
Бæргæ йын у. Йæ зæнг риссы, йæ фарсæй йæ сулæфæн 
нæй. 
— Махар дæр ма, мæгуыр, цы кодтаид? Ацы лæппу нæм 
йæ машинæ комкоммæ сарæзта, ноджы ахæм тагъд цыд æмæ... 
Уæд цы хабар у? Уæддæр ма Махарæн машинæ иннæрдæм 
фæзилын бантыст, æндæр мах дæр ныццæхх уыдаиккам. 
Махар йæ уæхсчытыл схæцыд, йæ цæстытæ дзагъырæй 
баззадысты: цытæ дзуры йæ хицау, чи скъæрдта машинæ? 
Йæхæдæг æви Махар? Йæхæдæг. Æмæ уæд уыдон цы ныхæс- 
тæ сты? 
Лæппу, «Жигули» чи скъæрдта, уый Ладемырмæ хæстæг 
бацыд, хæрз хæстæг: 
— Уæдæ æз дæн расыг?!— æмæ æваст йæ къух дард фæхас- 
та æмæ дзæхст! Владимир Асланбекович уый æнхъæл уыд? 
Йæхи нæ фæсайдта, фæцудыдта, фæлæ нæ ахауд. Лæппу 
цæхгæр фæзылд, йе ’мбалы мардмæ ныггуыбыр æмæ та нык- 
куыдта: 
— Барис... 
— ГАИ-йы кусджытæ куыд æрæгмæ зынынц?— Ладе йæ 
сигарет афтæ зæрдиагæй сулæфыд æмæ, æвæццæгæн, йе ’ртыц- 
цаг хай ацæхæр. Йæ бакаст, йæ ныхасæй куыд æвдыста, уымæ 
гæсгæ уый дæр æмæ йæ шофыр дæр æппындæр ницы аххос- 
джын сты. Махармæ йæ къухæй ацамыдта, рауай-ма, зæгъгæ. 

Даргъ фæззыгон фæндаг 
221 
Æрбакаст æм, сæрæй къæхтæм ыл йæ цæстытæ æрхаста æмæ 
загъта: 
— Машинæ скъæрдтай ды. 
-Æз? 
— Ды. Мацæмæй тæрс,— æмæ иуварс азылд, ома, нæ ны- 
хас фæци. Йæ хъæлæс бардзырды хуызæн, фидар, хъæддых. 
Авари кæм æрцыд, уым æртæ рог машинæйы дзыхълæуд 
фæкодтой. Милицæйы кусджытæ, Паддзахадон автоинспек- 
цийы минæвæрттæ, сæ хæд фæстæ дыууæ тагъд æххуысы ма- 
шинæйы æрбахæццæ. Иууылдæр уыцы хъуыддагхуыз. Но- 
джыдæр ма цалдæр хæдтулгæйы æрлæууыд. Фæндаггонтæ. 
Цымыдис адæм фылдæрæй фылдæр кодтой. Махаритимæ Хъо- 
бангомы чи уыд, уыдонæй иу, æвæццæгæн, сæ хицаудæр, 
цалдæр хатты загъта: 
— Цæугæут, цæугæут, хъуыддаг æнæ сымах дæр равзар- 
дзысты,— фæлæ иу адæймаг дæр нæ ацыд, куы-иу Махариты 
«Волгæ»-мæ бакастысты, куы æрдæгцъæл, æрдæгпырхытæ, йæ 
сæрыл хъен чи лæууыд, уыцы «Жигули»-мæ. Марды цур стым- 
был сты æмæ дзы цалдæрæн сæ хæкъуырцц хъуыст, сæ кæ- 
уын тыххæй урæдтой, сусæгæй дзурæгау кæрæдзийы фарстой: 
— Æмæ чи у, цымæ? 
— Кæй хæдзар та бабын? 
— Дæ-дæ-дæй, цардбарæг лæппу, уый цы мад æмæ фыдмæ 
бахæссой... 
ГАИ-йы кусджытæ адæмыл иуварс ахæцыдысты, дохтыр- 
тæ ма лæппуйы сгæрстой, фæлæ цы... æвæццæгæн, дзыхъ- 
мард фæци.— Амондджын мард, ницыуал базыдта, æнæту- 
хийæ, æнæрыстæй ахицæн. 
Республикæйы Паддзахадон автоинспекцийы хицау, бæр- 
зонд, пæлæхсар булкъон Ладемыримæ цæуылдæр дзырдта. 
Æнамонды тагъд æххуысы машинæйы аластой. Сырхпъагон- 
джын капитан, лейтенант æмæ сержант, авари куыд æрцыд, 
уый фыстой, цыдæртæ барстой, куы-иу иуырдæм ауадысты, 
куы иннæрдæм. «Жигули»-йы шофыр гæртт-гæртт кодта, фæ- 
цудыдта-иу, машинæйы цырæгъты рухсмæ йæ цæсгом цы фæ- 
лурс уыд, уымæй ноджы фæлурсдæр зынд. Махар ын суанг 
абон дæр тæригъæд кæны, фæлæ йын цы йæ бон уыд? Уый 
дæр æнæ аххосæй йæхи аххосджыны бынаты куыд сæвæрдта- 
ид? Машинæ скъæрдта? Не скъæрдта! Ладемыр... Уый дын 
лæг! Йæхи фæиуварс кодта, хъуамæ йыл иу сау стъæлф, иу 
къæм дæр ма абада, хъуамæ цæссыгæй сыгъдæгдæрæй баз- 
зайа. Æмæ, ай-гъайдæр, баззайдзæн. 
Махар æмбæрста: Владимир Асланбекович æй бахъахъ- 
хъæндзæн, хæрæг ихы сæр куыд баззайы, афтæ йæ нæ ныу- 
уадздзæн. Ау, цæсгом ын нæй? Ау, бынтон афтæ цъаммар у? 
Автоинспекцийы кусджытæ хъуамæ Махары фарстаиккой алы 

222 
Агънаты Гæстæн 
фæзылды, алы уысмы тыххæй дæр, бæстон, лæмбынæг. Фæр- 
сгæ та Ладемыры кодтой. Æфсоны фарст. 
Фæндаджы был фæдисмæ цы машинæтæ æрлæууыд, уыдо- 
нæй иуæй рахызт æрыгон сылгоймаг. Мард аластой, уæддæр 
ма уый бæласы æнцой лæууыд æмæ æдзæмæй куыдта. Маха- 
ры цурмæ æрбацыд æмæ хæкъуырццæй кæугæйæ загъта: 
— Уæдæ Барис дæу аххосæй фæмард? 
— Мæн?!— хъуамæ йыл Махар йæ хъæлæсыдзаг ныхъ- 
хъæр кодтаид, фæлæ æдзæмæй лæууыд. Кæд авари уый аххо- 
сæй æрцыд, зæгъгæ, æнхъæлынц? Кæд уыцы лæппу уый ах- 
хосæй фæмард, æнхъæлынц? Хъуамæ цæрæнбонтæм уыцы 
тас йемæ æмдзу кæна? Чи бабын, уыцы лæппуйы бинонтæ, 
йæ хæстæджытæ, йе ’мбæлттæ Махары куы феной, уæд-иу 
æм ацамондзысты: уæртæ нын уый амардта нæ фырыхъулы 
хуызæн лæппуйы, уый у нæ туджджын. Туджджын... Æмæ 
Махар йæхимидæг ныррызт. Æвиппайды йыл арвæй дур æр- 
хауæгау цы бæллæх æрхауд, уый æнкъарын байдыдта, уый 
уæзæй йæ зæнгтæ фæцудыдтой. Туджджын... Уæдæ йæ тудж- 
джыны хæрдзтæ дæр хъæудзæн? Афтæ амоны нæ ирон æгъ- 
дау. Æмæ йемæ куы нæ бафидауой, уæд та? Æмæ... Æмæ уый 
чи аххосджын кæны? Уый мисхал дæр ницы аххосджын у. 
Аххосджын «Жигули»-йы шофыр у, йæ машинæ сыл æрбас- 
къæрдта, комкоммæ йæ уыдонмæ сарæзта, йæ фæндагыл нæ, 
фæлæ цыд уыдоны фæндагыл. Тынг карз хуызы фехæлдта 
æгъдау, алцæуыл дæр дзуапп уый хъуамæ радта. Владимир 
Асланбековичы «Волгæ» хъуамæ сцалцæг кæна! Уæддæр Ма- 
хары туджджыны тас цух нæ уагъта æмæ Ладемыры цур куыд 
æрлæууыд, куыд æй бафарста, уый ма ныр дæр хорз хъуыды 
кæны: 
— Уæдæ шофыр æз уыдтæн? 
Уый йæм æрбакаст, йæ сæр банкъуыста: ома æдылы дæ, 
уыдон цы фæрстытæ сты. Хуыцау хорз, æмæ Махар хъæрæй 
нæдзырдта, æидæр... 
— О, шофыр ды уыдтæ. Ма тыхс, мацæмæй тæрс. 
Уæддæр Махар тыхст, ацы изæрæй фæстæмæ йыл тудж- 
джыны ном сбаддзæн, уый йын æнцой нæ лæвæрдта. 
— Æмæ уæдæ æз — туджджын... 
Ладемыр ын йæ уæхскыл æрхæцыд, йе ’нгуылдзтæй йæ 
аркъауæй æлхъивæгау æрæлхъывта. 
— Æппындæр мацæмæй тæрс,— æмæ йæ иуварс ассонæгау 
кодта, куыддæр æй иуварс асхуыста. Цыдæр æнахуыр, тыз- 
мæг, æнæхатыр схуыст: ома фесæф, мæ цуры ма змæл, ницы 
дæ, куыднæуал дæ уынон, афтæ бакæн. Æмæ Махар йæхими- 
дæг ссыгъд, фырмæстæй йæ хъуыр æрбахгæдта. Хъуамæ йæ 
хъæлæсыдзаг ныхъхъæр кодтаид: «Уыцы лæппуйы ды амард- 
тай, машинæ ды скъæрдтай!» — Фæлæ та йæхиуыл ныххæ- 

Даргъ фæззыгон фæндаг 
223 
цыд. Махар йæхимæ мæлдзыджыйас дæр нал каст. Уый уыд 
уаллон, зæххыл куырмæй чи фæбыры, ахæм уаллон. Цыфæн- 
ды рæстæг дæр ыл æрлæуу. Мæнæ йыл Владимир Асланбеко- 
вич куыд æрлæууыд, афтæ. Дæ къæхты бын æй ацъæл кæн. 
Уый размæ дæр йæ хицауы куыд нæ зыдта, куырм уыд? Фæлæ 
йæ уæд кæронмæ бамбæрста: Ладемыр йæхи бахъахъхъæны- 
ны тыххæй цыфæнды дæр бакæндзæн, кæйфæнды дæрауæй 
кæндзæн, кæуылфæнды дæр гадзрахатæй рацæудзæн. Иæ би- 
нойнаг, дыги-дыги кæмæн кæны, цыма, бирæ кæй уарзы, 
æцæгдзинадæй та гадзрахатæй кæуыл цæуы, уый дæр ауæй 
кæндзæн. Уымæн Хуыцау дæр нæй æмæ мард дæр. Бакастæй 
та, цыма фысы комæй хал нæ раласдзæн. Уæздан. Йæ алы 
ныхас дæр — хъавгæ, фæлмæн. Афтæмæй... Цыма Махар йæ 
къухы хъазæнхъул у, йæ ис-йæ бон у! Фæрсгæ дæр æй нæ 
бакодта, йæ бафæрсын йæхицæн хæсыл нæ банымадта. Уæд 
æм иуварс фæдзур æмæ йын дæ хъуыды бамбарын кæн. Ма- 
хар «нæ» загътаид? Махар уæйгæнæг никæд уыд. Ладемыр 
ын йæ хъуыдытæ бамбæрста æви цы? Æрбацыд æм æмæ, 
хорз хæлар, зæрдæйæн уарзон адæймаг йе ’мбалы уæхскыл 
йæ къух куыд æрæвæры, афтæ йæ къух Махары уæхскыл 
æруагъта, куыддæр æй хионау æрбалхъывта. Махарæн уыцы 
къухы æруагъд ахæм хъыг, ахæм зын уыд, æмæ дæхи фæиу- 
варс кæн, фæлæ йæхиуыл ныххæцыд: нырма йæ цæрын хъæуы, 
йæ фæстæ цы хидтæ и, уыдоныл арт бандзарынæн нырма 
раджы у. 
— Мацæмæй тæрс. 
Махар Ладемырмæ нæ хъуыста. Автоинспекцийы кусджы- 
тæ ма истыхуызы сæ рабар-бабар куы фæуаиккой, истыхуызы 
ма Махар сæ хæдзармæ куы баирвæзид. Æмæ баирвæзт. 
Уыцы аварийыл цал æмæ цал азы рацыд, уæддæр дзы рох 
нæ кæны, цæстытыл ауайы æмæ та сног вæййы, зæрдæ дзы 
фæриссы... 
— Дзибусы куы нæ бакъуылымпы кодтаиккой, уæд наукæ- 
ты доктор раджы суыдаид, профессоры ном ын раджы рат- 
таиккой. 
— Аспирантурæ нæма фæци, уæддæр йæ диссертаци фыст 
уыди. Йæ разамонæг дзы æппæлыд. Дзибус нæхимæ куы ссыд, 
уæд æм цалдæр писмойы дæр ныффыста. Разыйы писмотæ, 
ныфсдæттæг писмотæ. Профессор сæрыстыр уыд йæ ахуыр- 
гæнинагæй. Суанг ма афтæ дæр фыста: ды цы диссертаци 
ныффыстай, уый гъæйтт-мардзæ докторы ном бахъахъхъæ- 
нынæн бæззы, ахæм уæз дзы ис. 
— Цæгат Кавказы мыхуыр революцийы размæ, коллек- 
тивизацийы азты. Тынг ахсджиаг, тынг вазыгджын наукон 
фæллой. 

224 
Агънаты Гæстæн 
— Дзибус институты кусын куы райдыдта, диссертаци хъуамæ 
уæд бахъахъхъæдтаид. Фæлæ фыдбылыз æмæ æнамонддзи- 
над æмдзу кæнынц. Иугæр институты йæ хъуыддæгтæ суйтæ 
кæнын райдыдтой, уæд йæ диссертаци дæр нал бæззы, наукон 
ахадындзинад ын нал и. Фыццаг æй уыцы ныхæстæ нæ уыр- 
ныдтой: йæ диссертаци бахъахъхъæндзæн, ноджы æнцонæй. 
Чидæриддæр æй бакæса, уыдон дзы разы уыдзысты. О, ин- 
ституты цыдæр хъуыддæгтæ... Æмæ цы? Уый йæ наукон 
куыстмæ цы бар дары? 
— Сывæллоны хуызæн сыгъдæгзæрдæ уыд, æууæндаг, æнæ- 
хин. 
— Институты йæ хъуыддæгтæ куыд цыдысты, уый комком- 
мæ баст уыд йæ диссертациимæ дæр. 
— Фæстæдæр алцыдæр бамбæрста. 
— Йæ наукон разамонæг дзы фыццаджы хуызæн нал æп- 
пæлыд, йæхи дзы иуварс ласта. Раздæр стыр аргъ кæмæн 
кодта, докторы диссертацийæн бæззы, зæгъгæ, кæмæй дзырд- 
та, уый цæстыты цур тад, наукон ахадындзинад ын нал уыд. 
Æмæ уæд иухатт Дзибус йæ разамонæг, зындгонд профессоры 
бафарста: тынг дзы куы æппæлыд, раздæр æй уæларвмæ куы 
иста, уæд ыл ныр цы ’рцыд, æви ныр йæ цуры æндæр куыст 
и? Профессоры ныхас уыд цыбыр: уæд æй лæмбынæг нæ 
бакаст, уæд ын раст аргъ скæнынæн фадат нæ уыд. Уый ныр- 
ма диссертацийæ дард у. 
Дзибус, къæппæджы бахауд, уый йæ уæд дæр нæма уыр- 
ныдта, — йæ хъуыддæгтæ фæрæстмæ уыдзысты. Куыддæр- 
тæй, тыххæйгæнæгау æндæр разамонæг ссардта. Йæ диссер- 
таци йын бакæсын кодта. Æмæ æрмæст уымæн нæ, ноджы ма 
йæ æртæ зындгонд ахуыргонды бакастысты. Æмæ, стыр дис- 
саг! Иууылдæр дзырдтой иу дзыхæй: Дзибусы куыст нырма 
ныхасмæ рахæссыны аккаг нæма у. Сæ иу ын æргом загъта: 
уыцы фыстытæ наукæмæ ницы бар дарынц, йæхи дзæгъæлы 
тухæнæй мары. 
Æмæ уæд бамбæрста: æцæгдæр, йæхи дзæгъæлы тухæнæй 
мары. Зæххыл чи никуыма уыд, ахæм диссертаци куы ныф- 
фысса, уæддæр нæ бæздзæн. Уымæн æмæ афтæ фæнды, ин- 
ституты æмæ обкомы кæимæ фæбыцæу, уыдоны. Алырдыгæй 
дæр ын йæ ацæуæнтæ æрæхгæдтой, цъысыммæ йæ тæрынц. 
Хъуамæ йæ ахæм ранмæ бакæиой, фезмæлæн ын куыднæуал 
уа, йæхæдæг йæ уæрджытыл куыд æрлæууа. 
Уыцы бонты Дзибусæй дзырд нал хауд, йæхимæ ныхъ- 
хъуыста, мæрдджыны хуызæн уыд. Нæ! Иæ диссертаци нæ, 
фæлæ йæ чи каст, уыдон нæ бæззынц! Уды фарн æмæ на- 
укæйы сыгъдæгдзинадæй дард сты, уыдон уæйгæнджытæ сты. 
Æмæ, фыццаджыдæр, сæхи уæй кæнынц. Дзибус йæхи мин 
æмæ мин хатты бафарста: «Наукæйы сæрты афтæ æнцонæй 

Даргъ фæззыгон фæндаг 
225 
куыд ис ахизæн?» Нæ! Уымæн уæвæн нæй. Рæстдзинад хъуа- 
мæ æрцæуа, рæстдзинад хъуамæ фæуæлахиз уа! Уымæн æмæ 
уый æппæтадæмон у, зæххыл иу рæстдзинад и. Æмæ ныффыста 
иу писмо, дыккаг, æртыккаг... Бæргæ йын дзырдтон: ма сæ 
фысс... 
— Арсимæ кæрдо цæгъдæн нæй. 
— Донмæ фæрæтæй лæбур. 
— Бæргæ йын дзырдтон: ма сæ фысс, ницы дын дзы рауай- 
дзæн, дæхимæ ма сæ тынгдæр сных кæндзынæ. Æмæ, æцæг- 
дæр, рауад афтæ. 
— Мæ мæгуыр æфсымæр, цæрæнбонты дæхи бахордтай, 
цардæй ницы федтай. 
— Фæлтау институты къæсæрæй куы никæд бахызтаид, 
фæлтау заводы куы куыстаид, уынгтæ куы марзтаид. 
— Иуварс æй чи ссыдта, йæ цъыф къæхтæй йыл чи бацыд, 
дæ диссертаци наукæйæ дард у, зæгъгæ, чи дзырдта, уыдон- 
мæ-иу, цымæ, фæсмон не ’рцыд? Рæстæгæй-рæстæгмæ-иу цымæ 
зындоны бахауæгау нæ бахаудысты? 
— Нæ мæ уырны. Ахæмтæ æфсарм æмæ фæсмон нæ зо- 
нынц. Академик дæ, профессор дæ, уый дæ уды сыгъдæг- 
дзинадыл нæма дзуры. 
— Дзибусæн йæ фæндаг сæхгæдтой, æмæ сæм уый дæр фаг 
нæ фæкаст. Хъуамæ йæ диссертацийы фæд бынтондæр фесæ- 
фа. Йæ куысты стъолы лагъзы ма йæм дзы иу экземпляр — 
æмæ иубон æрбацыдæр, зæххы скъуыды ныххауд, фæдæл- 
зæхх. Йæ дæгъæлтæ никæмæ радта. Уæд цы хуызы байгом- 
чындæуыд лагъз? Йе знæгтæ æнхъæлдтой — бынтондæр æй 
амардтам. Æмæ Дзибус нæхимæ æрбацыд æрдæгмарды хуы- 
зæнæй. Æз ныххудтæн: «Æппындæр ма тыхс!» — æмæ йын 
уатæй йæ диссертацийы æртæ экземпляры рæсугъд, сыгъдæг 
мыхуыргондæй рахастон. Цы æхсызгон ын уыд, цы! Йæ цæ- 
стытæ дыууæ хуры фестадысты. Чидæр æнхъæлдта: бабын æй 
кодтон, йæ уд ма цы халыл хæцыд, уый йын фескъуыдтон. 
Фæрæдыд. Æвæццæгæн, зæрдæ алцыдæр раздæр базоны. Цы 
’рцæудзæн, уый фенкъары. Дзибусы диссертацийыл цыдæр 
бæллæх кæй æрцæудзæн, уый, æвæццæгæн, æнкъардтон æмæ 
йæ рамыхуыр кæнын кодтон. Æнæхъæн фондз экземпляры. 
Ныр дæр ма дзы иу экземпляр мæ цæгаты ис. Дзибусæн загъ- 
тон: уæ кафедрæйы кусджытæ иууылдæр уым куыд уой, аф- 
тæмæй дæ диссертаци стъолыл æрæвæр. Зæгъ сын: знон æр- 
байсæфт, фæлæ ныр йæ бынаты февзæрд. Дзибус не сразы, 
уый онг йæхи не ’руагъта. 
— Дзибусы диссертаци чи бамбæхста, уый адæймаг нæ уыд, 
фæлæ сырд. 
— Æмæ йын уый бамбæхсæд, фæлæ йæ зонындзинæдтæ 
та... уыдон дæр ын бамбæхста? 
15 Агънаты Гæстæн 

226 
Лгънаты Гæстæн 
— Рацарæзт фыццагдæр кæй дзыхæй схауд, уымæн йæ 
цæрæнбон бирæ уæд. Цалдæр азы равдисынмæ чи нæ бæз- 
зыд, къухæй-къухмæ кæй раппар-баппар кодтой, Дзибус уыцы 
диссертацийæ иу хъуыдыйад дæр нæ аивта, афтæмæй дзы 
кандидаты ном бахъахъхъæдта. Ноджы æнтыстджынæй. 
Иууылдæр æй банымадтой ахсджиаг наукон фæллойыл. 
Уый дын, гъе, чысыл рæстæг ма, æмæ, Дзибусы фæйнæ- 
фарс цы дыууæ сылгоймаджы æмæ æртæ лæджы бады, уыдон 
дзы академик сараздзысты. Уæддæр Дзибусы кой Махарæн 
кæнынц, сæхицæн, Дзибусæн æви рæстæг æрвитыны охыл? 
Уыдон Дзибусы зондджын, куырыхон адæймаг хонынц, фæлæ 
цымæ æцæгдæр афтæ у? Зондджын адæймаг йæ алы акъах- 
дзæфыл дæр хъуыды кæны: кæдæм цæуы, цы фæуыдзæн? 
Зондджын адæймаг куырмæджы цæуæгау нæ цæуы. Дæхи 
ныссабыр кæн, дæхи ауадз, стæй дæ къæхты бын зæхх куы 
банкъарай, фидар лæууыс, уый куы базонай, уæд исты зæгъ. 
Афтæ хуыздæр нæ уыдаид? Æнæ базыртæй тæхæн и? Цæуыл 
дæ гæндзæхтæ цæгъдыс? Дзибус уыцы хицауы бæсты аз нæ, 
фæлæ дыууæ азы куы бакуыстаид, уæддæр ын ницы уыдаид. 
Дæ фæндагыл — хох, йæ сæрты ахизæн нæй, уæдæ йæ хуынкъ 
дæр нæ акæндзынæ, æмæ уæд йæ иувæрсты ацу, уæд хуыз- 
дæр нæ уыдзæн? Цæуыл ыл дæ сæр хойыс? Æмраст цы фæн- 
даг цæуы, дæ нысанмæ тагъддæр цы фæндагыл бахæццæ уы- 
дзынæ, уый æдзух æппæты хуыздæр фæндаг нæ вæййы. Уый 
Махар, куыд шофыр, афтæ хорз зоны. Æмæ царды фæндаг 
дæр афтæ у. 
Нæ! Махар куыд æмбары, афтæмæй Дзибус йæ цард йæ- 
хæдæг фехæлдта. Цæрын нæ базыдта æмæ йæ йæ къабæзтæ 
макæй æфсон кæнæнт. Бафæраз. Уыцы хицауимæ дæхи сбæтт, 
дæхицæн æй хистæр æфсымæры хуызæн схион кæн, дæхи- 
цæн дзы хистæр æфсымæр сараз, æмæ дын фæндæгтæ алыр- 
дæм дæр — уæрæх гом. Нæ! Дзибус сындз телæй йæ фæндæг- 
тæ йæхæдæг сæхгæдта. Дæ дзыхыл хæц, дæ алы ныхас дæр 
раздæр баууил, æвзаг æнæстæг у, алырдæм дæр тасы, кæса- 
гæй уæлдай нæу, кæдæм ныцъцъыввытт кæндзæн, Хуыцау йæ 
зонæг, æмæ йæ хъахъхъæн, хæц ыл. Дзæгъæл дзæгъ-дзæгъ 
хорз куы уаид, уæд æй Махар нæ зонид? Йе ’взагыл хæцын 
кæй фæрæзта, Ладемыр æй фыццаджы-фыццагдæр уый тых- 
хæй уарзта. Къултыл дæр, дам, хъустæ и. Махары цур цы- 
фæнды дæр зæгъ — ничи йæ фехъусдзæн, уый у дуры цур 
дзурæгау. Мæнæ Дзибус исты зæгъдзæн? Æмæ Махары уыцы 
миниуæг, йемæ чидæриддæд сæмбæлд, йемæ чидæриддæр куыс- 
та, уыдон хорз зонынц. Йæ бинойнагæн дæр никæд ницы 
загъта, иу ныхас дæр, стæй йын никæд ницы зæгъдзæн. Би- 
рæтæн исты зæгъыны фыдæй се ’фсæртæ феуæгъд вæййынц, 

Даргъ фæззыгон фæндаг 
227 
цæхæр калынц, уæлдайдæр, шофыртæн, уæлдайдæр, хицауы 
чи ласы, уыдонæн. Бирæтæ дзы сæхи афтæ дарынц, цыма 
уыдон дæр хицæуттæ сты. Сæрыстыр, барджын. Стырныхас. 
Уый — искæйы цур. Сæ хицæутты раз та — æрмахуыр фыс- 
тæ. Цы у хицауы шофыр? Æргом зæгъгæйæ — цумайы лæп- 
пу, цумайы лæдзæг, цумайы къæбыла. Уый нæ, уæд хицауы 
шофыр нæ дæ. Æмæ Махар, Владимир Асланбековичмæ куы- 
стмæ куы бацыд, уæд уый фыццаг минутæй фæстæмæ дæр 
зыдта. Зыдта йæ уавæр, йæ бынат. Уыцы авари не ’рцыд, 
уæддæр Ладемыримæ бирæ нал бакуыстаид: фылдæр-фылдæр, 
дыууæ-æртæ азы. Фатер æй хъуыд æмæ райста — æртæуатон 
уæрæх, райдзаст секци, дурæй амад хæдзары æртыккаг уæла- 
дзыджы. Панелæй арæзт фатермæ нæ бакуымдтаид, ихдур 
къулты æхсæн хъуамæ йæ цард арвита? Нæ! Уæд ма Влади- 
мир Асланбековичы шофыр цæмæн у? Горæты сæрмæ йын 
зæххы гæппæл радтой, дзæбæх, хурджын бынат, æнцонбацæ- 
уæн уадздзаг равзæрста. Уæдæ дзы цыдæр мусонг дæр сарæз- 
та. Мусонг, фæлæ йæ хуыздæр хæдзæрттæй иу хонынц. Но- 
джы ма йæм фарон бафтыдта, иу уæладзыг ма йæ фæбæрзонд- 
дæр кодта. Махар æй бирæ уарзы. Фадат ын фæци æмæ, 
цæхæрадонмæ ма суайа, иу кæрдæджы хал дзы ма стона, 
уымæн уæвæн нæй. Уым сулæфы. Уым йæхи æнахуыр рог 
æмæ æхсызгон фенкъары. Ноджы фæцæуы иунæгæй. Бирæ- 
тæ уыцы цæхæрадæттæ æмæ хæдзæрттæ нуазын æмæ ривæд- 
донæн дарынц, сæ зæххы хæйттæ хæмпæл æмæ цъыхырыйы 
бын фесты, сæ уындæй зæрдæ ныккæрзы, Махарæн та йæ 
зæхх гауызы хуызæн у: алы зайæгой, алы халсар дæр дзы 
ссардзынæ. 
Нæ! Уыцы авари стыр зиан æрхаста Махарæн. Кæд аз нæ, 
уæддæр дыууæ азы фæстæ хъуамæ хæдтулгæ райстаид, йæ 
рад бæргæ æрбацæйхæццæ. Йæ ахуыр дæр уыцы аварийы 
фæстæ бакъуылымпы. Хæрзбон, хæххон-металлургон техни- 
кум! Хæрзбон зæгъын æй бахъуыд йæ рæсугъд бæллицтæ æмæ 
фæндтæн. Цыма уыцы авари йæ цардыл нæ фæбæрæг, æддаг 
бакастæй афтæ зынд. Æцæгдзинадæй та, цы фæндæгтыл цыд 
æмæ дарддæр хъуамæ цы фæндæгтыл цыдаид, уыдонæй фæ- 
хауæггаг. Уæвгæ, ныр дæр цæмæй æвзæр цæры? Кæмæй 
æгаддæр у йæ куысты, сыхбæсты, хионты æхсæн? Алчидæр 
афтæ цæрæд, алкæмæн дæр ахæм кад уæд! Фæлæ уæддæр... 
Афонмæ, куыд уа-цы уа, гаражы хицау уæддæр уыдаид. Кæд- 
дæр йæхæдæг «Волгæ»-йыл кæйдæр ласта, ныр ын, чи зоны, 
йæхи ластаиккой. Сæйрагдæр та — дæ къух уазал доны дæр 
ма атъысс, афтæмæй дзаджджын цард кæн. Ныр æхцайы 
фæдыл зилы, йæхæдæг æй агуры, уæд та йæ æхца йæхæдæг 
агуырдтаид, йæ дзыппытæм йæхæдæг цыдаид. 
Нæ! Уыцы авари йын йæ цард тынг сызмæста, йæ хъыс- 

228 
Лгънаты Гæстæн 
мæт ын ныссуйтæ кодта. Уыцы изæр Махар бамбæрста: Вла- 
димир Асланбековичы нал хъæуы, абон куы нæ уа, уæддæр 
æй райсом уынгмæ раппардзæн. Артæй доны æхсæн бахауд. 
Цы кæна? Æцæгдзинад зæгъа, æмæ уый кæй хъæуы? Чи йын 
баууæнддзæн йæ рæстдзинадыл? Æмæ уæд фидарæй скарста: 
куы ницы дзура, уæд — хуыздæр. Владимир Асланбековичы 
машинæ уый скъæрдта. О, афтæ фæуæд. Аххосджын, «Жигу- 
ли»-йы чи бадт, уыдон уыдысты, фæлæ Махармæ дæр чысыл 
аипп ис: æгæр тагъд цыд. Афтæ тагъд не скъæрдта, уæд, чи 
зоны, машинæйæн иуырдæм фæзилын бантыстаид. Уæдæ 
афтæ, Махар дæр фехæлдта æгъдау æмæ хъуамæ уый зона. 
Уыцы аварийы фæстæ партийы рæнхъытæм кандидатæй 
нал сбæззыд—уырдыгæй йæ раиуварс кодтой. Ницы загъта. 
Йе ’взаг ныххуыдта. Гаражы хицау æм фæдзырдта: Махары 
йæ куыст ныууадзын хъæуы, йæхигъдауæй куы ацæуа, уæд — 
хуыздæр. Владимир Асланбекович дæр афтæ хъуыды кæны. 
Уæддæр Махар йæ дзыхыл ныххæцыд. Уæддæр, табу Хуы- 
цауæн, Ладемыр æй уынгмæ нæ раппæрста. Кæм æй фæнды 
кусын? Тагъд æххуысы машинæйыл æвзæр нæ уыдаид. Æмæ 
Махар дыккаг бон хуыздæр хæдтулгæтæй иуыл сбадт. Сбадт, 
фæлæ йæ ахуырæй фæкъуылымпы, йе ’мбæлттæй фæсте аз- 
зад, техникумæй фæхауæггаг. Уæд тынг фæрæдыд: ахуыр 
кæнынмæ йын фадат кæм уыдаид, ахæм куыст æй равзарын 
хъуыд, размæ азты сæрты кæсын хъæуы, йæ ахуыр æй уа- 
дзын нæ хъуыд. 
Цард доны къусау у: кæцырдæм фæкъул уыдзæн, уый 6æ- 
рæг нæу. Уæд Махары хъысмæт цæхгæр фæсаджил. Фæса- 
джил, фæлæ Махар нæ фесæфт, стæй, цалынмæ йæ цæстытæ 
æрттивой, уæдмæ нæ фесæфдзæн. Ладемыр æй иу æмæ дыууæ 
хатты не ’рымысыдаид. Хицауæн йæ секретарь æмæ йæ шо- 
ыр йæ къухтæ сты, æнæ уыдон баст у. Уæлдайдæр, шо- 
ыр... Сæ гаражæй иу лæппу стыр хицæуттæй кæйдæр ласта. 
Чифæнды дæр уæд. Лæппу, мæгуыр, æртæ мæйы дæр нæ 
афæстиат, йæ гæххæттытæ йын йæ къухы фæсагътой æмæ йæ 
феддæдуар кодтой. Цæмæн? Йæ дзыхыл хæцын кæй нæ фæ- 
рæзта, уымæн. Кæмæдæрты афтæ кæсы: дæ цæстытæй цы 
фенай, дæ хъустæй цы фехъусай, уыдон се ’ппæт æвзаджы 
бар кæнын хъæуы. Тыхджын рæдыд! Хицауы ласыс, уæд дæс- 
ны, арæхстджын шофыр кæй дæ, уымæй уæлдай ма дæм хъуа- 
мæ иу хорз миниуæг æнæмæнг уа: де ’взаг кæм суадзын æмæ 
æруромын хъæуы, уый зон. 
Æнæмæнг, Махар Ладемыры зæрдыл иу æмæ дыууæ хатты 
не ’рлæууыдаид. Фæлæ йæ ноджы арæхдæр та йе ’фсин Бæ- 
динæ мысыдаид. Чи зоны, ныр дæр ма йæ зæрдыл æрлæууы. 
Æрлæудзæн! Ха-ха-ха. Æвæццæгæн, Владимир Асланбекович, 
иронау та Ладемыр, æнхъæлдта, Махар фысы комæй хал нæ 

Даргъ фæззыгон фæндаг 
229 
раласдзæн. Нæ, зынаргъ Ладе! Махары сæры цалдæр хатты 
сæвзæрд: цæй, мæ раздæры хицаумæ бацæуон æмæ йын зæ- 
гъон: æз де ’фсинимæ иу æмæ дыууæ хатты нæ сæмбæлдтæн: 
алы рæтты, дæ фатеры дæр, Бæдинæ дæу куыд рæвдыдта, 
мæн дæр афтæ йе та ноджы зæрдиагдæр. Нæ дæ уырны? 
Табуафси, æвдисæн дын: йæ бичъы бынмæ рахизырдыгæй 
кæстæр æнгуылдзы ныхыйас сау стъæлфæн. Æндæр æвди- 
сæндартæ дæр ма æрхæсдзæн. Цахæм цæф уаид уый Ладемы- 
рæн зæрондырдæм? Бæрзæйсæттæн! Фæлæ та Махар йæхи- 
уыл ныххæцыд. Нæ! Уый ахæм æгъатыр нæ разындзæн, уый 
адæймаг у. Ладе ныр зæронд у, пенсиисæг, æмæ йыл Махары 
аххосæй исты куы ’рцæуа, уæд æй йæ зæрдæмæ хæсдзæн. 
Махар Бæдинæимæ æмбæлд, уый ацы дунейыл никуы ни- 
кæмæн загъта, йæ дзыхæй никæд схауд, стæй никæд схау- 
дзæн. Æмæ æрмæст Бæдинæимæ æмбæлд? Лæг нæу, удæгас 
лæг? Йæ дадзинты сылы нæ, фæлæ туг цæуы, нæлгоймаджы 
туг, ирон лæджы тыхджын туг. Нæлгоймаг сылгоймагимæ 
сæмбæлд, уæд уым æвдисæн нæ вæййы, æмæ йæ цæмæн хъуа- 
мæ дзура? Иуæй-иу лæппутæ, сылгоймагыл нæ андзæвдзæн, 
уæддæр дзурдзæн: афтæ, уфтæ, иннæрдæм. Махар сæм афтæ 
æлгъ фæкæны, æмæ иннæрдæм азилы, иуварс ацæуы. 
Махар Бæдинæимæ куы æмбæлд, уæд ыл цал азы цыд? 
Йæ тæккæ лæппуйæ уыд. Бæдинæйы кар хорз бахъуыды код- 
та: æртæ æмæ дыууиссæдз азы. Фæлæ йыл уал азы цæуы, 
уый ничи загътаид. Махар ын йæхи нæ бафарста, Бæдинæ 
йæм йæ паспорт нæ равдыста, уæд уый дæр æнхъæлдтаид: 
фылдæр-фылдæр ыл цæуы дæс æмæ ссæдз азы. Бæрзонд. 
Рæхснæг. Махар-иу ын йæ цæсгоммæ, йæ дæллагхъуырмæ 
микроскопæй кæсæгау касти. Кæд дзы искуы иу æнцъылд, иу 
хахх ссарид. Куыннæ! Йæ цæсгом, йæ буар — айдæнæй лæгъз- 
дæр. Æдзухдæр цардхуыз, худæндзаст, райдзаст. Æвæццæ- 
гæн, йæ удыхъæд ахæм уыд, æви уыцы цардбæллондзинад йæ 
цардæй гуырыд? Хуыцау йæ зонæг. Завод «Стеклотар»-ы куы 
куыстаид кæнæ райсомы фондз сахатыл фынæйхъæлдзæгæй 
фермæмæ куы тагъд кодтаид йæ дæс æмæ дыууиссæдз хъуджы 
дуцынмæ, уæд ын ахæм хуыз кæй нæ уыдаид, уый Махар 
тынг хорз зоны. Уæд йæ буары цардаид, йе ’ртиссæдз азы 
йæхи кæмæн фæвæййынц, царды уæззау уавæртæй чи сфæл- 
мæцы, ахæм фæллад сылгоймаг. Уæд уыдаид зæронд усы хуы- 
зæн. Фыдцард æмæ фыдуавæртæ адæймаджы сæ джиппы куыд 
ауадзынц, Махар уый хорз зоны. Цæуыннæ хъуамæ уыдаид 
Бæдинæ цардхуыз? Базармæ цыд йæ зæрдæйы дзæбæхæн. 
Дыргъты æмæ халсарты хуыздæртæ æмæ рæсугъддæртæ рав- 
зар. Цалдæр дуканийы, цы дзаумæттæ йæ хъуыд, уыдон йæ 
бацыдмæ — аив тыхт. Фыццаг Махаримæ цыд, фæстæдæр та 
Махар йæхæдæг. Æмæ уæд лæппу бамбæрста: æууæнды йыл, 

230 
Агънаты Гæстæн 
йæ сусæгдзинæдтæ дзы нал æмбæхсы. Æмæ дзы хъуамæ куыд 
æмбæхстаид? Уый уыд сæхи бинойнаджы хуызæн. Æмæ хи- 
цауы шофырæн афтæ æмбæлы. Иу суари, иу суари цæмæн, 
иу капекк дæр никæд бааууон кодта. 
Кæцыдæр рæстæг Махар фиппайын райдыдта: Бæдинæ йæм 
йæ хъус æгæр дары, цыдæр æнахуыр каст æм бакæны, йæ 
цæстытæ æнахуыр куыддæр æрхæссы: фæлмæн, узæлгæ, рæв- 
даугæ. Æгæр бирæ йыл афæстиат вæййынц. Йемæ базармæ, 
дуканимæ, цыдæр хъуыддæгты фæдыл арæхдæр цæуын рай- 
дыдта. Æмæ лæппу йæхимидæг куыддæр тыхст, цыдæр ды- 
зæрдыг æнкъарæнтæ æмæ хъуыдыты азар-иу бахауд, дывы- 
дон арты сыгъд. Цы кæна? Бæдинæйæ йæхи иуварс ласа æмæ 
уый дæхиуыл арт бандзарæгау у. Се ’хсæн исты куы ’рцæуа 
æмæ йæ Ладемыр куы базона, уæд уый та йе сæфт у. 
Бæдинæйыл бынтондæр кæд фæгуырысхо? Кæдæм фæцæй- 
цыдысты? Дуканимæ? Базармæ? Нæ. Йæ куыстæй йæ æрба- 
цæйласта. Бæдинæ дæр Дзибусы хуызæн наукæты кандидат 
уыди, доцент, институты ахуыргæнæг. Махар рулыл хæцыд, 
размæ йæ фæндагмæ каст. Цыдæр рæстæг Бæдинæйы цæс- 
тæнгас йæхиуыл банкъардта. Банкъардта: йæ цæстытæй йæ 
сгары, йæ цæстытæй йæ ныхъуыры. Æмæ уый дæр йæхи нал 
баурæдта, разылд æм, бахудт æм. Сылгоймаг ын йæ уæхскыл 
йæ къух æрхаста: 
— Нæ бафæллайыс? 
-Нæ. 
— Дæ кары лæппу, фæллад цы у, уый нæ фæзоны. 
Бæдинæты къух цас афæстиат Махары уæхскыл? Фыл- 
дæр-фылдæр минут.Фæлæ уыцы минут уыд æнус. Махар йæ 
уæхск иуварс фæзылдтаид, сылгоймаджы къухыл иуварс ахæ- 
цыдаид, фæлæ куыд? Уыцы иу рæстæг зындоны дæр бахауд- 
та æмæ дзæнæты дæр. Йæ уæхск сыгъд, сау æвзалы кодта, 
æнхъæлдæн, фыртыхстæй йæ сурхид акалд. Уыцы рæстæг 
зæрдæйыл æмбæлд æнахуыр æхсызгондзинад, зæрдæ йæ мид- 
нымæр кафыд. Цыдæр уысм фемдзаст сты. Бæдинæйы цæс- 
тытæ хуымæтæджы цæстытæ нæ уыдысты. Уыдон уыдысты 
дыууæ адæймаджы. Æмæ уыцы дыууæ адæймаджы æмхъæ- 
лæсæй дзырдтой: «Æз дæу дæн, Махар. Æз дæ уацайраг дæн». 
Махар уыцы минут бамбæрста: се ’хсæн цыдæр æрцыд. Сæ 
мвдхъуыдыйы кæрæдзиуыл узæлыдысты, кæрæдзийы рæвдыд- 
той... Кæд машинæйы кабинæйы бадтысты, уæддæр уыцы 
рæстæг сæ хъуыдыты уыдысты иу сынтæджы. Бæдинæты сæнт- 
сау дзыккутæ Махары цæсгомыл куыд апырх сты, уый æн- 
къардта, хъуыст æм Бæдинæйы зæрдæйы сонт тæлфт. Уыцы 
уысм Махар бамбæрста: Бæдинæйы хъæуы чысыл æфсон, æмæ 
йæ æрбахъæбыс кæндзæн, йæхи йæм нылвасдзæн, йæ цар- 
дæфсæст былтæ йыл судздзысты, сæ мидхъуыдыйы се ’хсæн 

Даргъ фæззыгон фæндаг 
231 
цы фембæлд æрцыд, уый æцæгмæ рахиздзæн. Сæмбæлдысты 
та æртыккаг бон, æрмæст машинæйы нæ. Махар сын дзидза 
схаста. Зыдта: дуар ын байгом кæндзæн Бæдинæ, фæлæ йæ 
ахæм дарæсы фендзæн, уый æнхъæл нæ уыд. Сылгоймагыл 
уыд даргъ тæнæг къаба сырх уардитимæ. Ахæм æнахуыр рог 
уыд, æмæ, дуары æрбайгомæй цы уддзæф æрбацыд, уымæй 
базмæлыд, æмæ Махармæ афтæ фæкаст: ныртæккæ Бæдинæ 
мадард бæгънæгæй аззайдзæн. Сылгоймаджы хæмпус сæнт- 
сау дзыккутæ йæ уæхсчытыл змæлыдысты. Æмæ Махары сæры 
атахт: уыдон дзыккутæ не сты, фæлæ сау денджызы фæлмæн, 
хъарм уылæнтæ; чысыл фæстæдæр йæ цæсгомыл, йæ риуыл 
куыд кæлдзысты, уый банкъардта. Бæдинæйы къæхтыл — 
хæдзарыдаргæ дзабыртæ сыгъзæринхуыз æндахæй нывæфтыд- 
тимæ. Йæ былтæ зына-нæзына сырх ахуырст. Францусаг ду- 
хийы æхсызгон тæф фындзыл æмбæлд. Бæдинæйы цæстытæй 
калд æнахуыр рухс. Цы æрыгон хуыз ын уыд, уымæй зынд 
ноджы æрыгондæр. Æмæ цыдæр уысм Махармæ афтæ фæ- 
каст: гæлæбу фестдзæн, йæ базыртæ хуры тынты хуызæн кæр- 
кæ-мæркæ кæмæн ферттивынц, ахæм гæлæбу, æмæ спæр-пæр 
кæндзæн арвы тыгъдадмæ, æмæ йæ Махар цæрæнбонмæ нал 
фендзæн. 
Махармæ, хъæуккаг лæппу уæвгæйæ, уыдис иу миниуæг. 
Фæскуыст, уæд ууыл ныхас дæр нæй, фæлæ цыфæнды афон 
дæр хæдзармæ бацыд, æнæмæнг хъуамæ йæ къухтæ ахса. 
Уый йын, тамакодымæг тамако дымын куыд сахуыр вæййы, 
ахæм ахуыр у. Амал ын фæци, уæд хъуамæ æрдæгæй уæлæ- 
мæ йæхи ахса. Изæрыгон дынджыр цинкæ ваннæйы хъарм 
доны дæхи ауадз, уæд уый цæй аргъ у! Æмæ улæф, дæхи 
иуырдæм, иннæрдæм æрзил. 
Махар ахæм шофыртæ, ахæм адæм зоны, æмæ, æвæццæ- 
гæн, мæйгæйттæ сæ буар доны хъæстæ нæ фæвæййы. Сæ 
бензин æмæ сæ мазуты тæф фындзыхуынчъытæ фехгæны, 
фыркъайы тæф фæкæнынц. Уæд, кæд дæхицæн знаг нæ дæ, 
уæд дон æмæ сапонарæхæй дæхи ныхс. Хæсты рæстæг куы 
нæ у, мыййаг, фæныкæй æхсын дæ куы нæ хъæуы дæхи дæр 
æмæ дæ хæррæгътæ дæр. Сæ къухты æнгуылдзты ныхбынты 
саугам ныббады. Уæд ма сæ къæхты æнгуылдзты ныхбынтæ 
цыхуызæн вæййынц? Се ’фцæггæттæ — саугам. Уæд уыдон 
адæм сты?! Фос дæр ма сыгъдæг зоны, гæды дæр ма йæхи 
æхсыныл балæууы. 
Махар Бæдинæты хинайæндонмæ бацыд æмæ, аив у æви 
нæ, ууыл хъуыды дæр нæ акодта: йæ хæдон фелвæста æмæ 
йæхи æхсыныл балæууыд. Дон йæхиуыл рауадзы, йæ цæсго- 
мыл æй скалы, ницыуал ауыны. Доны æхсызгон уазал йæ 
буары хъары. Владимир Асланбековичы хинайæндон — ар- 
гъæутты бынат! Йæ къултæ пъолæй цармæ — сæнтсау кафе- 

232 
Агънаты Гæстæн 
лæй æмбæрзт. Ахæм сæнтсау у, æмæ дзы адæймаг йæхи уыны. 
Йæ цар иууылдæр — айдæн, хæрдмæ скæс æмæ дæхи фендзы- 
нæ. Махар — æрыгон лæппу, æвзонгдзинадæн та фæлгæты 
бакæнæн нæй, æвзонг туг арт у. Æмæ Махары сæры фев- 
зæрд: тæхуды, ацы хинайæндоны сылгоймагимæ февзæр, ма- 
цæмæй тæрс, макæдæм тагъд кæн... 
Æмæ ма ныр дæр йæ зæрдыл хорз лæууы, уыцы хъуыдытæ 
куыд кодта, афтæ хинайæндоны дуар æрбайгом. Бæргæ ма 
фæзылд, йæ къух ма дуары хæцæныл бæргæ авæрдта, фæлæ 
ферæджы: Бæдинæ — зæххон зæд — йæ буар æппæтæй дæр 
уыцы æмхуызонæй кæцæй зынд, уыцы тæнæг къабайы æр- 
бакъахдзæф кодта. Нæ! Мигъфæлмæй зынæгау æрбазынд, 
уымæн æмæ зæдтæ къахæй нæ цæуынц, уыдон уæлдæфы тæ- 
хынц. 
Зæды къухы уыд, адæймаг йæхи æнцонæй кæм æрбатух- 
дзæн, ахæм хисæрфæн, æнхъæлдæн, сынтæгæмбæрзæныйас 
уыд, фæлмæн, зæу-зæу кодта. Æмæ ма уый — гъа, фæлæ сæй- 
рагдæр — йæ мидбылхудт, йæ цæстытæ. Æнахуыр фæлмæн, 
æнахуыр æхсызгон рухс дзы ивылд, æмæ хинайæндон, цы 
рухс уыд, уымæй ноджы ныррухсдæр, йæ царæй стъалытæ 
æрттывтой, бынмæ згъæлдысты. Махар сагъдауæй баззад, исты 
зæгъа, уымæ нал арæхст. Бæдинæ йæ æрдæгæй уæлæмæ бæгъ- 
нæгæй æрбаййафдзæн, уый æнхъæл нæ уыд. Зæххон зæды 
къух æм æрбаввахс, хисæрфæн æм дары, æмæ йæ райсын 
хъæуы, уый йæ сæр нал ахсы. 
— Райс, ма ’фсæрмы кæн. 
— Æз... Мæнæ... 
— Райс. Ацы хисæрфæн дæу у,— æмæ йын фæлмæн, даргъ- 
хау хисæрфæн йæ уæхскыл æрæвæрдта. Фæлæ фæстæмæ нæ 
фæзылд, фæстæмæ нæ акъахдзæф кодта, нæ феддæдуар. Æр- 
бакаст æм, сæрæй къæхтæм ыл йæ цæстытæ æрхаста, цыдæр 
уысм йæ цæстытæ ахгæдта. 
— Ах-х... 
Цы амыдта уыцы улæфт? Ома, Махар, æз дæ къухы дæн, 
кæм дæ? Æви уыцы улæфт амыдта: Махар, ды ницы лæппу 
дæ, ды род дæ, ды... Махар уымæн ныр дæр ницы зоны. 
— Дæ сæрыхилтæ... — Æмæ Бæдинæ хинайæндоны сыгъ- 
зæриндонытылд тæрхæгæй сæрвасæн райста.— Дæ сæры хил- 
тæ мæнæ афтæ фæфасыс?— æмæ Махар йæхæдæг куыддæ- 
риддæр фæфасы, Бæдинæ йын сæ афтæ ныффаста: фыццаг 
бынмæ, стæй зына-нæзына галиуырдæм. Цалдæр хатты йыл 
йе ’нгуылдзтæ андзæвыдысты. Махар лæууыд æдзæмæй, йæ 
мидбынаты ныддур, нал улæфыд. 
— Тынг рæсугъд буар дын и.— Бæдинæйы армытъæпæн 
Махары уæхскыл æрæнцад. Хъавгæ, сабыргай, фæлмæн дæл- 
лагхъуырмæ æрцыд, риумæ æрхæццæ. Фæстæмæ та ссыд, иу 

Даргъ фæззыгон фæндаг 
233 
уæхскæй иннæ уæхскмæ æхсызгон фæд уадзгæ ацыд. — Цыма 
иууылдæр нуар дæ, афтæ мæм кæсы. 
Уыцы æнгуылдзтæ, уыцы армытъæпæн йæ буарыл не 
’мбæлд, фæлæ æмраст зæрдæйыл. Æнахуыр хъарм æмæ æх- 
сызгондзинад сæ гуырд. Цыдæр уысм йæ зæрдæ куыд гуыпп- 
гуыпп кæны, куыд сонт тæлфт кæны, уый афтæ хорз, афтæ 
тынг банкъардта, æмæ йæхæдæг йæхицæй фефсæрмы. Хъуа- 
мæ рæвдз-рæвдз йæ майкæ æмæ йæ хæдон акодтаид, «цæй 
уал», зæгъгæ, æмæ ацыдаид, феддæдуар уыдаид. Фæстæмæ 
дæр мауал фæкастаид, уый та, цыма йæ ’рттиваг урскафел 
пъолмæ исчи садзгæ ныккодта, афтæ æнцад лæууыд æмæ зæх- 
хон зæдмæ каст. 
— Хъæбысæй дыууæ азы фæхæцыдтæн,— сирвæзт Маха- 
рæй, йæ хъæлæс куыд къæзыд, йæ улæфт йæ хъуыры куыд 
фæбадт, уый банкъардта. Сайгæ нæ кодта. Æцæгдæр, хъæбы- 
сæй хæцыд. Фыццаг разряд райста. Æнцонæй. Дарддæр хæ- 
цыд, уæд, мастер кæй суыдаид, уый йын дызæрдыггаг нæу. 
Иннæтæ дæр арвæй стъалытæ не скъæфтой, фæлæ сæ æвзæр 
спортсментæ нæ рауад. 
— Бæрæг у,— загъта Бæдинæ. Æмæ та йæ хъоппæг æртти- 
ваг сау цæстытæ Махарыл сæрæй къæхтæм æрзылдысты. Æмæ 
лæппу фефсæрмы. Уый хуымæтæджы цæстæнгас нæ уыд, сыл- 
гоймаг æй сæрæй къæхтæм йæ цæстытæй сгæрста. Сгæрста 
йæ уырзæй сгарæгау. Сæ цæстæнгастæ фæкомкоммæ сты. Æмæ 
Махары уæнгты цыдæр рис ацыд. Æхсызгон рис. Æхсызгон 
тас. Бæдинæмæ разылд. Ныр! Мæнæ ацы уысм! Ныр йæхи 
куы нæ атона, уæд никæдуал! Хъуамæ Бæдинæйы аиуварс 
кæна æмæ уынджы балæууа. Фæлæ — диссаг! Уынгмæ йæхи 
аппарыны бæсты йæ гом цæнгтæ Бæдинæйыл æрбатыхстыс- 
ты. Уый кæсаджы хуызæн нæ фæцъыллинг кодта, иуварс нæ 
асхуыста Махары, тызмæг, æнæнхъæлæджы тынг кæй баф- 
хæрынц, ахæм сылгоймаджы хъæлæсæй йæм не сдзырдта: 
«Уый цы кæныс, æрра сдæ? Цæугæ ардыгæй!» 
Бæдинæйы фæлмæн урс цæнгтæ йыл æрбатыхстысты, цыма 
Махары фезмæлдмæ æнхъæлмæ каст, афтæ. Æмæ æцæгдæр, 
фæстæдæр Махар куыд базыдта, афтæмæй уымæ æнхъæлмæ 
каст, æфсон æй хъуыд. Куыд дзырдта, афтæмæй, Махары 
фыццаг хатт цы бон федта, уæдæй фæстæмæ йæ зæрдæ йемæ 
уыд, фæлæ йæхиуыл хæцыд, йе ’нкъарæнтæ ’мбæхста, йæ 
мидзæрдæйы сæ ахстæй дардта. Фæлæ кæдмæ? Йæ бон сыл 
нал цыд, æддæмæ сæ бæттæнтæ тыдтой, уромын сæ нал фæ- 
рæзта. Æмæ уый Махар дæр хорз æмбæрста. Къуырма æмæ 
куырм куы нæ уыд, мыййаг! Уæдæ сывæллон дæр нал уыд, 
сылгоймаджы цæстæнгасы цы æмбæхст уыд, уый æмбæрста. 
Æппынфæстаг, сылгоймаг дæ размæ æхсæвхуыссæн дарæсы 

234 
Агънаты Гæстæн 
куы рацæуа, мидбылхудгæ дæ мидæмæ куы бакæна, уæд уый 
цæуылдæрты дзуры. 
Сæ былтæ кæрæдзиуыл куыд андзæвыдысты, кæрæдзийы 
куыд ссардтой, Махар уымæн ницы бамбæрста. Æрмæст æн- 
къардта, Бæдинæйы былтæ куыд сыгъдысты йæ рустыл, йæ 
дæллагхъуыр, йæ риуыл. Сылгоймаг афтæ æрлæмæгъ, æмæ 
йæ йæхимæ не ’лвæста, уæд, æвæццæгæн, йæ зæнгтæ фæды- 
дагъ уыдаиккой, айдæны хуызæн æрттиваг кафел пъолыл æр- 
хаудаид. 
— Ды... ды... — хъуыст зæды хъæлæс, æрмæст дард кæ- 
цæйдæр хъуысæгау. Рызт. Куыддæр æрхæцыд. Æмæ уымæн 
æви цæмæн, Хуыцау йæ зонæг, фæлæ уыцы «ды... ды...»-йы 
разынд цыдæр æгæрон тых. Ахæм æгæрон тых, æмæ Махар 
æрæвронг, йæ буары лæппуйы æрра сонт туг æруазал, æмæ 
йæ цæнгтæ, цыма сæ тыхы мур нал аззад, афтæ æр^саудысты, 
иу къахдзæф фæстæмæ акодта. Уый цы ми кæны? Йæ хицауы 
усимæ?.. Владимир Асланбекович æй куы базона, уæд... Уæд 
Ирыстоны нæ, фæлæ йын Цæгат Кавказы дæр бынат нал и, 
уæд уый йе сæфт у. Иннæмæй та... Бæдинæйы йæхицæй куы 
асхойа, уæд... Сылгоймагимæ уыйонг æрцу, стæй йæ дæхи- 
цæй ассон, уый дын никæд ныббардзæн. Ноджы Махары уавæ- 
ры. Лæг — лауыз, сылгоймаг — фæлдахæг. Махар хорз æм- 
бæрста: Бæдинæйы афтæ куы ныууадза, уæд æй дыууæ-æртæ 
боны фæстæ йæ куыстæй ацæуыны тыххæй курдиат бадæттын 
хъæудзæн. Ныр зæды хуызæн йæ цуры цы сылгоймаг лæууы, 
сойын цырагъау йæ цуры цы æхсин тайы, йæ улæфт зæрдæ- 
йыл æхсызгонæй кæмæн андзæвы, уый фестдзæн æппæты хъах- 
байдæр, уый фестдзæн хæйрæг. Нæй, уый гæнæн нæй. 
«Ма-а-аха-а-р...» — сылгоймаджы хъæлæс рызти, — æнæ 
дæу мæ цард цард нæу. Кæм дæ, дæ хъæбысы мæ æрбатух, 
дæ цуры удæгасæй тайын». — Æмæ та йыл Махар ныттыхст, 
йæ хъæбысмæ йæ систа. 
— Бæдинæ, ды тынг рæсугъд дæ. 
Нæ! Уыцы цалдæр ныхасы былалгъ æмæ зæрдæбалхæны- 
ны тыххæй нæ загъта. Бæдинæ æцæгдæр уыди тынг рæсугъд 
сылгоймаг. Уæлдайдæр та уыцы минут... Уый уыд дунейы 
рæсугъддæр,— зæд арвæй æртахт. Махар уыцы уысм ууыл нæ 
хъуыды кодта: кæимæ йын ис абарæн, фæлæ куы ахъуыды 
кодтаид, уæд ахæм адæймаг не ссардтаид. Йæ урс цæнгтæ, 
йæ урс уæхсчытæ, йæ дæллагхъуыртæ... Сæ былтæ та кæрæ- 
дзиуыл амбæлдысты, зынджы къæрттытау сыгъдысты. Махар- 
мæ цалдæр минуты размæйы Махарæй мурдæр ницыуал аз- 
зад. Йæ къухтæ сылгоймаджы буарыл зылдысты, йе ’нгуылдз- 
тæ йыл хаста. 
Махар моладзан никуы уыд. Стæй, стыр хицауы чи ласы, 
дзыхъхъынног «Волгæ» цыма йæхи у, афтæ сæрибар чи у, 

Даргъ фæззыгон фæндаг 
235 
уыцы æрыгон, æнæниз лæппу цæмæн хъуамæ уа моладзан? 
Уавæртæ — аразæг, æмæ йæхи куы нæ фæнда, уæддæр æй 
уыдон сæ нучы ауадздзысты. Уый размæ дæр ма сæмбæлди 
сылгоймæгтимæ, æрыгон чызджытимæ. Фæлæ Бæдинæ... 
Æвæццæгæн æй Бæдинæ æцæгæй уарзта, æрмæстдæр æцæг 
уарзтæй райгуырдзæн ахæм тыхджын æнкъарæнтæ. Æви йын 
алы нæлгоймаг дæр ахæм стыр æхсызгондзинад лæвæрдта, 
афтæ сыгъд, æмæ Махар йæхи сайдта? 
Бæдинæ Махармæ каст бумбулийы хуызæн рог, йæ уæз ын 
не ’нкъардта. Йæ зæлдаг къаба пъолмæ куыд æрхауд, Бæди- 
нæ бæгънæгæй куыд аззад, уымæн Махар ницы базыдта. 
Йæхигъдауæй æрхауд, сылгоймаг æй йæхæдæг раласта æви 
йæ Махар фæцагайдта. Æниу, цы уæлдай у? Фæлæ, зæгъæм, 
хъуыддаг уымæ æрцыд: Бæдинæйы рог, тæнæг къаба уæддæр 
чи раласта? Сылгоймаг йæхæдæг æви Махар? Зæгъæм, хъуыд- 
даг тæрхондоны æвзарынц, уæд сæ чи цы дзуапп раттаид? 
Махарæн Бæдинæимæ фембæлын йæ зæрды никæд уыд. Куыд 
æмбарын хъæуы уый: дуар дын байгом кодта,’ зæгъæн ис, 
мадард бæгънæг сылгоймаг, худы дæм, йæ къухтæ дæм ива- 
зы, хинайæндонмæ дæм бацыд... Куыд æмбарын хъæуы уый? 
Йæхæдæг æй нæ сардыдта йæхиуыл? Махарæн йæ бинойнаг — 
Бæдинæйæ бирæ кæстæр, чызгæн ын бæззы, уæд æм Махар 
хъуамæ йæ бæттæнтæ цæмæ тона? Ахæм ныхасы сæр æй кæй 
никæд бахъæудзæн, уый тынг хорз зыдта, уæддæр-иу æм уыцы 
хъуыдытæ рæстæгæй-рæстæгмæ æрбацыдысты, кæцæйдæр-иу 
йæ сæры фæмидæг сты. Æмæ сын цы кодтаид? 
Уыцы хинайæндон... Сылгоймаг æмæ нæлгоймаджы æх- 
сæн цы æгæрон тых, цы æгæрон æнкъарæнтæ и, уыдон адæй- 
маджы сæ уæлныхты афтæ сисынц, сæ уацар æй афтæ бакæ- 
нынц, æмæ кæрæй-кæронмæ вæййы уыдоны бар. Уыцы æгæ- 
рон тых Махар æмæ Бæдинæйы цасдæр рæстæг хинайæндо- 
нæй нал рауагъта, уым æрцыд сæ фыццаг фембæлды ад- 
джындæр уысм. Кæрæдзийы рæвдыдтой, кæрæдзиуыл узæлы- 
дысты, сæ цæнгтæ кæрæдзиуыл тыхстысты, иу адæймаг-иу сæ 
рауад. Æмæ уыцы иу адæймаджы Махар уыдта йæхи цæсты- 
тæй. Хинайæндоны цар иууылдæр — айдæн, иу айдæн, æмæ- 
иу Махар уырдæм йæхимæ æмæ Бæдинæмæ фемдзаст. Бæгъ- 
нæг дыууæ буары тæлфыдысты, кæрæдзийы агуырдтой, кæ- 
рæдзиуыл ныхæстысты. Æмæ-иу Махар фефсæрмы. Уый фыц- 
цаг уысмты, стæй йæм афтæ кæсын райдыдта: сæ фембæлд 
хъуамæ афтæ уа, ахæм æнахуыр уавæры, сæ æнкъарæнты 
нæ, фæлæ ма хъуамæ сæ бæгънæг буæртты уындæй дæр цин 
кæной. 
Махар ма уый размæ дæр сылгоймæгтæ куыннæ федта. Дæ 
хуыздæр, æдасдæр бынат — дæ хæдтулгæ. Хъæдгæрон кæнæ 

236 
Агънаты Гæстæн 
комгæрон доны былмæ базил æмæ, табуафси. Фæлæ ахæм 
уавæры фыццаг хатт сæмбæлд сылгоймагимæ. 
Бæдинæ йæхи дæр æмæ Махары дæр, æвæццæгæн, нæ 
уыдта: йæ цæстытæ фылдæр уыдысты æрдæгцъынд, цыма 
фынæй у, афтæ. Искуы иу хатт-иу байгом сты æмæ-иу ферт- 
тывтой, доны зылдысты, æмæ-иу Махармæ афтæ фæкаст, цыма 
скæуынмæ хъавы. Дыууæ чысыл хуры-иу ыл ссыгъдысты. Цин, 
æнахуыр цин æмæ сæ æнахуыр æхсызгондзинад ивылд. Уыцы 
цин æмæ æхсызгондзинад сылгоймаг банкъары, йæ зæрдæ- 
йæн тынг адджын, тынг уарзон нæлгоймагимæ куы фембæлы, 
æрмæстдæр уæд. Уыцы минуттæ йын вæййынц алцæмæй дæр 
зынаргъдæр, цæрæнбонтæм сæ йемæ фæхæссы, уыцы минут- 
тæй алы минут дæр вæййы царды аргъ. Æмæ Бæдинæты 
æрдæггом цæстытæй, йæ былтæй, йæ цæнгтæй, йæ уырзтæй 
ивылдысты уыцы æнахуыр цин æмæ æнахуыр æхсызгон æн- 
къарæнтæ. Арт гуыппæй сыгъд, æмæ ма йыл Махар хус æхс- 
ныфтæ калдта: Бæдинæ йæ мидзæрдæйы, йæ мидхъуыдыйы 
цы лæппуйы уыдта йемæ, уымæй хъуамæ разыйæ баззайа. 
Бæдинæ куыд æнхъæл уыд, Махар ын хъуамæ уымæй æр- 
хæсса стырдæр æхсызгондзинад. Хъуамæ йæ мыса, тырна 
йæм, æхсæвы йæ йæ фарсмæ агура. Афтæ кæй уыдзæн, Ма- 
хар ууыл иу уысм дæр дызæрдыг нæ кодта. Æмæ нæ фæрæ- 
дыд. Бæдинæимæ ма уыйфæстæ цал æмæ цал хатты сæмбæл- 
дысты! Суанг, авари цы бон æрцыд, уыцы бон дæр, уыйфæс- 
тæ дæр ма цалдæр хатты. Цымæ, адæймаг дæ бирæ куы уар- 
за, уæд уымæй æхсызгондæр исты ис? Бæдинæ Махары куыд 
адæймаджы æви куыд нæлгоймаджы уарзта, уымæн Махар ницы 
зоны. Æппынфæстаг, уый сæйраг нæу, Махар дæр æй дыккаг 
усæн нæ куырдта, мыййаг. Æрмæст иу хъуыддаг хорз зоны: 
Бæдинæйы æдзухдæр фæндыд йемæ уæвын. Фыццаг рæстæг, 
Владимир Асланбекович-иу йæ фарсмæ раззаг бадæны куы 
сбадт, уæд Махар куыддæр фефсæрмы, фæкъæмдзæстыг-иу, 
цыма йæ хицау алцыдæр æмбары, афтæ йæм каст. Тæригъæд 
дæр-иу ын кодта: чи зоны, сахаты размæ йын Махар йæ уси- 
мæ сæмбæлд кæнæ, чи зоны, сахат-дыууæ сахаты фæстæ Бæ- 
динæ Махары хъæбысы бада, йæ урс фæлмæн цæнгтæ йыл 
стыхсой. Фыццаг рæстæг, лæг æмæ-иу ус хæдтулгæйы фæр- 
сæй-фæрстæм куы сбадтысты, уæлдай æфсæрмы та уæд кодта, 
Бæдинæйы цæсгомыл никæд ницы фæбæрæг, нæ фæлæ, Ма- 
харимæ æмбæлын куы райдыдта, уæд æм йæ лæджы цæстмæ 
фæкарздæрхуыз. Æмæ-иу Махар дæр, цыма ницы æмбары, 
йæхи афтæ скодта. Мин æмæ мин хатты йæхи бафарста: «Уый 
Владимир Асланбковичы фарсмæ чи бады? Йæ бинойнаг? Йæ 
ус? Æмæ Махары ус нæу? Уый, мæнæ Владимир Асланбеко- 
вич куы рахиза, ^Бæдинæйы иунæгæй куы фæцæйласа, уæд 
бæрæг уыдзæн. Йæ фарсмæ сбаддзæн æмæ, чи зоны, сæ хæ- 

Даргъ фæззыгон фæндаг 
1Ъ1 
дзармæ дæр мауал бахæццæ уой. Махар машинæ аууон ран- 
мæ базилдзæн, æмæ йыл Бæдинæйы былтæ судздзысты, сæ 
цæнгтæ кæрæдзиуыл тыхсдзысты, Махар æй йæ хъæбысы æр- 
батухдзæн, сæ монцтæ хæдтулгæйы суадздзысты. 
Уыцы хинайæндон... Цæйбæрц адджын, цæйбæрц æхсыз- 
гон минуттæ арвыста уым дæр! Махар-иу йæ сæрмæ айдæны 
уыдта иу Бæдинæ æмæ иу Махар нæ, фæлæ дыууæ Бæди- 
нæйы æмæ дыууæ Махары, фондз Бæдинæйы æмæ фондз 
Махары, хинайæндон-иу сæ байдзаг, æмæ-иу æцæг Бæдинæ 
æмæ æцæг Махарæн нал фаг кодта. 
Фаллаг, рæбинаг уат, уый Махары уат уыди. Бæзджын, 
уæззау, зырзыргæнаг рудзынгæмбæрзæнтæ æруадз, æрдæгта- 
лынг уаты сойын цырæгътæ ссудз, магнитофон сараз, цыдæр 
цъæхахст, сонт музыкæ нæ, фæлæ сабыр, уæздан, фæлмæн 
музыкæ, ныллæг стъолыл шампайнаг, коньяк, адджинæгтæ, 
цы нозт дæ зæрдæ зæгъы, уымæй ахуыпп кæн. Æмæ каф 
мадард бæгънæгæй. Сæ буæрттæ-иу кæрæдзиуыл баныхæстыс- 
ты, æмæ-иу Махармæ афтæ каст, кæрæдзийæ сæ ничиуал ра- 
тондзæн. Стæй зæххон зæды дæ къухтыл сис, — фæлмæн, 
парахат хуыссæн дæм æнхъæлмæ кæсы. 
Афтæ амондджын ма-иу æрдзы хъæбысы уыдысты. Ма- 
хар, фыццаг хатт æм комрæбынмæ ацæуыны хъуыды куы 
æрцыд, уæд бирæ фæсагъæс кодта. Цæуа æви нæ? Æндæр 
кæйдæртимæ æрдзы хъæбысы куыд нæ сæмбæлд? Фæлæ Бæ- 
динæимæ... Цæмæйдæр тарст, фæлæ йæ цыдæр тых комрæ- 
бынмæ ласта. Æмæ уый фæуæлахиз. 
— Ныртæккæ доныбыл тынг рæсугъд уыдзæн... 
Бæдинæ йæм æрбакаст, бахудт. 
— Æмæ уырдæм... Исчи... 
— Æз зонын æдас бынат. Нæхи йеддæмæ нæ ничи фендзæн. 
Æмæ та йæм сылгоймаг æрбакаст, бахудт та йæм, йæ цон- 
гыл ын йæ фæлмæн арм æруагъта: 
— Цом... 
Комрæбынмæ йæ йæ фæстæ ласта цыдæр ногдзинад, цы- 
дæр... Цы, уымæн Махар йæхæдæг дæр ницы ’мбæрста. Цыма 
Бæдинæ æрдзы хъæбысы æндæр сылгоймаг фестадаид. Кæм- 
фæнды дæр — зæд, хуры тын. Æмæ пæлæхсар бæлæсты бын 
цъæх нæуу йæ рухсæй ныррухс, доны уылæнтæ йæ рухсмæ 
æвзист ахуырстау æрттывтой, æвзист æртæхтæ доны сæрмæ 
кафыдысты. Мæй сæ сæрмæ æрдзедзыкка. Æхсызгон хъарм, 
фæлмæн рог уддзæф Махар æмæ Бæдинæйы гом буæрттыл 
тыхст. Бæдинæйы былтæ Махары рустæ æмæ дæллагхъуыр 
сыгъдысты. Йæ риутæ... Уыцы кары сылгоймагæн æрлæмæгъ 
вæййынц, абон куы нæ уа, уæддæр райсом ныссæмпæл уы- 
дзысты. Уыцы кары æнæриуагъудæй сылгоймаг уæлгоммæ 
схуыссыд, уæд бæрæг нал вæййынц, риуы къæйыл акæлынц, 

238 
Агънаты Гæстæн 
ницыуал дзы аззайы, буаримæ сиу вæййынц. Фæлæ Бæди- 
нæйы риутæ уыдысты æстдæс-ссæдзаздзыд æнæвнæлд чызджы 
риуты хуызæн. Хъæддых, дзаг, æдзухдæр — йæ иннæ буарæй 
хъармдæр. 
— Уæддæр дзы æрдзæн æмбал нæй,— фæстæмæ куы цыдыс- 
ты, уæд загъта Бæдинæ.— Стыр бузныг дын. Кæдæй-уæдæй 
ма сыгъдæг уæлдæфмæ раирвæзтæн. 
Махар не ’фсæрмы кодта, уæд йæ хъæлæсыдзаг ныххудта- 
ид. Ау, æмæ Бæдинæ завод «Стеклотар»-ы кусы, хъылма уæл- 
дæфæй фæцæйхурх кæны æмæ ма, мæгуыр, кæдæй-уæдæй 
сыгъдæг уæлдæфы хъæстæ фæци! Ха-ха-ха! 
— Æрдз уæлдай рæсугъддæр, дыууæ адæймаджы дзы куы 
сæмбæлынц, уæд вæййы.— Бæдинæ йæм йæхи æрбайвæзта, 
йæ русыл ын йæ былтæ авæрдта.— Æнæ дæу мæ цард цард нæ 
уыдаид. 
Уыцы ныхæстæ Бæдинæйæн йæ зæрдæйы арфæй цыдысты 
æви былалгъæй? Махар ын рæстæгмæйы, йæ монцтæ суа- 
дзæн нæлгоймаг уыди æви æмбæхст уарзондзинады гуырæн? 
Цы тыхтæ йæ æппæрстой Махармæ? Сылгоймаджы æнæнцой 
ивылд монцтæ? Махар мин æмæ мин хатты йæхи фарста æмæ 
ныр дæр фæрсы. Æмæ йæм афтæ кæсы: цыма Бæдинæйы 
ныхас æмæ алы фæзылд дæр йæ зæрдæйы арфæй цыдысты. 
Æппынфæстаг, уый Махарæн уæлдай нæ уыд. Бæдинæимæ 
фембæлдтытæ йын æдзухдæр уыдысты адджын æмæ æхсыз- 
гон, æмæ сæйраг уый у. Уæддæр хиуарзондзинад... Цæуын- 
нæ йæ хъуамæ уарза Владимир Асланбековичы ус Бæдинæ? 
Махар сохъхъыр йе уæнгхъуаг у? Цæуыннæ хъуамæ тайа йæ 
цуры сойын цырагъау? Махар-иу Бæдинæимæ куы сæмбæлд, 
уæд æм афтæ каст, цыма Ладемыримæ сæ рольтæ аивтой. Нæ! 
Уымæн аивæн нæ уыд. Владимир Асланбекович æмæ, йемæ 
цы бæлон рапæр-пæр кодта, уыдонæн, кæд æрдзы хъæбысмæ 
рацыдысты, уæд сын фынг сцæттæ кæн, дзаджджын, парахат 
фынг. Суанг ма сын сæ агуывзæты дæр нозт рауадз. Дæхæ- 
дæг, цыма ницы зоныс, дæхи афтæ иуварс айс, бæлæстæ æмæ 
къудзиты фæстæ аныгъуыл æмæ разил-базил кæн, кæнæ цъæх 
нæууыл дæхи аппар æмæ арвы цъæх хъæбысы стъалытæ ны- 
май. Боныгон, уæд газеты кæс. Машинæйы цырæгътæ куы 
ссудзой, уæд фест æмæ, Владимир Асланбекович æмæ сылгой- 
маг бæгъдулæг кæй кодтой, уымæн цыма æппындæр ницы зо- 
ныс, дæхи афтæ скæн. Фынг рæвдз-рæвдз афснай æмæ размæ. 
Владимир Асланбекович æмæ æхсин бадынц фæсте. Сæхи 
дарынц афтæ, цыма кæрæдзимæ æмгæрон дæр никæд бацы- 
дысты, къæм дæр сыл нæ абадт, цалдæр минуты размæ, хъуг 
йæ ногзад рæуæды куыд сдæра, кæрæдзийы афтæ не сдæрд- 
той, цыма доны был мæйрухсмæ Иугонд Нациты Организа- 
цийы фарстатыл дзырдтой, æппынфæстаг, республикæйы 

Даргъ фæззыгон фæндаг 
239 
хъуыддæгтæ лыг кодтой. Махар куырм æмæ къуырма никæд 
уыд, йæхимидæг-иу сыл кæл-кæлæй худт. Уæвгæ, бирæ хæт- 
тыты Владимир Асланбекович æмæ йæ сылгоймаг сæ рацыды 
сæр не ’мбæхстой, машинæйы фæстаг бадæны хъæбыс-хъæ- 
быс куы аныгъуылой, уымæ-иу сæ бирæ нал хъуыд, адæйма- 
джы хуызæн адæймаг æхсæвыгон дæр иннæ адæймагæй цæ- 
мæй æфсæрмы кæны, уыдон æнæфсæрмæй сгæрстой. Махар 
та афтæ зæгъы: æгъдау æмæ æфсарм кæмфæнды дæр хъæ- 
уынц, суанг хъæды дæр. Махар-иу сæм мæстæй сыгъд, маши- 
нæ бауром æмæ сæ раппар. Фæлæ цы йæ бон уыд? Æмæ 
мадзурайæ машинæ скъæрдта. Кæнæ та-иу йæхимидæг, Бæ- 
динæимæ кæд сæмбæлдзæн, ууыл хъуыды кодта. Хорз сыл- 
гоймаг уыд. Æрмæст йæ ном... Уый Махары зæрдæмæ нæ 
цыд æмæ йæ хуыдта Бæдинæ нæ, фæлæ Мæди. Уыцы ава- 
ри... Æндæр ма цал æмæ цал хатты сæмбæлдаиккой? Махар- 
мæ цæмæндæр афтæ кæсы, цыма Бæдинæйы æнкъарæнтæн 
кæрон нæ уыд, уæле исгæ — бынæй ахадгæ уыдысты, æппы- 
нæдзух дæр артау сыгъд. Уыцы æнкъарæнтæ æмæ рæсугъд- 
дзинад цыма зæронды бонтæм дæр йемæ æмдзу кæндзысты, 
Махармæ афтæ каст. Бæдинæ йæхимæ хорз зылд, йæхимæ 
базилын — йæ царды ахсджиагдæр хъуыддæгтæй иу. Зымæ- 
гон ногтынд, цъæх джитъритæ æнцон ссарæн сты? Туджы 
аргъ. Адæймаг дзы рынчындонмæ йæ тыхст рынчынæн дыууæ- 
æртæ зырзыргæнгæ бахæссы. Бæдинæйы фынг сæ азы цы- 
фæнды афон дæр никæд сцух. Æмæ ма йæ хæрынмæ куы 
хъуыдаиккой, фæлæ йæ цæсгомыл, йæ рустыл æвæрынæн. 
Йæ рустæ-иу æдзухдæр лæгъз уыдысты, фæлмæн, тугæфсæст, 
фæлæ-иу джитърийы фæстæ бынтон æнахуыр лæгъз æмæ 
фæлмæн систы. Махар-иу сыл йæ уырзтæ хаста æмæ йæм 
афтæ каст, цыма сæ ногуагъд хæмпус цъиуыл хæссы. 
Уыцы æнæхайыры авари йæ уыцы фембæлдтæй æнæхай 
фæкодта. Махар Владимир Асланбековичимæ цал æмæ цал 
хатты ныхас кодта. Хъæрæй нæ — йæхинымæр, былтызмæл- 
дæй, йæ хъуыдыйы. 
«Цæй, куыд у, Владимир Асланбекович?» 
Уый ницы дзырдта. Æмæ хъуамæ цы загътаид? Махар 
ахæм лæппу у, йæ хицауы усимæ бæгъдулæг чи кæна? Ком- 
коммæ йæм куы никæд бакаст. Æцæгдзинадæй та — æртæ 
аборты кæмæй скодта? Уæдæ цыдæр хостæ дæр нуæзта, йæхи 
хъахъхъæдта, уæддæр... 
Хицау ницы дзырдта, æмæ-иу уæд Махар йæ хъуыды фæ- 
бæлвырддæр кодта: «Дæуæн дæ хæдзары зæд и, зæд. Цымæ 
нæ кæй фылдæр уарзы, æппынфæстаг — кæй ус нæ у?» 
Махар-иу Владимир Асланбековичимæ йæхинымæр Бæди- 
нæты тыххæй куы дзырдта, цæмæйдæрты-иу æй куы фарста, 
уæд æм уый цæмæндæр хорз каст. Ладемыр-иу хæдтулгæйы 

240 
Агънаты Гæстæн 
дуар куы бакодта, уæд-иу Махары æвзаджы кæрон февзæрд: 
мæ усы лæг, дæ хорзæхæй, сбад. Цалдæр хатты, йе ’взагыл 
нæ фæхæцыд, уæд йæ хъуыды сирвæзтаид. Иухатт, чысыл 
ма... уæд йе стыр сусæгдзинад ма рахъæр уа. Йæ хицау æм 
æрбакаст: 
— Цы зæгъыс? 
— Ницы.— Махары къухтæй руль фæцæйирвæзт. Йæхи 
сафы æви цы хынджылæг кæны? Уыйфæстæ йæхимидæг фи- 
дарæй скарста: уыцы хъуыды йæхимæ æмгæрон никæдуал 
æрбауадздзæн. Чысыл сывæллон у, уый йæхи куыд дары? 
— Цæуæм? 
— Цæуæм, уæдæ цы. Æвæццæгæн, де ’фсинмæ тагъд кæ- 
ныс? 
Владимир Асланбекович цæмæй зыдта, æмæ Махар уый 
усимæ йæхи æфсинæй арæхдæр æмбæлы, уымæй, куыд сыл- 
гоймагæй, афтæ фылдæр æхсызгондзинад райсы. Цæмæй йæ 
зыдта, уый усмæ тагъд кæны. 
Нæ! Æргом зæгъын хъæуы: хорз сылгоймаг уыд Бæдинæ. 
Махар ма кæйдæртимæ фембæлд æмæ дзы бирæтæ бынтон- 
дæр ферох сты. Цыма ахæм æмæ ахæм чызгимæ кæнæ сыл- 
гоймагимæ никæд сæмбæлд, дыууæ удæн сæ сæртæ иу базмæ 
куы æрцæуынц, уæд кæрæдзийæн цы зæрдæбын ныхæстæ фæ- 
кæнынц, ахæм ныхæстæ никæд кодтой, дыууæ уды иу арты 
куы фæсудзынц, уæд ахæм арты никæд сыгъд, афтæ йæм кæсы. 
Бæдинæ йын йæ зæрдæйы арф фæд ныууагъта. Зондджын, 
æмбаргæ сылгоймаг уыди. Партимæ бацæуыныл дæр уый 
хъуыдыйæ сразы. Йæ гæххæттытæ бадæттæд, нырма æрыгон 
у, йæ цард — разæй, æмæ хъуамæ йæ фæндæгтæ гом уой. 
Махар нæ разы кодта: цæй парти йæ хъæуы, цы дзы кæны, 
дæлæмæ дæр, уæлæмæ дæр — шофыр, æмæ уым парти цæмæн 
хъæуы? Уый нырма у шофыр, фæлæ фæстæдæр та? Инæлар 
уæвынмæ цы салдат нæ тырны, уый тынг рæдийы. Махар 
цæрæнбонты шофырæй кусынмæ хъавы? Уый куыд æмбаргæ 
у, уымæ цы зонд и, афтæмæй зæронды бонмæ шофырæй кусы, 
зæгъгæ, уый фыдракæнд уаид, йæхæдæг йæ фæндæгтæ æхгæ- 
ны. Партимæ куы бацæуа, уæд цыдæр капеччытæ фиддзæн 
æмæ цы? Уыдонæй мæгуырдæр фæуыдзæн? Цæмæй размæ 
ацæуай, уый тыххæй æнæмæнг хъуамæ партийы уæнг уай. 
Уый уал дын уыдзæн фыццаг къæпхæн, фыццаг дуар. 
Партийы уæнгтæм æууæнк фылдæр кæй и, уый Махар нæ, 
фæлæ чысыл сывæллæттæ дæр зыдтой. Цыма уыдон æндæр 
адæм сты, арвæй æрхаудтой. Афтæмæй... Афтæмæй цы, уый 
Махар йе ’мбæлттæн нæ, фæлæ йæ бинойнагæн дæр никæд 
загъта. Ныр дæр æй нæ зæгъы. Куыд уыдзæн, цы уыдзæн 
рæстæг? Чи загъта, дыууынæм æмæ æртынæм азтæ æнустæм 
ацыдысты? Чи загъта, æмæ фæстæмæ нал раздæхдзысты? Æх- 

Даргъ фæззыгон фæндаг 
241 
сæнад ивылд доны хуызæн гуылф-гуылф кæны, кæцырдæм 
ацæудзæн, кæцырдæм агуылф кæндзæн, Хуыцау йæ зонæг. 
Æмæ ахæм рæстæг куыд хæцын хъæуы æвзагыл, афтæ ни- 
кæд. Адæм кæрæдзийы цæстмæ дзæнгæрджытæ фестадысты, 
сæ риутæ хойынц. Де ’взагыл цыдæриддæр абадт, ууыл ма 
ахъуыды кæн, афтæмæй йæ ныццæлхъ кæн. 
Махар партийы тыххæй цы хъуыды кæны, уый никуы ни- 
кæмæн загъта. Ныр дæр æй никæмæн зæгъы, æрмæст — йæ- 
хицæн. Уый куыд хъуыды кæны, æмæ раст кæй у, уый та 
дызæрдыггаг нæу. Уымæ гæсгæ, партийы цы адæм и, сæхи 
коммунист чи хоны, уыдонæн сæ фылдæр сты цæстфæлдах- 
джытæ, давджытæ, фыдгæнджытæ, чъизи адæм, уыцы сырх 
билеты фæстæ се ’цæг цæсгом чи æмбæхсы, уыцы сырх билет 
уарты хуызæн кæмæн у, ахæм адæм. Сæ фылдæр æрмæстдæр 
хъуыды кæнынц сæхи цардыл, сæ бинонтыл, æндæр сæ мур- 
дæр ницы æндавы. Æмæ уый Махар раджы базыдта, Влади- 
мир Асланбековичимæ куы куыста, уæд. Ныр та, амæй размæ 
куырм чи уыд, уыдонæн дæр сæ цæстытæ байгом сты. Парти- 
мæ фылдæр адæм цыдысты хъарм, фæлмæн бынæттæ бацах- 
сыны тыххæй, уый сын уыд хæрдмæ хизæн асин. Паддзахад, 
дам, бæхы мард у æмæ йæм лæбур, куыд дын æнтысы, афтæ. 
Æмæ сæ сырх билеттæй уарттæ сарæзтой, афтæмæй æппæты 
разæй уыдысты партийы уæнгтæн сæ фылдæр. Паддзахад та 
раууатмæ æрцыд, зæронд уæрдоны хъæфс-хъæфс кæны. Афтæ 
хъуыды кæны Махар. Дардыл цæмæн дзуры? Мæнæ йæхæ- 
дæг цæмæ цыд партимæ? Партимæ, зæгъгæ, кандидатæй дард- 
дæр нæ ахæццæ, æмæ æгайтма. Æнæ уый парти бын бауы- 
даид? Уый дæр æм цыд йæхицæн фæндаг байгом кæныны 
тыххæй, хъарм, фæлмæн бынат бацахсыны тыххæй. Цы нæ 
вæййы, чи зоны, йæ хъул сах абада. Æмæ ма йæ уый тыххæй 
хъуыд ахуыргонддзинад. Институт куы нæ уа, уæддæр, тех- 
никум каст кæй фæци, ахæм гæххæтт хъуамæ йæ къухы баф- 
та. Æнæмæнг! Уыцы ныхас Бæдинæ цалдæр хатты загъта, 
ноджы фидарæй, цыма хъуыддаг арæзт уыди, афтæ. Æмæ 
Махар бацыд Хæххон-металлургон техникуммæ. Фыццаг нæ 
разы кодта. Раздæр æм, техникумы кæнæ институты студен- 
тæй агæпп ласа, ахæм хъуыды æмгæрон дæр никæд æрцыд. 
Йæ ныфс нæ хаста. Уый зонындзинæдтимæ... Бæдинæ худт: 
иннæтæ дæр арвæй стъалытæ не скъæфынц, Махар цауддæр 
никæмæй у, æнæмæнг æййафдзæн. Арвæй стъалытæ кæй ничи 
скъæфы, уый Махар уæд дæр æмæ ныр дæр зоны, фæлæ... 
— Æз Владимир Асланбековичимæ аныхас кæндзынæн. Ма 
тыхс. Афтæ йæ нымай, техникумы ахуыр кæнын райдыдтон, 
зæгъгæ,— æмæ йæ æрбахъæбыс кодта, йæ цæнгæ йыл æрба- 
тыхстысты. 
Уыцы æхсæв Махар бонивайæнтæм нæ бафынæй, йæ сæр 
16 Агънаты Гæстæн 

242 
Лгънаты Гæстæн 
хъуыдыты фурд фестад. Техникумы къæсæрæй нæма бахызт, 
фæлæ уым кæй ахуыр кæндзæн, уый зыдта. Бæдинæ йæ ны- 
хасæн хицау у. Ахуыр кæндзæн фæсаууонмæ. Æмæ йын зын 
нæ уыдзæн? Ахæцдзæн?.. Иу фарст иннæйы ивта. О, техни- 
кум фæуын хорз у. Уæдæ хъуамæ зæронды бонмæ кæмæн- 
дæр цумайы лæппу уа? Æмæ скарста: æнæмæнг æй техни- 
куммæ бацæуын хъæуы, ахæм фадат ын никæдуал фæуы- 
дзæн. Бæдинæ йын арвы дуар гом кæны, Махар та йæ къæхтæ 
ныссадза? Нæ! 
Мæй æмæ ’рдæджы фæстæ, Хæххон-металлургон технику- 
мы фæсаууон хайадмæ цы лæппутæ бацыд ахуыр кæнынмæ, 
уыдонæй иу уыд Владимир Асланбековичы персоналон шо- 
фыр — Махар. Уыцы æнæхайыры авари... йæ цард ын ныс- 
суйтæ кодта, æндæр, чи зоны... Ау, æппын ницы, гаражы 
хицау уæддæр не суыдаид? 
Аварийы фæстæ иу хъуыддаг, иннæ хъуыддаг, иуырдæм, 
иннæрдæм, æмæ ахуырæй фæцухтæ, фæсте аззад, йæ «дыу- 
уæтæ» кæрæдзийы фæдыл рарæнхъ сты. Сæйрагдæр та, Вла- 
димир Асланбековичы шофыр нал у, уæд ма кæй хъуыд? Уæд 
ма цы уыд? Йæхимæ куыдзæй æгаддæр æркаст. Æмæ уæд 
скарста: техникуммæ йæ трактортæй куы ласой, уæддæр дзы 
йæ къах нал уыдзæн. Цыма йыл тынг мæт кодтой, уый нал 
цæуы, уæд сæ дуæрттæ сындзæхгæд скодтаиккой? Æмæ дзы 
фервæзтысты. Уый дæр фервæзт. 
Махар никæмæ мæстджын кæны, никæмæ фыдæх кæны. 
Зоны йæ: цард æгъатыр у, дæ къæхтыл хъæддых нæ лæууыс, 
уæд дæ ассæнддзæн. Нæ! Уæддæр иу адæймагмæ мæсты кæны. 
Владимир Асланбековичмæ, ныры Ладемырмæ, растдæр зæгъ- 
гæйæ та — ныры Ладемæ. Ныззæронд. Бабызы хуызæн узгæ, 
тыхулæфтгæнгæ-иу æрцæйцыд. Уæддæр йæ сæрыстырдзинад 
нæ саст, бæрзæндты-иу каст, цыма зæхх ууыл лæууыд. Маха- 
ры йæ куыстæй куы рантъæрдта, уæдæй фæстæмæ йæ Махар 
нымадæй федта цалдæр хатты. Чи зоны, уый йæ æппындæр 
нал базонид. Уæддæр-иу йæ иувæрсты азылд, мыййаг æй куы 
’рхъуыды кæна, исты йæм куы сдзура, исты ныхас сæм куы 
рауайа. Уый тыххæй йæм нæ мæсты кæны, æмæ, йæ куыстæй 
кæй фæхауд, уый аххосæй йæ цард ныссуйтæ, æмæ уый дæр 
афтæ фæуæд, цы фæндагыл хъуамæ ацыдаид, уый цæхгæр 
иннæрдæм кæй фæзылд, уый дæр ын ныббарид, фæлæ йын 
иу хъуыддаг йæ бон ныххатыр кæнын нæу. Адæймагыл æй 
нæ банымадта. О, машинæ ды скъæрдтай, авари æрцыд дæу 
аххосæй, лæг амардтай ды. Хорз. Ды хицау дæ, хъуамæ дæхи 
фервæзын кæнай. Хицæуттæй авари иу æмæ дыууæ адæйма- 
джы скодтой. Хицæуттæ мæрдтæм сæ афонæй раздæр цал æмæ 
цалы барвыстой? Æмæ сæ исчи базоны? Хъуыддаг афтæ скæ- 
нынц, æмæ сæ шофыртæ авари сæхимæ райсынц. Æрмæст 

Даргъ фæззыгон фæндаг 
243 
шофыр дæр адæймаг у, фæдзур æм иуварс, уавæр ын бамба- 
рын кæн. Ладе та? Махармæ кæсгæ дæр не ’рбакодта, афтæ- 
мæй: «Машинæ уый скъæрдта». Æдзæсгом! Цъаммар! Æндæр 
исчи цæхгæр загътаид: «Машинæ йæхæдæг скъæрдта, авари 
уый аххосæй æрцыд, лæг уый амардта». Махар йæхиуыл ных- 
хæцыд. Адæймагыл æй кæй нæ банымадта, уый аныхъуырд- 
та. Уый размæ йын цы хæрзты бацыд, уыдон дæр ын фенад 
сты. Дыууæ азы дæр нæма акуыста, афтæ йын фатер радтой, 
æртæуатон секци. Æмæ цы? Нæ йын æмбæлд? Дыууæ сывæл- 
лоны, бинойнаг, уыдон хъуамæ уынджы къæйыл цæрой? Ла- 
демыр Бæдинæимæ цыппаруатон фатер куы ахстой. Ноджы 
зæронд фонды, бæрзонд, райдзаст фатер. Иу уат дзы Махары 
секцийыйас уыд. Аргæ та сæ кæм скæнынц, аргæ. Цæй, Ма- 
хар дæр кæйдæр фæсдуæртты нæ рахау-бахау кæны, кæмæй 
æвзæрдæр сты йæ бынæттæ? 
Махар Ладемырмæ шофырæй кæй акуыста, уый йын стыр 
пайда фæцис. Галстук дардзæн, уый йæ зæрды кæрон дæр 
никæд уыд. Ладейы фарсмæ хъуамæ цыкурайы фæрдыджы 
хуызæн лæппу бада: æлвæст, сыгъдæг, урс хæдоны, галстучы. 
Æмæ йæ Махар бабаста. Тынг æнæбары, йæхицæн тыхми 
кодта, афтæмæй. Йæхи афтæ æвзæр æнкъардта, æмæ цыма 
йæ хъуырыл галстук нæ, фæлæ бæндæн баст и. Йæ улæфт-иу 
æрбахгæдта, фæцæй-иу хурх кодта. Суанг ма йæм афтæ дæр 
каст, цыма йыл сæрбос бачындæуыд, æмæ йæ чидæр, кæй 
нæ уыны, ахæм чидæр йæ фæстæ ралас-балас кæны. Уæд- 
дæр фæрæзта. Владимир Асланбековичæй комкоммæ никæд 
ницы схауд, фæлæ Махар цæмæй галстук дара, уый йын 
цалдæр хатты бамбарын кодта. Æмæ Махар та къодах нæу, 
мыййаг. Куыдфæстæмæ галстукыл афтæ сахуыр, æмæ, уынг- 
мæ цæуы, уæддæр æй æрбабæтты. Иу-дæс-фынддæс галсту- 
чы йæм ис, костюм æмæ хæдонмæ гæсгæ хуыздæр цы сбад- 
дзæн, уый равзары. Шофыр адæймаг нæу, цæуыннæ хъуамæ 
цæуа галстучы? 
Махар йæ сæрыл бæрзонддæр схæцыд, йæ уæнгтæ йæхи- 
мидæг базмæлын кодта, машинæйæ куы рахиза, уæд та сæ 
къæс-къæс цæудзæни. Йæ адæм цы фесты, сæ уынæр куы нал 
хъуысы? Фынæй баисты? Нæ. Сæ дзуринæгты къуыбылойы 
баст нæма райхæлд æмæ... Уæдæмæ Махар хъуыдыты аны- 
гъуылд æмæ йæм ницы хъуыст... 
— Дзибус аспирантурæйы фæстæ институты цыппар азы 
дæр нæ бакуыста. 
— Уыцы æртæ азы æмæ фондз мæйы йын зындоны хуызæн 
уыдысты. УЪвлæуыл кæд исчи йæ зындзинæдтæ бафыста, 
уæд — Дзибус. Йæ уæлæуыл цардæй йæхицæн дзæнæты бы- 
нат скодта. 

244 
Агънаты Гæстæн 
— Уым цы ис, уымæн ничи ницы зоны, фæлæ ам цардæй 
ницы федта. 
— Хицауадимæ тохгæнæнтæ и? 
— Зын ын у, тыхсы, уæд-иу, къаддæр адæм кæм уыд, уыр- 
дæм йæхи айста, аууон ран-иу бандоныл сбадт. 
— Институты цалдæр мæйы куы акуыста, уæд мын дисгæн- 
гæ дзырдта: «Институтмæ бирæтæ æнæнхъæлæджы кæй баха- 
уынц, бирæтæн сæ зонындзинæдтæ, институты ахуыр кæной, 
уымæ дард кæй сты, уый зыдтон, фæлæ бынтон афтæ...» Нæ 
йæ уырныдта, кæд рæдийгæ кæны? Æмæ, фыццаг курсмæ чи 
бацыд, уыдоны аивæй, сусæгæй бафæлвæрдта, фарста сæ æмæ 
йæ цæстытыл ныххæцыд: сæ фылдæр уыдысты тынг лæмæгъ. 
Афтæмæй сæ ныхас, сæхи куыд дарынц, уымæ гæсгæ —сæрыс- 
тыр, ныфсхаст. Æмæ уый иу бæллæх, фæлæ ноджы стырдæр 
бæллæх та уый, æмæ, исты базоной, уый сæ нæ фæнды. Æры- 
гон лæппу, æрыгон чызг æмæ йæ ницы æндавы». 
— Ныр дæр хуыздæр нæу. 
— Чи дæ? Кæцæй равзæрдтæ? Чи сты дæ адæм — ууыл ма 
хъуыды кæн? 
— Йæ адæмы истори чи нæ зоны, йæ адæмы ивгъуыдыл чи 
нæ хъуыды кæны, уыцы адæмæн фидæн нæй, уыдон æнæ- 
бындур сты. 
— Дзибус дæр-иу афтæ дзырдта: «Ивгъуыд адæмы уидаг у, 
уый чи лыг кæны, уый чи кæрды, уыдон адæмы знæгтæ сты». 
— Нæ адæм кæрæдзиуыл æгæр сæцæгæлон сты. 
— Нæ фæсивæды иу хай нæ ирæттæ сты, нæ уырыссæгтæ 
систы, доны дыууæ былгæрон баззадысты. Æлгъыст, тæри- 
гъæддаг фæлтæр... 
Махар мард нæ ласы, æхсæвыгон нæ цæуы, зæгъгæ, уæд 
сæм разилид æмæ сын дыууæ ныхасы зæгъид. О, æцæгдæр, 
фæсивæдæй бирæтæ нæ ирæттæ сты, нæ — уырыссæгтæ. Æмæ 
чи у аххосджын? Фæсивæд? Нæ! Аххосджын хистæртæ сты, 
сæ ныййарджытæ. Мæнæ Махары бæлццæттæ фæсивæдмæ 
азым хæссынц, фæлæ сæхæдæг æцæг ирæттæ сты? Сæ хæ- 
дзæртты иронау дзурынц? Сæ хæдзæртты æртыгай чъиритæ 
арæх скæнынц? Сæхимæ æцæг ирон æгъдау и? Телевизорæй 
иу зондджын лæг дзырдта æмæ уый афтæ загъта: фæсивæд чи 
сты, уый фенын дæ фæнды, уæд сын сæ хистæртæм бакæс. 
Махар, йæ бæлццæттæн цы зæгъын хъæуы, уый бæргæ зæ- 
гъид, фæлæ — гъа. 
— Дзибус, фыццаг курсмæ чи бацыд, уыдоны гæххæттытæ 
райста. Куыд радтой фæлварæнтæ, цы бæрæггæнæнтæ сын 
æвæрд æрцыд? Æмæ йæ сæрыхъуынтæ арц сбадтысты. Цар- 
циаты диссæгтæ! Чи куыд лæмæгъдæр у, афтæ йын хуыздæр 
бæрæггæнæнтæ. Сæ фылдæрæн «фондзтæ», искуы дзы иуæн 

Даргъ фæззыгон фсендаг 
245 
«цыппартæ». Дзæбæх, бæстон æвæрд. Ахуыргæнæг цы бæ- 
рæггæнæн сæвæра, ууыл дызæрдыг куы фæкæны, уæд йæ къух- 
дзæф, йæ дамгъæтæ куыддæр æнæныфс вæййынц, мæллæг- 
хуыз, цыма фæдыдагъ уыдзысты, афтæ. Уыцы «фондзтæ» æмæ 
«цыппартæ» сæрыстырæй фæлгæсыдысты, сæ хицæуттæ куыд 
ракæнон æмæ æдзæсгомхуыз уыдысты, афтæ. Сыстын æй кæн 
æмæ дæ йæ цæстытæ ныссадздзæн, йæ цæстытæй дæ ахуынкъ 
кæндзæн, æрмæст дзы адæмы уагыл дзуапп нæ фехъусдзынæ, 
кæнæ хатиаг æвзагыл цыдæртæ дыгъал-дыгъул кæндзæн, кæнæ 
йе ’взаг аныхъуырдзæн, кæнæ йæм ахæм фарста кæй дæттыс, 
уымæй дын дæхи фæаххосджын кæндзæн. 
Дзибус, фыццаг курсмæ чи бацыд, уыдоны гæххæттытæ 
кæй бацагуырдта, уыцы хабар институты хъус-хъус ацыд. 
Хæрзхуымæтæг фарстæн йæ бон дзуапп раттын кæмæн нæу, 
уый институтмæ куы цыд, уæд фæлварæнты сыгъдæг «фондз- 
тæ» цы хуызы райста? Уæд æндæр адæймаг уыд? Уæд æм 
æндæр зонындзинæдтæ уыд? Æви институты йæ зонындзи- 
нæдтæ фæцыдæр сты? Бæргæ йын дзырдтон, цыма ницы зо- 
ныс, ницы æмбарыс, дæхи афтæ скæн. Уыцы ныхасы фæстæ 
йе знаг куыннæ фестадтæн! Цæмæн хъуамæ скæна йæхи ни- 
цыуынæг, ницызонæг? Æмæ ректормæ бацыд. Чи зоны, рек- 
тор, институты æцæг уавæр нæ зоны, æмæ йын Дзибус йæ 
цæстытæ байгом кæндзæн, рæстдзинад йæ бынаты сбаддзæн. 
Ректор æм хъуыста, иу хатт дæр ын йæ ныхас нæ фескъуыд- 
та, йæ бынатæй нæ фестъæлфыд, тымбылкъухæй стъол нæ 
ныххоста, æрмæст-иу хатгай йæ сæр банкъуыста, йæ уазæ- 
джы уæхсчыты сæрты-иу, цыма джих фæци, афтæ кæдæмдæр 
каст. Æппынфæстаг, Дзибус йæ дзуринæгтæ загъд куы фæци, 
уæд ыл ректор йæ цæстытæ æрæвæрдта æмæ йæ бафарста? 
— Фæдæ? Исты зæгъинаг ма дæм ис? 
— Фæдæн. 
— Уæдæ дæ ныр та æз фæрсын. Куыд дæм кæсы, ды нырма 
институты цалдæр боны йеддæмæ нæма кусыс, йæ къæсæрæй 
нырма ныр æрбахызтæ, фæлæ ам дæс, ссæдз, кæнæ дæс æмæ 
ссæдз азы чи кусы, уый ницы зоны? Республикæ нæ, фæлæ 
æнæхъæн бæстæйы дæр стыр аргъ кæмæн кæнынц, уыцы 
ахуыргæндтæ ницы æмбарынц? 
— Æмæ æз афтæ куы нæ зæгъын. Мæнæн, институтмæ цы 
фæсивæд бацыд, уыдонæн сæ фылдæры зонындзинæдтæ тынг 
лæмæгъ кæй сты, мæ ныхасы сæр уый у. 
— Æмæ та дæ ногæй фæрсын. Уыдонæн фæлварæнтæ чи 
кодта, уыдон дæуæй къаддæр зонынц? 
— Кæрæдзийы не ’мбарæм. 
— Æз дæ хорз æмбарын æмæ куыд хистæр, куыд институты 
разамонæг, афтæ дын мæ зæрды ис иу хорз хъуыды зæгъын: 
цы дын æмбæлы, дæхимæ уымæй фылдæр ма ис, науæд дæ 

246 
Агънаты Гæстæн 
базыртæ басудздзынæ, дæхи цъысыммæ батæрдзынæ. Ацу æмæ 
дæ куыст кæн, фæлварæнтæ чи куыд радта, уымæн дзуапдæт- 
тæг и. 
— Афтæ у? 
Ректор сыстад, Дзибусы уæхск цалдæр хатты æрхоста, фыд 
йæ фырты уæхск куыд барджынæй æрхойы, афтæ, æмæ ма 
загъта: 
— Афтæ у, ме ’взонг хæлар,— æмæ дыууæ лæджы фæхи- 
цæн сты. 
Дзибус, институтмæ хионты, зонгæты, æхцайы фæрцы бирæ 
адæм кæй цæуы, æцæгдзинадæй ахуыр кæнын кæй фæнды, 
уыдон та иуварс кæй аззайынц, уый хорз зыдта. Æмæ куыд и 
уымæн уæвæн? Ахæм æвирхъау æнæрастдзинад йæ цæстыты 
раз цæмæн цæуа? Æмæ цалдæр хатты обкоммæ ныффыста, 
цалдæр хатты — Мæскуымæ. Дыууæ хатты æфсонæн цыдæр 
къамистæ дæр сарæзтой. Æмæ цы? Ницы! Донмæ фæрæтæй 
лæбур. Нæ фæлæ йын йæхи фæаххосджын кодтой, хахуыртæ 
фыссæг æй схуыдтой. Кæй федта æхца исгæ? Кæмæн не ’рцыд 
раст бæрæггæнæнтæ æвæрд? 
Æмæ-иу сын Дзибус дзуапп радта: уымæн хорз æвдисæн — 
студенттæ сæхæдæг. 
— Студенттæ?.. Уыдоны номæй сæудæджер кæнын нæ 
хъæуы. Акæса, институты ахуыргæнджытæ йын фаг нал сты 
æмæ ныр та хъуамæ студентты сæвдула цъыфы.— Дзибусыл 
судзгæ æхсидæвтæ алырдыгæй хауд. 
— Институты Дзибусы хъæстыты тыххæй цы цалдæр æм- 
бырды арæзт æрцыд, уыдоны-иу æдзухдæр аххосджынæй баз- 
зад иу адæймаг — хъæстгæнæг йæхæдæг, Дзибус. 
— Диссаг, рæстдзинадæн фæндаг афтæ зын гæрдæн цæмæн у? 
— Кæд алы рæстæг æмæ алы æхсæнады афтæ нæу. 
— Мах не ’хсæнад хуыдтам тæккæ растдæр æхсæнад. 
— Æцæгдзинадæй та?.. Æрмæст Дзибусы хъысмæт дæр бирæ 
цæуылдæрты дзуры. 
— Дзибус цалдæр хатты ректормæ бацыд, раст у æви нæу, 
уый базонынæн ис иу хæрз хуымæтæг мадзал: институты фыц- 
цаг курсы чи ахуыр кæны, уыдонæн фæлварæнтæ саразæм, 
æцæг фæлварæнтæ, æмæ дзы уæд, йæ зонындзинæдты æмæ 
æндæр цæйдæр фæрцы чи бахауд, уыдон рабæрæг уыдзысты. 
Ректор ыл йæхи сцагъта: æнæсæрфат хъуыдытæ. Ректор Дзи- 
бусæн æрыгон лæппуты æмæ чызджыты зæрдæтæ хъæдгæмт- 
тæ æмæ цæнкуылтæ кæнын нæ бауадздзæн! Æмæ та уæд Дзи- 
бус йæ иннæ фæнд загъта: иннæ аз фыццаг курсмæ чи цæуа, 
уыдонæн фæлварæнтæ нæхи ахуыргæнджытæ ма кæнæнт, 
æндæр горæттæй искæй æрхонæм. Ректор ныххудт: уый инсти- 
туты эксперименттæ кæнынмæ нæ хъавы. Дзибусæн ахæм зон- 
дахастимæ зын кусæн уыдзæн. 

Даргъ фæззыгон фæндаг 
247 
— Мæ мæгуыр æфсымæр, йæхи цæуылты бахордта, цæ! 
Институты кусджытæй чидæртæ дыгай-æртыгай хæдзæрттæ 
сарæзтой, дыгай-æртыгай машинæтæ раивтой, Дзибус та дзы 
мæрдтæм бацыд... 
Сылгоймаджы ныхас хъарæгмæ куы раива, уымæ йæ бирæ 
нал хъæуы. Æцæгæй дæр, кæд Дзибус йæхи бахордта, уæд 
цæй тыххæй? Йæ уæз чи нæ зоны, уый цы схонæн ис? Дæ 
хуыссæн куыд у, дæ къæхтæ афтæ адаргъ кæн. Университет- 
ты, институтты, техникумты дуæрттæ уæрæх кæмæн байтын- 
дзынц, парахат æмæ сæрыстырæй райдзаст уаты чи æрбады, 
уыдонæй бирæтæ æхцайы гуцъулаты фæрцы кæй бацæуынц, 
уый алчидæр зоны. Уæд цы дæ гæндзæхтæ тилыс? Ды дæр, 
адæм куыд кæнынц, афтæ кæн æмæ истæмæйты цæрай. Мæнæ 
дын Махар... Йæ бынат хорз зоны. Уæгъд гæппытæ никæд 
кодта. Уыцы аварийы рæстæг æй Ладемыр куыдзы бынаты 
куы сæвæрдта, кæсгæ дæр æм куы нæ ракодта, афтæ куы 
загъта: «Машинæ Махар скъæрдта», уæд Махарæн æнцон 
уыди? Уæд Махар не смыхъхъытæ кодтаид? Æмæ дзы цы 
рауадаид? Гуыргуыргæнаг арты йæхи баппæрстаид. Чи йыл 
баууæндыдаид? Иу адæймаг дæр афтæ нæ загътаид, машинæ 
Ладемыр скъæрдта. 
Уыцы аварийы фæстæ йыл Ладе йæ къух ауыгъта, цыма 
йын Махар-шофыр никæд уыд, никæд æй федта, ацы дунейы 
ахæм адæймаг нæ цæры. Цæйдæр... Цæйдæр тыххæй йæм иу 
хатт йæ куыстмæ бацæуынмæ хъавыд, милиционеры йæм бы- 
нæй телефонæй сдзурын кодта, фæлæ йæ уый йæхимæ нæ 
бауагъта: дыууæ-æртæ минуты йын Махаримæ фембæлынмæ 
фадат нæ разынд. Æмæ Махар сæркъулæй раздæхт. Уый та 
дын Владимир Асланбекович! Нæ! Уый адæймаг нæу! Маха- 
ры бынаты æндæр исчи, уæд ын афонмæ раджы загътаид: 
«Æз дын дæ усимæ бирæ фæхъылдымтæ кодтон». Ноджы, 
цæмæй уыцы ныхас йæ зæрдæйыл тынгдæр сæмбæла, уый 
тыххæй йын йæ цæстытæм комкоммæ кæс. Фæлæ Махар адæй- 
маг у. Стæй Бæдинæйыл хъуыды кодта. Уый дæр уыцы ава- 
рийы фæстæ, Махар ын йæ лæджы куынæуал ласта, уæд къæс- 
савæлдæхт фæци. Цалдæр æнæбары фембæлды ма, æмæ фæс- 
тагмæ бынтондæр æруазал: «Ныр Владимир Асланбековичы 
нал ласыс æмæ исчи исты куы бафиппайа, уæд...» Æмæ Ма- 
хар бамбæрста: Бæдинæимæ ма æмбæлынц фæстаг хатт. Йæ 
раздæры æнкъарæнтæ, йæ раздæры Лæлмæн æхсызгондзина- 
дæй йæм мурдæр ницыуал аззад. Йæ фарсмæ бадт бынтон 
æндæр адæймаг. 
Цалдæр мæйы фæстæ Махар Бæдинæйы федта иу хъæбы- 
сæйхæцæджы машинæйы фæстаг бадæны бадгæ. Æмæ бам- 
бæрста: Махары раивта зындгонд хъæбысæйхæцæг. Диссаг, 

248 
Лгънаты Гæстæн 
нæ йæм смæсты. Цымæ Ладемыр, йæ ус æддæкъах кæй уыд, 
уымæн ницы зыдта? Йæ зæрдæ йæм никæл фехсайдта? Чи 
зоны, ахæм хъуыдыимæ мæрдтæм бацæуа. Йе та, йæ ус ыл 
къахдзæфæй къахдзæфмæ гадзрахатæй кæй цыд, уый хорз 
зыдта, фæлæ йæ дзых баст уыд: йæхæдæг æй ноджы арæхдæр 
сайдта. Æмæ Бæдинæйы рæсугъд уый ма зыдтаид, уымæн 
уæвæн нæ уыд. Æмæ сæ иу дæр æмæ иннæ дæр йæхи афтæ 
дардта, цыма ницы зоны, цыма кæсаджы цæстау сыгъдæг у, 
къæм дæр ыл никæд абадт. 
Уæрæх, айдæны хуызæн лæгъз фæндагыл машинæ размæ 
тындзы. Уастырджийæн табу, йæ фæрцы схæццæ уыдзысты. 
Махар Дзибусы къафетты хуызæнæй йæ хæдзарыл сæмбæлын 
кæндзæн. Иу æрду дæр дзы нæ фæхъæудзæн, афтæмæй. Ма- 
харæн алы мард дæр зынаргъ у, уæлдайдæр, Дзибусы хуы- 
зæн лæджы мард. Æвæццæгæн, йæ мæлын сæрмагондæй Ма- 
хары æрцыдмæ уымæн æрхаста. 
...— Дæ-дæ-дæй. Ныр цæрдзыстæм, зæгъгæ, уæд мæнæ мæ 
хæдзар куыд бабын! 
— Дæхиуыл фæхæц, табу Хуыцауæн, уæ цот Чермен æмæ 
Фаризæт сæ къæхтыл слæууыдысты, сахуыр кодтой, кусынц. 
— Чермен фыццаг мызд куы райста, уыцы бон мæ никæд 
ферох уыдзæн. Стъолыл сæ æрæвæрдта. Дзибус ницы сдзырд- 
та, йæ мидбылты бахудт, йæ къух лæппуйы уæхскыл æруагъ- 
та. Бахудт Чермен дæр. Цæйбæрц рухс, цæйбæрц ныфс, цæй- 
бæрц сæрыстырдзинад зынд сæ цæсгæмттыл, ома ныр хæдза- 
ры дыууæ лæджы и, дыууæ хæдзардарæджы. Æз сæм аивæй 
кастæн, фырцинæй мæ цæстытæ доны разылдысты. Афтæ са- 
хат нæ, фæлæ цалдæр сахаты куы лæууыдаиккой, уæддæр 
сæм кастаин æмæ кастаин. Уыцы изæр скодтон æртæ чъи- 
рийы. Йе ’взонгдзинадæй лæджы бæрнондзинадмæ цы лæппу 
бахызт, уый кадæн, уый Хуыцау æмæ зæдтыл бафæдзæхстам. 
— Нæхæдæг мæгуырæй схъомыл стæм. Нæ фыд хæстæй 
нал сыздæхт, сидзæргæс сылгоймаджы бон цастæ уыд. Дзул- 
иу кæд федтам? Æртæ чъирийы-иу куы скодта нæ мад, уæд 
нын уый стыр бæрæгбон уыд. Дæ хай сабыргай, мургай хæр, 
цыма уæд фылдæр сахадыдтаид. Хъæуы ма дæ, фæлæ йын 
уæддæр йе ’рдæг райсоммæ бавæр, хуыздæр æвæрæн — дæ 
базы бын. Æмæ та дын райсом — дыккаг бæрæгбон. Ох-ох- 
ох, цы мæгуыр бонтæ æрвыстам, цы. 
— Нæ фæлтæр сæ зонды æмæ сæ хъаруйы тыхыл куы уыдыс- 
ты, уæд зын цæрдтытæ æмæ фыдбонтæй баихсыдысты. 
— Бирæтæ æххормагæй куы рæсыдысты, бардæ æмæ цæ- 
хæрайæ куы цардыстæм, уæд дæр ахæмтæ уыд, цардæй бухъ 
чи кодта, сойы чи æвдылд. 

Даргъ фæззыгон фæндаг 
249 
Ныр дæр адæм æмхуызон нæ цæрынц, æмæ цы? Хъуамæ 
салдæтты хуызæн иу дарæс хæссой, иу хæринаг хæрой? Уæд 
рæстæг ахæм уыд. Хæсты æмæ хæсты фæстæ азты уæдæ хъуамæ 
дари дарæстæ дардтаиккам, цъысцъысгæнаг физонæг хордта- 
иккам? Махар дæр уыцы фыдбонтæ йæхиуыл бавзæрста. Æмæ 
хъуамæ искæйы азымджын кæна? Цæмæн? 
Скъоламæ сæм къамисæг æрбацыд. Махариты кълас дæр 
хъуамæ сæ къам сисой. Æмæ лæппу артæй доны æхсæн баха- 
уд. Æхца, чи зрны, сæхимæ уый фаг ссардтаиккой, фæлæ йæ 
дзаумæттæ... Йæ телогрейкæ — скъуыдтæ, æмпъызтытæ, кæ- 
фойы дзаг ыл нартхор бакал, уæд дзы иу гага зæхмæ не ’рхау- 
дзæн. Уæдæ йæ хæлаф дæр хуыздæр уавæры нæй. Бынтон 
бырæгътæ та йæ хæдон у, кæрæдзиуыл нал хæцы, æмæ кълас 
хорз куы схъарм вæййы, уæд дæр йæ телогрейкæ нæ раласы. 
Махары æнæмæнгæй хъуыд алидзын, фæлæ ферæджы. Йе 
’мбæлттæ йыл æрхæцыдысты: нæ! Хъуамæ сæ кълас иууыл- 
дæр иумæ сæ къам сисой. Æмæ уæд лæппу дурсæттæгау ныл- 
лæууыд: уый къам исын нæ уарзы. Нæ! Æнæ сисгæ йын нæй! 
Æмæ йæ йе ’мбæлттæ се ’хсæн фæкодтой, ныххæцыдысты 
йыл. Махар бамбæрста: нал аирвæздзæн. Чидæр ын йæ те- 
логрейкæмæ æвналы: раласæд æй, иууылдæр хæдæтты исынц 
сæ къам. Нæ йæ раласдзæн! Ныххæцыд ыл. Иу нæ, фæлæ 
йын йæ телогрейкæмæ цалдæр лæппуйы куы æвнæлдтаиккой, 
уæддæр æй раласын нæ бауагътаид. Æвиппайды уыцы зындо- 
нæй фервæзт: къамисæг йæ къух систа — иу сыпп, иу змæлд 
дæр нал! Æмæ Махар сулæфыд. Сулæфыд, фæлæ уыйраз- 
мæйы тас йæ цæсгомыл бандзыг. 
Уыцы къам ма ныр дæр æгас у. Махар сæ альбоммæ кæд 
фæкæсы? Сылгоймаг куы нæ у, мыййаг. Фæлæ уæддæр ис- 
куы иу хатт къухмæ æрбахауы, æмæ уæд æдзухдæр йæ разы 
фæвæййы уыцы къам. Иннæтæм тагъд-тагъд æркæсы, фæлæ 
уый... Йæ цæстытæ йыл фылдæр афæстиат вæййынц. Йæ 
бинонтæ йæ историон къам хонынц. Махар-иу раздæрты ахъа- 
выд: аскъуыдтæ йæ кæнон, цæмæн хъæуы, фæлæ-иу йæхи 
баурæдта. Æмæ хорз бакодта: йæхæдæг æй зоны, фæлæ йæ 
цот дæр уадз, цард куыд тызмæг æмæ æнæхатыр уыди, уый 
зоной. 
Æрмæст Дзибусы фыд нæ баззад хæсты, æрмæст Дзибусы 
мад нæ хъомыл кодта сидзæртæ. 
Сидзæр æмæ мæгуырæй æрмæст Дзибус не схъомыл. Ма- 
хары хъæуы, æппæты мæгуырдæр чи у, уыдоны номхыгъд 
аразынц, уæд Махары бинонтæ фыццæгтæй уыдаиккой. Ма- 
хар йæ фыдæн йæхи нæ, фæлæ йæ къам дæр никуы федта. 
Уæд та хæснагæн иу хатт йæ къам куы систаид. Мады ныхæ- 
стæм гæсгæ, Махары цæстытыл уад бæрзонд, фæтæнуæхск, 
хæрзконд, саулагъз лæг. Цыфæнды уæйыг кæд уыди, уæддæр 

250 
Агънаты Гæстæн 
иу хъуыддаг бæлвырд у, бинонтæн йæ фæстæ ницы ныууагъ- 
та, йæ бинонтæн хорзæй ницы сарæзта. Йæ фондз сывæлло- 
ны — дæлдæр-уæлдæртæ, сæ иуæй иннæ гæмхæрддæр, фыр- 
мæллæгæй сæ фæрсчытæ бахаудысты. Сæ фæрсчыты æхсæн- 
ты хуры тынтæ иннæрдæм кæмæн ахизынц, Махармæ ныр, 
йæ хотæ æмæ æфсымæртыл куы фæхъуыды кæны, уæд ахæм- 
тæ фæкæсынц. Æмæ нæ рæдийы... Куыд аирвæзтысты, куыд 
нæ фæцагъдысты, уый абон дæр диссаг у. Сæ фыд хæсты 
фыццаг бонты арты цæхæрмæ бархийæ ацыд, йæ тæккæ ас- 
тæу скуыси. Уый нæ уыд, зæгъгæ, немыцы ницы хуызы басас- 
таиккой, сæ цагъартæ суыдаиккам, бæхбадт ныл скодтаиккой. 
Намыс æмæ кад Махары фыд Уасджейæн! 
Уæд адæмы разæй кæдæм згъорыс? Бакæс уал, ахъуыды 
кæн: дæ бинонтæ куыд цæрдзысты, цы фæуыдзысты. Дæ фондз 
дæлдæр-уæлдæр сывæллоны фæуадз æмæ хæсты балæуу! Цæ- 
уыл дзуры уый? Махар хатгай суанг афтæ дæр фæхъуыды 
кæны: кæд йæ фыд йæ цотæй, йæ бинонтæй алыгъд. Уæдæ 
уал адæймаджы æнцон дарæн уыдысты? Æви йæ йæ Райгуы- 
рæн бæстæйы, йæ фыдæлты зæхмæ æгæрон уарзондзинад ба- 
лæууын кодта хæсты цæхæры? Хуыцауыстæн, ныртæккæ хæст 
райдыдта, зæгъгæ,— бархийæ иу дæр нæ ацæуид, хæстхъом 
адæмæн сæ фылдæр мæлинаг рынчынтæй агæпп кæниккой, 
алы хуынчъыты æмбæхсиккой. Цыфæнды дæр уæд, стыр Хуы- 
цау, хæстæй сæ бахиз. Уæвгæ, ныртæккæ хæст нæ цæуы? 
Æрмæст мидхæст,— уый ноджы æвирхъаудæр хæст у. 
Махары дыууæ æфсымæры æмæ дыууæ хойы æрдзæй æнæ- 
низ, фидар рахастой, æндæр сын аирвæзынæн ницы амал 
уыд. Сæхиуыл куыддæртæй фæхæцыдысты. Абон уый искæйы 
бауырндзæн, æмæ Махар Заретæимæ, йæ фидæны бинойна- 
гимæ, цалдæр хатты йе ’мбалы костюмы сæмбæлд? Уæдæ уыд, 
уыд ахæм рæстæг! Æмæ уый æвддæсæм æнусы кæнæ уыйраз- 
мæ æнустæй кæцыдæры не ’рцыд. Хуыцау хорз, æмæ Заретæ 
аскъæфыныл сразы, æндæр Махары бон чындзæхсæв сара- 
зын нæ бауыдаид. Дыууæ кусæрттаджы, хæрд, нозт, уыцы 
æнæнымæц лæвæрттæ... Заретæ Махары амæй ай рæсугъд- 
дæр æмæ хуыздæр дарæсы æхсæн, йемæ-иу цы костюмы сæм- 
бæлд, уый куы нæ федта, уæд дисы бацыд. Махар ын алцы- 
дæр радзырдта, æргом, æнæфсæрмæй. Чызг æнцад лæууыд, 
кæдæмдæр аджих, йæ цæстытæ доны зылдысты, куыдта. Ма- 
хар æм бацыд, æрбахъæбыс æй кодта, уый йæм йæ сæр ныл- 
хъывта æмæ сæ иу дæр æмæ иннæ дæр бамбæрста: дзæбæх, 
æнæниз уæнт, æндæр нæ фесæфдзысты, рæстæг рацæудзæн 
æмæ адæмы æмрæнхъ æрлæудзысты. Йæ фыдæй бынтæ кæ- 
мæн баззад, Махар уыдоны баййафдзæн. Æфсады рæнхъы- 
тæй æрæджы ссыд æмæ... Цы и салдатмæ? Дæлæмæ дæр, 
уæлæмæ дæр — йæ уд æмæ йæ тых. 

Даргъ фæззыгон фсендаг 
251 
Цардысты æмдзæрæны. Фыццаг цалдæр боны, дон цæмæй 
банызтаиккой, уый дæр сæм нæ уыд. Уæд та иу алюмин круж- 
кæ, иу алюмин уидыг, иу алюмин тæбæгъ... Махары хæдтул- 
гæйы чи бады, уыдон хъæбатыр Дзибусæй аразынц, фæлæ 
æцæгдзинадæй хъæбатыр Махар у. Уый бынаты æндæр ис- 
кæмæн йæ цард чердæм фæсаджил уыдаид, Хуыцау йæ зо- 
нæг. Адзæгъæл уыдаид, чи зоны, давæг æмæ дзы фæлитой 
рауадаид; чи зоны, нозтыл бафтыдаид æмæ искæй фæскъуым- 
ты æмæ уынгты рахау-бахау кодтаид; чи зоны, афонмæ йе 
стæгдар дæр нал уаид. Хъæбатыры ном кæд искæмæн раттын 
хъæуы, уæд Махарæн. Хатгай, йæ цæстытæй чи нæма ра- 
каст, афтæмæй доны чи бахауы, йæхимæ ахæм гæдыйы лæп- 
пыны хуызæн фæкæсы. Алчи æфсадæй йæ хæдзармæ цин- 
гæнгæ фæцæуы, æмæ Махар дæр куыннæ цин кодта, фæлæ 
йæ уыцы рæстæг сæхимæ йæ къах нæ хаста, сæхимæ цыд 
æнæбары. Ссæудзæн, æмæ дарддæр та цы? Цы фæуыдзæн? 
Куыд цæрдзæн? Цалдæр адæймагæй сæ чысыл хæдзары... 
Райсомæй куы сыстынц, уæд дзы фезмæлæн нал вæййы. Хъæуы 
нæ баззайдзæн, хъæуы куы баззайа, уæд уый уыдзæн йе сæфт. 
Цыфæндыйæ дæр — горæтмæ! Æфсады фæстаг аз, фæстаг 
мæйты иу æмæ дыууæ хатты нæ ахъуыды кодта: уæд та ам 
баззаид. Уырыссаг чызг ракур æмæ æнцад-æнцойæ дæхицæн 
цæр. Иу æмæ дыууæ лæппуйы баззадысты уырысы? Æмæ йæ 
цæстытæ иу чызгыл æрæвæрдта. Йæхицæн — уат. Заводы 
куыста мастерæй. Цалдæр хатты амбæлдысты. Уæд нырма 
Махар цæй лæппу уыд, хъуымыздзых, фæлæ æмбæрста: цар- 
ды бинойнагæй амондджын куы фæуай, уæд уый стыр хъуыд- 
даг у, уæд æцæг амондджын дæ. Салдат, зæгъгæ, уæд хъуамæ 
ус куырмæджы ракуырдтаид? Æмæ сфæнд кодта чызджы йæ 
хæдзар, йæ уаты фенын. Æнхъæлдта: бахиздзæн райдзаст, 
сыгъдæг, æфснайд, алы дзаума дæр йæ бынаты аив æвæрд 
кæм у, ахæм уатмæ, йæ салдатаг уæззау цырыхъхъытæй æф- 
сæрмы кæндзæн. Фырæфсæрмæй йæхи цы фæкæна, уый нæ 
зондзæн. Фæлæ рауад бынтон æндæрхуызон. Йæ цæсгом хъæ- 
цыд, уæд уыцы уысм фæстæмæ разылдаид. Æфсонæн ма цал- 
дæр минуты афæстиат æмæ фæцæуæг, йæ зæрдæ схаста. Йæ 
зæрдæйы фæндон æрмæстдæр уынджы сулæфыд. Гормон фæ- 
уинаг, сылгоймаг куы дæ, чызг, уæд уый цавæр уат у. Æнæ- 
цагъд, йæ къултæ хъуджы сдæрды хуызæн, рудзынджы тæр- 
хæгыл рыг урс дардта, пъол — æнæхсад, хъулæттæ уаты дуа- 
ры цур къуымы цъылыны фæстæ — бырæттæ. Æппæты фыц- 
цаг уыдон ауыдта. Сынтæджы ныхтыл — дзаумæттæ кæлдты- 
тæ. Махар уаты къуымты цалдæр хатты аивæй йæ цæстытæ 
ахаста æмæ скарста: чызджы уатмæ не ’рбахауд, фæлæ скъæт- 
мæ. Уæтæры дæр ма сыгъдæгдæр вæййы. Йæ зæрдæ чызгмæ 

252 
Агънаты Гæстæн 
бакæсын нал куымдта. Йæ цуры зæд куы фестадаид, сыгъзæ- 
рин мæсгуытæ йын куы сарæзтаид, уæддæр æй нал хъуыд. 
Махар æфсадæй куы сыздæхт, уæд сæхимæ нымадæй фæци 
фондз боны. Йе ’фсæддон дарæс ныхсадта, иту йыл сæвæрд- 
та, йæхи ныддаста æмæ горæтмæ рацыд. Цыфæндыйæ дæр 
уал хъуамæ искæм фæныхса,— кæмфæнды дæр уæд. Æмæ 
фæныхст. Трамвайскъæрæгæй. Æмдзæрæн ын. Цы ма йæ 
хъæуы хуыздæр? Иурæстæджы афæнд кодта: уæд та Астæук- 
каг Азимæ йæхи айсид, уым кæд йæ къæхтыл тагъддæр слæу- 
уид, йæхиуыл тагъддæр фæхæцид. Цуанон цы ком нæ басга- 
ра, уый, дам, сырдджын хоны. Тулгæ дурыл хъуына нæ хæцы. 
Нæ! Ам, Ирыстоны дæр нæ фесæфдзæн. Уæнг, къабаз хъуаг 
нæу. Дæ дыстæ арф бафæлдах æмæ кусгæ! Хохмæ дæр афæнд 
кодта, Садонмæ, Зджыдмæ. Уæд шахтертæ хорз æхца истой, 
шахтер, зæгъгæ, æрмæст уыцы ныхасы дæр стыр кад уыди. 
Фæлæ йæхиуыл ныххæцыд. Цы дыууæрдæм кæны? Шахтер- 
тæй æнæниз бирæтæ баззайы? Дуры рыг рæуджыты ахъары, 
ныббады сыл, æмæ йын дæхæдæг дæр ницы бамбардзынæ, 
афтæмæй сабыргай баихсийдзынæ. Æмæ уыцы æнамонд низ — 
силикозæн—дзæбæхгæнæн куы уаид! Фæлæ нæй. Махар ра- 
гæй фæстæмæ дæр афтæ хъуыды кæны: царды цардæй зы- 
наргъдæр ницы ис, кæд исты хъахъхъæнын хъæуы, уæд фыц- 
цаджы-фыццагдæр уый. Царды цардæй куы ницы фенай, куы 
ницы ацæрай, уæд дæм милуантæ дæр уæд. Цæмæн хъæуынц? 
Мæрдтæм искуы исчи исты ахаста? Цард уæлæуыл и. Бæгуы- 
дæр, хатт Махар йе ’фсинæн бауайдзæф кæны: цæуыннæ сæм 
хъуамæ уа алы бон дæр ногконд хæринаг, хæрзад, хæрзхъæд 
хæринаг? Цы сын нæ фаг кæны? Цæй тыххæй кусынц? Аф- 
тид голлаг хъен нæ лæууы. 
Афтæ, гъе, Дзибус, Махар дæуæй бирæ фылдæр фыдбонтæ 
бавзæрста. Цард æгъатыр у æмæ йæ иу æмæ дыууæ хатты нæ 
алхъывта. Йæ къæппæджы иу æмæ дыууæ хатты нæ бахауд, 
фæлæ та-иу раирвæзт, рабырыд-иу. Ды та, Дзибус цъысым- 
мæ дæхæдæг цыдтæ, дæхи къæхтæй. Æмæ дын уæд чи у ах- 
хосджын? Ды дæ цард дæхæдæг фехæлдтай, ды йæ дæхæдæг 
ныссуйтæ кодтай. 
Жигули сæ фæрсты асыффытт кодта. Фæсте сæм йæ цы- 
рæгътæй амоны: иуварс базилут, æрлæуут. Йæ цырæгътæ куы 
ссудзынц, куы фæхуыссынц. Цымæ чи сты? Цы сæ хъæуы? 
Цы сыл æрцыд? Исты абырджытæ ма уæнт. Æмæ сæ машинæ 
мардласæн кæй у, уый нæ федтой? Кæд стигъджытæ сты. 
Уæдæ æдасæй иу къахдзæф дæр ацæуæн куыднæуал и. 
Жигули æрлæууыд. Æрлæууыд автобус дæр. Паддзахадон 
автоинспекцийы машинæ. Æмæ сæ цæмæ æрурæдтой? Кæд 
искæм исты фыдбылыз?.. Уæдæ сын Махар та афтæ зæгъы: 

Даргъ фæззыгон фæндаг 
253 
ма йæ къуылымпы кæнæнт, науæд Дзибусæн зæгъдзæн æмæ... 
Дæ фыдгулмæ мард фæхъуыза. Мард дæм фæфыдæх, уæд 
дæлдунемæ дæхи рæвдз кæн, Барастыры хæдзары дуар ба- 
хойынмæ лæдзæг райс. 
Махар рахызт. Рахызтысты нæлгоймæгтæ дæр. Ницы дзу- 
рынц. Æмæ уый хуыздæр у, автоинспекцийы кусджытимæ 
алчи нæ зоны дзурын. Куы сæ бафæнда, уæд цыфæнды раст 
дæр у — фæаххосджын дæ кæндзысты, урсæй сау сараздзыс- 
ты, раст зылынæй агæпп кæндзæн. 
Хъалонисджытæ — æртæ адæймаджы,— изæрыгон дæр, 
æхсæвыгон дæр сæ хъалон исын нæ уадзынц. Æмæ иутæн 
радтой, сæ хæс бафыстой. Цал хатты сæ стигъдзысты? Фæн- 
дагыл цæуджытæ арæх нæй æмæ, æвæццæгæн, сæ пълан Дзи- 
бусæй сæххæст кæнынмæ хъавынц. 
Æфсоны фæрстытæ: чи сты, кæцæй цæуынц, цы ласынц? 
Æмæ ацы афон цæмæн цæуынц, сæ гæххæттытæ кæм сты?.. 
Хъалонисджытæ искæй куы æруромынц, уæд цы иугæндзон 
фарстатæ фæдæттынц, уыцы фарстатæ, уыцы ныхас. Сæ гæх- 
хæттытæ — табуафси. Мæнæ. Мард ласынц, судзаггаг мард. 
Мард ласынц? Ныртæккæ йæ базондзысты. Æмæ автоинспек- 
цийы кусджытæй иу машинæмæ схызт. Цы æнæууæнк у! Æнæ- 
мæнг, йæхæдæг цыдæр цæстфæлдахæг у æмæ иннæты дæр 
ахæмтæ æнхъæлы. Дзибусмæ æргуыбыр, ныккаст æм. Ау, мард 
кæй ласынц, уый йæ нæ уырны? Чырыны уæдæ хъуамæ цы 
уа? Дзибусы ныхыл йæ къух ахаста. 
— Мард у. 
Æрыгондæр сылгоймаг йæ армытъæпæнтæй йæ цæсгом ам- 
бæрзта, йæ кæуын нал уромы. 
— Мæнæ цы рæстæг цæрæм, мæнæ! 
Иннæ сылгоймаг æм йæхи бакъул кодта, уымæн дæр йæ 
хæкъуырцц райхъуыст. 
Хъалонисæг автобусæй рахызт, Махары цур æрлæууыд æмæ 
йæм бадзагъул кодта: 
— Мард ласыс, уæд уый ууыл нæ дзуры, æмæ æгъдау халай. 
Махар йе уæхсчытыл схæцыд. Ехх, ныр дæ къух дард ма 
фæхæсс æмæ йын йæ уадул ма ныдздзæхст лас! Иу ран дæр 
æгъдау кæй нæ фехæлдта, уый хорз зоны, уый хорз зонынц, 
йæ цуры сæрыстырæй цы æртæ æввонгхоры лæууы, уыдон 
дæр, фæлæ цы гæнæн и. Кæм сты Дзибусы иузæрдион хæс- 
тæджытæ, йе ’мбæлттæ?.. Цæуыннæ фæцарæхсынц? Сæ иу 
фæцарæхст, сæ хистæр хъалонисджытæй иуы дзыппы цыдæр 
атъыста. Хъалонисæг æм æркаст. Раст цыма йæ сыгъдæг фæл- 
лойы мызд райста, афтæ. 
— Иу туман-ма йыл бафтау. 
Акса-ма, туман сæ хъуыры нæ цæуы, бынтондæр сæ цæс- 

254 
Лгънаты Гæстæн 
гæмттæ куыд суагътой. Закъон нал и, закъон, бæстæ сæфтмæ 
æрцыд. 
— Ныры æхца ма æхца у?— автоинспекцийы кусæг дыккаг 
туман райста.— Фæндараст кæнут, æрмæст æгъдау мауал фе- 
халут. 
Махар сбадт. Сбадтысты нæлгоймæгтæ дæр. Хъалонис- 
джыты машинæ фæстæмæ разылд. 
Уастырджи, фæндараст сæ фæкæн. Ацы æрурæдтытæ... 
— Адонæн мард дæр æмæ дзуар дæр нал и. 
— Адæмы Хуыцау æхцайыл скодта æмæ ницыуал зонынц, 
æхцайы фæсте сæм ницыуал зыны. 
— Афтæ куы ахæсса, уæд нæ кæстæртæ куыд цæрдзысты, 
цы фæуыдзысты? 
— Адæмæй ма адæймаджы æфсарм æмæ фарн кæмæ и, 
уыдон тагъд, адæймæгтæ кæй сты, уымæй æфсæрмы кæн- 
дзысты. 
— Адæм бирæгътæ фестадысты, тагъд кæрæдзимæ къæпп 
кæндзысты, тагъд кæрæдзийы хæрдзысты. Ахæм рæстæджытæ 
скæндзæн, уый æнхъæл чи уыд. 
— Уæд та марды хатыр бакæн æмæ дæхиуыл фæхæц. Сæ 
мæрдтæ сын сæ хæдзæрттæм баласой! 
— Чъизи, æвзæр, хæрамдзинад, фыдракæндтæ ныр куыд 
сбирæ сты, афтæ никæд. Хæсты рæстæг æмæ хæсты фæстæ 
дæр афтæ нæ уыдысты. Алырдыгæй ивылынц, сæ быны дæ 
кæд ассæнддзысты, уымæ æнхъæлмæ кæс. 
— Дæ-дæ-дæй, куыд цæрдзыстæм афтæмæй? 
Автобус йæхи размæ æппары. Уæдæ хъуамæ уæртджын- 
хæфсау быра? Ацы мæрдджынтæ диссаг сты! Цыма ацы дуне- 
мæ знон фæзындысты. Сæ бакастмæ гæсгæ, се ’ппæт дæр — 
ахуыргонд. Ау, Махар хуымæтæджы шофыр, æмæ ма йæ уый 
дæр куы æмбары: цард æгъатыр у, тох, мæлæтдзаг тох, уæд 
уыдон... Æви сæ ныхæстæй сæхи сайынц? Уæвгæ, æцæгдзи- 
над искуы иуы дзыхæй схауы. Домæм, агурæм, фæлæ ды 
дæхæдæг, дæ цард цæмæй фæхуыздæр уа, уый тыххæй цы 
сарæзтай? Арвæй цæттæйæ ницы хауы. 
Фæндаг — фынджы хуызæн. Машинæ йæхи бар ауадз æмæ 
цæудзæн, æрмæст рулыл зына-нæзына хæц. Æрмæст ма афы- 
нæй у. Æмæ Махарæн уымæй тас нæу. 
Тагъд паддзахвæндагæй иу нарæг къабаз цæхгæр фæзил- 
дзæн. Уыцы бынат Махарæн зæрдылдарæн у, никæд æй фе- 
рох кæндзæн. Йæ КамАЗ — сахаты хуызæн. Уæвгæ, æвзæр 
машинæ йæм кæд уыд? Машинæ, шофыр айдæнæй зынæгау 
кæм зыны, ахæм кæсæн у. Дæ цæстытæ йыл ахæсс, æмæ хæд- 
тулгæ кæд чъизи, æдзæллаг, бирæгъы тындтыты хуызæн у, 
фæсæтт-фæсæтт кæны, уæд йæ хицау нæ бæззы, æдзæллаг у, 
æнæбон, магуса, лæджыхъæды миниуджытæй — сидзæр. Ма- 

Даргъ фæззыгон фæндаг 
255 
хар æппынæдзух ног машинæтыл куыста? Цалдæр хатты, кæсгæ 
дæр-иу сæм ничиуал кодта, ахæм машинæтæ райста, фæлæ-иу 
мæй, мæй æмæ æрдæгмæ ногæй агæпп ластой. 
Уæд Махар даргъ балцыты цыд. Йæ КамАЗ-иу кæм нæ 
балæууыд! Уралы, Сыбыры... Стъараполмæ ныууайын æм 
Сындзыхъæумæ ныууайыны хуызæн каст. Æрыгондæр ма уыд 
æмæ йæ йæ туг йæ уæлныхты хаста, фæндаджы дæргъ нæ 
зыдта. Уæд, мæнæ уыцы æвзæр низ — спиды кой нæма рай- 
хъуыст. Уæддæр Махар æнæзонгæ, кæуыл не ’ууæндыд, ахæм 
сылгоймагмæ хæстæг никæд бацыд, растдæр зæгъгæйæ та — 
æмгæрон дзы йæхимæ никæд никæй æрбауагъта. Ноджы, кав- 
казаг, зæгъгæ, уæд дыл сылгоймæгтæ сæхæдæг ныхæсынц, 
цыма уыдон æндæр адæм сты. Ноджы сæрмагондæй ис ахæм 
чызджытæ, ахæм сылгоймæгтæ æмæ фæндæгтыл шофырти- 
мæ дыууæрдæм лекка кæнынц. Бахæрын ын кæн, баиазын ын 
кæн æмæ дæу у, цы дæ фæнды, уый йын кæн. Иу горæтæй йæ 
иннæ горæтмæ алас, дæ балцы дын дæ усы раивдзæн. Сфæл- 
мæцыдтæ дзы, нал дæ хъæуы, уæд æй дæ зонгæ шофыртæй 
искæмæн балæвар кæн. Зонгæ шофырыл дæ цæст не ’рхæ- 
цыд, уæд, фыццаг кæуыл фембæлай, уымæн æй ратт. Æрыгон, 
стдæс-ссæдзаздзыд чызджытæ, бакастæй зæдтæ, удыкъæртты 
хуызæн, дæ хъуырыл æй æгънæгæн бахуый. Куы райгуырд, 
уæдæй фæстæмæ цыма дæу агуырдта, дæумæ æнхъæлмæ каст, 
йæ зæрдæйы, адæймаджы зæрдæйы æрмæстдæр иунæг хатт 
цы уарзондзинад ссудзы, уый ды ссыгътай, афтæ дыл узæл- 
дзæн, афтæ дæ рæвдаудзæн, сойын цырагъау дæ цуры судз- 
дзæн. Зæд æмæ зæд. Фæлæ уыцы зæд дæуæй куыддæриддæр 
фæхицæн уа, афтæ æндæр кæйдæримæ дæр уыдзæн, дæуимæ 
куыддæриддæр уыд, афтæ. 
Ныртæккæ фæндагæй иу къабаз фæзилдзæн. Уый йын сыл- 
гоймаджы тыххæй зæрдылдарæн бынат нæу. Цæмæ сæ æры- 
мысыд? Хорз куыд нæ сты. Æнæ уыдон цард цард уаид? 
Фæлæ ма ис æндæр хъуыддæгтæ дæр. Мæнæ ныртæккæ ма- 
шинæ кæм фæзилдзæн, уый у, зæгъæн ис — лæгдзинады æмæ 
чъизи, ницæйагдзинад æмæ хъæбатырдзинады æвдисæн бы- 
нат, зæгъæн ис: уый у тохы бынат. 
Ацы ран сæ йе ’мбалимæ æрурæдта иу милиционер, авто- 
инспекцийы кусæг. Замманай хæрзхаст стуртæ ластой, маши- 
нæйы гуыффæ — йæ тæккæ дзаг. 
Хомбыл хъалонисæг гæххæттытæм фæракæс-бакæс кодта, 
иу ныхасæй иннæ ныхасмæ йæ нысанмæ цыд. Кæцæй сæ ла- 
сынц? Чи сын радта фос ласыны бар? Афтæ, уфтæ, иннæр- 
дæм. Æхцасайæн ныхас. Уæд лæг дæ æмæ æргом дæ ныхас 
зæгъ, «закъон, закъон» цы кæныс. Цыма Махар æмæ йе ’мбал, 
закъонтæ цы сты, уый нæ зонынц. Уæвгæ уæд, ха-ха-ха, æр- 
гом ныхасы рæстæг нæма уыд æмæ фæсномыгæй дзур, дæл- 

256 
Агънаты Гæстæн 
гоммæ ныхас кæн. Ныр та? «Æри уый æмæ уый бæрц»,— 
æмæ йæ цæст дæр нæ фæныкъулдзæн. 
Уыцы хъалонисæг иунæгæй цæмæн лæууыд, Хуыцау йæ 
зонæг. Кæд, цæмæй йæ дзыпмæ фылдæр бахауа, уымæн? Бæрц 
чи нæ зоны, ахæмтæ иу æмæ дыууæ и, дунейы цыдæриддæр 
и, уыдон хъуамæ сæ хъуыры ауадзой, сæ рæбыны сæ бафс- 
найой. Бирæгътæй дæр ахæмтæ ис, холыагур иунæгæй чи 
рацæуы. Ахæм бирæгъ, дам, бирæ æгъатырдæр, бирæ туг- 
мондагдæр у, цыфæндыйæ дæр йæ холыйы хай ратондзæн. 
— Дæ хорзæхæй, ауадз нæ,— Махар æм йæхи бакъул код- 
та.— Дæ зæрдæхудты нæ бацæудзыстæм. 
— Цы стыр фыдракæнд сарæзтат, уый зонут?! 
Цы фыдракæнд сарæзтой? Ницы. Адæмæн дзидза ласынц. 
Нæ фæлæ стыр хорздзинад аразынц. 
— Давгæ нæ ракодтам, стуртæ кæй балхæдтам, уый тых- 
хæй нæм — гæххæттытæ. 
— Иу облæстæй иннæ облæстмæ фос ласæн нæй. 
— Мæнæ дын дæс туманы. Ауадз нæ. 
Автоинспектор бахудт, сæрыстыр, йæ цуры чи ис, уыдоны 
ныллæг чи кæны, ома ницы стут æмæ уæхи дарын зонут, 
зæгъгæ, ахæм мидбылхудтæй. 
Махар ын къæркъæргæнаг æмхæст дæс туманы йæ дзыппы 
атъыста. 
— Цæй, дзæбæх у. 
— Дæс туманы?.. Æмæ уый цы у?— лæппуйæн ахæм хъæ- 
лæсы уаг уыд, цыма Махар æмæ йе ’мбал сывæллæттæ уыды- 
сты, уый та, царды уайæнты чи ауад, ахæм кардзыд фенд- 
джын лæг. Æмæ сын зонд амыдта. Йæ цæсгомы ахаст сын 
хъæрæй дзырдта: «Цы?! Æз ам дæс туманы тыххæй лæууын?» 
— Æмæ уый гыццыл у?— Махар æм комкоммæ бакаст. 
— Милицæйы хайады уæ куы смидæг кæнон, уæд, гыццыл 
у æви бирæ, уый базондзыстут. 
— Дæс туманæй дын фылдæр нæ ратдзыстæм. 
— Ратдзыстут,— ныфсджынæй загъта хъалонисæг. 
— Капекк дæр дын фылдæр нæ ратдзыстæм. 
— Уæдæ милицæйы хайадмæ ахæц,— æмæ йæ дамбацайыл 
йæ цæст æрхаста, ома ифтонг дæн, уæхи стыр фыдбылызы 
æппарут. 
— Табуафси, сбад. 
Автоинспектор уыцы хъалхуызæй Махары фарсмæ сбадт. 
Махары ’мбал — йæ фарсмæ. Фæндагыл адæймагмæ цы бæл- 
лæхтæ æнхъæлмæ кæсы, уый зын зæгъæн у, фæлæ сæ уæддæр 
хъуамæ зонай, рагацау сыл хъуыды кæнай. Семæ фембæлын- 
мæ цæттæ уай. Æмæ дын кæцы ахъаздæр у, уый райс. Уæд, 
Махар æмæ йе ’мбал цы уавæры бахаудысты, уый сын раз- 
дæр хъуыдыгонд уыд. 

Даргъ фæззыгон фæндаг 
257 
Милицæйы хайадмæ сæ ауайын хъуыд ссæдз километры 
бæрц. Уыцы рæстæг бирæ цыдæртæ саразæн и. 
Хъалонисæг фæстæмæ йæхи битъырыхъазы уагъд акодта, 
йæ фæйнæ фарсмæ-иу сæрыстырæй æрбакаст, ома, гæмхæрд 
дзибатæ, мæ къухы стут. Цæмæй зыдта Махар æмæ йе ’мба- 
лы фæнд. Акæс-ма, дæ къух сдар, цалдæр ныхасы зæгъ æмæ 
йын уый тыххæй дæс туманы гыццыл у. Æртиссæдз туманы 
йæ хъæуы. Æдзæсгом! Цъаммар! Стыр фæндагæй дзæбæх 
куы ауайой, куы фæаууон уой, уæд ын йе ’хца йæ къухмæ 
ратдзысты. 
Фæрсаг фæндагыл — искуы иу цæуæг. Сахаты дæргъы йыл 
кæд иу хæдтулгæ фæзыны, уæд хорз. Махар æмæ йе ’мбал 
уый хорз зыдтой. Авд æви аст километры ауадаиккой, афтæ 
Махар схуыфыд, машинæ дзыхълæуд фæкодта. Æваст авто- 
инспектормæ дыууæрдыгой фæлæбурдтой, чи куыд арæхст, 
афтæ йын чи йæ цонг ацахста, чи бæрзæй æрыздыхта, бынмæ 
йæ æрæлхъывтой. Мæгуыр, минуты размæ дæр ма цæргæсы 
хуызæн хæрдты чи каст, уымæн йæ хъихъ фæцыд, йæ цæсты- 
тæ дзагъырæй баззадысты, цыма йæ уд сисынмæ хъавы, афтæ. 
Баруад, атад, дыууæ лæппуйы бынæй нал зынд. Цыдæр уысм 
Махармæ афтæ фæкаст: сæ быны, минуты размæ сæ фарсмæ 
цы цæхæрцæст лæппу бадт, уый нæй, фæлæ кусæрттаг, ныр- 
тæккæ йæ сæр йæ гуырæй кæмæн фæхицæн уыдзæн, дыууæ 
уæйыджы бын тыбыртт дæр йæ бон кæмæн нал у, ахæм да- 
лыс. Уæлдайдæр ын йæ дзыхы йæ къухмæрзæн куы ацавтой, 
уæд. Уæд цыдæр уысм йæ сæры февзæрд: бандоны бын цы 
пысул уыд, чъизи, фæтæген æмæ мазутæй дзаг, уый йын йæ 
дзыхы афсæрон, фæлæ йæхиуыл фæхæцыд, сæ быны цæрæ- 
гойы хуызæн чи æрдыдæгътæ, уый дæр адæймаг у, тæригъæд 
у. Бахъуаджы сахат кабинæйы хи фæстæмæ ауадзæны фæс- 
тæ — кæттаг бæндæн. Уай уысм Махары æмбалы къухы фев- 
зæрд. Минут-дыууæ минутмæ автоинспекторы къæхтæ æмæ 
къухтæ афтæ фидар баст уыдысты, æмæ сæ райхалынмæ къад- 
дæр-уæддæр бахъуыдаид сахат, дыууæ сахаты. Чысыл раз- 
дæр дикторы хъæлæсы хуызæн цы рæсугъд хъæлæс азæлыд, 
парахатæй цы хъæлæс зæлланг кодта æмæ нæрыд, уымæн йæ 
кой-йæ хъæр дæр нал уыд, уый фестад цъырцъыраджы хъæ- 
лæс. Уый та дын æртиссæдз туманы! Дзидзайы стыр къуыл- 
дых хъуыры ныхсы, æууилын æй хъæуы. Гæнæн ис, æмæ 
дзы адæймаг дзыхъмард дæр фæуа. 
Автоинспекторы дзыппытæ скалдтой. Йæ гæххæттытæ йын 
Махар йæхимæ нывæрдта. Уый тыхулæфт кодта, йæ цæсты- 
тæ доны зылдысты. Махар машинæ разылдта, Ирыстонмæ сæ 
ных сарæзтой. 
— Цæй, цы йын кæнæм? 
17 Агънаты Гæстæн 

258 
Агънаты Гæстæн 
Махар, цыма, цы йын кæндзысты, уый нæ зыдта, афтæ 
ахъуыды кодта æмæ загъта: 
— Уæлæ йæ фосы ’хсæнмæ сæппарæм æмæ йæ нæхимæ 
аласæм. 
— Стурты æхсæнмæ?— ныхъхъуыды, ныссагъæсхуыз йе 
’мбал. Хъалонисæджы цæстытæ дзагъырæй баззадысты, нал 
улæфыд. Уырдæм æй сæппæрстой, зæгъгæ, уæд уый уыд йæ 
мæлæт, амардаид æвирхъау мардæй, хъалмыхъхъаг хъæддаг 
стуртæ йæ сæ къæхты бын фæнык фестын кодтаиккой. 
— Гуыффæмæ мæ æппарут? — автоинспектор ахæм æна- 
хуыр улæфт кодта, цыма астмæйæ рынчын у. 
— Уырдæм. 
— Ауадзут... ауадзут мæ, уæ хорзæхæй. 
-Нæ! 
Уадз, ныр та уый тыхсæд, уадз, йæ уд æрдуйæ нарæгдæр 
суæд. Акæс-ма, æвиппайды йæхи схъæздыг кæнынмæ хъа- 
выд. Афтæ нæ вæййы. Фæндаджы астæу иунæгæй кæй никæд- 
уал æрлæудзæн, ууыл Махар гуырысхо нæ кодта, уыцы изæр 
ын хорз скъола уыд, йæ ахуыргæнджытæ — Махар æмæ йе 
’мбал. 
— Уæд та дæ милицæмæ ратгæм, мин æмæ нæ æрдæг агуырд- 
та, зæгъгæ. 
Уыцы хомбылæн милицæмæ ницы хуызы уыд раттæн. Ха- 
лон халоны цæст къахы! Махар æмæ йе ’мбалæн сæхи фæах- 
хосджын кæндзысты. Зонгæ-зонын сæхи къæппæгмæ æппа- 
рынц? 
— Уæд мæ мæ куыстæй ратæрдзысты. Афтæ никæдуал ба- 
кæндзынæн. 
— Уæд та,— Махар йе ’мбалмæ бакаст.— Искæм æй быды- 
ры аппардзыстæм. Адæмæй дард ран. 
— Цы, ц-ы-ы?..— хъалонисæджы цæстытæ та ныдздзагъыр 
сты, цыма рагæпп кæнынмæ хъавынц, æгæрон тас йæ цæсго- 
мыл нæ, фæлæ, æнхъæлдæн, йе ’ппæт буарыл дæр анхъæвз- 
та. Æвæццæгæн, ахъуыды кодта: ацы æгæнон адæмæн цы нæ 
бантысдзæн, ацы хъæддаг адæм адæймаджы мæлдзыджы мард 
акæндзысты. 
— Хорз. Быдыры йæ аппардзыстæм. 
Ногæй та йæ тæригъæддаг хъæлæс райхъуыст: 
— Цы, ц-ы-ы? 
Раздæр автоинспектор хъазыд Махар æмæ йе ’мбалæй, ныр 
та уыдоны рад уыд æмæ дзы хынджылæг кодтой, куыд сæ 
фæндыд, афтæ йæ сæ къæхты бын æвдылдтой. Уадз, лæдзæ- 
гæн дыууæ кæроны кæй ис, уый зонæд. Сæхимидæг ыл кæл- 
кæлæй худтысты. Æдылытæ сты, кæдæм æй хъæддаг стурты 
бынмæ æппарынц? Кæдæм милицæмæ йæ ласынц? 

Даргъ фæззыгон фæндаг 
259 
— Уæд та йæ нæхимæ аласæм,— Махар йе ’мбалмæ ба- 
каст.— Уым истытæ кусдзæн. 
— Æмæ-æ æз-з, цагъар... 
— Цагъар!.. 
Цыма сæ æхсызгон хъуыд! Ирыстоны ахæмтæ иу æмæ дыууæ 
и? Хъазыдысты, хынджылæг дзы кодтой сæ зæрдæйы дзæбæ- 
хæн. Уымæн æмæ чысылраздæры инæлар уыцы уысм сæ къухты 
уыд хъазæнхъул. Æмæ-иу æй куы иуырдæм сæппæрстой, куы 
иннæрдæм, ацахстой-иу æй, ныззылдтой-иу æй... 
— Ма мæ фесафут. Æз дæр адæймаг дæн. 
— Æмæ мах адæм нæ уыдыстæм? 
Афтæ, автоинспекторæй хынджылæггæнгæ фæцыдысты 
æртæ сахаты. Цыдысты аууон фæндæгты, æдас рæтты. Ирыс- 
тоны арæнæй куы ’рбахизой, уæд æй суадздзысты, æмæ-иу 
хахх кæнæд. Æрмæст йæ гæххæттытæ нал фендзæн. Дамба- 
ца... Уый ныр Махары у. Æмæ ма иу хъуыддаг: искуы дзы 
ацы изæры тыххæй иу ныхас сирвæзт, уæд йæхи мæрдтыл 
нымайæд, Махар æмæ йæ йе ’мбал зæххы бынæй дæр слас- 
дзысты. 
Лæппу автоинспекцийы нал кусдзæн, чи зоны, ахæстоны 
йæ бантъæрдзысты. Æмæ йæхи аххос уыд. 
— Мæ дамбаца мын æнæ гилдзытæй уæд та раттут. 
— Æнæ гилдзытæй хæцæнгарз хæцæнгарз нæу, цы дзы 
кæныс? 
— Æрцахсдзысты мæ. 
— Уый мах хъуыддаг нæу. 
Æрцахсæнт æй, цы сæ фæнды, уый йын кæнæнт. Махар 
æмæ йе ’мбал цымæ цы аххосджын сты? Йæ дзыппæй йын 
цы дæс æмæ ссæдз туманы систой, уыдон дæр сын хæлар 
фæуæнт, æрмæст ын йæ дамбаца раттæнт. 
— Дамбаца нал и. Дæумæ ахæм дамбаца никæд уыд. 
Лæппу цалдæр суткæйы куы фæдзырдтаид, Махары цур 
йæ гæндзæхтæ куы бацагътаид, уæддæр ын йæ дамбаца кæй 
нæ раттаид, æвæццæгæн æй уый нæ уырныдта. 
Агургæйæ æнæаргæ дзаума, Хуыцау ын ахæм лæвар ра- 
кодта. Иу ма йæм уыд, фæлæ зæронд. Автоинспекторы дамба- 
ца — дзыхъхъынног, цæхæр калдта, къухты æхсæн бырыд. 
Махар ма дын уый лæвæрдта! 
Махар æмæ йе ’мбал куыд скарстой, афтæ бакодтой. Иры- 
стоны арæнæй куы ’рбахызтысты, уæд лæппуйы райстой æмæ 
йæ аууон ран æрæвæрдтой, машинæ кæцырдæм фæзилдзæн, 
уый куыд нæ базона, афтæ. Кæд машинæйы номыртæ раздæр 
бахъуыды кодта, уæд сæ бахъуыды кæнæд, уæле — йæ бæх- 
джынтæ, дæле — йæ фистæджытæ. Йæ баст исты хуызы рай- 
халдзæн, исты хуызы фæндагмæ рабырдзæн, фæлæ ууыл ра- 
цæудзæн сахат, дыууæ сахаты. 

260 
Агънаты Гæстæн 
Уый уыд бонивайæнтыл. Махар æмæ йе ’мбалыл куыдз 
дæр не срæйдта. Сæ хъус дардтой: кæд исты ныхас, кæд исты 
гæххæтт. Фæлæ уыцы æхсæвы цау æхсæвы таримæ фесæфт. 
Уыцы лæппу, мæгуыр, уыцы æхсæвы фæстæ бирæ цæуыл- 
дæрты ахъуыды кодтаид. Уыцы æхсæв ын хорз скъола уыд. 
Æгæргæнæг æгæр кæны. Йæ цæрæнбон бирæ, йæ фæрцы 
Махармæ замманай дамбаца æрбахаудта. Мæнæ ныр дæр 
йæхимæ ис, æфснайд. Хуыцау æй ма бахъæуын кæнæд, фæлæ 
бахъуыд, уæд йæ къухы февзæрдзæн. Нырма йæ никæдма 
бахъуыд. Йæ иннæ дамбаца цалдæр азы размæ ауæй кодта. 
Ныр хæцæнгарз хорз аргъ исы. Ныр æм уыцы дамбацайæ 
хорз æхца æрбахаудаид. Бæстæ сызмæст, сæмтъеры, бæстæ 
æддæг-мидæг ауад æмæ ай-гъай. Рæстæг афтæ ссис, æмæ адæй- 
маджы цард никæйуал хъæуы, адæймаджы нæ, фæлæ æнæхъæн 
адæмты цард дæр ницыуал у. Кæй хъæуыс? Чи дæ бахъахъ- 
хъæндзæн? Адæймаджы мардæй бындзы мардæй уæлдай нал 
и. Æмæ дæхæдæг дæхи хъахъхъæн. Махармæ кæрдтæ дæр 
цалдæр и, сæрдасæнæй цыргъдæр, цæхæр калынц. Сæ иу 
дамбацайæ æвзæрдæр нæу. Йæ фистоныл сау бицъи, фелхъив 
æй æмæ йе ’взаг топпы нæмыгау алиуырдзæн. Дыууæ æн- 
гуылдзы бæзджынæн фæйнæджы иннæрдæм акæсы. Дæ фыд- 
гулмæ уый фæцарæзтай — агæпп дзы ласдзæн, айгæрддзæн 
æй. Уый сæр дæр Махары никæдма бахъуыд. Уæлæнгай йæ 
дары: къахдзæфæй къахдзæфмæ — æвзæргæнæг, азмæлæн сæ 
нæй æмæ уадз хъуамæ алы минут дæр цæттæ уæд. Адæм сæ 
дуæрттæ æфсæйнаг дуæрттæй ивынц — æвзæргæнджытæ дæм 
кæд æрбалæбурдзысты, Хуыцау йæ зонæг, æмæ дæ алыварс 
фидæрттæ сараз. Цæмæ æрцыдыстæм, цæ! Бæстæ æнхъизы, 
адæм æмбу кæнынц, кæцырдæм агуылф кæндзысты, уымæн 
сæхæдæг дæр ницы зонынц. Цы фæуыдзыстæм? Уæвгæ, Ма- 
хар иу хъуыддаг хорз зоны: Махар у кусæг лæг, фæллойгæ- 
нæг лæг æмæ цыфæнды æхсæнад куы æрлæууа, уæд дæр йæ 
пъагæттæн тæссаг нæу. Кусæг лæг кæддæриддæр æмæ кæм- 
фæнды дæр хъæудзæн. Махары политикæимæ ницы хъуыд- 
даг и. Дæ дзыхыл хæц æмæ æнцад цæрдзынæ. Чи загъта, 
æмæ æртын æхсæзæм, æртын æвдæм аз нал ралæудзæн? Чи 
загъта, æмæ, абон цехтæ æмæ заводтæ чи аразы, милуантæ 
нæм и, зæгъгæ, йæ синысæртыл чи ныххæцыд, уыдон райсом 
Сыбыры бинаг къæй нæ бауыдзысты? Фæлтау дæ дзыхыл 
æнцад хæц. Дзибус та алырдæм гæххæттытæ фыста. Æмæ 
федта? Махар ын йæ мард фæласы. Цы гуыбынниз дæ хъæуы, 
мæгуыр лæг дæ æмæ дæ куыст кæн, дæхи нылхъив. О Дзибус, 
Дзибус, цард дæу хуызæттæ цæйбæрц батыдта, уый зоныс? 
Милуантæ! Миллиардтæ! Бамбæрстай? Ницы бамбæрстай. 
Æгасæй куы ницы æмбæрстай, уæд ныр, цæуыннæ, пехуым- 
пар фестдзынæ. Æмæ афтæмæй — ахуыргонд лæг! Уал æмæ 

Даргъ фæззыгон фæндаг 
261 
уал азы дзæгъæлы фæахуыр кодта. Исты куыстыл куы ных- 
хæцыдаид, уæд йæхи цард дæр æмæ йæ бинонты цард дæр 
хуыздæр сарæзтаид. Дзибус цы скъолатæ фæци, фæлтау уыдон 
Махар куы фæуыдаид. Дзибусы хуызæн дзы хъæстгæнæг æмæ 
хахуыртæ фыссæг нæ рауадаид, фæлæ лæг! Табу Хуыцауæн, 
ныр дæр хæлæг никæмæкæны. Дæ цард нæ ацыд, уæд æй 
искæйы кæнæ æхсæнады аххос фæкæн. Æмæ уымæй æнцон- 
дæр исты ис? 
— Дзибус цалдæр хатты ректормæ бацыд, обкоммæ ныф- 
фыста, Мæскуымæ цалдæр фыстæджы арвысты, дыууæ хатты 
та йæхæдæг ацыд: институты цæуы стыр æнæраст хъуыддæг- 
тæ. Исынц тынг бирæ лæмæгъ фæсивæд. Ахуыр кæнын кæй 
фæнды, йæ зонындзинæдтæ дзæвгар тыхджындæр кæмæн сты, 
уыдонæй бирæтæ институтæй иуварс аззайынц. Æмæ цæмæн? 
— Сæ дзуапп-иу цæттæ уыд: уый Дзибус йæхæдæг ницы 
зоны, студенттæн институт сæнад, сæнæуынон кодта. «Ахæ- 
мæн фæсивæдимæ кусгæ нæу, ды институт æмæ институты 
ахуыргæнджытыл цъыфкалæг дæ»,— комкоммæ йын загъта 
ректор. Æмæ иннæтæ дæр, ай-гъай, йæ фарс фесты. 
Ректоры хъузæттæй чидæр фæндон бахаста: Дзибусы раиу- 
варс хъæуы, ахæм галиу зондыл хæст адæймагæн институты 
кусæн нæй. 
— Ис! — дзуапп ын радта Дзибус— Æз раст адæймаг дæн. 
Сурын дæу æмæ дæу хуызæтты хъæуы, институт фесæфтат. 
Æргом зæгъгæйæ, ды цæстфæлдахæг дæ. Ды æмæ де ’мбæлт- 
тæ институт бабын кодтат. Мах, каст нæм чи фæвæййы, уыдо- 
нæн æцæг зонындзинæдтæ нæ дæттæм, фæлæ дипломтæ. Мах- 
мæ студентты фылдæр хай дипломты тыххæй ахуыр кæнынц. 
— Уыцы ныхæстæм ректор æмæ йе ’мбæлттæ сæхицæн бы- 
нат нал ардтой, стъæлфыдысты, хæрдмæ хаудтой. Ректоры 
хъуыды уыд цыбыр æмæ бæлвырд: Дзибусæн институты ку- 
сæн нал и. Цалдæр мин адæймагыл цъыф калы, фыддзæсгом 
сæ кæны, тугтæ сыл мысы. Фæстагмæ йæ хъуыды балхынцъ 
кодта: ахæмæн йæ бынат ахæстоны ис. Дзибус та уымæн загъта: 
«Ахæстоны йæ бынат кæмæн и, уый фæстæдæр рабæрæг уы- 
дзæн... «Бæрæг уыдзæн»,— бахудт æм ректор, йæ хъару чи 
фæзоны, уый куыд бахуды, ахæм худтæй, былысчъилæй, ныфс- 
джынæй, сæрыстырæй. 
Зынаргъ Дзибус, ныр æгæрдæр æрсабыр дæ. Ахæм адæм- 
тæ ис, æмæ, цалынмæ^чырыны адæргъ уой, уæдмæ, чи сты, 
цы сты, сæ хъару цы у, уый нæ зонынц. Пæр-пæр гæлæбу 
дæр кæны, Махар ахæмты сырддонцъиутæ хоны. Иæ къубал 
ын фескъуыныс, уæддæр ма дæ къухтæй йæхи тондзæн. Æрæн- 
цай, дæхи иу ран нылхъив. Дæ бон ницы у, уæд дæхицæй 

262 
Лгънаты Гæстæн 
адæмы сæрхъуызой, рæстдзинадыл тохгæнæг цы аразыс? 
Адæймагæн цæстытæ Хуыцау уый тыххæй радта, цæмæй дзы 
исты уына, хъустæ йын уый тыххæй радта, цæмæй дзы исты 
хъуса. Дæ алыварс адæм куыд цæрынц? Дæу цардæй цæ- 
рынц æви æндæр хуызы? Дзургæ... Дзургæ адæм бирæ цы- 
дæртæ кæнынц, æвзаг æнæстæг у, алырдæм дæр тасы, сæй- 
рагдæр, чи цы ми кæны, чи куыд цæры, уый у. Ладемырæн 
йæ цæрæнбон бирæ, Махар йемæ цы рæстæг акуыста, уый 
йын скъола уыд, æцæг скъола, царды скъола. Ахуырдзаутæ 
цы скъолайы ахуыр кæнынц, уый дæр хорз куыннæ у, фæлæ 
уый цардæй иппæрд у, чиныг цард нæма у, уыцы скъола 
хæлын айчы хуызæн у, чысыл ыл баныдзæв, æмæ фæсæт- 
дзæн, æркæлдзæн. 
Адæмæй иутæ цæргæ кæнынц, иннæтæ та, цæрæм, зæгъ- 
гæ, сæхи сайынц. Махар-иу Ладемырты фатеры къæсæрæй 
куы бахызт, уæд æм афтæ каст, цыма музеймæ бацыд. Уыцы 
зынаргъ люстрæтæ, аргæ та сæ кæм скодтой, кæркæ-мæркæ 
цæхæр калдтой. Ныр къаддæр уæддæр дæс-фынддæсгай мин- 
тæ уыдзысты. Иуырдæм акæс æмæ сыгъзæрин, иннæрдæм акæс 
æмæ хрусталь, аннæрдæм фæзил æмæ... Махар уыцы фатеры 
цал æмæ цал хатты уыд, уæддæр йæ цæстытæ æнцой нæ зыд- 
той; йæ цымыдисдзинад æмбæхсгæ-иу аивæй куы иуырдæм 
акаст, куы иннæрдæм. Бæдинæимæ-иу сæ цæнгтæ кæрæдзи- 
уыл стыхстысты, Бæдинæйы уарди былтæ-иу ыл сыгъдысты: 
суанг-иу уæддæр йæ цæстытæ цыдæр дзаума ацахстой. Уымæн 
æмæ уый æмæ, Ладемыр цы дунейы цард, уыдон кæрæдзимæ 
уыдысты дард. Тынг дард! Афтæмæй цардысты иу планетæйы, 
иу бæстæйы, иу зæххыл, ч ы с ы л И р ы с т о н ы, иу горæты. 
Махар Ладемыримæ куы куыста, уæд къадцæр-уæддæр акод- 
та иу-фондзыссæдз кусарты. Фыстæ, сæгътæ, далыстæ, уæрыч- 
чытæ, рæуæдтæ. Уый, æрмæст йæхи къухæй кæй акодта, йæхи 
цæстытæй кæй федта, йæхæдæг æвдисæн кæмæн уыд, уыдон. 
Кæй нæ федта, кæй нæ зыдта, уыдон та цымæ цас уыдысты? 
Ахæм къуыритæ-иу уыди, æмæ цыппар кусарты кæд акодта. 
Махар Ладемыримæ куы куыста, уæд ма иу дæсныйад райста: 
кусартгæнæг. Сахатырдæг — æмæ фыс аджы пæлхъ-пæлхъæй 
фыцы. Алы уæнг, алы хъул дæр — йæ бынаты. Царм — сыгъ- 
дæг стыгъд, иу цъæррæмыхст дæр ыл не ссардзынæ. Кæй-иу 
хъуыд, аппар æй, зæххы бын æй фæкæн, фæлæ йæ уæддæр 
никæд алыг кодта, афтæ сдæсны стигъынмæ. Ссæдз, фондз 
æмæ ссæдз килограммы чи ласта, ахæм фыс, æвзаргæ тохъ- 
хъыл, фæлæ-иу дзы цы бахордтой? Æртæ килограммы, фондз 
дæр фæуæд, къорд лæджы сты, уæд дæс-фынддæс килограм- 
мы дæр бахæрæнт, иннæ-иу фесæфт. Æмæ Хуыцауæй тæ- 
ригъæд нæу? Æппынфæстаг, ахæм дзидза сæфæд, уый фыд- 
ракæнд у. Æмæ иуахæмы Махар Ладемырæн бамбарын код- 

Даргъ фæззыгон фæндаг 
263 
та: гæххæтты-иу сæ батухдзæн æмæ-иу сæ Владимир Аслан- 
бековичтæм ахæсдзæн. Æцæгдæр, уыйбæрц дзидза фесæфы- 
нæн æвгъау у æмæ-иу сæ Махар сæхимæ ахæссæд, æфсæрмы 
ма кæнæд. Хуыцауыстæн, Махар-иу хатгай æнæхъæн фыс, 
сæхимæ-иу æй нæ фæрæзта, афтæмæй схаста. Чидæр бæлас 
гуыппы тыххæй куыд калдта, афтæ Ладемыр æмæ йе ’мбæлт- 
тæ дæр кусарт кодтой туг рауадзыны тыххæй, фынгыл Влади- 
мир Асланбековичы цур сæр æмæ бæрзæй æрæвæрыны тых- 
хæй, кады тыххæй. Ладемыр æппæты фылдæр цы уарзта, 
уый — хуылфыдзаумæттæ. Хъарм ма сты, сæ туг ма кæлы, 
афтæмæй дзы цæхæрыл афизонæг кæн, цъысцъысгæнгæ сæ 
Ладемыр æмæ йе ’мбæлтты цур æрæвæр. Цалынмæ-иу дзидза 
фыхт, уæдмæ уал-иу физонæгимæ фæйнæ сыкъайы банызтой. 
Зынæхсæн хорз ныссыгъдæг кæн, фæфæлдах æй, тъæнгтæн 
сæ хуыздæртæ лыстæг акæрд, раззаг хуылфыдзаумæттæй дæр 
сæм фæхæццæ кæн, цывзы, нуры, хъæдындз, алы кæрдæ- 
джытимæ сæ дзæбæх амхæццæ кæн, стæй зынæхсæн хъæд- 
дых æрбатух æмæ йæ аджы ныппар, тъæнгæ æмæ хуылфы- 
дзаумæттæ сæхи сойы куыд сфыцой, афтæ. Гæнæн и, уæд та 
йæ цæхæрыл сфыц. Цы хæрзад у, цы! Кæд Махар истæмæй 
æфсис нæ зоны, уæд уымæй. Владимир Асланбековичы уыцы 
хæринаджы раз ницы хъуыд. Чысыл сывæллоны хуызæн-иу 
æм æнхъæлмæ каст. Уый стьолыл фæзынд, уæд-иу йæ цæсгом 
бæлвырд фæрухсдæр, фæхъæлдзæгдæр. Махар, цалынмæ Ла- 
демыримæ кусын райдыдта, уæдмæ ахæм дзæнæты хæринаг 
уый нæ зыдта. Бирæ, бирæ цыдæртæ базыдта Махар Влади- 
мир Асланбековичæй. Иу хорз миниуæг ма йæм уыд, иугæр 
фынджы уæлхъус сбадт, уæд, цалынмæ ирон æгъдау кæрон- 
мæ ахæццæ уыдаид, уæдмæ нæ сыстадаид. Къæсæры æмæ 
Фæндагсар Уастырджийы тыххæй æнæбаназгæ никæд фæци. 
Ноджы лæугæйæ. Ноджы къæсæргæрон, фæндагмæ рахизы- 
ны хæд агъоммæ. Махар дæр кæронмæ бадын уарзы. Иугæр 
сбадтæ, уæд фынг кæронмæ ахæццæ кæн. Кæд дын фадат 
нæй, уæд дæхи ракур æмæ фæндараст, науæд ма бад. Уæдæ 
ирон фынг хынджылæггаг у? Куы дæ фæнда, уæд сыст æмæ 
ацу, фынджы æгъдау хал. Цы у уый? Æмæ афтæ фылдæр 
хицæуттæ кæнынц. Акæс-ма, хицæуттæ, зæгъгæ, уæд хъуамæ 
фынджы цур дæр сæхи æнæсæрбос богъаты дард кæной; хи- 
цау, зæгъгæ, уæд æм хъуамæ фынджы æгъдау нымад ма уа? 
Владимир Асланбекович уыдонæй нæ уыд. Хорз ма йæм цы 
уыд: ис ахæм хицæуттæ, æмæ, фынджы цур сбадт, уæд хъуа- 
мæ йæ шофыр йæ цуры салдаты лæуд кæна, æмæ йæм уый 
æрбадæтт, уый йæм авæр, уый айс, уый иуварс фæзил, цу, 
уый раскъæф... хъуамæ йæ цуры сойын цырагъау судзай. 
Æмæ цымæ шофыр адæймаг нæу? Дæхицæн дзы туфлитæ 
сæрфæн хæцъил цы аразыс? Уый дæр адæймаг у, уымæн дæр 

264 
Лгънаты Гсестæн 
уд и. О, хицау нæу, фæлæ ууыл дæр дыууæ къахы, дыууæ 
къухы ис, хъустæ, фындз... Иуæй-иу хицæутты, æвæццæгæн, 
афтæ дæр фæфæнды æмæ-иу сын сæ шофыртæ хæргæйæ вил- 
кæтæ сæ къухмæ куы раттиккой, къæбæр æм æрбахæстæг кæн, 
дзидзайы кæрстытæ йын йæ дзыхмæ схæсс... Нæ! Аууил ын 
æй æмæ йын æй йæ дзыхы атъысс. 
Ладемыр бирæ кæй уарзта, уый — сылгоймæгты. Æмæ уыдон 
чи нæ уарзы, уыцы лæг амæлæд, суанг зæрондæй дæр, кæд- 
дæра исчи амæлид? Фæлæ алцæмæн дæр бæрц æмæ æгъдау 
и. Уый дзы бæрц нæ зыдта. 
Владимир Асланбековичæн-иу сылгоймаг йæ цуры нæй, 
фæлæ йæ кой рацыд, уæддæр-иу йæ цæстытæ хæрзхаст нæл 
гæдыйы æрттывд фæкодтой, йæ былтæ-иу базмæлыдысты, цыма, 
йæ кой кæмæн кæнынц, уыцы сылгоймагæн аба кæнынмæ 
хъавы, цыма йæ хъæбысы бады. Æцæгдæр, Махар йемæ цы 
рæстæг акуыста, уый йын алы хуызы дæр скъола уыд. Царды 
йæ тынг чи бахъуыд, ахæм скъола. Кæд сылгоймагимæ дзу- 
рын базыдта, сылгоймагимæ хи куыд дарын хъæуы, суанг, 
куыд ыл баузæлын хъæуы, уымæ исты арæхсы, уæд Ладемы- 
ры фæрцы. Нæ! Йæ цуры-иу æй не ’рбадын кодта æмæ йын 
афтæ нæ дзырдта: афтæ кæн, уфтæ кæн, афтæ дзур... Уæдæ 
Махары цур сæрмагондæй Махары тыххæй фæлварæнтæ нæ 
арæзта. Фæлæ Хуыцау адæймагæн цæстытæ æмæ хъустæ уый 
тыххæй радта, цæмæй исты хъуса, цæмæй, царды йæ алы- 
варс цы цæуы, уыдонæй исты уына, Хуыцау адæймагæн сæр 
уый тыххæй радта, цæмæй хъуыды кæна æмæ дзы хатдзæгтæ 
араза. 
Ладемыр, йæ зæрдæ цы сылгоймагмæ æхсайы, уыимæ сæм- 
бæлд, уæд, сойын цырагъау йæ цуры куы атайа, уымæ-иу æй 
бирæ нал хъуыд. Уæд-иу уыд бынтон æндæр адæймаг. Йæ 
дæлбар адæмыл богъдабийы хъæр чи кодта, йæ хъæлæсæй-иу 
судзгæ æхсидæвтæ кæмæн хауд, йæ хъæлæсæй тæккæ карз- 
дæр ныхæстæ кæмæн ивылд, уынгты рахау-бахау цы расыг- 
гæнджытæ змæлынц фаджысы хъæндилты хуызæн, уыдон 
ныхасæй ныхасы æхсæн цы ныхæстæ баппарынц, йæ дæлбар 
адæмимæ-иу уыцы ныхæстæ æнæвзæрстæй кæмæй ивылдыс- 
ты, уыцы Владимир Асланбековичæн-иу сылгоймæгтимæ уыди 
бынтон æндæр хъæлæс: рæсугъд, аив, алы ныхас дæр уырзæй 
сгарæгау, фæлмæн, зæрдæйыл æмбæлд, зæрдæ агайдта. Уæз- 
дан, зарæгау зæлыд. Уыдон хуымæтæджы ныхæстæ нæ уыды- 
сты, фæлæ сырхбазыр уардитæ, тыбар-тыбур кодтой, сылгой- 
магыл хаудысты дидинджыты цупæлттау, рæвдыдтой йæ. Æмæ- 
иу Махар йæхиуыл нал æууæндыд. Кæй ласы? Сахаты размæ 
цы лæджы ласта, уый, æви æндæр кæйдæр: цал адæймаджы 
цæры Владимир Асланбековичы буары? Уый размæ дæр ахæм 
æнæмбаргæ кæцæй уыд æмæ, адæймаг кæй ивы, цы уавæрты 

Даргъ фæззыгон фæндаг 
265 
бахауы, уымæ гæсгæ кæй фендæрхуызон вæййы, уый ма зона. 
Уæд æнæгуырысхойæ базыдта: адæймаджы цæры иу нæ, фондз 
нæ, фæлæ дæсгай æмæ дæсгай адæймæгтæ, чи зоны, мингай 
адæймæгтæ. Бынтон æндæрхуызон адæймæгтæ, кæрæдзимæ 
дард чи у, суанг, кæрæдзиимæ карз тохы чи бацæуы, ахæм 
адæймæгтæ. Кæддæр Махар телевизорæй иу фендджын, иу 
зондджын лæгæй ахæм ныхас фехъуыста: адæймаг цал къæ- 
сæрæй бахиза, уал адæймаджы у. Махар фыццаг уыцы зонд- 
джын лæджы ныхæстæ ницæмæ æрдардта, фæлæ куы ахъуы- 
ды, куы асагъæс кодта, уæд æм тынг бахъардтой. Тынг раст 
загъта! Уыцы æнахуыр хъуыды йæ фæстæ расайдта ног хъуы- 
ды: æмæ иугæр, кæд адæймаг афтæ миндзæсгом у, уæд ыл 
æууæнк и? Махар цас фылдæр цæры, афтæ иу хатдзæгмæ 
тынгæй тынгдæр цæуы: иу адæймагыл дæр æууæнк нæй. Су- 
анг дæхиуыл дæр ма баууæнд. 
Ладемыр сылгоймаджы разæй машинæйы никуы сбадт. 
Æнæмæнг ын дуар бакодтаид, æнæмæнг хъуамæ фыццаг сбад- 
таид уый, стæй йæхæдæг. Сылгоймаг дзуры, уæд ын йæ ны- 
хас никæд фескъуыдта, чысылдæр æй чи бафхæра, чысылдæр 
æй чи фæныллæг кæна, ахæм ныхас æм никæд баппæрста. 
Стæй æдзухдæр дзырдта йæ мидбылты худгæ. Сылгоймагимæ 
сæмбæлд, уæд-иу ын æнæмæнг йæ сæрæй акуывта, æнæмæнг- 
иу ын йæ къух райста, сылгоймаджы къух-иу хъуамæ йæ 
къухы афæстиат уыдаид, æнæмæнг-иу ын йæ къухæн аба код- 
та — фæлмæн, зына-нæзына-иу ыл йæ былтæ андзæвыдысты. 
Уыйфæстæ-иу ын æнæмæнг йæ русыл йæ рус авæрдта, уый 
дæр, зына-нæзына. Сылгоймагмæ йæ палто бадæттын хъæуы 
кæнæ æндæр дзаума, уæд æнæмæнг уыцы хæс йæхимæ иста 
Владимир Асланбекович, цæмæндæр-иу уый фæразæй, Маха- 
ры никæд бауагъта. Сылгоймæгты тыххæй сидт рацыд, уæд- 
иу æппæты фыццаг чи сыстад, уый уыд Ладемыр. Йæхæдæг 
хистæрæн бады, уæд ын гаджидау æнæ рауадзгæ нæ уыд. 
Махармæ афтæ кæсы, æмæ-иу Владимир Асланбекович йæхи- 
цæн кæй равзæрста, уыимæ иу ныхас дæр нæма скодта, фæлæ- 
иу цыбыр рæстæгмæ цæстæнгасæй алцæуыл дæр йемæ 6а- 
дзырдта, сæ мидхъуыдыйы-иу кæрæдзиуыл узæлыдысты, 
суаиг-иу сынтæгмæ дæр æрцыдысты. Уый æнæдзургæйæ, цæ- 
стæнгасæй. Цыдæр æгæрон тых æм уыд сылгоймаджы йæхи- 
мæ раздахынмæ, сылгоймаджы йæ уацар бакæнынмæ. Хицау 
кæй уыди, стыр къæлæтджын бандон кæй ахста, уый ахсджи- 
аг куыд нæ уыд! Йæ хорзæх дæ фæци, уæд дæ цард арæзт у. 
О, уый ахсджиаг уыд, фæлæ ма йæм уымæй фæстæмæ æндæр 
цыдæр тых дæр уыд. Махар уайтагъддæр бафиппайдта: иугæр 
Ладемыр сылгоймагыл йæ цæст æрæвæрдта, уæд уый у, бындз 
кæуыл нæма андзæвыд, ахæм чызг, уый йæ фидæны цагъар 
у. Рацæудзæн чысыл рæстæг, æмæ Ладемыры алы ныхас сæх- 

ш 
Лгънаты Гæстæн 
хæст кæнынмæ дæр цæттæ уыдзæн, йæ цæстытæ фырцинæй 
доны зилдзысты, хуртæ сæ кæсдзæн, сæ фæлмæн, зæрæхсид 
тынтæ Ладемырыл хаудзысты, сæхи йыл тухдзысты, уымæн 
æмæ уыцы сылгоймаг у дунейы тæккæ амондджындæр. 
Махар Владимир Асланбековичæй цас кæстæр уыд! Фæлæ 
кæд искæмæ хæлæг кодта, уæд уымæ. Уæдæ Махар дæр цы- 
дæр гæмхæрд, гуыбыртæ æмæ зылынтæ лæппу нæ уыд. Мæнæ 
ма ныр дæр спортсмены хуызæн куы у, æлвæст, нуарджын, 
йæ карæнтæй бирæтæ гуыбынтæ раскъæрдтой, бабызты хуы- 
зæн узгæ-узгæ фæцæйцæуынц. Махар та нырма лæппу у. Ла- 
демыры куы ласта, уæд та цыхуызæн уыдаид? Æппынфæстаг, 
Бæдинæ йæхæдæг йæ хуыссæнмæ кæй баласта, тыххæй ласæ- 
гау, уый цыдæр хъæндил куыд уыдаид! Æмæ ма дзы Бæди- 
нæйы хуызæттæ разынид. Бæгуыдæр, ныртæккæ дæр æмбæ- 
лы. Æмæ иуимæ нæ. Уæддæр, кæд искуы искæмæ хæлæг код- 
та, уæд Ладемырмæ. Ууыл сылгоймæгтæ сæхæдæг ныхæстыс- 
ты, сæхæдæг æй агуырдтой. Æвддæс-стдæсаздзыд чызг, йæ 
фыды карæн нæ, ноджыдæр хистæр лæджы цур сойын цы- 
рагъау тайдзæн, Махар уый æнхъæл никуы уыд. Æмæ ма 
цыдæр æддæмæдзаст куы уыдаид. Фынддæс-æхсæрдæсаздзы- 
дæй къухæй къухмæ чи ацæуы, уыцы кары цал нæлгоймаги- 
мæ сæмбæлд, уыдоны нымæц чи ферох кæны, ахæмтæ иу 
æмæ дыууæ и? Мæдинæйыл уæдмæ нæлгоймаджы къух æн- 
дзæвгæ дæр кæй нæма акодта, Махар ууыл йæ сæр лыгмæ 
дæтты. Æнæхæлдбинонтæ, маддæр, фыддæр — уæздан, æгъ- 
дауджын. Махар сæм уæд арæх æфтыд. Йæ хионтæ, йæ къа- 
бæзтæ, æмæ цæуылнæ хъуамæ æмбæлдаиккой! Йæ мады ’фсы- 
мæр, йæ бинойнаг æмæ сæ иунæг чызг Мæдинæ, йæ хорз 
хæстæджытæ... 
Уæд Мæдинæ институтмæ бацыд. Æмæ хъуамæ уымæй 
амондджындæр чи уыдаид зæххыл? Махармæ гæлæбуйы хуы- 
зæн каст, зæххыл нæ цыд, фæлæ уæлæрвты тахт. Махар æн- 
хъæлмæ каст хицаумæ. Раст уыцы рæстæг Мæдинæ æрбацæй- 
цыд. Нæ! Уæлдæфы æрбацæйленк кодта. Махар ын хорз æн- 
къардта йæ базырты пæр-пæр. 
— Махар! — чызджы хъæлæсæй цины зæлтæ ивылдысты. 
— Салам, Мæдинæ. 
Чызг институтмæ фæлварæнтæ кæй лæвæрдта, уый зыдта. 
Фæлæ бахауд? 
— Куыд ацыдысты фæлварæнтæ? 
— Хорз. 
— Арфæ дын кæнын. 
Чызг бахудт. Æвзонг чызг зæрдæйæ куы фæцин кæны, уæд 
куыд бахуды, афтæ. Йæ цæсгомыл æхсызгон цин хъазыд. 
Ладемыр сæ цуры куыд æрлæууыд, уый сæ иу дæр нæ 

Даргъ фæззыгон фæндаг 
267 
бафиппайдта. Цæмæндæр йæ мидбылты бахудт. Аивæй Мæ- 
динæйыл йæ цæстытæ æрхаста, Махар уый хорз бафиппайд- 
та. Уый хуымæтæджы цæстæнгас нæ уыд. Сæрæй къæхтæм 
æй хуыснæджы хуызæн басгæрста. Йæ мидхъуыды дзы, æвæц- 
цæгæн, иу стъæлф дæр æнæ басгаргæ нæ ныууагъта. Уым æй 
машинæйы цур мадард бæгънæг кæй акодта, Махар ууыл иу 
мисхал дæр дызæрдыг нæ кодта. Йæ цæсгомыл та фæлмæн, 
æхсызгон, уæздан мидбылхудт ахъазыд. Æмæ Махары зæрдæ 
фæкъæпп кодта. Ладемыр Мæдинæйы афтæмæй нал ныууадз- 
дзæн. Иугæр æм йæ зæрдæ фехсайдта... Йæ зæрдæ йæм кæй 
фехсайдта, уый та бæрæг уыд: йæ цæстытæ уæрæх байгом 
сты, цины тынтæ сæ калд. 
— Æмæ нæм ацы мылазон рæстæг хуры тын кæцæй æрба- 
тахт?— загъта Владимир Асланбекович. 
— Мæнæн мæ хæстæг у,— Махар йæ уавæр, йæ бынат куыд 
амыдта, афтæ йæ хицауæн бамбарын кодта: Мæдинæ æмæ йе 
’хсæн ницы ис, ницы бар æм дары, æрмæст хæстæджытæ 
сты... 
— Æгайтма дын ахæм хæстæг и, уый та — ноджы хуыздæр. 
Æмæ ма кæд, Ладемыр йæ мидзæрдæйы цы фæнд скарста, 
Махар ууыл дызæрдыг кодта, уæд уыйфæстæ — нал. 
Чызг ныкъкъæмдзæстыг, ныфсæрмы. Æмæ куыд нæ! Йæ 
цуры лæууыд хуымæтæджы лæг нæ, фæлæ хицау, стыр хицау, 
Махар сæрмагондæй «Волгæ»-йы кæй ласы, ахæм хицау. 
— Дзæбæх хæстæг дын и,— загъта Владимир Асланбеко- 
вич. Æмæ Махар æппындæр дызæрдыг нал кодта: æвзонг 
Мæдинæ къæппæджы бахауд, æппæт Ирыстон куы сыстой, 
уæддæр дзы нал раирвæздзæн. Æрцæудзæн ахæм рæстæг, рай- 
сом уа, иннæбон уа, æмæ, хæфс калмы дзыхмæ йæхæдæг 
куыд цæуа, афтæ Мæдинæ йæ фыды карæн... нæ, ноджы 
хистæр чи у, уыцы гъæйтт-мардзæ лæджы хъæбысмæ йæхæ- 
дæг бацæудзæн, йæхæдæг йемæ фембæлынæн фадат агурдзæн. 
Чи зоны, æхсызгонæй, чи зоны, дызæрдыг кæнгæйæ. Нæ! 
Æхсызгонæй. Æнæ дызæрдыгæй. Йæ риуы цины арт судз- 
дзæн, уый уыдзæн дунейы æвддæс-æстдæсаздзыд чызджытæн 
сæ амондджындæр. Фæлæ дидинæг дидинæг у, дидинæг æну- 
сон нæу, иу бон æй кæркæ-мæркæ æрттиваг вазæйæ раппа- 
рын хъæудзæн. 
Æмæ Махар Мæдинæйæн фæтæригъæд кодта. Цы Хуы- 
цау æй æрбахаста йæ размæ? Цæмæн фембæлдысты ам? Вла- 
димир Асланбекович раздæр кæнæ цалдæр минуты фæстæдæр 
цæуыннæ рацыд? Æви уый Хуыцауы арæзт у? Æмæ уæд кæ- 
мæн цы йæ бон у? 
— Æмæ кæдæм цæуы дæ хæстæг? 
— Институтмæ. 

268 
Лгънаты Гæстæн 
— Æз ма афæстиат уыдзынæн, цу æмæ йæ бадав, — Ладе- 
мыры райдзаст, цинæйдзаг цæстытæ та чызгыл андзæвыдыс- 
ты. Чысыл ма, уæд Махарæй сирвæзтаид: «Мæдинæ, бабын 
дæ!» Фæлæ афоныл йæхиуыл фæхæцыд. 
— Æз-з... æз... Мæхæдæг...— Мæдинæ бынтондæр ныф- 
сæрмы, йæ рустæ асырх сты. 
— Цу, цу, ма ’фсæрмы кæн,— æмæ Владимир Асланбеко- 
вич азылд. Бæрзонд, райдзаст хæдзары æртæ дуарæй кæрой- 
нагыл бахæцыд. 
Ладемырæй Мæдинæйы æхсæн цы хид арæзт æрцæуа, 
Махар уый кæй разындзæн, уый фыццаг уысмæй дæр бæрæг 
уыд. Йæ хицау æй чызджы тыххæй фæрсдзæн, лæмбынæг, 
суанг йæ хæстæджыты хæстæджытæй. Иубон хъуамæ сæмбæ- 
лой, хъуамæ йæ Махар æрбаласа, хъуамæ Махар афтæ бакæ- 
на, цыма Владимир Асланбекович æмæ Мæдинæ æнæн- 
хъæлæджы сæмбæлдысты. Махар иу хатт йæ хицауы асай- 
дзæн,— нæ йæ ссардта, нæ йыл фæхæст, сæхимæ дæр нæ 
разынд æмæ институты дæр. Дыккаг хатт дæр æй асайдзæн, 
фæлæ æртыккаг хатт та? Стæй Ладемыр ахæм у, æнцонæй 
кæй афæливай? Владимир Асланбековичæн сайæн нæй! Йæ 
зæрдæ чысылдæр Махармæ фехсайдта, уæд æм машинæйы 
дæгъæлтæ дæхæдæг бахæсс... æмæ хæрæг ихы сæр куыд аз- 
зайа, Махар афтæ гаффуттæй аззайдзæн. Æмæ Махары цæ- 
рын хъæуы. 
Цалдæр боны Ладемырæй Мæдинæйы тыххæй иу ныхас 
дæр не схауд. Цыма ахæм чызг никæд федта, йæ цæст ыл не 
’рæвæрдта. Стæй æрцыд уыцы рæстæг. Цыма æнæбары дзу- 
ры, афтæ загъта: 
— Уыцы чызг...— йæ ныхас кæронмæ не суагъта, фæлæ йæ 
Махар йæ цæстæнгасæй бамбæрста. — Цы хуызы и йемæ сæм- 
бæлæн? — Нæ! Йæ цæстæнгасæй Махары цæхгæр фарста: 
кæд сæмбæлдзæн уыцы чызгимæ? Уыцы вазыгджын, уыцы 
зын фарстæн дзуапп дæттын кæй хъæудзæн, Махар уый зыд- 
та. Æмæ йæм ифтонг уыд. 
— Уыцы чызджы ном — Мæдинæ. Фендзынæн æй. Йемæ 
ныхас дæр кодтон,— загъта Махар. 
— Хорз,— бахудт Владимир Асланбекович æмæ лæппуйы 
уæхскыл йæ къух æруагъта, ома, æмбарыс мæ. Æмæ йæ æцæг- 
дæр хорз æмбæрста. Фыццаг фембæлд хъуамæ уый хъæппæ- 
рисæй æрцыдаид. Фæлæ куыд? Цы хуызы? Махар Мæди- 
нæйы куыд расайдзæн, ууыл иу æмæ дыууæ хатты нæ ахъуы- 
ды кодта. Æппынфæстаг, скарста. Махармæ йæ хъуыды фæ- 
каст æппæты растдæр æмæ æппæты æнæдызæрдыгдæр, æнæ- 
аипдæр. Зæгъдзæн ын: 
— Хицауы демæ студентты царды тыххæй аныхас кæнын 
фæнды. 

Даргъ фæззыгон фæнЪаг 
269 
— Мемæ?— йæ сау хъоппæг цæстытæ уæрæх байгом уы- 
дзысты Мæдинæйæн. 
— Демæ. Æмæ уым диссагæй цы ис? Фыццаг курсы чи 
ахуыр кæны, уыдоны цард дæуæй хуыздæр чи зоны?— Маха- 
ры хъæлæсы æмæ цæстæнгасы дызæрдыгдзинад æппындæр 
нæ уыдзæн: хицауы ныхас æнæмæнг сæххæст кæнын хъæуы. 
Æнæмæнг! Ныр дæр куыннæ, фæлæ уæд хицау кадджын уыд, 
уæд хицау Хуыцау уыд, æмæ ацу, ма йын сæххæст кæн йæ 
ныхас. 
— Æмæ зæгъын никæмæн ницы хъæуы?— кæнæ афтæ, кæнæ 
чысыл æндæр хуызы бафæрсдзæн Мæдинæ. 
— Нæ. Сбад æмæ цом. Дæумæ ’нхъæлмæ кæсы.— Махар 
хæдтулгæйы раззаг дуар байгом кæндзæн, сбаддзæн йæхæ- 
дæг. Машинæ зына-нæзына фезмæлдзæн, уæддæр ма, чи зоны, 
Мæдинæ æнцад лæууа, чи зоны, цæуа æви нæ, ууыл дызæр- 
дыг кæна. Фæлæ Махар архайдзæн афтæ тагъд, Мæдинæйы 
рахъуыды-бахъуыдыйæн рæстæг куыд нæ уа. 
— Дæумæ ’нхъæлмæ кæсы. Сбад. 
— Æз...— æнæбары сбаддзæн чызг, ныфсæрмы уыдзæн. 
Æнæбары, фæлæ уыцы рæстæг цыдæр цымыдисдзинад зын- 
дзæн йæ цæсгомыл. 
— Фæцæуæм. 
— Æз ницы зонын æмæ... 
— Ды цы зоныс, уый Владимир Асланбековичæн фаг у. 
Махар Мæдинæимæ куы сæмбæлд, уæд се ’хсæн цы ныхас 
рауад, уый уыд, куыддæриддæр хъуыды кодта, афтæ. Чызг 
дисы бацыд: цæмæ йæм дзуры хицау? Æмæ уым диссагæй цы 
ис? Хицау иу æмæ дыууæ адæймагмæ фæдзуры? Махар тарст: 
мыййаг, Мæдинæ куы ныццæхгæрмæ уа, йæ къæхтæ куы ныс- 
садза. Чызг сразы, Махар куыд æнхъæл уыд, уымæй тагъд- 
дæр æмæ æнцондæрæн. О, ныфсæрмытæ, ныкъкъæмдзæстыг, 
ныддыдæгътæ, фæлæ уæддæр сразы. 
Машинæйы цыма æнæбары сбадт, суанг афтæ фенхъæлæн 
дæр уыд. Фæлæ йæ цыдæр тых, цыдæр сусæгдзинад Влади- 
мир Асланбековичмæ кæй æлвæста, уый Махар банкъардта. 
Цы уыд уыцы тых? Стыр хицауимæ фембæлды цымыдисдзи- 
над? Æви æндæр тых? Чызг, дам, йæ мады гуыбынæй нæма 
разыны, уæддæр бирæ цыдæртæ фæзоны, æмæ кæд Мæдинæ, 
Ладемыр йемæ цæмæ сæмбæлынмæ хъавы, уый банкъардта 
æмæ афтæ æнцонæй уымæн сбадт машинæйы? Цыфæнды дæр 
уæд! Владимир Асланбекович Махарæн хæстон бардзырды 
хуызæн цы хæс бафæдзæхста, уый сæххæст кодта æнтыст- 
джынæй, æвæццæгæн ын хицау йæхинымæр сæвæрдта иттæг 
хорз бæрæггæнæн. 
Мæдинæ æмæ Ладемыры фембæлдтытæ куыд ацыдысты, 
уымæн Махар ницы зоны. Чызг — йæ хæстæг, æмæ дзы йæхи 

270 
Лгънаты Гæстæн 
иуварс ласта. Цæмæн ын хъуамæ уа æвдисæн? Цыма ницы 
зоны, йæхи афтæ дардта. Æмæ цы зыдта? Ницы, æрмæст 
зæрдæйæ алцыдæр æнкъардта. Æнхъæлдта: сæ фембæлдтытæ 
бирæ нæ ахæсдзысты, Владимир Асланбекович дидинæг уар- 
зы, куы нæма райхæлы, уæд. Махары нымадæй сæ фембæлд- 
тытæ ахастой цалдæр азы. Цæмæн, уый та сæхицæй дарддæр 
ничи зоны. 
Мæдинæ институт каст фæци æнтыстджынæй — уыйфæстæ 
бацыд аспирантурæмæ. Тынг æнцонæй, цыма йæ фæндаг сойæ 
сæрст уыд, афтæ. Æнæ Ладемыры æххуысæй, уый, Махары 
сармадзаны дзыхмæ æрæвæр, уæддæр нæ бауырндзæн. Уый 
йæ бакодта. Телефоны иу дзæнгæрæг, иу фæсномыг, иу æмба- 
рæн ныхас — æмæ хъуыддаг цæттæ. Уæд афтæ уыд. Ныр дæр 
бирæ дарддæр нæ ацыдысты, фæлæ... Мæдинæ наукæты кан- 
дидатæй агæпп ласта, доценты ном, дам, райста. Фырыхъулы 
хуызæн дыууæ фырты йын, замманай лæг — заводы дирек- 
тор. Чи зоны, уый дæр ын Ладемыр ссардта. Мæдинæ, цыма 
университет ууыл лæууы, афтæ тасгæ-уасгæ рацæйцæуы. Цыма 
зæрватыкк у æмæ ныртæккæ арвы цъæх хъæбысмæ йæхи сис- 
дзæн. Махаримæ ма кæд сæмбæлынц — искуы иу хатт, æмæ, 
Хуыцауыстæн, Махарæн йæхи цæсгом ссудзы, уый та, цыма 
йыл къæм дæр никуы абадт — иу нуар дзы никæд базмæлыд. 
Махар ард хæры, искуы Мæдинæйæн ской кодта, Ладемыри- 
мæ уе ’хсæн цыдæр хъарм ахастдзинæдтæ уыди, зæгъгæ, — 
йæхи йын фæаххосджын кæнид, къуырттон карчы уагъд ыл 
йæхи æрбакæнид. Уæд та дзы иу хатт искуы исты дæлгоммæ 
ныхас куы схаудтаид. Диссаг, адæймаг цас чъизидæр æмæ 
æнæрастдæр уа, афтæ рæстдзинад æмæ сыгъдæгдзинадыл арæх- 
дæр дзуры... Ноджы уыцы зæрдæбын ныхас куы фæкæнынц. 
Адæм алцыдæр хорз куы зонынц, уæд сæхицæй рæстдзинады 
тырысахæсджытæ цæмæн фæаразынц? 
Махар, мæгуыр, цæрæнбонты дæр сывæллоны хуызæн у. 
Ладемыр Мæдинæйы йæхи аккæгтæ куы бакодта, уæд ыл йæ 
зæрдæйы тугтæ калдысты: куыд уыдзæн, цы уыдзæн? Цæ- 
мæндæр æм афтæ каст: йæ цард фехæлд. Ладейы къухы иуæй- 
иу сылгоймæгтæ цы уыдысты, уый нæ зоны! Цыдæр дзаумæ 
куыд уа, афтæ. Нал дæ хъæуы æмæ йæ аппар. Фæлæ Мæди- 
нæйы хъысмæт афтæ нæ разынд. Цæмæн, уый тыххæй Ма- 
хар йæхи мин æмæ мин хатты фарста. Ау, Ладемыр сылгой- 
маджы уыйбæрц рæстæг йæ зæрдæмæ афтæ хæстæг айста? 
Æви æвзонг Мæдинæ уымæй хиндæр æмæ арфхъуыдыдæр 
разынд: йæхиуыл æй афтæ сбаста, афтæ дзы спайда кодта, 
æмæ дзы йæ цард сарæзта, йæхицæн дзы фæндæгтæ байтыгъ- 
та, йæ фыдæй хистæр Ладе йын разынд дуаргæнæг. Сылгой- 
маг хæйрæг у. Æвзонгæй дæр... 

Даргъ фæззыгон фæндаг 
271 
— Дзибусæн цал æмæ цал хатты загътон — ныууадз дæ 
куыст, уæддæр дын æрæнцойы бар нæ ратдзысты. Дæхи 
дзæгъæлы ма удхарæй мар. Фæлæ мæм нæ хъуыста. Дзибус 
цафон æрбацæуы, ахуыргæнджытимæ æмæ студенттимæ йæхи 
куыд дары, цы дзуры — йæ алы ныхас дæр ын ректор зыдта. 
Æвæццæгæн, ныхас хæссынмæ сæрмагонд къорд арæзт уыди. 
— Æвæццæгæн цæмæн? Ныхасхæсджытæ æмæ дам-дум- 
гæнджытæ, дам, йæ хуыздæр удæнцойтæ уыдысты. Дзибусмæ 
исты аипп, исты хъæндзинад ссарын, уый иу æмæ дыууæ 
адæймаджы сæйрагдæр куыст не ссис, йæ фæстæ куыйтау зыл- 
дысты. 
— Цалдæр хатты йын йæ лекцитæ магнитофоныл ныффыс- 
той сусæгæй. 
— Цалдæр ахуыргæнæджы æмæ студенты сæрмагондæй ар- 
хайдтой Дзибусы къæппæгмæ батæрыныл, цæмæй йæ къах 
бакъуыра, фæрæдийа — советон цардарæзт æмæ æхсæнады 
ныхмæ, партийы ныхмæ дзы исты ныхæстæ схауа. 
— Де знаджы ацьæл кæнынмæ цыфæнды мадзал дæр хорз у. 
— Уæдæ студенттæй иу цæмæн сыстад æмæ Дзибусы цæ- 
мæн фарста: Коммунистон партийæн фидæн ис æви нæ? Куыд 
хъуыды кæны Дзибус? Æмæ йын хорз дзуапп радта: дæ фарст 
вазыгджын у, тынг вазыгджын, фæлæ йын æз дзуапп ратдзы- 
нæн, дæу куыд фæнды, афтæ: Коммунистон партийæн ис стыр 
фидæн, фæлæ ныр цы уавæры ис, дарддæр ахæм уавæры куы 
уа, уæд йæ фæндаг цыбыр уыдзæн, йæхæдæг йæхи размæ 
цæлхдуртæ æвæры, йæхæдæг йæ къæхтыл сахсæнтæ кæны. 
Уыцы студентмæ, дам, куы бакастаис, йæ мидбылты худт, 
йæ цæсгом ныррухс. 
— Дзибус йæ цæсгомы ныхмæ никуы рацыд. 
— Сафгæ дæр æй уый фæкодта. 
— Студент фæныфсджындæр. Ногæй та йæ бафарста: æмæ 
уый куыд æмоарын хъæуы, парти йæхæдæг йæ размæ цæлх- 
дуртæ æвæры, йæхæдæг йæ къæхтæ бæтты? 
— Уый та афтæ æмбарын хъæуы, æмæ парти алцыдæр 
йæхимæ райста: ахуыры хъуыддаг дæр, наукæ дæр, кадртæ 
дæр уый æвæры, тæрхонгæнæг дæр уый у, милицæ дæр уый, 
алцыдæр уый у. Парти ссис хицæн адæймæгты парти, йæ 
номæй бирæ чъизи адæм сæхицæн уартытæ сарæзтой. Рай- 
сæм-ма нæ институт. Чи у нæ ректор? Фыццаг курсмæ чи 
бацыд, уыдонæй бирæтæн сæ зонындзинæдтæ сты тынг лæ- 
мæгъ, афтæмæй институтмæ ист æрцыдысты. Æмæ цæмæн? 
Йæ зонындзинæдтæ кæмæн амыдтой, æцæгдзинадæй ахуыр 
кæнын кæй фæндыд, уыдонæй та бирæтæ фæскъæсæр аззады- 
сты. Чи нæ бахауд, уыдонæй æз, раст дæн æви нæ, уый базо- 
ныны тыххæй цалдæримæ сæмбæлдтæн. Æмæ куыд æнхъæл 
стут? Æз дзы кæимæ сæмбæлдтæн, уыдонмæ тынг дзæбæх 

272 
Лгънаты Гсестæн 
зонындзинæдтæ раиртæстон, æппынфæстаг, институтмæ чи 6а- 
цыд, бирæтæ дзы уыдонæй алцыдæр хуыздæр зонынц. Æмæ 
уæ фæрсын: раст у уый? Алкæмæн дæр царды йæхи бынат и 
æмæ, кæйдæр бынат бацахс, уый хорз у? 
— Йæ ныхас студенттæй кæмæн æхсызгон уыд, кæмæн йæ 
тъæнгтæ ахафта. 
— Сæйрагдæр Дзибусæн йæ ныхасы кæрон уыд, йæ хъуы- 
ды куыд балхынцъ кодта, уый: ныртæккæ парти адæмы парти 
нæу, фæлæ хицæн адæймæгты парти, хицаудзинад кæй къу- 
хы ис, уыдоны парти. 
— Дзырдхæсджыты æмæ ма дымæгсдæрджыты хуыздæр цы 
хъуыд! 
— Фондз, дæс азы размæ йæ дзых схæлиу кæнын дæр чи 
нæ уæндыд, суанг йæ хъуыдыйы дæр æхсæнады царды, 
партийы ныхмæ сым скæнын чи никæд бауæндыд, йæ аууонæй 
дæр гæдыбæласау чи рызт, ныр уыдон хъæбатыртæ сты, рæст- 
дзинады тырысахæсджытæ æмæ ног æхсæнады фæндагамон- 
джытæй агæпп кодтой. Уыдон, кæцæй дымы, уый уайтагъд- 
дæр базонынц. Цыфæнды хицаудзинады къæбицмæ дæр 
дуæрттæ байгом кæнынц, тæккæ дзаджджындæр фынгыл æр- 
бадынц. 
— Алы рæстæг, алы хицауадимæ дæр цæрын чи зоны æмæ 
æмдзæхдон чи кæны, æппæты тæссагдæр уыдон сты. 
— Дыккаг бон арæзт æрцыд факультеты партион организа- 
цийы æмбырд иу фарстаимæ — Дзибусы политикон цæсгом. 
Факультеты коммунистты æмбырд, фæлæ цæмæндæр институ- 
ты хицауад — иууылдæр уым, райкомы фыццаг секретарь, 
сæйрагдæр та, обкомы бæрнон кусæг Владимир Асланбеко- 
вич. Уый хуымæтæджы не ’рцыд. Æмæ ма Дзибусæн цы бам- 
барын хъуыд: адæм кæрæдзийы дзыхæй дзырд исдзысты, æмæ 
Дзибус агæпп ласдзæн Советон Цæдисы знагæй, Коммунистон 
партийы знагæй. Æмæ йæ цы не схондзысты! Цалынмæ парти- 
он организацийы секретарь иумæйаг ныхас кодта, æмбырды 
фæтк фидар кодта, уæдмæ Дзибус гæххæтт райста æмæ рек- 
тормæ курдиат ныффыста: йæ куыстæй йæ суæгъд кæнæнт, 
абонæй фæстæмæ йæхи институты ахуыргæнæгыл нал ны- 
майы. Ректор цыдæр уысм нал улæфыд, Дзибус йæхи ’гъда- 
уæй йæ куыст ныууадздзæн, уый æнхъæл, æвæццæгæн, ни- 
кæд уыд, æвæццæгæн, æнхъæлдта, Дзибусимæ йæ бахъæу- 
дзæн ноджы карздæр тох, æмæ фыццаг цалдæр секунды фыр- 
цинæй æдзæмæй баззад, стæй сулæфыд, йæ мидбылты бахудт 
æмæ загъта: 
— Хорз. Мæнæ æмбырд цы уынаффæ рахæсса, афтæ уы- 
дзæн. 
— Æз цæуын, — æмæ Дзибус рацыд. Чысыл фæстæдæр, 

Даргъ фæззыгон фæндаг 
273 
æррадоны хуызæн цы зал абухтаид, уый афтæ ныссабыр, æмæ 
дзы бындз атахт, уæд йæ базырты уынæр хъуыстаид. 
— Институтæй кæй рацыд, уый хорз уыди. 
— Йæхæдæг дæр афтæ дзырдта. Уæддæр æй нал ныу- 
уагътаиккой. Æмæ фæразæй. Кæд ректор æмæ институты, 
факультеты разамонджытæн исты хорздзинад сарæзта, уæд 
уыцы бон. Цалынмæ ацы рæстæджытæ ралæууыдысты, уæд- 
мæ цæйбæрц фæудхар кодта! Йæ уд ын судзины хуынчъы 
аластой. Бузныг Андроповæн, бузныг Горбачевæн. Сæ фæр- 
цы æцæг рæстдзинадмæ адæмæн дуæрттæ байгом. 
Махары бæлццæттæ æгæр тагъд хатдзæгтæ нæ кæнынц? 
Цавæр рæстæджытæ ралæууыд? Цы хонынц æцæг рæстдзи- 
над? Стæй æцæг рæстдзинад ис? Алы рæстæджы дæр, чысыл 
къада донæй кæсаджы денджызмæ куы ныппарай, уæд уым 
йæхи куыд фенкъары, афтæ чи æнкъары, уыдонæн цы у! 
Æхсæнад цас æмтъерыдæр, суйтæдæр æмæ æлхынцъытæдæр 
уа, уыйас кæмæндæрты сæ цард хуыздæр цæуы, змæст доны 
кæсаг æнцондæр ахсæн у. Æвæццæгæн, ацы рæстæг уд сыгъ- 
дæггæнæн уыдон хонынц, æрвонггæнæн æхсæнад ыл уыдон 
сæвæрдтой: нæ цæстытæй, дам, ракастыстæм. Æмæ нырмæ 
куырмытæ уыдысты? Цыма арвæй æрхаудтой кæнæ æндæр 
бæстæйы цардысты. Паддзахад бæхы мард у, æмæ йæ чи ба- 
хордта, уыдон дæр къæссавæлдæхт фесты æмæ ивгъуыд рæс- 
тæгыл алы нæмттæ æвæрынц. Æвæццæгæн, нæмттæ дæттын- 
мæ махæй дæсныдæр никæм сты. Чи йæ расыг рæстæг хоны, 
чи — мидцоппайы, чи — æндзыг рæстæг, кæмæн та ахæстон 
уыд нæ бæстæ... Иу номæй иннæ карздæр, иу номæй иннæ 
æнæхатырдæр. Махармæ уый хиуыл тугæнæгау кæсы. Ныр 
йæ хъæлæсыдзаг чи хъæр кæны, уыдон раздæр кæм уыдыс- 
ты? А-а! Нæ сæ ’вдæлд. Бæхы мардмæ тугдзых сырдтау лæ- 
бурдтой, фæйнæрдæм æй скъæфтой. 
Махар дæр ацы царды цыдæртæ федта, цыдæртæ дзы зоны. 
Алы бон дæр газеттæ ма рафæлдаха,— рæстæг та йын вæййы,— 
æмæ дзы мацы бакæса, уый гæнæн нæй. Уæдæ «Рæстæг», 
зæгъгæ, уыцы программæйыл афтæ сахуыр, æмæ йæ цы изæр 
нæ фены, уыцы изæр йæ чемы нæ вæййы. Ома цы бакæсы 
æмæ цы фены, уыдон рæстдзинад хоны? Нæ! Фæлæ дзы уыр- 
зæй сгарæгау цыдæртæ равзары, ныхæсты денджызæй цыдæр 
сласы. Æмæ уæдæ уый та афтæ хъуыды кæны: царды мурдæр 
ницы ивы. Хъысмæт æмæ цъæхахст хъæр цард аивта, ууыл 
нæма дзурынц. Цард адæймаг аразы Æмæ уал цард раивыны 
агъоммæ адæймаджы базонын хъæуы. Æмæ адæймагæн базо- 
нæн и? Нæй! Махар бæзджын чингуытæ нæ фæкаст æмæ 
уыдонæй нæ хатдзæгтæ кæны, фæлæ йæхи зондæй афтæ хъуы- 
ды кæны: адæймаджы размæ цы тых схойы, уый у «æз»: «æз 
18 Агънаты Гæстæн 

274 
Лгънаты Гæстæн 
хуыздæр цæрон», «мæнæн уа», «æз лæгдæр дæн», «æз бæр- 
зонддæрæй рафæлгæсон», «æз хицаудæр уон», «æз...» Кæд 
нæ уыди хъæздгуытæ æмæ мæгуыртæ? Махар ахæм рæстæг 
нæ зоны. 
Æддаг бакастæй, йе сныхасæй, адæмимæ йæхи куыд дард- 
та, уымæй Владимир Асланбековичы хуызæн раст æмæ сыгъ- 
дæг адæймаг кæм уыд! Зæххыл иу зæд рантыст æмæ уый уыд 
Ладемыр. Æмæ бирæты уый уырныдта. Æцæгдзинадæй та? 
Æртæ хæдзары йын. Иу — хохы, туджы хуызæн сырх дурæй 
амад! Алы дур дæр дзы уырзæй æвзæрст. Нырыккон мæсыг. 
Рындзæй сæрыстырæй бынмæ кæсы. Æмæ дардæй афтæ зыны, 
цыма хохы рындзыл арт судзы. Йæ иннæ æддæгуæлæ хæ- 
дзар — хъæуы. Къултыл дæр æмæ паркет пъолтыл дæр — 
гауызтæ, зынаргъ авджын дзаумæттæ алырдыгæй цæхæр ка- 
лынц, йæ сарайы пъол дæр фæсарæйнаг кафелæй. Иннæ хæ- 
дзар — горæты сæрмæ. Уæлæмæ дзы цы зынд, дыууæ-æртæ 
ахæмы та — зæххы бын. Æд дон, æд абана, цалдæр квадратон 
метры чи уыдзæн, ахæм бассейнимæ. Стæвд дæ, уæд дæхи 
хъарм доны ауадз, дæ зæрдæйы дзæбæхæн хъылдымтæ кæн. 
Горæты фынддæс-ссæдзгай азтæ телефонмæ рады чи лæууы, 
ахæмтæ минтæ æмæ минтæ. Владимир Асланбековичæн та, 
горæтгæрон цы хæдзар и, уый фондзыссæдз минæй къаддæры 
аргъ нæу. Уæвгæ, фондзыссæдз мины цы сты? Дыууæ ахæ- 
мы! Æмæ уыцы хæдзæрттæ Ладейы сты, уый чи зыдта? Йæ 
номыл дзы иу дæр нæ уыд. Махар — йæ рахиз къух, æмæ 
уымæн дæр никуы ницы загъта. Фæлæ сæ уæддæр зæрдæйæ 
базыдта. Адæймаг йе ’фсымæры, йæ хæстæджы æмæ йæхи 
хæдзары йæхи куыд фенкъары, уыдон кæрæдзимæ дард сты. 
Владимир Асланбекович уыцы хæдзæртты æдзухдæр йæхи æн- 
къардта сæрибар, хæдзары хицау йæ хæдзары йæхи куыд 
фенкъары, афтæ. Махар ма йыл йæхимидæг худгæ дæр фæ- 
кодта: йæ бæстыхæйттæ уымæй цы ’мбæхсы, уымæй иу сым 
дæр никæд райхъуысдзæн. Стæй, кæд уый рувас у, уæд Ма- 
хар та йæ къæдзил у. Йæ цуры æмбæхсæнты дзæгъæлы хъа- 
зыд. Махар, адæймаг цы у, уый нæ зоны? Кæмæн куыд йæ 
бон у, кæмæн куыд æнтысы, афтæ йæхимæ ссивы. 
Владимир Асланбекович... Уый?.. Фæлæуу-ма... Сылгой- 
маг, Дзибусы бинойнаг, Владимир Асланбекович кæй хоны? 
Дзибусæн йæ бæсты лекцитæ чи кæсын кодта, уый... Ладемыр 
ма уæд? Уæлдæр хицауадæй ма... Ахæм дзы Махар нæ зоны. 
Кæд йæ размæ?.. Кæд ма дзы йæ фæстæ исчи уыд?.. Афæр- 
сид сæ... Æмæ цы кæны, уым аиппæй цы ис. 
— Æмæ Владимир Асланбекович чи уыд, кæм куыста? 
-Цы? 
— Цы зæгъыс? 
Къуырма баисты æви цы? Иууылдæр сæ сæртæ размæ ра- 

Даргъ фæззыгон фæндаг 
275 
зылдтой. Махар се ’ппæты нæ фæрсы, кæмæн æмбæлы, уый 
йын дзуапп раттæд. Махар йæ усимæ æнæферохгæнгæ æх- 
сызгон изæртæ кæмæн æрвыста, Дзибусы уыцы Владимир 
Асланбекович бафхæрдта æви æндæр исчи? Кæд уый уыд, ха- 
ха-ха, уæд дзы Махар Дзибусы маст систа, йæ усимæ йын, 
куыддæриддæр йæ зæрдæ агуырдта, афтæ фæхъазыд. Ма тыхс, 
Хуыцауысконд Дзибус, нырма Ирыстоны зæххыл ирон лæп- 
путæ цæры. 
— Æмæ уыцы Владимир Асланбекович чи уыд? 
— Чи?.. Йæ кой дæр мын æнæуынон у, йæ кой дæр авд 
дæлзæхх фæуæд.— Дзибусы усы хъæлæс хъарæггæнæгау, чы- 
сыл ын йæ кæуындзæг фæцагай, æмæ ныббогъ кæндзæн, нын- 
ниудзæн.— Нæ раздæры хицæуттæй иу. Бын бауа! 
— Æмæ ма æгас у? 
— Æгас, дам, ма у. Ичъынайы калмау уæлæуыл баззад. 
Æвæццæгæн æй адæмы тæригъæдæй мæрдтæ сæхимæ нæ уа- 
дзынц. 
— Хорз фæцард. Къæлуайæ хаст уырсы хуызæн-иу бæр- 
зæндты кæсгæ куы рацæйцыд. Куы ныммыр-мыр кæна, уымæ- 
иу æй бирæ нал хъуыд. 
Хуыцауыстæн, Махары кæддæры хицау Владимир Аслан- 
бековичы кой кæнынц. Хорз фæцард æви æвзæр, Махар уый 
уыдонæй чысыл хуыздæр зоны. Хорз нæ, фæлæ дзаджджын, 
бухъ цард фæкодта. 
— Æмæ ныр цы фæци уыцы Владимир Асланбекович? 
— Ныр? Ис! Ацы зæххыл алцыдæр ис! Иубон адæймаджы 
йæ ивгъуыд цардыл дзуапп дæттын бахъæуы. Раст адæмы 
хъыджы чи бацыд, уыдоныл сæ рис ма æртæфса, уымæн уæвæн 
нæй. Йæ бирæ фыдракæндтæ æртæфстысты уыцы лæгыл дæр, 
йæ зынтæ уæлæуыл фиды. Паралич, дам, æй ныццавта æмæ, 
дам, ныр дыккаг аз æнæзмæлгæйæ хуыссы. Фæцæймæлы, 
фæлæ, дам, æй мæрдтæ сæхимæ нæ уадзынц. 
— Дзибусы марджытæй иу уыцы лæг у. 
Уый у, кæй кой кæнынц, уый,— Махары кæддæры хицау 
Владимир Асланбекович. Æмæ рынчын у? Цыдæр ахæм йæ 
хъустыл æрцыд, фæлæ... Цыма никуы амæлдзæн, Махармæ 
афтæ кæсы. Махарæн йæ хæдтулгæйы ласинаг куы нæ фæ- 
уаид йæ фæстаг фæндагыл! Æмæ йæ аласдзæн, уымæн цы 
уæлдай у, йæ куыст бакæндзæн. Параличы цæф, уæдæ? Хæр- 
заг баруад. Дыууæ азы æнæзмæлгæйæ хуысс! Тæригъæд у. 
Бабæрæг æй кæн... Æхсызгон ын уаид. Хицауадмæ æнахуыр 
миниуæг ис. Нал кусы, уæд йе ’мбæлтты нал фæхъæуы. Уæл- 
дайдæр, йæ бынатæй ист куы ’рцæуы, уæд, цыма ахæм адæй- 
маджы нæ зонынц, сæхи афтæ скæнынц. Æмæ Махар, йæхи- 
мæ гæсгæ, æрцыд раст хатдзæгмæ: хицауад кæрæдзийы хъæ- 

276 
Агънаты Гæстæн 
уынц æрмæстдæр сæ бынæтты тыххæй, иу сæ кæнынц æрмæст- 
дæр сæ фæлмæн, бæрзонд къæлæтджынтæ. 
Махар Ладемырмæ рынчынфæрсæг бацæуид æмæ... 
О, Махарæн ницы куыст и æмæ Ладемырмæ рынчынфæр- 
сæг фæцæуы! Йæ хъустæ схъил кæнæд. Бирæ хæрзтæ кæмæн 
сарæзта, уыдон æй бæрæг кæнæнт. 
Уыдæттæ дæр — гъа, фæлæ ныртæккæ рæстæг цас у? Фыл- 
дæр-фылдæр — æртæ сахаты, æртæ сахаты æмæ ’рдæг дæр 
фæуæд, æмæ Дзибус йæ хæдзарыл сæмбæлдзæн. Уæвгæ, йæ 
хæдзар ныр тъæпæн хъæуы ис, адæмы фылдæр хай, адæмы 
хуыздæртæ æнцад-æнцойæ кæм хуыссынц, уым. Чи зоны, ныр 
дæр ын цæттæ у. Кæд нæма, уæд райсом цалдæр къобор лæп- 
пуйы февналдзысты. Дыууæ метры дæргъмæ, метрæй чысыл 
фылдæр бынмæ æмæ фæтæнмæ цас скъахинаг у? Цымæ йæ 
кæцы уæлмæрды ныгæндзысты? Чи зоны, хъæумæ йæ ла- 
сой. Махарæн æхца бафидæнт æмæ йæ арвы кæронмæ дæр 
аласдзæн. Зæронд уæлмæрд хуыздæр у. Кæд ыл фæхæцæг и, 
уæд ын дзы бынат разындзæн. Кæд сæ тынг фæнда, уым 
ныгæд æрцæуа, уый, уæд ма сын иу гæнæн и: æхца. Æхца 
бафидæнт, æмæ йын уым бынат разындзæн. Æмбæхст, су- 
сæг, кæй нæ хъæр кæнынц, ахæм бынæттæ сæм иу æмæ 
дыууæ ис? Куы бахъæуа, уæд горæты æмбисæн дæр бынæт- 
тæ ссардзысты. Æрмæст æхца уæд. Куыд фылдæр бафидай, 
афтæ дын дæ мардæн — хуыздæр бынат: райдзаст, парахат, 
æнцон бацæуæн. 
Æхца нæй, фæхæцæг дын ничи ис, уæд дæ зиан горæтгæ- 
рон, сæрдыгон дæр цъымарайæ азмæлæн кæм нæй, уыцы уæл- 
мæрдмæ фæцæуы. Æмæ, чи зоны, цæрæнбонты денджызы был 
йæ къах никæд æрæвæрдта, цæрæнбонты денджызы йæхи 
ныннайьщмæ фæбæллыд. Æмæ йын уæд уыцы уæлмæрды 
уымæн æвæджиауы фадат фæуыдзæн: æд чырын доны ленк 
кæндзæн, æхсæвæй-бонæй йæхи найдзæн. Уæлдайдæр, уал- 
дзæг æмæ фæззыгон. 
Дæ къах кæм æрæвæрдзынæ, уый раздæр уырзæй сгарæ- 
гау басгар, дæ алы акъахдзæфыл дæр лæмбынæг ахъуыды 
кæн. Бур цъыф-æлыг туфлитыл куы нынныхæсы, уæд сын 
ссыгъдæг кæныны хъомыс нал вæййы, цыма тад писийы аны- 
гъуылдтæ. Быргæ та... Къæй их йæ цуры цы у? Æмæ хъавгæ 
цу. Цал æмæ дзы цал адæймаджы фæбырыд? Уæнгсæстытæ 
æмæ алы æлвæстытæ иу æмæ дыууæ фесты? Нæ фæбырыдтæ, 
дæ туфлиты хъустæй къахмæ лæхъир æлыг не ’рбакалд, уæд 
дæхиуыл дзуæрттæ бафтау. Уыцы уæлмæрдмæ хæсгæйæ цал 
чырыны асхъиудта мардхæсджыты уæхсчытæй? Махары уыр- 
дæм бацæуыны бæсты сыгъзæрин дæр нæ хъæуы. Уыцы уæл- 
мæрды йæ машинæйæ æддæмæ дæр нæ рахизы, цас амал æмæ 
гæнæн вæййы, афтæ æддæдæр æруромы. Уæд цы хабар у! 

Даргъ фæззыгон фæндаг 
111 
Адæмæн уæлмæрд кувæндоны хуызæн у, æмæ йын дзæбæх 
бынат равзар. Иу ахæм гæппæл горæты алыварс никæм и? 
Æмæ Махарæн цы уæлдай у, туфлитæ райсомæй куыд сыгъ- 
дæгæй скæны, изæры дæр сæ афтæмæй бахæссы. Уæдæ йæ 
машинæ дæр не счъизи вæййы. Фæцæуы сабыргай, хъавгæ, 
йæ алы цалх дæр кæм æрæнцайдзæн, кæуылты бацæудзæн, 
уый йын раздæр — зындгонд. Горæты уæлмæрдтæ афтæ хорз 
зооны, æмæ йын йæ цæстытæ бабæтт, уæддæр сæм бацæудзæн. 
Йæ хæс у мард аласын, æмæ куыддæр чырын райсынц, афтæ 
разилы. Уæдæ ма хъуамæ цæмæ лæууа? Раздæрты, фæлтæрд- 
дзинад æм фаг куынæма уыд, уæд-иу афæстиат. Цалдæр хат- 
ты адæмы фæстæмæ дæр раласта. Лæвар. Стæй йæ сæр ных- 
хоста: уый цы кæны? Æхца цæй тыххæй фыст æрцыд? Мард 
уæлмæрдмæ аласыны тыххæй. Уæдæ ахицæн. Уæдæ хæрз- 
бон. Махар йæ куыст бакодта. Махар йæ бинонтæн, стæй 
йæм зæрдæйæ æцæг хæстæг чи у, уыдонæн æдзух уый дзуры: 
царды æппæты зынаргъдæр у рæстæг. Уымæн аргъ кæнын чи 
зоны, уый зондджын у. Уымæн мæгуырæй тас никæд у. Фæлæ 
садзгæ зондæй зонд нæй, дæ туджы хъуамæ уа, гуырдзæй йæ 
хъуамæ рахæссай. Суанг йæ бинонтæ дæр рæстæгæн фаг аргъ 
кæнын нæма зонынц, уæд ма кæстæртæй та цы зæгъа? Йе 
’мбал шофыртæ дæр... Иуырдæм ахъеллау кæндзысты, ин- 
нæрдæм ахъеллау кæндзысты. Уæлмæрдты иу цыртмæ бацæу- 
дзысты, иннæмæ хинтæгæнæджы каст кæндзысты. Уæд цы 
хабар у! Цырт никæд федтай? Цы сыл разил-базил кæныс? 
Мæрддзыгоймæ фæкæсынц. Бирæ адæм никæд федта? Мæрд- 
джынтæ сæ сæхæдæг фендзысты, мæрдджыны цæст уынаг у. 
Æгайтма дæ хæс сæххæст кодтай, ныр фæндараст. Махар, 
уæлдайдæр дыууæ рейсы кæны, уæд минут дæр ницы хуызы 
бафæстиат уыдзæн, алы уысм дæр ын — нымад. Иугæр искæ- 
мæн ныхас радта, уæд ын фæсайæн нæй. Ахæм хъуыддаджы 
фæсайын стыр тæригъæд у. Махарæн, йæ дзырдæн хицау чи 
нæ у, уыдон æнæуынон сты. 
Уæлмæрдмæ иу рейс скодтай, уæд дæ куыст ахицæн, иу 
сым дæр дæм никæйы бон у. Махар къуыри дыууæ-æртæ хат- 
ты дыгай рейсытæ дæр скæны. Куыд раййафы, куыд баныхас 
кæны, уымæ гæсгæ. Дыккаг рейс пъланмæ нæ фæхауы, уыцы 
рейс куы фæкæны, уæд-иу йæ бон уаид æмæ уыцы рæстæг 
хæдзары диваныл бадид æмæ телевизормæ кæсид, улæфид. 
Фæлæ нæ, уыцы рейс йæхи удæй ратоны, йæ удæй йæ рас- 
къуыддзаг кæны. Адæм фылдæр уымæ цæуынц, уымæн æмæ 
йæ зонынц: æнæзивæг у, ныхас загъта, уæд дæ нæ асайдзæн. 
Хуыцауыстæн, мæрдджынтæн ахæм тæригъæд фæкæны æмæ, 
йæ цæстытæ доны куы разилой, уымæ йæ бирæ нал фæхъæуы. 
Сæ мард ныр цал боны джиуы уæлæуыл? Æмæ ма уый — гъа, 
фæлæ уымæ чи кæсы... Æмæ Махар ницыуал фæзæгъы. Æр- 

278 
Агънаты Гæстæн 
мæст раздæр алцæуыл дæр бæлвырд баныхас кæнынц. Рæс- 
тæгыл. Æхцайыл. Махар раздæр æхца æнæхъæнæй никæд 
исы. Æмбис. Уадз, уый дæр æмæ, кæимæ ныхас кæны, уый 
дæр сæ бæрнондзинад æнкъарой, цалынмæ зиан уæлмæрдмæ 
аласой, уæдмæ кæрæдзиимæ баст кæй сты, æхцайы æмбис 
сын уый æвдисæн уа. 
Уыцы дыккаг рейс, æцæгдæр, йæ удæй ратоны. 
Махар уынаффæгæнæгмæ йæ ныфс куы бахæссы, уæд ын 
фæзæгъы: иу рейс кæнын ма йæ хъæуы æмæ кæд амал и, уæд 
рæвдздæр архайæнт. Уыцы ныхасмæ куы не ’рцæуы, æмæ 
уый арæх нæ вæййы, уæд йæхæдæг цыдæр хуызы хъуыддаг 
фæтагъддæр кæны. Раст цыма хион дæ, афтæ кæстæр лæппу- 
тæм фæдзур, æмæ веноктæ ахæссæнт. Чырыны сæрыл схæ- 
цæнт. Вæййы афтæ, æмæ чырыныл йæхæдæг дæр схæцы. 
Уæлмæрдмæ схæццæ сты, уæд, цæмæй тагъддæр уа, рæстæг 
ма сæфа, уый тыххæй чырын йæхæдæг адæтты. Рæвдз! Уæдæ 
уый цавæр сым-сым у? Иугæр чырын федде, уæд бар сæхи, 
æппындæр æй мауал баныгæнæнт. Дæ машинæ цæхгæр разил 
æмæ дыккаг мард ласынмæ — размæ! Дыккаг мард — уый 
йæхи у, Махары. Уый Махары тыххæй амæлы, йæ ныгæнын 
уыцы бонмæ Махары тыххæй æрцæуы. Æмæ йын Махар 
фæзæгъы: «Бузныг. Бузныг». Йæхинымæр. Дыккаг зиан ала- 
сынмæ куы фæтагъд кæны, уæд æлвæст хъандзалы хуызæн 
вæййы, цалынмæ мард уæлмæрдыл сæмбæлы, уæдмæ — иф- 
тыгъд. Уæддæр йæхиуыл фæхæцы, йæхицæн æнæууылд, 
æнæджелбетт сныхас кæныны бар никæдма радта. Мæрдджын, 
мæнæ чи срæмудздзæн, ахæм гранаты хуызæн у, æмæ йæм 
арæхстджын къухтæй æвналын хъæуы. 
Махары фæрцы мард аласынц ссæдз, дæс æмæ ссæдз ми- 
нуты раздæр. Æмæ уый æвзæр у? Хатт та ноджы фылдæр 
рæстæг дæр сфæстауæрц кæны. Дыккаг рейс — уæд, мæрд- 
джынты куыд фæнда, афтæ, уæд рæстæг йæхи бар вæййы, 
уæд нал фæтагъд кæны. Дыккаг рейсæн æхца фылдæр фыст 
цæуы. Алцыдæр туджы аргъ ссис æмæ... Махар цы капеччы- 
тæ райсы, уыдон се ’ппæт йæхи дзыпмæ нæ цæуынц. Сæмæн 
куы нæ сæрдай, уæд хъист кæны. Уæдæ машинæ цыфæнды 
ног куы уа, уæддæр æм зилын хъæуы. Æмæ дын лæвар чи цы 
ратдзæн? Чысыл цыдæр хай, æмæ, кæд æртæ сомы у, уæд ын 
дыууæ туманы бафид. Дуне бабын, зæххыл ницыуал ис. Хуы- 
цау хорз, æмæ Махарæн бирæ зонгæтæ и æмæ йæ цы хъæуы, 
уый кæдфæнды дæр ссардзæн, иу ран куы нæ уа, уæддæр 
иннæ ран уыдзæн, фæндзæм ран разындзæн. Стæй, æхца дæм 
куы уа, уæд маргъы æхсыр дæр ссардзынæ. 
Нæ! Нæ! Махары куыст æнцон у, зæгъгæ, чи хъуыды кæны, 
уый тынг рæдийы. Шахтæйы нæ кусы, «Электроцинчы», адæй- 
маджы уд æмæ буар грамгай кæм тайы, ай-гъайдæр, алы бон 

Даргъ фæззыгон фæндаг 279 
уырдæм нæ тагъд кæны, фæлæ... Æмæ цæмæн хъуамæ уым 
куса? Уым чи кусы, уыдон уым исчи бæтгæ бакодта? Æндæр 
ранмæ раивæнт. Зæгъæм, мæнæ Махар дæр дыккаг рейсмæ 
æтагъд кæны æмæ йын уый искæйы аххос у? Йæхицæн 
æкусы. Уырыссæгтæ зианы рæстæг цæттæдæр вæййынц, 
гæнæн æмæ амал уæвгæйæ фыццаг уыдонæн фæласы. Марды 
цур радзурдзæн дыууæ, фылдæр — æртæ адæймаджы, æмæ 
ахицæн. Ноджы даргъ ныхас нæ кæнынц, цыбыр æмæ бæл- 
вырд. Уыдонмæ кæнгæ митæ къаддæр и. Раздæр бæлвырд 
баныхас кæн, уæд бон сæрибарæй дыууæ зианы ласæн и уæл- 
мæрдмæ. Уæд та Махар йæ автобус арендæйы райсид? Ко- 
оператив сараз, уæд та куыд уаид? Уадындзæй кæуджытæ 
цалдæр кооперативы сарæзтой æмæ, бæзгæ цæмæн кæнынц, 
фæлæ се ’хца кусынц. Цыдæр расыггæнджытæ, цыдæр æнæ- 
хæдзæрттæ, чи фæхауæццаг, ахæм музыканттæ, æмæ лæвар 
æхца ссивынц. Махар уыдоны йæ зианмæ æмгæрон дæр не 
’рбауадзид. Фæлæ музыканттæ нæ фаг кæны, æмæ сæ адæм 
цингæнгæ аскъæфынц. 
Нæ! Махары иу арендæ æмæ иу кооператив дæр нæ хъæуы. 
— Æртæ азы дæргъы Дзибус институты цы бавзæрста, дæ 
балгъитæг уый бавзарæд. Алы æмбырды дæр йæ ныхмæ мачи 
радзырдтаид, уый гæнæн нæ уыд, æвæццæгæн-иу сусæгæй 
йæ ныхмæ арæзт уыдысты. Фæстаг аз дзы бынтондæр сæ 
ныхтæ ныссагътой. Студенттæ цалдæрæй ректормæ курдиат 
ныффыстой... 
— Ахæм адæмтæ ис, æмæ, сæ ныхмæлæууæгыл фæуæлахи- 
зы тыххæй алцыдæр бакæндзысты, æлгъ нæ зонынц. 
— Дыууæ боксеры ринджы куы сæмбæлынц, уæд ма уыдо- 
нæн дæр кæмдæрты цæвыны бар нæй, рингæн дæр ма йæхи 
сæрмагонд закъонтæ и. 
— Суанг хæсты дæр дунеон бадзырдтæм гæсгæ цыдæр хæ- 
цæнгæрзтæй пайда кæныны бар нæй. 
— Æрмæстдæр махмæ ис ахæм бартæ æмæ фадæттæ æмæ, 
цыфæнды хæцæнгарзæй дæр спайда кæн, уæддæр дæ ныхмæ- 
лæууæгыл фæуæлахиз у. 
— Студенттæ стыр хъуыддагхуызæй ныффыстой, акæса, 
Дзибусы лекцитæ сын ницы пайда сты, йæхæдæг ницы зоны, 
афтæмæй студенттæй агуры арф зонындзинæдтæ. Йæ лекци- 
ты сусæгæй-æргомæй дзуры хицауад æмæ партийы полити- 
кæйы ныхмæ, цъыфкалæн кæны советон æхсæнадыл, советон 
цардарæзтыл. — Æрыгон лæппуты æмæ чызджыты сæртæ дæр 
ма разилын кодтой. Уымæ æрхау æмæ де студенттæй дæхи- 
цæн хæцæнгарз сараз! Худинаг! 
— Дзибус уыйразмæ дæр æмбæрста: институты йæ кусын 
нæ бауадздзысты, фæлæ студентты фыстæг... уый йын æгæр 

280 
Агънаты Гæстæн 
уæззау цæф уыди. Йæхимæ ныхъхъуыста, ныхас дзы нал хауд. 
Чи зоны, йæхимидæг уæд скарста: институты нал бакусдзæн, 
йæ къах дæр дзы нал уыдзæн. Куы рацыд, уæд мæнæй æх- 
сызгондæр никæмæн уыд. Нал æй æууæрддзысты, нал æй ра- 
тон-батон кæндзысты, сулæфдзæн. Куыстытæ алы ран — бирæ, 
кæд дæ фæнды, уæд скъоламæ бацу, кæд дæ фæнды,— завод- 
мæ, фабрикмæ. Æнцад дæхицæн кус. Уыцы бон ме уæхскæй 
ахауд уæззау уаргъ. Дзибус фондз боны фæстæ кусын рай- 
дыдта заводы, хуымæтæджы кусæгæй. 
— Институтæй рацыд æмæ заводы кусын райдыдта, уый 
куы фехъуыстон, уæд мæ зæрдæ цыппар цыппæрæм хайы 
куыд нæ фæци! О ме ’фсымæр, куыд дæ бабын кодтой, куыд! 
— Æз та уæд æртæ чъирийы скодтон. Æппынфæстаг, цар- 
дæй зынаргъдæр ницы ис æмæ æгайтма уыцы зындонæй ра- 
ирвæзт. 
— Цыма ам дæр æмæ Мæскуыйы дæр уый тыххæй фæ- 
ахуыр кодта, æмæ заводы куса? 
— Ныхас нæ, фæлæ цæстæнгасæй дæр, йæ ног куыст йæ 
зæрдæмæ нæ цæуы, уый никæд бамбарын кодта. Фæлæ йæ æз 
уæддæр æнкъардтон: йæ хъуыдытæ институты уыдысты, сту- 
денттимæ. Æмæ, хъæуа-нæ хъæуа, уæддæр та-иу институтмæ 
рахызтæн, кусæг дзы куыд нæ ис, ахуыр кæнын кæй никæй- 
уал фæнды, алцыдæр хион æмæ æхцайæ аразгæ кæй ссис. Цы 
гæнæн æмæ амал уыд, уымæй йын институт æнад кодтон. 
Афтæмæй-иу иунæгæй куы аззадтæн, уæд мæ цæссыгтæ нал 
урæдтон. Цæмæн фæхауæггаг Дзибус йæ уарзон куыстæй? 
— Мæ бон бакæла, уыцы рæстæг æз дæр мæхицæн бынат 
нал ардтон. Рæстдзинад афтæ зынаргъ у, уый уæдмæ не ’мбæрс- 
тон. 
— Астæуккаг скъола сыгъзæрин майданимæ каст чи фæци, 
сырх диплом чи райста, аспирантурæйы дæнцæгæн кæй хас- 
той, зындгонд ахуыргæндтæ кæмæй æппæлыдысты, уый нæ 
гæмхæрд институты не сбæззыд. 
— Уым ахæм нæ хъуыд, уым сæхи хуызæн хъуыди. 
— Фылдæр адæмы хуызæн куы нæ уай, уæд дыл бассæнд- 
дзысты. Уыдон давынц, уæд ды дæр дав, уыдон цæстфæлда- 
хæн митæ кæнынц, уæд ды дæр хъуамæ се ’мхуызон уай, 
науæд дын се ’хсæн бынат нæй. 
— Æнæхъæн коллектив хъуамæ иу джиппы уагъды хуызæн 
куыд уа? 
— Æнæхъæн коллектив нæ, фæлæ æнæхъæн бæстæйы адæ- 
мæн дæр уæвæн ис, æмæ иу джиппы уагъды хуызæн суой. 
— Уæддæр ма Дзибус йæ цоты царды фæндагыл кæй са- 
рæзта. • 
— Дæ-дæ-дæй, Чермен æмæ йæ Фаризæт афтæмæй куы 
феной... 

Даргъ фæззыгон фæндаг 
281 
— Дæхиуыл фæхæц, мæгуыр — амæлæг, æгас чи у, уыдон 
истытæ кæндзысты. 
— Дзибус фæстæмæ институты кусын куы райдыдта, кафед- 
рæйы разамонæгæй йæ куы сæвæрдтой, уæддæр нæ фендæр- 
хуызон. Фынддæс, ссæдз азы размæ куыддæриддæр уыди, уæд 
дæр афтæ — æнæраст хъуыддаг нæ быхста. Уый бынаты æн- 
дæр исчи йæ къух ауыгътаид, уый иннæ адæмæй фылдæр 
хъæуы, йæхи цæуыл тухæнæй мары? Цы æууæрстыты бахау- 
ди, уыдон ын фаг не сты? 
— Уый цы уавæрты бахауд, дæ фыдгул уыцы уавæрты 
бахауæд, уæддæр читт никæд бакуымдта. 
— Фарон æм бацыдтæн, зæгъын, нæ кæстæр чызджы уæ 
институтмæ бацæуын фæнды. Уый бахудт æмæ загъта: «Йæ 
гæххæттытæ æрбадæттæд». «Йæ гæххæттытæ бадæтдзæн, 
фæлæ...»>Уый мæм æрбакаст, ома, ды дæр мæ нæма зоныс, 
бахудт, йæ къух мын ме уæхскыл æрæвæрдта: «Нырма рæс- 
тæг ис æмæ йæхи хуыздæр бацæттæ кæнæд. Уый дын ме 
’ххуыс. Хæрам мæм кæныс?» «Нæ». Æмæ йæм æцæгдæр цæ- 
мæн хъуамæ хæрам кæнон? 
— Цалынмæ йæ хæстæджытæ æмæ зонгæтæ нæ базыдтой, 
уæдмæ йыл сæ зæрдæ худт. 
— Æмæ йæхи цоты тыххæй иу къахдзæф куы нæ акодта, иу 
ныхас куы никæмæн загъта. 
— Чермен дæс къласы каст куы фæци, уæд нæ бахауд. 
Æфсадæй... Æфсадæй нæ, фæлæ хæстæй, уыцы æнамонд Аф- 
ганистанæй куы ссыд, уæддæр фыццаг аз нæ бахауд. Дзибус 
йæ фæстæ нæ акаст. Уæдæ Фаризæт та, мæгуыр, дыууæ азы 
институтмæ фæлварæнтæ лæвæрдта. 
Махар йæ мидбылты бахудт: ацы адæм цымæ кæм цардыс- 
ты? Ацы зæххыл æви мæйыл? Æви суанг ацы ран дæр кæ- 
рæдзийы сайынц, кæрæдзийы цæстмæ кæнынц ахæм мæнг 
ныхас? Дзибус ма — гъа, уый сæхæдæг дæр æнахуыр адæй- 
маг хонынц. Æмæ цы у æнахуыр адæймаг? Иннæ адæмæй чи 
хицæн кæны, ахæм адæймаг. Цæмæй? Гъе, гъеуый у сæйраг- 
дæр. Дзибусæн адæмы æмрæнхъ йæ бон цæуын нæ уыд, æмæ 
дзы адон та хъæбатыр аразынц. Йæхи нæ, фæлæ ма йæ би- 
нонты дæр фенамонд кодта. Йæ зонд йæ бынаты кæмæн и, 
адæмы хъæр чи ’мбары, уый, йæ хъæбул институтмæ бахауа, 
уый тыххæй куыд нæ фезмæлдзæн? Ау, кæм куыста, уым ын 
иу зонгæ нæ уыд? Иу ахæм зонгæ, йæ цоты йын институтмæ 
чи бакодтаид? Кæд ын дзы ахæм адæймаг нæ уыд, уæд йæхæ- 
дæг нæ бæззыд, уæд худ дзæгъæлы хаста. 
Кæд, мыййаг, йæ лæппу æмæ йæ чызг йæхицæй не сты 
æмæ сыл уымæн стырзæрдæ уыд? Цы? Алцæмæн дæр уæвæн 
и. Йе ’фсин ма ныр дæр дзæбæх, хæрзконд у, цæстæнгас 
йæхимæ здахы. Цæй, уый фæрссаг хъуыды у. Кæд Дзибус 

282 
Агънаты Гæстæн 
æцæг лæг уыди, йæ чызг æмæ йæ фыртæн æцæг фыд, уæд 
уыдон скъолаты фæстæ институтмæ ма бакæн, уый сæрмæ 
’рхæссинаг нæу. Махарыл ма схъæрзæд, фæлæ уый род у, 
сымсымгæнаг род. Дæ алыварсмæ акæс, чысыл цардыл ахъуы- 
ды кæн. Хуыцау адæймагæн сæр рæсугъды тыххæй нæ радта. 
Махар иу хъуыддаг хорз зоны: институттæм сабиты сæ зо- 
нындзинæдты тыххæй нæ, фæлæ, æхца чи куыд бакалы, кæ- 
уыл куыд фæхæцæг и, уымæ гæсгæ исынц. Къæркъæргæнаг 
сырх-цъæх æхцатæ цас фылдæр бакалай, афтæ дæ чызг кæнæ 
дæ фырты фæндаг институтмæ — æнцондæр, лæгъздæр, афтæ 
сын институты уæрæх дуæрттæ парахатдæр байгом уыдзыс- 
ты, сæ къах никæм бакъуырдзысты, сæ размæ сырх цырагъ 
никæм ссудздзæн, æрмæстдæр — цъæх! 
Ныртæккæ зонындзинæдтæ никæй хъæуынц. Æхца! Æхца! 
Æхца! Махарæн йæ фырт — рæстæмбис скъоладзау, фæлæ 
чызгæй зæрдæрухс уыди. «Æртæ» никуы райста, фылдæр — 
«фондзтæ». Чысылæй фæстæмæ дæр йæ зæрдæ юридикон фа- 
культетмæ æхсайдта. Æмæ цы кæны? Чысыл дзы истæмæ арæхс 
æмæ тынг хорз цæрдзынæ, æхца йæхæдæг дæ дзыпмæ цæу- 
дзæн. Бæстæ фыдгæнджытæ æмæ цæстфæлдахджытæй бай- 
дзаг, куыст бирæ. Искæд уый уыд, æмæ, фæсарæнтæм сусæ- 
гæй танктæ уæй кæн! Тагъд паддзахад æнæхъæнæй дæр ауæй 
кæндзысты. 
Адæм, цы сын пайдадæр у, уый уайтагъд базонынц. Уæдæ 
цæмæ гуылф кæнынц юридикон факультетмæ? Сæ цотæн уыр- 
дæм бацæуын сæ зæрды кæрон дæр нæ вæййы, ныййарджытæ 
сæ уæддæр уырдæм баппарынц. Раст зæгъын хъæуы, уый- 
размæ уал æхцайы дзæкъултæ баппарынц. 
Махары чызджы тæрхонгæнæг суæвын гыццылæй фæстæ- 
мæ фæндыд. Стæй, хорз, пайдайаг куыст у. Ды æхсыры цады 
дæхи куы найай, уæд дзы иннæмæ аназынмæ иу агуывзæ куы 
æрхауа, уæд цас диссаг у. Ды кæд шампайнаг донæн нуазыс, 
уæд иннæйы къуымæл нуазын уæддæр бауадз, уый дæр дæу 
хуызæн адæймаг у. 
Махары чызг цæуыннæ хъуамæ бацæуа юридикон факуль- 
тетмæ? 
Ахæм стъæлф нæй, фæндаг кæдæм нæ цæуы, æмæ иу æмæ 
дыууæ нæ, фæлæ йæм цæуы сæдæ æмæ сæдæгай фæндæгтæ. 
Æрмæст æм сæ иу фæндаг у цыбырдæр, æрмæст сæ иу цæуы 
комкоммæ. Махар хъуамæ, юридикон факультеты чи кусы, 
хъуыддаг кæмæй аразгæ у, уыдонмæ фæндаг ссара. Уыцы 
къæркъæргæнаг гæххæттытæм æгæрон тых и, сæ ныхмæ ницы 
лæууы, цыфæнды дуар дæр байгом кæндзысты. Æмæ æхца 
ссардта ахæм адæймаджы. Ахуыргæнæг дæр æмæ Махар дæр 
сæ фембæлды нысан æмбæрстой, уæддæр ахуыргæнæг цыдæр 

Даргъ фæззыгон фæндаг 
283 
дæлгоммæ, цыдæр фæсномыг ныхас кодта. Ноджы ма — хион, 
æмæ куыддæр ныттæстытæ, ныггæлиртæ. Æргом дæ ныхас 
зæгъ æмæ ахицæн. Махар бæлвырддзинад уарзы. Æнæмбар- 
гæ, æдылы хуызы йе ’хца цæмæн акала? Мин нæ, фæлæ 
фондз туманы куы сфæстауæрц кæна, уæддæр пайда у. Ахуыр- 
гæнæг — йæ дард хион æм æрбакаст æмæ загъта: 
— Æз ме ’мбæлттæн афтæ куы зæгъон: уыцы чызгæн бах- 
хуыс кæнут, куыд бахауа, ахæм бæрæггæнæнтæ йын сæвæ- 
рут, уæд æнæмæнг афтæ ахъуыды кæндзысты: æз дæуæй æхца 
райстон. 
Махар йе ’рвады хорз æмбæрста. Æцæгдæр, ныр æнæ ’хца 
къахдзæф дæр ничиуал кæны. Фæлæ уæддæр йæхи афтæ æв- 
дыста, цыма дзы уый капекк дæр нæ хъæуы. Æ, гæды рувас, 
æхца йæ нæ хъæуы! Æмæ уæдæ кæд æхца нæ исы, фæрсыр- 
^ыгæй йæм не ’рбахауы, уæд йæ фатер цæхæр цæмæй калы? 
Иæ мыздæй? Хурытынхуыз «Жигули», мæйæ мæймæ цы æхца 
исы, уымæй балхæдта? Йæ мыздæй æрмæстдæр искуы иуы 
бон у машинæ балхæнын. 
— Мæн ницы хъæуы, фæлæ... 
— Дæу ницы хъæуы, фæлæ кæйдæрты хъæуы. Æмæ нæ 
ныхас æргомдæр кæнæм. Цас?— бафарста йæ Махар, уымæн 
æмæ бирæ раууил-баууил нæ уарзы.— Ацы сывæллоны тых- 
хæй цыдæр капеччытæ фембырд кодтам æмæ сæ нæ бавгъау 
кæндзыстæм. 
Дард хион-ахуыргæнæг бахудт: 
— Цыдæр капеччытæй хъуыддæгтæ аразæн нал и, цыдæр 
капеччытæй хъуыддæгтæ куы арæзтой, уыцы рæстæджытæ 
ацыдысты. 
Уый дын бæлвырддæр ныхас. Махар йæхимæ ныхъхъуыс- 
та: йæ дард хæстæг-ахуыргæнæг капеччытæ цы хоны? 
— Æргомдæр дзур. Цас хъæуы? 
— Алы факультетмæ бацæуынæн дæр йæхи аргъ и. Æппæ- 
ты зынаргъдæр у юридикон факультет. 
— Зонын æй. 
— Дæс æмæ ссæдз мины,— йæ цæст дæр нæ фæныкъуылд- 
та, афтæмæй загъта Махары хæстæг. Махар æдзæмæй лæу- 
уыд. Æхца кæй исынц, уый зыдта. Сæ дзыппыты уæззау гу- 
цъулатæ кæй ауадзынц, уый дæр зыдта, фæлæ уыйбæрц!.. 
— Æгæр бирæ у. Æгæр зынаргъ у. 
— Уый,— йæхи ныммæгуырхуыз кодта ахуыргæнæг, йæ 
уæхсчытæ кæрæдзимæ ’рбалхъывта...— Ахæм аргъ и, дæуæн 
æй асламдæр ничи фæкæндзæн. 
Махар, гæнæн нал и, уæд ма ссæдз мины раттид, фæлæ 
уыйбæрц æхца? Дæс æмæ ссæдз мины! Кæд дзы йæ хæстæг 
хынджылæг кæны? Æмæ та Махар бафарста: 
— Æцæг зæгъыс? Аппарæн дзы нæй? 

284 
Агънаты Гæстæн 
— Уыцы аргъ мæнæй аразгæ нæу. 
Уыцы рæстæг Махармæ афтæ фæкаст, цыма базары сæу- 
дæджергæнджытимæ ныхас кæны. Цыдæр æлхæны æмæ сæ 
ныхас кæрæдзиуыл нæ бады, нæ фидауынц. Махар аргъ дæ- 
лæмæ ’ппары, куыд асламдæр ын рауайа, ууыл архайы, уæй- 
гæнæг та читт нæ комы, ныддур. Цæмæ ’рхаудыстæм, цæ? 
Фынддæс, дæс æмæ ссæдз азы размæ уый æнхъæл чи уыд, 
æмæ дипломтæ афтæмæй исдзыстæм! Сталины рæстæджы ма 
исчи афтæ бакодтаид! Уæд ма скъоламæ цæмæн цæуынц саби- 
тæ? Ау, зонындзинæдты сæр дзы æппын нал хъæуы? Уыдон 
нымады нал цæуынц? Тагъд уымæ æрцæудзыстæм, æмæ, æхца 
кæмæ и, уыдонæн сæ æдылы, сæ зондхъуаг цот дæр диплом- 
джынтæй агæпп кæндзысты æмæ нæ хицæуттæ, нæ разамон- 
джытæ суыдзысты. 
Уыцы бонты Махар ахæм хатдзæгмæ æрцыд: фæлварæн- 
тæ, ахуыр кæнынмæ чи фæцæуы, уыдонæн нæ фæкæнынц, 
фæлæ сæ ныййарджытæн. 
— Уæдæ йын фæкъаддæргæнæн нæй? 
— Нæй,— Махары хæстæг-ахуыргæнæджы ныхас уыди 
цæхгæр. 
— Махмæ ахæм æхцатæ нæй,— загъта Махар æмæ разылд. 
Уыцы уысм ын йæ хæстæг ахæм æнæуынон уыд, æмæ диссаг! 
Сайгæ йæ кæны, ай-гъайдæр, æхца йæм бахаудзæн, фæлæ 
йæм куыд фылдæр бахауа, ууыл архайы, æндæр уыйбæрц: 
фондз æмæ ссæдз мины дæр ма зæгъ, фæлæ дæс æмæ ссæдз 
мины! Æмæ Махар æцæг аргъ базондзæн, Махар, æнцонæй 
кæй афæливай, ахæм нæу. 
Æмæ та ног фæлтæрæн скодта, æууæнкджын адæймаг ссард- 
та. Æмæ æрвдзæфау куыннæ фæци! Раст загъта йæ хæстæг. 
Дæс æмæ ссæдз мины. Капекк къаддæр дæр нæ! 
— Махмæ ахæм æхцатæ нæй. 
— Уæдæ дын мæ бон баххуыс кæнын ницæмæй у,— загъта 
Махары ног зонгæ, æмæ ахицæн сты. Чи зоны, æцæгдæр йæ 
бон ницы уыд. Аргъ аргъ у. Уыцы аргъ уый нæ сæвæрдта. 
Сæкæры килограммæн аргъ ис? Ис! Дзулæн аргъ ис? Ис! 
Бензины литрæн аргъ ис? Афтæ институтмæ бацæуынæн дæр. 
Уæддæр чызг дурсæттæгау ныллæууыд: юридикон факуль- 
тетмæ цæуы, йæ гæххæттытæ уырдæм дæтты. Æвзонгтуг, æмæ 
стъæлфыд, йе ’взонг туг æй уæлæрвты хаста. Махар æмæ йе 
’фсин æмбæрстой: уыцы факультетмæ ницы хуызы бахаудзæн, 
уыцы факультетмæ чи бацæудзæн, хъуыддагхуызæй стъолы 
фарсмæ чи æрбаддзæн, уыдон аз, дыууæ азы размæ дæр æв- 
зæрст вæййынц, зындгонд вæййынц. Кæмæндæрты та, куы 
райгуыры, уæдæй фæстæмæ йæ бынат уым цæттæ вæййы, 
æвддæс-стдæс азы йæм æнхъæлмæ фæкæсы. 
О, сæ чызг йæ гæххæттытæ бадæтдзæн æмæ, шампайна- 

Даргъ фæззыгон фæндаг 
285 
джы къæрмæг куыд фæтæха, афтæ фæстæмæ дæр ратæхдзæн. 
Æмæ аз фесæфт. Уæд Махар æмæ йе ’фсин скарстой: цæмæй 
æвзæр у медицинон институт? Дохтыр. Бон-изæрмæ — æдас, 
уарын æмæ, адæймаджы иннæрдæм цы уазал, уымæл дымгæ 
хизы, уым куы нæ кусдзынæ, хуры зынг цæстмæ нæ къæй 
кæндзынæ. Медицинон институтмæ бацæуынмæ дæр æхца куын- 
нæ хъæуы, фæлæ дæс æмæ ссæдз мины! Аст, дæс мины — гъа. 
Æмæ уым дæ! Махар алцыдæр сбæлвырд кодта. 
Чызг куыдта, йæ цæссыгтæй йæхи æхсадта, фæлæ фæстаг- 
мæ сразы. Цы чындæуа, цард алцæмæй дæр тыхджындæр у. 
Уыцы минут университеты юридикон факультеты ахуыргæн- 
джытæй Махары цур исчи фæци, зæгъгæ,— йæ цæсгомыл ын 
бату кодтаид. Æдзæсгом æмæ чъизи адæм! Кæм и рæстдзи- 
над? Алцы нæм уæййаг цæмæн ссис? 
— Æппындæр мацæмæй тыхс,— загъта Махар йæ чызгæн.— 
Мединститут æвзæрдæр нæу.— Æмæ æвзæрдæр у? Бæгуыдæр, 
нæ. Ныр йæ чызг истæмæй фæсмон кæны? Тынг разы у. Иу 
аз ма — æмæ каст фæуыдзæн. Хуыздæр студенттæй йæ иуыл 
нымайынц. Дохтыры куыст йæ зæрдæмæ афтæ цæуын рай- 
дыдта, æмæ цыма чысылæй фæстæмæ дæр уымæ бæллыд. Чи 
зоны, аспирантурæмæ дæр бацæуа. Чысыл ыл фæхæцæг куы 
фæуаид æмæ... Хъуыддæгтæ сæхи амондзысты, æхца дæр сæм 
цыдæр капеччытæ ис. 
Дæ цот институтмæ куыд бахауой, Махармæ уый тыххæй 
стыр фæлтæрддзинад и, уыцы хъуыддаджы стыр ахуыргонд 
ссис. Институтмæ йæ фырт æмæ йæ чызг нæ, фæлæ йæхæдæг 
цыд, фæлварæнтæ йæхæдæг лæвæрдта. Иуырдыгæй — дугъ, 
аннæрдæм — гæпп, æхсæв ыл хуыссæг нал хæцыд. Смæллæг- 
иу. Фидар ныхас-иу бакодтой. Æхца-иу капеччы онг ныма- 
дæй радта, фæлæ уæддæр цалынмæ агæпп кæнай, уæдмæ агæпп 
кодтон ма зæгъ. Цалынмæ дæ чызг кæнæ дæ фырты, фæлва- 
рæнтæ æнтыстджынæй чи радта æмæ институтмæ чи бахауд, 
уыдоны номхыгъды нæ фенай, уæдмæ мацы дзур. Хæст æмæ 
хæст. 
Уæрæсейы, дам, уæлдæр скъолатæм æнцондæр бахауæн у. 
Уым дæр æхца куыд нæ хъæуы, фæлæ къаддæр. Æмæ Махар 
æмæ йе ’фсин афæнд кодтой: уæд та сæ цоты Уæрæсемæ ала- 
сиккой. Фæлæ уайтагъд сæ хъуыды аивтой. Дард, æцæгæлон 
адæмы æхсæн куыд уыдзысты, цы уыдзысты. Цы фæндæгтыл 
ацæудзысты? Ам сæ цуры сты, сæ ацыд дæр æмæ сын се 
’рбацыд дæр зонынц, сæ рохтæ сын уæгъд нæ уадзынц... 
Адæймаг, йæхæдæг дæр æй не ’мбары, афтæмæй цæры 
кæстæрты тыххæй. Уыдонæй амондджын фæдæ, уæд уый кæ- 
уылты амонд у! Æмæ Махар ницæуыл тыхсы. Фырт дæр æмæ 
чызг дæр ахуыры сæ фæндаг ссардтой. Лæппу ацы аз каст 
фæуыдзæн æмæ йæ бынат — конд. Кооператив «Хæххон ди- 

286 
Агънаты Гæстæн 
динæджы» уал бухгалтерæй райдайдзæн, стæй та бон цæуы 
æмæ фарн йемæ хæссы. Куыстытæ ма йын иу-дыууæ раны 
дæр ис, фæлæ сæ зæрдæ нæ рухс кæны. Нæ рæстæджы дыу- 
уæсæдæ, суанг æртæсæдæ сомы дæр цы сты? Лæджы ном чи 
хæссы, йæ сæрыл худ чи ныккæны, уымæн дыууæсæдæ сомы 
мызд исын худинаг у. Уыцы капеччытæй бинонтæ нæ, фæлæ 
дæхи дæр нæ фæдардзынæ, цай æмæ дын дзулæн дæр не сфаг 
уыдзысты. Лæппуйы та бинонты хъуыддаг хъæуы, райсом куы 
нæ уа, уæддæр ыл иннæбон царды уæз æрæнцайдзæн, æмæ 
йæм хъуамæ цæттæ уа. Цалынмæ Махары цæст æрттива, уæд- 
мæ йæ бинонты цудын нæ бауадздзæн, фæлæ фидæныл хъуы- 
ды хъæуы. Цæттæтæ æнцон акалæн сты, капеккыл капекк куы 
нæ æфта, уæд райсом гаффутт дæ, дæ хæдзары дымгæ къуыв- 
витт кæндзæн. Æмæ ныр, табу Хуыцауæн, хæдзардзин у, хи- 
уылхæст, царды æцæгдзинад хорз æмбары. Уынгты æмæ 
подъездты гитарæтæ æмæ магнитофонтимæ цы лæппутæ ра- 
хау-бахау кæны, æхсæв-бонмæ мартъийы гæдытау чи ниуы, 
уыдонæй нæу. Фырт дæр Махарæн йæхи хуызæн — бонзон- 
гæ, æнæцъист, уæлæрвты нæ тæхы. Чысылæй фæстæмæ дæр 
æмбаргæ рахаста. Фатеры искæм уæлдай рухс судзы, уæд-иу 
æй æппæты фыццаг чи бафиппайдта, уый — лæппу. Бандон- 
иу нæма фæрæзта, фæлæ-иу æй уæддæр йæ фæстæ рахæр- 
хæр кодта, мæнæ цырагъ ахуыссын кæна. Дуканимæ йæ ар- 
выстай, уæд æм дæ зæрдæ ма ’хсайæд. Цас æй бафидын хъæуы, 
уый йын нымад, капеччы онг. Сайын никæд бакуымдта. Алы 
адæймаг дæр, уæлдайдæр æрыгон — цæуыннæ хъуамæ дара 
рæсугъд, аив дарæс? Фæлæ иуæй-иу æрыгон лæппуты æмæ 
чызджыты дзаумайы мæт йеддæмæ ницы ис, сæ цæстытæ ра- 
гъæныл баззайынц. Махары цот уыдонæй не сты. Хуыцауыс- 
тæн, Махары фырт уыцы наркомантæ, уыцы дзыпкъахджы- 
тæ, уыцы расыггæнджытимæ сæмдзæхдон, уыдонæй фæци, 
зæгъгæ, йæхæдæг æй ахæстонмæ батардтаид. Алы боны мас- 
ты бæсты иу бон дæхицæн смаст кæн æмæ фæци. Фырт дын 
уыди æмæ нал и. Амард. æппынфæстаг, ацæуæд ацы горæ- 
тæй, кæм æй фæнды, уым йæхицæн цæрæд. 
Хорз цот ис Махарæн, йæ зæрдæ сæм не ’хсайы. Ныр 
хъомыл сты, чындздзон чызг æмæ усгур лæппу, æмæ сæ суанг 
ныр дæр алы изæр дæр ма бафæрса: куыд, цы, кæд дзы исчи 
афонæй фæстæдæр афæстиат, уæд цæмæн æмæ афтæ дард- 
дæр. Æнæ уый бафæрсгæ иу къахдзæф дæр нæ акæндзысты. 
Изæрыгон театр кæнæ киномæ цæуынц, уæд сæ хъуамæ мад 
æмæ фыд зоной. Æмæ афтæ алцыдæр. 
Лæппу куы фæхъæддых уа, уæд исты кооператив саразын 
хъæудзæн, цард уыцырдæм цæуы. Фыццаг уал цæмæй баз- 
мæлой, уый тыххæй сæм цыдæр капеччытæ ис, æхца хъуамæ 
зилдух кæна, æхца хъуамæ æхца куса, науæд мард у... 

Даргъ фæззыгон фæндаг 
287 
— Дзибус заводы кусгæйæ дæр чингуытæй нæ фæхицæн. 
Куы иу чиныг агуырдта, куы иннæ, куы Мæскуымæ фыста, 
куы Ленинградмæ. Бон-иу ыл æрбацъæхтæ чингуытæ кæс- 
гæйæ. Цал æмæ цал тетрады ныффыста! 
— Цыма цалдæр азы фæстæ ногæй институты кусын рай- 
дайдзæн, уый зыдта æмæ зонындзинæдтæй йæхи ифтонг кодта. 
— Уæддæр йæ наукон, йæ иртасæн куыстытæ нæ ныууагъта. 
— Рæстдзинад æппынæдзух дæлджинæг уа, иубон ма фæ- 
уæлахиз уа, уымæн уæвæн нæй. Мæнмæ хъуыста, æз ын уæд 
иу сыф дæр кæсын нæ бауагътаин, мæ хъуыдыйæ иу хахх 
дæр нал акодтаид, иу фыстæг дæр никæдæмуал ныффыстаид. 
Фæлæ уый читт нæ куымдта: ныр та ма цæмæй тæрсы, инсти- 
тутæй йæ ратардтой, фæлæ йæ заводæй дæр ратæрдзысты? 
Æмæ йæ фыссын нæ ныууагъта. 
— Искæдæм куы ацыдаиккат, Уæрæсемæ йе Астæуккаг Ази- 
мæ, уæд дыууæ-æртæ азы фæстæ Дзибус наукæты кандидат 
нæ, фæлæ доктор уыдаид. 
— Бæргæ йын дзырдтон, фæлæ йæ къæхтæ ныссагъта: цæ- 
мæн хъуамæ ацæуа йæ райгуырæн бæстæй, йæ райгуырæн 
зæххæй. Кæйдæрты тыххæй йæ фыды артдзæстæй цæмæн 
фæхауæггаг уа. 
— Ирыстон ахæмты бирæ аныхъуырдта. 
— Ирыстон нæ, фæлæ Ирыстоны лæгхортæ. 
— Цы йæм æнхъæлмæ кæсы, уый цæмæй зыдта, æндæр... 
— Куы йæ зыдтаид, уæд дæр Ирыстонæй иу къахдзæф дæр 
нæ акодтаид. Ау, йæ фыдæлты зæххыл ын цæрыны бар нæй? 
— Дæ фыдгулмæ хицауад фæныхмæ уой. Хицауады æмæ 
Хуыцауы фыдæх æмдых сты. Æмæ Дзибус та хицауадæй кæ- 
мæндæрты сæ цæсты сындз фестад. Цытæ йын бавзарын код- 
той, цы, мæ фæрстæ йын фехæлой! 
— Афтæ йæ кæй нæ ныууадздзысты, уый мæ зæрдæ æн- 
къардта. Цыдæр æбæрæг тас мемæ æмдзу кодта. Цыдæр фыд- 
былыз нæм æнхъæлмæ кæй кæсы, уый мæ зæрдæ æнкъардта. 
Фæлæ ахæм æвирхъау ми... Хорз æмæ рæсугъддзинадæн кæ- 
рон куыд нæ и, афтæ æвзæр æмæ цъаммардзинадæн дæр. 
Уыцы Владимир Асланбекович, мауал сулæфа, йæ зындзи- 
нæдтæ уæлæуыл фæфидæд. Ноджы ма чидæртæ. Институты 
ректор. Ныр дæр ма ректор у? Фесты йæ рæстæджытæ. Уыцы 
схъæлæй-иу куы рацæйцыди, йæ къæхты бын фысы бага нæ 
асастаид. Æмæ йын йæхицæн дæр хорз фесты. Фæлæ йын 
уæддæр уый фаг нæу. Йæ доктор æмæ кандидаты нæмттæ 
йын байстой, наукон ахадындзинад сын нæй, алы рæттæй сæ 
фæфыста, зæгъгæ. Æмæ ма сæ цы кæны? Ссæдз азæй фыл- 
дæр ректорæй чи бакуыста, уый æвæрæнтæ йæ цоты цоты фаг 
æмæ уæлдайдæр уыдзысты. 
— Партийæ дæр, дам, æй раиуварс кодтой. 

288 
Агънаты Гæстæн 
— Ныр ма йæ цы иуварс кæнынц, бирæтæ дзы сæхæдæг 
куы лидзынц. Парти йæ тыхы куы уыди, уæд дзы хорз спайда 
кодта. 
— Ахсинаг уыди, бæргæ. 
— Йæ уидæгтæ, æвæццæгæн, арф ауагъта, æмæ сæ нæ 
арынц. Науæд та сæ нæ агурынц, ныртæккæ ма йæ тыхы чи 
ис, уыдонимæ баст сты. 
— Проспекты, дам, искуы иу хатт фæзыны. Йæ хъал, йæ 
сæрыстыр цыд, дам, ныр дæр нæма аивта. 
— Дæ-дæ-дæй, Дзибус... 
— Куыд æй æрцахстой, куыд æй надтой, йæ зонд йæ бына- 
ты кæмæн нæй, уыдоны рынчындонмæ йæ куыд баппæрстой, 
ууыл куы ахъуыды кæнын, уæд... 
— Дæхиуыл фæхæц. 
— Æмæ сын цы ракодта?.. 
— Адæймаджы амар, æмæ нал и. Дзибусы уд хъуамæ сыс- 
къуыдтаиккой сабыргай, хъизæмар кæнгæ, адæймаг кæй у, 
уый йæ куыд ферох уыдаид, афтæмæй. 
— Адæймаг адæймаг мауал уа, уый дæ фæнды — психрын- 
чындонмæ йæ баппар, æмæ фесæфт, удæгасæй бабын. 
— Дзибус хуыцаубоны сихорыл библиотекæйæ рацыд, афи- 
церты хæрæндонмæ фæзылд, исты акомдзаг кæнон, зæгъгæ. 
Цыдæртæ райста, æрбадти. Уыцы рæстæг йæ цуры æрлæу- 
уыд иу милиционер капитаны цины. 
— Дæ фарсмæ сбадæн и? 
— Табуафси. 
Капитан йæ хæринæгтæ: катлеттæ, къофи æмæ дзулы цып- 
пар карсты стъолыл æрæвæрдта. Дзибусмæ бакаст æмæ сбадт. 
Дзибус бынæй куыддæр стъолы къах бакъуырдта, стъол баз- 
мæлыд. Капитаны къофи фæкъул, стъолыл акалд. 
— Цæуыл бунт кæныс?! 
-Чи?Æз?! 
— Ды, уæдæ æз?— капитан фестад æмæ Дзибусы цонг ацахс- 
та. Уый дæр æй асхуыста. Уыцы уысм, зæххы скъуыдæй 
февзæрæгау, кæцæйдæр фæзындысты иу лейтенант æмæ сер- 
жант. Дзибусыл сæхи ныццавтой, йæ цæнгтæ йын ацахстой 
æмæ йын сæ фæстæмæ æрзылдтой. Тынг æнæхатыр зылд, сæ 
къæс-къæс раихъуыст. Йæ уд сцæйхауд. Фæдонзоныг. 
— Акæс-ма, уæддæр ма милицæмæ фæстæмæ лæбуры.— 
Капитан æй размæ асхуыста, сержант æмæ йæ лейтенант ахæр- 
хæр кодтой. 
— Ауадзут мæ! Цы аххосджын дæн? 
— Æмæ йæ нæ зоныс?— лейтенант æй ноджы тызмæгдæрæй 
асхуыста. Иуырдæм тъæпп, иннæрдæм дзæхст. Дзибус йæхи 
иуварс аппæрста, йæхи тыдта, куы феуæгъд уыдаид, ууыл 
архайдта, фæлæ куыннæ! «Æхсæнадон æгъдаухъахъхъæн- 

Даргъ фæззыгон фæндаг 
289 
джытæ», «рæстдзинады тырысахæсджытæ», Дзибусы хуызæн 
фыдгæнджыты ахсынмæ стыр фæлтæрддзинад кæмæ и, уыдон 
æй сæ аркъау къухтæй афтæ æрæлхъывтой, афтæ йæ æрæл- 
вæстой, æмæ йæ бон дзурын нæ, фæлæ улæфын дæр нал уыд. 
Хуыцау хорз, æмæ йæ машинæйы нæ ластой, милицæйы ха- 
йад — хæстæг, æндæр æгасæй нæ баирвæзтаид, уæнгсæстытæ 
æмæ йæ уыргæфтыд фæкодтаиккой. Цыдæр æнæуынон сын 
уыд, цыма, бирæ рæстæг æхсæв-бон кæй тыххæй нæ зыдтой, 
уый сæ къухы бафтыд, сæхи дардтой афтæ. Уæлдайдæр, ми- 
лицæйы хайады. Уынджы ма сæ, æвæццæгæн, адæмы æф- 
сарм урæдта, фæлæ уым бынтондæр сæ рохтæ суагътой. Баф- 
тыд ма сыл цалдæр лæппу æмæ лæппулæджы. Цы уыд сæ 
цуры Дзибус? Хъазæн чысыл пурти. Æмæ дзы хъазыдысты. 
Уæд, уыцы æвирхъау рæстæг, Дзибус æрцыд æнахуыр хат- 
дзæгмæ: адæммæ, æппынфæстаг, адæмы фылдæр хаймæ, ис 
æнахуыр миниуæг: адæймаг йе ’мхуызон адæймаджы куы 
ныллæг кæна, куы дзы хынджылæг кæна, æппынфæстаг, куы 
йæ нæма, йæ бон ыл куы цæуа, уæд уымæй исы стыр æхсыз- 
гондзинад. Уыцы хъуыдыйæ райгуырд ног хъуыды: кæд, 
мыййаг, алы адæймаджы дæр агрессор цæры, фыдгæнæг, фæлæ 
йæхи уромы, æмæ йын фадат куы фæвæййы, уæд йæхи рав- 
дисы. Уæдæ цæмæн афтæ æхсызгон æмæ цингæнгæ надтой 
милиционертæ Дзибусы? Æцæг фыдгæнæг æрцахстой æмæ дзы 
сæ маст истой? Нæ! Дзибус чи у, цы у, уый тынг хорз зыдтой. 
Æви цы сценари арæзт æрцыд, уым сын сæ рольтæ радих 
кодтой, уыдон сценари ныффысджыты цæстмæ хорз ахъазы- 
ныл архайдтой, сæ удтæй арт уымæн цагътой, чи зоны, афтæ 
дæр уыдаид. Фæлæ, уæддæр, куыд и уый гæнæн, æмæ адæй- 
маг дæ цуры йæ туджы мæцы, æмæ уымæй æхсызгондзинад 
исай? Куыд æнауæрдонæй йæ надтой! Цыма ерыс кодтой. Йæ 
къæхтæ йæ нал урæдтой, тыххæй-иу æй слæууын кодтой æмæ 
та къулмæ — дзæхст! Æмæ та къулыл тъæпп! Дзибус-иу ахауд, 
ницыуал æмбæрста, йæ туг йæ цæсгомыл уад. Йæ буар кæм 
нæ рыст, иу ахæм бынат дзы нал баззад. Фæстагмæ йын йæ 
рыст нал æнкъардта. Уæддæр ницы загъта. Æмæ хъуамæ цы 
загътаид? Хæрæндоны абухта, æхсæнадон æгъдау хæлдта, ми- 
лицæйы бæрнон кусæг æй сабыр кодта æмæ уымæ балæбурд- 
та, æххуысмæ йæм цы лейтенант æмæ сержант фæзындысты, 
уыдонмæ лæбурдта. Дзибус... Дзибус у æхсæнадæн тæссаг 
адæймаг æмæ дзы хъуамæ æхсæнад хъахъхъæд æрцæуа, уый 
у фыдгæнæг. Æмæ афтæ дарддæр. Æнæмæнг ахæм гæххæтты 
бын хъуамæ йæ къух бафысса. Ницы хуызы! Никæд! Фæлтау 
амæлыныл дæр разы у. Аххосджын, æнаххосæй йæ милицæ- 
мæ чи баппæрста, уырды над æй чи кæны, уыдон сты, закъо- 
ны раз дзуапп хъуамæ уыдон дæттой. 
Капитан æй йæ цуры сбадын кодта: уæдæ уыцы гæххæтты 
19 Агънаты Гæстæн 

290 
Агънаты Гæстæн 
бын йæ къух нæ фыссы? Нæ! Никæд! Цæмæй аирвæза, уымæн 
ис иу хорз амал. Йæхи психикон рынчын схонæд. Уый нæй, 
уæд фондз азы æмгъуыдмæ ахæстонмæ фæцæуы. Æмæ ма дзы 
фæстæмæ раирвæздзæн? Уым бамбийдзæн. Табуафси, бар æй 
ис. Дзибус фырмæстæй ныххудт. Хъуамæ... Хъуамæ йæхæ- 
дæг йæхи схона, йæ зонд йæ бынаты кæмæн нæй, ахæм адæй- 
маг. Фырмæстæй йæ цæстытæ доны разылдысты. Алцыдæр 
бамбæрста. Сценаримæ гæсгæ хъуамæ агæпп ласа психикон 
рынчынæй, йæ зонд йæ бынаты кæмæн нæй æмæ адæмæй 
бамбæхсын кæй хъæуы, ахæм рынчынæй. Æдылы хъуамæ 
æррадоны уа. Гъе, хаст ын æрцыд ахæм тæрхон. 
— Мæ мæгуыр æфсымæр, цы бонтæ арвыстай, цы! 
— Зонгæ-зонын дæхи сæрхъæн схон! 
— Уыцы цæфтæ, уыцы фыднады фæстæ йæ фондз æмæ 
æртиссæдз боны фæдардтой карцеры. 
— Уæдæ куыд? Уый тæссаг адæймаг уыд æхсæнадæн. 
— Баппæрстой йæ талынг, уымæл, иу ад&ймаг тыххæй 
кæм цыд, ахæм къуыммæ. Цыма гæдыйы лæппын уыд. 
— Æддæмæ раирвæзт, зæгъгæ, уæд адæмы сызмæстаид, цар- 
дыуаг аивтаид. 
— Куыд хъуамæ схуыдтаид йæхи рынчын? Ноджы, хос 
кæмæн нæй, адæймаг дзæбæх кæмæй нæ кæны, ахæм низæй? 
Æмæ сын æдзухдæр лæвæрдта уыцы иу дзуапп: «Æз рынчын 
нæ дæн. Рынчын, расты зылын чи кæны, уыдон сты». 
Милицæйы кусджытæ кæл-кæлæй худтысты. Цыма дзырд 
бакодтой, афтæ кæрæдзийы дзыхæй ныхас скъæфтой. «Рын- 
чын у», «Тынг рынчын у». «Тагъддæр йæ бынат куы ссарид». 
Æмæ цæмæй йæ бынат ссара, уый тыххæй йæм фондз æмæ 
æртиссæдз боны фæстæ дохтыр æрбахуыдтой. Рæстæмбис кары, 
бæрзонд сылгоймаг, хæрзконд. Лæмбынæг æм фæракæс-ба- 
кæс кодта, фесгæрста йæ. Йæ цæстытæ-иу дзы æнæфсæрмæй 
ныссагъта. Чысыл резинæ дзæбугæй йын йæ уæраджы чъири- 
тæ цалдæр хатты æрцавта. Дзибус йæ мидбынат хæрдмæ нæ 
фæхауд, нæ фесхъиудта. Дохтыр цалдæр хатты йæ амонæн 
æнгуылдз хæрдмæ сдардта, рахæсс-бахæсс æй кодта, Дзибусы 
цæстытæ йæ фæстæ куыд зилынц, уæгъд æй куыд нæ уадзынц, 
уымæ каст. Стæй бандоныл йæхи фæстæмæ ауагъта, цыдæр 
уысм аджих. Уыйфæстæ, цыма йæ фынæйæ райхъал, Дзибу- 
сы фыццаг хатт уыны, афтæ та йыл йæ цæстытæ цымыдисæй, 
джигулгæнæгау, æрхаста, комкоммæ йæм бакаст æмæ йæ ба- 
фарста: 
— Ницæмæй тыхсыс? 
Дзибус йæ уавæр хорз æмбæрста æмæ ныхъхъус. Уæвгæ 
та йæ хъуыд йæ хъæлæсыдзаг ныхъхъæр кæнын: «Æдылы ды 
дæ!» Уыцы ныхæстæ йæ дзыхæй схаудысты, уæд йæхи бай- 

Даргъ фæззыгон фæндаг 
291 
сæфтаид, йæхæдæг йæхи, сценаримæ гæсгæ йæ кæдæм хъуа- 
мæ аласой, уырдæм аласын кодтаид. Уæддæр загъта: 
— Куыд нæ тыхсын? 
— Æмæ цæмæй тыхсыс?— дохтыры хъæлæс фæсаст, фæ- 
фæлмæн, цыма йæ цуры йæ зæрдæйæн адджын, уарзон, тынг 
кæуыл тыхсы, ахæм адæймаг бады.— Цæмæй тыхсыс? 
Дзибус æм бахудт: 
— Цæрын мæ нæ уадзынц. 
— Цæрын дæ нæ уадзынц? Æмæ чи сты? 
— Чи? Мæнæ мæ ардæм чи æрбаппæрста, уыдон. Ардæм 
кæй ныхасæй æрбахаудтæн, уыдон. 
— Æмæ уыдон чи сты? 
— Уыдон? Уыдон ды дæр хорз зоныс, алчидæр сæ хорз 
зоны. Уыдон сты нæ царды знæгтæ, рæстдзинады хурхыл- 
хæцджытæ. 
— Æмæ дæ уыдон цæрын нæ уадзынц? 
— Нæ уадзынц. 
— Дæ цард дын фехæлдтой? 
— Фехæлдтой. Æмæ æрмæст мæ цард нæ. Бирæты цард. 
Уыдон не ’хсæнады знæгтæ сты. 
Дохтыр ныхъхъус. Стъолмæ хæстæгдæр бабадт, ныггуы- 
быр æмæ хъуыддагхуызæй цыдæртæ фыста. Иуафон сыстад, 
цыма стыр куыст бакодта, афтæ йæ къæхты бынæй ныу- 
улæфыд, Дзибусы уæхскыл йæ армытъæпæн æруагъта, мили- 
цæйы кусджытæм разылд æмæ æнкъард, сагъæс хъæлæсыуа- 
гæй загъта: 
— Дзæбæхгæнинаг у. Рынчындонмæ йæ аласын хъæуы. 
Дзибус цыдæр рæстæг ницыуал уыдта, ницыуал хъуыста. 
Уыд удæгас, фæлæ удæгас нал уыд. Цæмæй тарст, уый æр- 
цыд. 
— Мах дæр афтæ хъуыды кодтам. Рынчын у,— загъта ма- 
йор.— Æмæ йæ низ, йæ диагноз... 
Дохтыр цыдæр загъта æви, цы ныффыста, уырдæм аца- 
мыдта. Дзибусы зæрдыл хорз нæ лæууыд уыцы уысм. Цы- 
фæнды дæр фæуæд, уыцы ныхæстæм æрæвронг. Æмæ бан- 
къардта: йæ буар судзы, йæ сурхид акалд. Сулæфыд. Сулæ- 
фыд æхсызгонæй, парахатæй, цыма уый размæ уæлдæф риу- 
мæ дæр æмæ риуæй хæрдмæ цыдæр нæ уагъта, улæфæнты 
цыдæр ныббадт æмæ уыцы цыдæр нал и. Дзибус дохтыр æмæ 
милицæйы кусджытыл йæ цæст ахаста: 
— Уæдæ æз рынчын дæн, психикон рынчын? 
Ничи ницы сдзырдта. Дохтыр, йæ мидбылты худгæ, мили- 
цæйы кусджытыл йæ цæстæнгас ахаста. Цыма сæм йæ цæст 
æрныкъуылдта, Дзибусмæ афтæ фæкаст. Ома, æдылыимæ 
фæнды дзурут, фæнды ма. Æмæ уыдон дæр сæ сæртæ, цыма 
сын исчи командæ скодта, афтæ разыйы æнкъуыст бакодтой. 

т 
Агънаты Гæстæн 
Уыцы иумæ. Сæ цæстæнгас — сæрыстыр, сæхицæй разы. Ай- 
гъай, сæ къухы бафтыд стыр уæлахиз, сæ разамонджытæ сын 
сæ размæ цы хæс сæвæрдтой, уый сæххæст кодтой æнтыст- 
джынæй. Уыдон уыдысты фæуæлахизуæвджытæ. 
— Дзибус чысылæй фæстæмæ дæр хиуылхæст рахаста, фæлæ 
уæд... Кæдæм бахауд, кæдæм æй баппæрстой, уый хорз æм- 
бæрста. Æмæ... Æвирхъау ми... Йæ зонд йæ бынаты кæмæн 
и, уый æдылы схон, уый йæ уæддæр кæронмæ нæма уырныдта. 
Йе ’рвонг, йæ раст, сыгъдæг зонд ын уыцы бынат нæ лæвæрдта 
æмæ цыдæр рæстæг йæхи нал баурæдта. Капитанмæ цæхгæр 
фæзылд, йæ хъуыр ын ацахста æмæ йæ ныууыгъта: 
— Куыдзы хъыбыл, кæмæй хынджылæг кæныс?! 
Уыцы æнæрхъуыды ныхас æмæ сонт миты тыххæй Дзибус 
фæстæдæр йæхи æфхæрдта. Цæмæн суагъта йæ рохтæ? Цы 
аххосджын у капитан? Цы аххосджын сты иннæ милицио- 
нертæ? Ницы. Уыдон æрмæстдæр æххæст кæнынц, цы сын 
зæгъынц, уый. Гæнæн уыди, æмæ æндæр, капитан нæ, фæлæ 
майор йе лейтенант кæнæ сержант уыдаид. Цы у æфсæддон 
лæг? Устав æххæстгæнæг, кæйдæр бардзырд æххæстгæнæг, 
цумайы лæппу. Фæлæ-иу уыцы иу рæстæг Дзибус йæхи ба- 
фарста: æфсæддон лæг, уыимæ, милицæйы чи кусы, пъагæт- 
тæ чи хæссы, уыдон се ’ппæт дæр хъуамæ фыццаджы-фыц- 
цагдæр адæймæгтæ уой. Æфсæддон дарæс скодтай, зæгъгæ, 
уæд хъуамæ роботы хуызæн уай? Нæ! Адæймаг! Æппæты ра- 
зæй адæймаг хъуамæ уай. Æппæты бæрзонддæр хъуамæ уый 
уа. Сæйраг уый у. 
Дзибус йæхи кæй нæ баурæдта, уый тыххæй йæхи æфхæр- 
дта. Капитан, Дзибус ын йæ хъуыр ацахсдзæн, къулмæ йæ 
алхъивдзæн, уый йæ фæсонæрхæджы дæр нæ уыд. Æмæ фæ- 
цудыдта, уаты къулыл бахауд, фæдыдагъ. Лейтенант фес- 
тъæлфыд æмæ йын ныккодта æрмæстдæр иунæг цæф. Йæ риу. 
Æмæ Дзибус ахауд, ницыуал базыдта. Уыцы уавæр ын цас 
ахаста, нæ зоны. Минутырдæг, минут, æртæ минуты... Куы 
ракаст, куы базмæлыд, уæд банкъардта: йæ риу судзы, у йын 
тынг зын улæфæн. Йæхиуыл схæцыд, хъуамæ сыста. Капи- 
тан æм æргуыоыр: 
— Æмæ нæма амардтæ? 
— Стæй нæ амæлдзынæн. Дæ фыдæнæн,— тыххæй загъта 
Дзибус— Æз æвдудон дæн. 
— Ха-ха-ха!— æмæ йыл капитан йæ цырыхъхъы фындзæй 
ралæууыд. Иу цæф, дыккаг, æртыккаг... Дзибус къулмæ йæхи 
нылхъывта, йæ цæнгтæй йæ сæр æмбæхста. Йæ уыргтæ йын 
ма ныккалæд, йæ сæр ын ма афадæд, æндæр... Цыдæр уысм- 
иу æм капитаны цырыхъхъы фындзы цæфтæ нал хъардтой. 
Цыдæр уысм-иу, æвæццæгæн, йæ сæры зонд æрбайсæфт. 
Сылгоймаг-дохтыр капитаныл нæ ахæцыд, уæд ма йæ фæхты 

Даргъ фæззыгон фæндаг 
т 
хойæгау цас фæхостаид, чи зоны. Æвæццæгæн, цалынмæ йæ 
уд нæ систаид, уæдмæ. Капитан Дзибусы нæмгæйæ цыдæр 
æхсызгондзинад иста. Алы цæфæн дæр ын цыма хæрзиуæг 
ратдзысты, алы цæфæн дæр-иу цыма мыд æмæ царв иумæ 
аныхъуырдта, афтæ æхсызгонæй улæфыд. 
— Фашисттæ! Милицæйы ахæмтæ ис, æмæ, цæмæй чысыл, 
иу къæпхæн фæбæрзонддæр уа, уый тыххæй йæ мады дæр 
ауæй кæндзæн. 
— Диссаг, ахæм æнæхатыр цæмæн сты? Кæм фесæфтой сæ 
адæймагдзинад? 
— Кæд сæ куыст æндæр джиппы ауадзы? 
— Се ’ппæтмæ иу цæстæй кæсын нæ хъæуы. 
— Милицæйы кусджытæ мын уæдæй фæстæмæ иууылдæр 
сæнад сты, нал сыл æууæндын. Цыма æппæты тынгдæр за- 
къон уыдон халынц, афтæ мæм кæсы... 
— Уæдæ куыд?— бафарста капитан. 
— Куыд? Нæ йæ зонут? Рынчындонмæ йæ аласут!— загъта 
дохтыр. 
— Гæххæттытæ цæттæ сты? 
— Цæттæ. 
Цыма Дзибус нæ, фæлæ æндæр кæйдæр тыххæй дзырдтой, 
сæ ныхас уыд афтæ. Уымæн æмæ Дзибус уыцы минутæй фæ- 
стæмæ, йæ зонд йæ бынаты кæмæн и, уыцы адæмæй нал уыд, 
адæмы рæнхъæй ахызт, æмæ уæд йæ цуры цыфæнды дæр 
дзур. Цавæр рынчындонмæ йæ ласынц, уый йын цы æмба- 
рын хъуыд. Зонгæ-зонын æй æппарынц æррадонмæ, фæлæ 
йæ бон ницы у. Æмæ афтæ æнæхъару кæй у, йæ бон кæй 
ницы у, уый тыххæй йæ цæстысыгтæ æрызгъæлдысты. Уыцы 
бон цы уавæры бахауд, уый-иу фæстæдæр куы æрымысыд, 
уæд æнкъард, цыма искæйы фарста, ахæм хъæлæсыуагæй-иу 
бафарста: 
— Адæймаджы ахæм уавæрмæ куыд æрæппарæн и? 
— Æвæццæгæн, зæххыл цы цæрæгойтæ ис, уыдонæй адæй- 
магæй æгъатырдæр ницы ис. 
Дзибус цæмæй тарст, уый йыл æрцыд. Уыйразмæ нæм псих- 
рынчындоны кой цæмæндæр цалдæр хатты рауад. Æвæццæ- 
гæн, цы нæм æнхъæлмæ кæсы, уый зæрдæйæ æнкъардтам. 
Цымæ уыцы сæрмагонд рынчындоны чи хуыссы, растдæр 
зæгъгæйæ та, уырдæм кæй баппарынц, уыдон се ’ппæт зонд- 
хъуаг сты? Хицауад, фервæзæм дзы, зæгъгæ, барæй уыцы 
рынчындонмæ кæй баппарын кæнынц, ахæмтæ дзы нæй? 
Иугæр адæймаг уырдæм бахауд, уæд ыл дæ къух ауигъ, уæд 
сæфт у, уæд зæгъ: адæймаг нал у. 
— Мæ мæгуыр æфсымæр Дзибус, цытæ дын бавзарын код- 
той, цы! 
— Удæгасæй йæ зындоны фæдардтой. 

294 
Агънаты Гæстæн 
— Æз йæ разы нæ уыдтæн, фæлæ уыцы бон цæмæндæр мæ 
цæстыты раз арæх сысты. Цыма йæ цуры уыдтæн, афтæ мæм 
фæкæсы. Уæд æрцыд æвирхъау хъуыддаг. Уæд бамбæрстон: 
не ’хсæнад фæрынчын, раст æмæ дзы зылын бæрæг нал и. 
Уый цавæр æхсæнад у, зылыны раст кæм хонынц, расты — 
зылын? Уый æцæгдæр у рынчын æхсæнад. Æмæ æппæты 
бæллæх уый у, æхсæнад, рынчын кæй у, уый кæй нæ зоны, 
йæхимæ æнæниз кæй кæсы. Дзибус рабадт, къулы æнцой слæу- 
уыд, зыдта йæ: ничи йæ бамбардзæн, йæ ныхас никæйы 
хъæуы, нæ фæлæ ма йæхæдæг йæхиуыл æндзары, уæддæр 
загъта: 
— Мæнæ не ’хсæнад куыд бамбыд. 
— Фехъуыстат?— капитаны цæстытæ уæрæх байгом сты, 
ферттывтой, йе ’мбæлттыл сæ цингæнгæ ахаста.— Æрмæст 
рынчын нæу, фæлæ ма советон цардарæзты знаг дæр у, ми- 
дызнаг. Ахæстонмæ æппаринаг у, бæргæ. Йæ бынат Сыбыры 
и, фæлæ... 
— Рынчындоны дæр сойтæ нæ мæрздзæн,— бахудт лейте- 
нант, æрыгон лæппу. 
— Лæвар дæ санаторимæ ’рвитæнт, æмæ дæ къæхтæ ныс- 
садз. 
Дзибус сæм хъуыста, куы ахауа, уый тæссæй къулы æнцой 
лæууыд, йæ зæнгтæ-иу фæдыдагъ сты, дзой-дзой кодта. Дæс- 
фынддæс минуты дæр нæ рацыд, афтæ тагъд æххуысы маши- 
нæ ’рбахæццæ. Рахызт дзы иу сылгоймаг æмæ дыууæ нæл- 
гоймаджы. Дзибусы уæлхъус алæууыдысты, цыма сæ каст уымæ 
уыд, æмæ сылгоймаг загъта: 
— Санаторимæ ацы дзæбæх лæджы æрвитут? — æмæ Дзи- 
бусмæ ацамыдта. 
— Уый. Хорз бынат ын равзарут. 
— Цом уæдæ, мæ хур, — сылгоймаг Дзибусмæ бахудт, цыма 
чысыл сывæллонмæ дзырдта. Æххæст ма йæм къафетт куы 
бадардтаид, мæ фæстæ рауай, зæгъгæ. 
— Æз иу къахдзæф дæр никæдæм акæндзынæн. 
Дзибус иуварс азылд, йæ цуры цы адæм лæууыд, уыдонмæ 
кæсын æй нæ фæндыд. 
— Æмæ къахæй цæмæн цæуыс? Дæлæ дæм замманай хæд- 
тулгæ æнхъæлмæ кæсы,— бахудт капитан.— Уæдæ дæу хуы- 
зæн уазæджы мах фистæгæй æрвитæм? 
— Барæвзар санаторимæ йæ æрвитæм æмæ ма бустæ кæны. 
Милицæйы кусджытæ æмæ нæ намысджын медицинæйы 
минæвæрттæ сæ зæрдæйы дзæбæхæн хъазыдысты, хынджы- 
лæг кодтой. 
’ — Æз...— Дзибус йæхимæ банкъардта цыдæр æгæрон тых, 
йæ цуры сæрыстырæй цы адæм лæууы, уыдон фæйнæрдæм 
аппæрстытæ кæндзæн, ассæнддзæн сæ æмæ — лидзгæ. Ацы 

Даргъ фæззыгон фæндаг 
295 
дунейæ хъуамæ йæ сæр фесафа. Уадз, машинæйы бынмæ 6а- 
хауæд, амæлæд. Ницыуал æй хъæуы. Æмæ размæ йæхи ап- 
пæрста... Уый... Чидæр æм йæ къах фæдардта, æмæ къæсæ- 
рыл æрхауд, размæ йæхи бахаста, йæ фарс ссыгъд. Тагъд 
æххуысы машинæйы дохтыримæ цы дыууæ лæппуйы æрба- 
цыд, уыдон ыл сæхи ныццавтой, пъолмæ йæ нылхъывтой, йæ 
цæнгтæ йын сыздыхтой. Цыдæр уысм æм афтæ фæкаст: йæ 
цæнгтæ йæхицæй нал сты, атыдтой йын сæ, ныссæстытæ сты. 
Чысыл раздæр йæхимæ цы æгæрон тых банкъардта, уымæй 
ницыуал аззад. Дыууæ лæппуйы йыл схæцыдысты æмæ йæ 
кæртмæ æппарæгау ракодтой. Дзибусæн алидзын нæ, фæлæ 
акъахдзæф дæр йæ бон нал уыд, йæ зæнгтæ йæ быны тасыдыс- 
ты. Уæддæр та йæм цыдæр рухсы тæпп ферттывта, ныр кæр- 
ты и, æддæмæ куы аирвæза, уæд адæм æрбакæлдзысты. Адæ- 
мы фарн бирæ у, гæнæн и, æмæ йæ адæм фервæзын кæной. 
Дыууæ лæппуйы йæ машинæмæ схойынц, машинæмæ йæ æп- 
парынц. 
Фæстæдæр, Дзибус зындонæй куы раирвæзт, уæд йæхиуыл 
худт: цы йæ къæхтæ ныссагъта, цы йæ гæндзæхтæ тылдта: 
æнæ аласгæ йæ кæй нæ ныууадздзысты, уый куыд нæ зыдта. 
— Уæддæр... Адæймаг диссаг у. Уæддæр ма йæм фæстаг 
уысмы онг цыдæр ныфс вæййы. 
— Дзибус машинæйы кабинæйы дуар байгомгæнæн хæцæ- 
ныл ныззæгæл, æнхъæлдæн ыл йе ’нгуылдзтæ нындæгъдыс- 
ты: нæ сын куымдта мидæмæ. Шофыр æм радзагъул ласта, 
йæ къух ын машинæйы кабинæйы дуары хæцæнæй атыдта. 
Æмæ цыма цыдæр хицау уыди, ахæм хъæлæсæй загъта: 
— Цæмæ йæм кæсут? Ам ныр уый тыххæй цас джиуæм? — 
æмæ машинæ скусын кодта. 
Дзибус æм нал фæлæууыд: 
— Æмæ дæу та цы хъуыддаг и? 
— Баппарут æй æмæ цæуæм. Цы йæм кæсут? 
Дохтыримæ цы дыууæ лæппуйы æрбацыд, уыдон ын, æвæц- 
цæгæн, тæригъæд кодтой, æндæр сын уый машинæмæ цас 
базыгъгъуытт кæнинаг уыди? Богъты хуызæн лæппутæ. Дзи- 
бус уайминут машинæйы скуыси. Æмæ хæдтулгæ размæ атын- 
дзыдта. Дзибус йæхи нылхъывта, иу ныхас дзы нал хауд. 
Æппынфæстаг, бамбæрста: йæ бон мурдæр ницы у, йæ ных- 
мæ цы тыхтæ лæууы, уыдон — хæхтæ, уый та бындзыг, ницы, 
цыдæриддæр сæ фæнда, уый йын сараздзысты æмæ уыдзысты 
раст, зылыны бынаты æдзухдæр уыдзæн уый. 
...Махар фæстæмæ фæкаст. Цæсты тигъæй йæ бæлццæт- 
тыл дзæбæх, бæстон йæ цæстæнгас ахæсса, уый фадат ын 
нæй. Ракаст Дзибусмæ. Æмæ йæ нæ ауыдта. Боныгон, уæд 
машинæ æруромид, цыма йæ цæмæдæр æркæсын хъæуы. 

1% 
Агънаты Гæстæн 
Æцæгдзинадæй та аивæй Дзибусмæ бакæсид. Ныр дæр йæ 
бон æруромын у, фæлæ... Зæгъæм, уый у? Æмæ цы? Махар 
æрыгонæй куы никæд уыд цымыдис, уæд ма дын ныр... Дзи- 
бусы машинæйы куы æвæрдтой, уæд æм цыдæр зонгæйы хуы- 
зæн фæкаст, цыдæр дызæрдыгдзинад æм февзæрд, фæлæ... 
Уый у! Махар иу хатт цы фена, уый йæ цæстыты раз баз- 
зайы. Шофырæн уый, æнæмæнг, хъæугæ миниуæг у. Иу хатт 
цы фена, уый хъуамæ мауал ферох кæна. Уыцы миниуæгæй 
хайджын нæ фæдæ, уæд хæдтулгæмæ хæстæг макæд бацу. 
Ахæм ма дын æнахуыр фембæлд уа! Æмæ цал азы фæстæ! 
Махар уый æнхъæл кæд уыд, æмæ ма Дзибусимæ сæмбæл- 
дзысты. Уæддæр афтæ мæллæг уыд. Чи зоны, ноджы мæллæг- 
дæр. Мæйæ фылдæр карцеры чи фæбадт, милицæйы кусджы- 
тæ сæхи нæмын ахуыр кæуыл кодтой, уый дывæр бохъхъыр- 
тæ куыннæ æруагътаид. Уый у! Афтæ мæллæг уыд, æмæ йе 
стджытæ зындысты, йæ сæрыхъуынтыл ын ныххæц æмæ йæ 
бауигъ, уæд æрызгъæлдаиккой. Йæ сау хъоппæг цæстытæ 
æрттывтой, иу уысм æнцой нæ зыдтой, хуыснæджыты хуы- 
зæн адæмыл зылдысты. Иу-цалдæр хатты Махарыл дæр ан- 
дзæвыдысты æмæ сæ уымæн бахъуыды кодта. Уæддæр цыдæр 
ракæнонхуыз уыдысты. Цыма адæймаджы иннæрдæм ахуынкъ 
кæнынмæ хъавыдысты. 
Уый у, Дзибус! Машинæмæ йæ цы дыууæ богъы хуызæн 
лæппуйы æппæрстой, цæмæндæр йæ цæстытæ уыдоны нæ 
ныссагъта, фæлæ Махары. Цалынмæ фæмиддуар, уæдмæ дзы 
йæ цæстытæ не суагъта, размæ йæм радзырдта: 
— Дæу та цы хъуыддаг и? 
Махар æм ницы сдзырдта. Æрмæстдæр бахудт. Æмæ уæдæ 
хъуамæ йемæ загъд систаид? Æррадонмæ кæй ласынц, уыимæ 
дзурыныл схæц, йæ цуры дæхи раст кæн. Чи зоны, ницы 
зæгъын æй хъуыд, фæлæ сæм кæдмæ кастаид, дыууæ лæп- 
пуйы нæ тагъд кодтой æмæ... 
Махар уый æнхъæл кæд уыд, æмæ, кæддæр цы лæджы 
къухт^-ат^дта машинæйы кабинæйы дуары хæцæнæй, ууыл 
ма сæмбæлдзæн. Ноджы, ахæм уавæры. Хуымæтæджы нæ 
фæзæгъынд: суанг ма хæхтæ дæр сæмбæлынц. Диссаджы фем- 
бæлд^Æиахуыр фембæлд. Ныр сын ацы фембæлд фæстаг у. 
Цымæ уæд æррадоны цас фæци Дзибус? Махар æй санатори 
хуыдта. Уæлдæр хицауадæн цы лæвар сæрмагонд санатори 
ис, ахæм. Сæ дыууæйы дæр хуымæтæджы адæмæн бынат нæ 
разындзæн. Æрмæстдæр сæрмагонд адæмæн. Махар хицауады 
санаторийы никæд куыста, фæлæ иннæйы... Табу Хуыцауæн, 
ондз мæйы дзы «баулæфыд». Æмæ йыл уыцы фондз мæйы 
ондз азы дæргъæн ныйисты. Дыууæрдæм ратæх-батæх нæ 
уарзы, куыстмæ бацыдтæ, уæд дæхи нылхъив, тыххæй дæ 
ничи бахаста, цы рагæпп-багæпп кæныс? Уæд фондз мæйы 

Даргъ фæззыгон фæндаг 
297 
тыххæй бафæрæзта. Æхца дзы хорз уыд, æндæр дзы суткæ 
дæр нæ бафæстиат уыдаид. Дæ фыдгул уыцы рынчынтæм 
фæкæсæд. Æмæ-иу сæм Махар сæрмагондæй нæ каст, фæлæ- 
иу йæ цæстытæ дæр куыд бахгæдтаид? Уыцы æрыгон рæ- 
сугъд лæппутæ æмæ чызджытæ! Саджы фисынтыл амад фæ- 
сивæд, æмæ-иу сыл зæрдæйы тугтæ ныккалдысты. Махар дох- 
тырты цалдæр хатты бафарста: æрыгæттæ рынчындонмæ арæх- 
дæр цæмæн бахауынц? Куыд ын бамбарын кодтой, афтæмæй 
æвзонг организм лæппуйы кæнæ чызджы кармæ куы фæивы, 
уæд дзы æрцæуы бирæ стыр ивддзинæдтæ, уæд адæймаджы 
удыхъæд æмæ психологи вæййынц, растдæр зæгъгæйæ та, 
уæд æрыгон адæймаг вæййы ивылд доны хуызæн. Уыцы æгæ- 
рон тыхтæ хатгай æвзонг организм нæ бауромы æмæ... 
Махар цæмæй тарст? Йæ лæппу æмæ йæ чызгæн. Æмæ сæ 
ивæн карæй куы ахызтысты, уæд сулæфыд. Арæх цæуыл 
ахъуыды кæны: алцы зонын хорз нæу, цас фылдæр зонай, 
афтæ дызæрдыг арæхдæр кæныс. Махар уыцы æнамонд рын- 
чындоны куы нæ акуыстаид, фылдæр адæм уырдæм цæмæ 
бахауынц, уый куы нæ базыдтаид, уæд йæ лæппу æмæ чыз- 
джы хъысмæтыл тыхстаид? Уæд æнцад нæ уыдаид? Дæ фыд- 
гул уыдонмæ фæкæсæд, дæ фыдгул уым бакусæд. Махарæн 
милуантæ куы дæттиккой, уæддæр дзы йæ къах нал æрæвæ- 
рид. Мидæгæй, палатæты нæ, фæлæ йæ кæрты фæцæуыс, 
уæддæр дæхи хъахъхъæн, размæ куыд кæсыс, фæстæмæ дæр 
æмæ дæ алыварсмæ дæр афтæ кæс. Демæ æмбаргæ, зондджын 
ныхас кæны, фæлæ цы минут фендæрхуызон уыдзæн, цы ми- 
нут аивдзæн, Хуыцау йæ зонæг. Чи зоны, уыцы минут йæ 
цыфыддæр знаг фестай æмæ... Хуыцау хорз, æмæ Махар 
цырддзаст у, рæвдз — хъаруйæ иу адæймагмæ дæр нæ хæлæг 
кæны, æндæр æй иу ахæм рынчын уым куыдзы мард ныккод- 
таид. Махар æнцад-æнцойæ йæхицæн фæцæйцыд. Йæ размæ 
фæци цыкурайы фæрдыджы хуызæн лæппу. Махар æм ницы 
сдзырдта, ницы йæм ацамыдта, нæ йæм бахудт. Уымæн æмæ 
зыдта: йæ зонд йæ гаччы кæмæн нæй, уымæн йæ тъæнгтæ цы 
ацæгъддзæн, марадз æмæ йæ раиртас. Фæлтау дæхи аууоны 
хуызæн дар. Уæвгæ, гæнæн и æмæ аууонмæ дæр фæхъыг уа. 
Уæд ыл уыцы лæппу йæхи цæмæ ныццавта? Цыма æрра 
куыдз уыди, афтæ йыл йæхи æрбаскъæрдта. Æмæ æрра куы- 
дзæй исты уынæр райхъуыстаид. Уымæй иу сыбыртт нæ рай- 
хъуыст. Фæстæты топпы фаты хуызæн ратахт, йæ къубал ын 
ацахста. Уайуысм йе ’ккойы февзæрд. Махар нæ фæтарст, 
цы йæ кæнын хъæуы, уый арвæрттывдау йæ сæры атахт. 
Лæппуйы уæхсчытæ ацахста, алхъывта сæ. Йæ тых, йæ хъа- 
ру цас уыд, уымæй йæ бынмæ æривæзта, уыцы иу рæстæг 
æвиппайды йæ сæр æмæ гуыр бынмæ цæхгæр фæтасын код- 
та, æмæ лæппу зæхмæ æрхауд. Йæ уæхсчытæ йын йæ уæр- 

298 
Агънаты Гæстæн 
джытæй бынмæ алхъывта, йæ бæрзæй йын æрзылдта, æмæ 
лæппу æрсабыр, æрлæмæгъ, цыма йæ уд исы. Æмæ уæд Ма- 
хар йæ риуыдзаг сулæфыд. Уыцы хъæбысхæст, æвæццæгæн, 
ахаста минут-дыууæ минуты, фæлæ йæ хид къоппæй акалд. 
Цы бафиппайдта: йæ зонд йæ бынаты кæмæн нæй, ахæм демæ 
фæхъæбысæй-хъæбысмæ, уæд æппæты тæссагдæр у фыццаг 
дыууæ-æртæ минуты. Ницæмæй дыл бацауæрддзæн, æрмæст 
уый тыххæй нæ. Махары хъуыдымæ гæсгæ, æвæццæгæн æмæ, 
буары уæнгты цыдæриддæр тых вæййы, фæстаг стъæлфы онг, 
уыдон саразы иу ранмæ, топпы нæмыг куыд иу ранмæ арæзт 
вæййы, афтæ — йе знаджы æрфæлдахынмæ. 
Уыцы цауы фæстæ Махар фидарæй скарста: ацы рынчын- 
доны нал бакусдзæн. Æмæ, æцæгдæр, уым иу бон фæуыны 
бæсты адæймаджы ницы хъæуы. Уæлдайдæр, рынчыны бы- 
наты. Уæдæ Дзибус дæр, мæгуыр, æррадонмæ бахауд, и? 
Æмæ кæд, æцæгдæр, йæ зонд йæ гаччы нæ уыд? Искуы исчи, 
æдылы кæй у, ууыл басаст? Уыдон сæхи зондджын фæхо- 
нынц. Дзибус... Махары зæрдæ дæр æм æхсайы, цыма йæ 
зонд йæхимæ нæ уыд, афтæ йæм кæсы. Донмæ фæрæтæй лæ- 
бурæн и? Дамкъа куыдз пылмæ куы хæпп-хæпп кæна, уæд 
цы уыдзæн? Махар Дзибусæн цы зоны? Иу сыхы не схъомыл 
сты, фæлæ йæ ус, йæ хо æмæ, йæ цуры цы æртæ лæджы 
бады, уыдоны ныхæстæ йæ цыдæр дызæрдыджы æфтауынц. 
Æвæццæгæн, æцæгдæр, Дзибусæн йæ зонд йæ гаччы нæ уыд. 
Фыццаг уал ахъуыды кæн: чи дæ? Дæ базыртæ цæйас сты? 
Дæ уæз цас у? Стæй уæд дзур. Рæстдзинады сæр стох кæн, 
рæстдзинады сæрвæлтау дæ гæрзтæ раифтонг кæн, уый хорз 
у. Фæлæ дæ бон исты у? Гæлæбуйы хуызæн спæр-пæр кæн 
æмæ арты цæхæры ныххау. Цы у уый? Уый адæймаджы 
зондыл дзуры? Дзибус, куыд æнæбон, æнæхъару у, уый не 
’мбæрста? Кæд æй не ’мбæрста, уæд уый цæуыл дзуры? Уасæг 
дæр ма, тохы кæимæ бацæуынмæ фæхъавы, ууыл ахъуыды 
кæны. Дзибусы сæр уасæджы зонды бæрц уæддæр нæ ахста? 
Махармæ афтæ кæсы æмæ, Дзибусыл цыдæриддæр æрцыд, 
уый йæхи аххосæй, йæхæдæг фехæлдта, йæхæдæг ныссуйтæ 
кодта йæ цард. Кæм дæ хæры? Цы гуыбынниз дæ хъæуы? 
Сабыр уæрыкк, дам, дыууæ мады бададта. Цы дын зæгъынц, 
уый кæн. Замманай пайдайаг куыст, дæхи ауадз æмæ дæхæ- 
дæг дæр æмæ дæ бинонтæ дæр цардæй исты феной. Цард зын 
у, уавæртæ нæ иу уысм дæр уæгъд нæ уадзынц, аркъауæй 
æлхъивæгау нæ алхъивынц, фæлæ дæхи царды бар ныууадз, 
æхсныф ивылд доны куы бахауа, афтæ, уый дæр раст нæу. 
Царды адæймагæн йæхицæй бирæ аразгæ у. 
Дзибусæн, цæмæй адæмы рæгъы цæуа, уымæн ын цы фа- 
дæттæ уыд, цы! Иу студенты, æрмæстдæр иу студенты, инсти- 
тутмæ баппар æмæ æхцайы бын фæдæ. Дыууæ куы баппарай, 

Даргъ фæззыгон фæндаг 
т 
æртæ, уæд та ноджы хуыздæр. Ноджы бахъав ахæммæ, бон- 
джын хæдзарæй чи у. Хуыцауыстæн, ахæмтæ ис, æмæ, йæ 
чызг кæнæ йæ лæппу институтмæ бахауæд, æндæр æй ницы 
хъæуы, йæ фæстаг хæдон дæр раласдзæн, фæстаг капеччы 
онг йе ’хца схардз кæндзæн. Æмæ сæдæгай минтæ кæмæ и, йе 
’хца цы фæуа, уый чи нæ зоны, уыдонæн фынддæс, дæс æмæ 
ссæдз мины раттын цы у? Ирæттæм дæр куыд нæ ис хъæзд- 
гуытæ, фæлæ, дам, уыцы мæхъхъæл, уыцы гуырдзы æхца нæ 
нымайынц. Науæд дын урсбазыр «Жигули» дæ хæдзармæ куы 
бакæной, уæд дын емынæ у? Фæлварæнтæ нæма райдайынц, 
афтæмæй бирæ лæппутæ æмæ чызджытæн университеты, ин- 
ститутты æмæ техникумты сæ бацыдмæ сæ бынæттæ æрбады- 
нæввонг цæттæ вæййынц. Æхца дæм и, уæд дæ фæндæгтæ 
алырдæм дæр — гом, зонд æмæ ма зонындзинæдтæм чи кæсы. 
Дзибус, æдылы Дзибус, æмæ ды уый нæ бамбæрстай, цыма 
мæйæ æрхаудтæ. Ды дæр, адæм цы кæнынц, уый кæн. Æгæр 
хæлоф дæр ма кæн, ставд стæг хъуыры ныхсы. Ехх-х, ахæм 
куысты кус æмæ дзы ма спайда кæн! Уый æцæг æдылы уыд, 
аынчындонмæ йæ раздæр аласын хъуыд, йæ бынат уым уыд. 
Иæ бинойнаг хæрзконд, хæрзуынд, фæлæ фыдхуыз. Уый цар- 
дæфсæст у, уæд цас рæсугъддæр, цас хæрзуынддæр уаид, йæ 
карæй, æппынкъаддæр, зынид дæс-фынддæс азы кæстæр. Æмæ 
Дзибус йæхи æдде йæ бинонты дæр фенамонд кодта, цардмæ 
сæ хæстæг нæ бауагъта. Чи у уый? Фыдгæнæг. Махар ын йæ 
бинойнагмæ тæхуды нæ кæны. Йæ цотмæ дæр афтæ. Цæрæн- 
бонты — хæлæг, æмæ, адæмы цардмæ бæлгæйæ, сæ былтæ 
бахсындзысты. Чи зоны, æнамонд Дзибус фæстаг рæстæг 
фæзондджындæр, фембаргæдæр. Ау, дыккаг хатт институтмæ 
кусынмæ бацу, кафедрæйы хицау уыди, куы зæгъынц, æмæ 
мацы бамбар! Æппын, цард цы уавæры æмæ кæдæм цæуы, 
ууыл нæ ахъуыды кодта? Æви бынтондæр къуырма уыд, 
куырм? Нæ. Махармæ афтæ кæсы, æмæ Дзибус капекк дæр 
никæд райста. Махар ахæм ран кусы, уæд, бæгуыдæр, исид. 
Адæм цы кæнынц, ды дæр уый кæн. Уый дæр, æппынфæстаг, 
ацы дунемæ цæрынмæ райгуырд. Кæмæй æвзæрдæр у? Уæдæ 
хъуамæ, кæимæ кусы, уыдон дзаг фынджы уæлхъус бадой, 
уый та сæм дардæй кæса? Нæ! 
Дзибус, Дзибус... Ау, куыннæ йæ фæндыдаид хорз цæ- 
рын? Фæлæ кæд, мыййаг, уæндгæ нæ кодта? Кæд, мыййаг, 
тæрхъусы мыггаг уыди, йæ аууонæй дæр иувæрсты лыгъд? 
Уыцы лæмæгъдзинадæй рæстдзинад æмæ хъæбатырдзинад 
арæзта? Зæгъæм, ницæмæй тарст, æппындæр ницæмæй, къæм 
ыл нæ абаддзæн, уæд цымæ æхца нæ райстаид? Махары 
акъæртт кæн, уæддæр æй нæ бауырндзæн. Уæдæмæ Дзибус 
æрдзæй тæрсаг рахаста, æнæныфс, æнæхъару. Мæнæ йæ 
цуры чи бады, йæ хæстæджытæ, йæ къабæзтæ, уыдонæн сæ 

300 
Лгънаты Гæстæн 
цæрæнбон бирæ, хъæбатыр дзы аразынц. Хион, хæстæг хъуамæ 
ахæм уа. Мæгуыр, сæхи дæр сайынц æмæ Дзибусы дæр, кæд 
сæ нал хъусы, уæддæр. Æрмæст сын иу адæймаг сайын нæ 
комы. Уый у Махар. Зæронд цъиуы зыгуымы муртæй нæ 
асайдзынæ. 
...— Дæ-дæ-дæй, Дзибус, æнæ дæу ма куыд цæрдзынæн, 
мæ дуне мын демæ куы фæхæссыс... 
— Мадызæнæг зынаргъ у, фæлæ цы гæнæн ис, дæхиуыл 
фæхæц. 
— Бæргæ, фæлæ зæрдæ коммæ нæ кæсы. 
— Дæ-дæ-дæй... 
О Хуыцау, табу дын æрбауæд! «Дæ-дæ-дæй, æнæ дæу ма 
куыд цæрдзынæн». «Бабын дæн». «Мæ бон бакалд». «Æз дæр 
дæ фæстæ мæхи мардзынæн». «Мæ цард фæци». Махар уыцы 
иугæндзон ныхæстæй афтæ сфæлмæцыд, æмæ йæм хатгай афтæ 
фæкæсы, цыма сæ иу адæймаг дзуры. Махар, ныр ацы зæх- 
хыл цал азы цæры, тъæпæнхъæумæ цал æмæ цал адæймаджы 
афæндараст кодта, фæлæ иу ахæм цау нæ зоны, æмæ йæ зиа- 
ны фæстæ йæхи исчи амардта. Исчи-ма зæгъæд: бацыд æмæ 
ингæны фарсмæ йæ зæрдæйы кард нытътъыста, цыртыл йæхи 
æрцауыгъта. Æмæ уæдæ уыдон дзæгъæл, фæлывд, сайæн, адæ- 
мы цæстмæ ныхæстæ не сты? Уыцы ныхæстæм гæсгæ-иу хъуа- 
мæ Махар зианджыны хæдзарæй бон-дыууæ боны фæстæ æп- 
пынкъаддæр дыууæ-æртæ марды раласид. Æмæ æнхъæлмæ 
фæкæсы, уæдæ райсом куы нæ уа, уæддæр мæ тагъд мæ зонгæ 
адресыл цæуын бахъæудзæн, зæгъгæ? Æппындæр нæ! Цы у 
мард? Ницы! Цард, уый дын æндæр хъуыддаг. Уый сæрвæл- 
тау тох дæр æмæ алцыдæр фидауы. 
Рæстæг згъоры. Æруромæн кæмæн нæй, уый — рæстæг. 
Дыууæ сахаты ма, дыууæ сахаты æмæ ’рдæг дæр фæуæд, 
æмæ Махар йæ хæдзарыл сæмбæлдзæн. Бон æрбацъæхтæ уы- 
дзæн. Махар æмраст сæхимæ ацæудзæн, машинæ сæ цуры 
сæвæрдзæн. Æхсæвыгон ма — гъа, фæлæ йын бонырдæм ницы 
тас у. Махар хъæрмуст донæй астæуæй уæлæмæ йæхи ныхс- 
дзæн. Нæ! Йæхи анайдзæн. Дынджыр, цъæх ваннæйы дæхи 
ауадз, нымадæй фондз-авд минуты, æмæ дæ буар сулæфдзæн, 
доны æхсызгондзинад уæнгты ахъардзæн. Хуыцауыстæн, уæн- 
гты фæллад фæцыдæр вæййы, стæй фæлмæн, итувæрд хуыс- 
сæны дæхи аппар æмæ уайтагъд афынæй уыдзынæ. Иуæй- 
иутæ, фадат сын фæуæд, æндæр кæмфæнды дæр æмæ цы- 
фæнды уавæрты дæр асæлдзысты. Уайтагъд сæ цæстытæ 
ацъынд вæййынц. Махар кæд æмæ кæд службæ кодта æфса- 
ды? Æмæ уæд куыд сахуыр, уый йæ туджы бацыд. Изæры 
фараст сахатыл схуысса, дыууадæс сахатыл схуысса — райсо- 
мы æхсæз сахатыл æнæмæнг рабаддзæн. Махар йæ бинонтæн 

Даргъ фæззыгон фæндаг 
301 
удæгас сахат у. Чи зоны, йæ машинæ гаражмæ акæна. Гæнæн 
æмæ амалæй йæ сæ цуры никæд фæуадзы. Æнæхъæн эшелон 
танктæ фæсарæнтæм чи уæй кæны, хæдтæхджытæ чи давы, 
уыдонæн иу автобус цас фæаууон кæнинаг у? Дæхи, дæ дзау- 
ма куы нæ хъахъхъæнай, уæд дæ Хуыцау дæр нæ бахъахъ- 
хъæндзæн. Махар йæ машинæйы дуар афтæ сарæзта, æмæ 
йыл æнæзонгæ адæймаг рахæцыд, гом æй кæны, уæд фæдисы 
уастæй ныууасдзæн, хуыснæгæн йæ сæр йæ кой суыдзæн. Æмæ 
æрмæст ууыл дæр нæ баззайдзæн: дуары рахæцæнмæ куы 
бавнала, уæд ыл æнæнхъæлæджы ахæм цæф сæмбæлдзæн, 
æмæ, æгасæй кæй аирвæзт, ууыл цин кæндзæн. Дыууæ-æртæ 
метры фæстæмæ асхъиудзæн, йæ гæртт-гæртт тагъд-тагъд не 
’рсабыр уыдзæн. Махар дуæртты рахæцæнтæм ток сарæзта. 
Афтæ бирæ нæ, æмæ фыдгæнæг йæ гæндзæхтæ батила, афтæ 
гыццыл дæр нæ, æмæ йæ мацæмæ æрдара. Уыйфæстæ Маха- 
ры хæдтулгæмæ æмгæрон дæр куыд никæдуал бацæуа, афтæ. 
Махар йæхи рог хæдтулгæйæн дæр ахæм сигнал сарæзта, 
уымæн дæр йæ дуæртты рахæцæнтæм ток бауагъта, стæй сæр- 
магонд дæгъæл, уый нæй — ницыхуызы скусдзæн. Æмæ уæдæ 
куыд? Машинæ велосипед нæу, уæлдайдæр, мах рæстæджы. 
Ссæдз азы йæхимæ хæдтулгæ и. Раздæр æм «Победæ» уыд. 
Ныр æм цы «Москвич» и, ууыл тагъд дæс азы сæххæст уы- 
дзæн, фæлæ нырма хорз у. Уый размæ дæр ма йæм «Моск- 
вич» уыди. Æмæ цы кæнынц? Тынг хорз машинæтæ сты. 
Æрмæст сæм зилын хъæуы. Æмæ зилын цæмæ нæ хъæуы? Йе 
’хцайæн нымæц чи нæ зоны, уыдон азæй-азмæ сæ хæдтулгæ- 
тæ куы ивой, Японæй кæнæ сæ Америкæйæ куы ’рбаласой, 
уæддæр сæ бон у. Фæлæ цалдæр азы йæ гуыбын чи нæ баф- 
сæста, йæ фæрсчыты рухс кæмæн зыны æмæ уæддæр машинæ 
чи балхæдта, уымæн зынаргъ у. Уымæн йæ машинæйæ йæ 
усæй уæлдай нæй. Æмæ ма дыккаг ус ссарæн и, фæлæ маши- 
нæ дыккаг хатт йæ къухы бафтдзæн, уый зын зæгъæн у. Æмæ 
йæм цæуыннæ зила? Цæуыннæ йæ хъахъхъæна цæсты га- 
гуыйау? Махарæн дæр йе ’хцатæ ракæл-ракæл нæ кæнынц, 
фæлæ йæ бинонты, йæ хæдзары хъуагæй хъазæн машинæ 
дæр нæ балхæндзæн. 
Йæ ныхас, йæ дзырды суагъд чи нæ зоны, дзуапп ыл чи 
нæ дæтты, ахæмтæ бирæ ис. Махар сæ йæхимидæг гомхъуыр 
уасджытæ хоны. Кæдæм цæвы, ууыл ма ахъуыды кæн, афтæ- 
мæй дæ ныхас ныццæлхъ лас. Махармæ уыйас нæ уæндынц, 
фæлæ сæ уæддæр цыдæр ныхæстæ сирвæзы: «Дæ машинæ 
ногæй нæма ивыс?», «Уыцы хæррæгъæй цы кæныс?», «Дæ 
тасмачъийæ нæма сфæлмæцыдтæ? Де ’хца бамбийдзысты». 
Сæ ныхас хионхуыз, хъазæнхуыз вæййы, фæлæ уæддæр, йæ 
фæстæ цы æмбæхст и, Махар уый хорз зоны. Дзуапп ратты- 
ны бæсты ныхас иннæрдæм аздахы. Дзуапп та-иу сын хъуа- 

302 
Лгънаты Гæстæн 
мæ раттид: «Цы гуыбынниз дæ хæры?», «Чи дæ фæрсы?», 
«Цы хъуыддаг дæ и? Дæ дзыпппытæ дын сгарын?» Махары 
цы кæнын хъæуы, уый нæ зоны? Махар уынаффæ кæнынæн 
æнæхъæн бæстæйæн куы бæззы, уæд... Мард лæг куы уынаф- 
фæ кодта паддзахадæн, уæд Махар æгас уæддæр у. Чернен- 
койы цалдæр хатты телевизоры федта æмæ-иу йæ зæрдæ нык- 
кæрзыдта: мæнæ куыд бабын стæм, мæнæ нæ хицау чи у! 
Мард æмæ мард. Махар та гъæйтт-мардзæ лæг у. Æмæ, акæ- 
са, цы йæ кæнын хъæуы, уый нæ зоны. «Волгæ» балхæнын 
йæ бон нæу? Бæгуыдæр у. Фæлæ дзы цы кæны? Æрмæст йæ 
мæт дæр... Адæмы Хуыцау «Волгæтæ» давыныл скодта, цы 
минут дын фæдæлдзæх уыдзæн, уый марадз æмæ базон. Цы- 
дæр «Москвич», ноджы цыдæр æгъуыз, æмæ уый кæй хъæуы? 
Хъæугæ куыннæ кæны, ныртæккæ адæймагæн йæхи куы ада- 
вой, уымæй тæссаг куы у, фæлæ уымæ афтæ нæ бацыбæл 
уыдзысты. Махар ыл йæ куыст кæны, райдыдта йæ, уæд йæ 
фондз туманы хъуамæ ’рбахæсса. Уый йæ боны пълан у. 
Фыццаг ын æртæ туманы уыд, ныр фондз туманы, чи зоны, 
фæстæдæр æй фæфылдæр кæна. Дæ фондз туманы дæ дзып- 
пы сæвæрдтай, уæд цæхгæр разил, бирæйæ бирæгъ дæр не 
’фсæды. Фылдæр хатт сæ йæ куыстмæ ацæуыны агъоммæ ба- 
кусы. Райсомы æхсæз сахатæй фараст сахатмæ — фæндаггон- 
тæ хъуырмæ. Æрмæст сæ ласын фæраз. Махарæн йæхи бæ- 
рæгбынæттæ и, кæм цæры, уыцы районæй иуварс. Иу æнæ- 
фыст, фæлæ фидарæй кæй æххæст кæны, ахæм закъон ис: 
горæтæй дарддæр никæдæм цæуы. Йæ пълан æнцонæй, хъаз- 
гæ-худгæйæ Дзæуджыхъæуы сæххæст кæндзæн, уæд ма цы- 
дæр къуымты цæмæн зила? Цы йæ ’рсырдта? Уæдæ æнафон- 
мæ дæр никæд бафæстиат. Зымæгон изæры аст сахатыл йæ 
хæдзары вæййы, сæрдыгон — фарастыл. Горæты уынгтæ хорз 
зоны, кæм дзы цал цырагъы судзы, уый дæр ма дын зæгъ- 
дзæн. Фæсвæд рæттæм нæ цæуы. Тæрсгæ цæмæй кæны? Иугæр 
цард æмæ м^æлæты арæныл æрлæууыд, уæд ницæуыл баца- 
уæрддзæн. Йæхи дæр æмæ йæ «Москвич» дæр хъахъхъæны. 
Йæ машинæйы мотор тынг хорз рауад, мотор хæдтулгæйы 
зæрдæ у. Æмæ сахатæй цы кæныс! Иу уæлдай уынæр,— уæд 
æм афтæ фæкæсы, цыма йæ мотор нæ кусы. Бирæтæ йæ фæр- 
сгæ дæр бакæнынц: «Хуыцауы тыххæй, дæ машинæ уæлдæ- 
фы тæхы?. Гæлæбуйы базырты уынæр дæр ма куы райхъуы- 
сы». О, уый æцæгдæр афтæ у. Æдзухдæр æй сыгъдæг дары. 
Иуæй-иу машинæты бадгæ нæ, фæлæ сæ рæзты дæр æнæбары 
ацæуы: чъизи, æнæхсад, гам сыл ныббады. Ахæмтæ ис, æмæ 
суанг тæф дæр фæкæнынц, æрмæст бензины тæф нæ — йæ 
дуар фегом, уæд дæ фындз ахгæн, æнуд, цыма дзы уыры 
амард, ахæм хъылма тæфæй адæймаг фæцæйхуыдуг кæны. 
Уæд цы хабар у: дæхи дæр æмæ дæ машинæ дæр ныхс, фыл- 

Даргъ фæззыгон фæндаг 
303 
дæр-фылдæр уымæн хъæуы сахатырдæг, сахат дæр фæуæд. 
Ссар уыцы рæстæг. Æмæ-гъа, дæхи æхсыс æви нæ, бар дæхи, 
фæлæ машинæ тæригъæд у. Махары хæдтулгæ æдзухдæр — 
сыгъдæг, хæрзæфснайд, йæ ггъолыл линолеум тыд, бадæнтыл — 
зынаргъ нæ, фæлæ цæсты ахадгæ аив, рæсугъд æмбæрзæнтæ. 
Хуымæтæджы радиоприемник æм. Саразы йæ искуы иу хатт: 
ирон зарджытæ æмæ ирон цæгъдтытæ куы фæкæнынц, уæд. 
Хабæрттæм иугæндзон дæр хъусы. Зынаргъ, фæсарæйнаг ра- 
диоприемник нæ балхæнид? Фæлæ дзы цы кæны? Магнито- 
фон дзы нæ сæвæрид? Япойнаг магнитофон. Йæ бон чысыл 
телевизор балхæнын нæу? Куы сфæнд кæна, уæд æй зæххы 
хуынкъæй дæр сласид. Фæлæ йæ цæмæн хъæуы? Цы сæ кæны? 
Уыдон дæ машинæйы сæвæрдтай, уæд давджыты комкоммæ 
дæхæдæг дæхиуыл ардауыс. Цал æмæ цал машинæйы асыгъ- 
дæг кодтой? Уыдоны тыххæй ма кабинæйы æвгтæ дæр ныс- 
сæттынц. Кæд ууыл баззайай, уæд хорз. Дæ «Волгæ» кæнæ 
«Жигули» æдде фæуагътай. Дæс минуты фæстæ рауадтæ æмæ 
нал и. Фæдис! Фæлæ ма цы, урсбазыр хæдтулгæ бындзы сæфт 
фæкодта. Нæ! Мах рæстæджы машинæ дарын æнцон нæу, 
лæг ын хъæуы. Æртæ бæлццоны, æртæ лæппуйы фæласыс. 
Сæ фыццаг бакаст адæймæгты хуызæн, фæлæ уды скондæй 
чи сты, марадз, базон сæ. Разындысты лæгсырдтæ. Фæаууон 
стут æмæ сæ гамхудтæ аппæрстой. Дæ фарсмæ уый дын дæ 
къæмисæныл дамбацайы хæтæлы фындз авæрдта, фæсте цы 
дыууæ лæппуйы бады, уыдонæй дын иу дæ къæбутмæ йæ кард 
сарæзта, иннæ дын дæ къубал æрбалвасынæввонг гæрз бæт- 
тæн цæттæ дары. Цы дын зæгъынц, уый кæн. Иуварс метр 
дæр фæзылдтæ, уæд... Дæ цард æрдуйыл ауыгъдау дзедзырой 
кæны. Куыд дын зæгъынц, машинæ скъæрыс афтæ. Цыдæр 
аууон, цыдæр бæрæг бынат. Рахизын дæ кодтой æмæ нæмгæ. 
Къахæй, къухæй. Дæ буар стугæрхæмттæ, адæргъ дæ, дæ бон 
дзурын нæ, фæлæ улæфын дæр нал у, мæнæ ныр, мæнæ ныр 
дæ уд сисдзынæ. Уыдон машинæйы абадтысты æмæ сæ кой, 
сæ хъæр дæр нал и. Дæ фæстаг хъарутæй базмæлыдтæ, цы- 
дæр амæлттæй фæндагмæ бахæццæ дæ. Фыццаг фембæлæг — 
дæ Уастырджи — рынчындонмæ дæ бахæццæ кодта. Цæй ма- 
шинæ? Ууыл ма кæй аирвæзтæ, уый тыххæй æртæ чъирийы 
скæн, дæхи Хуыцау æмæ йæ зæдтыл бафæдзæхс. Иу æмæ 
дыууæйы амарынц! Иу æмæ дыууæ адæймаджы фесæфт æбæ- 
рæгæй? Уый та дын «Волгæ»! Уый та дын «Жигули»! Уый та 
дын япойнаг машинæ! Нæ! Махар йæ зæронд «Москвич», 
президенты цы хæдтулгæйыл ласынц, ахæмыл дæр нæ баи- 
вид. Ноджы йыл сахуыр. Йæ алы винт, йæ алы болт дæр ын — 
зонгæ, иу ахæм хай дзы нæй, йæ уырзты хъарм кæуыл нæ 
баззад, кæй нæ басгæрста. Цыма адæймаг у, хатгай йæм 
афтæ фæкæсы. Исчи йын йæ дуар æгæр куы æрбагуыпп кæны, 

304 
Агънаты Гæстæн 
уæд ын ахæм хъыг вæййы, ахæм, æмæ диссаг. Цымæ уымæ 
машинæ и, уæд йæхи машинæйы дуар дæр афтæ æнауæрдо- 
нæй багуыпп кæнид? Уымæн дæр уд и, уд! Æмæ сæм Махар 
хатгай йæхи нал бауромы. Йæ машинæтæ йæ дарджытæ сты, 
йæ бинонты уыдонæй хæссы. Æмæ сæм хъуамæ дзæбæх зила, 
алы минут дæр цæттæ уой, ифтонг. Ницы аипп сæм вæййы, 
уæддæр сæ фены, басгары сæ, ныссыгъдæг сæ кæны. Чи загъ- 
та, цæрын æнцон у? Дæ хæдзармæ куы ницы æрбахæссай, 
уæд дæм арвæй исты æрхаудзæн? Куы ницы дæм уа, уæд 
искæйы хъæуыс? Махары къухылхæцæг, фидауæг, чындзхæс- 
сæг æмæ æндæр æгъдæутты фæдыл цал æмæ цал хатты баца- 
гуырдтой? Æмæ цæмæн? Уымæн æмæ йæ бон æгъдау раттын 
у. Æгъдау та афтидармæй нæ ратдзынæ. Дæ бон ницы у, уæд 
суанг дæ бинонты дæр нæ хъæуыс, уæд мард дæ. Царды æцæг- 
дзинад тызмæг æмæ æнæхатыр у. Æмæ Махар ацы зæххыл 
хъуамæ уаллоны цардæй ма цæра... 
— Цыдæр æвирхъау хъуыддаг ныл кæй цæудзæн, уый мæ 
зæрдæ æнкъардта. Уыйразмæ Дзибусыл цы бæллæхтæ æр- 
цыд, уыдон йæ цуры ницы уыдзысты, æмæ йæм мæ мидны- 
мæр иу бонæй иннæ бонмæ æнхъæлмæ кастæн. 
— Зæрдæ алцыдæр раздæр базоны. 
— Дзибусæн аварийæ тынг тарстæн. Арæзт, барæй конд 
аварийæ. Цал æмæ дзы цал адæймаджы фесæфт! Ахæстонмæ 
йæ куы баппарой, уымæй дæр тарстæн. Зын сын у адæймаг 
фесафын? Зæгъæм, йæ дзыппы йын исты наркотик авæр, æмæ 
дын цæттæ фыдгæнæг. 
— Адæймаг нæм куыд æнцон сафæн у! 
— Фæлæ сæм уый фаг нæ фæкаст. Хъуамæ, Дзибус адæй- 
маг кæй у, уый йын ферох кæнын кодтаиккой. Уæддæр уый 
æнхъæл никæд уыдтæн, æмæ йæ уыцы æнамонд адæмы рын- 
чындонмæ баппардзысты. Бынат уым цæттæ кæнынц, уый 
цæмæй зыдтон? 
— Хицауады æрхъуыды кæнынмæ чи амбулдзæн? 
— Урс дари дзаумæтты йæ кæй нæ фендзынæн, уый зыд- 
тон, фæлæ скъуыдтæ, чъизи, дæлдæр-уæлдæр дарæсы мæ раз- 
мæ куы рацыд, уæд мæ зæрдæйы тæгтæ фæцæйрæдывтой. 
Хæрзхуыз никæд уыд, фæлæ уæддæр уыцы рынчындоны куыд 
аивта, уый диссаг уыд! Уынджы йыл сæмбæлдтæн, уæд æй 
нæ базыдтаин. Йæ хуызæй дзы ницыуал аззад. Атад, йæ уæн- 
гтæ æркалдысты, цыма кæрæдзиуыл тыххæй хæцынц, афтæ 
зынд: фæгуыбыр, йæ уæхсчытæ размæ ракъуыпп сты, йæ русты 
æмæ йæ ныхы æнцъылдтæ сау æндæргтæ дардтой, йæ цæсты- 
тæ мидæмæ бахаудтой, дард кæцæйдæр зынæгау зындысты. 
Йæ фезмæлд, йæ къахайст — хъавгæ, цыма ахауынæй тарст, 
ныффæлурс. 

Даргъ фæззыгон фæндаг 
305 
Рынчындонмæ куы цыдтæн, уæд мæхицæн дзырд радтон: 
не скæудзынæн, иу цæссыг дæр мæ не ’рхаудзæн. Фæлæ Дзи- 
бусы куы ауыдтон, уæд мæхи нал баурæдтон, мæ цæссыгтæ 
гæр-гæрæй æрызгъæлдысты. Мæ бон дзурын нæ уыд, мæ 
хъуыр æрбахгæдта. Дзибус мæм бахудт, йæ къух мын ме уæхс- 
кыл æруагъта. Куыд æнæбары худт! Худт, мæнæн ныфс рат- 
тыны тыххæй. Йæхицæн куыд тыхми кодта, уый хорз æм- 
бæрстон. 
— Ма тыхс, цæрæг адæймаг хъуамæ алцыдæр бавзара. 
— Дæ фыдгул, уый цытæ бавзæрста, уый бавзарæд. 
— Æз æм фыццаг цæуынмæ нæ хъавыдтæн, зæгъын, уыцы 
уавæры йæ куы фенон, уæд ын зын уыдзæн, фæлæ уæддæр 
мæхи нæ баурæдтон. 
— Æртæ къуырийы дзы фæци, æмæ уыдон уыдысты йæ 
царды тæккæ зындæр бонтæ. 
— Уыдон ын æртæ къуырийы нæ уыдысты, фæлæ æртæ 
æнусы. 
— Дæ фыдгул уыцы рынчындонмæ бахауæд, дæ фыдгулыл 
æдылыйы ном сбадæд. 
— Карцермæ йæм цы дохтыры æрбакодтой, уый йæ нæма 
федта, уæддæр ын йæ низ зыдта. Æфсоны ныхас. Æфсоны 
рафæрс-бафæрс. Æмæ ныффыста: «Вялотекущая шизофрения». 
Цы амоны уыцы низ? Цæмæ æркæны адæймаджы? Цы йын 
хæссы бонæй бонмæ? Низтæй иу дæр хорз нæу, фæлæ уый... 
Æвирхъау низ. Адæймаг æй йæхæдæг не ’мбары, афтæмæй 
сабыргай ихсийы, бонæй-бонмæ йæ уды фарн афтид кæны, 
йе ’нкъарæнтæ афтæ суæлæнгай вæййынц, æмæ чысыл ни- 
цæйы тыххæй дæр фемæхсынц, зына-нæзына сæ фæцагай, 
æмæ рагуылф кæндзысты. Сæйрагдæр та уый у, æмæ, уыцы 
низ кæмæ и, уый æдзухдæр йæхи æвæры адæмы ныхмæ, цыма 
уый раст у, адæм та рæстдзинады иувæрсты цæуынц, цыма 
уый рæстдзинады фыццаг тырысахæссæг у, иннæтæ та — цæст- 
фæлдахджытæ. Æмæ æдзухдæр — быцæу, æдзухдæр — схуыст 
ныхас, разы ницæмæйуал вæййы. Фæстагмæ адæймаг сма- 
дзура, сæцæгæлон вæййы адæмæн, хиуæттæн, ничиуал æй 
фæхъæуы. Цыдæр бæрзонд, царды æцæгдзинадæй дард чи у, 
æмгæрон дæр сæм чи нæ лæууы, ахæм хъуыдыты азары ба- 
хауы. Уыдон ын свæййынц æппæты сæйрагдæр, царды йæ 
æндæр ницыуал фендавы, уыцы цардæй дард хъуыдыты охыл 
алцы бакæнынмæ дæр цæттæ вæййы. 
Уый хорз низ у? Уыцы низ æмхицдæр у, чингуытæ æмæ 
ручкæимæ чи архайы, бадгæ куыст чи кæны, уыдонмæ, Дзи- 
бус æмæ Дзибусы хуызæттæм. 
— Кæсыс, цы уæззау низы ахæсты бахаудтæн,— бахудт-иу 
Дзибус. 
— Уæззау низæй рынчын чи у, уыдонæн та цы загъдæуа. 
20 Агънаты Гæстæн 

306 
Агънаты Гæстæн 
— Уыцы низæй рынчын уыдон уыдысты, адæмы æррадон- 
мæ чи æппæрста. 
— Ацы дыууæ боны рацæудзынæн,— загъта-иу Дзибус. Хъуа- 
мæ йын ныфсытæ æз æвæрдтаин, ныфсытæ та мын уый æвæрд- 
та. Нæ алчидæр æй æмбæрста: æнцонæй нæ раирвæздзæн. 
Иу æнæрхъуыды ныхас, иу сонт фæзылд, иу цæхгæр фæкаст 
æмæ йе знæгтæн ратдзæн ног хотыхтæ йæ ныхмæ тохы. Æмæ 
йæ ноджыдæр арфдæр баппардзысты. Æмæ Дзибус фыццаг 
минутæй фæстæмæ скарста: раздæр-иу йæ алы ныхас дæр 
баууилдзæн, уырзæй сгарæгау-иу æй басгардзæн, стæй йæ зæгъ- 
дзæн. Иу цæхгæр фæзылд, иу цæхгæр фæкаст нæ фæкæн- 
дзæн, уыцы бар йæхицæн нæ ратдзæн. Æнæмæнгæй йын цы- 
дæр хостæ дæтдзысты, фæлæ дзы иу дæр йæ хъуыры нæ ауадз- 
дзæн, иу укол скæнын дæр йæхицæн нæ бауадздзæн. Ницы 
хуызы! Уæд фыццаг минутæй фæстæмæ йæхимидæг скарста: 
æвæццæгæн æй барæй къахдзысты, барæй йæм дзырдæппа- 
рæн кæндзысты, барæй йæ фосы бынаты æвæрдзысты, фæлæ 
йæхи фæрæдийын нæ бауадздзæн. Иу ныхас дæр — никæмæ! 
Рынчындонмæ йæ куы баластой, йæ «хъарм фæлмæн» бы- 
натыл куы сæмбæлд, дыккаг бон изæры кæртмæ куы рацыд, 
уæд бамбæрста: æцæгдæр раст хъуыды кæны. 
Æртæ салдаты йæ цуры æрлæууыд. Агуырдтой дзы сахат. 
Цалдæр хатты йæ басгæрстой, амал сын уыд, уæд ын йæ ах- 
сæнмæ сæ къухтæ ауагътаиккой, кæд æй ныхъуыргæ акодта, 
зæгъгæ. Дзибус сæм бахудт: 
— Байрæджы кодтат. 
— Ома? 
— Милицæйы кусджытæ фæразæй сты. 
— Кæс-ма уыдонмæ! Куыд ницы сæ ирвæзы!— загъта сал- 
дæттæй иу, æмæ иуварс ацыдысты, сæ къухы ницы бафтыд. 
Æмæ, æцæгдæр, байрæджы кодтой. Дзибусы милицæмæ 
куы аластой, йæ «уазæгуарзон» фысымтæм фыццаг æхсæв куы 
арвыста, уæд сæ иуы бафарста: йæ сахат ын куы раттиккой. 
Уый йæ фырдиссагæй йæ цæстытæй фæцæйныхъуырдта: цытæ 
дзуры? Цавæр сахат? Кæм уыди сахат? 
Дзибус йæхæдæг фæаххосджын. Æхца дæр æм уыд. Авд 
туманы, фæлæ ницыуал сфæрæзта. Милиционер йæхæдæг 
фæразæй: 
— Ды ма нæ æхца дæр æрцагурдзынæ. 
Æмæ уæд Дзибус йæхи нал баурæдта: 
— Æрцагурдзынæн. Авд туманы. 
Милиционер цæхæрыл кафæгау кафыд: Дзибусмæ цы уыд, 
уыдоны номхыгъд йæ цуры, мæнæ къухмæрзæн, æртæ сомы 
æмæ иу абази. Мæнæ сты, табуафси, кæй хъæуынц? 
— Мæ сахат æмæ мын мæ авд туманы раттут. 
Милиционеры къух топпы фатау иуварс атахт, Дзибус йæхи 

Даргъ фæззыгон фæндаг 
307 
фæсайынмæ бæргæ хъавыд, фæлæ йын нал бантыст: йе ’хсæр- 
фарс ссыгъд, фæцудыдта, къулы ’нцой нæ лæууыд — æнæ 
ахаугæ йын хос нæ уыди. 
— Уый та дын сахат æмæ авд туманы.— Иннæ уатмæ акъах- 
дзæф кодта, фæстæмæ ракаст æмæ ма йæ ныхасмæ бафтыд- 
та. — Куыдз чи у, уый, уадз æмæ, советон милиционерыл 
цъыфкалæн куыд хъæуы, уый зонай. 
Дзибус милиционеры ныхæстæ арæх мысыд. Цыма искæй 
фæрсы, ахæм хъæлæсы уагæй-иу загъта: «Диссаг: чъизидæр, 
æнæрастдæр чи у, уыдон рæстдзинадыл, адæймаджы уды æмæ 
царды сыгъдæгдзинадыл арæхдæр цæмæн дзурынц?» 
Æмæ, æцæгдæр, цæмæн? Сæхи сраст кæныны охыл? 
Дзибус милиционертæн ницыуал загъта. Сахат æмæ авд 
туманы тыххæй йæ цæсгом чи бахордта, уыдонимæ фæнды 
дзур, фæнды ма — нæ дæ бамбардзысты, уыдоны дæ ныхас 
капеккæн дæр нæ хъæуы. 
— Цымæ ацы зæххыл адæймаджы ном хæссынæй зындæр 
исты ис? 
— Ницы. Æмæ йæ æппæты æгаддæр кæнынц бæрнон кус- 
джытæ. 
— Закъон фыццаджыдæр чи халы? Хъуамæ йæ хъахъ- 
хъæнгæ чи кæна, уыдон: оргæнты кусджытæ, разамонджытæ. 
— Æз сыл нал æууæндын. 
— Суанг ма æфсæддонтæ дæр фехæлдысты. Æрыгон лæп- 
путæ, æмæ сæ сæрмæ цытæ хæссынц? 
— Цард сæ йæ гаччы уадзы. 
— Сæ иу Дзибусы цонг сыздыхта. Нæй, сахат æм нæй. 
— Ис! — ныллæууыд салдат. Дзибус ахъавыд: алидзон. 
Фæлæ кæдæм? Кæм амбæхсдзæн? Бæрзонд быру, уæле йыл 
сындз тел уагъд. Йæ сæрты маргъ дæр нæ атæхдзæн. Хорз 
хъахъхъæнынц уазæгуарзон фысымтæ сæ уазджыты. 
Дзибус уæд дæр æмæ уыйфæстæ дæр дис кодта: уæд ыл 
салдæттæ, — рынчындон чи хъахъхъæны, уыдон цæмæ æр- 
бамбырд сты? Загъд сын уыд æви сæхигъдауæй? Уыцы рын- 
чындонмæ чи бахауд, уый се ’ппæты мæгуырдæр, æппæты 
тæригъæддагдæр, æмæ уымæ дæ къух сис, уый астигъ! Но- 
джы æнæфсармæй, æдасæй. Уымæн æмæ уый æдылы у, нæ 
дыл бахъаст кæндзæн, нæ дыл ныффысдзæн. Куы дыл ныф- 
фысса, куы дыл бахъаст кæна, уæддæр цы? Æдылымæ чи 
байхъусдзæн? 
Дзибус, рынчындоны цы бирæ адæм хуыссыд, уыдонæй 
бирæтæй кæй хицæн кæны, уый хорз æнкъардта. Фæлæ дох- 
тыртæ уый зыдтой! Цалдæр хатты сæм бацыд, цалдæр хатты 
сæ ракуырдта: фенæнт æй, æркæсæнт æм. Дохтыртимæ алы 
фембæлд дæр ын уыд мæлæтмæ цæуæгау: цы зæгъдзысты ацы 
хатт? Йæ хъысмæт ын куыд алыг кæндзысты? Фесгæрстой, 

308 
Агънаты Гæстæн 
фæфарстой-иу æй, кæрæдзимæ-иу цыдæр æнахуыр, цыдæр 
сусæг кæстытæ бакодтой æмæ хъуыддагхуызæй цыдæртæ 
фыстой. Дзибус сæ дзуапп агуырдта æрмæстдæр иунæг фар- 
стæн: психрынчындоны цæмæн ис, цы у йæ низ? Æвæццæ- 
гæн сæм йæ тæригъæд бахъардта. Дохтыртæй йæм иу, йæхи 
кары нæлгоймаг, иубон иуварс фæдзырдта æмæ загъта: 
— Мах дæм ницы низ арæм. 
Уый уыд, Дзибус йæ царды тæккæ æхсызгондæр цы фе- 
хъуыста, ахæм хабар. Уæдæ йæ ауадздзысты? Уæдæ фер- 
вæзт? 
Лæппулæг æнцад лæууыд, йæ сæр æруагъта, æрæджиау 
загъта: 
— Цы диагноз дын сæвæрдтой, уый æвзæр у, уый ахæм низ 
у, æмæ, тагъд нæ дзæбæх кæны, адæймагимæ цæрæнбонты 
æмдзу кæны. 
— Цы низ ыл баныхасын хъуыд, уый фæлмæнкъæлæт- 
джыныл бадджытæ хорз зыдтой. 
— Вялотекущая шизофрения... Цы у уыцы низ? Адæймаг- 
мæ кæцæй æрбахъуызы? Йæ дзæмбыты чи бахауы? Цæмæн? 
Уыцы æвирхъау низ кæй зонды ахъары, кæй туджы бацæуы, 
уый цы уавæры вæййы? Цæмæй хицæн кæны иннæ адæмæй? 
Цы ног миниуджытæ йæм фæзыны?.. Мин æмæ мин фар- 
стайы, сæ иу иннæйы фæстæ размæ йæхи æппæрста. Уыцы 
æлхынцъ, уыцы суйтæ фарстатæн дзуапп раттыны тыххæй 
цал æмæ цал чиныджы æмæ уацы бакастæн. Афтæ мæм кæсы, 
цыма, уыцы гæбæр низ цы у, уый бирæ дохтыртæй хуыздæр 
базыдтон. Æмæ шизофренийы ахæсты чи бахауы, уымæ цы 
миниуджытæ вæййы, уыдонæй иу дæр Дзибусмæ нæ ардтон. 
Йæ алы фæзылд, йæ алы ныхас, йæ алы хъуыды дæр ын 
сасирæй луарæгау луæрстон, микроскопæй йæм кастæн, фæлæ 
дзæгъæлы. 
— Шизофренийæ рынчын, Дзибусы психрынчындонмæ чи 
баппæрста, уыдон сæхæдæг уыдысты. 
— Уыцы диагноз ын чи сæвæрдта, уыцы дохтырæн цы 
загъдæуа! Уый дохтыр у! 
— Дохтыр дæр аххосджын у, диагноз уый сæвæрдта, фæлæ 
уый бынтон аххосджын нæу. Уый æххæст кодта кæйдæр бар- 
джын бардзырд. 
— Уæддæр, табу Хуыцауæн, ацы зæххыл нырма ис æцæг 
адæймæгтæ. Зæгъæм, рынчындоны Дзибусмæ цы дохтыр каст, 
уый. Зонгæ-зонын йæхиуыл æндзæрста, йæхи арты цæхæр- 
мæ æппæрста, фæлæ ахызт уыцы зындоны сæрты. Æппæты 
ахсджиагдæр ын разынд адæймаг, адæймаджы сыгъдæг ном. 
— Æмæ уæдæ, кæд мæм ницы лаз и, уæд мæ цæуыннæ 
ауадзут? — бафарста дохтыры Дзибус. Уый цасдæр ницы дзырд- 

Даргъ фæззыгон фæндаг 
309 
та, рудзынгæй кæдæмдæр каст. Æрæджиау уынæргъæгау ныу- 
улæфыд æмæ загъта: 
— Нырма дын уадзæн нæма и.— Йæ хъæлæс къæзыд, рызт. 
Дзибус уыйразмæ дæр къуырма нæ уыд, фæлæ уæд йæ уавæр 
ноджы хуыздæр бамбæрста. Цæмæй Дзибус ацы зæххæй бын- 
дзы сæфт фæкодтаид, ахæстонмæ йæ баппæрстаиккой, уый 
тыххæй цыдæр фыдракæнд, цыдæр аххос ссарын сæ къухы 
нæ бафтыд æмæ йын уæд рахастой ноджы æвирхъаудæр тæр- 
хон: баппардзысты йæ æррадонмæ. 
— Куыд ничи дæ базона, афтæмæй дæ санитар скæндзыс- 
тæм. Æххуыс нын кæндзынæ,— загъта дохтыр. Æмæ æртæ 
къуырийы Дзибус рынчын дæр уыд, санитар дæр, сæйрагдæр 
та — дохтыры хæлар. 
— Уым иу бон фæуын дæр хъаймæт у. 
— Миллионтæ мын куы фидиккой, уæддæр дзы нæ баку- 
син. Уырдæм-иу куы фæцæйцыдтæн, уæд-иу мæ зæрдæ йæ 
бынаты нал уыд, цыма ингæнмæ цыдтæн. Æмæ уырдæм фæн- 
даг æнцондæр у, адæймаг иу бон райгуыры æмæ иу бон амæ- 
лы. Æз та æртæ къуырийы дæргъы алы бон дæр сау ингæнмæ 
цыдтæн. 
— Уæд ма Дзибус та, мæгуыр... 
— Æвæццæгæн, дунейы адæймаг мах бæстæйæ æнæбардæр 
никæм уыд. 
— Гæххæттыл фыстæй тæккæ сæрибардæр адæм, æцæг- 
дзинадæй та — цагъартæ. 
— Кæд ныртæккæ рæстæг цыфæнды змæст у, хæлц æмæ 
дарæсæй стыр хъуаг æййафæм, уæддæр нæ адæм ахæм рæс- 
тæджы никæдма цардысты, сæрибары ад фыццаг хатт бан- 
къардтам. 
— Иуæй-иутæ дзы фырхæлæфæй куы фæхуыдуг уой, уымæ 
сæ бирæ нал хъæуы. 
— Æвдай азы дæргъы советон адæймаг искуы йæ хъуыды- 
тæ æргом зæгъын бауæндыд? Æвдай азы дæргъы нæ дзыхтæ 
цъуттабастæй фæдардтам. 
— Ныр та дзы бæрц нал зонæм. Де ’взаджы кæрон фыццаг 
цы ныхас абада, уый ныггæрах кæн. 
— Дзибус цы рæстæджытæм бæллыд æмæ куывта, уыдон, 
бæргæ, ралæууыдысты, фæлæ дзы ницы ацард. 
— Рацарæзты фæстæ цы бонтæ ацард, уыдон нымадта йæ 
царды тæккæ амондджындæр бонтыл. Фондз азы йыл фондз 
боны хуызæн агæпп кодтой. 
— Бæгуы нæу, фондз азы фондз боны хуызæн кæуыл агæпп 
кодтой! Ныр та Дзибусæн уыцы фондз азы секунд фестадыс- 
ты. Секунд дæр дзы нал и. Ныр Дзибус рæстæгмæ ницыуал 
бар дары. 

310 
Агънаты Гæстæн 
Махар та мæрддзыгоймæ цæсты тигъæй ракаст. Цал æмæ 
цалæм хатт? Уыдон æй нæ бафиппайынц. Сæ зæрдæбын ны- 
хасæй сæ уымæ не ’вдæлы. Цымæ Дзибусы кæд æвæрынц? 
Райсом? Иннæбон? Хъуамæ йæ йæ фæстаг фæндагыл кæрæй- 
кæронмæ Махар афæндараст кæна. Æмæ, табуафси, аласдзæн 
æй. Йæ куыст мæрдтæ ласын у æмæ йæ ласы. Цы уæлдай йын 
у? У! Уыцы чызг... Куы амард, ууыл цал азы рацыд? Æнæхъæн 
дыууæ азы. Уæддæр дзы нæ рох кæны, æнæнхъæлæджы зæр- 
дыл æрбалæууы. Йæ ном дæр ын базыдта — Мирæ. Йæ би- 
нонтæ чи сты, сæ мыггаг кæмæй у, суанг ма уый дæр базыдта. 
Махар бирæ хæттыты чырынмæ кæсгæ дæр не ’ркæны. 
Æмæ йæм цæмæ кæса? Цы йæ хъуыддаг и? Чифæнды дæр 
уæд: зæронд ус у æви зæронд лæг, æрыгон æви дзидзидай, 
аварийы бахауд, исчи йæ амардта æви Хуыцауы низæй цæуы 
йе ’цæг дунемæ... Цы йæ хъуыддаг и? Æппынфæстаг, чыры- 
ны дуртæ дæр сæвæрæнт — аласдзæн сæ. Хуыцау йæ зонæг, 
уæд цæмæндæр машинæйæ рахызт, минут-дыууæ минуты йæ 
цуры алæууыд æмæ адæмы размæ бацыд. Цыма йæ æнæ- 
мæнгæй чырыны цур æрлæууын хъуыд, афтæ йæм адæмы 
æхсæнты йæхи байста. Æмæ мардыл йæ цæстытæ ахаста. Иу 
хатт, дыууæ хатты... Æнхъæлдæн, йæ цæстытæ дзы ратонын 
нал куымдтой. Кæйдæр ын йæ зæрдыл лæууын кодта, фæлæ 
йе ’рымысын йæ бон нæ уыд. Зыдта йæ. Фæлмæй зынæгау- 
иу æм æгасæй æрбазынд, фæлæ бæлвырд зæрдыл нæ лæу- 
уыд. Стæй... Цыма йын чидæр йæ тых-йæ бонæй йæ уалхъус 
ныццавта, афтæ ныккæрзыдта, йæ буары уазал риз ацыд, 
чырынæй йæ цæстытæ аскъæфта, иуварс рацыд. Уый у... 
Уый у... Мирæ. Фæстæмæ фæкаст. Тарст, сонт каст. Исчи 
йæм куы фæкомкоммæ уа, уæд... Уæд цы? Иуварс æрлæу- 
уыд, фæлæ уæддæр йæ цæстытæ мардæй ратонын нæ комынц. 
Бæрзонд фæтæн ных, сау бæзджын æрфгуытæ, йæ дзыккутæ — 
уæхсчыты онг, фырсауæй æрттивынц, йæ рустæ лæгъз, æвæц- 
цæгæн сæ пудрæ æмæ ахорæнæй фæхъæстæ кодтой æмæ уыцы 
цардхуызæй зынынц: сырхварс фæткъуытæ, бавнал сæм, дæ 
уырзтæ сыл фæлмæн ахæсс; йæ былтæ мардæй дæр нæ фен- 
дæрхуызон сты: пух, сырх, фæлмæн, цыма бахудынмæ хъа- 
вынц. 
Махары та йæ къæхтæ сæхи ’гъдауæй чырынмæ бахастой. 
Хæрз хæстæг æм лæууы. Хорз æй уыны. Хуызæй-хуызмæ, 
дам, лæг амардæуыди, кæд уый нæу, уæд та? Уый у! Мирæ! 
Уæддæр бафæрсын хорз у. Æмæ Махар йæ фарсмæ, йæхи 
карæн лæгмæ разылд æмæ йæ сабыргай, былты змæлдæй ба- 
фарста: 
— Йæ ном цы хуынди? 
Лæг æм разылд æмæ йæм дзагъыр цæстытæй æрбакаст, 
ома кæй зианмæ ’рбацыдтæ, уый нæ зоныс? 

Даргъ фæззыгон фæндаг 
311 
— Æз катафалкæйы скъæрæг дæн. 
— А-а. Йæ ном — Мирæ. 
Уый у! Мирæ! Махар æй хорз хъуыды кæны. Æмæ... Йæ 
зæрдæйы гуыпп-гуыпп æм хъуыст. Цыдæр уысм æм афтæ 
фæкаст, цыма зæрдæйы сонт дзæхст-дзæхст йæ фарсмæ уыцы 
лæгмæ дæр хъуысы. Йæ улæфт куыддæр фæкъуыхцы. Уæд- 
дæр та æнæ бафæрсгæ нæ фæлæууыд: 
— Нырма хæрз æрыгон чызг... Æмæ цы кодта? Исты бæл- 
лæх æви Хуыцауы низæй?.. 
Лæг æм йæхи хæстæгдæр разылдта æмæ, йæ ныхас Махар 
йеддæмæ куыд никæмæ фехъуыса, ахæм сабыр хъæлæсæй, 
сусæгæй дзурæгау загъта: 
— Ныры фæсивæд... Бакæс-ма йæм. Хуры тын, зæды хуы- 
зæн, фæлæ... Уыцы æрыгонæй къухæй-къухмæ ацыд, адзæ- 
гъæл. Фæстагмæ кæимæ фемдзæхдон — Хуыцау йæ зонæг. Се 
’хсæн цы ’рцыди, цы нæ байуæрстой, чи сын цы зоны? Акод- 
той йæ æвирхъау мард, йæ зæрдæ йын кардæй ныккодтой 
цыппар цæфы, Терчы был. 
«Æвгъауаг»,— йæхицæн дзурæгау загъта Махар. Йæ уæнг- 
ты та ихæнриз ацыд, цыма кæцæйдæр, адæймаг кæмæй нык- 
кæрзы, ахæм уазал æрбакалд. Йæхи æнæдзургæйæ сабыргай 
иуварс айста. Чырынмæ хæстæг нал бацæудзæн! Йæ маши- 
нæйы сбадт. Цы диссаг у цард! Йæ сæр банкъуыста. Бирæ 
хæттыты йæ машинæйæ хизгæ дæр нæ ракæны, уæд ныр цæ- 
мæн рахызт? Мардмæ хæстæг цæмæн бацыд? Цы хъуыддаг 
æй ис? Цыдæр, цыдæр æгæрон тых ис ацы зæххыл, æмæ уый 
адæймаджы йæ фæстæ ахоны, мæнæ ныр Махары куыд ахуыд- 
та, зæрдæйæн æнæ иу ныхасæй хабар куыд фехъусын кодта, 
афтæ. 
Мирæ... Фыццаг хатт куыд æнæнхъæлæджы рауад сæ фем- 
бæлд, ныр дæр та афтæ. Арвæй дур æрхауæгау. Алцыдæр 
Махарæн йæ зæрдыл хорз лæууы. Уыд дыууæизæрастæу. 
Сæйраг посты цур. Махар уым Мирæйы амондæн фæци. Махар 
йæ хæдтулгæйы куыд сбадт, мотор скусын кæнон, зæгъгæ, 
афтæ æвиппайды машинæйы фæмидæг хæрз æрыгон чызг. 
Растдæр зæгъгæйæ, фæмидæг нæ, фæлæ, цыма йæ исчи æхс- 
гæ æрбакодта, афтæ йæ тъæпп фæстаг бадæныл фæцыд. Йæхи 
къуыммæ нылхъывта. Уый уыд тарст тæрхъусы хуызæн, йæ 
хъоппæг ирд цæстытæ æрттывтой, сыгъдысты, цæхæртæ калд- 
той, доны зылдысты. Махар фæкуыддæр, йæ мидбынат æдзæ- 
мæй аззад: чи у ацы чызг, кæцæй æрбахауд, цы йæ хъæуы? 
Афæрса йæ, афтæ йын чызг йæ сæры змæлдæй ацамыдта: ам 
ма лæууæд, ацæуæд, æрмæст тагъддæр. Йæ цæстæнгас, йæ 
буары алы стъæлфтæй дæр куырдта: бахъахъхъæн мæ, ма мæ 
схъæр кæн, бирæгъты амæттаг мæ ма бакæн, мæ сæр де уазæг. 
Махар хъуыддаг фембæрста: чызгыл цыдæр бæллæх æр- 

312 
Агънаты Гæстæн 
цыд, кæнæ йын цыдæр къулбадджытæ, цыдæр наркомантæ 
тыхми бакæнынмæ хъавыдысты, æмæ ралыгъд, «Москвичы» 
йæ сæр фæцавта. Махары сæры арвæрттывдау атахт: æцæгæ- 
лон, æнæзонгæ, уыйразмæ йæ фыны дæр кæй никæд федта, 
ахæм чызг... Æмæ уый тыххæй исты фыдбылызы куы бахауа, 
уæд та? Кæд йæхæдæг у аххосджын, кæд, кæмæй ралыгъд, 
уыдон нæ, фæлæ сæ йæхæдæг сардыдта йæхиуыл? Хъуамæ 
йæ рахизын кæна. Фæлæ та йын йæ цæстытæм фæкомкоммæ. 
Уыдон куырдтой, домдтой: Махар тагъддæр иуварс ацæуæд, 
чызджы бирæгъты æвджид ма ныууадзæд. Æмæ Махар ницæ- 
уылуал ахъуыды кодта, дæгъæл фæзылдта, газыл афтæ тынг 
ахæцыд, æмæ машинæ, цыма уый дæр тæрсгæ фæкодта, афтæ 
размæ йæхи аппæрста. Кæдæм, уыцы уысм Махар уымæн 
ницыма зыдта. Æрмæстдæр размæ! Фæстæмæ иу хатт дæр нæ 
фæкаст. Машинæ горæтæй куы фæхицæн, уæд ын куыддæр 
фенцондæр, æхсызгонæй сулæфыд. Цыма æцæгæй дæр чыз- 
джы бирæгъты дзыхæй байста, афтæ йæм фæкаст. Кæмæй 
ралыгъд, кæд уыдон уыцы æвирхъау наркотиктæй сæхимæ 
хорз фæкастысты, уæд сын уæлдай нæ уыд, уæд сын денджыз — 
уæрагмæ, уæд уыдон æнæсæр уасджытæй уæлдай не сты. Æмæ 
ахæмтæй хи хъахъхъæнын хъæуы. Махар, фæсте йæ расур- 
дзысты, уымæй нæ тарст. Фæлæ цы нæ вæййы. Ныццæвут 
мæ, зæгъгæ, сæм йæ риу нæ бадардтаид. Хъуыддаг уымæ куы 
’рцыдаид, уæд, цæхæр калы, ахæм дамбаца йæм, кард, алма- 
сийæ цыргъдæр. Æмæ йæ къухты февзæрдаиккой. Махар йæ 
машинæйы æнæ хæцæнгарз дæс метры дæр нæ цæуы, сæр- 
къуыртæй бæстæ байдзаг æмæ... 
Махар йæ хæдтулгæйы цыд ноджы фæсабырдæр кодта, 
фæстæмæ ракаст. Æнхъæлдта: чызг йæ цæссыгæй йæхи æхсы. 
Æмæ йæ уæнгты уазал риз ацыд, фæтарст, кæд исты кодта. 
Уымæн æмæ чызг къуыммæ йæхи нылхъывта, йæ сæр æрзæ- 
бул, йæ цæстытæ уыдысты æхгæд. Махары сæры арвæрттыв- 
дау атахт: йе ’нахуыр бæлццон амард. Æмæ машинæ цæхгæр 
фæурæдта, иу стъæлфтæн йæ цуры февзæрд. Чызг базмæлыд, 
йæ сæрыл схæцыд, фæлæ нæ ракаст. Ницы йын у, æгас у! 
Махары уæнгты æхсызгон уылæн ацыд. Æхсызгонæй сулæ- 
фыд. Цы нæ вæййы! Фыртарстæй, зæгъæм, йæ зæрдæ исты 
кодта, уæд... Уымæн уæвæн и?.. Алцæмæн дæр уæвæн и. 
Æмæ Махар æнæ аххосæй, хуыздæр æнхъæл лæгмарæгæй 
агæпп ластаид. Уæд йе ’нахуыр бæлццон цæмæн афтæ тарф 
фынæй кодта, уый фæстæдæр базыдта. Фыртæссæй, фыртыхс- 
тæй, фыркатайæ. 
Махар машинæ аууон ранмæ базылдта. Æрлæууыд. Зæх- 
мæ рахызт, уæддæр чызг нæма райхъал. Цасдæр æдзæмæй 
алæууыд, стæй фæстаг бадæны чызджы фарсмæ сбадт. Разæй 
нæ, срæлæ фæстаг бадæны. Цæмæн, уый ныр дæр нæ зоны. 

Даргъ фæззыгон фæндаг 
313 
Æмæ чызгмæ каст. Æхсæрдæс-æвддæсаздзыд чызг, нырма хæрз 
æрыгон. Йæ сырх пух былтæ-иу базмæлыдысты, цыдæр æна- 
хуыр тарст тæпп-тæпп-иу бакодтой. Иурæстæг фестъæлфыд, 
чысыл ма, уæд йæ сæр дуары рудзынгыл бахастаид. Фæлæ 
уæддæр нæ райхъал. Махар ын йæ къухыл йæ уырзтæ ахас- 
та, йæ арм ыл æруагъта. Ма тæрсæд. Ма тæрсæд. Нырма 
хæрз æвзонг чызг... Кæд ын, мыййаг, тыхми бакæнынмæ хъа- 
выдысты? Ахæм æрыгон чызгæн! Æмæ уæд уыдон адæм нæ 
уыдысты, фæлæ лæгсырдтæ, хъæддæгтæ! Цæрæнбонтæм йæ 
тарст нал ссæудзæн. Цы рæсугъд æрфгуытæ йын и! Сæнтсау. 
Цыдæр уæздан æмæ цыдæр фæлмæндзинад сæ гуыры. Йæ 
рустæ, æвæццæгæн, се ’рдзон гаччы сбадтысты — сырхбын, 
сырхварс фæткъуыты хуызæн. Уыцы лæгсырдтæ хорз ны- 
вонд равзæрстой сæхицæн, фæлæ сын æй Хуыцауы цæст нæ 
бауарзта, табу йын æрбауæд. Махары фæрцы аирвæзт. Або- 
нæй фæстæмæ Махар ацы чызгæн йæ ирвæзынгæнæг у, йæ 
Уастырджи. Цы адджын фынæй кæны! Махары къух фезмæ- 
лыд, хæрдмæ ссыд. Уыдта йæ. Фæлæ цыма кæйдæр къух V, 
ницы бар æм дары, цыдæр ахæм æнахуыр уавæры уыд. Ие 
’нгуылдзтæ чызджы русыл андзæвыдысты. Уый хуымæтæджы 
адæймаджы рус нæ уыд, фæлæ хур, цæхæр. Æмæ йæ уырзтæ 
ссыгъдысты. Йе ’нгуылдзтæ семæ цы тæвд, цы хъарм рахас- 
той, уый æнæхъæн буарыл апырх. Æнхъæлдæн, чызджы рус 
куыд судзы, афтæ йæхи дæр ссудзынмæ бирæ нал хъæуы. Иæ 
сæр иуварс азылдта. Хъуамæ сыста, чызджы райхъал кæна, 
цæуын сæ хъæуы, йæ цуры афтæ кæдмæ баддзæн. 
Фæлæ Махар нæ сыстад, цыдæр тых æй бынмæ нылхъывта, 
йæ буар куыд сыгъд, уый æнкъардта. Чызгмæ та бакаст. Йæ 
цæстытæ йыл сæрæй бынмæ æрхаста. Йæ зæнгтæ æрдæггом, 
тымбыл дзаг риутæ... Чызг куы сулæфы, уæд зына-нæзына 
хæрдмæ ссæуынц, цыма скæсынмæ хъавынц, цыма Махармæ 
сæ мидбылты бахудынмæ хъавынц. Цыдæр уысм æм афтæ 
фæкаст: ныртæккæ кофтæйы æгънæджытæ байгом уыдзысты 
æмæ, чи зоны, нырма нæлгоймаджы къухтæ кæуыл нæма ан- 
дзæвыдысты, уыцы дыууæ æлвæст риуы разындзысты. 
Махар фестъæлфыд. Уыдон цы хъуыдытæ сты? Йæ чыз- 
гæй дæр кæстæр чи у, уый тыххæй ахæм хъуыдытæ!.. Йæ 
мидбынаты базмæлыд, фæлæ нæ рахызт. Цыдæр тых æй ныу- 
уыгъта, ахæм тынг, æмæ йæхæдæг нæ, фæлæ машинæ дæр 
базмæлыд. Æви йæм уый кæсгæ афтæ фæкодта?.. Фæтарст, 
чызг куы фесхъиуа, куы райхъал уа. 
Æмæ æцæгдæр райхъал. Æрмæст, Махары цы тых ныу- 
уыгъта, уымæй нæ. Йæхигъдауæй. Ракаст. Йæ сау хъоп- 
пæг ирд цæстытæ уæрæх байгом сты, цасдæр рæстæг афтæ- 
мæй баззад. Цы тарф фынæй ацис, уыйфæстæ, æвæццæгæн, 
кæм и, уый цыдæр уысм йæ сæр нæ ахста. Стæй алцыдæр 

314 
Агънаты Гæстæн 
фембæрста. Махармæ бакаст, цыма йæ рагæй зыдта, йæ хорз 
хион уыди, афтæ, æмæ загъта: 
— Æмæ уыдон цы фесты? 
Чи «уыдон», уымæн Махар ницы зыдта. Фæлæ ныхас цæ- 
уыл цæуы, уый æмбæрста. 
— Ма тæрс, ныр æдас ран дæ. 
— Уыдон... Уыдон лæгсырдтæ сты. Уыдон...— Чызгæн йæ 
зæрдæ æрбауынгæг æмæ йæ ныхас фескъуыд, йæ кæуындзæг 
йæ хъуырмæ схæццæ, йæ цæстытæ доны разылдта. Цыма хæрз 
гыццыл чызг уыд, афтæ сæ уыцы æнæфсæрмæй йæ армытъæ- 
пæнтæй асæрфта, Махармæ бакаст æмæ йæ бафарста: 
— Адæймагыл æууæнк ис æви нæй?— йæ цæстытæ дзы нал 
иста, дзуапп дзы агуырдта. Махар рагæй фæстæмæ дæр ахæм 
хъуыдыйыл хæст у: адæймагыл æууæнк нæй. Фæлæ æвзонг, 
тарст чызджы зæрдæ бынтондæр куыд асастаид? Æмæ загъта: 
— Адæм æмхуызон не сты, се ’ппæтмæ иухуызон цæстæй 
кæсын нæ хъæуы. 
— Æцæгдæр, зæгъæм, мæнæ ды,— чызджы цæстæнгас æмæ 
хъæлæс фæирддæр сты, йæ цæсгом фæрайдзаст. Йæхимидæг 
куыддæр базмæлыд, æмæ цыдæр уысм Махармæ афтæ фæ- 
каст, цыма йын йе ’нахуыр бæлццон, йæхи чызг-иу гыццы- 
лæй йæ сæр йæ риуыл куыд авæрдта, афтæ авæрынмæ хъавы. 
Махар чызджы уæхсчытыл йæ къухтæ æрæвæрдта. Раст ахъуы- 
ды кодта, чызг ын æцæгдæр йæ риуыл йæ сæр бауагъта, йæ 
дæллагхъуырмæ йын йæ цæсгом нылхъывта, сывæллон йæ 
ныййарæджы риумæ йæхи куыд нылхъивы, афтæ. Æмæ та 
Махар загъта: 
— Ма тæрс. Ныр мацæмæйуал тæрс— Кæмдæр йæ сæры 
ферттывта: æрбахъæбыс æй кæна, фыд йæ чызджы куыд æр- 
бахъæбыс кæны, афтæ. Фæлæ фембæрста: нæ! Кæйдæр чыз- 
гæн афтæ æрбахъæбыс кæнæн нæй. 
— Уыдон... уыдон... 
— Сæ кой дæр æмæ сæхæдæг дæр авд тары фæуæнт. 
— Бæргæ, фæлæ... цыма зæххыл фылдæр ахæмтæ цæры, 
афтæ мæм кæсы. / 
— Адæмы æмæ цард дæхицæн ма æнад кæнА Махар уыцы 
ныхæстæ былалгъæй нæ загъта. Зæрдæбынæй. Адæмы фарн 
бирæ у, цард зынаргъ у.— Уыдон ныууадз. Дæ ном цы хуый- 
ны? Хъуамæ дын дæхи хуызæн рæсугъд ном уа. 
Чызг æм бакаст. Цыдæр фæлмæн, цыдæр æнахуыр æууæнк- 
джын каст. Йæ цæстæнгас ыл ацы хатт фылдæр афæстиат, 
бирæ фылдæр. 
— Мæ ном — Мирæ,— загъта чызг, цыма йæ ном зæгъын 
æфсæрмы кæны, афтæ. 
— Тынг рæсугъд ном. Æмæ уæддæр цы ’рцыд? Куыд? — 
Чызджы фæрсын аив нæ уыд, нырма йæ зæрдæйы хъæдгомы 

Даргъ фæззыгон фæндаг 
315 
туг йæ кæлынæй нæма банцад æмæ йæ ногæй фæцагайай, 
уый аив нæ уыд, фæлæ йæ фæрсгæ дæр куыннæ бакодтаид?.. 
Искуыдæр ма уый уыд, æмæ, дæ машинæйы æнцад бадыс, дæ 
хæдтулгæ фезмæла, зæгъгæ, афтæ æваст дуар фегом æмæ æр- 
басæррæтт кодта уды къæртты хуызæн æрыгон чызг æмæ 
къуыммæ йæхи нылхъывта?.. 
— Æз... Уыцы тас мæ уæгъд никæдуал суадздзæн. Æз...— 
йæ хъуыр ахгæдта, йæ сæр иуварс азылдта. Кæнæ йæ бон 
дзурын нал уыд, кæнæ йæ дзурын нæ фæндыд. 
— Дæхиуыл фæхæц, дæхи ма тыхсын кæн,— æмæ Махар 
йæ къухыл схæцыд, хъуамæ йæ армытъæпæн чызджы сæрыл 
ахæсса, фæлæ йæ цонг ауыгъдæй аззад. Йæ зæрдæйы сонт 
тæлфт æм райхъуыст, улæфт фæтагъддæр. Цыдæр уысм æм 
афтæ фæкаст, цыма йын уæлдæф нал фаг кæны. Хуыцау хорз, 
æмæ Мирæ уыйырдæм нæ каст, æндæр дзы цыдæр уысм Ма- 
хары цæстытæ куыд ньÆсагъдысты, Махар сæ ратонын куыд- 
нæуал фæрæзта, уый æнæ бафиппайгæ нæ фæуыдаид. 
— Æваст «Жигули» мæ цуры дзыхълæуд фæкодта æмæ... 
— Æмæ?— Махарæн дæр йæ хъæлæс къæзыд. Йæ мидбуар 
цыдæр æнахуыр ивддзинæдтæ цыд, цыдæр тæвд уылæн-иу 
буары аивылд, куы та-иу ауазал, йæхимидæг куыддæр тыхст. 
...— Æмæ фæстаг бадæнæй дыууæ лæппуйы рагæпп код- 
той. Æвиппайды. Æнæнхъæлæджы. Сырдты хуызæн мыл сæхи 
ныццавтой. Мæнæн мæ бон дзурын нал уыд, фыртæссæй мæ 
зæнгтæ фæцудыдтой, нал мæ урæдтой. 
— Уыдон адæм нæ уыдысты, фæлæ сырдтæ. 
— Сæ иу мын мæ сахат ратыдта. Иннæ мын мæ хъусцæ- 
джытæм фæлæбурдта,— Мирæйы цæстытæ та доны разылдыс- 
ты, йæ кæуын йæ хъуырмæ схæццæ. Фæрсын æй нæ хъуыд, 
фæлæ... 
— Ныр мацæмæйуал тæрс. 
— Мæ хъуырыл, уыд... сыгъзæрин рæхыс. Æмæ йæ лæп- 
путæй иу рарæдывта. Æз сæ мæхи тыдтон, мæхи иуварс æп- 
пæрстон, фæлæ мæм, æвæццæгæн, сывæллоны хъару дæр нал 
уыд,— цæссыгтæ та йæ рустыл æруадысты, йæ буар ризы, йæ 
улæфт ферхæцы. 
«Ма ку, ма ку». Кæугæйæ дæр куыд æнахуыр рæсугъд 
уыд! 
— Цыдæр уысм сæ феуæгъд дæн. Æмæ, загътон, аирвæз- 
тæн. Мæ къухдарæн, мæ хъусцæджытæ æмæ мын мæ сыгъзæ- 
рин рæхыс байстой. Цы ма сæ хъæуы? 
— Бирæгътæ! 
— Йæхи дæр ын æрбаппарут!— рахъæр сæм кодта, шофы- 
ры фарсмæ цы лæппу бадт, уый. Æвæццæгæн, уый сæ раза- 
монæг уыд, сæ хицау. Æмæ мæ ногæй ацахстой, мæ цæнгтыл 
мын фæхæцыдысты. Æз мæхи иуварс аппæрстон, лыгъдтæн, 

316 
Агънаты Гæстæн 
мæ хъæлæсыдзаг хъæр кодтон, мæхи сæ тыдтон. Фырадæр- 
гæй лæппутæй иуы уæхскмæ фæлæбурдтон. Дæндагæй. Æмæ 
йыл мæ тых-мæ бонæй ныххæцыдтæн. Æвæццæгæн дзы чъепс 
феппæрстон. Лæппу фестъæлфыд, цыдæр æнахуыр хъæддаг 
хъæр дзы райхъуыст, феуæгъд мæ кодта. Иннæ лæппу уымæ 
гæсгæ федзæм. Æмæ уæд мæхи иуварс аппæрстон. 
— Уыдон адæмы ном худинаггæнджытæ сты. 
— Ралыгъдтæн, тигъыл фæзылдтæн æмæ — дæ машинæ. 
— Ныр мауал тæрс... 
— Æмæ нал тæрсын,— скаст æм йæ сау хъоппæг цæстытæй 
Мирæ. Цыдæр бирæ йыл афæстиат сты. Цыдæр æнахуыр тых 
сæ ивылд, æмæ Махар йæхимидæг базмæлыд, фæтыхст. 
— Сæйрагдæр та цы уыд: мæ дзыхыдзаг хъæр кодтон. Цал- 
дæр адæймаджы нæ рæзты æрцыд, фæлæ дзы иу дæр не ’рлæу- 
уыд. Диссаг, адæм кæрæдзийæн афтæ æцæгæлон цæмæн сты? 
— Мирæ, куы ма дын загътон, се ’ппæт иухуызон не сты. 
— Зæгъæм, мæнæ ды.— Чызг та йыл йæ сау хъоппæг цæс- 
тытæ ахаста.— Ды мæ ирвæзынгæнæг дæ, ды мæ Хуыцау дæ.~ 
Æмæ йын йæ уæхсчытыл йæ къухтæ æруагъта, йæхи йæм 
балхъывта, йæ сæр Махары дæллагхъуырмæ бакъул. Æмæ 
уыйразмæ Махары уæнгты цалдæр хатты цы уазал риз ацыд, 
йæ уæнгты та ахæм уазал риз аивылд, йæ зæрдæйы сонт тæлфт 
ацы хатт хъуыст ноджы тынгдæр, фæлæ йæ не ’нкъардта. 
Уый уыд расыджы хуызæн, йæ сæр зылд, цыдæр уысм-иу, 
кæм и, уый нал хатыд. Йæ къухтæ, йæ цæнгтæ змæлыдысты, 
Мирæйыл тыхстысты, фæлæ сæ æруромын нæ фæрæзта. Цы 
ми кæны, цалдæр минуты фæстæ цы æрцæудзæн, уый æм- 
бæрста, фæлæ йæ буары бацыд æндæр Махар æмæ уыцы Ма- 
хармæ ницы хъуыст. Йæ къухтæ Мирæйы цæсгомыл тæлфы- 
дысты, йæ урс дæллагхъуыр зылдысты, цалдæр хатты чыз- 
джы риутыл æруадысты. Æрыгон чызджы буарæй йыл цы 
тæвд æмбæлд, уый йæ уæнгты æнхъæвзта. Йæ былтæй чыз- 
джы былтæ ахста, уый сæ иуварс скъæфта, æмбæхста сæ, 
фæлæ сæ уæддæр ардта. Æмæ-иу йæ былтæ чызджы былтыл 
куы андзæвыдысты, уæд æм афтæ каст, цыма цæхæры къæрт- 
тьгдал æндзæвыдысты, цы уысм-иу сыл фæхæст, уыцы уысм- 
иу æм афтæ каст, цыма хъарм, ногдыгъд æхсыр нуазы. 
Махар моладзан уыд? Æппынфæстаг, йæхи тынг куы фæн- 
дыдаид моладзан уæвын, уæддæр Хуыцау адæймагæн цы рад- 
та, æрдз ын цы саккаг кодта, уымæй лидзæн нæй, æмбæхсгæ 
дæр дзы нæ бакæндзынæ, адæймаджы æрдзон сконд йæхион- 
тæ домы. Æмæ цæмæн хъуамæ баныгæна Махар йе ’нкъа- 
рæнтæ? Цæмæн хъуамæ цæуа йе ’рдзон сфæлдысты ныхмæ? 
Фæлæ æнæрдызт фыркъайы хуызæн дæр никæд уыд, алы сыл- 
гоймаджы юбкæйы бынмæ никæд каст æмæ кæсы. Алцæмæн 
дæр æгъдау и, бæрц. Сæмбæлд сылгоймæгтимæ. Æмæ цы 6а- 

Даргъ фæззыгон фæндаг 
317 
фиппайдта: йæ зæрдæмæ дзы тынгдæр чи цыд, уыдонæн сæ 
былтæ ногдыгъд хъарм æхсыры тæф кодтой. Æмæ-иу æм цы- 
дæр уысм афтæ каст, цыма сылгоймаджы былтæй æхсыр нуа- 
зы, кæддæр-иу сывæллонæй райсом раджы ногдыгъд хъарм 
æхсыр куыд адджынæн нозта, афтæ... 
Мирæйæн батæ кодта тыххæй, цыма сæ давгæ кодта, афтæ, 
æмæ йæ уый цымыдис арты тынгдæр æппæрста, цыдæр æх- 
сызгон сусæгдзинад йæ алыварс тыхст. Фæстæдæр йæхи мин 
æмæ мин хатты фарста: уæд ыл цы ’рцыд, йæ рохтæ цæмæн 
суагъта? Уыцы артмонцты цæмæн бахауд? Йæ алы акъах- 
дзæфыл дæр раздæр бæстон чи ахъуыды кæны, йæ алы ныхас 
дæр раздæр бæстон чи баууилы, уый афтæ цæмæн бакодта? 
Цы фæци йе ’рвонгдзинад? Цы, уый фæстæдæр базыдта... 
Уый бахауд йæ нæлгоймаджы туджы уацары, уый йæ йæ 
уæлныхты систа. Æмæ уым, æвæццæгæн, диссагæй ницы ис. 
Махармæ афтæ кæсы, цалынмæ нæлгоймаг цæра, уадз, фон- 
дзыссæдз азы дæр ыл рацæуæд, уæддæр йæ нæлгоймаджы туг 
нæ амæлдзæн, уæддæр ма, æвæццæгæн, йæ зæрдæ сылгой- 
магмæ æхсайдзæн. Фæлæ цымæ Махар Мирæйы уацары æр- 
мæст уый тыххæй бахауд? Фондз æмæ ссæдз, дæс æмæ ссæдз 
азы йыл куы цыд, уæд куы никæд кодта сонт митæ. Мирæ... 
Мирæ йын йæхæдæг радта уыцы бар. Йæ сау дыууæ хъоппæг 
цæсты-иу ыл куыд æрхаста, куыд æй рæвдыдтой... Æппын- 
фæстаг, йæхи йыл цæмæн бакъул кодта, йæ дæллагхъуыр йæ 
сæр цæмæн бауагъта? Фыццаг чи кæмæн ахъæбыс кодта? 
Мирæ Махарæн. Сылгоймаг æмæ нæлгоймаджы æхсæн цы 
æрцæуы, уый Мирæйы нæ фæндыд? Фæндыд! Кæд æй нæ 
фæндыд, уæд йæхи цæуыннæ тыдта? Цæуыннæ фегом кодта 
машинæйы дуар æмæ иуварс йæхи цæуыннæ аппæрста? Ма- 
хар талынджы къудзиты æмæ бæлæсты ’хсæн уый агуырдта- 
ид? Цæуыннæ! Кæд Мирæйæн йæхи нæ фæндыд, уæд Ма- 
хармæ цæуыннæ лæбурдта? Йæ цæсгомыл Мирæйы ныхты 
фæд цæуыннæ баззад? Цæуыннæ цъæхахст кодта йæ хъæлæ- 
сыдзаг, фæдисы цъæхахст? 
Фæстæдæр, уыцы изæр горæтгæрон цы ’рцыд, уый Маха- 
ры цæстыты раз куы сыстад, уæд бафиппайдта: Мирæ цы- 
дæртæ змæлыд, суанг афтæ бамбарæн дæр уыд, цыма йæхи 
тоны. Уый — æддаг бакастæй. Æцæгдзинадæй та?.. Нæ! Йæхи 
нæ тыдта. Махар сылгоймаджы тыххæй бæзджын чингуытæ 
нæ фæкаст, фæлæ йын цыма цыдæр æмбары, афтæ хъуыды 
кæны. Æмæ ма исчи зæгъæд, сахатырдæг, сахаты размæ фыц- 
цаг хатт цы чызг федтай, уый, кад цыфæнды хæлд у, уæддæр 
хъуамæ йæхи афтæ дара? Нæ! Йæ цард хæтынæй чи аразы, 
йæ буар æхцайыл чи уæй кæны, суанг уыцы сылгоймаг дæр 
æфсоны змæлд уæддæр бакæндзæн, ныкъкъæдзтæ æмæ ныт- 
тæстытæ уыдзæн. Уымæн æмæ йæ уды сылгоймаджы уд цæры. 

318 
Агънаты Гсестæн 
Суанг ма адæймагæн йæхи ус дæр куы бахъынцъым кæны. 
Уымæн æмæ йæ сылгоймаджы уд сдзуры, йæ сылгоймаджы 
хæс феххæст кæны. 
Уæдæ Махар та афтæ хъуыды кæны, æмæ уыцы изæр Ми- 
рæйы, цы лæппутæ йыл ныххæцыдысты, уыдонæн нæ зоны, 
фæлæ йæ Махаримæ, сылгоймаг нæлгоймагимæ куыд фембæ- 
лы, афтæ фембæлын фæндыд. Уый афтæ кæй у, ууыл Махар 
иу уысм дæр дызæрдыг нæ кæны. Ау, уæдæ, цъиуы лæппын 
уыд? Æмæ ма уый дæр йæ базыртæ куы базмæлын кæны, уый 
дæр ма фæдисы «цъиу-цъиу» куы ныккæны. Ау, афтæ куыд 
слæмæгъ, афтæ куыд сæнæхъару æмæ, Махары йæхицæй куыд 
ссоны, Махар уый ма æнкъардтаид? Æппынфæстаг, йæ урс- 
урсид дзæнхъа дæндæгтæй йыл цæуыннæ ныххæцыд афтæ, 
чъепс дзы куыд фæхаудаид. Йæ цæнгтæ тихалджытæ феста- 
дысты? Нæ! Йæхи фæндыд! Нæ фæлæ кæд Махар йæ монцты 
уацары афтæ бахауд, æмæ ницыуал уыдта, ницыуал æм хъуыст, 
ницыуал æмбæрста? Уымæн уæвæн нæй! Махар йæ зонд ни- 
кæдма фесæфта. Уæдæмæ Махар æнæ иу ныхасæй Мирæйы 
зæрдæйыуаг базыдта, æмæ се ’хсæн цы ’рцыд, уый уымæн 
æрцыд, сæ фембæлд райгуырд чызджы зæрдæйыуагæй. Уый 
Мирæ... Уый Мирæ йæхæдæг сбæгънæг кодта йæхи, æрмæст 
Махары къухтæй. 
Уыцы æнæферохгæнгæ изæры фæстæ Махар йæхи мин 
æмæ мин хатты бафарста: цæуыннæ цъæхахст кодта æххуыс- 
агур Мирæ? О, кæм æрлæууыдысты, уым хæстæг цъиуызмæ- 
лæг дæр нæ уыд, фæлæ фыдуавæры чи бахауы, уый, мæ хъæр 
фехъуысдзæн æви нæ, ууыл фæхъуыды кæны? 
Цыма Мирæ, уыцы изæр, искæимæ фæуон, зæгъгæ, сфæнд 
кодта, Махармæ афтæ кæсы. Чи зоны, лæппуты йæхиуыл 
йæхæдæг сардыдта. Уæдæ æндæр искæмæ цæуыннæ лæбурд- 
той? Æндæр искæйы машинæмæ цæуыннæ æппæрстой? Фæлæ, 
æвæццæгæн, цалдæр куы уыдысты, уæд сæ фæтарст æмæ йæ 
архъан Махарыл баппæрста. Цæуыннæ ис уымæн уæвæн, æмæ 
æрыгон чызг сфæнд кодта: абон цыфæнды куы уа, уæддæр 
хъуамæ мæ чызгондзинадæй мæхи ссæрибар кæнон, зæгъгæ. 
Уымæн гæнæн ис? Ис! Уæдæ афтæ уыд. Йæ цæссыгтæй йæхи 
æхсадта, гæр-гæрæй згъæлдысты. Æмæ цы? Æвзонг чызджы 
царды æрцыд, йæхи зонынхъом куы фæци, уæдæй фæстæмæ 
цæуыл хъуыды кодта, уыцы стыр хъуыддаг, йæ мидзæрдæйы 
ахызт стыр цæлхдуры сæрты. 
Мирæйы уæхсчытæ стъæлфыдысты, йæ хæкъуырцц нæ 
урæдта. Къуыммæ йæхи нылхъывта, цыма йынуазал у, чы- 
сыл ма, æмæ гæртт-гæртт кæнын райдайдзæн. Иæ асæй дзы 
ницыуал зынд. Махар ын йæ къухмæрзæнæй, йæ армытъæ- 
пæнтæй йæ рустæ, йæ цæсты бынтæ сæрфта, узæлыд ыл, уæд- 
дæр — диссаг — йæ цæссыгтæ уадысты. Раздæры хуызæн гæр- 

Даргъ фæззыгон фæндаг 
319 
гæрæй нал згъæлдысты, фæлæ цыма дард кæцæйдæр цыдыс- 
ты, афтæ лæдæрстысты æмæ лæдæрстысты, банцайынхъомыс 
сын нал уыд. Æмæ Махары сæры февзæрд: цалынмæ Мирæ 
æгас уа, уæдмæ, æвæццæгæн, йæ цæссыгтæ лæдæрсдзысты 
æмæ лæдæрсдзысты. Махар æм дзырдта, узæлыд ыл, рæвдыд- 
та йæ, фæлæ уымæй иу ныхас не схауд, цыма йе ’взаг аны- 
хъуырдта, цыма гоби фестад. Куы йæм фæкомкоммæ уаид, 
йæ цæстæнгас ын куы ацахсид, Махар ууыл архайдта, фæлæ 
чызг йæ цæстытæ æмбæхста, цыма йæ хуыссæг ахсы, афтæ 
йæ цæстытæ фылдæр уыдысты æрдæгæхгæд. Æниу, уæдæ, 
хъуамæ дзагъырцæстæй кастаид? Иæ царды цы стыр хъуыд- 
даг æрцыд, уый дзы сылгоймаджы æфсæрм уагъта. Махар йе 
’фсинимæ фыццаг æхсæв куы сæмбæлд, уæд дзы уый дæр 
цалдæр боны йæ цæстытæ куы æмбæхста... 
Мирæ ницы дзырдта. Æмæ иурæстæг Махары сæры фев- 
зæрд: кæд ыл исты æрцыд, цы нæ вæййы, æрыгон чызг æмæ... 
Уыцы хъуыдымæ йе уæнгты уазал риз ацыд. Æрыгон чызг 
æмæ, мыййаг, кæд тæрсгæ фæкодта, афтæ тынг æмæ — фæго- 
би, йæ хъæлæс фесæфт. Уыцы уысм Махары чызджы хъæлæс 
фехъусын афтæ тынг фæндыд, æмæ йын йæ алы ныхасæн 
дæр стыр æхцатæ бафыстаид. Æмæ чызг йæ сæр иуварс куы 
азылдта, дæ уынд мын тынг зын у, зæгъгæ, уæд Махар æх- 
сызгонæй сулæфыд. Æндæр исчи Мирæмæ смæсты уыдаид, 
фæлæ йæм уый та йæ мидбылты бахудт, æрбахъæбыс æй код- 
та: дæу хуызæн чызг ацы зæххыл нæма рантыст, суанг уыцы 
уавæры дæр Мирæ уыд æнахуыр рæсугъд. Дидинæг! Сырх 
уарди! Раст зæгъын хъæуы, ахæм фембæлды нæлгоймаг сыл- 
гоймагæй цы æхсызгондзинад райсы, уый дзы нæ райста. 
Уымæн æмæ Махары хъæбысы æрыгон, йæ туг йæ дадзинты 
кæмæн ивылы, ахæм чызг нæ тæлфыд. Махары хъæбысы удæ- 
гас адæймаг нæ уыд, фæлæ резинæ чызг, фæсарæнты сылгой- 
маджы мондагмæ цы резинæ сылгоймæгтæ фæуæй кæнынц, 
ахæм. Махар сын цы зоны, кæд сæ федта, фæсарæнты никæд 
уыд, фæлæ газетты цы бакаст, уымæ гæсгæ афтæ хъуыды 
кæны. 
Диссаг, уæддæр Мирæ ахæм уавæры цæмæн уыд? Зæххыл 
æй æппындæр ницы æндæвта, æви йæ уæнгтæ афтæ сæнæ- 
хъару сты, æмæ сæ фезмæлын нæ фæрæзта? Фæстаг бадæны 
къуыммæ йæхи нылхъывта. Махар цалдæр хатты бæргæ загъ- 
та: цæуын афон у, фæлæ уый уæддæр æнцад бадт, иу нуар 
дæр дзы нæ фезмæлыд. Æвæццæгæн, афтæ райсоммæ дæр 
бадтаид. 
Алцæмæн дæр райдиан æмæ кæрон вæййы. Æмæ йæм Ма- 
хар разылд. Мирæйæн йæ уæлæ скодта йæ риуты агъуд. Куыд 
æй^ рафтыдта, уый нæ зоны, уæд къухтæ сæхигъдауæй ар- 
хайдтой, фæлæ йыл æй куыд скодта, уый хорз хъуыды кæны. 

320 
Агънаты Гæстæн 
Куыддæр тыхст, йе ’нгуылдзтыл æнахуыр зыр-зыр бахæцыд, 
чысыл урс цæппузыртæ-иу йе ’нгуылдзты æхсæнæй фæбыры- 
дысты. Йæ кофтæ дæр ын Махар йæхæдæг скодта. Æмæ ма 
чысыл, уæд та хъуамæ ногæй бахаудаид, чысыл раздæр цы 
уæлвонг æнкъарæнты уацары бахауд, уыдоны уацары. Ногæй 
та йæ æрфæндыд Мирæйыл узæлын. Æмæ йыл фæстæты йæ 
цæнгтæ æрбатыхта, йæ дæллагхъуыртæн ын батæ кодта, йæ 
къуыбыр тугæфсæст риутыл йæ æрмттæ сыгъдысты. Ногæй та 
йæ нæлгоймаджы туг куы раивыла, уымæ йæ бирæ нал хъуы- 
ди. Мирæ æдзæмæй бадт, иу нуар дзы не змæлыд. Æмæ цы- 
дæр уысм Махары сæры атахт: кæд, Мирæйы уд æмæ буары 
цы æнкъарæнтæ и, сылгоймаджы æнкъарæнтæ, Махар уыдон 
райхъал кæнынмæ нæ арæхсы, нæ зоны. Нæ! Махар ахæм 
æвæлтæрд, ахæм гоби, ахæм къуымых нæ хоны йæхи æмæ, 
сылгоймагимæ хи куыд дарын хъæуы, уымæн мацы зона. Æры- 
гон лæппуйæ фæстæмæ шофырæй чи кусы, мæйгæйттæ-иу кæм- 
дæр Уæрæеейы чи баззад, уый сылгоймагæн ницы зондзæн? 
Йæхæдæг цыфæнды годо куы уа, уæддæр æй сылгоймæгтæ 
сæхæдæг сахуыр кæндзысты, стæй уый алы удгоймагæн дæр 
йе ’рдзон сконды ис æмæ йæ йе ’рдзон сконд, куыд хъæуы, 
афтæ йæхæдæг араздзæн. 
Мирæ уыд æдзард адæймаджы хуызæн æмæ та Махары 
буарæй ногæй рагуылф кæнынæввонг сæхиуыл цы æнкъарæн- 
тæ, цы монцтæ схæцыдысты, уыдон сæхи æруагътой, æрхуыс- 
сыдысты, уыдон дæр Мирæмæ гæсгæ амардысты. 
— Рæстæг. Цæуын афон нын у,— загъта та Махар. Фæлæ 
йæ Мирæ нæ хъуыста. Æдзард адæймаг рæстæджы цыд нал 
фæхаты, ницыуал фенкъары, нал фæхъусы. Махар, бæргæ 
йæ нæ фæндыд, фæлæ... Уый куыд у, уый куыд аив у, фæлæ... 
фæлæ бамбæрста: Мирæйæн йæ дзаумæттæ йæхæдæг куы не 
скæна, уæд афтæ баддзæн æмæ баддзæн. 
Сылгоймаджы дзаумæттæ раласын нæлгоймагæн — æна- 
хуыр удæнцой, æнахуыр æхсызгондзинад, фæлæ се скæнын... 
Сылгоймаг йæ мидæггаг дарæс йæхæдæг куы раласы, уæд ыл 
цыма уый тынг нæ фидауы, цыма семæ цыдæр æфсарм, цы- 
дæр фарн, цыдæр уæздандзинад раласы, Махармæ афтæ кæсы. 
Æмæ уæздан æмæ æфсарм та алы ран дæр хъæуынц, суанг 
хуыссæны дæр. Уæдæ уый цас аив у, сылгоймаг цæстыфæ- 
ныкъуылдмæ йæхи абæгънæг кодта, ома, гъа, мæнæ дæн, цæттæ 
дæн, табуафси. Суанг дæ бинойнагæн дæр йæ дзаумæттæ дæ- 
хæдæг ралас, æмæ æфсарм æмæ уæздандзинад уемæ æмдзу 
кæндзысты. 
Махар Мирæйы дзаумæттæ йæхæдæг раласта. Фæлæ се 
скæнын... Царды адæймаджы сæр цы нæ баййафдзæн! Уæд- 
дæр Мирæ ахæм æнахуыр уавæры цæмæн уыд? Адæймаг, 
мæнæ ныртæккæ амæлдзæн, уæддæр ма йæ цыдæр фендавы. 

Даргъ фæззыгон фæндаг 
321 
Уый ницы æндæвта, цыма йæ дунейыл æппындæр ницы хъуыд, 
цыма дзы хъуыдыйы мур нал баззад, афтæ зынд. Махар ын 
куыддæртæй йæ дзаумæттæ кæнын райдыдта, уæддæр Мирæ 
нæ фезмæлыд, æрмæст йæ сæр йæ риуыл æруагъта. Йæ уæх- 
счытæ стъæлфыдысты. Уыцы цæссыгтæ... Уыцы цæссыгтæ 
кæрæдзийы фæстæ лæдæрстысты æмæ лæдæрстысты, кæрон 
сын нал уыд. 
Цыдæр уысм, уæд хъуамæ Махар срæдывтаид: кæмæ дзу- 
ры, дурмæ æви адæймагмæ?! Хъуамæ йын йæ дзаумæттæ 
машинæйы рудзынгæй æддæмæ фехстаид, фæлæ йæхиуыл 
фæхæцыд. Æмæ уый хуыздæр уыд. Мирæйы, цыма чысыл 
сывæллон у, афтæ йæ хъæбысмæ æрбайста, æмæ йæ тынг нæ 
фæндыд, цыдæр фыдуынд, цыдæр æлгъаг æм касти, фæлæ 
уæддæр йæхиуыл фæуæлахиз æмæ йын йæ дзаумæттæ скод- 
та. Хъавгæ, йæ буар куыд нæ фæрисса, афтæ. Йæ зæнгтыл 
ын цалдæр раны туджы фæдтæм фæкомкоммæ. Æмæ йæ зæр- 
дæйы цыдæр æнахуыр хъыдзы ацыд, цыдæр цин, цыдæр 
æнахуыр æхсызгондзинад ыл æрбаулæфыд. Ахъуыды кодта: 
рахиза, донæй къухмæрзæн ахуылыдз кæна æмæ уыцы фæд- 
тæ асæрфа, фæлæ йæ зивæг фæурæдта. Нæ! Æрмæст уый нæ — 
юбкæйæ нæ зындзысты, ницы сын у. Цыппæрдæс-фынддæс- 
аздзыдæй нæлгоймæгтимæ æмбæлын чи райдайы, ахæм чыз- 
джытæ иу æмæ дыууæ сты? Махар кæмдæр каст: фæсарæн- 
ты, дам, иуæндæс-дыууадæсаздзыд чызджытæ сæ буарæй 
сæудæджер кæнынц, сæ буарæй сæхи дарынц. Уымæй ма 
æвирхъаудæр хъуыддаг исты уа! Фæлæ семæ чи æмбæлы, 
уыдон та — ноджы æвзæрдæр. Сывæллонмæ дæхи сбæгънæг 
кæн! Амæлæт! 
Махар кæмдæр йæ зæрдæйы æнкъардта: Мирæ нырма, 
нæлгоймагцыу, уый нæзоны, кæд йæ фынты, кæд йæ хъуы- 
дыйы сæмбæлд искæимæ, æндæр... Махарæн æхсызгон уыд, 
фыццаг ын уый кæй разынд. Нæлгоймаджы æдылы сæрыс- 
тырдзинад! Æмæ та йæ бафæндыд чызджы æрбахъæбыс кæ- 
нын, фæлæ йæхи фæурæдта. Цæмæндæр уыцы уысм йæ зæр- 
дыл æрбалæууыдысты зарæджы ныхæстæ: 
Дысон дын, нана, фыдфынтæ федгпон, 
Цыма дын мæхи бæлоны тпуджы надгпон. 
Махар йæ мидбылты бахудт. Комкоммæ ууыл фыст ныхæ- 
стæ. Чысыл ма, уæд сæ базарыдаид. Дысон ахæм фын нæ 
федта. Фæлæ бæлон у туг. Бæлоны туджы йæхи ныннадта. 
Махар чызгмæ разылд, æрбахъæбыс æй кодта. 
— Мæ сау бæлон, цом æмæ апæр-пæр кæнæм нæ фæрныг 
ахстæттæм,— æмæ Махар чызджы раззаг бадæныл æрæвæрд- 
та, йæ фарсмæ куыд уа, афтæ. Дуар фидар бахгæдта, æмæ 
21 Агънаты Гæстæн 

322 
Агънаты Гæстæн 
хæдтулгæ фезмæлыд. Уастырджи сæ фæндараст фæкæнæд, 
йæ хорзæх сæ уæд. 
Махар цыд сабыргай. Рæстæгæй-рæстæгмæ-иу Мирæмæ 
бакаст. Адæймагæн йæ хъуыдыйы цы æрæфтдзæн, Хуыцау 
йæ зонæг. Уæд та Мирæйы цæрын нал фæнды, машинæйы 
дуар цæугæ-цæуын фегом кодта æмæ — дæ фыдгул афтæ. Æды- 
лы, дам, йæхиуыл ахуыр кæны, зондджын — искæуыл. 
Махар иу-цалдæр азы размæ æнахуыр ныв федта: «Вол- 
гæ» фæндагыл æрцæйцыд. Хорз тагъд цыд. Æваст йæ фæстаг 
дуар фегом æмæ дзы ракодта гæпп æви хаугæ — иу æрыгон 
чызг. Йæ туфлитæ фæйнæрдæм фæтахтысты, йæхæдæг ас- 
фальтыл æрхауд. Шофыр, æрыгон лæппу, нæ фæтарст. Фæс- 
тæмæ цæхгæр фæзылд æмæ уыцы рæвдз чызджы, цыма исты 
дзаума уыд, афтæ фæстаг бадæнмæ баппæрста, дуар ныггуыпп 
ласта æмæ — размæ! 
Тынг амондджын разынд уыцы чызг, тынг амондджын ра- 
зынд лæппу! Сæ фæстæ исты машинæ, зæгъгæ, уæд чызгæн 
аирвæзæн ницыхуызы уыд. Махар профессионалон шофыр у 
æмæ алцыдæр абарста, алцыдæр анымадта. Æмæ «Волгæ»-йы 
фæстæ æртæ, фондз, ссæдз метры дæрддзæфæн дæр машши- 
нæ цыд, зæгъгæ, фæзилын ын нал бантыстаид. Стæй йæ кæ- 
дæм хъуамæ фæзылдтаид? Фæндаджы иннæ фарс йæ ныхмæ 
цæуынц машинæтæ, иннæрдыгæй къахвæндаг — адæмæй йе- 
дзаг. Уæд Махарæн уый уыд скъола, урок. 
Мирæ йæ фарсмæ бадт æдзæмæй, йæ цæнгтæ йæ уæрджытыл 
æрхаудысты. Махар йемæ хъазæн, узæлæн, фæлмæн ныхас 
кæныныл фæлвæрдта, фæлæ дзæгъæлы. Иу стыф дзы нæ хауд. 
Æрдæгмард æмæ æрдæгмард. Уæддæр йæ цæссыгтæ не ’нца- 
дысты, дард кæцæйдæр лæдæрстысты æмæ лæдæрстысты. 
Махар æй цалдæр хатты бафарста: кæм цæры, кæдæм æй 
аласа? Уый ницы дзырдта, иннæрдæм каст, йе ’взаг аны- 
хъуырдта. Æмæ Махар йæ мидбылты бахудт. Мирæ йæм кæса, 
ма кæса, уымæн, æппынфæстаг, уæлдай нæу, фæлæ нырма 
æрыгон чызг у æмæ аив æмæ ’наив хъуамæ зона. Махар æй 
кæмфæнды дæр раргъæвдзæн æмæ фæци. 
Фæстагмæ Махар йæхи нал баурæдта: кæдæм æй ласа? 
Æмæ машинæ æрурæдта, разылд æм æмæ та йæ ногæй бафарс- 
та. Чызг, йæ хъæлæс тыххæй хъуыст, афтæмæй загъта: 
— Кæдæм дæ фæнды, уырдæм. 
Махар йæ мидбынат ссыгъд: уый цавæр дзуапп у?! «Кæ- 
дæм дæ фæнды, уырдæм!» Чи зоны, уый афтæ дæр фæнды, 
æмæ йæ бинонты ныууадза æмæ йемæ бацæра. Чи зоны, афтæ 
дæр æй фæнды, æмæ йæ Махар йæ хæдзармæ акæна, йæ 
бинойнаджы ратæра æмæ йын йæ сынтæджы Мирæ йæхи 
æруадза. Æмæ æгæр зондджын нæу? Цæттæ хæдзар æй 
хъæуы... Чи зоны, афтæ дæр æй фæнды, æмæ дзы Махар 

Даргъ фæззыгон фæндаг 
323 
йæхицæн сусæг ус сараза, дыккаг ус. Æ, гæды рувас! Нæ! 
Уый дæр хъуыддаджы нæ цæуы. Æгæр дард сты кæрæдзимæ, 
се ’хсæн æгæр стыр быдыр и. 
— Уæдæ хорз.— Æмæ Махар ахæцыд. Æрурæдта, чызг йæ 
машинæйы кæм абадт, раст уыцы тæккæ ран. 
— Æрхæццæ стæм!— Махар ын машинæйы дуар бакодта. 
Уæдæ йæм хъуамæ кæдмæ æнхъæлмæ кастаид? Мирæ рахызт 
сабыргай, æнæбары, йæ уæхсчытæ стъæлфыдысты. Куыддæр 
ныггуыбыр, ныкъкъæдз. Дыууæ къахдзæфы акодта æмæ 
æрлæууыд, разылд æмæ, йæ ныхас йæ хъуыры бадт, афтæ- 
мæй загъта: 
— Ды-ы, ам-м мæ чи-и ах-хста, уыдонæй æв-взæрдæр дæ- 
æ,— æмæ азылд, акъахдзæф кодта. 
Цы йын хъуамæ загътаид Махар? Иу гæппæн йæ цуры 
февзæрдаид æмæ йын йе уæхсчытæ ацахстаид, йæ тых-йæ 
бонæй йæ ныууыгътаид: «Цы дзæнгæда цæгъдыс?» Æмæ чы- 
сыл сывæллон у? Æдылы у? Чызджы æнæууылд ныхасмæ йæ 
нуæрттæй иу дæр нæ базмæлыд. Йæ къух ыл ауыгъта. О, йæ 
хорз, йæ адæймагдзинадæн ын аргъ кæй не скодта, уый йын 
хъыг уыд, фæлæ ницы кæны. Уæдæ Махар та афтæ зæгъы: 
Мирæйæн йæ амонд уыд, æмæ ууыл сæмбæлд. Хуыцаумæ ку- 
вæд. Исты къуыдипп, исты наркоман, уæд ын йæ пакъуы 
акалдтаид, йæ хæдзарыл тагъд-тагъд нал сæмбæлдаид, чи зоны, 
йæ хæдзарыл æппындæр нал сæмбæлдаид, чи зоны, йæ мард 
цалдæр боны фæстæ йæ хæдзармæ бахæццæ уыдаид. Тыххæй 
йæ машинæмæ чи ласта, тыххæй йæ машинæмæ чи æппæрс- 
та, уыдоны къухмæ бахауд, уæд æй уыдон сæ армытъæпæнты 
хастаиккой. Фыццаг дзы, гæды мыстæй куыд фæхъаза, афтæ 
фæхъазыдаиккой. Чи зоны, баластаиккой йæ исты фатермæ: 
нозт, музыкæ. Сæхи дæр æмæ уый дæр мадард бæгънæг скод- 
таиккой æмæ, Мирæйы кафын фæнды æви нæ, йæ цæссыгæй 
йæхи æхсы æви заргæ кæны, уыдонæн уый уæлдай нæ уыда- 
ид, афтæмæй йемæ кафыдаиккой, иу æй иннæйы хъæбысæй 
истаид, йемæ сæ нæлгоймаджы мондæгтæ уагътаиккой. Фæс- 
тагмæ се ’нæнхъæлæджы фембæлд цæмæ рахызтаид, чи зоны. 
Гæнæн уыд, æмæ йæ искæдæм хъæдмæ, доны былмæ аласта- 
иккой, фæраууил-баууил æй кодтаиккой, стæй... Цæуыннæ ис 
уымæн уæвæн, æмæ йæ уыйфæстæ скъуыхтæ кодтаиккой æмæ 
йæ афтæмæй Терчы баппæрстаиккой? Терк бирæ рæзгæ удтæ 
аныхъуырдта, Терк бирæ цыдæртæ басусæг кодта. 
Нæ! Мирæ амондджын разынд. Махар æй бирæгъты дзы- 
хæй байёта, йæ цард ын бахъахъхъæдта. Махар дын уый 
æфхæры? Адæймагæн зын саразын æнцон у. Иу æнæрхъуы- 
ды ныхас — æмæ цæрæнбонтæм зæрдæйы нынныхст. Хорз 
ракæнын, уый дын — зын. 
Мирæ, цыма йæ къахдзæфтæ нымадта — сабыргай, хъав- 

324 
Агънаты Гæстæн 
гæ, фæцæй-иу цудыдта, афтæмæй цыд æмæ телыхъæдыл йæхи 
бауагъта, баныхæст ыл. Æмæ Махары зæрдæ куыддæр æрба- 
уынгæг. Кæдæм æй аласа? Йæ хæдзар кæм и, уый куы зонид, 
уæд æй^аласид, арвы кæронмæ дæр нæ базивæг кæнид. Цы 
кæна? Йæ сæры февзæрд: æхца йын раттон. Фондз сомы, 
туман дæр уæд. Фæлæ йæхиуыл ныххæцыд. Адæмыл мин 
æмæ мин цæсты, æмæ йæ исчи чызджы цур куы бафиппайа, 
уæд... Алцæмæй дæр хи хъахъхъæнын хъæуы. Æмæ Махар 
йæ «Москвич»-ы сбадт. 
Уæддæр зæрдæ ’хсайдта, йæ хъуыдытæ Мирæйы алыварс 
зылдысты, цас дарддæр дзы кодта, афтæ йыл тынгдæр 
тыхстысты. Цы фæци? Ацыд æви ма уым лæууы, телыхъæды 
æнцой? 
Æмæ Махар æрдæгфæндагæй фæстæмæ разылд. Æрурæд- 
та, раздæр кæм лæууыд, уырдæм дæрддзæфгомау, мыййаг, 
уым куы разына, уæд æй Мирæ куыд нæ фена, афтæ. Æмæ 
йæ цæстытæ цæхæртæ акалдтой. Мирæ лæууыд, куыддæрид- 
дæр æй ныууагъта, афтæ. Телыхъæдыл баныхæст. Йæ цурты 
иу-цалдæр адæймаджы уæддæр ацыд, æмæ йæм уыдонæй та 
куыд ничи разылд? Диссаг, адæм кæрæдзийæн куыд сæцæгæ- 
лон сты! Уæвгæ, хо хойы, æфсымæр æфсымæры куынæуал 
хъæуы, уæд ма æцæгæлон æцæгæлонæй цы кæны? Æнæзонгæ 
æрыгон чызг телыхъæдыл банцой кодта. Цæмæн æм хъуамæ 
разилой, цæмæн æй хъуамæ бафæрсой? Чи дын у? Цæмæн 
дæ хъæуы? 
Махар ахъавыд: бацæудзæн æм, кæм цæры, уый йын тых- 
хæй дæр зæгъын кæндзæн æмæ йæ йæ хæдзармæ баласдзæн. 
Уæдæ уый куыд у? Кæдмæ хъуамæ афтæ лæууа телыхъæды 
æнцой? Цалынмæ та йыл цыдæр балбирæгътæ амбæлой æмæ 
та йæ сæр йæ кой фæуа, уæдмæ? 
Акъахдзæф кæнон, зæгъгæ, уæд фембæрста: уый у къæп- 
пæгмæ хи къæхтæй бацæуæгау. Адæймагæн йæ сæры цы хъуы- 
дытæ и, Хуыцау йæ зонæг. Чи зоны, Махар Мирæйы цур 
куы æрлæууыдаид, уæд хъæлæсыдзаг ныхъхъæр кодтаид, мæнæ 
мæ ацы лæг фæхынджылæг ласта, ацы лæг мæ фæхудинаг 
кодта. Æмæ Махары сыгъдæг цæсгом цъыфы сызмæст. Адæй- 
магыл æууæнк и? Йæ хъуыдытæ йын базондзынæ? 
Махар Мирæмæ цæуа æви нæ цæуа, ууыл куыд хъуыдытæ 
кодта, раст уыцы рæстæг чызг фезмæлыд. Æнæныфс, тæлæс- 
сон къахдзæфтæй трамваймæ бацыд, схызт æмæ фæстаг ба- 
дæны сбадт. Трамвай фæаууон, уæддæр ма Махар машинæйы 
æнцой лæууыд æмæ йæ фæстæ каст. Цæмæн, уый тыххæй йæ 
бафæрс, уæд ницы дзуапп раттаид. 
Махар, уыцы изæрæй фæстæмæ, Мирæйы нал федта, фæлæ 
йæ зæрдæйы баззад. Сылгоймæгтимæ ма сæмбæлд. æмæ дзы 
иу дæр йæ зæрдæйы фæд нæ ныууагъта. Сæмбæлдысты-иу, 

Даргъ фæззыгон фæндаг 
325 
цыдæр æхсызгондзинад-иу райстой æмæ фæци, фæлæ Мирæ... 
Æнахуыр æхсызгон, æнахуыр хъарм фæд ныууагъта йæ фæ- 
стæ. Искуы йæ чырыны фендзæн, Махар уый æнхъæл ни- 
кæд уыд. Цыма сæдæ азы фæстæ дæр, куыд æй федта, афтæ- 
мæй баззайдзæн, афтæ йæм каст. Æмæ дын уый та, гъе... 
Кæддæр æм балбирæгътау чи лæбурдта, ахæм æлгъыст адæм 
æй афонæй раздæр сау ингæнмæ барвыстой, мæрдтæм æй 
батардтой... 
Чырын сæвæрдтой. Махар цал æмæ цалы аласта, раздæ- 
хæн кæцæй нал и, уырдæм! Æмæ машинæ куыд скъæры, уымæ 
исчи нæ,— йæхæдæг дæр фау никæдма æрхаста. Фæлæ уæд 
фынæйхъæлдзæджы хуызæн уыд, цалдæр хатты йæ цæстытæ 
аууæрста, йæ уæнгтæ æркалдысты. Йæхицæн бардзырддæт- 
тæгау загъта: размæ дзæбæх кæс, дæхи æрæмбар. Уæддæр, 
чысыл ма бахъæуа, уæлмæрдмæ фæзилæны телыхъæдыл йæ 
машинæйы фарс ма ахафа. Уымæн æмæ фылдæр размæ нæ, 
фæлæ фæстæмæ каст. Кæс æмæ та йæ сæр фæстæмæ фæзылд, 
кæс æмæ йæ цæстытæ фæсте цыдæр агурынц, кæс æмæ йæ 
цæстытæ йæ цуры айдæныл андæгъдысты. Чырын уырдыгæй 
хорз зынд, æмæ йыл йæ цæстытæ зылдысты, сгæрстой йæ. 
Йæ фарсмæ чи бадт, уыдон сæ цæссыгæй сæхи æхсадтой, 
хъарæг кæуынмæ ивта, кæуын — хъарæгмæ. Уыдонæн Мирæ 
уыд судзаггаг зиан, цыбыр рæстæг ма — æмæ дзы цæрæнбон- 
тæм фæхицæн уыдзысты. Махарæн та — удæгас. Чырын-иу 
базмæлыд, рабадт-иу. Цалдæр хатты, цыма доны ленк кæны, 
афтæ чырыны сæрмæ уæлдæфы йæхи систа. Мадард бæгънæ- 
гæй. Дыууæ азы размæ йæ Махар йæ машинæйы куыдæй 
федта, афтæмæй. Бавнал æм, йæ къухыл ын ныххæц æмæ йæ 
дæхимæ ’рбалас, дæ хъæбысы йæ ’рбакæн. Дыууæ азы размæ 
йæ цæссыгтæ лæдæрстысты æмæ лæдæрстысты. Ныр та йæ 
мидбылты худт. Хъæлдзæг. Райдзаст. Махармæ-иу афтæ хæс- 
тæг æрбаленк кодта æмæ-иу ыл йе ’нгуылдзтæ андзæвыдысты. 
Æмæ-иу Махар фестъæлфыд. Сусæгæй йын былтызмæлдæй 
цыдæр дзырдта. Цы, уый фæстагмæ раиртæста: «Кæдæм мæ 
ласыс?» Махарæн дзуапп раттын нæ, фæлæ йæ бон сулæфын 
дæр нал уыд. Уæлмæрдмæ фæзилæны та йыл Мирæйы æн- 
гуылдзтæ андзæвыдысты, фыццаг, ихæй дæр уазалдæр уыдысты, 
стæй зынджы къæрттытау ссыгъдысты. Махар афтæ фестъæл- 
фыд, афтæ фесхъиудта, æмæ руль къухæй феуæгъд. Хуыцау 
хорз, æмæ йæ фæстæмæ ацахста, æндæр машинæйæн телы- 
хъæдыл йæ фарс æнæ бахæсгæ нæ уыд. Никуы йæ никæмæн 
загъта. Æмæ йæ хъуамæ куыд зæгъа, уымæн æмæ никæй ба- 
уырндзæн, уымæн æмæ уымæн уæвæн нæй, фæлæ йыл Мирæ 
кæм андзæвыд, уыцы бынæттæ ма дыккаг бон дæр рыстысты. 
Кæд æй Махар нæ зоны, уæд ма чи: мард мард у. Фæлæ, 
æвæццæгæн, Махары хъуыды афтæ тыхджын уыд, йæ цæс- 

326 
Агънаты Гæстæн 
тытыл цы ныв уад, уый зæрдæйыл афтæ тынг æмбæлд, афтæ 
тынг æй агайдта, æмæ йæ цыма Мирæ йе ’нгуылдзтæй æцæг 
нылхъывта, афтæ йæм фæкаст, суанг ма йæ буарæй дæр бан- 
къардта. Æндæр, мард цы у, уый Махар нæ зоны? Мард 
къодах у. Чырын куыддæр райстой, афтæ Махар цæхгæр фæ- 
зылд, иу минут дæр нал афæстиат. Мæрдты кæй ницы ис, 
мардæн йæ бон мисхал дæр кæй ницы у, уый тынг хорз зоны, 
уæддæр загъта: «Мирæ, рухсаг у, æз дæ дыууæ азы размæ 
бирæгъты дзыхæй байстон, æз дæ хæрзгæнæг дæн. Æмæ мæм 
мæрдтæй æвзæр зæрдæ ма бадар». 
— Дзибус цы нæ бамбæрста, уый — Афганистаны хæст. 
— Æмбаргæ йæ куыд нæ бакодта, фæлæ... 
— Мах уæд сайд адæмы хуызæн уыдыстæм. 
— Æмæ сайд уыдыстæм. Искуыдæр ма уый уыд, æмæ дæм 
лæбургæ мачи æрбакæнæд, хæст ма расид, афтæмæй кæйдæр 
бæстæм де ’фсад бакал æмæ сын уынаффæтæ кæн: хъуамæ 
сымах дæр, мах куыд цæрæм, афтæ цæрат, хъуамæ сымахмæ 
дæр, махмæ цы æхсæнад ис, ахæм æхсæнад уа. Æмæ де ’взонг 
хъæбултæ цагъды кæнæнт, сæ сау чырынтæ сын сæ ныййар- 
джытæм æрвит. 
— Ивгъуыдыл ныр æнцон дзурæн у, фæлæ раздæр... 
— Нæ лæппу Афганистанмæ куы бахауа, уымæй тынгдæр 
ницæмæй тарстæн. 
— Хицауады цотæй уыцы лæгмарæндонмæ бирæтæ бахауд? 
— Хицауад æмæ, йæ дзыппытæ æхцайæ тыппыр кæмæн 
сты, уыдоны цот Афганистаны службæ кæнынмæ нæ бæззы- 
дысты. Æфсадмæ кæнын афон æрхæццæ, уæд-иу сыл цыдæр 
хъылма сыстад. 
— Сæ низы хатт — хин æмæ мæнгарддзинад. 
— Кæмæндæрты Афганистаны хæст мулк æмæ исбоны суа- 
дон разынд, уæлдæр къæпхæнмæ схизæн асин, кæмæндæрты 
та — цинкæ чырын, цæрæнбонты цæстысыгты суадон. 
— Йæ сæрæн чи уыд, йæ дзыпп кæмæн амыдта, уыдонæй 
иу дæр сæ цоты Афганистанмæ нæ ауагътой. 
-: Дзибусæн дæр бæргæ дзырдтон, æрзил, фен, бацархай, 
фæлæ... 
— Уый дын уыдæттæ йæ сæрмæ хаста! 
— Дæ лæппуйы уырдыгæй ратон, уый йæ цæсгом нæ хъæ- 
цыд. 
— Уæддæр, табу Хуыцауæн, æгайтма æнæ фыдбылызæй 
сыздæхт. 
— Афганистаны хæст нæ адæмæн хорз урок разынд. 
— Уæд æз цы дыууæ азы арвыстон! Алыбон дæр æвзæр 
хабармæ æнхъæлмæ кæс. Тæрсгæ-ризгæйæ схуысс, тæрсгæ- 

Даргъ фæззыгон фæндаг 
327 
ризгæйæ дæ бон арвит. Бон цалдæр хатты почты асыкк абæ- 
рæг кæн! Æризæр дыл, уæд дæхиуыл дзуæрттæ бафтау, æх- 
сызгонæй сулæф: нырма дæ хъæбул æгас у. 
— Цæйбæрц адæм бабын уыцы æбæрæг, уыцы æнахуыр 
хæсты?! Цæйбæрц адæмæн ныссуйтæ кодта сæ хъысмæт?! 
— Не ’фсад уырдæм чи бакалдта, уыдон нæ адæмы знæгтæ 
уыдысты. 
— Уым ныл цы худинаджы гакк сбадт, афтæ никуы. 
— Галæй бацу æмæ родæй раздæх. Уæд дæ искæйы царди- 
мæ цы хъуыддаг и? 
— Мæнæ ныр та фæстæмæ капитализммæ здæхæм æмæ 
нæм цæуыннæ исчи лæбуры? 
— Куырмы цæуæгау кæдæмдæр цæуæм. 
— Дуне сабыр уæд, æндæр... 
— Дуне бæргæ сабыр у, фæлæ нæ хæдзар йæхимидæг су- 
дзы, кæлы, ныссуйтæ стæм... 
— Фидæнæй нæ æппындæр ныфс нал и... 
— Æргом ныхас, сæрибардзинад хорз у, фæлæ уый фаг 
нæма у. 
— Райсом нæм цы ’нхъæлмæ кæсы, уымæн, æвæццæгæн, 
хæйрæг дæр ницы зоны. 
Нæ! Махар хуымæтæджы адæмы нæ ласы. Дзибус... Уый 
хъæбатыр у, уый кой мачи кæнæд, фæлæ йæ фарсмæ чи бады, 
уыдон дæр... Уыдон философтæ сты. Уыдон, æнхъæлдæн, 
ахæм адæм сты, æмæ сæ паддзахады сæргъы сæвæр, уæд ын 
разамынд дæтдзысты, нымад бонтæ æмæ нымад мæйтæм нæ 
мæгуыр адæм мыд æмæ сойы æвдылдзысты, сæ фæрцы цард 
къæссавæлдæхт фæуыдзæн. Махар ацы фæззыгон даргъ фæн- 
дагыл хуымæтæджы адæмы нæ ласы. Уастырджи сæ фыдбы- 
лызæй бахизæд, фæлæ исты, уæд Ирыстон бынсæфт нæ фæ- 
уаид? 
Уæдæ Махар та афтæ зæгъы: дзурын æнцон у, фæлæ хъуыд- 
даг, хъуыддаг! Уый у сæйрагдæр. Цавæр стыр ныхæстæ сты 
уыдон? Чысыл ма æмæ дунеон фарстатæ лыг кæнынмæ ра- 
хиздзысты. Ацы зæххыл алы адæймагæн дæр йæхи сæрма- 
гонд хæс и æмæ-иу дзæгъæл радзур-бадзуры бæсты уый куы 
æххæст кæнид! Афганистанмæ мын ахæццæ сты! Нæ хицауад 
не ’фсæдты уырдæм куы бакалдтой, уæд та, æвæццæгæн, цин 
кодтой: фæкъабазджындæр та стæм, нæ хорз хæлæрттыл ма 
бафтыд. Махар уæддæр тынг хорз зыдта: уый раст хæст нæу. 
Дæ сыхаг куыд цæры, уыимæ дæ цы хъуыддаг и? Æрм&ст 
никæд ницы загъта. Дæ дзыхыл хæц — уый кæддæриддæр 
хорз уыди, уæд къаддæр рæдийдзынæ. Æрмæст хъуыды кæн, 
иу бон нæ, фæлæ азты сæрты ахиз æмæ фидæнмæ акæс. Йæ 
зонд кæмæн карста, йæ сæрæн чи уыд, уыдонæй иу дæр йæ 

328 
Агънаты Гæстæн 
хъæбулы Афганистанмæ нæ ауагъта, Афганистан нæ, фæлæ 
æфсадмæ дæр. Стæй ныр дæр афтæ у. Æмæ тынг раст кодтой. 
Цæмæн хъуамæ фесафа йæ фырт дыууæ азы? Сæйрагдæр та, 
чи зоны, цинкæ чырыны сæм æй сласой. Æмæ цæмæн? Ныр 
дуне сабыр у, фæлæ мидбæстæйы та?.. Сусæг, сабыр хæст 
дзы нæ цæуы? Мидхæст йæхи фæйнæрдæм ивазы. Куы иу 
ран, куы иннæ ран арт ныггуыпп ласы æмæ та фæдис! Афга- 
нистан... Уый æргæвдæндон уыд, æнаххос, æвзонг удты цар- 
дисæг. Æмæ зонгæ-зонын дæ хъæбулы уырдæм баппар. Цæ- 
мæн? Цæй охыл? Уый æдылыдзинад нæ уыд? Нæ бæстæмæ 
нын исчи æрбалæбурдта? Нæ арæнты сæрты исчи æрбахызт? 
А-а, нæ сыхæгтæн рухс цард аразæм. Æмæ нæхæдæг талынг 
къуымты куы джиуæм, нæ сыстыл поезд размæ цæуын куы нæ 
фæразы. «Райсом хуыздæр цæрдзыстæм, райсом хуыздæр 
цæрдзыстæм»-æй нæ цал фæлтæры ацыд сау ингæнмæ? Ныр 
дæр та ацы фæлварæнтæй исты рауайа? Чи зоны, рауайа, 
цыма ныр адæймаджы йæ фæлгæтæй, йæ бастæй суадзынмæ 
хъавынц, йæ хъадамантæ йын суæгъд кæнынмæ хъавынц. 
Хуыцау зæгъæд! Уæвгæ, цард кæддæриддæр сæрæндзинадæй 
уыд. Афганистаны æвирхъау хабар куы райхъуыст, Махар 
уæд йæхимидæг скарста: йæ лæппуйы къах уым нæ уыдзæн. 
Æмæ йæ нæ ауагъта, зæгъæн ис, мæлæты дзыхæй йæ лæгды- 
хæй ратыдта. Æхца... Æхца цы нæ сараздзæн?! Æмæ йæ 
капеччытыл нæ бацауæрста. Ныртæккæ æнæ ’хца иу къах- 
дзæф дæр нæ акæндзынæ. Æхца нæ Хуыцау, нæ дин ссис. 
Цымæ, ныр Афганистаны хæст цæуы æмæ дæ фырт цæмæй 
уырдæм ма бахауа, уый тыххæй фидын цас бахъæуид? Æвæц- 
цæгæн, дæс-фынддæс мины. Махар уæд мин æмæ ’рдæг рад- 
та. Æмæ уæды æхца æхца уыди, ныр та гæххæттытæ сты. 
Нæ! Махар ницæуыл фæсмон кæны. Йæ фыртæн цы æфсæд- 
дон чиныг райста, уый мин æмæ ’рдæг нæ, фæлæ милуанты 
аргъ уыд. Æфсæддон службæйæн нæ бæззы. Рынчын у, низ- 
джын. Æцæгдзинадæй та тынг дзæбæх у, саг-сырды хуызæн. 
Ацы дунейы алчидæр йæхи тыххæй цæры. Хицауадæй бирæ- 
тæ ауагътой сæ цоты Афганистанмæ?! О! Уыдон коммунист- 
тæ сты, разамонджытæ æмæ хъуамæ адæмæн фæзминаг уой, 
дæнцæгæн сæ хæссой. Хуыцауыстæн, Махар хицауадæй кæй 
зоны, уыдонæй иу дæр йæ фырты Афганистан нæ, фæлæ æф- 
сады рæнхъытæм дæр нæ ауагъта. Куыддæр скъола каст фес- 
ты, афтæ студенттæй агæпп ластой, фæстæдæр та — аспирант- 
тæй, ныр та ахуыргæндтæй. Æмæ мæгуыр адæмæй институт- 
тæм чи цæуы, уыдоны æхца сæ дзыппытæм ссивынц, сæ хис- 
тæрты фæндагыл дарддæр цæуынц. Сæхи та афтæ дарынц, 
цыма зæдтæ сты. Сæ ныхасмæ-ма сын байхъус. Цыма раст 
æмæ сыгъдæгдзинады тырысахæсджытæ фыццаджы-фыццаг- 
дæр уыдон сты. Махар ацы зæххыл иу æмæ дыууæ боны нæ 

Даргъ фæззыгон фæндаг 
329 
цæры æмæ дзы цыдæртæ зоны, йæ фæлтæрддзинад æй цæу- 
ылдæрты сахуыр кодта. Æмæ йæм афтæ кæсы: рæстдзинад 
æмæ сыгъдæгдзинадыл фылдæр æмæ хъæрдæрæй чи дзуры, 
уыдон мидзæрдæ æмæ мидудæй чъизидæр æмæ æнæрастдæр 
сты, æлгъагдæр æмæ цъаммардæр, рæсугъд ныхæсты фæстæ 
се ’цæг цæсгом æмбæхсынц. Цымæ, мæнæ Дзибусы фæйнæ 
фарс чи бады, уыдон та чи сты, цавæр адæм сты? Чысыл сæм 
фæкъæпп кæн, уæд се ’цæг цæсгæмттæ разыниккой. Ныр 
фæлмæн бадæнтыл сæхи фæстæмæ аскъæрдтой æмæ хъæба- 
тыртæ сты, фæлæ уæд мысты хуынкъ туманæй агуриккой, 
размæ афтæ тагъд лидзиккой, æмæ сæ зæвæттæй цæхæр кæ- 
лид. Æниу, цыфæнды дæр уæнт. Махары цы хъыгдарынц? 
Горæтмæ сæ схæццæ кæндзæн, æмæ ахицæн. Сахатырдæг, 
дыууиссæдз минуты дæр фæуæд, æмæ Дзибус йæ фæрныг 
хæдзарыл сæмбæлдзæн. Мæгуыр, рынчындонмæ йæ куы лас- 
той, уæд афтæ æнхъæлдтаид: адзæбæх уыдзæн æмæ æнæни- 
зæй, сæрæгасæй йæ бинонтыл сæмбæлдзæн. Адæймагмæ фæс- 
таг уысмы онг афтæ кæсы, цыма нырма йæ цард разæй ис, 
кæстæр-хистæры чи нæ зоны, хатыр цы у, уый йæ зæрды 
кæрон дæр кæмæн никæд ауад, уыцы Саулæг æм цыма нырма 
дард у. Æцæгдзинадæй та йæ цуры фæлæууы, йæ къух ын йæ 
дæларм бакæны æмæ йæ фæцæйкæны, фæлæ йæ адæймаг нæ 
фембары. 
Хæдтулгæ размæ тындзы. Газ дзæбæх алхъив, уæд маши- 
нæ уæлдæфмæ йæхи сисид. Махар автобус не скъæры, фæлæ 
хæдтæхæг. Æнæмотор машинæтæ фæзынд, уæд фыццагдæр 
кæмæ бацамониккой, уый уаид Махары хæдтулгæ. Йæ уынæр 
ын ничима фехъуыста. Ахæм автобусыл фæхæст сты Дзибусы 
хæстæджытæ. Махар нæ уыд, уæд ын моргмæ æнæ бахаугæ 
нæ уыдаид. Бетон хъæбæр стъолыл хуыссид, мыстытæ æмæ 
йæм уырытæ сæхи байваз-байваз кæниккой, талынджы йæ 
алыварс кафиккой. Кæнæ, стыр æхцатыл медицинон инсти- 
тутмæ чи бахауд, адæймагæй уырыйæ уæлдай кæмæн нæй, 
æрдæграсыг, хъылма тамакойæ йæ мондæгтæ чи уадзы, уыцы 
хомбыл чызгарæзт лæппутæ æмæ къленц чызджытæ йын йæ 
тъæнгтæй хъазиккой, йæ хуылфыдзаумæттæ йын кæрæдзимæ 
дæттиккой. 
Амондджын разынд Дзибус, амондджын разындысты йæ 
фæндарастгæнджытæ. Чи сын сразы уыдаид ахæм даргъ фæн- 
дагыл ацæуынмæ? Уæлдайдæр, фæззыгон æхсæв. Пъæззыйы 
хуызæн сау мигъ дын дæ фæндаг кæд æрæхгæндзæн, ацу æмæ 
йæ базон. Æмæ уæд метргай дæ фæндаг тон, дæ цæлхыты 
бынат уырзæй сгар, уаллонау быр. 
Хæдтулгæйы разæй иу рог машинæ фæци! «Волгæ». Ма- 
хар æй йæ цырæгъты рухсæй базыдта. Сæ разæй асыххуытт 
кодта. Æмæ кæдæм тагъд кæны? Уæвгæ, фæндаг айдæны хуы- 

330 
Лгънаты Гæстæн 
зæн, æмæ дæ куыддæриддæр фæнды, афтæ скъæр. Махар 
«Волгæ»-йы шофырæй у, зæгъгæ, уæд йæхи фæкæнид автобу- 
сы фæстæ. Æмæ æнцад-æнцойæ цу, уый дын горæтмæ — дуар. 
Цал сахаты у? Махар куыддæриддæр хъуыды кодта, афтæ 
схæццæ уыдзæн Дзæуджыхъæумæ. 
«Волгæ» адард, нал зынд. Ныр та йæ цыд фæсабыр æмæ 
Махармæ йæ цырæгътæй амоны: æрлæуу, фæндагæй иуварс 
азил. Йæ цырæгъты амындмæ гæсгæ, милицæ сты, фæндаг- 
гонтæй хъалонисджытæ. Йе та, чи зоны, исты фыдбылыз æр- 
цыд æмæ машинæтæ сгарынц. Цырæгътæ цæхгæр ахуыссынц, 
цæхгæр ссудзынц, цыдæр ракæнонхуыз сты. Æмæ цы ’рцыд? 
Чи сты? Цы сæ хъæуы ацафон? Цæмæн уромынц автобус? 
Мард кæй ласы, уый нæ зонынц? Ноджы, Махар хуымæтæ- 
джы мард нæ ласы, фæлæ судзаггаг, йæ цард разæй кæмæн 
уыд, йæ ном сыгъзæрин дамгъæтæй историйы фыст кæмæн 
æрцæудзæн, ахæм лæджы, Ирыстоны уарзон хъæбул Дзибу- 
сы. Хъалонисджытæ уыдзысты. Уыдонæн бонæй æхсæвæй 
уæлдай нæй, дæ хъалоны хай райс æмæ кæдфæнды дæр уæд. 
Æвæццæгæн, бонæй сæ пълан нæ сæххæст кодтой æмæ æх- 
сæвдзу кæнынц. 
Цы сцырын кодтой сæ цырæгътæ? Махар нырма цæсты- 
тæй хорз уыны. О, уромы. Фæндагæй иуварс æрлæууын кæй 
хъæуы, уый дæр зоны. Уæддæр, чи сты? Кæд фæндаг нæ 
зонынц, радзæгъæл сты æмæ афæрсынмæ хъавынц. Махар 
сын алы фæндаг дæр бацамондзæн. Табуафси. 
Автобусы цыд æрсабыр, фæндагæй иуварс азылд. Зианлас- 
джытæ цы æнхъæл сты, Хуыцау сæ зонæг. Чи зоны, æнхъæ- 
лынц: Махар йæ доныхуыпп нал уромы, æмæ... Рæдийынц. 
Суткæ нæ, фæлæ дыууæ суткæйы куы фæцæуа, уæддæр йæ 
зæрды ницы æрæфтдзæн, фидар у. Дзибусæн цы у, йæхи 
фæстæмæ ауагъта æмæ æнцад-æнцойæ хуыссы. 
Уæддæр цымæ чи сты? Цы сæ хъæуы? 
— Æмæ цæмæ ’рлæууыдыстæм? 
— Разæй цыдæр машинæ æмæ нæм амоны, æрлæуут, зæгъгæ. 
— Цыдæр машинæ... 
— «Волгæ»... 
«Волгæ» æрлæууыд. Дæс-фынддæс метры дарддæр. Йæ 
цырæгътæ мидæгæй дæр фæхуыссыдысты, сонт хуыст. Æмæ 
сырдтæ сты? Цæмæй тæрсынц? Сæ машинæйæн цæстæй хай 
нæй æви цы? Махар машинæйы дуар бакодта. Æваст «Вол- 
гæ»-йæ цыппар адæймаджы уыциу гæпп ракодтой. Нæ! Адæй- 
мæгтæ нæ, æндæргтæ. Сæ цæсгæмттыл — сау маскæтæ. 
Æрмæстдæр сæ цæстытæ зынынц. Цыппар адæймаг-æндæр- 
джы уыциу гæппæн автобусы февзæрдысты. Сæ къухты... 
Уый... Махар йæ бандоны куыд разылд, афтæмæй баззад, йæ 

Даргъ фæззыгон фæндаг 
331 
уæнгты æнахуыр уазал риз ацыд. Æвæццæгæн, йæ зæрдæ йæ 
куыстæй æрлæууыд. Нæ! Йæ сонт дзæхст-дзæхст хъуысы, 
улæфт къуыхцы кæны. Æнхъæлдæн... Автобус хуымæтæджы 
хъалонисджытæ не ’рурæдтой, фæлæ абырджытæ, фыдгæн- 
джытæ, лæгмартæ! Иу æнæрхъуыды ныхас, иу æнæрхъуыды 
фæзылд æмæ... 
— Йæ бадæнæй уæ иу дæр ма фезмæлæд! — карз, тызмæг, 
æнæхатыр хъæлæс. Æмæ Махар не змæлы. 
— Рухсытæ ахуыссын кæн, кабинæйы ма чысыл цырагъ 
ныууадз.— Æндæргтæй иу Махармæ разылд, автомат æм са- 
рæзта... Æрмæст... Хæтæлы фындз йæ хъусы сæр андзæвыд. 
Цы уазал у! Нæ фæлæ тæвд у, судзы. Машинæйы рухс ахуыс- 
сыд, æрмæст ма кабинæйы чысыл цырагъ судзы. Махары сæр 
ницы ахсы. Цы хабар у? Цы ’рцыд? Абондæргъы сæхицæй 
хъæбатыртæ чи арæзта, уыдон цы фесты? Иу ныхас сæ цæуын- 
нæ хъуысы? Махар йæ мидбынат базмæлыд. Йæ къух сабыр- 
гай бынмæ æруагъта. Йæ кард... Йæ дамбаца... Ам хъуыддаг 
сабырæй ацæуа?.. 
— Ма змæл! 
— Æмæ куы нæ змæлын. 
— Йæ бынатæй чидæриддæр фезмæла, уымæн йæ фæстаг 
сахат у. 
Махары бæлццæттæ сæ бадæнты нындзыг сты, æнхъæл- 
дæн, сæ улæфт нал хъуысы. Лæппу-æндæргтæй иу фезмæлыд. 
Цы сæ хъæуы? Мард кæй ласынц, уый нæ уынынц? 
— Æмæ-æ уæ-æ цы хъæ-æ-уы?— Дзибусы усы хъæлæс. 
Йæ кæуындзæг тыххæй уромы. Нæлгоймæгтæ цæуыннæ исты 
дзурынц? Се ’взæгтæ аныхъуырдтой? Гобитæ баисты? Дзых- 
тæ сыл нал и? Махар шофыр у, уыдон та... 
— Цы нæ хъæуы? Цыдæриддæр уæм хорзæй ис, уыдон: 
æхца, сыгъзæрин дзаума. Мæнæ ды дæхæдæг...— æмæ абы- 
рæг-лæппу йæ хъæлæсыдзаг ныххудт. Ныр Махар алцыдæр 
бамбæрста. Стигъджытæ! Мард дæр æмæ дзуар дæр кæмæн 
нæй, ахæм æлгъыст адæм. Махар гæмхæрд, мæгуыр шофыр, 
фæлæ зиан чи ласы, уыдон... 
— Сабырæй баныхас кæнæм,— нæлгоймæгтæй хистæры 
хъæлæс. Æппынфæстаг, уый дæр лæг кæй у, уый йæм 6а- 
хъардта, сулæфыд. — Мард ласæм, судзаггаг мард. Мах... 
— Мард ласут, цы ласут, уый мах хъуыддаг нæу. Цæргæс- 
тæ, рæвдздæр, рæстæг... — æмæ абырæг-лæппутæй дыууæ фез- 
мæлыд, иннæтæ сæ хæдæхсæнтæ æрбалхъивынæввонг адæм- 
мæ дарынц. Иу æнæрхъуыды фæзылд, æмæ... Махармæ йæ 
автоматы фындз чи сарæзта, уый дæр фезмæлыд. Табу Хуы- 
цауæн! Табу Хуыцауæн! Ацы адæм сæ фæнд сæххæст кæны- 
ны сæраппонд ницæуыл бацауæрддзысты, æхцайы сæрвæлтау 
сæ мадæлты дæр ауæй кæндзысты. Хиуыл хæцын хъæуы, на- 

332 
Лгънаты Гæстæн 
уæд адæймаг йæхи бабын кæндзæн. Æмæ Махармæ цы и? 
Мæнæ йын Дзибусы сæ хæдзармæ схæццæ кæныны тыххæй 
цыдæр капеччытæ радтой æмæ уыдон, йæхимæ дæр ма чысыл 
цыдæртæ уыдис. Йæ дзыппы дзы авд туманы, иннæтæ йæ 
бандоны бын, самыр куыдз дæр сæ не ссардзæн, ахæм ран 
æвæрд. Йæ дæгъæлтæ, аркъаутæ, дзæбугты бын. Исты капекк 
æм куы вæййы, уæд сæ аефснайддæрæн уым авæры. Æмæ дзы 
никуыма ницы фесæфт. Ие ’хца æвæрæн уым и, уый кæй сæр 
æрцахсдзæн?.. 
Стигъджытæй дыууæ фæхицæн. Нæлгоймæгты хистæры 
сыстын кодтой. 
— Дæ къухтæ хæрдмæ сдар. Иу уæлдай змæлд — æмæ дæ 
цард фæци. Фæстæмæ азил.— Абырджытæй ныллæгдæры хъæ- 
лæс. Йæ бынатæй нæ фезмæлыд, хæдæхсæны гæдывæдæгыл 
æрбалхъивынæввонг хæцы. Йæ хъæлæс — бардзырд дæттæ- 
гау. Æвæццæгæн, сæ разамонæг у. 
— Æз-з... 
— Мацы дзур. Цы дæм и, уый мах базондзыстæм,— æмæ 
йын лæппутæ йæ дзыппытæ сгарынц. Цымæ Махармæ дæр 
джигул кæндзысты? Йæ кард... Йæ дамбаца... Æвналæн сæм 
нæй. Стæй уый цы сгарынц, шофырмæ хъуамæ цы уа? 
Сылгоймæгты хæкъуырцц хъуысы. Дзибусы бинойнаг кæуы, 
йæ цæсгом йæ армытъæпæнтæй бахгæдта. Иннæ сылгоймаг 
Дзибусыл ныддæлгом, йæ ных ын йæ уырзтæй сæрфы. 
Дыууæ абырæджы лæджы дзыппытæ сфæлдæхтой. 
— Ницы йæм ис. Æрмæстдæр дæс æмæ ссæдз туманы. 
— Цыдæр сыстрагъ у. Йæ сахат. 
Лæджы сахат цæстыфæныкъуылдмæ ныллæгдæр стигъæ- 
джы къухы февзæрд. 
— Йæ пинджак... Хорз у. 
Уый... Йæ пинджак дæр ын ласынц? О, цъаммар адæм! 
Хицауад нал и, закъон нал и, æмæ дæ цы фæнды, уый кæн. 
Сау сæрак къурткæ. Ног æргътæм гæсгæ дыууæ-æртæ минæй 
къаддæр нæ райсдзæн. Куыйтæ! Уæддæр сæ пайдайы хай ра- 
тыдтой. Махарæн дæр ис ахæм къурткæ. Ахæм нæ, фæлæ 
ноджы хуыздæр. Сæнтсау. Фæлмæн. Къухты æхсæн цыма 
атайынмæ фæхъавы. Хорз æмæ йæ нæ рахаста. Æмæ йæ хъуа- 
мæ цæмæн рахастаид? Цы дзы кæны? Йæ уæлæ цы пинджак 
и, уый дæр тынг хорз у. Махар халонау йе уæны кæсы. Байс- 
таиккой йын æй, нæ сæ аирвæзтаид. 
Хистæр сылгоймаг фезмæлыд, йæ къухтæ хæрдмæ сдардта. 
Æдылы, æнцад бад! 
— О Хуыцау, табу дын æрбауа, цытæ нын æвзарын кæныс 
уый?! 
Махар йæхиуыл тыххæй хæцы, æндæр, сылгоймагæн цы 
зæгъын хъæуы, уый бæргæ зоны. Æдылы къоппа, ныр дæ 

Даргъ фæззыгон фæндаг 
333 
хуыцæуттæ ацы стигъджытæ сты æмæ уыдонæн кув, дæ дзы- 
хыл хæц, дæхи нæ, фæлæ ма де ’мбæлтты дæр сафыс. Ам тых 
æмæ хъæрæй ницы аразæн и. 
— Рæвдздæр! 
О, адонæн рæстæг нæй, алы минут дæр сын зынаргъ у 
æмæ хъуамæ рæвдз æвналой. Мард ласджыты бастигъ! Ахæм 
диссаг искуы æрцыд? Мардæй уæд та фефсæрмы уæнт, уый 
хатыр сын уæд та куыннæ кæнынц? Æппынфæстаг, нæ дзы 
тæрсынц? Марды æлгъыст, дам, Хуыцауы æлгъыстæй фыд- 
дæр у, æмæ сæ уæдæ Дзибусы фыдæх фæуæд. 
Æвæццæгæн сæ Махар рох кæнын райдыдта. Фыццаг дзы 
сæ цæстытæ нæ истой, ныр æм бакæсынц æрмæстдæр искуы 
иу хатт. Æмæ тынг раст кæнынц. Уый ахæм æдылы нæу, 
æмæ уæлдай хъыллиппытæ кæна. Йе ’нгуылдзтæ аивæй, æнæ 
уынæрæй, æппындæр сæ ничи фиппайы, афтæмæй йæ бандо- 
ны фæстæ æмбæрзæны бын æфсæйнагыл андзæвынц. Уый йæ 
дамбаца у. Ис! Ис ын райсæн. Ифтыгъд. Фелвас æй æмæ — 
къæрцц! Къæрцц! Нæ-æ! 
Махар иугæр ахæм хъуыдытæ кæны, уæд, æнхъæлдæн, йе 
’муд цæуын байдыдта. Уый дæр адæймаг у æмæ цыдæр уысм 
фæуыргъуыйау. Уæдæ мæнæ æнæисты зæгъгæйæ йæ плащ чи 
раласта, уый хуызæн у? Замманай плащ. Къаддæр уæддæр, 
дæс-дыууадæс мины аргъ у. Махар йæ плащ æнцонæй нæ 
балæвар кæнид ацы абырджытæн. Йæ дамбацамæ æвналын 
æй бахъæуид. Уæвгæ, цард зынаргъ у. Ацы хорз лæг сын 
кæд йæ хæлаф дæтты, уæддæр бар йæхи. Иу сым, иу сыпп 
дзы не схауд. Æвæццæгæн æм дыууадæс мины аргъ сæрак 
плащ ницы кæсы, йæ сыгъзæрин сахат дæр сын балæвар код- 
та. Йæ къухдарæн дæр ын рафтыдтой. Бузныг дзы уыдзысты. 
Махар къухдарæнтæ-йедтæ кæй нæ дары! Уый дæр дыууæ- 
æртæ мины аргъ уыдзæн. Ныры аслам æхцайæ. Махары зæр- 
дæ цыппар-цыппæрæм хайы ахауид. Нæ! Уый афтæ æнцо- 
нæй нæ раттид йæ мæгуыр фæллой. Ацы лæджы хорз асыгъ- 
дæг кодтой. Куыд ницы дзуры, куыд нæ змæлы? Æви сур 
фæци? Фысы куы фергæвдынц, уæд ма уый дæр йæ къæхтæ 
батилы, суанг ма мехъ дæр ныккæны. Йæ дзаумæттæ нæ лæ- 
вæрдта, зæгъгæ, уæд æй, чи зоны, автоматы нæмгуытæй сы- 
хырна фестын кодтаиккой. 
Абырджытæ, æртæ лæгæй цы исинаг уыдысты, уый байс- 
той. Ехх! Ныр ацы лæгсырдтыл дæхи ма ныццæв, дæ дзæм- 
быты бын сæ ма акæн^Сæ къухты ахст сырддонцъиуты хуы- 
зæн кæй сты, стигъджытæ уый хорз æнкъарынц æмæ сæхи 
куыд сæрибар дарынц! Цалдæр минуты размæ дæ цæсты кæ- 
ронæй дæр кæй никæд федтай, уый дзыпмæ, цыма дæхи дзып- 
мæ æвналыс, афтæ барджынæй нывнал, æнæфсæрмæй йæм 
баджигул кæн, цы дзы ссарай, уыдон дæхи дзыппы ауадз. 

334 
Лгънаты Гæстæн 
Фесæфтыстæм! Закъон нал и. Паддзахадæн разамонæг нал и, 
паддзахад раууатмæ æрцыди. 
Ацы стигъджытæ машинæ куы æрурæдтой, цымæ уæдæй 
нырмæ цас рацыд? Махармæ гæсгæ, æнæхъæн æнус, æцæг- 
дзинадæй та, цалдæр минуты. Махар сын ацы лæгты хуызæн 
нæ ныббардзæн. Æниу æм цы ис? Йæ сахат? Цыппæрдæс 
азы цы сахат дары, уый. Æмæ дзы цы кæнынц, кæй хъæуы 
уыцы зæронд хæбрæгъ? Махар ыл сахуыр æмæ... Гæнæн нал 
и, уæд сын æй ратдзæн. Уæдæ уый тыххæй хъуамæ семæ 
хæсты бацæуа? Уый тыххæй хъуамæ йæ туг ныккала? Йæ иу 
æртахы аргъ мин сахаты дæр не сты. 
Сылгоймæгтæ... Махар аивæй, куыннæ йæ бафиппайой, 
афтæ абырджытыл йæ цæстытæ ахаста. Сылгоймæгтæм ра- 
зылдысты. Æмæ уыдоны дæр афистæг кæнынмæ хъавынц?.. 
Уыдонмæ дæр джигул кæндзысты? Уыдоны дæр сгардзыс- 
ты?.. Адон, бынтондæр сæ цæсгæмттæ чи суагъта, ахæмтæ 
куы сты. Цъаммар адæм! 
— Сылгоймагмæ къухæй æвналын нæ уарзын, æмæ...— 
ныллæгдæр абырæг асдæр сылгоймаджы раз æрлæууыд. Уый 
кæуы, йæ уæхсчытæ стъæлфынц. Махар йæ бадæнмæ ’нкъа- 
ры, йæ буар куыд ризы, уый. 
— Мæнмæ ницы ис. Мæнæ сахат,— æмæ йæ сахат тагъд- 
тагъд æфтауы. 
— Дæхимæ мæ ма бавналын кæн. 
— Мæнæ сахат...— сылгоймагæн йæ сахат рафтауын нал 
æнтысы, йæ къухтæ зыр-зыр кæнынц. 
— Уыдон... 
— Дæхæдæг сæ рафтау. 
— Уыдон мын ме ’дзард лæджы лæвар уыдысты. 
— Кæд дын сæ Горбачев балæвар кодта, уæддæр махæн 
уæлдай нæу. 
— Иумæ уæ Хуыцау фесафæд, махæн ацы зындзинæдтæ чи 
æвзарын кæны. 
— Уый кой ам мачи кæнæд, уый лæг у, ссæдзæм æнусы 
гени. 
Нæлгоймæгтæй иу сыбыртт никæмæй хауы, сæ къухтæ сæ 
бæрзæйтыл, афтæмæй ма-иу фашисттæ кæммунистты слæу- 
уын кодтой. Сæ хистæр йæ мидбынат базмæлыд. Абырджы- 
тæй йын иу автоматы фындз йæ къæбутыл авæрдта. 
— Иу уæлдай змæлд ма, æмæ, мæнæ кæй ласут, уый фарс- 
мæ æрхаудзынæ, — стигъæг Махармæ.бакаст: 
— Дыууæ марды ласын дæ бахъæудзæн. 
Дыууæ марды... Махары сæры арвæрттывдау атахт: æмæ, 
зæгъæм, афтæ рауад, уæд ын дыккаг марды ласæггаг дæр 
æхца бафидиккой? Ницыуал æй хъæуы, йæ бинонтыл ма куы 
сæмбæлид. 

Даргъ фæззыгон фæндаг 
335 
— Дæ къухдарæн дæр рафтау. 
— Мæ къухдарæн...— сылгоймагæй дзырд нал хауы, цыма 
уадзыг бацис, афтæ æдзæмæй лæууы. 
— Æз кæмæ дзурын! 
— Сымах адæм не стут. Сымах сырдтæ стут. 
Махар ныуулæфыд. Ацы сылгоймаг сæ йæхиуыл дзæгъæ- 
лы ардауы. Цыдæриддæр æм ис, уыдон ын байсдзысты, уæд 
ма... 
Сылгоймаг мардмæ ныггуыбыр, йæхи йæм нылхъывта. 
— Дзибус, ракæс-ма, мæнæ цытæ æвзарæм. 
Махар æфсæрмы куы нæ кæнид, уæд сылгоймагæн дыууæ 
ныхасы зæгъид. Рæстæг ма цы ивазы? Дæ къухдарæн ратт 
æмæ ахицæн! Дзибусыл цы дæлгæмттæ кæны? Цæуыннæ, 
ныртæккæ йæ чырынæй фестдзæн æмæ стигъджыты апирдзæн, 
фыдджынтæ сæ фестын кæндзæн. Æмæ æгасæй гогызы лæп- 
пыны хуызæн куы уыд, уæд ма ныр... 
— Къухдарæн...— ныллæгдæр абырæг сылгоймагыл схæ- 
цыд, йæ цонг ын æрыздыхта. Сылгоймаг фæдыдагъ, йæ зон- 
гуытыл æрхауд. Уайтагъд бæзджын, фæтæн сыгъзæрин къух- 
дарæн лæппуйы къухы февзæрд, йæ дзыппы йæ атъыста. 
Сылгоймаг сраст, йæ дзагъыр, дондзаст цæстытæ лæппу- 
йыл ахаста: 
— Хъæр мæрдтæм дæр хъуысы. Ацы æхсæв уын нæ батай- 
дзæн.— Диссаг, сылгоймаджы хъæлæс нал къæзыд, нал рызт. 
Куыддæр фæфидар, цыма æнæмæнг йе ’лгъыст æрцæудзæн. 
Ныр та Дзибусы бинойнагмæ бауырдыг сты, уый уæддæр 
куы ныхъхъуытты уадзиккой, тæригъæд у. 
— Æз-з...— сылгоймаджы цæссыгтæ гæр-гæрæй згъæлынц, 
йæ кæуындзæг ын йæ хъуыр ахгæны. 
— Де ’взаг дæ хъуыры фæбадт? 
— Æз-з...— цыдæр хуызы йæ хъуыды бамбарын кодта: уый, 
мæнæ цы мард ласынц, уый бинойнаг у. 
— Æмæ цы? Дæ хъуссæджытæ, дæ къухдарæн, дæ плащ. 
Махар сылгоймаджы сыгъзæрин дæндæгтæм фемдзаст. 
Уыдон дæр ын ма рафтауæнт. Адон ницæуыл бацауæрд- 
дзысты. 
— Дæ плащ... 
Бур замш плащ абырджытæй иуы къухы февзæрд. Хуыца- 
уыстæн, хъæздыг сты. Уый дын дыууæ плащы, иу къурткæ, 
хъуссæджытæ, къухдарæнтæ, уæдæ сæм æхца дæр разынд. 
Ацы лæгмартæ дæс-фынддæс минутмæ хорз акуыстой, æмбой- 
ны ахъæздыг сты. 
Дзибусы бинойнаг кæуы, уæлдæф йæ хъуыры фæбады æмæ 
куыддæр федзæм вæййы. Исты йыл куы ’рцæуа,— адæймаджы 
бирæ хъæуы?! Махарæн дыууæ марды ласгæ ма ’рцæуæд. 
Лæппутæй иу сылгоймаджы хъуссæджытæ рафтыдта. Мæ- 

336 
Агънаты Гæстæн 
гуыр, зианджын хъуссæджытæ æмæ æндæр ахæм дидитæ кæй 
нæ фæдары, чи зоны, уый нæ зыдта кæнæ фыртыхстæй, фыр- 
катайæ уыдæттыл нæ уыд. Ныр ын сæ æфтауын нал 6а- 
хъæудзæн. Йæ хъуырыл — сыгъзæрин рæхыс. Абырджытæ 
уый дæр ратыдтой. 
— Дзи-и-бус, мæ-æ-нæ дуне ба-а-бын... 
О. Дзибус дæ хорз хъусы, уымæ дæ хъаст бахæсс. Ныр- 
тæккæ фестдзæн æмæ... 
— Дæ къухдарæн... 
— Уый уын нæ ратдзынæн. 
— Къухдарæн! 
— Амарут мæ, уæддæр уын æй нæ ратдзынæн. Уый мын 
Дзибусы лæвар у. 
Лæппутæй иу сылгоймаджы къух ацахста, йæ къухдарæ- 
ныл ын рахæцыд. Дзибусы бинойнаг йæ хъæлæсыдзаг ныцъ- 
цъæхахст кодта, йæхи иуварс æппары. Лæппу сылгоймаджы 
цонг æрзылдта. Уый æрхауд, чырыныл фæдыдагъ. Абыр- 
джытæй ныллæгдæр, æвæццæгæн, се ’ппæты налатдæр, се 
’ппæты ракæнондæр, загъта: 
— Йæ бынатæй чи фезмæла, уый йæхи мардыл нымайæд. 
Ды та рæвдздæр у! 
Дзибусы бинойнаг йæхи тоны, йæхи иуварс æппары, фæлæ 
кæдæм алидздзынæ? Йе ’мбæлттæ æдзæмæй лæууынц. Æмæ 
цы кæной, уæдæ? Ацы сырдтæн адæймаджы амарын бындз 
амарынæй уæлдай нæу. 
— О Дзибус, ракæс-ма!— сылгоймаджы кæуын æмæ хъарæг 
сиу сты. Дзибус ракæсын æмæ рабадынæн нал у. Ацы уавæр- 
ты, йæ хъаруйыл куы уыд, афтæмæй бахауд, уæд цымæ йæхи 
куыд дардтаид? Кæд æмбаргæ адæймаг уыди, уæд загътаид: 
ратт сын къухдарæн. Кæд исты цыбырхъуыр уыди, уæд ыл 
цалынмæ нæмыг сæмбæлдаид, уæдмæ гæппытæ кодтаид, стæй 
нæмыгæй æрсабыр, æруазал уыдаид. 
— Амарут мæ, уæддæр уын мæ къухдарæн нæ ратдзынæн. 
— Ратдзынæ! Куы мæ бафæнда, уæд ма дын ам... 
Уæу-уа, уый цытæ дзуры?.. 
— Ды адæймаг нæ дæ, ды куыдз дæ,— сылгоймаг йæхи 
атыдта, цъиуджын каркау лæппуйыл йæхи ныццавта, йæ къух 
ын ацахста, йæ цонгыл ын дæндагæй ныххæцыд. Стигъæг æй 
асхуыста, фæлæ Дзибусы бинойнаг нæ ахауд, лæппумæ йæхи 
æппары, йæ цæсгоммæ йын лæбуры, йе ’нгуылдзтæй йын йæ 
цæстытæ агуры. 
— Дзерассæ, ратт ын æй. 
— Нæ йæ ратдзынæн. 
— Дзерассæ!.. 
— Йæ бынатæй чи фезмæла, уый фесæфт. 
— Дзерассæ! 

Даргъ фæззыгон фæндаг 
337 
— Уæдæ — гъа! — æмæ йе ’нгуылдзæй йæ къухдарæн ласы. 
Раппæрста йæ æмæ йæ лæппуйы фындзы бынмæ бахаста. 
— Райс! Мæнæй ма дæ цы хъæуы, куыдз? 
— Кæддæр цы рæсугъд уыдтæ! 
— Цы ма дæ хъæуы мæнæй?!— сылгоймаджы буар æмхуы- 
зонæй ризы, йæ къухтæ зыр-зыр кæнынц. Кæуы, йæ къуыбар 
цæссыгтæ кæрæдзийы фæстæ згъæлынц, цыма сæ иу иннæйы 
баййафынмæ хъавы. Йæ уæрджытæ ныххоста. Абырæгмæ фæ- 
зылд: 
— Цы ма дæ хъæуы мæнæй? 
Дзибусы ус сонт фæци æви... Йæ цæстытæ цæхæр ка- 
лынц, æрттивынц. 
— Цы ма дæ хъæуы мæнæй?! 
— Ды дæхæдæг. 
— Фæцæуæм. 
— Нæма цæуæм. Мардыл цыдæр хорз костюм и. 
— Цы?— сылгоймаг цыдæр уысм сагъдауæй аззад, стæй 
Дзибусыл йæхи ныппæрста, ныддæлгом ыл, йæхицæй йæ бам- 
бæрзта, схуыссыд ыл. 
Махары уырзтæ дамбацайы хъæдыл бæстондæр æрæнца- 
дысты. Цы уыны? Цы кæна? Уый нæ хъыгдарынц, фæлæ... 
Иуы дзы амардзæн, чи зоны, дыууæйы дæр. Уæдмæ йын йæхи 
æрбахсдзысты. Æмæ... Æгасæй баззад, уæд æй фæрсдзысты: 
уыцы дамбаца дын кæм уыд? Чи дын радта ахæм хæцæнгарз 
дарыны бар? Йæхæдæг йæхи къухæй Барастыры хæдзары 
дуар хойы. Уый нæй, уæд та ахæстонмæ. Шофыры уырзтæ 
дамбацайы хъæдæй фæхицæн сты. 
— Ныхъхъуытты сæ уадз, фæцæуæм. — Абырджытæй иу 
чырын йæ къахæй бацавта. 
— Фæцæуæм. 
— Хорз уæдæ,— æмæ рагæппытæ ластой. Ау, Махары афтæ 
ныууагътой? Уымæ нæ джигул кæнынц? Нал æм раздæхдзыс- 
ты? Аирвæзт? Хуыцау, табу дын æрбауæд! Уастырджи, табу 
дын æрбауæд. Абырджытæй иу фæзылд, йæ дзыппæй цыдæр 
фелвæста æмæ дзы машинæйы раззаг цалх æрцавта. О, Хуы- 
цау уын ма уа! Адон хуымæтæджы стигъджытæ не сты, ал- 
цыдæр сын хъуыдыгонд у. Уæдæ нæ фæсте куы расурой, 
зæгъгæ, машинæйы цалх фæхуынкъ кодтой. О, цæуыннæ, 
ныртæккæ сæ Махар фæсуры! Æмæ ахæм æдылы у? Иу сыпп 
дæр дзы не схаудзæн. Чи зоны, сæхæдæг милицæйы кус- 
джытæ сты. 
Абырджытæ сæ «Волгæ»-йы багæппытæ ластой. Сæ но- 
мыртæ... Талынджы нæ зынынц. Æмæ Махары цæмæ хъæ- 
уынц? Ныртæккæ уыдоны агурыныл схæцдзæн! 
Дзибусы бинойнаг куы йæ уæрджытæ ныххойы, куы йæ 
риу. Ссонт. Йæхи нал æмбары. Иннæ сылгоймаг æй сабыр 
22 Агънаты Гæстæн 

338 
Агънаты Гæстæн 
кæны. Сылгоймаг цыма æрра фæци æмæ аив, æнаив, æгъдау 
æмæ æнæгъдау нал æмбары, йæ дзыккутæ афтæ спыхцылтæ 
æмæ æркæлдтытæ сты. Ныббогъ кæны, Дзибусы чырыныл 
ныххæцыд æмæ йæ уигъы. 
«Волгæ» афардæг, æрбайсæфт. Дзагармæй фæцæуынц. 
Ныры æргътæй къаддæр-уæддæр дæс æмæ ссæдз, дыууиссæдз 
мины фæхæссынц. Цалдæр минутмæ уыйбæрц æхца акус! 
Уыдон дæр лæппутæ æмæ дын Махар дæр лæппу. Нæ! Маха- 
ры ахæм æхцатæй милуан дæр нæ хъæуы. Уыдон иуахæмы 
ма бахауой, уымæн уæвæн нæй. 
Уыдæттæ хорз, фæлæ цалх раивын хъæуы. Уыцы абыр- 
джытæ кæд афтæ ’нхъæлдтой, æмæ Махар ам, фæндаггæрон, 
бирæ бафæстиат уыдзæн, уæд фæрæдыдысты. Махар ныр даргъ 
фæндагыл цæуы, фæлæ дæс метры дæр æнæ дыууæ цалхы, 
æнæ дыууæ камерæйы нæма акодта. Уыдон ын бахъуаджы 
сахатмæ æдзухдæр цæттæ, ныртæккæ цалх цалдæр минутмæ 
раивдзæн. 
Махар машинæйæ рахызт, йæ алыварс акаст. Дуне æдзæм, 
сабыр, талынг, цыма уарынмæ дæр хъавы. Цъиуызмæлæг 
никæм и, иу рухсы цъыртт никæцæй зыны. Ныртæккæ та 
исты машинæ фæуыдзæн. Иу. Иннæ. Чысыл ма, æмæ бон йæ 
бартæ исын байдайдзæн, æмæ та адæм дæр базмæлдзысты, 
машинæтæ фæндагыл ивылдзысты. 
Уыцы куыйтæ цалх фæхуынкъ кодтой. Цымæ йæ цæмæй 
æрцавтой? Кардæй? Нæ. Цыдæр цыргъагæй, æвæццæгæн, 
отверткæйæ. Науæд, чи зоны, сæрмагонд туас дарынц. Иу 
цæф — æмæ цалх дæр æмæ камерæ дæр цæттæ. 
Дзибусы ус... Йæ æрдиагæй куы банцаид! Нæлгоймæгтæ 
æддæмæ рахызтысты. Æмæ куыд рауæндыдысты? 
— Цалх фæхуынкъ кодтой. 
— Ахæмтæ хъуамæ адæмы ном ма хæссиккой. 
— Фæкæсын дæм хъæуы? 
— Нæ. Ныртæккæ рæвдз уыдзæн,— Махар фондз-æхсæз 
минутмæ цалх куы нæ раива, уæд цæй лæг у, уæд цæй шофыр 
у? Дзыхъхъынног цалх. Дзыхъхъынног камерæ. Нæлгоймæг- 
тæ аууæттау йæ цуры лæууынц. Хъыгдаргæ йæ ницы кæ- 
нынц, фæлæ хъæугæ дæр ницæмæн кæнынц. Йæ цуры цы 
сфæдæгъд сты? Сæ доны хуыпп акалын сæ уæддæр нæ фæн- 
ды? Ныр сыл æвзæгтæ нал и. Ныр хъæбатыртæ нал сты. 
Уыцы абырджытæ сын сæ инæлары пъагæттæ стыдтой! Адæ- 
мы раз. Сылгоймæгты раз. 
— Цалх цæттæ у. Фæцæуæм. 
Лæгтæ, цæй лæгтæ сты — аууæттæ, æнæ сымæй, æнæ иу 
ныхасæй сæ бынæттæ бацахстой. Махар йæ цалх афтæ тагъд 
аивдзæн, уый æнхъæл нæ уыдысты. Махар дзæгъæл сым-сым 
нæ уарзы. Адæймаг хъуамæ арт уа, рæвдз, кæм бахъæуа, 

Даргъ фæззыгон фæндаг 
339 
уым — бирæгъ, науæд фесæфдзæн, бабын уыдзæн, иннæтæ 
йæ, акулæ чысыл калм-кæсаджы куыд аныхъуыры, афтæ аны- 
хъуырдзысты. Уæлдайдæр, мах рæстæджы. 
Машинæ фезмæлыд. О Уастырджи, фæндараст сæ фæкæн, 
дæ хорзæх сæ уæд. Махар йæхи дæр æмæ, мæнæ машинæйы 
цы адæм бады, уыдоны дæр, Хуыцау, дæуыл æмæ де сконд 
дзуæрттыл фæдзæхсы, æмæ сын баххуыс кæн. Махар куыд- 
дæр сæхимæ схæццæ уа, афтæ иу арахъхъ рауадздзæн æмæ 
скувдзæн. Табу Хуыцауæн. Табу Уастырджийæн. Йæ фæндаг 
æвзæр нæ ацыд. Уыцы стигъджытæй йæ бахызтой. Æмæ сын 
табу æрбауæд. Адæймагыл цы нæ цæуы, цард адæймагæн цы 
нæ бавзарын кæндзæн? Искуы Махар ахæм уавæры бахау- 
дзæн, уый æнхъæл уыд? Цыма фын федта. Нæ! Ацы балц 
æнахуыр балц уыди, никæд дзы ферох уыдзæн. 
Дзибусæн ма уæлæуыл цы рæстæг баззад, уый ихсийы, 
къаддæрæй къаддæр кæны. Йæ бинойнаг кæй ныссабыр, ныхъ- 
хъусы амал ын нал уыд. Бакастæй — уæздан, фæлмæн, фæлæ... 
Сылгоймаг куы ссонт уа, уæд сырд у. Афтæ ссонт у... Цы 
дзуры, цы ми кæны, æвæццæгæн, уый нал æмбæрста. Ныр 
хæрзаг фæсмон кæны. Чысыл фæстæдæр, бынтондæр йæхи- 
мæ куы ’рцæуа, уæд йе ’мбæлттæй, уæлдайдæр, лæгтæй, йæ 
цæстытæ æмбæхсдзæн, æфсæрмæй йæ цæсгом судздзæн. 
Хæдтулгæ фынджы хуызæн лæгъз фæндагыл тындзы. Ма- 
шинæтæ цæуын райдыдтой. Бон йæ бартæ исы, цард та баз- 
мæлыд. Уæвгæ, цард йæ цыдæй кæд æрлæууы? 
Горæт æрбазынд. Махары уарзон Дзæуджыхъæу. Иннæ 
рæтты йæ гаччы нæ вæййы. Ам цыма йæ уæлдæф дæр æндæр 
у, афтæ йæм кæсы, ам йæхи цыдæр сæрибар æмæ ныфсджын 
фенкъары. Бафæллад. Æмæ уæдæ ахæм даргъ фæндагыл, 
уæлдайдæр, фæззыгон æхсæв, фæцу, уый горæтæй Беслæнмæ 
ныууайæгау нæу. 
Чи загъта, цæрын æнцон у? Æнæ тухийæ арвæй исты хауы? 
Махар афынæй кæндзæн, æмæ йæ фæллад фесæфдзæн. Куы 
райхъал уа, уæд моргмæ адзурдзæн. Кæй горæты йæхимидæг 
аласын хъæудзæн, кæй — хъæумæ. Чи зоны, цалдæр марды 
дæр ласын бахъæуа. Æмæ — табуафси, Махар цæттæ у. Ахæм 
хуызы йæм цыдæр капеччытæ æрбахауы, æндæр... Уæдæ йæ 
мызд цы у, уымæй бинонтæ нæ, фæлæ йæхи дæр нæ фæда- 
рид, уæлдайдæр, ацы мæгуыр, тыхст рæстæджы. Базармæ сæ 
иу цыд акæн, æмæ фесты. 
Охх, охх, афтæ кæмæ кæсы, цæрын æнцон у, уымæн та 
цы загъдæуа. Зын у, тынг зын у цæрын. Фæлæ уæддæр цард 
хорз у. Махар афтæ хъуыды кæны. Цард хорз у. 
1990-91 азтæ 

ÆНДÆРГ 
Уацау 
...Диссаг, ацы хæдзары никæд уыдтæн, йæ цуры мæ къах 
никæд æрæнцад, фæлæ мæ мидзæрдæйы куыддæриддæр хъуы- 
ды кодтон, афтæ рауад: мæ цæстытыл уад бæрзонд, фондзуæ- 
ладзыгон райдзаст хæдзар, ивгъуыд рæстæджы уырзæй арæзт 
бæстыхай. Хъуыды кодтон: бахиздзынæн уæрæх хъæдын дуа- 
рæй, дæ кусæнуат — дыккаг уæладзыджы, ссæудзынæн æм 
нывæфтыд гауызтыл. Куыдцæриддæр хъуыды кодтон, афтæ 
рауад. Æвæццæгæн, зæрдæ алцыдæр раздæр базоны, æгæрон 
дунейæ не ’хсæн — мин æмæ мингай тæгтæ. 
Дуаргæс мæм цалдæр хатты æрбакаст, фæрсæн каст. Дæ ном 
æмæ дæ мыггаг куы загътон, уæд йæ цæстытæ уæрæх байгом 
сты, уыйбæрц цымыдис сæ зынд, æмæ сæ сæ бынæттæй рацъыв- 
вытт кæнынмæ бирæ нал хъуыд: фæцæй мæ ныхъуырдтой, ра- 
кæнонхуызæй мыл цалдæр хатты сæрæй бынмæ джигулгæнгæ 
æрцыдысты, цыма арвæй æрхаудтæн. Дуаргæсы цæстытæ мæ 
фарстой: чи дæн? Кæцæй æрбахаудтæн? Цæмæн дæм цæуын? 
Ахæм æнæфсæрмæй мæм джигул кодтой, æмæ фефсæрмы дæн, 
фæтарстæн, цыма мæ мадард бæгънæг акæнынмæ хъавыдысты. 
Мæ сæры фæвзæрд: кæд мæ, цы не ’мбæлы, ахæм исты зыны. 
Æмæ аивæй мæхимæ æркастæн. 
«Цу», — загъта сылгоймаг æмæ йæ сæр иуварс азылдта, 
йæ хъæлæс — æнæрвæссон, сæрыстыр. Цымæ раздæр цы куыст 
кодта, кæцæй йæм æрцыдысты уыцы «æвæджиауы хорз» ми- 
ниуджытæ. 
Цыдæр уысм мæ мидбынат лæугæйæ аззадтæн: фæстæмæ 
разил æмæ йын алывыдтæ акал. Мæ уынд, мæ дарæсмæ мын 
цæмæ кæсы? Чи дæн, уымæн исты зоны? Кæд философ-ака- 
демик дæн, уæд та? Кæд уæларвон тыхтæй зæхмæ минæвар 
дæн, уæд та?.. Хъуамæ дуаргæсыл цалдæр зынг ныхасы бап- 
пæрстаин, фæлæ мæхиуыл ныххæцыдтæн: цы дзурон йемæ, 
æнæфендимæ æнæфенд ныхас сæрмæ хæссинаг нæу. 
Куыд дæм кæсы? Финляндийы хуыд ног итувæрд сау ко- 
стюм мыл, урс хæдон, галстук, англисаг дзыхъхъынног туф- 

Æндæрг 
341 
литæ, мæ дæларм — æрттиваг папкæ. Рахызтæн трамвайæ 
нæ, фæлæ сау «Волгæ»-йæ, æмæ дуаргæсы уынаг цæстытæ, 
ай-гъай, уый æнæ ацахсгæ нæ фесты. Куыд дæм кæсы, уæд 
мæ æрурæдтаид? Йæ цæстытæй мæ афтæ сгæрстаид? Нæ! 
Уæд мын сыстадаид бæрзонд, йæ сæрæй мын ныллæг акуыв- 
таид, йæ мидбылты мæм бахудтаид, цалынмæ мæ уыдтаид, 
уæдмæ мæ йæ фæлмæн цæстæнгас фæндараст кодтаид. Æвæц- 
цæгæн, уыцы иу рæстæг адæймаджы цагъар дæр цæры æмæ 
цагъаргæнæг дæр æмæ дзы фадат кæмæн куыд фæвæййы, 
уый дуæрттæ уæрæх байтындзы, йе ’мбæрц слæууы, æддæ- 
мæ рахизы æмæ фидар къахдзæфтæй ацæуы. Адæймаджы 
цы дыууæ адæймаджы цæры, уыдонæн æрмæстдæр фадат 
фæуа, æндæр сæхи равдисын кæддæриддæр æмæ кæмфæнды 
дæр базондзысты. Йæ цагъар æмæ йæ цагъаргæнæг уды йæ 
риуæй хæрдмæ чи нæ суадзы, уый амондджын у, уый æцæг 
хъæбатыр у, уый дын — æцæг Адæймаг. 
Цæргæ-цæрæнбонты æппæты тынгдæр бæллыдтæн иу 
хъуыддагмæ — Адæймаг, æцæг Адæймаг куы уыдаин, уымæ, 
фæлæ... Чи дæн, æмæ гъа. Дæ ном куы загътон, асинтыл 
хæрдмæ куы сцæйцыдтæн, уæд цыдæр уысм фæстæмæ фæка- 
стæн æмæ мын уæ дуаргæсы цæстытæ хъæрæй æмæ æнæф- 
сæрмæй дзырдтой: 
«Ацы сæмпæрчъи, ацы гæмхæрд хицаумæ цæмæ цæуы? 
Чи йын у? Цы йæ хъæуы?!» 
Чи зоны, ды дæр ма мæн тыххæй йæ цæсты фæныллæг- 
дæр дæ. Цæмæй йæ зоны: æз æмæ ды сыхæгтæ уыдыстæм, 
хорз сыхæгтæ, не ’хсæн — цыппар хæдзары, иу кæртæй ра- 
хъæр кæн æмæ дæ иннæ фехъусдзæн. Цæмæй йæ зоны: æз 
æмæ ды иу къласы ахуыр кодтам. Цæмæй йæ зоны, фаззон 
æфсымæрты хуызæн кæрæдзи къухтыл хæцгæ скъолайы къæ- 
сæрæй иумæ бахызтыстæм. Нæ. Цæугæ нæ кодтам — тахтыс- 
тæм уæлдæфы. Фыццаг дзæнгæрæг... Уый фыццаг дзæнгæ- 
рæг нæ уыд, фæлæ мады æхсызгон худт, йæ алы мыр дæр, 
йæ алы зæл дæр зæрдæйы кæмæн ахъары, ахæм æхцон за- 
рæг. Ныр дæр ма мæ хъустыл уайы, сиды мæм, фыццаг урок- 
мæ мæ фæхоны. 
Дæс къласы каст куы фестæм, уæд нæ фæстаг дзæнгæрæг 
та? Цы æнкъард уыд, дзæнгæрæг кæугæ дæр фæкæны, уый 
уæдмæ нæ зыдтон. Кæугæ нæ —уый кодта хъарæг, æмæ зæр- 
дæ рыст, фæйнæрдæм тъæппытæ хауд. Нæлгоймаг хъуамæ 
афтæ тæнзæрдæ уа? Мæ цæстытæ доны разылдысты, скæ- 
уынмæ мæ бирæ нал хъуыд. Цыма, мæ цард цард цæмæй нал 
уыдзæн, ахæм цыдæр ахсджиагæй хицæн кæнын. Цы, уый 
кæмдæр зæрдæйæ æнкъардтон, фæлæ йæ зонд нæма ахста. 
Фæстæдæр æй базыдтон. Уæд хицæн кодтон ме ’взонгдзина- 

342 
Агънаты Гæстæн 
дæй. Иу арæнæй иннæ арæны сæрты ахизын та æнцон никæд 
уыд. Ды... Цал азы рацыд уæдæй нырмæ. Нæ фæндзай азтæ 
мæнæ-мæнæ кæнынц. Æвæццæгæн, дæхи цæттæ кæнын рай- 
дыдтай. Хæрзаг стыр бæрæгбон дын уыдзæн, æрхондзынæ 
æвзæрст адæм, æхсæст хоры хуызæн фæсивæд, Ирыстоны 
абон æмæ фидæн сойын цырæгътау дæ алыварс судздзысты. 
Æз мæ райгуырды бон иу хатт дæр нæма сбæрæг кодтон, ацы 
дунемæ кæй фæзындтæн, уый ахæм цау нæу, æмæ уый тых- 
хæй сæрмагонд гаджидау сисон. Куы нæ фæзындаин, уæд та — 
ноджы хуыздæр. 
Æмæ уый дзырдтон. Дæ цæстытæ... Ныр дæр ма сæ хорз 
уынын. Сабыр, хъуыддагхуыз, растдæр зæгъгæйæ та — сагъæ- 
сæй седзаг æмæ уазал, æцæгæлон. Нæ алыварс цы цыд, уый 
цыма дæумæ æппындæр ницы бар дардта. Ахæм рæстæг ахæм 
цæстытæ!.. Тынг дыл фæдис кодтон. Диссаг, ныр дæр дæ цæ- 
стытæ, уæд куыддæриддæр уыдысты, афтæ — уазал, æцæ- 
гæлон. Æппындæр нæ аивтой. Цыма царды уайæнты нæ ауад- 
тæ, цыма, æз куыд лæууын мæ зымæджы къæсæрыл, ды йыл 
афтæ нæ лæууыс. Адæймаг аивы, суанг къæссавæлдæхт дæр 
фæвæййы, фæлæ йæ цæстытæ... Уыдон ивын нæ комынц. 
Фæстаг дзæнгæрæджы катайаг хъæрмæ мæ цæстысыгтæ 
куы æруайой, æнæфсæрмæй мæ рустыл куы æрфæд кæной, 
уый тæссæй мæ бинаг былыл дæндагæй ныххæцыдтæн, тынг, 
куыд мын фæрисса, афтæ. Æмæ, æцæгдæр, мæ кæуындзæг 
мæ суагъта. Фæкомкоммæ дæм дæн раст уыцы уысм. Мæхи 
нал баурæдтон æмæ, цы загътон, уый ма абон дæр хорз хъуыды 
кæнын: «Цы æнахуыр цæстæнгас дын и». 
Ды дæ къух ауыгътай, бахудтæ: 
«Куыд æнахуыр?» 
Тæрккъæвдайы размæ сау мигътæ æддæг-мидæг куы ауа- 
йынц, куы сæмтъеры вæййынц, уæд арвæн куыд тызмæг тæс- 
сон хуыз вæййы, дæ цæстытæ уыдысты афтæ. Æрмæст дзы 
мигътæ нæ ивылд, уыдон не ’фсæрстой кæрæдзи, фæлæ дæ 
хъуыдытæ. Цавæр хъуыдытæ, уымæн та æвдисæн — æрмæст- 
дæр дæхæдæг. Уæвгæ, цыма сæ æз дæр зонын: скъолайæ 
куыд аирвæздзынæ, институтмæ куыд бацæудзынæ, студен- 
тæй куыд агæпп ласдзынæ. Æнæмæнг, уыцы хъуыдытæ дын 
æнцой нæ лæвæрдтой. 
Де ’рфгуытæ дзæгъæлы фæтар сты: раст, тынг раст дын 
бамбæрстон дæ цæстæнгас! Цæттæдзинады аттестат куы рай- 
сай, уæд кæдæм бацæудзынæ, уый дын дыууæ-æртæ азы раз- 
мæ дæр бæрæг уыд, фæлæ нæм фæстаджы дзæнгæрæг фæстаг 
урокмæ куы сидт, нæ кълас иумæ æмхуызонæй куы лæууыд, 
ахуыргæнæгæй, скъоладзауæй иууылдæр махмæ куы кастыс- 
ты, чызджытæй бирæтæн сæ цæссыгтæ сæ рустыл куы æрыз- 

Æндæрг 
343 
гъæлдысты, уæд та дæм дæ сусæг хъуыдытæ æрбагуылф код- 
той æмæ дæ сæ уæлныхты систой. Лæууыдтæ мæ фарсмæ, 
æцæгдзинадæй ды уыдтæ горæты, чи зоны, уыцы уысм лæ- 
вæрдтай фыццаг фæлварæн, чи зоны, уыцы уысм, æртæ-цып- 
пар азы размæ цы институт равзæрстай, уый студент сдæ æмæ 
йæ уæрæх тыргъы рацæйцыдтæ. Нæ! Дæ бакастмæ гæсгæ фæл- 
варæнтæ лæвæрдгай, зын фæлварæнтæ. Дæу хуызæтгæн сæ алы 
акъахдзæф дæр бæлвырд у. Кæм æрлæудзæн, йæ санчъех йæ 
фæстæ цы расайдзæн? Дæ хуызæн адæймагæй, раздæр кæй нæ 
баууила, ахæм ныхас не схаудзæн. Йæ дæлбар адæймагмæ, 
суанг æм тынг мæстджын куы уа, суанг æй йæхицæн знаг 
куы хона, уæддæр тызмæг ныхас ницы хуызы скæндзæн, фæлæ 
сабыр, фæлмæн, цыма йæ бирæ уарзы, афтæ. Дæ хуызæттæ се 
’цæг цæсгом никæд æвдисынц. Уымæн æмæ хорз зонынц: ны- 
хас бæлон нæу, раирвæзт, уæд æй нал æрцахсдзынæ. Цымæ 
дæ алы ныхас дæр раздæр цал æмæ цал хатты баууилыс? Цымæ 
искæд дæ зæрдæйы æцæг зæгъинаг суагътай? Нæ мæ уырны. 
Ацы фембæлд хъуамæ бирæ раздæр æрцыдаид. Цал хат- 
ты ахъавыдтæн цæуынмæ. Мæхи-иу сцæттæ кодтон, — цы 
цæттæ мæ хъæуы, дæ пысултæ, дæ хæррæгътæ дæ уæлæ бап- 
пар æмæ рæвдз дæ, фæлæ та-иу цæмæндæр бакъуылымпы 
дæн. Ацы къæсæры сæрты мын хохы сæрты æрбахизæгау 
уыди. Тынг зынтæй дæм цыдтæн, хъизæмаргæнгæ. Цыдæр 
тых мæ ардæм æппæрста, цыдæр тых та мыл фæстæмæ хæ- 
цыд. Æууæнк. Уымæй зынаргъдæр ницы ис, æмæ ды йæ сæрты 
ахызтæ, дæ цъыф къæхты бын æй сызмæстай. Афтæмæй — 
стыр бæрнон кусæг, адæмы разæй цæуæг, хъуамæ кæй фæз- 
мæм, ахæм адæймаг. Хæрзаг дæхимидæг зæгъыс: 
«Цытæ дзуры, йæ зонд фæцыд æви сæнттæ цæгъды?» 
Æвæццæгæн, дæ бынаты æз дæр афтæ хъуыды кæнин. 
Хæрзаг мыл дæхимидæг кæл-кæлæй худыс. Ма тæрс, дæ 
цæсгомыл æппындæр ницы фæзынд, ды ахæм нæ дæ, йæ зæр- 
дæйы уаг æддæмæ æнцонæй чи равдиса. Æниу, куы худай, 
уæддæр цы? Цæмæй мæ хъуамæ тæрсай, демæ абаргæйæ æз 
чи дæн? Мардæрцыд дæр уый у, æмæ æз дæ бынаты никæд 
уыдзынæн æмæ мыл дæхимидæг сæрыстырæй уымæн худыс, 
бынмæ мæм уымæн кæсыс. Æмæ раст дæ. Мах кæрæдзийæ 
тынг дард стæм, зæххы дыууæ полюсы. Мæнæн мæ буары 
цæры бынтон æндæр адæймаг. Кæддæр фаззæтты хуызæн 
уыдыстæм. Хуызæй, асæй. Ныр нæм хуызæй дæр иумæ- 
йагæй ницуал ис. Уый афтæ кæй у, уый базонын дæ фæнды? 
Айдæн дæм нæй? Ныр, дам, куы сыстис æмæ, дæ секретар- 
шæ кæм бады, уыцы уатмæ куы ахизиккам æмæ бæрзонд, 
уæрæх айдæны цур куы æрлæууиккам. Разынид дзы дыууæ 
лæджы. Сæ иу — бæрзонд, фæтæнуæхск, æлвæст, ногдаст, 

344 
Агънаты Гæстæн 
йæ рустæ — æнахуыр лæгъз. Йæ фындзы бын — цыбыр урс 
рихитæ, йæ халас сæры хилтæ зулмæ фаст, уырынгтæ- 
уырынгтæ. Йæ уæлæ донхуыз костюм, кæй зæгъын æй хъæуы 
— итувæрд. Дæ уатмæ куы æрбахызтæн, уæд фыццагдæр 
цæмæ фæкомкоммæ дæн, уый дын зæгъон? Дæ дарæс куыд 
бæстон итувæрд у, уымæ. Дæ хæлафы итувæрдыл адæймаг 
йæхи ахафта, уæд ыл йæхи алыг кæндзæн, алыг нæ, фæлæ 
йæ адзæнгæл кæндзæн, цыма æхсаргарды ком у. Тракто- 
ристæй кæнæ хъугдуцæгæй куы кусис, уæд дæ фенин. Дæ 
хæдон — урс-урсид, дæ галстук æмæ костюмы хуыз сиу сты. 
Æвзаргæ одеколоны зына-нæзына æхсызгон тæф. Айдæны 
цур куы æрлæууиккам, уæд уый дæр банкъариккам. Уыцы 
лæг уаис ды, иннæ та æз. Уыцы иннæмæй, ома мæнæй дæр, 
цæуид зына-нæзына «æхсызгон» тæф, æрмæст одеколоны 
тæф нæ, фæлæ арахъхъы. Уыцы иннæ лæг, ома æз, дæуæй 
чысыл ныллæгдæр, къæсхуыр, йæ сæр фæгæмæх æмæ æрт- 
тивы, цæхæр калы. Уымæн дæр йæ фындзы бын — чысыл 
рихитæ. Æрвхуыз хæлаф итувæрд кæд уыд, уый йæ хица- 
уæй дæр æмæ хæлафæй дæр раджы ферох, фæлæ йыл уæд- 
дæр хорз зыны. Ахæм хъуымац у, æмæ йыл аз иу хатт иту 
сæвæр æмæ дзы уыйфæстæ хуысгæ дæр кæн, ныхс æй, уæд- 
дæр йæ итувæрд нæ фехæлдзæн. Чырынтæ хæдон. Дæрд- 
джын пинджак. Лæгæн йæ цæсгом — æнцъылдтæ, хурсыгъд, 
фæлæ цардхуыз. Галстук... уый дæр кæддæр, студент ма 
куы уыд, уæд дардта галстук. Афтæ рæсугъд æй баста, æмæ- 
иу æм йе ’мбæлттæ æрбауадысты — мæнæн дæр-ма йæ абæтт, 
зæгъгæ. Ныр æй бабæттын нæ, фæлæ йæ хъуырыл бакæнын 
дæр нал базонид. Цы дзы кæны. Ха-ха-ха! Фермæйы æх- 
сæвгæс — галстучы! Уый Царциаты диссаг нæ уаид?! 
Фыццаг къласмæ куыд бацыдыстæм, уый мæ зæрдыл арæх 
æрлæууы. Ды дæр æй хъуыды кæндзынæ. Уæвгæ, цæмæн дæ 
хъæуы? Цæмæн хъуамæ лæууа дæ зæрдыл? 
Уæдæ æз, суанг цы дзырдтам, уый дæр ма æрымысын. 
Асинтыл тагъддæр чи сызгъордзæн, цыма иннæ, къласмæ 
фыццагдæр уый баивдзысты, афтæ нæм каст. Уый афтæ кæй 
нæ у, цалынмæ уый базыдтам, уæдмæ дыккаг къласы асин- 
тыл хистæр скъоладзауты æмæ ахуыргæнджыты сусæгæй цал 
æмæ цал хатты сызгъордтам. Æз дæуæй цæрдæгдæр уыдтæн. 
Асиныл сызгъорынмæ хъавæм, уæд-иу аивæй къахдзæф, суанг 
ноджыдæр фылдæр раздæр алæууыдтæ, фæлæ уæддæр ни- 
кæд фæразæй дæ. Дæ лæф-лæф-иу ссыд, дæ цæстытæ-иу сырх- 
сырхид афæлдæхтысты, туджы-иу разылдысты, скæуынмæ- 
иу дæ бирæ нал хъуыд, дæхи-иу нæ фæхицæн кодтай, фæау- 
уон-иу дæ. Уыцы бонты дын, æвæццæгæн, уыцы асинтæй 
æнæуынондæр ницыуал уыд. Æлгъыст асин. Дæ бон уыд, 

Æндæрг 
345 
уæд ыл бандзæрстаис. Æмæ ма иннæтæ — гъа, фæлæ æз, дæ 
сыхаг, дæуæй фæраздæр уæд. Дæ чысыл зæрдæ дын уыцы 
бар лæвæрдта? Æмæ мын иухатт тæхгæ-тæхын ме ’фцæггот 
ацахстай, æз мæхи атыдтон, фæразæй та дæн. Иннæ хатт 
мæм дæ къах фæдардтай, фæлæ æз нæ ахаудтæн, ноджы тынг- 
дæр азгъордтон, уæддæр та фæразæй дæн. Цы цæстытæй 
мæм æрбакастæ!? Дæ цуры лæууыд дæ сыхаг нæ, фæлæ де 
знаг. 
Иухатт дæхи нал баурæдтай, афтæ тызмæг, афтæ æнæха- 
тырæй мæ асхуыстай, æмæ ме ’мбæрццаг мæхи дæлгоммæ 
бахастон, мæ зæнджы хъæбæры цъар алæбырд, йæ туг фе- 
мæхст, мæ бон æдæрсгæ сыстын нал уыд. Лæппутæ дæм сæхи 
баппæрстой: 
«Фашист дæ æви цы?» 
Хуыцау хорз, æмæ дзæнгæрæджы хъæр райхъуыст, æн- 
дæр æнæ надæй нæ аирвæзтаис. 
Цалдæр боны рацыд, асинтыл сызгъорынмæ та нæхи æр- 
цæттæ кодтам. Ды нæм иуварсæй кастæ. Гъа, атындзæм, афтæ 
ныххудтæ, нæ цурмæ æрбацыдтæ æмæ нæ алкæуыл дæр дæ 
цæст ахастай. Мах куыддæр федзæм стæм. Дæ цæстæнгас 
сывæллоны цæстæнгас нæ уыд, фæлæ ас лæджы, фендджын 
адæймаджы цæстæнгас: сабыр, уæззау, æвронг, хъуыдыхуыз. 
«Цы æдылытæ стут», — загътай ды. 
«Æдылытæ?» 
«Хæрз æдылытæ. Иу къласæй иннæ къласмæ, асиныл чи фæ- 
раздæр уа, уымæ гæсгæ нæ, фæлæ ахуырмæ гæсгæ ивынц».— 
Дæ хъæлæсы алы мыр, алы зæл дæр хъæр кодта: кæсут, æз 
сымахæй цас зондджындæр æмæ æмбаргæдæр дæн. Диссаг, 
дæ ныхасмæ ма куыд нæ бафтыдтай: æз уый рагæй зыдтон, 
æндæр-иу æдзухдæр фæразæй уыдаин. 
Дæ ныхас махæн уыд арвæй дур æрхауæгау, æнхъæл кæ- 
мæн нæ уыдыстæм, ахæм стыр ногдзинад. Уый уыд æнæба- 
уырнинаг хъуыддаг, æмæ нæ ахуыргæнæджы бафæрсын нæ 
бафсæрмы кодтам. Уыцы бон нæ цæстытæ байгом сты. Ды 
уыдтæ раст. Уыцы бон ды сырæзтæ æнæхъæн метр. Худтæ 
ныл. Ды кæддæриддæр раст уыдтæ. Искæд галиу, æнæза- 
къон ми бакодтай? Сывæллонæй дæр никæд. Адæм сызмæс- 
тысты, æддæг-мидæг ауадысты, раст æмæ зылыны арæнтæн 
кæрæдзийæ раиртасæн нал и, уæддæр сæ ды раиртасдзынæ, 
ды нæ фæрæдийдзынæ. Ды рæдийын нæ зоныс, дæ хуызæт- 
тæ цыфæнды рæстæг, цыфæнды хицауад, цыфæнды адæми- 
мæ дæр хъæрмуд уыдзысты, æмфæндаггæттæ, æмзонд. Ды 
ныртæккæ цыдæриддæр дæ, зондæй, хъаруйæ, буарæй — ал- 
цæмæй дæр дæ рацарæзты фарс, æргом ныхас æмæ демокра- 
тийы салдат. Сталин æмæ дын Сталины рæстæг у æнæуыион, 

346 
Лгънаты Гæстæн 
дæхи æмбарынхъом куы фæдæ, уæдæй фæстæмæ тох кодтай 
абоны сæрвæлтау, кæд знон райгуырдтæ, уæддæр абоны хъæ- 
бул дæ. Уæдæ æз та цы зæгъынмæ хъавын: ды кæддæриддæр 
рæстæджы хъæбул уыдтæ. Дæ хуызæттæ, кæцæй радымы, 
уый уайтагъддæр базонынц æмæ уыцырдæм фæзилынц. Ды, 
кæцырдыгæй дымы, уый базонынæн æвæджиауы хорз флю- 
гер дæ. Цæмæндæр мæм афтæ кæсы: зæгъгæ, райсом нæ бæ- 
стæйы хæстон фæфæлдæхт æрцыд, ранхъæвзта тæккæ карз- 
дæр æмæ æвирхъаудæр диктатурæ, уæд ды иннæрдæм кæй 
дзурис, цæргæ-цæрæнбонты ацы бонтæм æнхъæлмæ кас- 
тыстæм, зæгъгæ, ууыл æз иу уысм дæр дызæрдыг нæ кæнын. 
Уæд хъæр кæнис: «Æгас цæуæд ног хицауад! Цæргæ-цæрæн- 
бонты уымæ æнхъæлмæ кастыстæм». 
...Цы æнтæф дæм у. Дæ донæй аназæн нæй? О, уый мын 
дæхæдæг куы рауагътай. Бузныг, стыр бузныг. Уый æнхъæл 
кæд уыдтæн, æмæ мæм ды дæхи къухтæй агуывзæ æрбадар- 
дзынæ. О, уæздан æмæ æфсармджын дæ ды. Нæ цуры исчи 
куы уаид, уæд мæм кæсгæ дæр не ’рбакодтаис. Цыдæр гæм- 
хæрдæн ды хъуамæ дон авæрай? Цæмæн? Дæ хъуыдытæ дын 
раст нæ кæсын? 
Дыууæ азы размæ колхозмæ ныфтыдтæ. Кæй зæгъын æй 
хъæуы, де ’мсæр æмæ, дæуæй уæлдæр чи у, ахæм хицæутти- 
мæ. Æмæ уемæ цъæх уалдзæг ныххастат. Æртæйæ уæм дыууæ 
хæдтулгæйы, шофыртæ дæр адæймæгтæ сты? Уыдон ныма- 
ды нæ цæуынц. Уыдон — уæ дæлбар, цумайы лæдзджытæ, 
физонæггæнджытæ, амалгæнджытæ, фæрссаг адæм, уæддæр 
сæ цардæй — иттæг разы. Адæмæй мæм æппæты тæригъæд- 
дæр æмæ æлгъагдæр шофыртæ кæсынц. Цæмæй сæм царды 
цыдæртæ хауа, уый тыххæй сæм, æнхъæлдæн, адæймаджы 
миниуджытæй ницыуал вæййы. Зæгъын дæр æй мæ цæсгом 
нæ хъæцы, фæлæ мæм æрмахуыр куыйты хуызæн фæкæсынц: 
дæ хицаумæ худ, лæггад ын кæн, цы дын зæгъы, уый кæн. 
Худинаг æмæ амæлæт! Фæлтау мæн сыгъзæринтæ дæр нæ 
хъæуы. 
Уæ машинæтæ, ай-гъайдæр, сау «Волгæ»-тæ, æвæццæгæн, 
модæйы сты. Сау хæдтулгæйæ куы нæ рахизай, уæд цæй лæг 
дæ, уæд цæй хицау дæ. 
Районы разамонджытæ дæр уæ хæд фæстæ æрбалæууы- 
дысты. Цы тарстхуыз сын уыд. Цыма цыдæр фыдракæндтæ’ 
ракодтой æмæ сæрмагондæй уыдоны тыххæй æрцыдыстут. 
Диссаг, дæлдæр хицауад уæлдæр хицауадæй афтæ цæмæн 
тæрсынц? Уыдоны цур — ног чындзытæ, уайсадæг чындзы- 
тæ, сæ дæлбар адæмы раз та — баст куыйтæ, иу уæздан, иу 
фæлмæн ныхас сæ нæ фехъусдзынæ. Уæздан æмæ æфсарм 

Æндæрг 
347 
цы у, уый цыма зонгæ дæр нæ кæнынц, хатгай мæм афтæ 
фæкæсы. Зонынц, алцыдæр зонынц! 
Районы æмæ колхозы разамонджытимæ фермæйы æрзыл- 
дыстут, цалдæр адæймагимæ аныхæстæ кодтат. Цы мын æй 
бамбарын хъуыд: уæ ныхас — æфсоны ныхас, цыма уыл хæс 
æвæрд уыд æмæ уый æххæст кæнынмæ æрцыдыстут. Уæд 
фермæйы цæмæн фæдæн, æмæ-гъа. Иуварсæй уæм кастæн 
æмæ мæм февзæрд æвæджиауы хорз бæллиц: фæззæг уарын- 
тæ куы нал фенцайынц, хъуццытæ сæ сагæхтæм цъыфы куы 
афардæг вæййынц, уæд уæ уæ уæлæнгай хъысхъысгæнаг туф- 
литы бонхæрæны астæу æрæппар, уæ машинæтæ иу кило- 
метр æддæдæр куыд уой, афтæ. Хæрзаг ныхъхъилтæ уаик- 
кат, уæ цыппæртыл цæуын уæ бахъæуид. Æмæ уæд бирæ 
цæуылдæрты ахъуыды кæниккат. Сæумæцъæхтыл, фæндзæм 
сахатыл митæмхæццæ сæлфынæджы фермæмæ куы фæцæй- 
згъориккат, уæд бирæ цæмæдæрты æндæр цæстæй ракæсик- 
кат, бæргæ. Сæрдыгон лæгъз фæндагыл æрбасыффытт кæн, 
цъæх нæууыл симæгау ацу, уый хорз у, фæлæ... 
Нæ сæрдар мæ кæцæй ауыдта, Хуыцау йæ зонæг. Бахудт 
мæм, стæй йæ амонæн æнгуылдз йæ былтыл авæрдта, ома 
мацы зæгъ, хæстæг нæм ма ’рбацу, цыма тифæй рынчын уыд- 
тæн æмæ мæ йæ буц уазджытæн тарст. Хъуамæ мæ иу ныхас 
дæр ма схауа. Чи зоны, нозтджын мæ фенхъæлдта æмæ мæм 
уæд арахъхъ иу хуыпп дæр нæ хæццæ кодта, кæсагæй дæр 
сыгъдæгдæр уыдтæн. Расыгæй горæтæй æрцæуæг хицауады 
цур æрлæууыдтæн, уæд — худинаг æрмæст сæрдарæн нæ, 
фæлæ æнæхъæн хъæуæн дæр. Тарст, уæ цуры исты æнæх- 
сæст, исты æнæууылд, цы не ’мбæлы, ахæм ныхас куы зæ- 
гъон. Бæрзонд хицауады цæстмæ хъуамæ нæ хъуццытæ дæр 
сæ мидбылты худой, кафгæ цæуой. 
Уыйфæстæ йæ бамбæрстон: колхозы сæрдар æппæты тынг- 
дæр тарст: исты карз ныхас куы зæгъон, хæдзарады раза- 
мынды, районы хицауады, сымах — нæ буц уазджыты ных- 
мæ. Æмæ хъуамæ цы загътаин ахæмæй? Æрмæстдæр, цы зо- 
нын, царды æцæгдзинад мæ цы хъуыдытæ æмæ сагъæстыл 
æфтауы, уый. Æмæ уым æвзæрæй цы ис? Иуæрдæм фæдзур, 
иннæрдæм фæдзур, æрмæст æцæгдзинад ма зæгъ. Цæмæн? 
Æз нæ цардарæзты знаг дæн? Мæ хъæлæс ист у? Кæрæ- 
дзийы сайынæй æппын нæма бафæлладыстæм? Ног рæстæ- 
джытæ ралæууыд, зæгъгæ, алырдæм фæдисхъæр куы систам 
æнæхъæн дунетыл. Уæд ын ам, чысыл Ирыстоны, бынат нæма 
и? Бæгуыдæр, зæгъинæгтæ мæм уыд, куырм æмæ къуырмайæ 
нæ цæрын. 
Сымах — æхсæст хоры хуызæн, итувæрд, сыгъдæг, ног- 
даст, уæ къæхты бын фысы бага нæ асастаид. Æз та мæ ку- 

348 
Лгънаты Гæстæн 
сæн дарæсы, ноджы, холлагдæттæгмæ фæкæсон, зæгъгæ, æмæ 
мæ хæлафыл æнтыд æркалд. Мæ къæхтыл резинæ цырыхъ- 
хъытæ, уыдон дæр цæхæр кæм калдтаиккой. Ахæм дарæсы 
уæ цуры æрлæуу, уæд... Уæд цы? Кусæг лæг никæд федтой? 
Æмæ уæм мæхи æрбайстон. Сæрдар мæ йæ цæстытæй уæгъд 
нæ уагъта: нæма фезмæлыдтæн, афтæ мын йæ къухæй аца- 
мыдта: хæстæг ма ’рбацу. Мæстæй ссыгъдтæн. Йæ цагъар мæ 
æнхъæлы æви цы хабар у? Улæфгæ дæр хъуамæ уый ныхас- 
мæ гæсгæ кæнон. Æнхъæлдæн, кæимæ кусы, уый нæ зоны. 
Уый дæр æмæ æз дæр — адæймæгтæ, æрмæст нæ куыстытæ 
алыхуызæттæ. Æмæ зæххыл адæм хъуамæ æмбар уой, æп- 
пынфæстаг, хъуамæ афтæ уа. Æппæты сæйрагдæр цы у? Адæй- 
маг уæвын. Адæймаг у, æмæ цыфæнды куыст дæр кæн — 
сæрдар дæ, профессор, министр, дохтыр, хъугдуцæг... цы 
уæлдай у? 
Уыцы уысм мæхимæ политикон ахсты хуызæн фæкастæн: 
æбар, æхсæнадæй иуварс адæймаг. Уый, нæ рæстæджы, «де- 
мократи, демократи», зæгъгæ, хъæр кæнынæй нæ хъуыртæ 
куы ныффæсус сть1) уæд. 
Мæн фæндыд уемæ аныхас кæнын. Уæвгæ, ныхасæй кæй 
ницы ис, уый хорз зонын. Ныхасæй исты куы уаид, уæд 
хъуамæ ныр пылыстæг галуанты цæриккам, сой æмæ мыды 
æвдыликкам, мах та нæ хъустæ тонæм. Ныхасы фæстæ арæзт 
куы ницы цæуа, уæд цæмæн хъæуы? Цы пайда у? Мæн 
фæндыд демæ аныхас кæнын. Куыддæр машинæйæ рахыз- 
тæ, афтæ дæ базыдтон, дæ дыууæ æмбалы æхсæн бæрæг 
бæлвырд дардтай, ноджы дæ федтон фæсонты ’рдыгæй, 
фæлæ дæ уæддæр базыдтон. Дæ къухты уæззау змæлд, дæ 
къæхты хъавгæ айст — æрыгонæй куыддæриддæр уыдысты, 
афтæмæй баззадысты. 
Баввахс дæм уон, афтæ фæлæууыдтæн. Фендзынæн дæ, 
демæ аиыхас кæндзынæн, æмæ цы? Фæлæ мæ размæ цы тых 
æппæрста, уый иннæ тыхæй тыхджындæр разынд: мæ къæх- 
тæ зæххæй атыдтон. Сымах фæцæйцыдыстут сабыр къах- 
дзæфтæй, сæрдар уын цыдæр дзырдта. Æз уæ æрбаййæфтон, уæ 
разæй мæхи фæкодтон, комкоммæ дæумæ разылдтæн æмæ 
загътон: 
«Салам». 
«Дæ бон хорз». — Æмæ мæм æрбакастæ ахæм æнахуыр цæ- 
стытæй, цыма дæ разы зæххон адæймаг нæ лæууы, фæлæ 
æндæр планетæйæ æрхауæг. Дæ цæстытæ мыл уысмæй фыл- 
дæр нæ афæстаит сты, фæлæ сæ уæддæр хорз бахъуыды код- 
тон: мæсты стъæлфт фæкодтой, мæнæй цæхгæр сæхи иуварс 
аппæрстой. Цыма дын де ’мбалы, дæ уæлдæр хицауы, зæдмæ 
кувæгау кæмæ кувыс, уый цур дæ уæлхъус ныццавтон, ахæм 

Æндæрг 
349 
цæстæнгас дын уыд. Дæ алыварс æвзæрст хоры хуызæн цы 
адæм лæууыд, уыдоны æфсарм дæ нæ урæдта, уæд мыл, æвæц- 
цæгæн, дæ хъæлæсыдзаг фæтъæлланг кодтаис: 
«Чи дæ? Нæ размæ цы схъил дæ?» 
«Нал мæ зоныс?» — Бакастæн дæм æз. Комкоммæ, куыд 
фемдзаст уæм, афтæ. Барæй. Кæддæра, зæгъын, фефсæрмы 
уаис. Мæ къух дæм байвæзтон. Ды та мыл сæрæй къæхтæм 
дæ цæстытæ æрхастай тагъд-тагъд, дæ сæр банкъуыстай, дæ 
былтæ куыддæр фæцъупп сты, ома, нæ дæ зонын, бахатыр 
кæн. Дæ къух цыдæр уысм уæлдæфы ауыгъдæй аззад, æвæц- 
цæгæн. Арвы æрттывдау дæ сæры февзæрд дызæрдыджы 
хъуыды: мæ къух мын райсай æви нæ? Ай-гъайдæр, æз дын 
æгасцуай зæгъын, æмæ ды дæхи фæиуварс кæн, уый аив нæ 
уыдаид, уæлдайдæр, адæмы цур. Нæ мыл æввæрсыс, дæ сæр- 
мæ мæ нæ хæссыс, æмæ ды ахæм лæг дæ? Мæ къух мын 
райстай, дæ фæлмæн урс арм æмæ мæ хъæбæр скъуыдтæ арм 
кæрæдзиуыл андзæвыдысты. Æвæццæгæн, дæ къух ссыгъд, 
уайтагъд æй аскъæфтай, дзæбæх дын æй куы æрæлхъывта- 
ин, мæн та уый фæндыд. Диссаг, дæ къух ахсынмæ дон æмæ 
сапон куыннæ бацагуырдтай, дæ къухмæрзæн куыд нæ сис- 
тай æмæ дæ арм куыд нæ асæрфтай. 
Цыдæр уазал риз мæ уæнгты ацыд. Дæ къухмæ дын куы 
бавнæлдтон, уæд мæ зæрдæ тагъддæр кусын куыд райдыдта, 
уый хорз фенкъардтон, мæ улæфт фæкъуыхцы. Комкоммæ 
та дæм бакастæн: 
«Уæдæ мæ нал зоныс?» 
«Бахатыр кæн», — загътай ды æмæ мын мæ уæхскыл дæ 
армытъæпæн авæрдтай, зына-нæзына мыл иуварс ахæцыдтæ, 
ома мæ ма къуылымпы кæн, мах æнæвдæлон адæм стæм, нæ 
дæ зонын. Нал мæ базыдтай, уый мæ, топп мыл ныццæв, 
уæддæр нæ бауырндзæн. О, аивтон, бирæ азтæ рацыд, кæд 
сæмбæлæм, фæлæ уæддæр... Иуварс алæууыдтæн æмæ цавд- 
дурауæй баззадтæн. Цыдæр уысм, кæм дæн, уый нал æн- 
къардтон. Ссыгъдтæн, æнхъæлдæн, судзгæ æхсидав фестад- 
тæн. Цыдæр тых мæ ахæм рогæн фелвæста, ахæм гæпп акод- 
тон, æмæ дыууæ къахдзæфæн дæ хæд цур февзæрдтæн, дæ 
цонг дын ацахстон: 
«Уæдæ мæ нал зоныс, зæгъыс?..» — афтæ мæстджын уыд- 
тæн, æмæ ме ’взаг мæ дзыхы нал тасыд, ныссуйтæ. Ды ба- 
худтæ: 
«Хорз. Хорз». 
Бахудтæ, ай-гъайдæр — былалгъæй, æнæбары. Дæ цæсты- 
тæ... уыдон дыл гадзрахатæй цыдысты, дыууæ нæмыджы фес- 
тынмæ сæ бирæ нал хъуыд. Дыууæ нæмыджы фестадысты, 
уæд мæ иннæрдæм ахызтаиккой, мæ риу мын айгæрстаиккой. 

350 
Лгънаты Гæстæн 
Ды дæр æмæ де ’мбæлттæ дæр уæ къахайст нæ аивтат. 
Цыма дыл бындз дæр нæ амбæлд. Æмæ мæ сæры февзæрд: 
кæд мæ æцæгдæр нал хъуыды кæны, кæд... Нæ! Уымæнуæвæн 
нæй. 
«Уæдæ дын æз ныртæккæ дæ зæрдыл мæхи æрлæууын 
кæндзынæн». 
Ды дæ горæтаг æмбæлттæ, районы æмæ колхозы разамон- 
джытæм бакастæ, цыма сæ æххуыс агуырдтай. Нæ колхозы 
сæрдар мыл иуварс ахæцыд: 
«Уæхимæ цæуыннæ ацыдтæ?» 
Æз æм фæзылдтæн: 
«Бузныг дæ уынаффæйæ. Нырмæ дæр дæ зондæй куы нæ 
цардтæн». 
Колхозы сæрдары цæсгом асырххъулæттæ. Фæсыпп. Иу 
ныхас дæр ма дзы схауд, зæгъгæ, æртæ ахæмæй йын дзуапп 
раттаин. Чи, чи, фæлæ цы кусæг у, уый æз хорз зонын, адæ- 
мы æхсæн æй йæ уæнтыл сæвæрдтаин. 
Æз дын дæ фæндаг æрцахстон, æмæ сымах иууылдæр бар- 
æнæбары æрлæууыдыстут. 
«Дæ иуыл бæрзонддзинад, уæдæ мæ нал зоныс, зæгъыс? 
Дæ алгебрæйы хынцинæгтæ-иу кæй тетрадæй сфыстай? Фыс- 
сæн фæйнæджы цур-иу æххуысæнхъæл къласы къуымты кæй 
цæстытæ зылдысты? Былты змæлд æмæ къухты амындæй, 
раст-иу цыма чиныджы каст, афтæ нæ къласы скъоладзаутæй 
æппæты хуыздæр адæймаджы чи æмбæрста? Хæрз чысыл зон- 
гæйæ, цыма исты зоны, йæхи æппынæдзух афтæ чи æвдыс- 
та? Раззагдæр скъоладзауты рæнхъы уа, уымæ йæ быцъынæг 
чи тыдта? Æз та...» 
«Нозтджын у, расыг», — загътай ды мæстджынæй, дæ хъæ- 
лæс къæзыд! Ды дæр æмæ де ’мбæлттæ дæр, цыма дзырд 
бакодтат, афтæ колхозы сæрдармæ тызмæгæй бакастыстут, 
ома ахæм расыггæнджытæн хæдзарады бынат цæмæн и? Кол- 
хозы фос раууатмæ æркæндзысты. Куыд сыл æууæндут? 
Сæрдары цæсгом нынхъырдтæ, иу рухсы тæпп ыл нал зынд, 
фæлæ ницы загъта. 
Расыг... Цæй расыг уыдтæн, нæ фæлæ мæ хъуыры ком- 
дзаг дæр нæма ацыд. Цы уыдтæн, уый æххормаг. Æмæ куы 
загътон, нуазгæ бæгуыдæр акæнын, фæлæ уæд... Æмæ мын 
дæ ныхас мæ тъæнгтæ ахафта. 
«Нозтджын. Расыг». — Мæ хъæлæсыдзаг ныххудтæн. Худ- 
тæн фырмæстæй, фыртыхстæй. Æцæгдзинад зæгъын нал фæт- 
чы. Æцæгдзинад зæгъын расыджы ныхас ссис, æцæгдзинад 
чи зæгъы, уыдон психикон рынчынтæ сты, уыдон царды æцæг- 
дзинад нæ зонынц, рæстæгæй иуварс сты. 
Дæ цæсгом асырх, ацъæх. Чысыл раздæр уазал æмæ æцæ- 

Æндæрг 
351 
гæлонæй цы дыууæ цæсты кастысты, уыдон æрттывтой, æх- 
сидæвтæ сæ калд. 
«Æппындæр нæ аивтай», — загътон æз. Æнæмæнг, ныхас 
фæзилын хъуыд æндæрырдæм, ноджы цæхгæр. Æмæ уымæ 
дæуæй хуыздæр чи сарæхсдзæн: 
«Уæдæ уæ хъомтæ раивынмæ хъавут æмæ баныхас кодтат?» 
«Баныхас кодтам», — дзуапп радта сæрдар. 
«Хъомтæ баивдзысты, фæлæ адæмы та чи раивдзæн», — 
нал фæлæууыдтæн æз. 
«Расыг у, — загъта, уе ’ппæтæй хицаудæр чи уыд, уый. — 
Цы дзуры, уый не ’мбары». 
Уыцы ныхæсты разынд æгæрон тых, дæ цæсгом ныррухс, 
дæ мидбылты бахудтæ. Сраст дæ. Æз — сау расыг, æмæ цы 
дыгъал-мыгъул кæнын, Хуыцау мæ зонæг, сæнттæ цæгъдын, 
зæды хуызæн сыгъдæг æмæ раст адæймаджы чъизийы æвду- 
лын, мæ ныхас дæр æмæ мæхæдæг дæр — ницы. 
Дæ æддаг бакаст та йæ гаччы сбадт. Ды уыдтæ уæйыг, 
Мукара, æз та мæлдзыг, зæххыл тыххæй чи фæхилы, хур 
бирæ бонтæ чи нæ фены, ахæм мæлдзыг. 
Дæ мидзæрдæйы цы уыд, Хуыцау йæ зонæг. Колхозмæ 
кæй æрцыдтæ, ууыл фæсмон кæй кодтай, ууыл дызæрдыг нæ 
кæнын, æвæццæгæн, дæ мидзæрдæйы дæхи дæр æмæ де 
’мбæлтты дæр æлгъыстай. Цæмæн дæ хъуыд уыцы бон? Дæ 
кæддæры сæмпæрчъи æмкъласон дын уыцы ныхæстæ кæна, 
уымæн? Уыцы бон мын кæй никæд ныххатыр кæндзынæ, 
уый хорз зонын. Фæлæ мын цы дæ бон у? Уæле дæ бæх- 
джынтæ, дæле — дæ фистæджытæ. Мæ хъарм, фæлмæн бы- 
натæн дæ тæрсын? Бирæтæ мæ хъæуы? Æз мæхи кæмфæнды 
дæр фæдардзынæн, фæлæ мæгуыр уый у, йæ бынатæй куы 
расхъиуа, уæд айчы пырх чи ныууыдзæн. 
Дæумæ дæр æмæ де ’мбæлттæм дæр кастæн æмæ уыл худ- 
тæн. Æрмæст, мæхинымæр — æгæр уæ ныллæг кæнон, уый 
мæм худинаг каст. Æддаг бакастæй ды дæр æмæ де ’мбæлттæ 
дæр — хуыцæуттæ. Æцæгдзинадæй та... Уырны дæ, æцæг- 
дзинадæй æз дæуæй бирæ бæрзонддæр дæн, уымæн æмæ мæ- 
нæн мæ уд сыгъдæг у. Ды дæ уд хæйрæджытæн раджы ауæй 
кодтай. Ды, сыгъдæг уды тых цы у, уымæн ницы зоныс, æз 
та йæ алы минут дæр æнкъарын. 
Иуварс акъахдзæф кодтон, уæ цуры мæ иу минут дæр фæ- 
лæууын нал фæндыд, уæ хъал, сæрыстыр, æнæджелбетт ны- 
хасæй мæ хъустæ рыстысты. Иуварс азгъор, дæхи бамбæхс, 
фæлæ мæхиуыл фæхæцыдтæн. 
Уæ хæдтулгæты сбадтыстут. Горæтаг буц уазджытæ раз- 
заг машинæйы, сау «Волгæ»-йы, районы хицауад — сæ урс 
хæдтулгæйы. Фæаууон стут, уæддæр ма уæ фæстæ кастæн. 

352 
Агънаты Гæстæн 
Кастæн æмæ дис кодтон. Дис кодтон дæуыл, уе ’ппæтыл дæр. 
Æмæ ныххудтæн. Æз худтæн сымахыл, комкоммæ зæгъгæйæ 
та, дæуыл. 
Мæнæ ныр стъолы фарсмæ фæлмæн, пух къæлæтджыны 
цы урссæр лæг бады, рæстæгæй рæстæгмæ цыдæр гæххæт- 
тытæ чи рафæлдахы, йæ фыссæн сисы цæгатæй стъол чи 
æрхойы, йæ сæрыстыр цæстæнгас мæныл чи ахæссы, уыцы 
фендджын, уындджын лæг уæд уыд чысыл сывæллоны хуы- 
зæн, цумайы лæппу, йæ хицауы цæстæнгасæй чи бамбары, 
ахæм кæстæриуæггæнæг. Æмæ цæмæн? Цæмæ æрхауы адæй- 
маг, цæ! Фырæфсæрмæй мæ цæсгом ссыгъд æмæ иуварс 
азылдтæн. 
Саубазыр «Волгæ»-мæ куы бахæццæ стут, уæд уе ’ппæт 
дæр, цал уыдыстут, уыдонæй алкæйы дæр фæндыд бæрзонд- 
дæр хицауæн хæдтулгæйы раззаг дуар бакæнын. Иууылдæр 
дуармæ уæхи бахастат. Райкомы фыццаг секретары цонг æмæ 
дæ цонг адаргъ сты уыцы иу рæстæг — иннæтæ ферæджы код- 
той æви дуар байгом кæнынмæ сæ ныфс нæ хастой. Уæ дыу- 
уæйæ хъуамæ иу фæразæй уыдаид æмæ уыцы амондджын ра- 
зындтæ ды. Дуарыл рахæцыдтæ æмæ, цалынмæ хицау сбадт, 
уæдмæ йæ уæгъд не суагътай, стæй йæ бахгæдтай, хъавгæ, 
сабыргай, уæлдай хъæр куыд не скæна, афтæ. О, цы кадджын 
хæс сæххæст кодтай уæд! Диссаг, бадæн дæ урс-урсид къух- 
мæрзæнæй куыд нæ асæрфтай. Уæвгæ, уым шофыр рыг уа- 
дзы, йе ’взагæй дæр æй басдæрдзæн. Дуарыл куы хæцыдтæ, 
уæд мæм афтæ фæкаст, ныртæккæ дæ зонгуытыл æрхаудзынæ 
æмæ хæдтулгæйы дуар афтæмæй бакæндзынæ. 
Иу хатт ма йæ зæгъын: мæ цæсгом ссыгъд, æфсæрмæй цы 
фæуыдаин, уый нал зыдтон. Цы тæригъæд дын фæкодтон, 
цы! Æнæниз у, уæнг, къабаз хъуаг ма у, æмæ уыдæттæ дæ 
сæрмæ хæсс. Фæлтау амæл, мауал у. Куыд зын хæссæн у 
адæймаджы ном, куыд! 
Ды дæр машинæйы сбадтæ, фæлмæн, æхсызгон мидбыл- 
худт дæ цæсгомыл хъазыд. 
«Цæуæм», — загъта хицау æмæ адæмы ’рдæм ракаст, йæ 
сæр зына-нæзына базмæлын кодта. Саубазыр «Волгæ» хъæу- 
мæ йæ ных сарæзта. 
Цæмæй йæ зыдтай, чи дæм æрбацæудзæн, æндæр, æвæц- 
цæгæн, абон куыстмæ нæ фæзындаис, æппынфæстаг, дæхи- 
уыл дуар сæхгæдтаис. Æхсызгон дæ хъуыд ацы фембæлд? 
Мæ уындмæ бæллыдтæ? 
Ам куы дæн, уæдæй фæстæмæ цалдæр хатты мæ сæры фев- 
зæрд; милицæмæ нæ адзурдзæн, цымæ? Дæ бон у æмæ адзу- 
рай: мæнæ дæм уатмæ цыдæр æнæзонгæ адæймаг, цыдæр ра- 
сыггæнаг æрбалæбурдта æмæ дæ кусын нæ уадзы, æхсæна- 

Æндæрг 
353 
дон æгъдау халы. Дыууæ-æртæ милиционеры ам æрбалæу- 
дзысты, къуырттытæгæнгæ мæ уатæй федде кæндзысты, Хуы- 
цау сын ахæм нывондаг авæра. 
Дæ секретаршæмæ хæрзаг мæстджын кæныс. Дæ хорзæ- 
хæй, ма йæ бафхæр, уый æппындæр аххосджын нæу, нæ мæ 
уагъта, мæ размæ æрлæууыд, тыххæй æрбацыдтæн. 
«Нæ йæ ’вдæлы, чидæртæ йæм ис». 
«Нæ йæ ахæрдзынæн, ма йын тæрс», — æмæ йыл иуварс 
ахæцыдтæн. 
Цал дуарыл дæм æрбацæуын хъæуы? Фондз. Бынæй — 
иу, секретаршæйы æмæ дæ уатмæ — дывæр дуæрттæ, дæ ка- 
бинеты дуæрттæ, тулдзæй, бæрзонд, уæрæх, æрттивынц, цæ- 
хæр калынц, лакæй ахуырст. Хæрзаг уæззау сты. Æз сын сæ 
уæз нæ банкъардтон. Æнæ дæу фенгæ хъуамæ фæстæмæ ацы- 
даин? Ницы хуызы. Æмæ дуар мæ сæрыл æрбахастон. Дæ 
секретаршæ ма мæ фæстæ бæргæ æрбагæпп кодта, фæлæ... 
Иу ныхас дæр дæ не схауд, фæлæ йæ дæ цæстытæй 
фæцæйныхъуырдтай. Уыцы цæстæнгас уыд цыфæнды загъд, 
цыфæнды хъаугъайæ дæр фыддæр, уый уыд зæрдæ хъамайæ 
ныррæхойæгау. Ма йæ бафхæр, аххосджын æз уыдтæн. Дæу- 
мæ мын æнæ ’рбацæугæ нæ уыд. 
Куы мæ ауыдтай, уæд тынг фæдис кодтай, цыдæр уысм 
аджих дæ, дæ былтæ базмæлыдысты. Кæцæй æрбахаудтæн? 
Цы ми кæнын ам? Цы хъуыддаг мæ и? Чи зоны, цыдæр уысм 
дæ сæры февзæрд: хъæуы не ’хсæн цы ныхас рауад, растдæр 
зæгъгæйæ та — æз цы «æнæгъдау» ныхас кодтон, мæхи куыд 
«æвзæр» дардтон, ууыл фæсмон кæнын, адæмы цур дæ баф- 
хæрдтон æмæ дæм ныр хатыр курæг ссыдтæн. 
Хатыр... Адæймаг йæ рæдыдыл куы басæтта, уæд уымæн 
æнæмæнг бахатыр хъæуы. Фæлæ æз нæ фæрæдыдтæн... Цæй 
тыххæй хъуамæ ракурон хатыр? Нæ фæлæ уæд ницы загъ- 
тон, мæ зæгъинæгтæ мæ риуы ныццæнд сты æмæ сæ не сфæ- 
рæзтон скалын. 
Уæд, дæумæ гæсгæ, мæ ныхас æнæджелбетт уыд, сонт. 
Æцæгдзинад æргом зæгъ, уый кæдæй нырмæ раст нал у? Æр- 
гом, комкоммæ ныхас нæ царды фæтк кæд суыдзæн? 
Иурæстæг центрон телеуынынад цыдæр документалон ки- 
ноныв æвдыста. Йæ сæйраг архайæг — партийы райкомы 
ыццаг секретарь, Социалистон Фæллойы Хъæбатыр. Ас лæг. 
æ иу хъуыды ахæм уыд. Æргом, комкоммæ ныхас хæстон 
хъæбатырдзинады хуызæн у. 
Раст хъуыды. Бирæтæй иу комкоммæ, иу æргом ныхас 
цæрæнбонты никæд схауд. Дæ хъуыдытæ гуыдырæвæрдæй 
хæсс, дæ ныхас уæлдæр хицауады ныхасмæ гæсгæ араз. Æмæ 
цæмæн? 
23 Агънаты Гæстæн 

354 
Агъиаты Гæстæп 
Тамако цы арæх дымыс, иу сигарет иннæйы фæстæ. Дæ 
уаты фæздæгæй сулæфæн нал и. Æз æнхъæлдтон, тамако дæ 
къухмæ дæр никуы райстай. Студентæй нæ дымдтай. Æвæц- 
цæгæн, фæстæдæр... Чи зоны, ныр дæр нæ дымыс. Кæд мæнæ 
ныр... Дæу хуызæттæ тамакойы фæздæг дардмæ куы фе- 
ной, уæддæр дзы хъуамæ арвгæрæтты лидзой, ды та... Нæ 
дыл фидауы, нæ дын æмбæлы тамако дымын. Æз — æндæр 
хъуыддаг. 
Уæд уыцы документалон кинонывы сæйраг архайæгæй ге- 
рой арæзтой. Мæнмæ та æнæбон æмæ тæригъæддаг фæкаст. 
Хæсты цæхæры чи бахауд, æхсæвæй, бонæй мæлæты цæсты- 
тæм комкоммæ чи каст, уый йæхи куыд ныллæг æруагъта? 
Цæмæй тæрсы? Æппынфæстаг, адæймаг иу хатт мæлы æмæ 
цъындцæстæй нæ, фæлæ дæ цæстыты дзаг кæсгæйæ ахицæн 
у ацы цардæй. Абарста мын хæстон хъæбатырдзинад æмæ 
æргом ныхас. Райкомы фыццаг секретарь нал уыдзынæ, æмæ 
цы? Æндæр куыстытæ нæй? Хъуамæ æнæмæнг райкомы 
фыццаг секретары фæлмæн, уæрæх къæлæтджыны бадай? 
Дæ цæстытæ æнæмæнг хъуамæ уыцы куысты бацъынд кæ- 
най? Цæмæй тæрсыс? 
Раздæр дæ хъуыды æргом никæд загътай, ныр та йæ, ай- 
гъайдæр, арфдæр бамбæхстай. Куыд дæм кæсы, рæдийын? 
Суанг, æвæццæгæн, дæхиимæ дæр æргом никæд ныхас код- 
тай, дæ цот, дæ бинойнагимæ — ууыл нæ дзурын. 
Цот дын чызг æмæ лæппу ис, нæ? Тæригъæд сын кæнын, 
уæлдай тæригъæддаг та дæ бинойнаг у. Фыццаг хатт куы 
сæмбæлдыстут, уæдæй абонмæ йæ сайгæ кæй кæныс, чи зоны, 
уый нæ хаты æмæ йæхи амондджын хоны. Цæуыннæ уа амонд- 
джын? Цы хъуаг у? Йе та, цы зæрдæйы уаг æм дарыс, уый 
тынг хорз зоны, фæлæ йæ цард цæмæ хала. Цы йын нæ фаг 
кæны? Æндæр лæгимæ амондджындæр уыдаид? Цардæн йæ 
дзаджджындæр фынджы уæлхъус бады. Ие та, цы бæрæг и, — 
уæ иу дæр æмæ иннæ дæр, йæ цардæмбалы æцæгæй чи уар- 
зы, ахæм сылгоймаг æмæ лæджы ролты хъазут. Чи зоны, 
уыцы хъазты афтæ арф бацыдыстут, уæ зæрдæмæ йæ афтæ 
арф райстат, æмæ, æцæгдзинад кæсын райдыдта. Кæд, мæ- 
гуыр, уæ цот уый не ’мбарынц, уæд тæригъæд сты, тынг тæ- 
ригъæд. 
Дзерассæйы ма хъуыды кæныс? Дæ зæрдыл не ’рлæууы? 
Махæй иу курс дæлдæр ахуыр кодта. Нæ, нæ дæ ферох уыда- 
ид. Фæрæдыдтæн та — æвæццæгæн, дæу уайтагъддæр ферох. 
Цы дзы кæныс? Цæмæн дæ хъæуы? Цæмæн хъуамæ лæууа 
дæ зæрдыл? 
Уæдæ йæ æз арæх æрымысын, æнæнхъæлæджы мæ цуры 
февзæры. Уæлдайдæр, йæ цæстытæ... Æнæхин, сыгъдæг, 

Æндæрг 
355 
æдзухдæр фæлмæндзаст. Адæймаг йе ’нкъарæнтæ зæрдæйы 
арфдæр къуымы цыфæнды æмбæхст куы бакæна, уæддæр 
кæй рабæрæг уыдзысты, уый фыццаг хатт уыцы цæстытæм 
гæсгæ базыдтон. Дзерассæ йе ’нкъарæнтыл хæцыд, æмбæхс- 
та сæ, фæлæ йыл уыцы дыууæ сау хъоппæг цæсты бонæй 
бонмæ гадзрахатæй тынгæй тынгдæр цыдысты. Æфсæрмы- 
гæнгæ-иу дæ ссардтой, æфсæрмыгæнгæ-иу дыл æрæнцадыс- 
ты, узæлыдысты дыл, сæхи-иу дыл фæлмæн ахастой. Уый 
размæ дæр æмæ уый фæстæ дæр сылгоймаджы цæстытæ иу 
æмæ дыууæ хатты нæ федтон. Бирæтæ дзы, цы йæ æмбæхсон 
— æдзæсгом, налат, ракæнон, адæймаджы иннæрдæм фæцæй- 
хизынц, цæстытæ нæ, фæлæ кæлмытæ, хъаматæ. Сылгойма- 
гæн хъуамæ ахæм цæстытæ уа? Уый æмæ дын Дзерассæ. 
Дæуыл-иу æрæнцад дыууæ цæсты нæ, фæлæ дыууæ чысыл 
фæлмæн хуры, сæ хъармæй ма æз дæр хъарм кодтон, суанг 
ма мæнæн дæр æхсызгондзинад хастой. 
Дзерассæйы фыццаг хатт куы федтон, уæд мæ сæры фев- 
зæрд: ацы чызг зын никуы никæмæн скæндзæн, искæмæн 
маст ракæна, уый йын Хуыцауæй лæвæрд нæу. Æмæ ныр 
дæр афтæ хъуыды кæнын. 
Дæ алыварсмæ лæмбынæг кæсыс, уæд алы бон дæр æнæ- 
мæнг ног цыдæр фендзынæ, алы бон дæр ног дунемæ дуар у. 
Æмæ цы раиртæстон; уарзондзинады æнкъарæнтæй тых- 
джындæр зæххыл ницы ис. Адæймаг зæрдæйæ уарзы, йе ’нкъа- 
рæнтæ уды арфæй цæуынц, уæд уый цагъар у, уæд уый æн- 
дах у æмæ дæ куыд фæнды, афтæ йæ дæ къухыл тух, афтæ 
йæ дæ фæстæ лас. Охх, уæд цы æнцонсайæн у адæймаг. Уæд 
адæймаг æгæрон тыхджын у æмæ диссаджы æдых у, тихалæ- 
гæй дæр æдыхдæр. 
Нæ курсы студенттæ чызгæй, лæппуйæ иууылдæр бафип- 
пайдтам: Дзерассæ дæ бауарзта. Фæлæ, диссаг, иу æнæууылд, 
иу æнæхсæст ныхас нæ никуы никæмæй схауд. Дзерассæ — 
не ’мгар, афтæмæй нæ цыдæр æфсарм уагъта, æвронг нæ 
кодта. Иу рог, иу стъæлфт, иу æнæрхъуыды ныхас дзы ни- 
куы фехъуыстам. Йæхимидæг кæй удхар кодта, бирæ, тынг 
бирæ æгъуыссæг æхсæвтæ кæй арвыста, ууыл иу минут дæр 
дызæрдыг нæ кодтам. Æвæццæгæн дæм нæ курсы лæппутæй 
чи нæ бæллыд, иу ахæм нæ разындаид. Хуры тын дæу тых- 
хæй йæхи мидæг сыгъд. Мин æмæ мин хатты мæхи бафар- 
стон: Дзерассæйы зæрдæмæ афтæ цæмæй фæцыдтæ? Нæ кур- 
сы дæр, институты дæр — дуне лæппутæ, æмæ уыдоны ’хсæн 
сæрмагондæй дæу цæмæн равзæрста? Саджы фисынтыл ама- 
ды хуызæн у, зæгъгæ, кæмæй фæзæгъынц, уыдонæй нæ уыд- 
тæ. Ис ахæмтæ, æмæ æрдзæй рахæссынц дзырдарæхст, цыргъ- 
зонд, æмæ адæймагæн кæддæриддæр семæ вæййы æнцон, 

356 
Агънаты Гæстæн 
æхсызгон. Ды уыдонмæ дард лæууыс. Уæдæ йын цæмæй бал- 
хæдтай йæ зæрдæ? Дæ зондæй? Ахуыр дæ къухы куыд æн- 
цонæй æфтыд, уымæй? Æмæ нæм, лекцимæ байхъусæд, æн- 
дæр-иу æй чиныджы сæр нал хъуыд, ахæмтæ иу æмæ дыууæ 
уыд? Цыма хынджылæггæнгæ ахуыр кодтой. Уæдæ уæд цæ- 
мæй балхæдтай Дзерассæйы зæрдæ? Абон дæр æй нæ зонын. 
Фæлæ, уарзондзинадæн йæхи закъонтæ кæй ис, уый хорз 
базыдтон. Æнæфыст закъонтæ, æнахуыр закъонтæ, фæлæ 
æгæрон тыхджын. 
Никуы дæ ницы схауд, фæлæ йæ æз уæддæр æмбæрстон. 
Институтмæ куы бацыдыстæм, уæдæй фæстæмæ де стырдæр 
бæллиц уыд: хуыздæр чи ахуыр кæны, æнæмæнг уыдоны æм- 
рæнхъ æрлæууын. Æмæ дæ къухы бафтыд: æртыккаг курсы 
дæ мидбылты худтæ факультеты Кады фæйнæгæй, нымад 
уыдтæ раззагдæр студентыл. Цæйбæрц тых, цæйбæрц хъару- 
тæ схардз кодтай уый тыххæй, уымæн æвдисæн — æрмæст- 
дæр иунæг Хуыцау. Уыцы тыхтæй Хъазыбеджы хох иннæр- 
дæм акъæртгæнæн уыд. 
Уæдæ ды цины куы æвдылдтæ, уæд дын æз та тæригъæд 
кодтон. Æппæты фыццаг-иу аудиторийы йæ бадæны чи сбадт? 
Лекци куы фæци, уæд-иу аудиторийæ æппæты фæстаг чи ра- 
цыд? Ахуыры рæстæг дæ искуы иу сыбыртт райхъуыст? Ис- 
куы иуæрдæм фæзылдтæ? Æрыгон лæппу йæ фарсмæ йе ’мба- 
лы куыд басхойы, куыд æй алхыскъ кæны, ды афтæ искуы 
де ’мбалы басхуыстай, искуы йæ афтæ алхыскъ кодтай? Ис- 
куы тетрады сыф æрбатымбылтæ кодтай æмæ йæ искæуыл 
фехстай. Дæ цæстытæ-иу ахуыргæнæгæй нал истай, йæ фæс- 
тæ гурæй-гурмæ зылдысты, цыма-иу ыл ныхæсгæ бакодтой. 
Ахæм лекци уыд, æмæ ды дæ тетрады кæй нæ ныффыстай? 
Уыйбæрц фæразгæ та куыд кодтай? Цыма-иу дæ пъеро сырх- 
зынг сси, афтæ мæм каст. Нæ курсы фыссæнгарзæй, тетра- 
дæй, чиныгæй æппæты рæвдздæр чи уыд? Кæй зæгъын æй 
хъæуы, ды. Искуы лæппутæй искæимæ фæхъæбысæй-хъæ- 
бысмæ дæ æмæ йæ дæ алыварс ныззылдтай? Искæд æмдзæ- 
рæны цур фæзы сæрак пуртийы фæстæ азгъордтай? Нæ! 
Дæуæн уыдæттæн рæстæг никæд уыд, ахæм уæлдай митæм 
дæ не ’вдæлд. Æмдзæрæн. Институт. Библиотекæ. Библиоте- 
кæ. Институт. Æмдзæрæн. Искуы æмбисæхсæвæй раздæр 
схуыссыдтæ? Уæдæ æз та цы зæгъынмæ хъавын: фондз азы 
дæргъы институты нæ уыдтæ, фæлæ ахæстоны, дæхæдæг дæхи 
къалатийы баппæрстай. Ныр дæр ахст дæ. Гъе, гъеуымæн 
дын кодтон тæригъæд. Гъе, гъеуымæн дын кæнын тæригъæд. 
Дæ размæ нысан сæвæр æмæ йæ сæххæст кæн, уымæй ма 
хуыздæр миниуæг цы уа?! Фæлæ цавæр нысан сæвæрдтай 
дæ размæ? Цыхуызы йæ æххæст кæныс? Цавæр фæндæгтыл 

Æндæрг 
357 
æм цæуыс? Сæйрагдæр та — дæ нысанмæ цæй охыл тын- 
дзыс? Зæгъæм, мæнæ ды — цæмæй хорз ахуыр кодтаис, фыл- 
дæр зонындзинæдтæ райстаис, уый тыххæй æхсæв, бон нæ 
зыдтай. Ай-гъайдæр, ды хъуамæ мæнæн дзуапп дæттай, чи 
дын дæн æз? Иу ныхас дæр дæ не схаудзæн. Æмæ уый æз 
зонын. Ды институты ахсты хуызæн уый тыххæй нæ уыдтæ, 
æхсæв, бон уый тыххæй нæ зыдтай, æмæ арф зонындзинæд- 
тæ райсай, дæ фидæны дæсныйад иттæг хорз базонай? — Уый 
дæр дæ куыд нæ хъуыд, фæлæ дын сæйрагдæр уыд — дæхи 
равдисын, ахуыргæнджыты цæстæнгас дæхимæ раздахын. Ды 
цæргæ-цæрæнбонты дæр кодтай цæстмæмитæ. 
Æвæццæгæн, суанг уæд дæр зыдтай: дæ дæсныйад дæ нæ 
бахъæудзæн, агрономы дæсныйад райстай, фæлæ агрономæй 
иу бон дæр бакуыстай? Институты фæстæ искуы бæгъæвва- 
дæй ног хуымзæххыл æрлæууыдтæ? Искуы хæмпус зæххы 
æхсызгон хъарм дæ армыл банкъардтай? Искуы ногнай мæ- 
нæуы кæрийыл фырцинæй хъæбысгæнæгау дæхи баппæр- 
стай?.. Никуы! 
Цæмæндæр мæм афтæ кæсы: йæ дæсныйады йæхи чи не 
ссары, цыма партион куыстмæ уыдон фæтындзынц. Уым сын — 
хъарм бынæттæ. 
Цæуыл фæхъуыды кæнын: цымæ партион, советон кæнæ 
æхсæнадон куыст дæсныйад нæу? Кæд у, уæд нæм, уыцы 
куыстыл кæй ахуыр кæной, ахæм техникумтæ кæнæ инсти- 
туттæ цæуыннæ ис? Уадз, уым сæ ахуыр кæнæнт, уым сæ 
сасирæй луарæнт. 
Хъæууон æнахуыргонд лæджы арф сагъæстæ. Афтæ дæ 
агайынц, æмæ ахсæв нал бафынæй уыдзынæ, дæ фæлмæн 
хъарм хуыссæны фæрафт-бафт кæндзынæ. 
Мæ ныхас æгæр фæсаджил. 
Уæддæр, цæмæй балхæдтай Дзерассæйы зæрдæ? Кæд, 
фæллад кæй нæ зыдтай, иу минут дæр дзæгъæл кæй нæ сæф- 
тай, дæ нысанмæ æнæ фæцудгæйæ æмраст кæй цыдтæ, 
уымæй? Æмæ уыцы миниуджыты тыххæй бауарзæн и? Уыцы 
миниуджытæ æдзух хорз сты? Мæ хъуыды мын, æвæццæ- 
гæн, æмбарыс, фæлæ йæ уæддæр æргомдæр зæгъон: ды уыд- 
тæ дæ нысаны цагъар. Адæймаг йæхæдæг йæхи цагъар уа, 
уый гæнæн ис? Ис! Уымæн мæнæ ды — æвæджиауы ирд æв- 
дисæн. Иу иннæйы цæмæн бауарзы, уыцы уæлвонг зæрдæ- 
сыгъдæггæнæн æнкъарæнтæ цæмæн райгуырынц, — марадз 
æмæ сæ базон. 
Цалдæр хатты Дзерассæимæ сæмбæлдыстут. Адæмы цæст 
уынаг у — æнхъæлдæн, дыууæ-æртæ хатты киномæ дæр ацыг 
дыстут. Диссаг, куыд дæ равдæлд киномæ ацæуынмæ, дæ 
сыгъзæрин рæстæгæй уыйбæрц куыд раскъуыддзаг кодтай? 

358 
Агънаты Гæстсен 
Дзерассæ-иу уыцы фембæлдтыты фæстæ ног райгуырд. Гæ- 
лæбу. Цыма ныртæккæ спæр-пæр кæндзæн æмæ арвы цъæх 
хъæбысмæ йæхи сисдзæн, афтæ мæм каст. Зæххон адæймаг- 
иу нал уыд, йæ цæстытæ-иу дыууæ чысыл хуры фестадысты, 
цин æмæ сæ æхсызгон хъарм ивылд, худтысты; куы та-иу 
фæлмæн сагъæсæй се ’мдзаг аисты, аджих-иу, ницыуал-иу 
æм хъуыст. Уый уыд, йе ’нкъарæнты æвджид иу уысм дæр 
йæхи чи никæд бауагъта, растдæр зæгъгæйæ та, афтæ æн- 
хъæл чи уыд, уыцы Дзерассæ. Уарзондзинад æй йæ джиппы 
уагъта. 
Уыцы æнкъарæнтæ афтæ тыхджын сты, адæймаджы сæ 
уæлныхты афтæ сисынц, уый, цалынмæ сæ мæхиуыл бавзæр- 
стон, уæдмæ нæ зыдтон. Сæ азары бахаудтæ, уæд ды дæ 
фурды астæу. Ды уыцы æнкъарæнты азар никæд бахаудтæ, 
ницы сын зоныс. 
Абоны онг дæр дыл дис кæнын: Дзерассæйы цæстыты хъар- 
мæй цъититæ атадаиккой, йæ фæлмæн цæстæнгасæй айнæг 
къæдзæхыл дидинджытæ æрзадаид, æрмæст ды нæ фендæр- 
хуызон дæ: дæ уазал, дæ куыдфæндыйы цæстæнгас æм нæ 
аивтай. Уæвгæ, нæ! Иурæстæг, æнхъæлдæн, фæсастæ. Уæдæ, 
искæйы æфсæрмæй киномæ чи ацæуа, искæмæн æхсызгондзи- 
над саразон, уый тыххæй йæ рæстæгæй чи раскъуыддзаг кæна, 
ды ахæм дæ? Чи зоны, уæд дæ зæрдæйы цыдæр æнкъарæн- 
тæ райгуырынмæ хъавыд, фæлæ нæма базмæлыдысты, афтæ 
сыл уæззау сау дуар бассыдтай, рухсы цъыртт сæм нал 6а- 
уагътай. Æрмæстдæр дæумæ разындзæн ахæм хъару: уыцы 
уæлвонг æнкъарæнтæ билцъ мама рауадзæнт, афтæмæй сæ 
ныххурх кæн. Кæй нæ рæдийын, уый фæстæдæр хорз ба- 
зыдтон. Æваст Дзерассæйæ цæхгæр фæзылдтæ, дæхи йыл 
фæтигъ кодтай, нал æй зыдтай. «Салам», æмæ-иу йæ иувæрс- 
ты ацыдтæ. 
Чи зоны, зæгъай: адæймагимæ дæ куы ницы бæтта, цæст- 
уынгæйæ йæ сай, уæд уый фыдракæнд у. Æмæ раст дæ, тынг 
раст, ды, чи фæрæдийа, ахæм нæ дæ. Фæлæ бæллæх уый 
уыд, æмæ дæхи сайдтай. 
Дзерассæ сойын цырагъау куыд тад, уый хорз зыдтай, чи 
зоны, ныр дæр ма тайы. Цыма, уæд йæ зæрдæйы цы æнкъа- 
рæнтæ ссыгъд, уыдон никуы æрмынæг уыдзысты, афтæ мæм 
кæсы. Æмæ тарстæн, куы йæ асайай, йæ рухс бæллицтыл ын 
чъизи къæхтæй куы бацæуай. Æмæ канд æз нæ хъуыды код- 
тон афтæ. Уырны дæ, цалдæр лæппуйæ бадзырдтам: ахæм 
исты хабар, уæд дæм æнхъæлмæ каст уырдынад, ахæм надг 
цæргæ-цæрæнбонты дæ зæрдыл кæй бадардтаис, уыцы изæ- 
ры фæстæ дæ фæрсчытæ дохтыртæн æвæринаг фæуыдаик- 
кой. Нæ ныхас фидар уыд, ардбахæрды хуызæн. 

Æндæрг 
359 
Нæ! Дзæгъæлы тарстыстæм. Хорз дæ нæма зыдтам. Фыц- 
цаджыдæр, мæхицæй зæгъын. Йæ алы ныхас дæр, йæ алы 
акъахдзæф дæр раздæр хъуыдыгонд кæмæн у, уый ахæм æнæ- 
сæрфат ми куыд бакæндзæн? Уый зонгæ-зонын йæхи къа- 
хæй къæппæгмæ цæуы? Нæ! Ды, кæсаджы цæстæй «сыгъ- 
дæгдæр», сывæллонæй «растдæр» адæймаг, æмæ дæ исты 
райхъуыса, уымæн уæвæн нæй! Чи зоны, æндæр искæуыл йæ 
лæппуйы сонт туг фæуæлахиз уыдаид, æрмæст дæуыл нæ. 
Æрмæстдæр дæумæ разындзæн ахæм хъару, уыцы æгæрон 
æнкъарæнтæ ницæмæ чи æркæиа. Нæлгоймаджы уæлвонг туг- 
иу дæ нæ ныууыгъта, уый мæ ницы хуызы бауырндзæн. Уе 
’хсæн цы ’рцыд, уый ничи базондзæн, нæ рахъæр уыдзæн, 
уый зонгæйæ дæ рохтæ бæргæ суагътаис. Уæдæ Дзерассæйы 
сомбоныл тыхстæ? Куыд нæ! Цæмæй ма тæрсай, уый тых- 
хæй дын ард куы бахордтаид, Советон Цæдисы герб кæм и, 
ахæм тымбыл мыхуыримæ дын гæххæтт куы раттаид, уæд- 
дæр ыл нæ баууæндыдаис: кæд дыл сахсæн баппарынмæ хъа- 
вы, кæд дæ къæппæгмæ сайы, кæд... Æмæ ды æдылы дæ? 
Фæтарстæ, стæй хуымæтæджы тарст нæ — адæймаг кæмæй 
нырризы, адæймаг уадзыгæй кæмæй баззайы, ахæм тарст: 
мыййаг, Дзерассæйы куы бауарзай, мыййаг, цы нæ вæййы, 
дæхи ратонын дзы куынæуал бафæразай. Суанг мæм афтæ 
дæр кæсы, æмæ Дзерассæйы бауарзтай. Нæ йæ æрымысыс, 
рæстæгæй-рæстæгмæ дæм фæлмæй фæзынæгау не ’рбазыны, 
уый мæ ницы хуызы бауырндзæн, йæ хъоппæг сау цæстытæ 
дыл узæлгæ нæ ахæссы, нæ дæм бахуды?.. Чи зоны, суанг 
дын ахъæбыс кæнынмæ дæр фæхъавы, æмæ ды фестъæлфыс, 
дæхи иуварс цæхгæр фæзилыс, иуварс агæпп кæнынмæ дæ 
бирæ нал фæхъæуы, æмæ, дæ амондæн, зæххон зæд æрбай- 
сæфы. 
Иу лекцийы, дæуырдæм каст цæмæн фæдæн, нæ зонын. 
Ды Дзерассæйæ дæ цæстытæ нал истай, ныджджих æм дæ. 
Нал змæлыдтæ, æмæ мæм, цыма уадзыг бадæ, цыдæр уысм 
афтæ фæкаст. Æваст дæ сæр фæзылдтай, сонт зылд. Ахæм 
æнахуыр хуыз дын уыд, цыма дын исчи дæ уæлхъус ныкъ- 
къæрцц кодта, адæмы цур. Æвиппайды дæ цæсгом атар, асау- 
хъулæттæ, дæ былтæ стъæлфыдысты, æхсыдтай сæ. Æмæ 
арвæрттывдау мæ сæры атахт: дæ царды, тынг ахсджиаг чи 
у, ахæм цыдæр хъуыддаг æрцыд. Лекци куы фæци, Дзерас- 
сæйы иувæрсты, цыма йæ нæ зоныс, афтæ куы ацыдтæ, æцæ- 
гæлон, уазал цæстæнгасимæ, уæд ма йын цы бамбарын хъуы- 
ди: Дзерассæимæ дæ ницыуал бæтты, дæхи дзы аскъуыддзаг 
кодтай. Дзерассæ ма дæ фæстæ бæргæ каст, йæ фæлмæн ху- 
рæнгæс цæстытæй дæ урæдта, демæ адзурынмæ хъавыд, фæлæ 
ды ницы уыдтай, дæуæн æруромæн нал уыд. 

360 
Агънаты Гæстæн 
Куы райгуырдтæ, уæдæй фæстæмæ цыма мидсагъæс, мид- 
хъуырдухæн, мидтох кæныс, цыма иу минут дæр æнцой нæ 
зоныс, нæма æрсабыр дæ, афтæ мæм кæсы. Ахæстоны дуа- 
рæй никуы бакастæ, афтæмæй ахст дæ, хъадаман æвæрд. Ис- 
куы искæд уый уыд, æмæ адæймаг йæхæдæг йæхи æрцахста? 
Уыд? Мæнæ ды. 
Ды барджын адæймаг дæ, бæрнон куыст кæныс, хорз цæ- 
рыс, амондджын дæ, сæрибар! Уый — æддаг бакастæй, фæлæ 
дæ мид-зæрдæмæ ныккæс? Разы дæ дæхицæй, дæ куыстæй, 
дæ цардæй, дæ амондæй... Ды дæ цагъар. Мин æмæ мин хат- 
ты мæхи бафарстон: царды æппæты æвирхъаудæр цы у? Хи 
сайын, хи фæливын. Хæрзаг мыл дæхимидæг худыс: цыдæр 
сæмпæрчъи æхсæвгæс дын зонд амоныныл схæцыд, мæлæты 
пехуымпар, раст æмæ зылыны ’хсæн тæрхонгæнæг ссис. 
Ды лæгæй-лæгмæ сайыс дæхи. Царды æппæты зынаргъ- 
дæр у сæрибар, æмæ уый цы у, уымæн ды ницы зоныс. Сæ- 
рибар адæймаг — уый дын мæнæ æз. Æмæ кæд мæн мæ куыст- 
мæ сау «Волгæ» узгæ не ’рбаласы, лакæй æмбæрзт даргъ стъо- 
лы фарсмæ фæлмæн къæлæтджыны не ’рбадын, уæддæр æз 
дæуæй амоидджындæр дæн. Мæнæн мæ хъуыды комкоммæ 
зæгъын мæ бон у, дæуæн нæу, æз æдас дæн, ды та тæрсгæ- 
ризгæйæ цæрыс. Уæд нæ чи амондджындæр у? Фæрсын дæ. 
Ды дæ къæлæты æмæ дæ уыцы къæлæтмæ чидæр тыххæй нæ 
бакодта — барвæндæй йæм дæхæдæг бацыдтæ. Ды æлгъыст 
дæ. Æмæ цæмæн? Цæмæй мæнæ ацы къæлæтджын бандоны 
бадай, уый тыххæй. Уæвгæ, дæу хуызæттæ уый амонд хо- 
нынц. 
Æнæнхъæлæджы ацы зæххыл мисхал дæр ницы цæуы. Æмæ 
уый дæуæй хуыздæр ничи зоны. Алы акъахдзæфæн дæр — 
йæхи æфсон. Æмæ уый, философийы чиныг дæ цæсты кæро- 
нæй дæр нæма федтай, уæд дæр æй зыдтай. 
Уый æмæ дын æз, мæ фæззæг æрхæццæ, мæ зымæг мæм 
æрбацæуы, уæддæр... Нæ! Фæсмон ницæуыл кæнын. Сæй- 
рагдæр — мæхи æнхъæлын æмæ хонын Адæймаг æмæ мын 
уый æппæтæй зынаргъдæр у, цæмæй ацы зæххыл цæрон, 
уымæн мын уый фаг у. 
Цалдæр азы размæ нæ хъæуы астæу абана аразын райдыд- 
той. Чи зоны, ды дæр æй хъуыды кæнай. Уæвгæ ма хъæуы 
кæд вæййыс. Æз дæр мæйæ не ’рхаудтæн, æмæ бæрнон ку- 
сæгæн алы минут дæр зынаргъ кæй у, йæ хæстæ, кæд сæ 
æххæст кæны, уæд, бирæ кæй сты, уый мын æнæзонгæ нæу. 
Фæлæ, уæууа, цы хъæуы схъомыл дæ, фыццаг къахдзæфтæ 
цы зæххы гæппæлыл акодтай, уымæн рохгæнæн куыд ис. Дæ 
хæдтулгæ дæ быны æмæ дæ хъæу аз дыууæ-æртæ хатты уæд- 
дæр ма бабæрæг кæн. Уæд та, æппынфæстаг, боны рухс уым 

Æндæрг 
361 
кæй федтай, уый тыххæй йæм ныццу æмæ йыл дæ цæст ахæсс, 
дæ сæрæй йын ныллæг акув. Дæ фынты йæ уæддæр ма уынай, 
уый мæ нæ уырны. Æз кæмфæмды уон — мæ фынтæ æдзух- 
дæр хъæуы цæуынц, нæхимæ. Уæдæ горæты дæр ацардтæн, 
цыппар азы флоты службæ кодтон, кæмдæр цæргæйæ æх- 
сызгон æмæ зын бонтæ дæр арвыстон, уæддæр мæ фынты 
æдзухдæр хъæуы вæййын. Æфсады куы уыдтæн, уæд мæм 
цæмæндæр афтæ каст, цыма нæ уынджы никæдуал ацæудзы- 
нæн, нæ хæдзары цур обауæй нал ракæсдзынæн, нæ доны, 
цæссыджы хуызæн сыгъдæг доны, мæхи никæдуал ныннай- 
дзынæн. Æмæ фыццаг отпусчы куы ’рцыдтæн, автобусæй куы 
рахызтæн, нæ уынджы куы фæхæрд кодтон, уæд æнæнхъазлæ- 
джы мæ цæссыгтæ æруадысты, куыддæр, сæхигъдауæй, нал сæ 
баурæдтон, æфсæрмæй зæххы скъуыды ныххауынмæ цæттæ 
уыдтæн. 
Æз дæ бынаты бастæй дæр нæ фæлæууин. Ды та дыууæ- 
æртæ азы иу хатт æрæфтыс, æмæ хъæуыл хур ракæсы, зæд 
уæларвæй æртæхы. Чындзхаст, цины хъуыддагмæ ма æрцу, 
фæлæ зианмæ... Адæймаджы йæ фæстаг балцы афæндараст 
кæнынмæ рæстæг ма ссар. Ныр дæм, æнхъæлдæн, хъæуæй 
ничиуал сæрвиты. Уæддæр дæ фæхъахъхъæнын, фæлæ дзæгъæ- 
лы. Нæ хъæуы зианты дæ нымадæй федтон цалдæр хатты. 
Æви дæу хуызæн бæрнон кусæгæн зиантæм цæуын не ’мбæлы 
æмæ йæ æз нæ зыдтон? Æви дæу хуызæн бæрнон кусæгæи 
мард нæй? Дæ фыд æмæ дæ мад рухсаг уæнт, уыдон дæр дæ 
фæстæ сгорæтаг сты, сæ цард дæр уым фæци. Нæ хъæубæс- 
тæ чысылæй, стырæй дыууæ хатты дæр уым уыдысты. Дæ 
фыдыфсымæр куы фæзиан, уæд æнхъæлдтам: уыйбæрц мæрд- 
дзыгоимæ æрцæудзынæ, æмæ сæ зæхх нæ уромдзæн, цалдæр 
икарус автобусы зианджынтæм хæстæг æрбалæудзысты. Уыдо- 
ны бæсты дæ фыдыфсымæры кæртмæ хæстæг базылд дæ сау 
«Волгæ», æмæ дзы æрхызтыстут фондзæй, сæ иу — дæ шо- 
фыр. Хъус-хъус дзырдтой; хъуамæ демæ бирæ адæм рацыда- 
ид, фæлæ —куыстафон, æмæ сæ нæ рауагътай. 
О. Ды раст уыдтæ. Фæнды бирæ адæм æрцæуæнт, фæнды 
чысыл—уый ма мардæн цы пайда у? Уыцы ацу æмæ ма ’рцуйы 
фæндагæй ма йæ исчи раздахдзæн? Уæдæ, фæлтау адæм сæ 
куыст куы кæной, уæд пайдадæр нæу? Ай-гъайдæр! 
Дæ хъуыдымæ къух бакæнæн нæй. Ноджы хуыздæр та цы 
уаид? Адæймаг амард, уæд ыл иу-дыууæйæ фæхæц æмæ йæ 
хъæугæронмæ аскъæф, басудз æй. Æвæджиауы хъацæн уаид 
зæххæн. Цалдæр адæймаджы. Иу цæссыг дæр нæ. Иу фын- 
джы дзаг дæр нæ. Цæмæн хъæуынц? Цы пайда сты? Науæд 
адæм кусгæ бон куынæуал мæликкой, зæгъæм, сабаты кæнæ- 
иу хуыцаубоны амæлæнт. 

362 
Агъиаты Гæстæн 
Æз æндæр хъуыдыйыл хæст дæн. Ацы зæххыл адæйма- 
гæй зынаргъдæр ницы ис. Æмæ уый нал и, уæд уымæн йæ 
фæстаг сахат сæркъулæй йæ цуры ма æрлæуу, уый куыд раст 
у? Нæу! Æнустæм хицæн кæны ацы зæххæй, æмæ йын фæн- 
дараст зæгъ. Уый нæ хæс у! 
Цæмæндæр мæм афтæ кæсы, цыма зиантæм арæхдæр цæ- 
уис, фæлæ тæрсгæ кæныс. Дæ алыварс чи ис, уыдон цы зæгъ- 
дзысты? Цы зæгъдзысты уæлдæр хицауад? Уæдæ ма уыдоны 
цæстæнгас зонис. Зиантæм арæх чи цæуы, уый уæлдæр бы- 
натмæ ивынц, зæгъгæ, иу мард дæр æнæ бабæрæггæнгæ нæ 
ныууадзис, дæ фазыл дæр-иу æм фæбырис. 
Цымæ искуы дæ хæдзары де стъолыл æртæ чъирийы æрæ- 
вæрдтай? Цымæ искуы дæ зæронд мæрдтæн дыууæ кæрдзы- 
ны ныххæлар кодтай? Нæ мæ уырны. Дæхинымæр æхсæ- 
вæй, бонæй кувыс, æвæццæгæн, фæлæ дæ уæлæмæ иу сым 
никæд сыхъуысдзæн. Коммунист, ахæм кусæг, æмæ уый хъуа- 
мæ Хуыцаумæ кува? Цæмæ æрхаудыстæм, цæ. Нæ фыдæлты 
туг куыд раджы байсыст, куыд тагъд æй баивтам, куыд? Æмæ 
цæуыл? Æхца æмæ бынæттыл. 
Хъæуæй дæм хъæргæнæг ничиуал æрвиты, адæмæй рох 
кæнын байдыдтай. Уæвгæ, уый дæуæн хуыздæр у. Уæдæ ма 
дæ æмсæр, уæлдæр хицауадæй, дæ цард, дæ хъысмæт аразгæ 
кæмæй у, уыдонæй искæуыл зиан æрцæуæд? Æхсæв не схуыс- 
сис, ирон фæндаггæнгæ йæм бацæуис. 
Мæ ныхас нæ абанайы тыххæй уыди. Нæ хъæуы цæр- 
джытæ йæ «æнусы арæзтад» схуыдтой. Æмæ дзы æцæгдзи- 
над ис. Авд-аст азмæ ног горæт саразынц. Нæ абанайæн уый 
дæр чысыл рæстæг разынд. 
Абанайы арæзтад фæстагмæ бынтондæр банцад, царæн, 
дам, хъæугæ бетон-къæйтæ нæ арынц. Худинаг! Кæд уыцы 
бетон-къæйтæн ацы дынджыр, хъæздыг бæстæйы ссарæн нæй, 
уæд та сæ фæсарæнтæй æрбалас, сыгъзæринæй арæзт куы 
не сты. 
Колхозонты æмæ хъæуæххæсткомты æмбырдты иу уынаф- 
фæ иннæйы фæдыл хастой абаиа саразыны тыххæй. Æмæ 
цы? Ницы. Ныхасæй кæд цы сырæзт. Адæм хъаст кæнынæй 
сфæлмæцыдысты. Дæумæ дæр цалдæр хатты ссыдысты, зæр- 
дæтæ-иу сын бæргæ бавæрдтай, æмæ ууыл ахицæн. Æвæццæ- 
гæн, ацы зæххыл адæймагæй зындæр бамбарæн ничи у. Уæв- 
гæ, цæмæн? Тынг æнцон æмбарæн у. Уый дæр дæу хуызæн 
адæймаг кæй у, уый дæ зæрдыл дар æмæ йæ уæд тынг хорз 
æмбардзынæ. Иу сахат йæ буары бацу, иу уысм йæ рисæй 
фæрисс, фæлæ мардæрцыд цы у — уый нæ нæ фæнды. Дæ 
мады амард, йæ мад кæмæн амард, уымæн радзур. Цæмæн 
хъуамæ бамбæхстаис ды? Цæмæн хъуамæ батыхстаид нæ кол- 

Æндæрг 
363 
хозы сæрдар? Дыууæуæладзыгон уæрæх, райдзаст агуыри- 
дур галуан чи аскъæрдта, йæхимæ абана кæмæн и, йæ «Вол- 
гæ» уаддымгæйы хуызæн кæмæн асыффытт кæны, хæдтул- 
гæйæ бухъхъытæгæнгæ чи рахизы, уый, цæуыннæ, æхсæв- 
бонмæ фермæйы алыварс рæдзæ-мæдзæгæнгæ чи рацу-бацу 
кæны, уый мæтæй бахус. Колхозы сæрдар чи у, уый дын 
зæгъон? Чысыл паддзах. 
Хæсты фæстæ нæ хъæугæрæтты хъæдмæ цы нарæг æф- 
сæйнаг фæндаг арæзт уыд, уый ма хъуыды кæныс? Рагуал- 
дзæг-иу ыл давæттæм арæх цыдыстæм, фæззæг — æхсæр æмæ 
тæрсмæ. Дæс æмæ ссæдз, фынддæс æмæ ссæдз азы бæрц ыл 
цæуæг нал и, хъамыл æмæ хæмпæлы бын фæци, кæм бын- 
тондæр нал зыны, зæххимæ сæмвæз, кæм та ма згæхæрд рель- 
сытæй гæбæзтæ зыны. Хъæд баихсыд, сгæмæх æмæ фæнда- 
джы сæр нал хъæуы. Æмæ ныхъхъуыды кодтон: фæндаджы 
сæр цалдæр хиды — бетон къæйтæй арæзт, сæфынæн æвгъау 
сты. Цалдæр хатты сæм ссыдтæн, дæргъмæ дæр, уæрхмæ дæр, 
иуæрдæм дæр, иннæрдæм дæр фæбарстон. Æвæджиауы ара- 
зæн æрмæг. Мæхи цæмæн хъæуынц, мæ мад æмæ мын мæ 
фыдæй цы дыууæуатон хæдзар баззад, уый ма мын æгæр 
дæр у. Зæгъæм, пылыстæгæй арæзт галуаны æрцардтæн, уæд 
цы уаид, æндæр адæймаг дзы фестин? Ацы зæххыл адæй- 
маджы, лæджы номæй зындæр хæссæн ницы ис. Тох кæд 
цæуы, уæд фыццаджы-фыццагдæр ууыл. Уыцы тох цæуы, 
адæймаг куы фæзынд, уæдæй фæстæмæ. Уыцы тох у æппæ- 
ты карздæр, æппæты æгъатырдæр, æппæты æвирхъаудæр. 
Цы зæгъынмæ хъавын. Ацы зæххыл лæг хъуамæ истæмæй 
лæг уа. Æмæ бирæтæ æхца, мулк æмæ галуантæ саразыныл 
сæ уд, сæ быцъынæг уымæн тонынц. Хъуамæ цыдæр хуызы 
лæджы кадджын ном хæссой. Уый та махмæ тæккæ æнцон- 
дæр у æхцаты фæрцы, мулчы фæрцы, хицаудзинады фæр- 
цы. Уыдон дæм сты, уæд Лæг дæ, уæд зондджын дæ, уæд 
курдиатджын дæ, уæд фæрнджын дæ, уæд ды хъæугæ адæй- 
маг дæ, уæд ды цæргæс дæ... Æхца æмæ исбонæн нæ рæс- 
тæджы цы аргъ æмæ кад и, æвæццæгæн сын ахæм аргъ æмæ 
кад никæцы рæстæджыты уыд. 
Мæ ныхас абанайы тыххæй уыд. Уыцы бетон къæйтæй 
арæзт хидтæ мæ хъуыдыйæ нал цух кодтой, мæ цæстытыл 
уадысты. Иуæхсæв, фермæйы алыварс куыд зылдтæн, афтæ 
мæ сæры февзæрд: уыдон абанайы сæр æрæмбæрзынæн — 
агургæ æмæ æнаргæ æрмæг. Мæ хъуыдымæ мæхæдæг сагъ- 
дауæй баззадтæн. Уæды хуызæн æхсызгондзинад мыл фæс- 
таг рæстæг никæдуал æрцыд, мæ мидбынаты скафынмæ мæ 
бирæ нал хъуыд. Мæйрухс æхсæв у, зæгъгæ, уæд фермæ 

364 
Агънаты Гæстсен 
Хуыцау æмæ зæдты æвджид ныууагътаин æмæ хъæумæ рас- 
хуыстаин, мæйы мынæг рухсмæ абацайы дæргъ æмæ уæрх 
къахдзæфгай æмæ уыдисныйæ фæбарстаин. 
Уыцы æхсæв мыл тынг ныддаргъ. Бон куыддæр æрбарухс, 
фермæмæ фыццаг адæймаг куыддæр фæзынд, афтæ хъæумæ 
рацыдтæн. Хидты бетонкъæйтæн сæ дæргъ дæр æмæ сæ уæрх 
дæр хорз зыдтон, сантиметры онг. Царциаты диссæгтæ! Кæд 
разындысты, абанайы царæн цы хъæуы, ахæмтæ. Цыма сæр- 
магондæй уыдонæн арæзт уыдысты. Нæ мæ уырныдта æмæ 
та сæ ногæй сбарстон. Иу хатт, дыууæ хатты... «Æнусы арæз- 
тад» йæ бынатæй фезмæлдзæн. Мæхимæ хыл кодтон: нырмæ 
дæр дæ сæр уый ма æрцахсæд. Нæ хъæуы цæрджытæм мæ- 
хинымæр хæцыдтæн; уыдонæй та йæ куыд никæй сæр æрцахс- 
та? Нæ хъуыды æндзыг цæмæн у? 
Колхозы правленимæ къахæй нæ цыдтæн, фæлæ тахтæн 
уæлдæфы, æз уыдтæн базырджын, зæрватыкк. Сæрдарæн мæ 
фæнд æхсызгон кæй уыдзæн, ууыл иу уысм дæр дызæрдыг 
нæ кодтон. Хъуыста мæм æнæдзургæйæ, йæ сæр-иу банкъуы- 
ста, цалдæр хатты мæм æрбакаст, фæрсæн каст, цымыдис 
каст. Æмæ бамбæрстон: мæ цин дзæгъæлы у, мæ цин йæхи 
хоста бетон къæйыл. 
Нæ чысыл «паддзах» æрæджиау йæ сæрыл схæцыд æмæ 
загъта: 
«Цал азы дыл цæуы?» — æмæ мын мæ уæхскыл йæ къух 
æрæвæрдта. Æз сагъдауæй лæууыдтæн. Мæ цуры сигаретыл 
хæцыд куырм, къуырма адæймаг. Ахæм фадат, æмæ уымæй 
ма спайда кæн, уый фыдгæнæг у, уый адæмæн знаг у. 
«Æвддæс-ссæдзаздзыд лæппуйы хуызæн дæ». 
Уæддæр мæ ныфс нæма саст, æнхъæлдтон, мæ хъуыды нæ 
сæрдар хорз нæ бамбæрста, бамбардзæн æй æмæ уый дæр 
ссудздзæн. Мæнæй тынгдæр. Нæ! Уымæй иу нуар дæр нæ 
базмæлыд, нæ фæлæ, йæ цæсгом фæуазал, фецæгæлон. 
«Цæмæй уыцы бетон къæйтæй спайда кæнæм, уый тых- 
хæй нæм хъуамæ гæххæттытæ уа. Паддзахады иу мисхал дæр 
æнæхицау æмæ дзæгъæл нæу», — алыг кодта сæрдар. 
Æз мæ худын нал баурæдтон. Худтæн мæстæй. Уый цытæ 
дзуры нæ паддзах? Йæ къæхтыл фыццаг бон чи ауад, ахæм 
сывæллонимæ ныхас кæны? «Æнæхицау, дзæгъæл нæм ницы 
ис?» Нæ фæлæ нæм кæд æгæр бирæ цыдæртæ ис æнæхицау. 
Колхозы быдыртæ дын æнæхицау. Фермæтæ дын æнæхицау. 
Трактортæ, комбайнтæ, машинæтæ æнæхицау не сты? Адæм 
иумæ дзуапп кæуыл дæттынц, уыдон иууылдæр æнæхицау 
сты. Колхоз бæхы мард у, куыд дæ фæнды, афтæ дзы тон, 
скъæф. Æмæ йæ скъæфынц, тонынц æй. 
Уæдæ æз та цæуыл дис кæнын: дунейыл мах паддзахадæй 

Æндæрг 
365 
тыхджындæр æмæ хъæздыгдæр нæма уыд. Æнæ кусгæйæ йæ, 
цал æмæ цал азы дæргъы, кæмæн куыд йæ бон у, чи куыд 
арæхсы, афтæ давы, уæддæр читт нæ комы. Уæвгæ, раст нæ 
дæн: ныр зæронд уæрдоны хуызæн хъæфс-хъæфс кæны. 
Сæрдар мæм æрбакаст, ома уый цавæр æдылы худт у. 
«Дæуыл худын», — загътон æз. Уæдæ ма уыцы бетон къæй- 
тæ йæхи хъуыдаиккой, кæддæра дзы уæд гæххæтты кой уыда- 
ид. Исты хъуыддагæй дæ дæхи раиуварс кæнын фæнды, уæд 
гæххæттыты æфсон скæн, дæхи сæ фæстæ амбæхс. 
«Дæс æмæ ссæдз азы бæрц цæуæг кæуыл нал и, зæххы 
бын чи фæци, уыдонæн цæй гæххæттытæ хъæуы?» 
Нæ гыццыл «паддзах» мæм æрбадзагъул кодта, йæ цæс- 
тæнгасæй дуармæ ацамыдта: ома ныхас фестæм. 
«Æз закъон иу хатт дæр нæма фехæлдтон, стæй йæ нæ 
фехалдзынæн». 
Æз та ныххудтæн. Уый, акæса, закъон никæд фехæлдта, 
стæй йæ нæ фехалдзæн. Кæд хъæуы закъон исчи халы, уæд 
фыццагдæр нæ сæрдар. 
«Нæ ныхас фестæм» —æмæ уаты хицау мæ разæй рахызт. 
Нæ сæрдарæн уæды онг лæгдæр æнхъæл уыдтæн, уæд мæ 
цæсты тынг ныллæг æрхауд. Цæмæй тарст? Чи йын цы код- 
таид? Инструкцитæ, уынаффæтæ, закъонтæ. Уыдон нал сты, 
уæд, æвæццæгæн, бынсæфт фæкæниккам, æнæ уыдон къах- 
дзæф нал кæнæм. Уыдон бирæтæн уыцы иу рæстæг уартытæ 
æмæ æрцытæ сты. Дæ размæ сæ æрæвæр æмæ дын атомон 
бомбæ дæр дæ фидар нал батондзæн; де знагыл фæуæлахиз 
дæ фæнды, — йæ размæ йын сæ æрæппар, æмæ уайтагъд йæ 
зонгуытыл æрхаудзæн. 
Цы йæ сусæг кæнон, ды дæр гæххæттытæй лæг дæ, уыдо- 
нæй нæ зыныс. Уыдонæй дæ феуæгъд кæн, уæд де ’цæг удыс- 
конд бæргæ разынид, фæлæ... Хæрзаг зæгъыс, дзур, дзур. 
Æмæ дзурын. Демæ сæрмагондæй уый тыххæй сæмбæлдтæн. 
Сæрдары уатæй рацыдтæн расыджы хуызæнæй, мæ сæр 
зылд, мæ зæнгтæ мæ быны цудыдтой. Уырны дæ, уыцы бо- 
нæй фæстæмæ мæм нæ сæрдар, цыма нæ хъæуы, нæ колхозы 
знаг у, афтæ кæсын райдыдта. Æмæ нæу знаг? Бæрнон куы- 
сты уæвгæйæ адæмыл чи нæ тыхсы, уый знаг у. Æмæ йын 
зæгъгæ дæр кодтон: 
«Ды знаг дæ, ды адæмæн фыдбылыз дæ, ды хъуамæ сæр- 
дарæй иу бон дæр ма бакусис, ды кæд ацы хъæуы цæрыс, 
уæддæр ын æцæгæлон дæ». 
Нæ чысыл «паддзах» ссыгъд, йæ фаттæ мыл алырдыгæй 
уагъта. 
Диссаг! Æргом, комкоммæ ныхас цæуыннæ уарзæм? Нæ 
тъæнгтæ нын цæмæн ахафы? Кæронмæ йæ нæма фехъусæм, 

366 
Агънаты Гæстæн 
афтæ йын йæ ныхмæ уарт æрæвæрæм, нæ алыварс фидæрт- 
тæ ацаразæм. 
Уæдæй фæстæмæ мæм нæ сæрдар топпы кæсæнæй кæсы. 
Æнхъæлдæн, фадат ын фæци, уæд мæ агæрах кæнид. Фæлæ 
йæ бон у? Дыууæ ныхасы йæ бон бабæттын куы нæ у. Кæд- 
дæр сывæллонæй цы базыдта, йæ зонындзинæдтæ ууыл æр- 
лæууыдысты, йæ хъуыдыкæнынад бандзыг. Гъеуый дын ив- 
гъуыд рæстæджы æххæстбарджын минæвар. Æрмæст хæрд- 
мæ æмæ фæйнæрдæм хорз фæцыд, лæг нæ, фæлæ къæдзæх. 
Æвæццæгæн, фæстаг рæстæг чиныг нæ, фæлæ газет дæр йæ 
къухмæ никæдуал райста. Кæд адæмы цæстмæ студентæй исты 
бакаст, æндæр... Æмæ хъуамæ уæд афтæмæй мемæ куыд дзу- 
ра? Цыма ивгъуыдæй æрбацыд, хатгай мæм афтæ фæкæсы. 
Цалдæр боны æмæ æхсæвы уыдтæн æррайы хуызæн, мæ 
хъуыды æппынæдзух дæр зылд уыцы бетон къæйты алыварс. 
Цæттæ аразæн æрмæг, Хуыцауы лæвар, æмæ дзы ма спайда 
кæн, уый мæхицæн нæ ныббарстаин. Æз сæ мæхæдæг дæр 
сæвæрдзынæн. Мæхæдæг цы, фæлæ сæ адæм сæвæрдзысты. 
Æмæ фæсахсæвæр мæ сыхаджы дуар бахостон. Кран кæуыл 
и, ахæм машинæйы хицауы дуар. Уый сæ сисид, уый сæ сæ 
бынæтты æрæвæрид. Тарстæн: мæ фæнд æм цыдæр сæртæг 
æмæ рог ми куы фæкæса. Æвæдза, уый мын тынг зын уыда- 
ид. Фæлæ нæ. Мæ сыхаджы цæстытæ ссыгъдысты, разыйы 
цин сæ ферттывта. 
«Уый нырмæ дæр нæ сæр куыд не ’рцахста». 
Æмæ бауынаффæ кодтам: уыцы бетон къæйтæн æнæ æр- 
ласгæ нæй. 
Цалдæр боны мæнмæ бакæсын, нæма-иу æррухс, афтæ-иу 
фермæйæ хъæугæронмæ мæ ных сарæзтон. Згæхæрд, уæззау 
рельсытæ тыхамæлттæй раппæрстон. Изæрæй-иу мæ къабæз- 
тæ фезмæлын нал фæрæзтон. Исчи иунæгæй ахæм уæззау 
куыстытæ кæны. Иурæстæг мæ уыргты сæрмæ судзгæ нæ- 
мыджы хуызæн цыдæр ацыд, мæхи сраст кæныны хъару мæм 
нал уыд, дыууæ-æртæ сахаты нæууыл дыдагъæй фæхуыссыд- 
тæн. Цæмæй фæтарстæн: мæ мæлæт мæ уыцы ран куы æрæй- 
йафа, халæттæ æмæ рувæсты амæттаг куы фæуон, мæ мард 
зæхмæ куынæуал бахæццæ уа. Æнхъæлдтон: мæ хуылфы дзау- 
мæттæй цыдæр аскъуыд, мæ цард фæци, æмæ мæ цæстытæ 
доны разылдысты. 
Ды, ай-гъайдæр, ахæм уавæры никуы бахаудтæ, цард æмæ 
мæлæты арæныл никуы æрлæууыдтæ. Хъæуæй куы рацыд- 
тæ, уæд уæззаудæрыл цы схæцыдтæ, уый — дæ ручкæ. Цæл- 
мартæн дзы куыд нæ кæныс. Ахæм тыхкуыст кæн. 
Æнхъæлдтам: ничи нæ базондзæн, афтæмæй бетон къæй- 
тæ абанайы царыл æрæвæрдзыстæм. Нæ фæнд нæ иуы дзы- 

/Епдсерг 
367 
хæй дæр не схауд, фæлæ адæмæй бамбæхсæн ницы ис: аба- 
найы цур нæм цалдæр адæймаджы æнхъæлмæ каст. Кæдæм 
ацыдыстæм, цы ми кæнæм, цы ласæм — цæмæй йæ базыдтой, 
Хуыцау сæ зонæг. Адæм хорз æмæ æвзæр нæ зонынц чи 
зæгъы, уый тынг рæдийы. Зонынц! Алцыдæр хорз зонынц. 
Чи зоны, Госæдайы ма хъуыды кæнай, рухсаг уæд. Нæ хъæуы 
дзырддзæугæдæр хистæр сылгоймæгтæй иу — хуынимæ нæм 
æнхъæлмæ каст. Æртæ сойджын уæлибæхы, сæ цыхт фæй- 
нæрдæм æнхъæвзта; гогызыйас карк, графины дзаг арахъхъ. 
Уый æнхъæл чи уыд, æмæ цыдæр уысм сагъдауæй аззадтæн. 
Хæргæ мыстытæ дæр кæнынц, фæлæ æгъдау. Уымæн дзы 
æмбал нæй! 
Госæда кувгæ дæр йæхæдæг ракодта. Дунейы хорзæх уæд 
адæмы, абоны хорзæх сæ уæд! Иумæйаг хъуыддагыл чи фы- 
дæбон кæны, уыдоны цардамонд бирæ уæд! Æмæ кувæггаг 
комкоммæ мæнмæ авæрдта. Кæстæртæ дзы бæргæ уыд, 
фæлæ... Æнхъæлдæн, уæды хуызæн æхсызгонæй агуывзæ мæ 
къухмæ никуы райстон, уæды хуызæн æхсызгонæй кувæггаг 
никуы анызтон. Æз арахъхъ нæ анызтон, фæлæ дзæм-дзæмы 
донæй, адæймаджы ног чи кæны, тыхджындæр æмæ йæ 6а- 
зырджындæр чи кæны, ахæм æнахуыр нозт. Уыцы арахъ- 
хъæй тыппырнæрст графин куы банызтаин, уæддæр мын, 
æвæццæгæн, ницы уыдаид — нæ дзы фæрасыг уыдаин, нæ 
дзы фæрыстаин, фæлæ æртыккаг гаджидауы фæстæ загътон: 
«Хуыцауæн табу æрбауæд, нæ куывдтæ йæм фехъуысæнт, 
ныр уал æгъгъæд фæуæд». 
Мæ фæнды ныхмæ ничи ницы загъта, уымæн æмæ алчи- 
дæр æмбæрста: бахæрын æмæ баназынмæ не ’рæмбырд стæм. 
Мæ уæхсчытыл æнкъардтон цыдæр стыр бæрнондзинад, стыр 
хæс. Мæхи раз. Адæмы раз. Иугæр симды бацыдтæ, уæд 
симын хъæуы. 
Хъæуыхицау нæ разæй нал цыд, иуырдæм-иу ауад, ан- 
нæрдыгæй-иу æрбакаст. Цы йæ бон у хъæусоветы æххæстко- 
мы сæрдарæн. Бæгънæг къарол. Колхозы хицау — уый дын 
æндæр хъуыддаг. Цалдæр хатты нæм фæзынд, фæлæ йæм æз 
кæсгæ дæр нæ ракодтон. 
Авд бетон къæйы цас æрæвæринаг сты. Æртæ-цыппар са- 
хаты, æмæ, цалдæр азы нæ цæстытæ кæмæй фæцъæх сты, йæ 
цурты зæрдæ ацæуын дæр кæмæн нал куымдта, зæрдæ-иу 
кæмæй ныккæрзыдта, уыцы æнусон арæзтад аивта — йæ цар 
æхгæд æрцыд. 
Æвæццæгæн, нæ абанайы арæзтадæн хинтæ конд уыд æмæ 
уыцы бон фесæфтысты, сæ тых асаст... Цæвиттон, арæзтад 
фезмæлыд. Æвдæм ноябры адæмæн йæ дуæрттæ парахат бай- 
тыгъта. Ног рæсугъд агъуыст. Ног арæзтады æхсызгон тæф 

368 
Лгънаты Гæстæн 
фындзыл æмбæлд. Йæ кæрты адæмæй къах айсæн нæ уыд. 
Иурæстæг мæ алыварс цалдæр лæджы æрбакъорд. Цæвит- 
тон, абанайы фыццаг ныннайыны бар лæвæрд цæуы мæнæн, 
æмæ, табуафси. Фæхæцыдысты мыл. Мæхи сæ нæ атыдтон, 
уæд мæ, æвæццæгæн, тыххæй фæмиддуар кодтаиккой. Кол- 
хозы сæрдары цур лæуд фæдæн, æнæнхъæлæджы æви ба- 
рæй, нæ зонын. 
«Абанайы хъуамæ йæхи фыццаг чи ныннайа, уый зонут? — 
загътон æз. — Мæнæ нæ сæрдар». 
«Нæ сæрдар?» — цалдæрæй мæм æрбакастысты. Цыма 
мæ фыццаг хатт федтой, цыма, зæххыл чи не ’рцыд, ахæм 
цыдæр загътон. Сæрдар мыл сæрæй къæхтæм йæ цæстытæ 
æрхаста. Æрхаста, зæгъгæ, сæрæй къæхтæм мæ лыггæнгæ 
æрцыд. 
«Фыццаг дзы уый цæмæн хъуамæ ныннайа йæхи?» 
«Уадз æмæ йын дои йæ чъизитæ аласа». 
Нæ цуры чи лæууыд, уыдонæй чидæртæ бахудт, цæмæй 
сæ пыррыкк ма райхъуыса, уый тыххæй иуварс фæзылдыс- 
ты, иннæтæ, цыма ницы фехъуыстой, сæхи афтæ скодтой. 
Нæ «паддзахы» цæсгом сырх-сырхид афæлдæхт, йæ цæсты- 
тæ туджы разылдысты, æрбадзагъул мæм кодта, ныззæм- 
быдта: 
«Мæ цурæй фесæф!» 
Æз бахудтæн. Уæдæ йыл хъуамæ уасæджы хуызæн мæхи 
ныццавтаин. Мæ къух æм систаин? Нæ сæрдар мæм уæды 
хуызæн æиæбон æмæ лæмæгъ никуы фæкаст. 
«Уæвгæ, нæ хицауæн йæ чъизитæ Терчы дон дæр нæ алас- 
дзæн», — загътои æз. Сæрдар æнæдзургæйæ дыууæ-æртæ къах- 
дзæфы иуварс алæууыд, стæй, бынтондæр мæ куыднæуал 
уына, афтæ ацыд. Нал æй уыдтон, фæлæ йын йæ хъуыдытæ 
чиныджы кæсæгау кастæн. Йæ бон уыд, зæгъгæ, — зæххы 
цъарæй мæ фæд æрбайсæфтаид. Æмæ ууыл æппындæр дис 
нæ кæнын. Уæдæ мыл хъуамæ йæ цæнгтæ æрбайтыгътаид. 
Ууыл нæ дис кодтон, фæлæ, чысыл раздæр мæ ныхасмæ, 
цыма ницы фехъуыстой, афтæ чи лæууыд, уыдоныл. Æнæ- 
бонтæ! Суанг сæм мæнмæ кæнæ сæрдармæ æрбакæсыны ныфс 
дæр нæ разынд. 
Царды æппæты хуыздæр цы у — дæхи ницыхъусæг, ни- 
цыуынæг скæн. Уæд дыл къæм нæ абаддзæн. Дыууæ адæй- 
маджы кæрæдзийы марынц — сæ иувæрсты ацу. Кæйдæр 
хæдзар ссыгъд — нæ йæ федтай. Давæг дæ цуры йæ «сыгъ- 
дæг хидвæллой» фæхæссы — ма йæ æруром. Ды ницы фед- 
тай, ницы зоныс. Уыцы хаххыл лæуд дæ, уæд дæм никуы 
ничи сдзурдзæн, дæхицæн дæр дæ фæндæгтæ — гом, ничи 
дæ æруромдзæн. 

Æндæрг 
369 
Хæрзаг зæгъыс: уыдæттæ мæнæн амонын хъæуы? Нæ! Æз 
сæ мæхицæн дзурын. Нæ! Зонгæ-зонын рæстдзинады фарс 
йæ бон æрлæууын кæмæн нæу, уый рæстдзинады знаг у. 
Æвдæм ноябры æмæ, нæ хъæуы абана кæй байгом, уый 
тыххæй кадджын æмбырд йæ тæккæ цырены куы уыд, уæд 
рацыдтæн. Цæмæндæр мæм уым лæууын нал цыд. 
Уæд нæм районы разамындæй ссыд æртæ лæджы. Фыц- 
цаг секретарь, райæххæсткомы сæрдар. Ды куыд нæ фæзынд- 
тæ, ууыл абон дæр дис кæнын. Чи зоны дæм хабар нæ уыд. 
Фæлæ мæ нæ уырны — дæ зæрдæ балхæныны тыххæй дын 
уæддæр фехъусын кодтаиккой. Æвæццæгæн, уыцы бон хъæу- 
мæ æрцæуын дæ цæсгом нæ бахъæцыд. Æмæ, ай-гъай. Ис- 
кæд дæ уыцы арæзтады тыххæй иу ныхас схауд? Æниу, райо- 
нæй чи ссыд, уыдон дзы цæмæ хъуыдысты? Адæм æнæ уыдон 
дуар байгом кæнын нæ базыдтаиккой. Нæ! Хъуамæ разамон- 
джытæй исчи раныхас кæна, даргъ сырх лент алыг кæна, 
æппæты фыццаг хъуамæ къæсæрæй уыдонæй исчи бахиза, 
хъуамæ уыдонæй исчи йæ мидбылхудгæ дæгъæл хъæуы цæр- 
джытæй искæмæ радта, цыма йæ уый арæзта, æппынфæстаг, 
уый куы нæ уыдиад, уæд арæзтад нæ сырæзтаид. Фæлывд 
æмæ кæнгæ мæнг митæ æцæгдзинад нымбæрзтой. Уый тых- 
хæй мæм газеттæм æркæсын нал цæуы. Уæвгæ — нæ, ныр 
æцæгдзинад цыдæр зыхъхъыртæй разыны. Телевизорæй бирæ 
равдыстытæм нæ кæсын, кæнæ мæ цæстытæ бацъынд кæнын 
кæнæ йæ иннæ программæмæ æрзилын. Цæстуынгæйæ мæ 
сайынц, æмæ хъуамæ уымæ дзагъырцæстæй кæсон? Нæ! Мæ 
бон ницы у, фæлæ телевизор ахуыссын кæнын дæр мæ бон 
нæу? Ноджы мæ хатгай ахæм хуызы фæсайынц, цыма æз 
авдæны сывæллон дæн, цыма куырм дæн, къуырма. Æмæ 
мæхимæ смæсты вæййын. Чи дæн, цы мæ хонынц? Лæг дæн, 
фæлæ цы мæ бон у? Уæддæр мæ уырны: хорз хъуыддаг нæ 
сæфы, иубон рæстдзинад йæ бынат ссары. Рæстдзинадæн æнæ 
фæуæлæхиз нæй. Кæд уыцы абана хонынц мæ номыл. Фыц- 
цаг хатт мæ хъустыл куы ’рцыд, уæд мæ цæстытæ цæхæртæ 
акалдтой. Цæмæн? Цæй тыххæй йæ хонынц мæ номыл? «Мæ- 
хæмæты абана...» «Мæхæмæты абанамæ бауайæм...» «Мæ- 
хæмæты абанайы раз...» Фæстагмæ йыл мæхæдæг дæр фæ- 
цахуыр дæн, фæлæ раздæрты... Мæ цæсгом-иу ссыгъд, аба- 
найы рæзты ацæуын æфсæрмы кодтон. Мæ хъустыл иу æмæ 
дыууæ хатты не ’рцыд: Мæхæмæт нæ уыд, уæд нæ хъæуы 
абон дæр абана нæма уаид. Фæстагмæ мæхи сраст кодтон: 
уый пехуымпар Мæхæмæты фæрцы фезмæлыд арæзтад, уый 
нын баххуыс кодта, табу йын æрбауа. 
Адæмы фарн, адæмы тых бирæ у. Адæмы хорзæх Хуы- 
цауы хорзæх у. 
24 Агънаты Гæстæн 

370 
Агъиаты Гæстæн 
Уыцы бетон къæйты æрласт мын стыр æхсызгондзинад 
куыд не ’рхаста! Ныр дæр ма мæхицæй бузныг дæн, фæлæ 
мæм дзы маст дæр æрхауд. Мах цæрæм гæххæттын дунейы. 
Сæрдар раст загъта: гæххæтт æмæ ма иу хатт дæр гæххæтт. 
Цæмæй фæкъаддæр уой, уый тыххæй фæдисы дзæнгæрджытæ 
бæргæ цæгъдæм, фæлæ, диссаг! — къаддæр нæ, фæлæ фыл- 
дæрæй фылдæр кæнынц. Æнæ гæххæтт мард дæ, иу къах- 
дзæф дæр нæ акæндзынæ, дæ фæндæгтæ — æхгæд. Гæххæтт 
дæм ис — горæт сфæлдахдзынæ. Ис! Уæдæ уæд мацæмæ кæс, 
иу хæдзар иннæйы фæдыл рæмудз, æфсæн уæйыг æм фæца- 
раз, адæм цы фæуыдзысты, уый дæ хъуыддаг нæу. Мацæ- 
мæй тæрс, дæу дæ гæххæтт бахъахъхъæндзæн, уый атомон 
бомбæйæ дæр тыхджындæр у. 
Абанайы цары срæвдзыл мæй рацыдаид æви фылдæр, афтæ 
мæм районмæ фæдзырдтой, милицæмæ. Никуы ницæмæ бав- 
нæлдтон, мæ цæсгом — сыгъдæг, æмæ цæмæй хъуамæ тарста- 
ин? Уæддæр зæрдæ йæ бынаты нæ уыд, сусæг тас æй æвдæрз- 
та. Æмæ, дзæгъæлы нæ. 
Уæд ма æнæном фыстæджытæн стыр тых уыд, алы ранмæ 
дæр сын — уæрæх фæндæгтæ. Ахæм рæстæг адæймаджы цъы- 
фимæ сызмæнт кæнæ æрцахс, уый цас диссаг у. «Рæстдзина- 
дæн» йæ зонд, йæ хъару кæрой-кæронмæ чи снывонд кодта, 
мæныл дæр иу ахæм ныххахх кодта. Кæугæйæ. Зæрдæрис- 
гæйæ. Цæвиттон, æз дæн советон адæмы знаг. Советон цар- 
дарæзт халæг, фыдгæнæг. Цæттæ хид фехал, уый куыд у? 
Чи йын радта ахæм бар! Ома мæнæн. Дунесфæлдисæг хæст 
мауал рауадзæд, фæлæ та, зæгъæм, ссыгъд, уæд уыцы фæн- 
даг нæ бахъæудзæн? Чи йæ сарæзта, уый йын йæ халын нæ 
зыдта. 
Иу фарсты фæстæ иннæ фарст. Иуæй иннæ карздæр. Мæ 
сæрыхъуынтæ арц сбадтысты, ме ’взаг адæмы уагыл иу ныхас 
зæгъынмæ нал арæхст. Фыдгæнæг кæй дæн, знаг, ууыл мæ- 
хæдæг дæр дызæрдыг нал кодтон. Цæмæй хæйрæг уыдтæн, 
æмæ хъуыддаг афтæ фæзилдзæн? Æмæ æрмæст æз нæ — нæ 
хъæубæсты адæм иууылдæр, уыцы писмо ныффыссæгæй фæ- 
стæмæ. Уый тыхст æнæхъæн паддзахадыл. Йæ фæндонмæ 
гæсгæ хъуамæ æз æнæмæнгæй æрлæууыдаин тæрхондоны раз, 
мæ хуызæттæн сæ бынат Сыбыры ис. 
Ныхас топпы нæмыгæй тагъддæр тæхы. Фыстæджы хабар 
уайтагъд нæ хъæубæсты айхъуыст. Нæ хæдзармæ мæм цал- 
дæр фæдисоны æрбацыд. Куысты дæр æмæ мæ алы ран дæр 
фыццагдæр фарстой уыцы хабарæй. Се ’ппæт дæр дзырдтой 
иу дзыхæй: æз нæ, фæлæ писмо чи ныффыста, знаг уый у. 
Уæдæ ма дæм исчи сдзурæд. Фыццаг уал тæрхондоны раз 
æрлæууæнт, колхозы, паддзахады исбон хъазгæ-худгæйæ йæ 

Æндæрг 
371 
хъуыры чи ауагъта, колхоз бæхы мард чи хоны, уыдон, стæй 
бæрæг уыдзæн. Нæ хъæубæстæй цалдæр адæймаджы сæрма- 
гондæй районмæ ацыдысты, æмæ писмойы хабар нал рай- 
хъуыст. 
Цæуыл фæхъуыды кæнын: адæмы бирæ нæ хъæуы, хорз 
сын сараз æмæ дыл кады зарæг скæндзысты, сæ хъæбулыл 
дæ банымайдзысты. Ацы дунейы адæмы уарзондзинадæй тых- 
джындæр кæй ницы ис, уый уыцы бонты тынг банкъардтон. 
Цы сты æхца, мулк, хицаудзинад? Адæмы хорзæхæй хай- 
джын нæ дæ, уæд дзæгъæлы цæрыс, уæд, амонд цы у, уый 
нæ зоныс. Æвæццæгæн, ды дæхи амондджын хоныс. Æмæ 
æддаг бакастæй амондджын дæ, фæлæ æцæгдзинадæй... тæ- 
ригъæддаг дæ, æлгъыст. Цæмæй мæнæ ацы уæрæх, райдзаст 
уаты фæлмæн къæлæтджыны бадай, уый тыххæй ды алы бон 
дæр, алы сахат дæр кæныс удуæлдай тох, ды дæ бындзыгыл 
ауыгъды хуызæн. Кæд æрхаудзынæ? Цы фæуыдзынæ? Æмæ 
цæмæн, уый дын зæгъон? Дæ бынаты нæ дæ. Уæвгæ, цы 
дзурын уый, ды дæхи æрхауын уадзыс. Ды дæ уидæгтæ ай- 
нæг къæдзæхы дæр ауадздзынæ. Дæ алыварс фидæрттæ са- 
раздзынæ. Æвæццæгæн, дæ фыццаг куыст, дæ фыццаг мæт 
уыдон сты. Фæлæ, зæгъæм, дæ бæрзонд бынатæй расхъиуд- 
тай. Цы фæуаис уæд? Растдæр зæгъгæйæ та — чи уаис? Дæу- 
мæ афтæ кæсы, æмæ сæ къæхты фындзтыл адæм дæумæ æр- 
бацæуынц, фæлмæн, зæрдæбын ныхас демæ фæкæнынц, ку- 
вæгау дæуæн акæнынц. Нæ-æ! Уый дæ къæлæтджынæн фæку- 
вынц, уый дæ бынатæн ахæм аргъ кæнынц. Бынат цы у, уый 
ды раджы базыдтай, ссæдз азы размæ, дæс æмæ ссæдз азы 
размæ. Уæдæ дын æз та цы зæгъынмæ хъавын: дæ цардæй иу 
бон дæр нæ фæцæрин, ацы уæрæх, райдзаст уаты дуар ныг- 
гуыпп кæнин æмæ алидзин. Рæдийын та. Адæймагæн йæхи- 
цæй лидзæн и? Ницы хуызы. Æмæ цæргæ-цæрæнбонты æл- 
гъыст цардæй цæрдзынæ: цæргæ-цæрæнбонты уыдзынæ фæл- 
гæты, сæрибарæй никæд сулæфдзынæ. Стæй дæ уый хъæугæ 
дæр нæ кæны. 
Цымæ де ’фсин æмæ дæ сывæллæтты цур цы цæсгомæй 
æрлæууыс? Нæ адзæгъæл вæййыс? Сагъдауæй нæ баззайыс? 
Дæхæдæг дæхицæн знаг нæ фестыс, уый цы ми кæнын, чи 
дæн, зæгъгæ. Ды разы дæ дæхицæй, дæ цардæй. Кæй зæгъын 
æй хъæуы — нæ. Кæй зæгъын æй хъæуы, ды, æдзухдæр йæ 
бинойнагыл иузæрдион чи у, бирæ йæ чи уарзы, æрхъæцмæ 
дæр ыл чи нæ хъæцы, ахæм лæг дæ. 
Дæ бинойнаг... Йæ ном... Æрхъуыды йæ кæндзынæн. Жан- 
нæ. Жаннæ. Афтид йæ ном дæр цæй аргъ у. Уæдæ цы нæмттæ 
сты Фаризæт, Зæлинæ, Фузæ... 

372 
Агънаты Гæстæн 
Жаннæ... Цы рæсугъд зæлланг кæны. Уæвгæ, Жаннæ нæ, 
фæлæ йын цыфæнды ном куы уыдаид, уæддæр дæуæн уыдаид 
тæккæ рæсугъддæр ном, дæ хъæлæс зæлланг кодтаид, уый 
уыдаид зарæг. 
Арæх цæуыл фæхъуыды кæнын: разыйы дзуапп дын куы 
радта, уæд дывыдон арты нæ сыгъдтæ? Иурæстæг дæм ахæм 
фæнд нæ февзæрд: алидзон, уый цы кæнын? Мидхъуырду- 
хæн нæ кодтай? Рæдийын та. Нæ фæлæ, уæд ды уæлæрвты 
тахтæ. Ай-гъайдæр, дæ тын дæ къух ссардта. Жаннæйы кæй 
никуы уарзтай, ууыл æз иу уысм дæр дызæрдыг никæд код- 
тон. Фæлæ йæхæдæг та? Къæппæгмæ кæй бахауд, уый нæ 
зыдта æви йæм зонгæ-зонын йæхæдæг бацыд? Кæд æй нæ 
зыдта æмæ йæ ныр дæр нæ зоны, уæд цæргæ-цæрæнбонты 
йæ тæригъæдæй дæ ас никæд ссардзынæ, иу бон дыл æнæ- 
мæнг уыцы стыр тæригъæд æртæфсдзæн. Дунейы æууæнк 
æмæ уарзондзинады æнкъарæнтæй зынаргъдæр ницы ис, æмæ 
дын сæ кæд йæ сыгъдæг зæрдæйæ балæвар кодта, кæд дыл, 
адæймаг сыгъдæгзæрдæйæ йæхи дзуарыл куыд бафæдзæхсы, 
афтæ бафæдзæхста, кæд дæ Лæгты дзуар æнхъæлы, уæд... 
Охх, уæд куыд тæригъæд у. Æмæ, чи зоны, афтæ æнхъæлы. 
Ды артист дæ, курдиатджын артист. Театры куыстай, зæгъ- 
гæ, уæд афонмæ нæ республикæйы нæ, фæлæ æнæхъæн бæ- 
стæйы дæ ном нæрид. 
Апрель. Æппæтцæдисон зиу. Дæхи хъæппæрисæй йæм 
къахдзæф дæр никуы ракодтаис. Цæмæн дæ хъæуы? Дæ 
рæстæг дзæгъæлы цæмæн сафай? Цы пайда дын у? Фæлæ-иу 
дын ахæм хуыз уыди, цыма æнæ уыцы зиу дæ цард цард нал 
уыдзæн, ды дæр æмæ дзы мах дæр куы нæ бакусæм, уæд не 
’хсæнад фæцуддзæн. Не ’мкурсонтæй бирæтæм афтæ каст, 
уæлдайдæр, фыццаг рæстæджыты — ды ацы дунемæ рай- 
гуырдтæ æхсæнадон куыстæн. Уыцы æвæджиауы хорз мини- 
уæг дын Хуыцауæй лæвæрд у, дæ зæрдæ дæ риуы адæмæн 
судзы. 
Фæстæдæр, нæ цæстытæ хуыздæр куы байгом сты, уæд 
бамбæрстам: æхсæнадон куыст дæуæн у, дæхи кæй бын æм- 
бæхсыс, ахæм гамхуд. Æз ма уымæй дæр фылдæр бамбæр- 
стон: уæд уыцы æхсæнадон куыст дæуæн у бæрзонд бынат- 
мæ стæхæн фæз, уæд ды дæ фат æхстай абонмæ, æмæ ныса- 
ныл хорз сæмбæлд. Нæ курсы фæскомцæдисы раздзæуæг куы 
сдæ, чи зоны, ацы уаты дуарыл фыццаг хатт уæд æрбахызтæ. 
Дæсны цуанонæн, дам, цы сырд амардзæн, уый дзидзайы тæф 
йæ фындзыл фæуайы. Ды дæсны цуанон дæ. 
Мæ ныхас та иуварс æгæр фæсаджил. Уæвгæ, цæмæн? 
Адæймаджы царды чысыл фæзылд кæнæ иу ныхас — æмæ 

Æндæрг 
373 
дын уый хуыздæр равдисдзæн йæ уды æцæг сконд, йæ мид- 
дуне. 
Жаннæйы фыд... уæд министр уыд, фæстæдæр та ноджы 
бæрнондæр кусæг. Куы фæзиан, рухсаг уæд, уæд ыл хæрзаг 
тынг фæрыстæ: æвæццæгæн, дæ мад æмæ дæ фыдыл афтæ 
нæ фæхъыг кодтай. Уымæн æмæ акалд дæ цæугæ мæсыг, 
ахауд дæ Уастырджи. Уæвгæ, уæдмæ дæхæдæг дæ къæхтыл 
фидар слæууыдтæ, дæ уидæгтæ арф ауагътай, дæхæдæг уæд- 
мæ рындзыл лæууыдтæ. 
Де ’фсины мад, зынгæ ахуыргонд, филологон наукæты док- 
тор, профессор. Уый дæр дын — хъуыдыгонд. 
Хорз ныхъхъавыдтæ. Жаннæимæ æмбæлыс, уый тыххæй 
дæ иу ныхас никæд схауд, фæлæ адæмы цæст уынаг у. Мæн- 
мæ диссаг нæ фæкаст, фæлæ кæмæдæрты... Никуы дæ ба- 
фарстон, мæ цæсгом нæ хъæцыд, фæлæ ныр... Жаннæ ахæм 
фыд æмæ мады чызг нæ уыд, уæд æй ракуырдтаис? Нæ йæ 
ракуырдтаис. Фыдуынд нæ уыд, фæлæ фыдуынд куы уыда- 
ид: даргъæфсæр, тæнæгбыл, бурхил, цыргъфындз, йæ зæнг- 
тæ кæсагласы къæхты хуызæн лыстæг, кæнæ фырнæрдæй лæу- 
лæу куы кодтаид, уæддæр Жаннæ дæуæн уыдаид æппæты 
рæсугъддæр, æппæты хæрзконддæр, æппæты зондджындæр, 
уæддæр уый дæуæн уыдад зæххон зæд, сæрмагондæй дæу 
тыххæй чи рантыст, ахæм зæд, куывтаис æм, йæ цуры-иу дæ 
зонгуытыл æрхаудаис. 
Лæг æмæ усæн сæ цæстытæ кæрæдзиуыл куыд амбæлынц, 
Жаннæимæ афтæ уæ цæстытæ куы амбæлынц, куы йæм фæ- 
комкоммæ вæййыс, уæд дæ цæсгом не ссудзы? Зæххы скъуы- 
ды ныххауыны онг не свæййыс? Дæ уырзтæ йыл цы зæр- 
дæйæ андзæвынц? Æмбуар куы свæййут, уæд нæ ныккæр- 
зыс? Иунæгæй куы аззайыс, уæд дæ цæстытæ доны нæ рази- 
лынц? 
Адæймаджы ма уарз, афтæмæй, цыма йæ бирæ уарзыс, 
æнæ уый дæ цард цард нæу, дæхи афтæ дар, уымæн цæй- 
бæрц тых хъæуы. Сæйрагдæр та... Уымæй ма æлгъагдæр ми 
исты уа? Хъæууонхæдзарадон институты цыппæрæм курсы 
студент Жаннæйы нæ ракуырдта, фæлæ йæ мад æмæ йæ 
фыды. 
Жаннæимæ-иу куы сæмбæлдтæ, йемæ-иу куы фæцæйцыд- 
тæ, уæлдайдæр, фыццаг рæстæджыты, уæд-иу Дзерассæ дæ 
зæрдыл не ’рбалæууыд? Цыма дæ фарсмæ Жаннæ нæ, фæлæ 
Дзерассæ цæуы, афтæ-иу дæм нæ фæкаст? Жаннæ-иу дыл 
йæ уырзтæ куы ахаста, уæд-иу дæм ахæм хъуыды нæ фев- 
зæрд: тæхуды, уыдон Дзерассæйы уырзтæ куы уаиккой? Цытæ 
дзурын? Дзерассæйы ды дæ зæрдæйæ раджы сыскъуыдтай. 
Цæрæнбонтæм. Ды ахæм чызг никуы зыдтай, дæ цæсты кæ- 

374 
Агънаты Гæстæн 
ронæй дæр æй никуы федтай. Цæмæн дæ хъæуы Дзерассæ? 
Хъæууон трактористы чызг. Йæ мад, дæлæмæ дæр, уæлæмæ 
дæр, хъугдуцæг. Цы ратдзысты уыдон адæймагæн хорзæй? 
Цы йын фæпайда уыдзысты? Нæ фæлæ, цæрæнбонты сæ 
дæхæдæг дæ фæстæ лас. Æмæ цæхгæр фæзылдтæ! Уарзон- 
дзинад? Æмæ цы у уый? Дæ уæлæ йæ скæндзынæ? Дæ гуы- 
бын дзы æфсæст уыдзæн? Дæ фидæнмæ дын фæндæгтæ бай- 
гом кæндзæн? Мæнæ ды ныр цы фæлмæн къæлæтджыны ба- 
дыс, ахæмы дæ æрбадын кæндзæн? Цæуыннæ, дæхи æрцæт- 
тæ кæн, дæ хъустæ схъил кæн! 
Уæдæ æз та цы зæгъынмæ хъавын: æцæг амонды гуырæн 
уарзондзинад у. Уарзондзинад сылгоймагмæ, адæймагмæ, 
цардмæ, æппынфæстаг, уарзондзинад дæхимæ. Æмæ мæм 
афтæ кæсы, цыма ды уыцы миниуджытæй иуæй дæр хай- 
джын нæ дæ. Дæуæн дæ амонд мæнæ ацы уат у, мæнæ ацы 
даргъ стъол, дæ креслæ, дæ сау «Волгæ», дæ уæрæх фатер, 
де ’вæрæнтæ. Цы тæригъæд дæ!.. 
Амондджын... Амондджын чи уыд æмæ у, уый дын мæнæ 
æз. Уымæн æмæ æз, уарзондзинад цы у, уый базыдтон. Уымæн 
æмæ æз сæрибар дæн. Арвы хъæбысы цы цæргæс зилы, æз 
уый дæн, ды та ахст дæ, хъадаманæвæрд. Æз, адæмы хорзæх 
æмæ адæмы фарн цы сты, уый зонын, ды сæ нæ зоныс. 
Цымæ дæхинымæр Жаннæйы цас фæагуырдтай? Жан- 
нæйы, зæгъгæ, чи зоны, хуындаид Кларæ, Афассæ, Зæли- 
нæ... Дæуæн цы уæлдай уыд. Цæйбæрц фæзылдтæ ацы горæ- 
ты? Дæ хъуыдыты цал фатеры къæсæрæй бахызтæ? Цал ми- 
нистрæн, обкомы æмæ райкомы секретарæн уыдтæ сиахс... 
Жаннæимæ фыццаг хатт куы сæмбæлдтæ, фыццаг дын йæ 
цæстæнгасæй разыйы ныхас куы загъта, уæд ма ацы дунейы 
дæуæй амондджындæр исчи уыд? Дæ бæллиц сæххæст! Уый 
уыд дæ фыццаг уæлахиз. Стыр уæлахиз, дæ цард цæхгæр 
кæмæй фæзилдзæн, ахæм уæлахиз. Фæлæ дæ уæддæр де стыр 
амонд нæма уырныдта. 
Чындзхæсджытæ куы æрбацыдысты, чидæр зарæг куы 
ныццæлхъ кодта, фæндырдзагъд æмæ къæрццæмдзæгъд куы 
стынг сты, уæд дæ зæрдæмæ ныккæс. Хæрзаг тæлфыд, æф- 
сæст уæрыккау кафыд. Цы барæнтæ сты уыдон! Уæд дæ 
риуы ивылд цины фурд, фæйнæрдæм æнхъæвзта. Фырци- 
нæй не скуыдтай? Нæ фæдонзоныг дæ? Уый уыд æцæг 
уæлахиз! 
Уæлахиз... Ды кæддæриддæр уæлахиздзау дæ. Искуы дæ 
къах бакъуырдтай? Искуы фæцудыдтай? Фæкалдтæ? Цыма 
царды иу къæпхæнæй иннæмæ сценаримæ гæсгæ цыдтæ, афтæ 
мæм кæсы. Институты фæстæ — фæскомцæдисы райком, инст- 

Æндæрг 
375 
руктор, хайады хицау. Искуы уый уыд, æмæ аз æмæ æрдæг 
æххæст ма акус^æмæ дын фагер балæвар кæнæнт. Райдзаст 
дыууæуатон фатер. Телефон. Хистæрты лæвар ног къайæн. 
Уымæн æмæ ды арвæй скъæфтай стъалытæ. Министры си- 
ахс хъуамæ кæмдæрты цæмæн рахау-бахау кæна? Ныр хæр- 
заг стыр фатеры цæрыс. Нæ! Ды ахæм æдылы нæ дæ, адæмы 
цæст йæхимæ чи аздаха. Чи зоны, суанг ма дын мæгуыр хуыз 
дæр вæййы? Кæцæй дæм цы хауы? Рестораны хицау нæ дæ, 
базарады нæ кусыс, кооперативæн разамынд нæ дæттыс. 
Мæйæ-мæймæ дæ мæгуыр сыгъдæг мыздмæ æнхъæлмæ кæ- 
сыс, æмæ уый цы у? 
Цы кæныс, уый сабыргай, æнæ хъæр, æнæ цъистæй! Де 
’фсин дæ хæрзаг разы у. Уæддæр, къæппæджы куыд бахауд, 
уымæн исты зоны? Чи зоны, йæ царды фæстаг бонмæ дæр 
ын мацы базона. Йе та, уæ фыццаг фембæлдæй фæстæмæ 
алцыдæр хорз зоны. Разы у ахæм цардæй æмæ йæхи ницым- 
барæг, ницызонæг скодта. Чи зоны, афтæ у. Лæг æмæ, дам, 
ус фæрæтхъæдæй барст сты, чи зоны, Хуыцау уæ кæрæдзи- 
йæн сфæлдыста. 
Жаннæимæ кæд базонгæ дæ? Æртыккаг æви цыппæрæм 
курсы райдианы? Фæаууон-иу дæ, æмдзæрæнæй-иу æрбай- 
сæфтæ. Къахтам дæ-иу, фæлæ дæ иу ныхас, уæд та, дызæр- 
дыг кæуыл фæуыдаиккам, ахæм ныхас куы схаудаид! Жан- 
нæимæ фембæлдтытæ дын уыдысты стыр сусæгдзинад. Пад- 
дзахадон сусæгдзинад. 
Уарзондзинад... Уый адæймаджы хурæнгæс кæны. Уый 
цъæх уалдзæг у. Уый дæ зæрдæйы æрцард, уæд зæххы къо- 
ри дæ хъæбысы сисдзынæ. Уыцы æнкъарæнтæ дæ зæрдæйы 
ссыгъдысты, уæд зæххон адæймаг нал дæ, фæлæ Хуыцау. 
Ды нæ аивтай, иу нуар дæр дæ нæ фезмæлыд, уымæн æмæ 
уарзондзинады арт дæ риуы не ссыгъд, æндæр, цыфæнды 
æмбæхст æй куы кодтаис, уæддæр дæ риуæй рагуылф кодта- 
ид, сæ уæлныхты дæ систаиккой уыцы уæлвонг æнкъарæн- 
тæ. Дæуæн дæ афтид зæрдæйæ цы рагуылф кодтаид? Уæд- 
дæр, Жаннæимæ æмбæлыс, уый цæмæн æмбæхстай? Тæс- 
сæй. Хъуыддаг куы фехæла æмæ министрæй сидзæрæй куы 
аззайай. Æнæмæнг, уымæй! Æмæ ды ахæм дæ, йæ рæсугъд 
фæндтæ митын мæсыгау атайын чи бауадза? Куыннæ стæй. 
Ды ссардтаис æндæр министры, æндæр профессоры чызджы. 
Æнæмæнг, ссардтаис æй! 
Цымæ-иу Жаннæимæ кæм æмбæлдыстут? Цал азы хистæр 
дæ у? Цыппар æви фондз? Министры чызджы ног киноныв 
фенын никуы бафæндыд? Концертмæ никуы ацыдыстут? Йæ 
зæрдæ-иу спектакльмæ бакæсын никæд æрцагуырдта? Дæу- 
мæ бакæс. Хæрзаг-иу аууæтты-аууæтты фæцæйцыдтæ хъуыз- 

376 
Лгънаты Гæстæн 
гæ, цыма хуыснæг уыдтæ, давæг. Æмæ давæг уыдтæ, амонд 
давæг. Ды давтай дæхи амонд, Жаннæйы амонд. 
Чындзæхсæв афтæ тагъд цæмæн скодтай? Ха-ха-ха! Æнæ 
рæсугъд Жаннæ дæ цард цард нал уыд, æнæ уый дыл æхсæв 
бон нал кодта, бон — æхсæв. Сойын цырагъау тадтæ, уæлхъæ- 
дæй бахус дæ. Цы нæ вæййы, хæрæг ихы сæр куыд аззайа, 
афтæ куы аззайай. Дæ амонд дын исчи дæ фындзы бынæй 
куы аскъæфа, чи зоны, уымæй дæр æдас нæ уыдтæ. 
Ды тынг тарстæ: цы нæ вæййы, министры чызгмæ æндæр 
зонд куы ’рцæуа, бæлонау дæ армытъæпæнæй куы ныппæр- 
рæст кæна, æмæ чындзæхсæв кæныныл ныллæууыдтæ. Фæлæ, 
иу хъуыды: зæгъæм, ды уыцы рæстæг стырдæр хицауы чыз- 
гимæ фæзонгæ дæ — Жаннæмæ кæсгæ дæр нал фæкодтаис. 
Чи дын у, цы дын у? Дæ хъуыдытæ дын раст не ’мбарын? 
Раст! Тынг раст! Чындзæхсæвы размæ дын министры чызг 
ард куы бахордтаид, нотариусы фидаргонд гæххæтт дын дæ 
къухты куы ныссагътаид: о, æз дæу дæн, уæддæр дæ, цалын- 
мæ чындзæхсæвы фæстæ иумæ баззадыстут, уæдмæ де стыр 
амонд нæ уырныдта. Раст та нæ зæгъын? Дæуæн, дæ къухы 
цы нæ уа, уый дæу нæу. Сылгоймаг та — доныкъусау кæд 
æмæ кæцырдæм фæкъул уыдзæн, — базон æй. Чи зоны, суанг, 
цалдæр мæйы куы ацардыстут, уæддæр дæ де стыр амонд 
нæма уырныдта. 
Фыццаг изæр, фыццаг æхсæв иумæ куы баззадыстут, уæд 
дыл дæ цæсгом нæ сыгъд? Удхар нæ кодтай? Цыдæр рæстæг 
дæ сæр иуварс нæ фæзылдтай, дæ армытъæпæнтæй дæ цæс- 
гом нæ амбæрзтай æмæ хъарæггæнæгау дæ æрдиаг нæ рай- 
хъуыст: «О, уый цы ми кæнын?» Зонын æй: уыцы ныхæстæ 
хæрдмæ не суагътай, фæлæ сæ дæ миднымæр уæддæр нæ 
дзырдтай? Цыдæр уысм дæхæдæг дæхицæн æнæуынон нæ 
фестадтæ? Кæд нæ, уæд адæймаджы ном дзæгъæлы хæссыс. 
Уæд ды адæймаг нæ дæ, фæлæ йе ’ндæрг. Уæд ма дын хорз 
фадат уыд дæхи сраст кæнынæн. Тагъд-тагъд дæ дзаумæттæ 
акæн, дуар дæ фæстæ ныггуыпп кæн æмæ лидзгæ. Дард ис- 
кæдæм. Дæ ивгъуыд цардыл дæ къух сис. Уæд ды уæй код- 
тай дæхи, дæ туг, де стæг, дæ уд. 
Цы дзурын уый? Рæдийын та. Дæумæ уæййаг æмæ ивинаг 
никуы ницы уыд. Ды ахæм удыхъæд гуырдзæй рахастай, туг 
нæ ивы. Æмæ уымæн æз, дæ кæддæры сыхаг, дæ кæддæры 
æмкъласон — хорз æвдисæн. 
Ды суанг скъолайы дæр дæхи куыддæр дардтай, иннæтæй 
хицæн кодтай — асдæр, æмбаргæдæр, æмбæхстдæр, хиуыл- 
хæстдæр... Цыма махæй, де ’мкъласонтæй, дзæвгар хистæр 
уыдтæ. Дæ уд, дæ быцъынæг тыдтай хорз ахуыр кæныныл. 
Æмæ дын æнтыст. Фæлæ куыдæй? Алы урокмæ бацæттæ кæ- 

Æндæрг 
377 
нын дæр — стыр удвæллой. Гыццылæй фæстæмæ дæр дæхицæн 
тыхми кодтай. Ды цæргæ-цæрæнбонты агæпп кæнынмæ хъа- 
выдтæ де ’рдзон уды сæрты æмæ гæпп дæр акодтай. 
Дæсæм кълас... Скъолайы фæстаг бонтæ. Мах — чызгæй, 
лæппуйæ — дунейы тæккæ амондджындæртæ, зæххыл нæ цы- 
дыстæм, фæлæ уæлдæфы тахтыстæм. Нымад бонтæ ма, фæл- 
варæнтæ ратдзыстæм, æмæ нæ размæ байгом уыдзысты мин- 
гай æмæ мингай фæндæгтæ. Фæндæгтæ стыр дунемæ, уæрæх 
дунемæ, ног цардмæ. Фæлæ куыд? Кæдæм? Мин æмæ мин 
фарсты. Нæ зæрдæбын ныхас-иу сахат, дыууæ сахаты адаргъ. 
Ды дæ сыгъзæрин рæстæг мах хуызæн дзæгъæл дзæнгæда- 
тыл нæ сæфтай: кæс æмæ фæцæуыс, æрбайсæфтæ. Иу ныхас 
дæ никæд схауд. Кæдæм бадæтдзынæ дæ гæххæттытæ? Цы 
институт равзæрстай? Дыууæ-æртæ азы размæ дæр дын бæ- 
рæг кæй уыд, ууыл нæ дызæрдыг ничи кодта. Диссаг, цæмæн 
æй æмбæхстай? 
Аттестаттæ куы райстам, уæд нæм цалдæр лæппуйæ цы 
фæнд уыди, уый дын зæгъон? Иуварс дæ акæнæм, дæ цæнг- 
тæ дын сыздухæм, раст сæ къæс-къæс куыд цæуа афтæ, æмæ 
уæд, дæ гæххæттытæ кæдæм бадæттынмæ хъавыс, уый нæ, 
фæлæ ма дæ хæйрæджы ном дæр зæгъдзынæ. 
Не ’мбæлттæй иу æмбаргæдæр разынд: «Кæдæмфæнды дæр 
цæуæд. Ныхъхъуытты йæ уадзут!» 
Цæмæндæр нæ фæнд æнцонæй аивтам. Кæсыс, цы сусæг- 
дзинад дын байгом кодтон. 
Институтмæ фæндаг кæй ссардзынæ, фæззæджы фыццаг 
мæй студентæй кæй агæпп кæндзынæ, уый дызæрдыггаг нæ 
уыд. Фæлæ куыд? Цы хуызы? 
Æз хъæууонхæдзарадон институтмæ бацæуынмæ рагæй 
бæллыдтæн. Æмæ йæ цæмæн хъуамæ сусæг кодтаин? Уæд 
мæм афтæ каст, стæй ныр дæр афтæ хъуыды кæнын, цыма, 
зæххы куыст чи кæны, йæ хъысмæт зæрдæйæ зæххимæ чи 
сиу кодта, уыдон фæрнджындæр адæм сты, удыскондæй — 
сыгъдæгдæр, хъæздыгдæр, парахатдæр, цыма зæхх адæйма- 
гæй Адæймаг кæны. 
Агрономы дæсныйад райсынмæ чи хъавы, фæлварæнтæм 
бацæуыны бар лæвæрд кæмæн æрцыд, уыдоны номхыгъд ба- 
кастæн цалдæр хатты. Дæу тыххæй. Ды уыдтæ, уый мæ нæ 
уырныдта, кæд мыл мæ цæстытæ гадзрахатæй цæуынц, зæгъ- 
гæ. Куыд никуы дæ федтон. Гæххæттытæ кæд радтай? Уæд- 
дæр сæмбæлдыстæм. Æмæ нын æнæ сæмбæлгæ дæр нæ уыд — 
фæлварæнтæ лæвæрдтам иу факультетмæ. Ноджы дæ фыд- 
дæрагæн бахаудыстæм иу къордмæ. Æз скъолайы дæр, фæл- 
варæнтæ фыццаг чи лæвæрдта, æдзухдæр уыдонимæ уыдтæн. 
Ахицæн æй кæн, уæддæр фылдæр нал базондзынæ. Ды та 

378 
Агънаты Гæстæн 
фæлварæнтæ æдзухдæр æппæты фæстæ лæвæрдтай. Æнхъæл- 
дæн, фæлварæны кæронмæ-иу бахус дæ. Фæстагмæ цæмæн 
цыдтæ, уый нæ алкæмæн дæр зындгонд уыд. Ахуыргæнджы- 
тæ райдианы куыд фæдомынц, фæстагмæ афтæ — нал, фыц- 
цаджы хуызæн къæрцхъус нал вæййынц, бафæллайынц. Мæ 
дзыхæй никæд схауд, йæ зæгъын худинаг у, фæлæ... Алы 
фæлварæны фæстæ дæр-иу дæ мад ахуыргæнджытæн бахас- 
та хуын. Ай-гъайдæр, сусæгæй, фæлæ адæмы цæст уынаг у, 
уæ хуыны хабар-иу хъус-хъус апырх. Ногфых карчы æхсыз- 
гон тæф-иу фындзыл уад. Сойджын уæлибæхты адджын ад 
æвзаг æнкъардта. 
Институтмæ цæугæйæ дæр дæ ахуыр нæ фехæлдтай — фæл- 
варæнтæ лæвæрдтай æппæты фæстæ. Сæрмагондæй-иу дæ 
хъахъхъæдтон, кæддæра кæд фæзынис, зæгъгæ, аудиторимæ 
цæугæйæ хæрхæмбæлд фестæм. Куыд? Цы? Афтæ. Ницы. 
Хорз. Дæ ныхас — æцæгæлон адæймаджы ныхас, цыма дæс 
азы иу скъолайы, иу къласы нæ фæахуыр кодтам. 
«Иумæ сбадæм», — загътон æз. 
«Æмæ цы уæлдай у», — æмæ æмраст аудиторийы рахиз 
къуыммæ дæ ных сарæзтай. Сбадтæ къуымы. 
Лæвæрдтам фæстаг фæлварæн, фæстаг къахфæкæлæн. Ды 
йæ хорз кæнæ иттæг хорз кæй ратдзынæ, ууыл дызæрдыг нæ 
кодтон. Уыйразмæ фæлварæнты бæрæггæнæнтæ — дыууæ «4» 
æмæ иу «5». Гъе, ды æвдыстай ахæм хорз зонындзинæдтæ, 
ды уыдтæ цæттæ студент. Уый ды! Мæ къухмæ ручкæ цал 
азы нæ райстон. Уæддæр, диктант фыссæм, зæгъгæ, дæуæй 
хуыздæр ныффыссин, дæуæн дæ рæдыдтытæ пæр-пæр кæ- 
никкой. 
Нæ фæстаг фæлварæн мæ цæстытыл арæх ауайы, уал æмæ 
йæм уал азы фæстæ ногæй бахауын. 
Бадтæ æнцад, стъолмæ ныггуыбыр дæ, цыдæртæ фыстай, 
рæстæгæй рæстæгмæ-иу дæ алыварс тарст каст акодтай. Цал- 
дæр хатты дын мæ къухы змæлд æмæ мæ цæстæнгасæй аца- 
мыдтон: куыд дæ? Дæ хынцинаг гæххæттыл афысс æмæ мæм 
æй истыхуызы æрбаппар кæнæ йæ къух-къух æрбарвит. Æз 
алгебрæмæ, геометримæ, физикæмæ, химимæ дæуæй дæсны- 
дæр уыдтæн, дæуæй сæ бирæ хуыздæр зыдтон. Æнцонæй сæ 
кодтон. Ды та... Дæхи зæрдæ — де ’вдисæн. 
Цыма мæ нæ уыныс, дæхи афтæ дардтай, æцæгдзинадæй 
та — хорз мæ уыдтай. Иурæстæг мын дæ къухæй ацамыдтай: 
ныууадз мæ, дæ куыст кæн. Æндæр исчи фæхæрам уыдаид 
æмæ дæм кæсгæ дæр нал бакодтаид. Фæлæ мæн демæ цыдæр 
тых баста, цымыдисдзинад æви цы, нæ зонын. Зыдтон æй: 
«Хорз» кæнæ «иттæг хорз» бæрæггæнæн райсдзынæ, фæлæ 
куыд? Цы хуызы? 

Æндæрг 
379 
Ахуыргæнджытæй иу, урссæр лæппулæг, цалдæр хатты 
дæ рæзты ацыд, цыма афтæ æнæуи, фæлæ йыл æз фæгуы- 
рысхо дæн: æгæр бирæ-иу афæстиат дæ цуры, цы фыссыс, 
уымæ-иу дын æгæр лæмбынæг æркаст. Иурæстæг, мæхи 
дыууæ цæстæй йæ федтон, де стъолмæ бацыд хæрз хæстæг, 
йæхи йыл ахафта, цыма йын æндæр рæтты ацæуæн нæ уыд, 
æмæ — диссаг! — де стъолы кæрон гæххæтт æрæнцад, уай- 
тагъд тетрады иннæ сыфтимæ сиу. Уый мæхи цæстытæй куы 
нæ федтаин, уæд мæ ницы хуызы бауырныдтаид. Мæ цæсты- 
тæ дзагъырæй баззадысты. Бирæтæ институтмæ цыдæр хуы- 
зы кæй бахауынц, уый зыдтон, фæлæ куыд? Цавæр фæндæг- 
тыл æм бацæуынц. Уæлдайдæр та ныр? Æвæццæгæн, иу адæй- 
маг дæр йæ зонындзинæдтæм гæсгæ не ’рбады институты. 
Хуыцау алкæмæн дæр æвдисæн фæуæд. 
Ахуыргæнæг, цы не ’мбæлы, ахæмæй æппындæр цыма 
ницы сарæзта, афтæ дарддæр ацыд, сабыр, хъавгæ къах- 
дзæфтæй. О ме скæнæг стыр Хуыцау, ды уайминут аивтай, 
дæ тыхст, дæ тарст, де ’нæныфс цæстæнгас фæцыдæр, дæ 
цæсгом ныррухс, хуртæ дзы ракаст. 
Æз æдзæмæй баззадтæн, мæ цæстытæ дæ атонын нæ 
куымдтой. Иуцасдæр, æгас дæн æви мард, уый нал æнкъард- 
тон, мæ зæрдæйы сонт цæлхъ-цæлхъмæ æрчъицыдтон, цыма 
мыл тæвд дон бакалдæуыд — мæ буары цыдæр хъарм ацыд, 
мæ цæсгом сыгъд. Цыдæр амæлттæй, куыд нæ дæ уынон, 
афтæ мæ сæр иуварс азылдтон. Ахуыргæнæг дæм уыцы гæх- 
хæтт кæй балæвæрдта, уый мын афтæ цæмæн фæхъыг, уый 
абон дæр нæ зонын. Бацу дæм, дæ уæхсчытыл дын ныххæц 
æмæ дæ ныууигъ, дæу дæр æмæ ахуыргæнæджы дæр феддæ- 
дуар кæн. Зыдтон, институтмæ дæхи хъаруйæ нæ бацæудзынæ. 
Уæд мын уыцы гæххæтты балæвæрд афтæ тынг цæмæн фæ- 
хъыг? Æфсæрмæй ссыгъдтæн. Фæстæдæр алцыдæр бамбæр- 
стон. Уæд фыццаг хатт уыдтон стыр æнæраст хъуыддаг, мæ 
цæстыты раз æрцыд стыр чъизи, стыр æлгъаг хъуыддаг, æп- 
пынфæстаг — æз æвдисæн уыдтæн стыр фыдракæндæн. 
Уæдæй тæппуддæр никæд разындтæн. Уыйфæстæ мæ- 
химæ цал æмæ цал хатты хæцыдтæн: чи дæн? Цавæр адæй- 
маг дæн? Уæд ме ’мбæрц цæуыннæ сыстадтæн æмæ мæ хъæ- 
лæсыдзаг, цы æбуалгъ хъуыддаг æрцыд, уый тыххæй фæдисы 
дзæнгæрæг цæуыннæ ныццагътон. Мæ мидбынат цæмæн нын- 
дзыг дæн? Нæ дæ бауырндзæн, фæлæ цыдæр уысм арвы 
æртгывдау мæ сæры атахт; ныууадзон мæ фæлварæн, мæ инсти- 
тут. Æмæ мын афтæ кæнгæ уыд, фæлæ мæм уыцы хъару нæ 
разынд. Хъуыды хъуыддаг нæма у. Хæрзаг мыл дæхимидæг 
кæл-кæлæй худыс. Институты куы ахуыр кодтам, уæддæр дын 
ацы хабар цалдæр хатты зæгъынмæ хъавыдтæн, фæлæ та-иу 

380 
Агънаты Гæстæн 
бакъуылымпы дæн, растдæр зæгъгæйæ -: уыцы лæгдзинад мæм 
нæ разынд. Цы цæсгомæй-иу æрлæууыдтæ нæ курсы лæппу- 
тæ æмæ чызджыты цур? Ахæм зонд дæм никуы æрцыд: зон- 
гæ-зонын кæйдæр бынат бацахстон? Иуварс æй ассыдтон, ин- 
ституты уæззау дуæрттæ йыл бахгæдтон. Нæ! Цыма дыл къæм 
дæр никуы абадт, афтæ-иу уыцы сæрыстырæй æрбацæйцыд- 
тæ. Цыма дын институты дуæрттæ дæ зонындзинæдтæ бай- 
гом кодтой. Фæлывд æмæ мæнгард дуне — ды дзы, кæсаджы 
фурды куы ныппарай, кæддæриддæр дæхи афтæ æнкъард- 
тай. Уæвгæ, ныр дæр ма уыцы дунейы стæм, нæхи дзы нæма 
атыдтам. Ивгъуыд рæстæг... Ивгъуыд рæстæгæн цыфæнды 
дæр кæн, æууил æй, дæ арцы фындзыл æй хæрдмæ сис, уæд- 
дæр ивгъуыдæй баззайдзæн. Ивгъуыдыл æнцон дзурæн у, — 
афтæ мæ нал риссы. Уæдæ æз та афтæ зæгъын: уавæр ныр 
дæр бирæ хуыздæр нæу. Цы хъуыды мæм сæвзæрд: хъуамæ, 
нæ бæстæйы педагогон институттæ куыд бирæ и, афтæ бирæ 
дзы уыдаид рæсугъд дзурыныл ахуыргæнæн институттæ дæр. 
Рæдийын та — ууыл нæ ахуыр кæнын нæ хъæуы, уый нын 
Хуыцауæй лæвæрд у. Нæ къæхтыл æдæрсгæ нæма фæцæ- 
уæм, афтæ базонæм: рæсугъд дзур, цыма цыдæр стыр хъуы- 
ды зæгъынмæ хъавыс, дæхи афтæ сзондджынхуыз кæн, дæ 
риу хой, æмæ лæг дæ. Æрдзæй дзырдарæхст фæдæ, уæд дуне 
дæу у, уæд дæ фæндаг æмраст хæрдмæ цæуы. Æмæ уый ды 
раджы базыдтай. Цæмæндæр, фыццаг курсы нæхицæн фæс- 
комцæдисон раздзæуæг куы æвзæрстам, уæд æрæнцадысты 
дæуыл. Бирæтæм афтæ фæкаст: уыцы бæрнон куыстмæ дæ- 
уæй хуыздæр ничи сарæхсдзæн. Цыппар æви фондз адæй- 
маджы иуырдæм дæр нæ хъæлæс кодтой æмæ иннæрдæм дæр. 
Дæ ныхмæ хъæлæс кодта æрмæстдæр иу адæймаг — æз. Хуы- 
цау хорз, æмæ мæ нæ бафарстой, нæ мæ сыстын кодтой, æн- 
дæр цы загътаин? Чи зоны, æрымысыдаин, институтмæ фæл- 
варæнтæ куыд лæвæрдтай, уый. Чи зоны, æрымысыдаин, 
мæхи цæстытæй цы æвирхъау ныв федтон, уый. Æз мæ къух 
куы сдардтон, уæд цыдæр уысм фемдзаст стæм, æмæ ды ба- 
худтæ. Æз хорз зыдтон: дæ ныхмæ мæ дыууæ къухы куы 
сдарон, уæддæр дæ равзардзысты, фæлæ мæ цæсгомы ных- 
мæ мæ бон рацæуын нæ уыд. 
Институты дæ фыццаг къахдзæф амондджын разынд, фар- 
ны къах авæрдтай. Цыдтæ йыл уыцы æнцонæй, иу æфцæгæй 
иннæ æфцæгмæ хызтæ. Фæскомцæдисы факультеты бюромæ 
дæуæй хуыздæр кандидат нæ разынд. Дыккаг аз факультеты 
фæскомцæдисы бюройы раздзæуæг куы сдæ, уæд мæм уый 
æппындæр диссаг нæ фæкаст. Институты фæскомцæдисы орга- 
низацийæн студент разамонæг æмбæлы, зæгъгæ — æнæмæнг 
уый ды уыдаис. Цы хъуыддагхуыз-иу уыдтæ. Æдзухдæр æнæв- 

Æндæрг 
381 
дæлон. Цыма, дæ цард æнæ фæскомцæдис иу минут фæци, 
уæд дын ад нал кодтаид, дæ цард цард нал уыдаид. Рагæй 
фæстæмæ дæр æмбаргæ дæ, дæхицæн аргъ кæнын хорз зыд- 
тай. Æгæр сæрыстыр никæд уыдтæ, фæлæ дæхи хуымæтæг 
студентты онг дæр никæд æруагътай, уе ’хсæн æдзухдæр — 
арæн, быдыр, кæм — стырдæр, кæм — къаддæр. Куыд æм- 
баргæ уыдтæ, куыд?! Æдзухдæр архайдтай, цæмæй ахуыр- 
гæнджытæн дæр æмæ студенттæн дæр «сæхи» адæймаг уай. 
Дзырдарæхст ма куы фæуыдаис. Уый тыххæй, æвæццæ- 
гæн, де сфæлдисæджы дæхимидæг иу æмæ дыууæ хатты не 
’лгъыстай. Кæд искæмæ хæлæг кодтай, уæд, æвæццæгæн, 
дзырды дæснытæм, дæсны жонглер цирчы мигæнæнтæй куыд 
фæхъазы, йæ къухы куыд фæтæлфынц, хæрдмæ сæ куыд 
ныззыгъгъуытт кæны æмæ сæ тæхгæ-тæхын куыд ацахсы, 
ныхас йе ’взаджы афтæ кæмæн тæлфы, зæгъынæввонг цæттæ 
кæмæн вæййы, чи йæ фæцъортт кæны, стæй цыдæр æгъуыз 
ныхас нæ, фæлæ топпы фатау йæ нысаныл кæмæн æмбæлы, 
уыдонмæ. 
Ды институты дыууæ дæсныйады райстай — агрономы æмæ 
рæсугъд ныхас кæныны дæсныйад. Дыккаг дæсныйад дын — 
бирæ ахсджиагдæр, абон ацы уаты уый фæрцы бадыс. Уый 
хорз базоныны тыххæй бирæ фылдæр тых схардз кодтай, бирæ 
æгъуыссæг æхсæвтæ арвыстай. Æмæ нæ фæрæдыдтæ. Уæдæ 
ды, зæхх чи змæнта, фаджысы йæ къухтæ чи дара, ахæм адæй- 
маг дæ! Æвæццæгæн, Уæрæсейы императорæн дæр ахæм па- 
рахат кабинет нæ уыд, ахæм фæлмæн къæлæтджыны-иу йæхи 
нæ ауагъта. Æмæ кæмæн-кæмæн, фæлæ дæуæн ноджы пара- 
хатдæр кабинет æмбæлы, фæлмæндæр бадæн. Цал æмæ йæм 
цал азы фæцыдтæ, цæйбæрц асинтыл æм фæхызтæ. 
Институты куы ахуыр кодтон, уæд дæр æмæ ныр дæр арæх 
мæхи фæфæрсын: мæ зæрдæ дæ йæхимæ хæстæг цæуыннæ 
райста? Суанг мын — цы дын æй сусæг кæнон — æнæуынон 
дæ. Цыма адæмы цард дæу хуызæттæ æнад кæнынц, нæ мид- 
бынат дæу хуызæтты тыххæй цоппай кодтам æмæ кæнæм, 
афтæ мæм кæсы. Ды, байхъус дæм, уæд дæхи абоны хъæбул 
хоныс, æцæгдзинадæй та ивгъуыды хъæбул дæ, æмæ хуымæ- 
тæджы хъæбул нæ — йæ уарзон, дæуæй йæ стыр ныфс уыд. 
Сагъæсы аныгъуылын: кæд дын раст аргъ нæ кæнын, кæддæ- 
ры сыхæгтæ, иукъласонтæ, иу институты студенттæ, фæлæ 
нæ фæндæгтæ фæсаджил сты; дæуæн —ардæм, бæрзонд, рай- 
дзаст, уæрæх кабинетмæ, мæнæн — фермæмæ, æхсæвгæсы 
бынатмæ, æмæ дæм кæд, мыййаг, хæлæг кæнын, кæд, мый- 
йаг, уыцы æлгъыст миниуæг мæ уды афтæ бацыд, æмæ рæст- 
дзинад нал æнкъарын. Нæ! Уый мæхиуыл мысын. Уæдæ цы- 

382 
Агънаты Гæстæн 
дæр расыггæнаг дæр нæ дæн. Чермены цæссыгæй ахуыпп 
кæнын, фæлæ йæм мæ быцъынæг никæд тыдтон. Куы зæ- 
гъын: моладзан дæр нæ дæн. Ардæм куы цыдтæн, уæд иу 
гуыбынджын агуывзæйæ Хуыцау æмæ йе сконд зæдтыл мæхи 
бафæдзæхстон. 
Мæ ныхас та фæсаджил. Куыд хъуыды кæныс дæхæдæг 
та, хъуамæ дæм адæймаг бахæлæг кæна? Зæгъæм, мæнæ дæм 
æз хъуамæ истæмæ бахæлæг кæнон? Мурдæр ницæмæ. Хæ- 
лæг мæм хъуамæ ды кæнай. Ныр, не ’хсæн цы хицæндзинад 
и, уый бамбæрстай? Æз сæрибар адæймаг дæн! 
...Æмдзæрæны уæ уатмæ арæх бауайаг нæ уыдтæн. Уæд 
мæ мæ къæхтæ цæмæ бахастой — нæ зонын. Дуарыл бахæ- 
цыдтæн — гом разынд, базыхъхъыр. Фæлæ къæсæргæрон 
æдзæмæй баззадтæн. Ды лæууыдтæ айдæны цур æмæ цыдæр 
дзырдтай, дæ хъæлæс зæлыд, куы-иу ныллæгдæр фæци, фæл- 
мæн, сабыр, адæймагыл узæлыд, куы-иу хъæрдæрæй — кодта 
æнæхатыр, тызмæг. Дæ галиу къухы — цыдæр гæххæтт, хат- 
гай-иу æм æркастæ. Дæ ныхасы афтæ аныгъуылдтæ æмæ, 
дуар куыд базыхъхъыр, уый нæ бафиппайдтай. Æз нал раз- 
мæ æккуырстæн, нал — фæстæмæ. Цы базонын ма мын хъуы- 
ди: ды дæхи цæттæ кодтай фæскомцæдисон æмбырдмæ, дзырд- 
тай дæ доклад. Ме уæнгты цыдæр уазал риз ацыд. Ды ай- 
дæнмæ дæхимæ кастæ, иу ныхасы фæстæ иниæ зæлыд, иу 
хъуыды иннæйы йæ фæстæ ласта, цыма дæ цуры адæм бады, 
афтæ-иу дæ къухтæй ацамыдтай, семæ дзырдтай. Цыма мæ 
исчи ныууыгъта. «Цы ми кæнын», — æмæ фæстæмæ фæзылд- 
тæн. Институтмæ фæлварæн куы лæвæрдтам, ахуыргæнæг 
дын дæ цуры аивæй гæххæтты сыфыл хынцинаг цæттæ кон- 
дæй куы æрæвæрдта, æмæ дæм мæ зæрдæ бакæсын куыд нал 
загъта, уæд дæр раст ахæм уавæры уыдтæн, æвæццæгæн, дуар 
æгæр ныггуыпп кодтон, куыд фесхъиудтай, куыд фæзылдтæ, 
уый ма ауыдтон. Ды дæр мæ ауыдтай, цыдæр уысм мæ дæ 
цæстытæ аныхстысты. Æмбырды мыл цалдæр хатты мæст- 
джынæй æрæнцадысты. Æз-иу дæм бахудтæн. Барæй, Фы- 
дæнæн. Ды-иу фестъæлфыдтæ. 
Æз дæр тæппуд дæн, тынг тæппуд. Æндæр дын æмбырды 
агъоммæ кæнæ уыйфæстæ цæуыннæ загътон: цы ми кæныс, 
артист дæ? Цæуыннæ дын загътон: дæ фæскомцæдисон, де 
’хсæнадон куыст иууылдæр сæрæй къæхтæм мæнг у, цæст- 
мæми. Цæуыннæ сыстадтæн искæд æмæ æргом мæ хъуыды 
цæуыннæ загътон? Тæрсгæ нæ кодтон, мæ афицеры пъагæт- 
тæ мын ничи срæдывтаид. Мæ ныхас кæмæдæрты хорз фæ- 
кастаид, уæлдайдæр, ахуыргæнджытæм. Студенттæй дæр мыл 
чидæртæ нæ баууæндыдаиккой. Иннæмæй та, æмæ сæйраг- 

Æндæрг 
383 
дæр уый уыд: мæхæдæг мæхицæй æфсæрмы кодтон. Цыма, 
айдæны цур куы лæууыдтæ, дæхимæ куы кастæ, дæ доклад 
дæхицæн аразгæ хъæлæсæй куы дзырдтай, уæд цыдæр стыр 
сусæгдзинад, æрмæстдæр адæймаг йæхæдæг кæй фæзоны, 
уымæн æвдисæн уыдтæн æмæ, уый куы рахъæр уыдаид, уæд 
дын цыма де стыр сусæгдзинад ауæй кодтаин, афтæ мæм каст. 
Диссаг, алцыдæр дын хъуыдыгонд куы вæййы, уæд дын дуар 
гомæй куыд аззад, дæгъæлæй йæ куыд нæ сæхгæдтай? 
Мæ сыхæгтæ, мæ хорз зонгæтæ мæ арæх уайдзæфты бын 
фæкæнынц: скъолайы хуыздæр чи ахуыр кодта, уыдонæй иу — 
ды, дæ аттестаты æрмæстдæр «цыппартæ» æмæ «фондзтæ», 
институтмæ бахау æмæ афтæ ныссуйтæ у, ахæм зонд, ахæм 
зонындзинæдтæ, æмæ фермæйы æхсæвгæсæй кус. Худинаг! 
Æмæ æнæмæнг дæ кой ракæнынц. Акæса, уымæй цахæм лæг 
рауад. Раст зæгъын хъæуы, ныр фыццаджы хуызæн арæх 
нал, рох кæнын дæ райдыдтой. Тагъд нæ хъæуккæгтæй бын- 
тондæр ферох уыдзынæ. Нæ! Кæмæндæрты сæ зæрдæты арф 
æвæрд дæ. 
Мин æмæ мин хатты мæхи бафарстон: цы мæ хъуамæ ра- 
уадаид? Хицау... Бæрнон кусæг. Æмæ уый хорз, фæлæ... 
Фæлæ кæд ацы дунейы æппæты ахсджиагдæр Адæймаг уæвын 
у. Цымæ зæххыл чи цæуы, дыууæ къахы æмæ дыууæ къухы 
кæмæн ис, адæймаджы хуыз кæмæн ис, уыдон се ’ппæт Адæй- 
мæгтæ сты? Чи зоны, фермæйы æхсæвгæс йæ удыхъæд æмæ 
йæ адæймагдзинадæй, йæ зондæй, йæ уды хъæздыгдзинадæй 
министрæй бæрзонддæр у. Уымæн уæвæн ис? Ис! 
Арæх сагъæсы ацæуын: цы у мæ цард? Цæмæн фæзынд- 
тæн ацы дунемæ? О, Адæймаг дæн, фæлæ уый фаг у? Адæй- 
маг хъуамæ алы адæймаг дæр уа. Цæмæн хъæуын? Ма рай- 
гуыр, уæд дзы уымæй хуыздæр бæргæ нæ уыдаид. Æмæ иугæр 
афтæ у, уæд æппæты хуыздæр у мæлæт: ницы уыныс, ницы 
зоныс. Æмæ арæх скувын: Хуыцау, мæлæт мын ратт, ахæм 
мæлæт — бафынæй у æмæ мауал райхъал у. Уый мæлæт нæу, 
фæлæ куывд. 
Цы у адæймаг? Цæй охыл цæры ацы зæххыл? Цæмæй йæ 
гуыбын дзаг уа, уый тыххæй? Цæмæй-иу галуантæй рахиза, 
уый тыххæй? Цæмæй рæсугъд сылгоймагимæ йæ мондæгтæ 
уадза, уый тыххæй? Уæддæр, цы у цард? Мæнæн æй мæ сæр 
нæ ахсы. Æмæ уыдон кæй не ’ндавынц, уыдон кæй нæ хъæ- 
уынц, уый та цы кæна? Цæй охыл цæра ацы зæххыл? 
Уæддæр, адæймаг цы у? Цыдæр æнæфсис цæрæгой æви 
æндæр цыдæр? Æвæццæгæн... Æвæццæгæн, цыдæр æнæф- 
сис цæрæгой у, æмæ æппæт бæллæхтæ дæр кæд уымæн цæ- 
уынц. Æнæфсис — хицаудзинадыл, æнæфсис — кадыл, æнæф- 
сис — сæрыстырдзинадыл, æнæфсис — æхцайыл, мулкыл... 

384 
Агънаты Гæстæн 
Цымæ мæ бон хуыздæр цæрын нæ уыд? Исбоны, мулчы, 
хъæздыгдзинады хуызы. Уæлдайдæр та ныр. Дæ бар, дæ ав- 
налæнтæ — куыд дæ фæнды, афтæ. Кус, дав, сай, сæудæ- 
джер кæн, цæстфæлдахæн митæй дæхимæ ссив, — куыдз дæр 
дыл не срæйдзæн. Цы йæ сусæг кæнон. Афтæ мæм кæсы, 
цыма цæстфæлдахджыты рæстæг у. Сæ дуг æрцыд æмæ, акæ- 
са, сæ гамхудтæ систой, æнæфсармæй лæбурынц, æнæфсар- 
мæй сæхимæ æмпъухынц. Æмæ дæ фæрсын: сыгъдæгзæрдæ, 
раст адæймаг цы фæуа, йæ удыхъæды давын, лæбурын æмæ 
химæ ссивын кæмæн нæй, уый куыд цæра? Хъуыддаджы адæм 
кæй хонынц, уыдон-иу хъуамæ йæ цуры сæрыстыр æмæ сæр- 
бæрзондæй рацæйцæуой, уый та-иу гуыбыр, гæлир æмæ ды- 
дæгътæй фæцæйцæуа. Æмæ цæмæн? 
Горæтмæ схауон æмæ базармæ ма бацæуон, уымæн уæвæн 
нæй. Æмæ цæмæн, дæумæ гæсгæ? Мæ цæхæрадоны алцы- 
дæр зайы. Базармæ бацæуын мын — театрмæ цæуæгау, æз 
фæуынын диссаджы спектакль. Æз фæуынын, иу иннæйы 
куыд стигъы. Диссаджы рæстæг, стигъæг æмæ, кæй фести- 
гъынц, уыдон кæрæдзимæ сæ мидбылты фæхудынц, цыма сæ 
иуæн дæр æмæ иннæмæн дæр афтæ æмбæлы. Æмæ, æвæццæ- 
гæн, афтæ æмбæлы. Æз фæуынын æвирхъау хъуыддаг. Æхца 
бахауæд адæмы иухаймæ, сæ хæрз гыццыл хаймæ, æмæ сæ 
куыд фæнды, афтæ кæнынц, базар дæр æмæ алцыдæр уыдо- 
ны къухы ис. Æргътæ — сæ къухы, мæн æмæ мæ хуызæтты 
хъысмæт аразгæ у уыдонæй. Уыдоны цур, уыдоны цæстæй 
кæсгæйæ, æз адæймæг нæ, фæлæ мурдæр ницы дæн. Кæдæм 
цæуæм, цы нæм æнхъæлмæ кæсы? Ныссуйтæ дæн мæ хъуы- 
дыты. Æвæццæгæн, зæгъыс: мæ кæддæры сыхаг царды цы- 
дæн ницы æмбары, кæмдæр фæсте баззад. Чи зоны, ахæм 
хъуыды дæр дæм и: мæ кæддæры æмкъласонæн йæ зонд йæ 
гаччы нал и æмæ ардæм уымæн æрбахауд. Уымæй, æвæдза, 
дæхи сайыс. Цы дæ фæнды, уый хъуыды кæн. Мæн фæнды, 
цæмæй нæ зæххыл æрцæра æцæг рæстдзинад, алы адæйма- 
гæн дæр йæ цард йæ зонд æмæ фæллоймæ гæсгæ куыд уа, 
афтæ. Уадз, арвы хъæбысмæ стæхæд йæ базыртæм гæсгæ. 
Ныр афтæ нæу. Æхсæнад цы у, куыд ивы, уымæн æз дæр 
чысыл цыдæртæ хатын, газетты æмæ йæ чингуыты уæддæр 
кæсын. 
Хъуамæ дæумæ хорз библиотекæ уа. Кæд адæммæ истæ- 
мæ хæлæг кæнын, уæд, хорз чингуытæ кæмæ ис, уыдонмæ. 
Районмæ кæнæ горæтмæ сæфтон æмæ дыууæ-æртæ чиныджы 
ма балхæнон, уый никуы уыди. Кæд мæм исты хорз æмæ 
хъæздыгдзинадæй ис, уæд — мæ библиотекæ. Мин æмæ дыу- 
уиссæдз чиныджы. Кæцы дæ хъæуы, уый райс, диваны иу 
кæрон баз æрæвæр, дæхи ауадз æмæ æндæр дунейы аны- 

Æндæрг 
385 
гъуылдтæ, дæ куыст, дæ цард, дæ уавæртæ, дæ алыварс цы 
адæм ис, уыдонæй фæхицæн дæ. Райс æндæр чиныг æмæ, дæ 
размæ куырмæлхынцъау цы фарстатæ сгуппар, уыдон хъав- 
гæ хал. Нæ! Уæддæр сæ кæронмæ нæ райхалдзынæ: иу куырм 
æлхынцъы фæстæ — иннæ, æмæ афтæ алы бон дæр. Æвæц- 
цæгæн, цард цыфæнды чиныгæй дæр вазыгджындæр у. Цар- 
ды æцæгдзинад æмæ чиныг кæрæдзимæ дард кæй сты, уый 
хорз зонын. Уæддæр сæ фæрцы æндæр дунемæ цы рæстæг 
бахауын, уый мын бæрæгбон вæййы. 
Иурæстæг мæм æрцыд æнахуыр хъуыды: цæй æмæ æхца 
бамбырд кæнон æмæ исты хуызы хæдтулгæ балхæнон. Дæ 
рон æрбалвас, дæ хъуыры мацыуал ауадз, капекк капеккыл 
æфтау, зиан мауал зон, цин—уæд машинæ нæ балхæдтаин?! 
Абад æмæ асыххуытт кæн. Сахатырдæгмæ горæты февзæр- 
дзынæ. Иуизæр арвы ’рттывдау мæ сæры атахт: æмæ маши- 
нæйæ цы кæнын? Цæмæн мæ хъæуы? Фæндагыл мæлæты 
арæх цæуаг дæн. Уæлдай æхцатæ дæм и, уæд балхæн. Æз 
та... хъуамæ цалдæр азы мæхи сауыгътаин. Ныр дæр сой æмæ 
мыды не ’вдылын, фæлæ уæд хъуамæ цардаин афтид цай 
æмæ дзулæй. Хъуамæ мæ царды стырдæр нысан суыдаид æхца. 
Фæлæ куыд? Цы хуызы? Стыр æхцатæ уæларвæй нæ ха- 
уынц, дæ сыгъдæг фæллойæ дæ дзыппытæ тыппырæй кæй 
нæ хæсдзынæ, уый авдæны сывæллæттæ дæр зонынц. Хъуа- 
мæ æз мæхицæй сарæзтаин цæстфæлдахæг, сæудæджергæ- 
нæг, давæг. Æмæ уый мæ бон у? Нæу! Уыцы æвæджиауы 
хорз миниуджытæй хайджын фæдæн? Æмæ, зæгъын, уæд 
æнцад дæ бынаты бад, ма тæпп-тæпп кæн. Æмæ мæ зæрдæ 
æрсабыр. 
Нæ рæстæджы цыдæриддæр чъизи, æлгъаг æмæ æбуалгъ 
хъуыддаг цæуы — иууылдæр æхцайы тыххæй. Нæ Хуыцау 
дæр, нæ удылхæцæг дæр, нæ алцыдæр уый ссис, æнæ уый 
адæймаг адæймаг нал у. Æвиппайды æхца нал и, — цы æгæ- 
рон тых æм и, уый фесæфт, уæд, ныр бæрзæндты кæсгæйæ 
чи цæуы, уыдонæй бирæтæ бæрзондæй ныллæгмæ æрха- 
уиккой, уаллæттау цъыфы быриккой. 
Æрæджы мæхицæн æнахуыр хъуыды байгом кодтон. Би- 
рæтæ хицаудзинадмæ, æхцамæ, исбонмæ цæмæ тырнынц, уый 
базыдтон: Хуыцау сын, цæмæй адæмы æмрæнхъ цæуой, уый- 
бæрц удварн нæ ратты æмæ йæ æндæр хуызы æххæст кæнын 
хъæуы, хицаудзинады, æхцайы, исбоны, æндæр ахæмы хуы- 
зы. Цыдæр амалæй хъуамæ адæмы æмрæнхъ цæуай. Уæдæ 
куыд? Æмæ цæуынц. 
Æхца нал и, уæд цымæ адæм цы фæуаиккой? Кæрæдзийы 
хъуын-хъис нæ каликкой? Æддæг-мидæг нæ ауаиккой? Дуне 
нæ сæмтъеры уаид? Æви адæймаджы уды æрцæрид æцæг 
25 Агънаты Гæстæн 

386 
Агънаты Гæстæн 
рæстдзинад, чъизи, æлгъаг, мæнгарддзинад фесæфид. Нæ зо- 
нын, нæ зонын, фæлæ цыма иууылдæр æхцайы цагъартæ си- 
стæм, афтæ мæм кæсы. Мæхицæй дæр зæгъын. 
Мызд райстон æмæ нæхимæ æрбацыдтæн. Æхца стъолмæ 
баппæрстон. Мæхи диваныл æруагътон æмæ цæмæндæр æх- 
цатæм фæкомкоммæ дæн. Фондз сырх туманы. Мæ цæсты- 
тæ сæ атонын нал куымдтой. Цæмæн? Нæ зонын. Цыдæр 
рæстæг базмæлыдысты, куы-иу цæхгæр хæрдмæ алæууыдыс- 
ты, куы-иу сæ фæрстыл ахуыссыдысты, куы-иу уæлдæфы, 
стъолы сæрмæ кафæгау хæрдмæ хаудысты, куы-иу, цыма 
симгæ кодтой, афтæ кæрæдзиуыл æрхæцыдысты. Уыдон 
уыдысты цардæгас. Куы-иу хъахбай устыты хуызæн кæл- 
кæлæй худтысты. Фæстагмæ сæм уый дæр фаг нал фæкаст 
æмæ цыдæр æнæджелбетт хъыллист зарæгмæ рахызтысты. 
Æнæфсарм бæгънæг сылгоймæгты хуызæн мæм фæкастыс- 
ты. Æмæ фестъæлфыдтæн, цыдæр тых мæ диванæй фехста. 
Æхцатæм фæлæбурдтон, мæ къухты æхсæн сæ алхъывтон, 
цыма алидзынмæ хъавыдысты йе мын сæ исчи байсынмæ 
хъавыд. Мæ армытъæпæн сæ сыгъд æмæ сæ пъолыл ныц- 
цавтон. Æвæццæгæн, мæ гаччы нæ уыдтæн. Æндæр ма ис- 
куы уый уыд, æмæ æхцатимæ, дæ цыфыддæр знагимæ фем- 
бæлæгау, хыл кæн? 
«Ау, æз сымах тыххæй цæрын?! — æмæ сæ алыварс æр- 
зылдтæн цалдæр хатты, мæ къахфындзæй-иу сæ бакъуырд- 
тон, æрлæууыдтæн-иу сыл. — Ау, æхсæв-бонмæ æз фос сы- 
мах тыххæй хъахъхъæнын? Æгъуыссæг сымах тыххæй фæ- 
вæййын? Æмæ цы стут? Зæгъут-ма мын, цы стут? Мурдæр 
ницы! Мурдæр! — Æмæ сæм фæлæбурдтон. Бæрзонд сæ сис- 
тон æмæ сæ ныттылдтон, цыма адæймагимæ дзырдтон: — «Æз 
Адæймаг дæн, Лæг, фæлæ сымах та цы стут? Ницы!» — Мæ 
армытъæпæны цыма цæхæры къæртт уыд, æддæмæ, кæртмæ 
разгъордтон, фæлæбурдтон сæм: аскъуыдтæ, абырæттæ сæ 
кæнон, фæлæ къуыбар тыхт — æмæ мын скъуынын нæ ба- 
куымдтой. Мæ дзыппæй спичкæйы къопп фелвæстон. Уæды 
хуызæн рæсугъд арт никæдма федтон. Хурхуыз æвзæгтæ сæхи 
хæрдмæ ивæзтой. Дзыхъхъынног фондз туманы уайтагъд 
æртхутæг фестадысты. Æмæ цæмæндæр æхсызгонæй сулæ- 
фыдтæн, цыма мæ уæхчытæй уæззау уаргъ ахауд, цыма мын 
уый размæ уæлдæф фаг нæ кодта, æмæ мæм ныр сатæг сыгъ- 
дæг уæлдæф гуылфæй æрбакалд. Цыдæр уысм мæм афтæ 
дæр фæкаст: мæ цæстыты цур судзы дунейы чъизи, дунейы 
æлгъаг æмæ цъаммардзинад. Мæ цуры æртхутæг фестадыс- 
ты. Æмæ ныххудтæн. Хъæрæй. Зæрдиагæй. Ирон фæндыры 
цагъд райхъуыст, — цæргæ-цæрæнбонты мæ къах кафыны 
номыл никуы фезмæлыд, фæлæ уæд æркафыдаин, нычъ- 

Æндсерг 
387 
чъыллиппытæ кодтаин. Æз уыцы иу рæстæг уыдтæн адæймаг 
æмæ маргъ. 
Бацыдтæн, диваныл мæхи æруагътон æмæ афынæй дæн. 
Изæрмæ мæ къахы æнгуылдз дæр нæ атылдтон. Фæстаг рæ- 
стæг афтæ адджынæй, афтæ æхсызгонæй никуыуал бафы- 
нæй дæн. 
Кæд мæ риуы цыдæр æбæрæг маст сцæнд æмæ уый срæ- 
дывта? Уыцы фондз туманы уыцы масты азарæй басыгъдыс- 
ты? Нæ зонын. Нозтджын нæ уыдтæн, арахъхъ мæм иу æр- 
тах дæр нæ хæццæ кодта. Уæдæ мæстджынæй дæр не ’рба- 
цыдтæн. Фæсмон нæ кæнын. Хæрзаг зæгъыс: æмæ цæуыл 
фæсмон кæнай, дæ сæртæг митыл кæнæ дæ фондз туманыл? 
Дæуæн уыдон цы сты, фæлæ мæнæн — мæйырдæджы куыст, 
æгъуыссæг æхсæвтæ. 
Уыцы арт цы уыд, уый фæстæдæр бамбæрстон: уый уыд 
уд сыгъдæггæнæн арт. Уæдæй фæстæмæ мæхи хуыздæр æн- 
къарын: бæрзонддæр, ныфсджындæр, растдæр, цыма цыдæр 
хъæбатырдзинад сарæзтон, афтæ. Мæнæ нæ фембæлды фæс- 
тæ дæр мæхи афтæ æнкъардзынæн: мæ уæхсчытыл цы уæз- 
зау уæз æнцад, уый куыд хауы, уый хорз фиппайын. Цæсты- 
ты цур лæбыры. 
Тæхуды, дæ зæрдæйы дуæрттæ дын байтындз. Æмæ уыдон 
чи байтындздзæн, фæлæ йæм иучысыл уæд та бакæс, уæд та — 
судзины фындзыйас зыхъхъырæй иу гудзи. Цы хъуыдытæ гуы- 
ры ныртæккæ дæ сæры? Æви æз уый аккаг нæ дæн, дæ хъуы- 
ды иу уысм кæуыл фæсабыр уа. Чи дæн æз? Йæ цард кæмæн 
ныссаджилтæ æмæ ныссуйтæ, ахæм цыдæр. Хъæды халон. 
Мæ дыууæ æфсымæрæй алкæмæн дæр — бинонтæ, сæ иу сго- 
рæтаг, хъæумæ йæ йæ къах нал хæссы, иннæ — колхозы гара- 
жы хицау. Иу хо мын, уый дæр йæ цард сарæзта. Мæ бинон- 
тæй мæм чидæриддæр æрбацæуы, мæ хæстæг къабæзтæй мыл 
чидæриддæр амбæлы, уымæн йæ фыццаг ныхас вæййы: иунæг 
кæдмæ уыдзынæ. Уый цавæр цард у, уайдзæфты бын мæ 
фæкæнынц. Иунæджы цард тæхудиаг кæй нæ у, уый суанг 
æз дæр, кæддæр-иу дæ алгебрæйы хынцинæгтæ тагъд-тагъд 
кæй тетрадæй сфыстай, ныр та фермæйы æхсæвгæсæй чи кусы, 
уый дæр зоны. 
Мæ мады хотæ — цыппар зæххон зæды, иу ма дзы цæры. 
Мады хойæ, дам, мады ад цæуы. Æмæ уый афтæ у. Мæ цуры 
куы ’рлæууы, уæд мæм афтæ фæкæсы, цыма мæ мад райгас. 
Æз фехъусын мæ мады фæлмæн, зæрдæбын ныхас. Мæ уæхс- 
кыл æрæнцайы мæ мады армытъæпæн, йе ’хсызгон хъарм уæнг- 
ты ахъары æмæ мæ уæд скæуынмæ бирæ нал фæхъæуы, мæ 
зæрдæ мæм сдзуры: цæхгæр фæзил æмæ-иу сывæллонæй мæ 
мады риуыл мæ цæсгом куыд авæрдтон, афтæ авæр, иу уысм 

388 
Агънаты Гæстсен 
уæд та. Афтæ фæхъукды кæны, хъуамæ цоты цот кæмæн уаид, 
уыцы халассæр,/уыцы æлгъыст лæг. 
Мæ мады хо хæдзары æрзилы, къуымтыл йе ’нкъард цæс- 
тæнгас ахæСсы æмæ ризгæ хъæлæсæй фæзæгъы: «Афтæ кæд- 
мæ цæрдзынæ? Ахæм цард...» — йæ ныхас кæронмæ нал фæ- 
зæгъы, уымæн æмæ йæ бамбарын. Цы дзуапп ын ратдзынæн, 
уый хорз фæзоны. Кæдмæ цæрдзынæн афтæ, æнæ бинойнаг, 
уый æрмæстдæр стыр Хуыцау зоны. Чи зоны — аз, чи зоны — 
амæлæтмæ. Хъуыддаг бакæнын пълан сæххæст кæныны хуы- 
зæн у? Уый цыдæр хæс райсæгау у? Хæдзар сараздзынæ, 
машинæ балхæндзынæ, тагъд вертолеттæ æлхæнын дæр рай- 
дайдзысты, фæлæ бинойнаг... Уый арæзтад кæнæ дзаума нæу. 
Мæ мады хо йæ къух ауигъы. 
«Цы ныхæстæ сты уыдон? Зæххыл иу дæу аккаг нал и?..» 
«Бирæ дæр, фæлæ зæрдæцъæх дæн æмæ искæимæ мæ цард 
баиу кæнын нæ, фæлæ мæ бакæсын дæр никæмæуал фæнды». 
«Адæм се ’ппæт иу джиппы уагъд не сты». 
Цыма уый æз нæ зонын. Нæ фæлæ ацы зæххыл удыхъæд, 
зонд æмæ кондæй дыууæ æмхуызон адæймаджы ссарæн кæй 
нæй, суанг ма уый дæр зонын. 
Фарон мæ мады хо йæ цин йæ разæй æрбахаста: йæ цæс- 
тытæй худт, йæ цæсгомы рухсæй мæ къæс ныррухс. Ныхас 
цæуыл цæудзæн, кæйдæр мын банымудзынмæ кæй хъавы, 
уый йæ фыццаг сулæфтæй базыдтон. Зæххыл чи нæма рай- 
гуырд, ахæм сылгоймаг, хæдзонд, æмбаргæ, бонзонгæ адæй- 
маг. Йæхицæн дыууæуатон фатер, алцæмæй дæр — рæвдз, 
цæттæ хæдзар. Йæ фатер — горæты тæккæ астæу. 
Æз мæ мады хомæ хъуыстон. Кæд ыл искуы мæ зæрдæ 
фæхудт, уæд уыцы бон. Мæ райгуырдæй фæстæмæ мæ зоны, 
æнхъæлдтон, æмбары мæ, мæ алы миниуæг дæр ын — бæрæг, 
зындгонд. Уæвгæ, зæронд ус æмæ... 
Цымæ иу.адæймаг иннæмæн искæйы куы фæнымудзы, уæд 
куыд фæхъуыды кæны? Чи мæ æнхъæлдта мæ мады хо? Мæ- 
хиуыл хæцыдтæн: кæд мын искæй зæрдæ хорз зæгъы, уæд 
мæ мады хойы зæрдæ, æмæ йæ цæмæн æфхæрон. Сабыр хъæ- 
лæсæй загътон: 
«Æмæ уыцы сылгоймаг сразы уыдзæн?» 
«Сразы уыдзæн», — дзуапп радта цингæнгæ, цыма саха- 
тырдæджы размæ йемæ ныхас кодта æмæ дзы фидар дзырд 
райста. 
«Цæмæй йæ зоныс?» 
«Знон йемæ сæмбæлдтæн, нæ чындзы зонгæ у». 
Мæ мады хо ма — гъа, фæлæ уыцы сылгоймаг... Чи у? 
Цавæр адæймаг у? Лæджы дæ цæсты кæронæй дæр ма фен, 
афтæмæй йемæ дæ цард сиу кæныныл сразы у, уый гæнæн 

Æндæрг 
389 
куыд ис. Иурæстæг мæ сæры февзæрд: æвæццæгæн, цы фæуа, 
цы кæна, уый нал зоны, æвæццæгæн, иунæджы цардæй афтæ 
стыхст, æмæ алцæуыл дæр разы у... Уый, адæймаджы баст- 
цæстæй тархъæды астæу æрæппар, уыйхуызæн у. Æмæ йын 
фæтæригъæд кодтон. 
Фæлæ фæстæдæр уыцы хъуыдытæ куы алæбырдысты, куы 
æрæвронг дæн, уæд мæ сæр нынкъуыстон, мæ сæрыхъуын 
арц сбадт. Мæ хъуыды бынтон аивта. Чи у, цавæр адæймаг у 
уыцы сылгоймаг? Кæм и йæ сæрыстырдзинад?.. Иу фарсты 
фæстæ иннæ гуырыд, иу фарст иннæйы зæвæттыл лæууыд. 
Дзаума куы фелхæнынц, уæддæр ма йæм цалдæр хатты æр- 
кæсынц, басгарынц æй, фенынц æй: куыд уыдзæн, цы уы- 
дзæн? Ды та дæхицæн цардæмбал æвзарыс, дæ уд кæй уди- 
мæ сиу уыдзæн, ахæм адæймаг. Чи зоны, цæрæнбонтæм. Æмæ 
ма чысыл раздæр тæригъæд кæмæн кодтон, уыцы æнæзонгæ 
сылгоймаг мæ цуры фæци, уæд ын алывыдтæ ныккалдтаин. 
Æнæуынон мын фестад. Куыд и уый гæнæн? Адæймаг у æви 
нæу? Адæймаджы кадджын ном афтæ ныллæгмæ цæмæн 
æруагъта? Мæ маст ыл судзгæ æхсидæвтæй хаудаид. 
«Æз фос нæ дæн», — загътон æз æмæ мæ мады хойы цу- 
рæй сыстадтæн. Зæронд усы цæстытæ доиы разылдысты. Сыс- 
тад уый дæр, йæ сæр мæ риуыл бауагъта. 
«Кæй не сразы уыдзынæ, уый зыдтон, фæлæ уæддæр...» — 
æмæ йæ кæуын райхъуыст. Æз хъуыстон мæ мады зæрдæбын 
хъæлæс æмæ мæ мидбуар рызтæн. Æнхъæлдтон, мæ мады хо 
мæ не ’мбары. Хорз мæ æмбæрста. Æнкъард, сæргуыбырæй 
сæхимæ ацыд. 
Уыцы сылгоймагыл ма абон дæр дис кæнын. Хатгай мæ 
йæ фенын тынг фæфæнды. Чи у? Цавæр адæймаг у? Адæй- 
маг адæймаджы цардæмбалæн кæд бацагуры? Æрмæстдæр 
уæд, æмæ куы банкъары: æнæ уый йæ цард къахыр у, афтид, 
æнæ уый йæ цард цард нæу. Хъуамæ афтæ уа. Дыууæ адæй- 
маджы уыцы æнкъарæнтæ нæ сиу кодтой, уæд сæ фидæн 
цыбыр у. Æмæ æз уый хорз зонын. Æз, амонд цы у, уый дæр 
зонын æмæ гадзрахатдзинад дæр. Мæ зæрдæ алцыдæр бав- 
зæрста. 
...Фæкомкоммæйæмдæнæнæнхъæлæджы. Сæрдыгон, рай- 
дзаст изæр проспекты цæйбæрц адæм вæййы, уæлдайдæр, 
трамвайы æрлæууæнты. Цæст сыл нæ феххæссы. Æмæ уый- 
бæрц дзыллæты æхсæн бæрæг дардта, мæ цæстытæ йыл æрæн- 
цадысты, ратонын дзы нал куымдтой. Иуварс-иу азылдтæн, 
мæ хъуыдытæ æндæрырдæм здæхтон, фæлæ куыннæ! Кæм 
æй федтон? Чи у? Хорз æй зонын, фæлæ... Бæрæг кæйдæр 
хуызæн у, фæлæ кæй. Мысын мын кæны, мæ зæрдæмæ тынг 

390 
Агънаты Гæстсен 
хæстæг чи у, ахæмы. Уыцы кæйдæры мæхимидæг агуырд- 
тон. Мæ мидхъуыдыты кæм нал æрзылдтæн, скъолайы, ин- 
ституты, куысты... Нæ йæ ардтон. Уæдæ уæд чи у? Цæмæй 
йæ зонын? Кæм сæмбæлдыстæм? Кæм?.. Кæм?.. 
«Уый у! Уый у!» — Фырцинæй цы фæуыдаин, уый нал 
зыдтон. Фырцинæй мæ хъæлæс нал баурæдтон, срæдывта. 
Хæстæг мæм чи лæууыд, уыдонæй мæм цалдæр æрбакаст. 
Бафæрс сæ,уæд æнæмæнг загътаиккой: 
«Ацы лæппу фæсонт». 
«Уый у!» — загътон та мæхицæн. Хъуамæ йæм хæстæгдæр 
бацыдаин, хъуамæ мæ цæстытæ рентгены тынтæ фестадаик- 
кой, æмæ йæм кастаин. Уый бæсты-иу куыддæр атартæ сты. 
Мæ мидбынат бандзыг дæн, мæ къах айсыны хъару мæм нал 
уыд, цæй ныфс — йæ кой-йæ хъæр дæр мæм нал аззад, цы- 
дæр æнахуыр æфсæрмæй сыгъдтæн. Уымæн æмæ æз уыдтон 
зæххон адæймаджы нæ, фæлæ, уæларвæй чи æртахт, ахæмы. 
Зæххыл, мæнæ уынгты чи цæуы, дуканийæ чи рахизы, трам- 
вайы чи сбады, уыдоны æхсæн искуы ахæм адæймаг фендзы- 
нæн, уый æнхъæл никæд уыдтæн. Фæлæ йæ уæд ^федтон. 
Рæстæмбисæй зына-нæзына — бæрзонддæр. Саухил. Иæ цæс- 
гом, йæ рустæ — æнахуыр лæгъз. Мæ уырзтæ сыл зырзыр- 
гæнгæ цал æмæ цал хатты ахастон. Æмæ-иу мæ уырзтæ сыгъ- 
дысты. Йæ былтæ... хæмпус, цæхæрхуыз. Уый æнхъæл 
кæд уыдтæн, æмæ мыл искæд андзæвдзысты. Æндзæвгæ нæ, 
фæлæ, сылгоймаджы баты цы æгæрон тых и, фыццаг хатт 
уый уыдонæй базыдтон. Нæ фыццаг фембæлд. Æз æм кас- 
тæн, трамвайы æрлæууæны йæм куыд кастæн, афтæ. Мæ 
цæстытæ дзы ратонын нæ куымдтой, гурæй-гурмæ йæ фæстæ 
зылдысты. Уый мæм цалдæр хатты ракаст, фæстагмæ бахудт. 
Уымæй дæр æмæ мæнæй дæр иу ныхас не схауд, афтæмæй 
кæрæдзимæ бацыдыстæм, кæрæдзийы комкоммæ æрлæууы- 
дыстæм. Æз, бафу мыл кæн, уæд фæдыдагъ уыдаин. Уый йæ 
къухтыл схæцыд, æмæ æз фæтарстæн: асхойынмæ мæ хъа- 
вы. Фæлæ, диссаг — йæ къухтæ мæ уæхсчытыл æрæвæрдта. 
Фæлмæн армытъæпæнтæ... Сæ ’хсызгон, удæнцой хъарм мæ 
уæнгты апырх, тугимæ буары ахъардта. Чызг бахудт æмæ 
загъта: 
«Ды дæ дунейы тæккæ хуыздæр лæппу», — йæ хъæлæс за- 
рæджы хуызæн рæсугъд, суадоны æртæхау сыгъдæг, мыртæ 
зæрдæйыл æмбæлдысты. Чызг... Царциаты диссаг, аба мын 
кодта. Æз æдзæмæй лæууыдтæн, мæ бон иу ныхас зæгъын 
нал уыд. Уый уыд, зæххыл чи никуыма æрцыд, ахæм хъуыд- 
даг. Мæ цæстытæ доны разылдысты. 
«Ды»... æмæ та мын аба кодта. Сылгоймаджы буары, сыл- 
гоймаджы андзæвды ахæм æгæрон тых и, уый уæдмæ нæ 

Æндæрг 
391 
зыдтон, æз уыдтæн расыджы хуызæн, мæ сæр зылд. цыма 
кæмдæр уæлдæфы тæхын, зæххон адæймаг нал дæн. Йæ цæ- 
стытæй худт. Йæ цæстытæ-иу куы æрныкъуылдта, уæд-иу йæ 
цæстыхаутæ кæрæдзиуыл андзæвыдысты, йæ цæстытæй цы 
фæлмæн æхсызгон рухс калд, уый-иу нал уыдтон, æмæ-иу мæм 
цæмæндæр афтæ фæкаст, цыма нал ракæсдзæн, фæцыдæр 
уыдзæн æмæ фесæфдзæн дунейы рухс. Уыцы хъуьзды-иу мæм 
февзæрд уысмæй дæр цыбырдæр рæстæг, фæлæ-иу дзы зæр- 
дæ ныккæрзыдта. 
Сæмбæлдыстæм цалдæр хатты, æмæ хъæппæрис æдзух- 
дæр цыд уымæй. Æз уыцы фембæлдты уыдтæн æнæвзаг, гоби, 
æндзыг, хыссæйæ конд адæймаджы хуызæн. Цалдæр хатты 
кæрæдзимæ афтæ хæстæг уыдыстæм, æмæ ма ныр дæр йæ 
зæрдæйы тæлфт мæ риуыл æмбæлы, ныууыгъта-иу мæ, удæн- 
цой мын нал уыд. Мæхæдæг... цыдæр мыл æрцыд: уæлдæф 
мын нал фаг кодта, мæ тых тад. Нæлгоймæгтæ стæм æмæ нæ 
ныхас хъуамæ æргом уа: не ’хсæн, дыууæ раст, дыууæ сыгъ- 
дæг адæймаджы сæ цард куы сиу кæнынц, уæд цы æрцæуы, 
уый не ’рцыд, суанг уыцы хæстæг, зæрдæбын фембæлдтыты 
дæ& 
Йæ дзыккутæ — фæстæмæ фаст, уæхсчыты онг, уырынг- 
тæ-уырынгтæ, растдæр зæгъгæйæ та, уылæнтæ-уылæнтæ, 
æмæ-иу мæ цæсгомыл куы андзæвыдысты, уæд мæм афтæ 
каст, цыма денджызы фестадтæн æмæ мыл хъарм уылæн 
æрбакалд. 
«Уый у». 
Мæ цуры чи лæууыд, уыдонæй та мæм цалдæр æрбакаст, 
æмæ бамбæрстон: мæ мидныхас та сирвæзт, æнхъæлдæн, мæ 
мидуавæрыл дзуапп нал дæттын. 
О, хорз зыдтон уыцы чызджы: йæ хъæлæс, йæ къухты 
фезмæлд, йæ зæрдæйы сонт тæлфт, йæ цæстыты бахудт, су- 
анг йæ сулæфт дæр. Фæлæ йын нæ зыдтон нæ йæ ном, нæ йæ 
мыггаг, нæ — кæм кусы, уый. 
Чызг, трамвай кæцырдыгæй æрбацæуы, уыцырдæм акъах- 
дзæф кодта, уыцырдæм акаст, цæмæндæр йæ мидбыл бахудт. 
Уыцы фæлмæн, уæздан мидбылхудт! Цал æмæ йæ цал хатты 
федтон. 
Уый кæй у, ууыл иу мисхал дæр дызæрдыг нæ кодтон. 
Фæлæ мæ уæддæр нæма уырныдта. Ау, уымæн уæвæн куыд 
ис. Ис! Алцæмæн дæр уæвæн ис. 
Уыцы чызджы уыйразмæ цалдæр хатты федтон... мæ 
фыны, фæлæ йар царды искуы фендзынæн, уый æнхъæл ни- 
куы уыдтæн. Куыд дард мæм уыд! Ныр уый фын нæ уыд, 
мæ цæстытыл нæ уад, фæлæ уыдтон цардæгас, зæххон адæй- 
маг. Мæ цæстытæ дзы ратонын нæ куымдтой, цалдæр хатты 

392 
Агънаты Гæстæн 
фæкомкоммæ стæм. Мæ хъуыдытæ йæ алыварс кæй зилынц, 
æнæмæнг, чызг уый бафиппайдта: бахудт мæм. Бахудт мæм, 
æз бамбæрстон: ацы уысм куы ауадзон, йемæ куы нæ 6а- 
зонгæ уон, уæд мæ амондæй фенæхай дæн, уæд æй мæ 
фыны дæр нал фендзынæн. Бамбæрстон: мæ фынты куыд 
мадзура æмæ æфсæрмыгæнаг вæййын, афтæ куы уон, уæд 
уый мæ амонды сæфт у, цы ныфс, цы лæгдзинад мæм и, 
уый мæ кæд искæд бахъæудзæн, уæд ныр. Æмæ фезмæ- 
лыдтæн. Мæ къæхтæ цыма асфальты писийæ ныхæст уыды- 
сты — тыххæй сæ мæ фæдыл ластон. Йæ цурмæ бацыдтæн 
æмæ загътон: 
«Ма мæ фæтæрс, æз бирæгъ нæ дæн». 
Уый мæм æрбакаст, бахудт. 
«Уый... уый ды дæ?» 
«Цы?..» 
«О, уый ды дæ». 
Мæ зæрдыл æрбалæууыд: йæ дæллагхъуыр хъуамæ уа чы- 
сыл сау стъæлф. Мæ фынты уыцы сау стъæлфмæ цал хатты 
фæкомкоммæ дæн. Чысыл, рæсугъд сау стъæлф. Æмæ... О 
ме скæнæг стыр Хуыцау, æз æвдисæн уыдтæн, зæххыл цы 
хъуыддаг нæма æрцыд, уымæн: чызджы дæллагхъуыр, æцæг- 
дæр, сау, рæсугъд чысыл стъæлф. 
«Нæ дæ ’мбарын»,— æрбакаст та мæм чызг. 
Йæ хъæлæс — мæ фынты цы хъæлæс хъуыстон, уый — 
сыгъдæг, фæлмæн, уæздан. Цæмæндæр, исты зæгъыны, мæ 
æлхъынцъ хъуыдытæ райхалыны бæсты иуварс акъахдзæф 
кодтон æмæ чызгмæ уырдыгæй кастæн. Сонт каст. Æз, мæ 
фынты-иу æй куы федтон, уæд дæр мын бæрæгбон уыд, æмæ 
ныр... Фемдзаст та стæм, æмæ уый бахудт, йæ цæстытæ мыл 
ацы хатт фылдæр афæстиат сты æмæ цыма арты астæумæ 
бахаудтæн, мæ мидбынат ссыгъдтæн. Цалынмæ чызг фезмæ- 
лыд, уæдмæ, трамвай куыд æрбацыд, куыд æрлæууыд, уый 
нæ бафиппайдтон. Уый та куыд. Æмæ мæхи размæ аппæр- 
стон. Бирæ адæм нæ цыд трамваймæ, адæм æзфæраздæронæй 
мидæмæ нæ лæгæрстой, кæрæдзийы сæрты нæ хаудысты, 
фæлæ мæм афтæ фæкаст, цыма уый тынг нылхъывтой, тынг 
зын ын у, æмæ адæмыл иуварс ахæцыдтæн: 
«Сабырдæр». 
Уый мæм ракаст: 
«Ды?..» 
«Æз». 
Трамвай адæмæй байдзаг, къух бакæнæн дзы нал и, зæгъ- 
гæ, уæддæр æз бабырыдаин, æдде ницы хуызы баззадаин. 
Уый мæм разылд: 
«Æвæццæгæн дæ мæн хуызæн фесæфт!» — æмæ та бахудт. 

Æндсерг 
393 
Æз хъуыстон, дыууæ азы рæстæгæй рæстæгмæ мæ фынты цы 
æхсызгон хъæлæс хъуыстон, уый. 
«Æвæццæгæн», — загътон къæзгæ. Уымæн йæ цæстытæ 
ноджы фæрухсдæр сты. 
«Æз дæу хорз зонын», — загътон æз. 
«Мæн?» — Чызг сцымыдис. 
«О. Дæу. Дыууæ азæй фылдæр дæ мæ фынты уынын». 
Уый бахудт. Цæмæй йæ худт ма райхъуыса, уый тыххæй 
йæ армытъæпæн йæ былтыл авæрдта. Уæддæр куыд зæрдиа- 
гæй худт, уый æз хорз уыдтон: йæ цæстытыл Æрфæныфæ- 
дау бæрæг дардта. 
«Дыууæ азы дæргъы æз дæу агуырдтон», — загътон æз. 
Фæстæдæр мæхæдæг мæхиуыл дисæй мардтæн: куыд ссард- 
тон уыцы ныхæстæ, куыд мæ схаудысты? Ноджы уыцы ныфс- 
джынæй. 
«Æцæг?» — æрбакаст та мæм чызг. Йæ цæстытæ мыл 
ацы хатт ноджы фылдæр афæстиат сты, хиондæр хуыз сын. 
Хиондæр нæ, фæлæ сæ æз банкъардтон цыдæр æууæнк, 
цыдæр æнахуыр хæстæгдзинад. Стыр æууæнк, цалдæр ми- 
нуты размæ дæр ма йын æцæгæлон чи уыд, кæй нæ зыдта, 
уымæ. Уыцы уысм бамбæрстон: мæ хъуыды æмæ мæ зон- 
дæй нæ, фæлæ зæрдæйæ — мах ацы дунемæ фæзындыстæм 
кæрæдзийы амондæн. Уæд банкъардтон: мах ацы дунейы 
кæрæдзийæ ничиуал фæхицæн кæндзæн, кæрæдзийæ нæ 
ничиуал атондзæн. Уæд мæ уынд æмæ мæ ныхас æддаг 6а- 
кастæй уыдысты тынг ныфсджын, цыма тынг æнцонæй 
дзырдтон, ныхæстæй хъултæй хъазыдтæн, æцæгдзинадæй — 
мæ зæнгты зыр-зыр цыд, мæ буар рызт. Иурæстæг фæтар- 
стæн: чызг мæ куы бафиппайа, уæд — худинаг. Уымæн æмæ 
æз лæууыдтæн мæ фидæны цардæмбалы фарсмæ. Йæ ном... 
Зыдтон æй: уымæн уыдзæн æнахуыр рæсугъд ном, æрмæст- 
дæр ууыл чи фидауа, ахæм ном — Зæринæ. Кæмдæр мæ 
дæлæвзаг зылд. Сылгоймаджы нæмтты рæсугъддæр. Нæ! 
Æндæр ном ыл не сбадтаид. 
Нæ фембæлды фæстæ æз зæххон адæймаг нал уыдтæн — 
маргъ. Диссаг, мæхи арвы хъæбысмæ куыд нæ систон æмæ 
горæты сæрты куыд нæ тахтæн. Æмæ чи загъта — нæ тах- 
тæн? Тахтæн. Мæ иууатон фатер мын фестад пылыстæгæй 
арæзт галуан, æхсæв-бонмæ дзы хуртæ æмæ мæйтæ хъазы- 
дысты, стъалытæ дзы æрттывтой. Кæдæм-иу нæ акастæн — 
Зæринæ-иу рацæйцыд, йæ мидбылты худт, йæ урс фæлмæн 
æнгуылдзтæ-иу мыл ахаста. Куы мæ фарсмæ диваныл бадт, 
куы-иу рудзынджы цур лæууыд, куы-иу гæлæбуйы хуызæн 
мæ сæрмæ æрзылд. Æз уыцы æхсæв мæ цæстытæ кæрæдзи- 

394 
Лгънаты Гæстæн 
уыл не ’рæвæрдтон. Банкъардтон уæд йæ цæстæнгасæй, разы 
у мемæ йæ цард баиу кæныныл — уыцы уысм мæ дзаумæттæ 
акодтаин, ацыдаин æм, йæ къухыл ын ныххæцыдаин, æмæ 
мæйрухс горæт æнæхъæнæй дæр уыдаид мах. 
Æмæ дзы уыцы ныхас фехъуыстон. Зыдтон æй: кæрæ- 
дзийы тыххæй фæзындыстæм ацы дунемæ. Фæлæ мæ уæд- 
дæр нæ уырныдта æмæ йæм дзагъырцæстæй кастæн, стæй мæ 
сæр йæ уæхскыл æруагътон æмæ æдзæмæй лæууыдтæн. Зæ- 
ринæ мын йæ армытъæпæн мæ сæрыл ахаста, йе ’нгуылдзтæй 
мын мæ сæрыхилтæ фаста. Уыйразмæ дæр мыл иу æмæ дыууæ 
хатты нæ узæлыд, æнкъардтон ын йе ’нгуылдзты хъарм, йæ 
фæлмæн уырзты æхсызгон æндзæвд, фæлæ уæд — мæ фынты. 
Ныр та алцыдæр уыд æцæгдзинад! Уыцы мæйрухс изæр ныр 
дæр мемæ и, æдзухдæр ме ’мбæлццон у. Искæд мыл Зæринæи- 
мæ ахæм изæр скæндзæн, уый мæ нæ бауырныдтаид. Фæлæ 
мын уыди хорз æвдисæнтæ: сыгъзæрин мæй, стьалыты цæхæр, 
æнæкъæм арв, Терк, цъæхбазыр бæлæстæ... Мах уыдыстæм 
амондджын, афтæ амондджын, æмæ Терчы уылæнтæ сгъалыты 
ахстам, сæ фæстæ-иу азгъордтам, кæрæдзийы риутыл сæ ауыгъ- 
там. Куыд рæсугъд уыдысты! Фæлæ се ’ппæты рæсугъддæр 
уыд иу стъалы — Зæринæ. 
Иубон нæ хæдзармæ бакуывта, æмæ йæ рухсæй нæ хæ- 
дзар нæ, фæлæ æнæхъæн хъæу дæр ныррухс. Æз уаты баз- 
задтæн зæххон адæймагимæ нæ, фæлæ зæдимæ. Æмæ тар- 
стæн, цыма цыдæр уысм стæхдзæн æмæ æрбайсæфдзæн, 
кæнæ, мыййаг, куыд æмбæлы, афтæ йæм куы нæ бавналон, 
æмæ, кæркæ-мæркæ авгын дзаума куыд æрхауы æмæ куыд 
базгъæлæнтæ вæййы, афтæ куы базгъæлæнтæ уа. Æмæ Зæ- 
ринæйы урс уæхсчытыл мæ уырзтæ хастон хъавгæ. Тарстæн: 
исты æнæууылд ныхас мæ куы схауа, тарстæн: мæ æнæ- 
джелбетт, гуымиры фæзылд кæнæ бавнæлдæй йæ мæхицæй 
куы ассонон. 
Арæх сагъæсы бацæуын: цы у уарзондзинад? Адæймаджы 
рæсугъддæр, сыгъдæгдæр чи кæны, ахæм уæлмонц æнкъа- 
рæн æви ноджы бæрзонддæр, зæгъæн кæмæн нæй, адæйма- 
джы Хуыцауы æмрæнхъ чи кæны, ахæм æнахуыр цыдæр. Цас 
æмæ цас рæстæг агурын мæ фарстæн дзуапп, фæлæ дзæгъæ- 
лы. Нæ йыл чингуыты хæст кæнын, нæ — царды. Иу хъуыд- 
даг хорз зонын: йæ удыл æй чи нæ бавзæрста, кæй зæрдæйы 
нæ райгуырд, уый мæгуыр у, тæригъæддаг, æлгъыст. Уый 
мæм хус бæласы хуызæн кæсы. 
Æвæццæгæн, царды арæзт афтæ у, æмæ хъуамæ амонд 
æмæ æнамонддзинад фæрсæй-фæрстæм цæуой, уæрдоНы 
дыууæ цалхау, кæнæ кæрæдзийы ивой. Зæринæимæ фæцар- 
дыстæм æртæ амондджын азы æмæ дзы æз иу боныл дæр 

Æндæрг 
395 
фæсмон нæ кæнын. Ныр дæр ма уыцы бонты амонд мемæ и, 
фæлæ, диссаг, Зæринæ мын мæ зæрдæйы цы рис ныууагъта, 
уый дæр ахæм у, æгæрон — нæ дзæбæх кæны. 
Цымæ адæймаджы удысконды æппæты æвзæрдæр мини- 
уæг цы у? Кад уарзын? Мулкмæ тырнындзинад? Хиуарзон- 
дзинад? Хицау суæвынмæ бæллын? Гадзрахатдзинад? Мæн- 
мæ афтæ кæсы — гадзрахатдзинад. 
Хъуыды кодтон: Зæринæ мыл йæ зæрдæ никуы сивдзæн. 
Гуырысхо... Æмæ йыл хъуамæ цæмæн фæгуырысхо уыдаин? 
Зулцæстæй мæм никуы ракаст, æцæгæлон нæ, фæлæ мæм 
уазал хъæлæсæй дæр никуы сдзырдта, нæ алы бон дæр, нæ 
алы изæр дæр — фыццаг хатт уаты иумæ куы баззадыстæм, 
уыцы бон, уыцы изæры хуызæн, æмæ-иу мæм афтæ каст, 
цыма фыццаг хатт сæмбæлдыстæм. 
О Хуыцау... Мæ зæрдæ йæ зæгъын дæр нæ комы. Æртæ 
азы дæргъы, æртæ æнæхъæн азы! Цалынмæ рахицæн стæм, 
уæдмæ мыл Зæринæ цыд гадзрахатæй. Æз уымæн æппындæр 
ницы æмбарын, мæ сæр æй нæ ахсы — куыд и уый гæнæн, 
æмæ уыцы иу рæстæг дыууæ нæлгоймагимæ дæ цард æрви- 
тай? Иуимæ æргом, йемæ усы цардæй цæрай, иннæимæ сусæ- 
гæй, хуыснæгау йемæ æмбæл. Ис! Ацы зæххыл алцæмæн дæр 
уæвæн ис. Гадзрахатдзинад у адæймаджы ныхмæ дунейы тæк- 
кæ стырдæр фыдракæнд, тæккæ æбуалгъдæр ми. Дæ зæрдæ 
фæсаджил, уæд рахицæн у, тыххæй дæ ничи бауромдзæн, сар- 
мадзаны дзыхмæ дæ ничи æрæвæрдзæн. Рахицæн у! Иу хатт 
дæр ма зæгъын: Зæринæ ахæм худинаджы ми йæ сæрмæ æр- 
хæсдзæн, уый мæ зæрдæйы кæрон дæр никуы уыд. Суанг ныр 
дæр гуырысхоты бахауын: цыдæр рæдыд уыд, æнæнхъæлæ- 
джы хабар. Нæ! Мæхи сайын. 
Иу-цалдæр азы размæ ам, горæты, мæ зонгæ лæппуимæ 
бахаудтæн иу фатермæ. Хæрд, нозт, музыкæ æмæ мах, дыууæ 
лæппуйы æмæ нæ фысымтæ — дыууæ сылгоймаджы. Сæ иу 
мын, цы уыд, уымæй мæ зæрдыл лæууын кодта Зæринæйы. 
Æмæ йæ мæ цæстытæй сгæрстон, фыццаг, æфсæрмыгæнгæ, 
аивæй, стæй, рæстæг куыд цыд, нозты уацары куыд хауд- 
тæн, афтæ къæйныхдæрæй. Нæ! Комкоммæ йæм уый хуызæ- 
нæй ницы уыд, фæлæ цæмæндæр мæ зæрдæйыл æмбæлд. 
Цæмæн, уый фæстæдæр базыдтон: æвæццæгæн мын иу сыл- 
гоймаджы узæлд мæ зæрдыл лæууын кодта иннæ сылгойма- 
джы рæвдыд, цыфæнды алыхуызон уæнт, уæддæр сæ æр- 
дзон сфæлдыст иу у. 
Сылгоймаг, ай-гъайдæр —фысымтæй иу, мах — йæ уаз- 
джытæ — йæхи хъуамæ сæрибар æнкъардтаид, фæлæ уый 
йæхи æнкъардта æнахуыр сæрибар, цыма кæрæдзийы сы- 

396 
Лгънаты Гæстæн 
вæллоны бонтæй фæстæмæ зонæм, фыццаг хатт нæ сæмбæл- 
дыстæм. Уыцы изæр уыд, Зæринæимæ æртæ азы дæргъы цы 
изæртæ арвыстон, уыдонæй иу. Иурæстæг суанг мæ сæры 
ахæм хъуыды дæр февзæрд: цы æдылы дæн, мæхицæй мо- 
ладзан сарæзтон, цæр афтæ æмæ... Мæ хъуыды кæронмæ 
нал ахæццæ, фескъуыд, æрæвронг дæн. Уæвгæ, уыйразмæ 
дæр æвронг уыдтæн, фатеры къæсæрæй цы минут бахызтæн, 
уæдæй фæстæмæ мæ уæнгты æндзыг не ссыд. Мæхи фар- 
стон: чи дæн? Кæйдæр фатеры цы ми кæнын? Сылгоймаг 
хæйрæджы мыггаг у, нæлгоймагæн йæ хъуыдытæ чиныджы 
кæсæгау кæсы, мæ фысым мæ бамбæрста æмæ худт. Æрдæг- 
рухс уатьь фæлмæн музыкæйы зæлтимæ уыд донычызджы 
хуызæн. Йе ’лвæст уæнгтæ музыкæйы зæлтимæ тасыдысты, 
йæ бæгънæг буарыл зынгхуыз рухс кафыд. 
«Цы æдылы дæ. Цард дыууæ боны у æмæ цы ацæрай, уый 
дæхи. Дæ хуызæн нæлгоймаг, æмæ...» — йæ ныхас кæронмæ 
нæ загъта, цыдæр хин худт бакодта, йæ цонг мæ бæрзæйыл 
æрбатыхст. Цыдæр уысм цавддурауæй аззадтæн, мæхицæй 
йæ ассыдтон. Цы ролы хъазын, уый бамбæрстон æмæ мæ 
уæнгты уазал риз ацыд. Адæймаджы хуызы æз уыдтæн фосы 
оынаты, мæ фысым мæ иста йæ сылгоймаджы мондæгтæ, æмæ 
сыстадтæн, мæ дзаумæттæ æрбайстон. 
«Цæугæ кæныс?» 
Дзурын мæ нæ фæндыд. Мæ зæрдæйы æцæгдзинад куы 
сирвæза, уый тæссæй мæ пысултæ тагъд-тагъд акодтон. Дыууæ- 
æртæ сахаты иумæ уæддæр арвыстам, æмæ мæ йæ бафхæрын 
нæ фæндыд. 
«Хæрзæхсæв». 
«Ныр æнафон у, макæдæмуал цу», — загъта сылгоймаг. 
Йæ хъæлæс, йæ цæстæнгас, йæ алы фæзылд дæр мæ куырд- 
та: ма ацу. Æмæ йæм уый тыххæй кодтон ноджы æлгъдæр. 
«Уæдæ æнтьæргæ!» — æмæ сылгоймаг дуар байтыгъта. Æз 
куыд федде дæн, уымæн ницы базыдтон. Сыгъдæг, сатæг уæл- 
дæфмæ ноджы æрæвронгдæр дæн. Мæхимæ афтæ мæстджын 
уыдтæн, æмæ, адæймагæн йæхимæ йæ къух нæ тасы, æндæр 
дæхиуыл дзæхст-дзæхстæй ралæуу. Чи дæн? Цалдæр сахаты 
размæ дæр ма кæй нæ зыдтон, мæ цæсты кæронæй дæр кæй 
никæд федтон, уыимæ мæ цы тых сиу кодта? Мæхæдæг мæхи- 
цæн уыдтæн æнад, æнæуынон. Ныр дæр мæ хъуыды нæ аив- 
тон. Уыцы цалдæр сахаты мæхи баивтон, мæхи ауæй кодтон. 
Æмæ цæуыл? Цыдæр рог монцтыл, фосы æнкъарæнтыл. Уæдæй 
фæстæмæ мæ цæсгом мæхи бар нал у. 
Зæринæйыл дзырдтон. Искуы мыл гадзрахатæй рацæу- 
дзæн, уый æнхъæл никæд уыдтæн. Æвæццæгæн, фырамонд- 
джынæй ницыуал уыдтон, Зæринæйæ мæм дунейыл ницыуал 

Æндæрг 
т 
зынд. Æндæр, мæ фыдыфсымæры лæппу мæнæй æнæхъæн 
цыппар азы кæстæр, æмæ уый алцыдæр раджы куы базыдта. 
Мæ дуар мын цы стыр æнамонддзинад æрбахой-æрбахой 
кæны, уый мын фæсномыг æмæ дæлгоммæ ныхасæй æмба- 
рын кодта, фæлæ йæм æз мæ хъус никæд æрдардтон, цæуыл 
дзуры, уымæн ницы æмбæрстон. 
Иуизæр куыстæй æрбацæйцыдыстæм. Æваст мæ ныхмæ 
алæууыд, мæ уæхсчытæ мын ацахста æмæ, цыма сонт фæци, 
афтæ мæ ныууыгъта: 
«Куырм дæ æви цы?!» — æмæ йæ зæгъинæгтæ иууылдæр 
скалдта: акæса, ме ’фсин мыл гадзрахатæй цæуы. 
«Нæ! Уымæн уæвæн нæй!» — ныр та йын æз ацахстон йæ 
уæхсчытæ æмæ йæ ныууыгътон. 
«Ис! æз æй мæхи дыууæ цæстæй федтон!» 
Æмæ мын радзырдта. Зæринæ фыццаг æмбæлд иу афице- 
римæ, дæлбулкъон, ныр та — буфеты хицауимæ. Уый, мæ 
фыдыфсымæры лæппу кæй зоны, уыдон... Куы-иу æрбай- 
сæфт, куы-иу арв ныннæрæгау мæ хъусты ныййазæлд. Йæ 
ныхас мæм хъуыст дард кæцæйдæр хъуысæгау. Мæ къух фæ- 
стæмæ куыд фæхастон, йæ уадул ын куыд ныкъкъæрцц код- 
тон, уымæн абон дæр ницы зонын. 
Уый æдзæмæй лæууыд, каст мæм. Æдзæмæй лæууыдтæн 
æз дæр. Уый йæ сæр банкъуыста æмæ загъта: «Тæригъæд дын 
кæнын», — æмæ фезмæлыд. Нæ фæндæгтæ фæсаджил сты. 
Уыцы бонæй фæстæмæ мæм мæ фыдыфсымæры лæппуйы 
фенын нал цыд, æнæуынон мын фестад. Цы мæ æнхъæлы? 
Ахæм исты, уæд æз ницы зонин? Нæ фæлæ... хæлæг мæм 
кæны æмæ... æмæ алы хъуыдытæ мæ сæры гуырыдысты. Æр- 
мæст иу хъуыды — Зæринæ мыл искæд гадзрахатæй рацæу- 
дзæн, уый мæм æмгæрон нæ цыд. Нæ! Куыд и уымæн уæвæн. 
Æз æмæ мæ хорз хæстæг кæрæдзийæ нæхи иуварс ластам, 
фæлæ иу ран кусгæйæ æнæ æмбæлгæ кæм и?! Иубон лæппу 
згъорæгау мæ цурмæ æрбацыд, мæ цонгыл мын фæхæцыд, 
йæ цæстытæ цæхæры къæрттытау æрттывтой. 
«Цом-ма мемæ». 
«Кæдæм?» 
«Цом-ма, цом! Кæдæм, уый ныртæккæ базондзынæ!» — 
æмæ мыл ахæцыд. Фыццаг нын цы рог машинæ баурæдта, 
уым абадтыстæм. Цыдæр кæй æрцыд, уый бамбæрстон, мæ 
зæрдæ мæ риуы ныддур. Нæ! Зæринæйы искæимæ мæхи 
цæстытæй куы фенон, уæддæр мæ нæ бауырндзæн. Цыдæр 
дызæрдыг хъуыды мæм кæй февзæрд, суанг уый дæр чъизи- 
дзинад у мæнырдыгæй, уый дæр æфхæрд у Зæринæйæн. 
Уайтагъд горæтгæрон балæууыдыстæм, Терчы был бæлæс- 
ты аууонмæ фæзылдыстæм. 

398 
Агънаты Гæстæн 
«Рахиз-ма...» 
Æмæ рахызтæн. Мæ фыдыфсымæры лæппу тагъд-тагъд 
мæ разæй фæраст. Иуырдæм бауайы, аннæрдыгæй ракæсы, 
цыма сгарæг уыд. Иу лæппу æмæ чызгыл мæ къæхтæ фæ- 
цæйкъуырдтон æмæ бынтондæр дызæрдыджы азары бахауд- 
тæн. Кæд Зæринæ дæр ам афтæ... Ахæм исты, уæд... Уæд 
цы, уымæн ницы зыдтон. Мæхи нал баурæдтон æмæ мæ хъæ- 
лæсыдзаг ныхъхъæр кодтон: 
«Кæм сты?!» 
«Ам уыдысты. Мæхи цæстытæй сæ федтон». 
«Цы дзурыс, уый зоныс?!» — лæппуйы æфцæггот ацах- 
стон æмæ йæ иуварс асхуыстон, тызмæг, æнæхатырæй. 
«Ам уыдысты, — къæзыд, йе ’взаг суйтæ кодта, афтæмæй 
загъта мæ фыдыфсымæры лæппу. — Федтон сæ». 
Æз ныххудтæн, фырцинæй мæ цæстытæ доны разылдыс- 
ты. Ахæм æхсызгонæй сулæфыдтæн, æмæ йын зæгъæн нæй. 
«Ды ничи дæ». 
Мæ фыдыфсымæры лæппу æдзæмæй лæууыд, йæ цæсгом 
ныддур, ныссау, йæ уæхсчытæ æрхаудысты. 
Ницы федтон, ницæуыл дызæрдыг кодтон, фæлæ дызæр- 
дыгдзинад зæрдæмæ йæхи æрбайваз-æрбайваз кодта. Мæ мид- 
хъуыдыйы Зæринæйы лыстæг сасирæй луæрстон, алы хуызы 
дæр æм кастæн, алы хуызы дæр æй барстон, фæлæ йæм иу 
лаз нæ ардтон. Æмæ та-иу мæхи бафхæрдтон: сыгъдæг адæй- 
магыл ахæм æнæууæнк хъуыдытæ цæмæн кæнын? 
Иуизæр фæскуыст афæстиат стæм. Мызд исæн бон, но- 
джы, цы хæдзар сарæзтам, уымæй къамис раппæлыд. Абады- 
нæн — æвæджиауы æфсон. Уæд нозтимæ афтæ лымæн нæма 
уыдтæн, æнæбары дыууæ-æртæ арахъхъы баназ æмæ сын- 
дзытыл бадæгау бад. 
Нæ хистæр дыууæ æви æртæ гаджидауы куы рауагъта, 
уæд ныссабыр, алкæуыл дæр нæ йæ цæст ахаста. Йæ цæс- 
тæнгас мæныл афæстиат хæрз чысыл рæстæг, уай уысм æй 
иуварс аскъæфта, уынæргъæгау ныуулæфыд æмæ загъта: 
«Йарæби, лæгтæ стæм æви нæ?» 
Иу стыф, иу сыпп никæмæй схауд. Ме ’мбæлттæ æдзæм 
дуртæ фестадысты. Æмæ бамбæрстон: ныхас комкоммæ мæн- 
мæ арæзт у, мæнмæ хауы. Уымæй размæ дæр æнкъардтон: 
фæуазал мæм сты, цыма мæ сæхи иуварс ласынц. 
Нæ хистæр та ныуулæфыд, ныууынæргъыдта, æрбакаст 
мæм, ацы хатт йæ цæстытæ иуварс нал аскъæфта, ныссагъ- 
дысты мæ, рæхуыстой мæ, æмæ æз мæ сæр æруагътон. 
«Хорз адæймаг дæ, чи зоны, æгæр хорз, æмæ... — Æмæ, 
лæг ныссуйтæ. Æваст йе уæхсчытæ сраст кодта. — Лæгтæ 
стæм æви нæ? Дæ ус ... дæ ус дæ фæхынджылæг кодта». 

Æндæрг 
399 
Ме ’мбæлттæ, цыма уыцы ныхасмæ æнхъæлмæ кастысты, 
срæдывтой. Сæ ныхæстæ мыл æхсидæвты хуызæн хаудысты: 
«Куырм дæ æви цы?» 
«Ды лæг нæ дæ». 
«Фæхудинаг дæ». 
Æз æдзæмæй бадтæн, мæ быны зæхх æнкъуысыд, тасыд, 
доны уылæнау-иу куы иуырдæм ассæста, куы иннæрдæм. Ме 
’мбæлтты ныхæстæ мæм нал хъуыстысты. Æваст нæ фын- 
гыл — фæтæн, дыууæ метры дæргъæн фæйнæгыл — фæхæ- 
цыдтæн, иуварс æй аппæрстон æмæ мæ хъæлæсыдзаг ныхъ- 
хъæр кодтон»: 
«Кæй уæ цы хъуыддаг и?!» 
Ме ’мбæлттæ цавддуртæ фестадысты. 
Ногæй та мæ хъæлæс ныццарыдта: 
«Æз уæ искæй бинонты кой кæнын?!» 
Иу сыпп никæмæй райхъуыст. Æз фезмæлыдтæн. Мæ зæнг- 
тæ, авд мæйы мыл куы цыд, уæд дæр, æвæццæгæн, афтæ 
æнæхъару нæ уыдысты, мæ быны-иу фæдыдагъ сты, фæцæй- 
иу хаудтæн. Белы хъæды саст уыд æви цы — цæуылдæр фæ- 
хæст дæн æмæ уый æнцæйтты ацыдтæн. Цы æнæуынон мын 
уыдысты ме ’мбæлттæ. 
Æз цыдтæн æмæ мæхицæн дзырдтон: 
«Иууылдæр... иууылдæр мæм хæлæг кæнынц». 
Уæддæр зæрдæ дывыдон арты сыгъд. Зæринæимæ мæ цард 
куы бабастон, уæдæй фæстæмæ мæ фатермæ, иууатон секци- 
мæ, æнæбары фыццаг хатт цыдтæн. Кæд, æцæгæй дæр... Нæ! 
Нæ! Уымæн уæвæн нæй! Не стыр амондмæ нын хæлæг кæ- 
нынц æмæ уымæн... 
Нæфатеры дуарыл бахæцыдтæн зырзыргæнгæ. Зæринæ... 
Бахудт мæм, йæ фæлмæн цæстытæ мыл узæлгæ ахаста. 
«Цыдæр кæныс», — фæджихау, йæ сæр мæ уæхскыл æр- 
уагъта. Æмæ æз... 
«Н-н-ицы»... æмæ æз чысыл сывæллоны хуызæн скуыд- 
тон. Мæ хъæлæсыдзаг. Æнæфсæрмæй. Скуыдта уый дæр, 
йæ цæнгтæ мыл æрбатыхстысты. Афтæ цас алæууыдыстæм — 
нæ зонын. Иурæстæг мын Зæринæ мæ къухыл ахæцыд, цыма 
æз йе ’нахъом саби уыдтæн. Саби... Сывæллон... Сывæллон 
ма нын рантыст, уæд, æвæццæгæн, æнæхъæн дунейы махæй 
амондджындæр нæ уыдаид. Уæвгæ, уæддæр, нæ амонд къа- 
хыр нæ уыд. 
Диваныл сбадтыстæм. Зæринæ мын мæ сæр йæ хъæбысы 
бакодта æмæ мын мæ ныхыл, мæ рустыл, мæ дæллагхъуыр 
йе ’нгуылдзтæ хаста. Йæ узæлды æдзухдæр, уæлдайдæр та 
уæд — цыдæр æгæрон тых уыд, æмæ та ме ’рдзон гаччы ба- 
цыдтæн, мæ зæрдæ йæ сонт тæлфтæй æрсабыр. Æмæ... æмæ 

400 
Агънаты Гæстæн 
Зæринæйæн хабар радзырдтон сæрæй бынмæ, кæрæй-кæрон- 
мæ. Мæ фыдыфсымæры лæппу æмæ ме ’мбæлттæй цыдæрид- 
дæр фехъуыстон, уыдон. Æз дæр æмæ уый дæр хъуамæ кæ- 
рæдзийæ нæ зæгъинæгтæ цæмæ æмбæхсæм. Уый мæм каст, 
куы-иу кæдæмдæр аджих, куы-иу йæ сæр банкъуыста, ныу- 
улæфыд-иу, йæ цæстытæ-иу æнахуыр æрттывд фæкодтой, 
цыма скæуынмæ хъавы, афтæ. 
«Уыцы ныхæстæй иу дæр раст нæу, æз сыл не ’ууæн- 
дын» — загътон æз. Уый мадзурайæ бадт, йæ кæуын тыххæй 
урæдта. Æрбакаст мæм. Уыцы цæстытæ... иннæрдæм мæ хыз- 
тысты, фæдисхъæр кодтой: уыдон мæнг ныхæстæ сты, куыд 
сыл æууæндыс. 
Куыд тынг æй бафхæрдтон, уый йæ цæстæнгасæй хорз 
банкъардтон. Раст, сыгъдæг адæймагыл æнæууæнк кæн, 
уымæй ма чъизидæр хъуыддаг цы уа? Æмæ загътон: 
«Бафхæрдтон дæ æмæ бахатыр кæн. Дзурын мæ ницы 
хъуыд». 
Уый сыстад, рудзынджы цурмæ бацыд æмæ кæдæмдæр 
дзагъыридæстæй каст, не змæлыд. Сыстадтæн æз дæр, йæ 
цурмæ бацыдтæн, мæхимæ йæ разылдтон. Зæринæ куыдта, 
къуыбар урс цæссыгтæ йæ рустыл уадысты. Йæхи мыл 
æрбаппæрста, йæ ныхас йæ хъуыры бадт, афтæмæй мæ ба- 
фарста: 
«Ды... ды, уæддæр дæхæдæг куыд хъуыды кæныс?» 
«Æз?.. Æмæ хъуамæ куыд хъуыды кæнон? Уыцы ныхæ- 
стæй иу дæр раст нæу. Хæлæг нæм кæнынц æмæ...» 
«Дæу хуызæн адæймаг ацы зæххыл нæма райгуырд», — 
æмæ чызджы цæссыгтæ ноджы тынгдæр æрызгъæлдысты. 
Раст, сыгъдæгзæрдæйы удхайраг цæссыгтæ. Æмæ ахъуыды 
кодтон: мæнæ йæ зонгæ-зонын хъизæмарæй куыд марын. 
Адæмы æвзаг дур дæр фехалдзæн. Лидзын, лидзын хъæуы 
ардыгæй. Æмæ загътон: 
«Цæй æмæ ардыгæй ацæуæм». 
Уый ницы дзырдта, æрæджиау загъта: 
«Исты хæринаг акæнон», — æмæ цæлгæнæнмæ ахызт. 
Хæрзаг мæ стыхстæ. Цæмæн дæ хъæуынц мæ царды ха- 
бæрттæ, фæлæ уæддæр... Мæ зæрдæйы зæгъинæгтæ фæкъæртт 
сты æмæ сæхæдæг ивылынц. 
Дæ зæрдæйæн зынаргъ, уарзон адæймаджы зын уын æмæ 
йын дæ бон æххуыс кæнын мацы уæд, цымæ уымæй зындæр 
исты ис? Уыцы дондзаст цæстытæ, уыцы къуыбар цæссыгтæ 
мæ ныр дæр уæгъд нæ уадзынц, æвæццæгæн сæ мæрдтæм 
дæр мемæ ахæсдзынæн. 
Уæд, уыцы изæр, мæ зæрдæйы кæмдæр банкъардтон: мæ 
амонд хæлы, фæлæ куыд, цæмæн, уый нæ ахстон. Бамбæр- 

Æндæрг 
401 
стон: уыцы дондзаст цæстытæ мæ цыдæр æмбæхсынц, цыдæр 
бæллæх мæм æнхъæлмæ кæсы. 
Ацы дунемæ адæм кæрæдзийы тыххæй фæзынынц, кæ- 
рæдзийы хорздзинадæн, кæрæдзийы фыдæхæн. Алы нæлгой- 
маг æмæ сылгоймаджы тыххæй дæр ацы дунемæ фæзынд сæр- 
магонд адæймаг. Æмæ дæу тыххæй чи фæзынд ацы дунемæ, 
ууыл сæмбæлдтæ, уæд амондджын дæ, уæд ды Хуыцау дæ. 
Фæлæ гæнæн ис, æмæ йыл цæргæ-цæрæнбонты дæр ма сæм- 
бæлай, агурай йæ, фæлæ йæм дардæй дарддæр кæнай. Гæ- 
нæн ис, æмæ уый æнхъæл æндæр кæйдæримæ дæ бонтæ то- 
най, дæхи дæр, уый дæр, æмæ, кæд уын сывæллæттæ ран- 
тыст, уæд уыдоны дæр амондæй сайай. Мæнг амондджынтæ 
иу æмæ дыууæ сты? 
Зæринæ кæд цыфæнды уыди, адæймаджы ном худинаггæ- 
нæг, уæддæр ацы дунемæ мæн тыххæй фæзынд. Куы ахицæн 
стæм, ууыл цал азы рацыд, æмæ ма уæддæр мæ уды цæры, 
мысын æй. Æндæр сылгоймагимæ мæ цард нал бабастон, ничи 
мæ æндавы. Зæринæимæ æнхъæлæй æндæр адæймагимæ цæ- 
рон, уый мæ нæ фæнды, æппынфæстаг, уый чъизидзинад у, 
хиуыл гадзрахатæй рацæуæгау. 
Зæринæ къуыбар цæссыгæй куы куыдта, ууыл нымадæй 
рацыд дыууæ къуырийы.Æнхъæлдтон, нæ цард та йæ гаччы 
сбадт. Иуизæр дуар бакодтон, Зæринæ мæ размæ нæ рауад, 
йæ фæлмæн, узæлгæ хъæлæс мæм нæ райхъуыст: 
«Æрбахæццæ дæ?» 
Фатер — æдзæм сабыр, æмæ зæрдæ куыддæр ныккæрзыд- 
та, мæ алыварс банкъардтон цыдæр сусæг тас. Стъолыл гæх- 
хæтты гæбазмæ фæкомкоммæ дæн, фæлæбурдтон æм æмæ 
тагъд-тагъд акастæн: 
«Æз цæуын. Бахатыр кæн. Нал дæ сайын. Зæринæ». 
Цы? Уый хынджылæг кæны, мæнæ дуары фæстæ амбæхст, 
фæстæты мæм æрбахъуыздзæн, мæ цæстытæ мын йæ армы- 
тъæпæнтæй амбæрздзæн æмæ... 
Дуары фæстæ ничи разынд, сынтæджыты бынмæ бакас- 
тæн, шифанеры асгæрстон. Фатеры къуымты цалдæр хатты 
æрзылдтæн, цыма судзин агуырдтон. Стæй... йæ дзаумæт- 
тæ... Иу дæр дзы нал уыд, дæндæгтæ æхсæн щеткæйы онг, 
былтæ ахорæны онг, æмæ бамбæрстон: уаты къуымты ма 
дзæгъæлы зилын, ныууагъта мæ, ацыд, алыгъд мæ. Балкъон- 
мæ разгъордтон. Уынджы смидæг дæн. Фæстаг рæстæг мæ- 
химидæг цы хъуыдыйæ тарстæн, уый æрцыд, фæлæ мæ нæма 
уырныдта. Æмæ уынгты зылдтæн, проспекты цалдæр хатты 
дæлæмæ дæр æмæ уæлæмæ дæр ацыдтæн, парчы иу къуым, 
иу гæбаз æнæсгæрст нал ныууагътон. 
Мæ уазал, афтид фатермæ æрбаздæхтæн æмбисæхсæв æмæ 
26 Агънаты Гæстæн 

402 
Агънаты Гæстæн 
диваны æд дзаумæттæ ныххаудтæн. Афтæ бафæлладтæн, æмæ 
мæм ме ’нгуылдз фезмæлын дæр нæ цыд, æнхъæлдтон: уай- 
тагъд афынæй уыдзынæн, фæлæ куыннæ! 
Иурæстæджы цыдæр уынæр мæ хъус ацахста æмæ фес- 
тъæлфыдтæн, мæ къæхтыл алæууыдтæн: Зæринæ фæстæмæ 
раздæхт, фæфæсмон кодта. Нæ! Мæхисайдтон. Йæдæгъæл... 
Уый дæр ныууагъта стъолыл. Дуар агуыпп кодта æмæ ацыд. 
Диваныл та наххаудтæн. Мæ сæры февзæрд: цæй æмæ хорз 
бануазон, фæлæ цæлгæнæнмæ ацу æмæ уазалгæнæнæй арахъ- 
хъы авг райс, уый хъару мæм нæ уыд, мæрдон зивæг мыл 
бахæцыд. 
Мæ цард цы чысыл гæххæтгы гæбазæй фæфæлдæхт, цæхгæр 
æй иннæрдæм чи фæзылдта, уый лыстæг апырхытæ кодтон. 
Æнæхъару адæймаджы миниуæг, цыма уый уыд аххосджын. 
Диваныл марды хуызæн дзагъырцæстæй куы хуыссыдтæн, 
уæд уыцы гæххæтты гæбæзтæ селфгæнгæ стахтысты, кæрæ- 
дзиуыл аныхæстысты, гæххæтты гæбаз-иу куы газеты сыфыйас 
фестад, куы тетрады цъарыйас, куы та-иу армытъæпæныйас 
дæр нал уыд. Иуырдæм-иу аленк кодта, иннæрдæм-иу стахт, 
фæлæ дзы цы фыст уыд, уый æдзухдæр зынд хорз, дамгъæ- 
тæ цæхæр калдтой: 
«Æз цæуын. Бахатыр кæн. Нал дæ сайын. Зæринæ». 
Рæсугъд, аив, лæмбынæг фыст дамгъæтæ, тагъд-тагъдæй 
кæй нæ фыста, уый æвдисæн. Иу дамгъæ иннæуыл хæцыд 
фидар, уарзон адæймаг йæ уарзоны куыд æрбахъæбыс кæны, 
афтæ, иу дамгъæйы фæстæ иннæ гуырыд. Æвронг, алцыдæр 
бæстон чи ныхъхъуды кодта, ахæм адæймаджы къухдзæф. 
Цалдæр боны куыстмæ ацæуынхъом нæ уыдтæн. Диванæй 
рабад æмæ та фæстæмæ ныххау. Ничи мæ хъуыд, иу адæйма- 
джы фенын дæр мæ нæ фæндыд, цыма, мæ цард кæй ныссуй- 
тæ, уый адæмы аххос уыд. Мин æмæ мин хатты мæхицæн 
загътон: 
«Дæхи æрсабыр кæн. Дæхи æрсабыр кæн»... Нæ! Адæй- 
маг йæхæдæг йæхи бар нæу. Ды дæ зыбыты иунæгæй æдзæм 
уаты, фæлæ уæддæр цыдæр тыхтæ ис, æмæ дæ уыдон уæгъд 
нæ уадзынц, дæ алыварс зилынц, ды дæ сæ уацайраг. 
Аст цыбыр дзырды, фæлæ сæ цæйбæрц тых уыд! 
«Æз цæуын». 
«Æз» — Зæринæ, царды рæсугъд ад кæмæй банкъардтон, 
уый. «Цæуын». Цæмæн? Цæй тыххæй? Цæмæй мæ стыхст? 
Æз ын авгау æрхауынæй куы тарстæн. Кæдæм цæуы?.. 
Иу фарстайы фæстæ иннæ гуырыд, æртыхстысты мыл, æмæ 
сæ астæу мæлдзыджыйас дæр кæй нал уыдтæн, уый хорз 
æнкъардтон. 

Æндæрг 
403 
«Бахатыр кæн». 
Æнцой дыууæ дзырды. Рæхуыстой мæ. Цæмæн мæ куырдта 
хатыр? Æваст кæй ацыд, раздæр мын кæй ницы загъта, уый 
тыххæй? Хæрæг ихы сæр куыд баззайы, афтæ мæ кæй фæ- 
уагъта, уый тыххæй? Мæ амонд мын кæй ныкъкъахыртæ код- 
та, мæ бæллицтæ доныкъусы сæфт кæй фесты, уый тыххæй? 
Цæмæн мæ куырдта хатыр?.. 
«Нал дæ сайын». 
Бынтон дисы мæ ацы æртæ дзырды æфтыдтой. Куырмæл- 
хынцъ æртæ цыбыр дзырды. Абон дæр мын райхалын нæ 
комынц, се ’хсæн ныссуйтæ дæн. 
Цы мæ сайдта? Кæд, цы адæймаг мын æнхъæл уыд, уый 
нæ разындтæн, фыдæнхъæл мæ фæци. Кæд мемæ йæ цард 
æнæбары бабаста, рæдыдæй. Кæд, нæ фыццаг фембæлдты 
йæ зæрдæйы цы æнкъарæнтæ сæвзæрд, уыдон мæнг уыдыс- 
ты, уый та сæ æцæг фенхъæлдта æмæ уыйфæстæ фæсмоны 
азары бахауд. Кæд, æз æм цы зæрдæйы уаг дарын, уый æм- 
бæрста. Тæригъæд мын кодта æмæ йæ бонтæ мемæ уымæн 
æрвыста. Стæй, æппынфæстаг, скарста æмæ ацыд. Кæд фыц- 
цаг бонтæй фæстæмæ дæр йæ зæрдæ мемæ нæ уыд, мемæ 
æфсоны цард кодта, æртæ азы дæргъы дывыдон арты сыгъд: 
мæн дæр æмæ йæхи дæр сайдта. Стæй, æппынфæстаг, йæхи 
нал баурæда æмæ... Чи зоны, фæстагмæ йæхиуыл æрхудт. 
Уæдæ цы амонынц уыцы æртæ дзырды: 
«Нал дæ сайын». 
Уырны мæ, бирæ удхар æмæ хъизæмæртты фæстæ кæй 
райгуырдысты, уый. Æнцонæй сæ нæ ныффыста. 
Афтæ æнæнхъæлæджы цæмæн ацыд? Уæвгæ, мæнæн 
æнæнхъæлæджы, уымæн та — æвæццæгæн, бирæ бонты 
уынаффæ. Цыдæр, цыдæр стыр сусæгдзинад мæ æмбæхста. 
Кæд мыл гадзрахатæй цыд. Æмæ уæд æрбад æмæ æргом ал- 
цыдæр зæгъ. Кæд... Кæд, мыййаг, мæ фарсмæ æрбадын йæ 
цæсгом нæ хъæцыд? Суанг, цыфæнды æнæфсарм адæймаг- 
мæ дæр цыдæр æфсарм ма уа, уымæн уæвæн нæй, æмæ йыл 
кæд йе ’фсарм фæуæлахиз. Адæймаджы адæймагдзинады æн- 
къарæнтæ йыл фæуæлахиз сты æмæ йæ уынаффæ уыдонæй 
райгуырд. Æмæ-гъа, æмæ-гъа. Мин æмæ мин фарстайы. Цы- 
фæнды дæр фæуæд. Алы адæймаджы царды дæр хъуамæ уа 
цъæх уалдзæг, æмæ æз амондджын дæн, уыцы уалдзæг уыд 
мæ царды. 
Институтæй куы фæхауæггаг дæн, ууыл цал æмæ цал азы 
рацыд. Æмæ уæдæй нырмæ демæ бæстон фæныхас кæн, уымæ 
бæллыдтæн. Мæнæ афтæ лæгæй-лæгмæ, дæ цæстытæ дын 
куыд уынон, афтæ. Цымæ дæхимæ ницы азым æрхæссис? 
Фæсмоны æнкъарæн дын дæ зæрдæмæ нæ фæныхилид? 

404 
Агънаты Гæстсен 
Уый æнхъæл кæд уыдтæн, æмæ институтæй афтæ рахау- 
дзынæн. Худинаг æмæ чъизицæсгомæй. Цыма хъазæнхъул 
уыдтæн, куыд дæ фæндыд, афтæ мæ æууылдтай. 
Æртыккаг курсы студент. Лæппуйы кары хуыздæр азтæ. 
Фæндтæ... фæндтæ... ивылдысты, иу дзы иннæйы æййæфта. 
Мæхи-иу куы колхозы сæйраг агрономæй федтон, куы-иу кол- 
хозы сæрдар фестадтæн, суанг æнæхъæн районæн дæр раза- 
мынд лæвæрдтон. 
Мæ сæйрагдæр бæллиц цы уыд? Хъæууон адæймагæй фæ- 
стæмæ хъæууон адæймаг саразын, хъæууон адæймаджы фæ- 
стæмæ зæхмæ раздахын. Афтæ æнхъæлыс, хъæуы чи цæры, 
уыдон се ’ппæт хъæууон адæм сты? О, куыд нæ! Бирæтæ 
дзы нал хъæууон адæм сты, нал — горæтæгтæ, сæ уд, сæ 
психологи, сæ зондахаст хъæуæй горæты æхсæн ныдз- 
дзæгъæлтæ, ныссуйтæ. Хъæууон адæймагæн йæ уидæгтæ зæх- 
хы арф ацæуынц, туг æм уырдыгæй цæуы, æнæ зæхх йæ 
цард цард нæу. Æмæ нæ бирæтæ уырдыгæй фæиртæстысты. 
Хъыгагæн, ахæм адæмæй йедзаг у зæхх. 
Хъæуы цæргæйæ ногдыгъд æхсыр сырсыргæнгæ чи нæ 
банызта, сывæллоны дæ хъæбысмæ куыд сисай, афтæ ног- 
гуырд уæрыкк йæ хъæбысмæ чи никуы систа, уый зæххæн 
цы зоны? Нартхоры æвзарты цъæх базырты фыццаг змæлд- 
мæ цины æнкъарæнтæ йæ зæрдæйæ кæмæн нæ рагуылф кæ- 
нынц, уый зæххы фарнæй дард у* 
Цыма хъæууон адæмæй бирæтæ хъæуы æмдзæрæны цæ- 
рæгау цæрынц, афтæ мæм кæсы. Цалынмæ сæм уыцы зæр- 
дæйы уаг уа, уæдмæ зæхх адæммæ йе ’ргом нæ раздахдзæн, 
йæхæдæг сын йæ тæрттæ нæ байгом кæндзæн. Зæхх сидзæр 
у. Бæргæ, тынг нæ фæнды, нæ хъуццытæ æхсыры суадæттæ 
куы фестиккой. Фермæмæ хæтæлтæ сараз, æмæ заводмæ сой- 
джын æхсыр ивылы, царв, цыхт, дзидза — парахат. Фæлæ 
куыдæй? Рæсугъд, кæркæ-мæркæ ныхасæй, æгуыстæй, æнæ 
зынæй. Æмæ уый гæнæн и? 
Цæйбæрц фæндтæ мæм уыдис æмæ... Дæ зæрды никæд 
æрæфтын? Мæ хъысмæт дæ сагъæсы нæ бафтауы? Æмæ уæд 
дæ буары уазал риз нæ ацæуы? 
Ды уыдтæ нæ факультеты фæскомцæдисон организацийы 
секретарь, нæ разамонæг, нæ тырысахæссæг. Уыдтæ æртык- 
каг курсы студент, фæлæ фылдæр рæстæг ахуыргæнджыти- 
мæ æрвыстай, дынджыр, сæракцъар папкæ ма дын дæ дæ- 
ларм бакæ — æмæ цæттæ ахуыргæнæг. Кæс æмæ та деканаты 
фæмидæг дæ, кæс æмæ куы иу кафедрæйæ рацæуыс, куы 
иннæ кафедрæйæ, куы иу ахуыргæнæгимæ лæмбынæг ныхас 
кæныс, куы иннæимæ. Студенты ном хастай, фæлæ студент 
нал уыдтæ. 

Æндæрг 
405 
Иубон нæ комсорг удаистæй мæ цуры алæууыд: 
«Факультеты бюромæ дæм дзурынц». 
«Бюромæ?..» 
Цæмæ мæм дзурынц? Цы мæ кæнынц? Цалынмæ дæумæ 
цыдтæн, уæдмæ мæхи цалдæр сасирæй балуæрстон. Кæд, цы 
не ’мбæлы, ахæм исты ракодтон? Уæдæ æвзæр дæр нæ ахуыр 
кæнын. Тырысахæссæг никуы уыдтæн, фæлæ иумæйаг хъуыд- 
дагæй мæхи никæд фæтылиф кодтон. 
Иуæй-иутæ æгæр хъæппæрисджын сты. Дзургæйæ сæ хъур- 
хуадындзтæ ныддымсынц. Фæлæ, диссаг, цæмæндæр сыл не 
’ууæндын, цыма былалгъæй фæдзурынц, сæ ныхас æмæ сæ 
хъуыдытæ кæрæдзимæ тынг дард сты, сæ уды æцæг миниу- 
джытæ кæмдæр арф æмбæхст вæййынц, афтæ мæм кæсы. 
Чысыл фæлварæнтæ, уæд, чи сты, уый бæргæ рабæрæг уаид: 
сау капеччы тыххæй адæймаджы ауæй кæниккой, бирæтæ дзы, 
ныхасæй йæ сæр нывондæн цы хъуыддæгты тыххæй æрхæс- 
сынмæ фæхъавы, уыдоныл бацæуиккой, уайтагъд иннæрдæм 
къæссавæлдæхт фæуаиккой — хъуыдыкæнынадæй дæр, зон- 
дæй дæр, удыскондæй дæр. Уыдон уаиккой бынтон æндæр 
адæймæгтæ. Цы йæ æмбæхсон — ды дæр мæм уыдонæй кæ- 
сыс, æргомдæр зæгъгæйæ та — ды дæр уыдонæй дæ. 
Ды æмæ дæу хуызæттæн æнцон цæрæн у: к.æцырдыгæй 
дымы, уый уайтагъд базонут æмæ цæхгæр уыцырдæм ныззи- 
лут. Уыдон æппæты тæссагдæр адæм сты. Уыдонæй абон би- 
рæтæ рацарæзты, æргом ныхасы, демократийы ногдзаутæ сты, 
фæндагамонджытæ; райсом ныддæлæ-уæлæ кодта æмæ хицау- 
дзинад аивта, æхсæнад æндæрырдæм фæзылд, уæд та уым 
уаиккой тырысахæсджытæ, ногдзаутæ. 
Æмæ цæуыл дзырдтон? Декан, ды æмæ бюройы уæнгтæ 
хъуыддагхуызæй бадтыстут. Иууылдæр мæстджын, тарæр- 
фыг, цыма дунейы уæз уæ уæхсчытыл æрæнцад. Æмæ къæ- 
сæрæй уатмæ куыд бахызтæн, афтæ лæугæйæ баззадтæн, бам- 
бæрстон: цыдæр бæллæх, цыдæр æвирхъау хъуыддаг мæм 
æнхъæлмæ кæсы. Дæ цæстытæ мыл цалдæр хатты сæрæй 
къæхтæм æрхастай, ракæнонхуызæй мæ сгæрстой, иннæрдæм 
мæ хызтысты, дыууæ цæсты нæ, фæлæ дыууæ хъамайы. Дæ 
сæр банкъуыстай, ныуулæфыдтæ æмæ загътай: 
«Цæмæ ныхъхъус стут». 
Уæдмæ, цыппæрæм курсы студенттæ Сослан æмæ Валери 
уым сты, уый нæ бафиппайдтон. Кастæ уыдонмæ, дæ ныхас 
комкоммæ арæзт уыд дыууæ лæппумæ. 
Валерийы цæстæнгас мыл андзæвыд, йæхимидæг куыддæр 
бахъынцъым кодта æмæ къуыхцы æмæ зивæггæнгæ загъта: 
«Æндæрæбон мын нæхицæй æхца сæрвыстой, фынддæс 
туманы палтойæн æмæ...» 

406 
Лгънаты Гæстæн 
«Æмæ?.. Дзур, дзур», — загътай ды. 
Ныр дæр ма йæ хорз хъуыды кæнын, бæлвырдæй афтæ 
загътай. 
«Квитанци дæр æм и, — бафтыдтай дæ ныхасмæ — мæнæ 
и», — загътай ды æмæ гæххæтты гæбазыл тырыса сисæгау 
бæрзонд схæцыдтæ, батылдтай йæ. 
«Нæ сайы, — ныхас йæхимæ айста Сослан, — шифанеры 
сæ йæ пинджачы дзыппы мæ цуры нывæрдта». 
Æз фестъæлфыдтæн. Цæмæ мæм фæдзырдтой, уый бам- 
бæрстон. 
«Æмæ, ома æз..» 
«Ды. Байхъус уал...» — дæ хъæлæс карды æрцæфау цæх- 
гæр, ныфсджын, фидар. Ныр дæр ма уыцы æфсæйнаг хъæ- 
лæс мæ хъусты зæлы. 
Дæ цæстытæ та мыл æрхастай. Уыдон æппæт дунейыл хъæр 
кодтой: ды æрцахстай фыдгæнæг, дæ цуры лæууы давæг, фæ- 
литой, студенты, адæймаджы кадджын ном худинаггæнæг. 
Æз лæууыдтæн тæрхондоны. Хъуыддаг кæронмæ æвзæрст 
нæма ’рцыд, фæлæ, кæй фæуæлахиз уыдзынæ, уый æмбæр- 
стай, æмæ дæ цин ивылд: дæ цæстытæй рухс стъæлфæнтæ 
хауд, дæ хъæлæс зарæгау зæлыд. Æз тынг хорз æмбæрстон: 
чысыл ма, æмæ дæ ныхæстæ судзгæ æхсидæвтæй хаудзысты. 
«Сослан?..» — загътай ды. 
Сослан мæм разылд. 
«Дысон нæ уатæй рацæйуадтæ ды, æндæр дзы ничи уыд». 
«Æз?» — æндæр мæ бон дзурын ницуал баци. Мæ мидбына- 
ты ныддур дæн. Æцæгдæр, дысон сæ уатмæ бауадтæн, цæ- 
мæн, уымæн ницы зонын, афтæ æнæуи, æмдзæрæны адæй- 
маг йе ’мбæлтты, йæ зонгæты уатмæ иу æмæ дыууæ хатты 
бауайы. Ничи дзы уыд, æмæ фæстæмæ фæзылдтæн. Суанг 
ма уый дæр бахъуыды кодтон: стъолыл цалдæр фæткъуыйы, 
æмæ дзы иу систон, сæ уатæй рацыдтæн уыцы фæткъуы 
хæргæ. 
Мæ ныхасмæ мын кæронмæ байхъуыстай æмæ дыл кæд 
искуы стыр хорздзинад æрцыд, уæд уыцы бон, уыцы мину- 
тыл. Æхсызгонæй сулæфыдтæ, дæ цин нал æмбæхстай æви 
йæ дæ бон бамбæхсын нал уыд — дæхæдæг дæхицæн æвди- 
сæн, дæ цæсгом хур фестад. Æмæ, ай-гъайдæр, ды — факуль- 
теты фæскомцæдисонты раздзæуæг, зæххон адæмы растдæр 
æмæ сыгъдæгдæр — æрцахстай давæджы. Дæ цуры студенты 
хуызы лæууыд фыдгæнæг, студенты, адæймаджы ном худи- 
наггæнæг. 
«Æз ницы зонын, æз ницы адавтон», — загътон æз. Цы 
уавæры бахаудтæн, уый мæ уæддæр нæма уырныдта. Æн- 
къардтон æй, фæлæ уæддæр... Алкæуыл дæр уæ мæ цæст 

Æндæрг 
407 
ахастон: æцæгæй дæр мæ цымæ давæг æнхъæлынц? Цымæ 
мын мæ рæстдзинад нæ зонынц? 
Декан уыйас ницы дзырдта, æз йе ’хца кæмæн фæтары 
кодтон, суанг уый дæр сабыр уыд, кæд-иу дзы искуы иу ны- 
хас схауд, фæлæ ды... Ды уыдтæ дирижер, науы капитан, 
институты цы стыр фыдракæнд æрцыд, уый раргом кæнын 
каст дæумæ, хъуамæ ахæм æвирхъау хъуыддаг макæдуал æр- 
цæуа, æмæ уыцы хъуыддаг ды райстай дæхимæ. Сыстадтæ 
æмæ загътай: 
«Æхца ды кæй адавтай, уый иуæн дæр гуырысхойаг нæу. 
Тæккæ абон ын сæ бафид». 
«Æз ницы адавтон æмæ капекк дæр никæмæн бафиддзы- 
нæн», — загътон æз. Æмæ хъуамæ цæмæн бафидон. Æз ницы 
адавтон. Фырмæстæй мæ бон дзурын нæ уыд, мæ мидбынат 
рызтæн. 
Ды загътай: 
«Милицæмæ фæдзурын хъæуы». 
Декан: 
«Уый нæ куы райхъуыса». 
Æз: 
«Æз ницы адавтон». 
Ды: 
«Ахæмæн фæскомцæдисы æмæ институты бынат нæй». 
Æз: 
«Кæй ницы адавтон, уый уæ æцæгæй дæр нæ уырны? Ме 
’мбалы дзыпмæ хъуамæ куыд ныббырон? Уымæн уæвæн куыд 
ис? 
Ды: 
«Мах дæр ууыл дис кæнæм. Де ’мбалы мæгуыр капеччы- 
тæ адав!» 
Æз: 
«Чи, фæлæ мæ ды та нæ зоныс?» 
Ды бахудтæ: 
«Хорз дæ зонын, æмæ бæллæх дæр уый у. Мæ сыхаг, мæ 
хъæуккаг, ме ’мкъласон, æмæ... фæхудинаг мæ кодтай, фæ- 
чъизицæсгом мæ кодтай». 
Декан: 
«Раст зæгъыс». 
Æз: 
«Æз дæу фæхудинаг кодтон?» 
Ды сыстадтæ: 
«Уæдæ кæд æнæ дзургæ нал и, уæд...—æмæ дæ къæхты 
бынæй ныуулæфыдтæ. — Фыццаг хатт ын нæу. Скъолайы 
дæр йæ къухтæ нæ урæдта. Фарæстæм къласы не ’мбæлттæй 
иумæ уыд Китайы конд сыгъзæринпъеро ручкæ. Иурæстæ- 

408 
Агънаты Гæстæн 
джы йæ Хуыцау йæхимæ фæхаста. Кæм æй нæ фæагуырд- 
там, къласы иу къуым, иу хуынкъ æнæсгæрст нал ныууагъ- 
там, иууылдæр нæ хызынтæ скалдтам. Нæй! Ручкæ уæддæр 
нæ разынд, зæххы скъуыды ныххаудта. Фæлæ, царциаты дис- 
сæгтæ: иннæ урочы фæстæ разынд. Æмæ кæм? Пецы цур 
сугты æхсæн. Куыд? Цы хуызы? Куыд февзæрд уым? Æмæ 
йæ чи ссардта? Мæнæ нæ абоны «хъæбатыр». Дæс æмæ ссæдз 
лæппу æмæ чызгæй иуы сæр дæр не ’рцахста сугты æхсæн 
ручкæ бацагурын, фæлæ мæнæ ай... Не ’ппæт дæр цавддур- 
тау фестæм. Кæд йæхæдæг нæ уыд, уæд урочы агъоммæ суг- 
ты æхсæн цæуыннæ бацагуырдта. Раздæр уый йæ сæры 
цæуыннæ æрæфтыд? Фæлæ йæхæдæг уыд. Уæддæр афтæ 
нæ саст». 
Де ’фсæртæ феуæгъд сты æмæ дзырдтай æмæ дзырдтай, 
æрсабыры хъомыс дын нал уыд. О, ды æрцахстай давæг, стæй 
хуымæтæджы давæг нæ, — давын чысылæй фæстæмæ йæ ту- 
джы кæмæн и, йæ зонд фыдракæнд кæнынмæ арæзт кæмæн 
у, ахæмы. Цæстфæлдахæг дæн, адæймагæн йæ цæстыты бы- 
нæй йæ фындз чи фæтар кæндзæн, ахæм цæстфæлдахæг. Уæ 
цуры лæууыд æхсæнадæн стыр тæссаг адæймаг. Æмæ ды æмæ 
де ’мбæлттæ скарстат: тæккæ райсом саразын хъæуы факуль- 
теты фæскомцæдисон æмбырд, ахæм æвирхъау хъуыддагæн 
афтæ уадзæн нæй, изæры æхца куы нæ ратта, уæд райсом 
милицæмæ фæдзурын хъæуы, уыдон алцыдæр равзардзыс- 
ты, давæгæн йæ бынат ссардзысты. 
Æз æдзæмæй лæууыдтæн. Æз уыдтон фын, царды æцæг- 
дзинадмæ тынг дард чи у, ахæм фын. Дæ хъæлæс-иу мæм 
куы арвынæрдау æрбайхъуыст, мæ хъустæ дзы къуырма код- 
той, куы та-иу мæм æппындæр нал хъуыст, æрмæстдæр ма- 
иу дын хъуыстон дæ сыбар-сыбур. Æваст мæ сæры атахт: 
«Милицæ?.. Æз?.. Давæг?..» 
«Уый та куыд? Цавæр милицæ?!» — загътон хъæрæй. 
«Милицæ хъуыддаг равзардзæн», — æмæ дæ сæрыл схæ- 
цыдтæ, ома ныхас фестæм. 
«Æз ницы уыдтæн». 
«Æмæ милицæйæ уымæн тæрсыс?» — бахудтæ ды. Æппы- 
нæдзух дæр дзырдтай ды. Иннæты дзурын нæ уагътай, сæ 
ныхас-иу сын аскъæфтай. 
Цыдæр уысм, кæм дæн, цы ми кæнын, уымæн ницыуал 
базыдтон. Уæдмæ, адæймаг ахæм уавæры вæййы, уый æн- 
хъæл никæд уыдтæн. Иу гæппæн дæ цуры фегуырдтæн, тым- 
былкъухæй дын де ’фсæр куыд ныццавтон, стæй дын дæ хурх 
куыд ацахстон, уый абон дæр нæ хъуыды кæнын. Лæппутæ 
мæ нæ атыдтой, мæ цæнгтæ мын нæ сыздыхтой, уæд дæ, æвæц- 
цæгæн, ныххурх кодтаин. 

Æндæрг 
409 
Уыцы бон дæ хъуамæ макæд ферох уа. Уыцы бон хъуамæ 
алы аз дæр куывд кæнис, уымæн æмæ комкоммæ раирвæзтæ 
мæлæтæй, чысыл ма, æмæ дзагъырæй баззадаис. Чи зоны, 
хъуыды кæнай: мæнæйуымæн уæд йæ сонт туг йæ зондыл 
фæуæлахиз æмæ фæсмоны азары бахауы. æппындæр нæ! Мæ 
хъуыды дын ноджы æргомдæр зæгъон: мæхицæй разы цы 
хъуыддæгтæй дæн, уыдонæй иу у уый. Бузныг дæн мæхи- 
цæй. 
Мæхи дæм бæргæ тыдтон, фæлæ цалдæр лæппуйы къу- 
хæй, куыд нæ — раирвæздзынæ. Æвæццæгæн, мæ цæф хорз 
тыхджын уыд, раст йæ нысаныл сæмбæлд. Фæгуыбыр дæ, 
дæ къухтæй дæ цæсгом амбæрзтай, де ’нгуылдзты æхсæнæй 
туг рахъардта. Рæсугъд, сырх æртæхтæ æрызгъæлдысты. 
Чидæр дон раскъæфта, чидæр йæ къухмæрзæн фелвæста. 
Туджы æртахимæ пъолмæ æрхауд дæ дæндæгтæй иу. Æмæ 
æз сулæфыдтæн, мæныл æрцыд стыр циндзинад, стыр æх- 
сызгон хъуыддаг. Фæлæ уыцы иу рæстæг бамбæрстон: къæп- 
пæджы бахаудтæн. Хæрзбон, институт! Бамбæрстон: мæхæ- 
дæг мæхи фесæфтон. Уæвгæ, цæмæй фесæфтон? Цы аххос- 
джын уыдтæн? 
Институт, ахуыргæнджытæ, студенттæ, æмдзæрæн — 
иууылдæр мын æнæуынон фестадысты. Ай-гъайдæр, раст нæ 
уыдтæн. Цы аххосджын у институт, цы аххосджын сты сту- 
денттæ? Иугай адæймæгтæ æмæ... 
Уыцы изæр æмдзæрæнæй рацыдтæн, нæ уаты мæм иу ми- 
нут фæлæууын дæр нал цыд, цыма зындоны уыдтæн. Цыма 
æрмæст ды нæ, фæлæ, институты цыдæриддæр адæм и, уыдон 
дæр дæ хуызæн сты. Чи рахæцыдаид мæ фарс? Кæмæ ба- 
хъардтаид мæ рæстдзинад. Æвæццæгæн, иу адæймагмæ дæр 
нæ. Стыр диссаг! — Адæм фæзонынц зылыны, уæддæр йæ 
фарс æрлæууынц. 
Хъæууонхæдзарадон институты студент цалдæр боны фæс- 
тæ ссис арæзтады кусæг, йе студенты дарæс раивта аразæ- 
джы дарæсæй. 
Арæх фæхъуыды кæнын: тæрхондонмæ мыл куыд нæ ба- 
лæвæрдтай. Ахæм æнæниз, урс дзæнхъайы хуызæн дæндаг 
дæ фæхъæуæд. Уæвгæ, къуыри дæр нæ рацыд, афтæ йæ сыгъ- 
зæрин дæндагæй раивтай. 
Фæскомцæдисы бюромæ мæм куы фæдзырдтат, растдæр 
зæгъгæйæ та — фæдзырдтай, уыцы бон мæ зæрдыл арæх æр- 
лæууы. Цыма дæ цуры де знаг лæууыд. Цыма мæйрухс, стъа- 
лыджын æхсæвты æмбæхсджыты иумæ нæ хъазыдыстæм, нæ 
уисын бæхтыл-иу æзфæраздæронæй не згъордтам, иу къах- 
вæндагыл нæ цыдыстæм скъоламæ. Уыцы бон дæ алцыдæр 

410 
Агънаты Гæстæн 
ферох. Æви дын ивгъуыд нæй? Æрмæстдæр — абон, æрмæст- 
дæр — фидæн. Æмæ куыд ис ивгъуыдæн рохгæнæн. Иумæ 
цæхджын, хъарм хæринаг иу æмæ дыууæ хатты бахордтам? 
Цыма æфсымæртæ уыдыстæм, фаззæттæ. Цард æцæгдæр доны- 
къусау у — кæцырдæм фæкъул уыдзæн — ацу æмæ йæ базон. 
Уæд мах сымахæй чысыл рæвдздæр цардыстæм. Арæх-иу нæм 
æрбауадтæ, æмæ, диссаг! — фылдæр хатт сихорхæрды афон. 
Нæ, нæ, махæй ничи никуы ницы ахъуыды кодта: ома, сæр- 
магондæй-иу уый тыххæй æрбацыдтæ. Мæ мад-иу нын хæри- 
наг æркодта дынджыр хъæдын къусы. Хъæрмхуыпп уыдаид, 
кас, цæхæра, сир, касдон... Æмæ-иу мæм афтæ каст, цыма 
æфсымæртæ стæм, зæронды бонтæм дæр афтæ цæрдзыстæм. 
Ды тæссаг адæймаг дæ, тынг тæссаг. Ивгъуыд кæмæн нæй, 
уый тæссаг адæймаг у. 
Ды мæнæн æнæхъæн скъола дæ, царды скъола. Диссаг, 
институтæй фæхауæггаг уон, уый дæ афтæ тынг цæмæн фæн- 
дыд? Не ’хсæнад æцæгдæр мæнæй хъахъхъæдтай? Уæвгæ, 
алцыдæр хорз зонын: дæу хъуыд бæрзонддæр къæпхæнмæ 
схизын æмæ дын æз дæр чысыл цæмæндæр бабæззыдтæн — 
дæ къах æрæвæрынæн, дæ къæхтæ асæрфынæн. 
Æмæ уый зæгъынмæ хъавын: давæг мæ куы схуыдтай, 
уæдæй фæстæмæ никæуылуал æууæндын, уæдæй фæстæмæ, 
æцæг рæстдзинад ис æви нæ, ууыл сдызæрдыг дæн. Хæсты 
арты чи бахауд, цæнкуылтæ æмæ дзы къабазцухæй чи ссыд, 
хæст уыдонæй куыд нæ рох кæны, мæнæй та уыцы бон афтæ 
нæ рох кæны. Æрмæст уыдон нæ адæмæн стыр уæлахиз æр- 
хастой, æз та мæхæдæг ссæсты бахаудтæн, уыцы бон мæ ныц- 
цæнкуылтæ кодта. 
Дыууæ азы фæстæ та ногæй институты цур æрлæууыдтæн. 
Бæгуы лæгау мæ гæххæттытæ къамисмæ балæвæрдтон. Ау, 
лæгмарæджы дæр ма куы сраст кæнынц, æз та... 
Нæ! Æз цы фыдракæнд ракодтон, уымæн ферохгæнæн нæ 
уыд. Къамисы сæрдар мæм скаст æмæ цымыдисæй загъта: 
«Æмæ дын тæрхон не ’рцыд?» 
Йæ хъуыды йын хорз бамбæрстон: мæнæн мæ бынат ин- 
ституты нæ, фæлæ ахæстоны ис. 
Æмæ мын мæ гæххæттытæ мæ цурмæ æрбаппæрста. 
Уыйфæстæ нæ институтмæ бакæсын нæ, фæлæ йæ цурты 
ацæуын дæр мæ зæрдæ нал куымдта. Зонын æй, рæдийын, 
фæлæ мæм афтæ кæсы, цыма дзы, хъæууон хæдзарады æх- 
сызгон чи хъæуы, уæлдайдæр та ныр, ахæм адæм нæ цæттæ 
кæнынц, фæлæ фæлитойтæ, цæстфæлдахджытæ, гæртамис- 
джытæ. Нæ институт мæм кæсы чъизи æмæ, йæ хæрамдзинад 
йæ уидæгтæ арф кæм ауагъта, дидинæг кæм æфтауынц, ахæм 

Æндæрг 
411 
бынат. Кусынц дзы дыдзæсгом адæм, бон дæр æмæ æхсæв 
дæр йæ гамхуд чи нæ исы, ахæм адæм. Зонын æй: иу ахуыр- 
гæнæг дзы уæддæр уыдзæн раст, сыгъдæг, фæлæ мæм уæд 
цы хъуыды сæвзæрд, уый сæрты ахизын нæ фæразын. 
Иу хъуыды мын æнцой нæ дæтты: адæймагмæ фылдæр 
цавæр миниуджытæ ис, хорз æви æвзæр? Уыдонæй искæмæн 
æддæмæ раирвæзынмæ фадат куы фæвæййы, уæд ивылд до- 
нау цæмæ рагуылф кæны? Адæймаджы миниуджытæ æддæ- 
мæ раирвазынмæ сæ бæттæнтæ цæмæ тонынц? Цы у адæй- 
маг? Цæй охыл фæзынд зæхмæ? Зæгъæм, мæнæ æз — цæ- 
мæн фæзындтæн ацы дунемæ? Æхсызгон дзы хъуыдтæн? Нæ 
зæхх æнæ мæн не сфидыдтаид? Æнæнхъæлæджы фæзынд- 
тæн æви æнæмæнг хъуыдтæн ацы дунейы? Æвæццæгæн, æнæ- 
мæнг. Уæдæ æз куы нæ уыдаин, уæд ныр демæ чи дзурид. 
Æвæдза, кæрæдзийæ куыд тынг адард стæм. Кæсын дæм. 
æмæ^цыма тар хъæдмæ бахизæны раз лæууын, мæхи афтæ 
æнкъарын. Уæвгæ, алы адæймаг дæр тархъæд у, сусæгдзи- 
нæдты æлхынцъытæ. ,Уæддæр дæ иуцасдæр зонын. 
Уæлдай хъыг мын не скъолайы хабар уыд. Уый та куыд? 
Нæ мæ уырныдта. Адæмы цæст уынаг у, адæмæй ницы басу- 
сæг кæндзынæ. Æмæ уæд кæронмæ скарстон: цыфæнды дæр 
уæд, демæ мын æнæ сæмбæлгæ нæй. 
Æртынæм азты кулак чи æрцыд, уыдон сраст кодтой, цыма 
уыцы хъуыддаг рæдыд уыди. Æмæ, чи зоны, рæдыд уыд: æнæ 
аххосæй иу æмæ дыууæ адæймаджы фесæфт? Æнæ аххосæй 
иу æмæ дыууæ бинонтæ бабын сты? Фæлæ дзы, адæмы фæл- 
лойæ чи цард, адæмы фæллойæ мæсгуытæ чи самадта, цымæ 
ахæмтæ нæ уыд? Мах диссаджы адæм стæм: куы иуырдæм 
агуылф кæнæм, куы иннæрдæм, астæуккаг фæндаг никæдма 
равзæрстам. 
Не скъола кæй уыд, уыдон чи уыдысты? Дæргъæй-дæргъ- 
мæ дыууæуæладзыгон хæдзар, фараст уаты, йæ бын цы аха- 
ста, уый — пъадвал. Сара — бæххъазæн, дугъ дзы уадз. Цæ- 
хæрадон — гектарæй дæр фылдæр. Хæдзарæн йе ’ддаг ба- 
каст дæр бирæйы аргъ — сырх дурæй рæсугъд нывæфтыдтæ, 
æрмдæсныты удвæллой. 
Æвдайæм азты скъола ныхгæдтой: чи ма дзы ахуыр кæна? 
Хъæу баихсыд. Кæмæдæрты гæсгæ — раст уынаффæ, мæнмæ 
гæсгæ та—æнæсæрфат. Дæ цæсгоммæ дын кæсын æмæ, цыма 
уыцы хабæрттæн æппындæр ницы зоныс, ахæм хуыз дын ис. 
Афтæмæй дирижер ды уыдтæ. Дæсны, арæхстджын дири- 
жер. Скъола дæ фæндонæй æхгæд кæй æрцыд, ууыл раздæр 
дызæрдыггæнджытæ уыд, фæлæ ныр... 
Уыцы хæдзар никæйуал хъуыд, нæ — ахуырады, нæ — 

412 
Агънаты Гæстæн 
культурæйы, нæ — колхозы, нæ — хъæусоветы. Исты амалæй 
ма дзы куы фервæзиккой, исчи йæ куы балхæнид æмæ... Æр- 
мæст уыцы хабар, цалынмæ хæдзар уæй æрцыд, уæдмæ ничи 
зыдта, æрмæстдæр иу адæймаг — дæ фыдыфсымæры лæппу. 
Мæгуыр, цы фæуа, уый йын нæй æмæ... Алцыдæр закъонмæ 
гæсгæ, иу сым дæр йæ бон никæмæн у. Чи хъуамæ цы зæгъа? 
Фæлæ адæмы цæст уынаг у. Хæдзар гæххæттытæм гæсгæ — 
дæ фыдыфсымæры, æцæгдзинадæй та — дæу. 
Цалдæр хатты дæ хæдтулгæ иуварс куыд ныууагътай æмæ 
аууоны хуызæн хæдзармæ куыд бацыдтæ, аууоны хуызæн 
дзы куыд зылдтæ, уый фендæуыд. Йæ цармæ йын схызтæ, 
пъадвалы алы къуым дæр басгæрстай. Ахæм сыгъзæрин кæ- 
саг хъуамæ дæ къухæй куыд ауадзай. Æнæхъæн галуан, зæд- 
ты бынат. Ноджы, паддзахадон аргъæй. Хæрз аслам, цыдæр 
капеччытæ. 
Хæдзар уæййаг у, уый, цалынмæ гæххæттытæ арæзт æр- 
цыдысты, уæдмæ цæуыннæ исчи базыдта? Уыцы хабар æп- 
пæты фыццаг дæ фыдыфсымæры лæппу цæмæн фехъуыста? 
Æндæр исчи йæ нæ балхæдтаид? Чи зоны, рæдийын, æмæ, 
бæргæ, бæргæ, куы рæдиин, уæд хорз уаид, фæлæ мæм афтæ 
кæсы: уыцы хæдзар цæмæй дæ къухы бафта, уыцы нысан дæ 
размæ раджы сæвæрдтай. Ды тагъд никæд фæкæныс: дæ ны- 
санмæ цыдтæ сабыргай, къахдзæфгай нæ, фæлæ уыдисны- 
гай. Фæстæдæр куыд базыдтон, афтæмæй скъола дæ фæндо- 
нæй æхгæд æрцыд. Æвирхъау ми: сывæллæттæн се скъола 
байстай, уынджы астæу сæ ныууагътай. Уыцы хабар мæ хъус- 
тыл куы ’рцыд, уæд мæхицæн бынат нал ардтон. Знаг дæр 
афтæ нæ бакæндзæн. Скъолайы кæрты цы зæрдæйæ æрлæу- 
уыдтæ? Аууонау иу уатæй иннæмæ куы цыдтæ, уæд дæм цы 
хъуыдытæ æвзæрд? Цæмæйты дæ фæрсын... Ай-гъайдæр, 
цины денджызы дæхи надтай: пенсийы куы рацæуай, уæд 
дын æвæджиауы улæфæн бынат. Дон — дæ цуры, хъæд дæм 
хæстæг, аргъæутты дæр хуыздæр бынат нæ вæййы. Цавæр 
хъуыдытæ дæм хъуамæ гуырыдаид? Сывæллæттæ... Уыдон 
цы? Ахуырдзаутæ фаг куы нæ уа, уæд скъола æнцон дарæн 
у? Ууыл чысыл хардз и? Паддзахады æхца хъуамæ дзæгъæл 
сæфт кæна? Æмæ æнахъом сабитæ хъæуы иу кæронæй иннæ- 
мæ — стыр скъоламæ, æхсæз-авд километры сæумæдæвдæ- 
гæй талынджы араст вæййынц. Уæдæ цы кæной? Æмæ зæр- 
дæ ныккæрзы. Хур уа, къæвда уа, уалдзæг йе фæззæг, ты- 
мыгъ уа, мигъ уа — алы бон дæр скъоламæ. Иу бон дыл сæ 
тæригъæд ма æртыхса, уый мæ нæ уырны. Ныр дын мæ хъуы- 
ды æргомдæр зæгъон: ды дæ фыдгæнæг, æрмæст дæ алы 
фыдми дæр закъонмæ гæсгæ у, æмæ æппæты стырдæр бæл- 
лæх уый у, къух бакæнæн дæм нæй. Ис! Мæнæ мæ ныхас. 

Æндæрг 
413 
Ис ма æндæр закъонтæ: цæсгом, æфсарм, æгъдау, фарн — ды 
дæ цъыф къæхтæй кæуыл бацыдтæ, мисхалмæ дæр кæй не 
’рдардтай, нæ адæмы уыцы æвæджиауы миниуджытæ. 
Ды никæд фæрæдыдтæ, æрмæст ныр раст хатдзæгтæ не 
скодтай. Фæстаг æртæ-цыппар азы нæ сывæллæтты нымæц, 
мах куы ахуыр кодтам, уыцы мæгуыр, фыдазты скъолайы 
цал адæймаджы уыд, уымæй дзæвгар фæфылдæр сты, æнæхъæн 
æвддæс-ссæдз адæймаджы фылдæр. Æмæ уæд скъола хъуыд, 
йæ ныхгæнын иу адæймаджы сæрмæ дæр не ’рцыд. Æмæ 
ныр, паддзахад дзæвгар куы фæхъæздыгдæр, адæм сæ ас куы 
ссардтой, уæд уыцы скъола хъæуы æви нæ хъæуы? Хъæуы. 
Æндæр дзуапп дын иу адæймаг дæр нæ ратдзæн. Мæскуымæ 
писмо ныффыстон, æмæ рæстдзинад йæ гаччы сбаддзæн. Кæс- 
ма-иу, рæстдзинадæн сæфæн нæй. Рæстдзинад... 
Уазæджы ныхас фескъуыд. Йæ цæстытæ дзагъырæй баз- 
задысты. Йæ фысым... Цы фæци йæ фысым? Абондæргъы 
кæимæ дзуры? Ам уыд. Мæнæ ацы ран. Уæртæ фæлмæн къæ- 
лæтджыны æнцад бадт. Ам уыд. Кæд ыл йæ цæстытæ тартæ 
кæнынц? Æмæ лæг сыстад, йæ зæнгтæ йæ быны цудынц, 
стъолы æнцæйтты стъолы кæронмæ бацыд, къæлæтджын бан- 
доныл йæ къухтæ æрхаста, сгары йæ. Афтид у. Царциаты 
диссæгтæ, кæд адæмы нæ, фæлæ хæйрæджыты æхсæн цæры. 
Йæ тарст хъоппæг цæстытæ уаты къуымты тарст зылд æр- 
кодтой. Цы фæци йæ фысым? Кæм æрбадæлзæхх? Æви уаты 
йæ аууон уыд æмæ æрбайсæфт. 
Нæй! Лæг нал и. Ам уыд. Гæххæттытæм-иу æркаст, куы- 
иу сыл иуварс ахæцыд, куы-иу сæ йæхимæ хæстæгдæр æрба- 
кодта, йæ мидбынаты-иу базмæлыд. 
Уазæг йæ сæр банкъуыста, кæд йæ зонд фæцудыдта æмæ 
йæ нæ хаты. Кæд, мыййаг, афтид уатмæ æрбацыд. Кæд, мый- 
йаг, абондæргъы йæ кæддæры сыхаг, йæ кæддæры æмкъла- 
сон, ныр та республикæйы бæрнон кусджытæй иу — йæ цæс- 
тытыл уад. Кæд, мыййаг, абондæргъы уыимæ нæ, фæлæ йæ- 
хæдæг йæхиимæ ныхас кодта. Ницуал зоны, йæ сæрызонд 
ницуал ахсы. Кæд, мыййаг, æндæр уатмæ бахауд æмæ, куыд 
æрбацыд, куыд сбадт, уымæй уæлдай йæ бынатæй нæма фез- 
мæлыд. Ардæм æрбацыд. Чингуыты скъаппытæ, стъолы кæ- 
ро^н газеттæ æвæрд. Æртæ телефоны, сæ иу — сырх. Уат куыд- 
дæриддæр уыд, афтæ, æрмæст йæ хицау æрбайсæфт, æрмæст 
ын хицау нал и. Æмæ судзин у? Цы фæуыдаид? Кæд æддæ- 
мæ ацыд? Æмæ йæ уæд сыстгæ нæ федтаид? Бындз куы атæ- 
хы, уæд ма уымæн дæр йæ базырты хъæр куы райхъуысы. 
Кæд... Уазæг йæхи æрысгæрста, айдæнмæ йæхимæ бакаст. 
Райсом ардæм куы цыд, уæд арахъхъ ахуыпп кодта, ныфсы 

414 
Агънаты Гæстæн 
тыххæй, цæмæй йæхи хуыздæр æнкъара, — уый тыххæй, 
æндæр цыдæр расыггæнаг куы нæ у. Æмæ кæд, мыййаг, афтæ 
банозтджын æмæ, кæм и, цы ми кæны, цы дзуры, уый нал 
æвзары. Нæ! Тынг æвронг у. 
Уазæг фезмæлыд, хъуызæгау бандоны алыварс æрзылд, 
йæ къухтæ та йыл ахаста, йе ’нгуылдзтæ фæлмæн хъæдабæ 
хъуымацыл андзæвыдысты. Лæг стъолы бынмæ бакаст, йæ 
цæстытæ ныдздзагъыр сты. Уæддæр йæ кæддæры сыхаг цы 
фæци? Кæд къæлæтджыны йæхи бæсты йæ аууон бадт. Æмæ 
уымæн уæвæн и? Уазæджы уæнгты уазал риз ацыд, цыдæр 
æбæрæг тас æм йæхи æрбайвæзта. Лæг цæхгæр фæзылд. 
Тагъддæр! Тагъддæр! Æддæмæ ма куы аирвæзид. Дуары цур 
дзыхълæуд фæкодта, уатыл та йæ цæстытæ æрзылдысты. 
Æдзæм, афтид уат. Къулæй сахаты дзинг-дзинг арвынæрдау 
хъуысы. Чи никуыма æрцыд, ахæм диссаг. Лæг фезмæлыд. 
Абондæргъы ныхас кодта аууонимæ, адæймаджы æндæрги- 
мæ. Кæд... Кæд йæ зонд фæдзæгъæл. Нæ. Мæнæ кабинетмæ 
бацæуæн уат, стъолыл — мыхуыргæнæн машинкæ. Æмæ йæ 
хицау, къуырддзыкку æрыгон сылгоймаг, цы фæци? Уæртæ 
æрбацæуы. Кæд уый дæр йæхæдæг нæу, фæлæ йæ аууон у. 
Æмæ адæймаджы хæд хуызæн у. Цы тызмæг, тар цæстытæ 
йын и. Æмæ цы йæ зæрдæмæ нæ цæуы? 
— Ам ма дæ? 
— Ам. — Сылгоймаг-аууон йæ мидбылты бахудт. Тых худт. 
Сæрыстыр худт. Йæ хъæлæс — адæймаджы хъæлæс. Йæ был 
акъуырдта, йæ цæсгом та фæтар. 
— Æмæ дæ хи-и... 
— Бамбæрстон дæ. Хицау сихор кæнынмæ ацыд, абон 
куыстмæ нал фæзындзæн. 
— Æмæ ра-а... 
— Раджы ацыд, сахаты бæрц ыл цæудзæн. 
Лæг фезмæлыд. Æмæ йæ фысым куыд сыстад? Куыд ацыд? 
Диссаг, уый куыд нæ бафиппайдта. Æвæццæгæн, афынæй, 
йе та, æвæццæгæн, йæ ныхасы афтæ аныгъуылд, æмæ... 
Лæг фезмæлыд, цы æвзæр асинтæ сты: фæцуды, куы нæ 
ахауид, йæ зæнгтæ фæдыдагъ вæййынц. Уынгмæ ма куы аир- 
вæзид. Цы тæвд у, æнуд тæвд. 

СÆРГÆНДТÆ 
ЙÆ РУХС НОМ (Роман) 5 
ДАРГЬ ФÆЗЗЫГОН ФÆНДАГ (Улцву) 166 
ÆНДÆРГ (Уацау) 340 

Литературно-художественное издание 
АГНАЕВ ГАСТАН (КОНСТАНТИН) АМЗОРОВИЧ 
Длинной осенней дорогой 
Роман, повести 
на осетинском языке 
Редактор И. X. Джанаева 
Художник В. С. Григорян 
Художественный редактор Г. 3. Чеджемты 
Технический редактор А. В. Ядыкина 
Корректор Т. А. Казбекова 
Компьютерная верстка 3. С. Мисиковой 
Сдано в набор 20.08.05. Подписано к печати 19.01.06. Формат бумаги 60x90’А 
Бум. офс.МЙ. Гарн. шрифта «Кудряшов». Печать офсетная. Усл.-п. л. 26. 
Учетно-изд.л. 25,13. Тираж 500 экз. 
Комитет Республики Северная Осетия—Алания ио нечати и делам издательств. 
Издательство ^Ир», 362040, г. Владикавказ, проспект Мира, 25. 
Отпечатано с готовых диапозитивов в ОАО Издательско-иолиграфическое 
предприятие им. В.А. Гассиева. 362011, г. Владикавказ, ул. Тельмана,16. 

Даргь 
фæззыгон 
фæндаг 


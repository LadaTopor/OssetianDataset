Отсканировано 
в августе 2016 года 
специально для эл. библиотеки 
паблика «Бæрзæфцæ^> 
(«Крестовый перевал»). 
Скангонд æрцыд 
2016 азы августы 
сæрмагондæй паблик «Бæрзæфцæг»-ы 
чиныгдонæн. 
Н«р://ук.сот/Ьаг2а7сад 

Владимир Григорьевич Козаев 
ЛЕДНИК 
(Стнхн на осетинском языке) 
ЗС2?^С5°Зо^ $6о$са$тоЬ 6д ^<*Ладз° 
ЭЗОБЗбАО 
Оформленме автора 
Редактор М. Р. Казиев. Хуложсственпыи редактор 
А. Д. Ванеев. Тсхннческпи рсдактор В. А. Тедеева. 
Корректор Л. П. Дзагоева. 
Сдано в набор 30. III 1981 г. Полписано к печати 
22. VII 1981 г. Формат бумаги 60х90'/з?. Усл.-печат. л. 
1,75. Уч.-нзд. л. 1,7. Заказ типогр. № 934. ЭТ 00226. 
Тпраж 1000 экз. Цена 20 коп. 
Издательство «Ирыстоп», г. Пхппвалп, ул. Леннна, 3. 
Юго-Осетииское областнос полпграфпческое производ- 
ственное объедннение Госкомнздата ГССР, г. Цхинвалн, 
ул. Московская, 5. 
М —622 

Мæ хæхбæстæ, мæ конд нывты æвæрд дæ, 
Дæ бæрзæндтыл фæрнæй мæ цард æрвитын. 
Ныууагътон ам сæ фæхсытыл мæ фæдтæ, 
Мæ зæрдæ сыл, йе, уый тыххæй нæ ивын. 
Уынын дæ — уæд мæ уæнгты туг æхсиды, 
Фæвæййын æз мæйрухсыты æгъуыссæг. 
Куыд мæ фæнды, мæ зæрдæйы æхсидав, 
Нæртон хурау, куы рухс кæнид дæ хуызтæ!.. 
* * * 
Фыдыбæстæн цырагъдарæй куы цæрин,— 
Нæ хæхтæн фестин фарнхæссæг, нæртон, 
Мæ хъуыдытæ сыл хуры тынтау зæрин, 
Сæ номыл уаин удуæлдай хæстон, 
Æнусбонтæм мæ цардæй уаин райгонд, 
Тъымы-тъыматæм зæлид уæд мæ зард. 
Нæу ницæйагæн арфæйаг йæ райгуырд, 
У номдзыд гуырдæн мысинаг йæ цард. 
3 

МÆ ХÆХТÆ 
Бæрзонд хæхтæ — мæ хъуыдыты уæлтæмæн, 
Мæ бæллицтæ, мæ сагъæстæ, мæ уарзт. 
Æвæццæгæн æз райгуырдтæн уæ мæтæн, 
Мæ риуы ’нæнтау уымæн судзы арт. 
Уæ хъæбысы цы цин, рæвдыд æвзарын, 
Цы ’хсæрдзæнтæй фæхъæстæ ис мæ хъуыр, 
Цы хойрагыл, цы фæрныгадыл зарын, 
Ие, уыдонæй мæ чи схондзæн мæгуыр. 
Мæ рухс хæхтæ, мæ айнæгтигъ бæрзæндтæ, 
Нырма зæгъинаг бирæ ис мæнæн. 
Мæ хуымгæнды — мæ зарджытæ, мæ сæнттæ, 
Уæ номыл æз фæкæндзынæн фæлмæн. 
ХÆХТЫ ЧЫЗГ 
Лæууыс. Бæрзонд хæхтæй фæлгæсыс, 
Уæздан, рæсугъд зæлтæй фæлмæн 
Нæ кæмттыл зарджытæ нывæндыс, 
Æмæ куыд бахъырнынц дæуæн! 
Кæддæр,ам бур сыфтæр мæ разы, 
Æрхауд æмæ фæци йæ цард. 
Рæудымгæ дзы йæ æртты хъазыд, 
Ыстæй йæ уæд фæхаста дард. 
Куыд уарзта сусу-бусу ’взонгæй, 
Рæууддзæф ыл фæлмæн куыд тыхст. 
4 

Уæд мæргъты ал ’мæ ал’æвзæгтæн 
Сæ зарынмæ фырцинæй рызт. 
Тæхы, тæхы, ивгъуыйы рæстæг, 
Æппæт йæ амæттаг кæны. 
Фыдæлтæй нал баззад ыстæг дæр,— 
Цъæх айнæг цадæггай кæлы. 
Нæ фæллайы, нæ тыхсы хæрды, 
Иæхæдæг ’нæмæлгæ — æрмæст. 
Мæ’цæстæнгас ныгъуылы æрдзы, 
Мæ сæры иу хъуыды нымбæхст: 
Цы фидар нуарджын цæнгтæ куысты 
/Евналынц хос кæрдынмæ рæвдз,— 
Фыццагау мауал уой æгъуыстаг, 
Куыд уыдзæн, искуы уой æргъæвст. 
Цы риу æвзонгадæй æфсæды, 
Цы зæрдæ артау у тæмæн, 
Цы сæры циндзинад æвзæры, 
Цы сау дзыккутæ ’лвасынц мæн, 
Цы цæстытæй фæлгæсынц хæхтæ, 
Цы æрфгуытæ ысты бæрзонд, 
Ныр уыдонæн куыд ис æмпылæн, 
Ысурс, нымæггæнæн, зæронд? 
0 диссаджы зæххон ысфæлдыст, 
Бындайраг, таурæгъты хуыздæр, 
Мыййаг ысивдзæнис дæ фæлыст, 
’Мæ нал уыдзынæ, нал, ды дæр? 
5 

Хъысмæт мын цас радта цæрæнбон, 
Нæ зонын развæлгъау йæ бæрц.. 
Кæдмæ уон а-бæстæн æмбæлон, 
Мæн цас фæрæвдаудзæнн æрдз. 
Фæлæ рæсугъд цаутæ мæ цæстыл 
Нывгондæй баззайдзысты уæд. 
Лæудзæн фæстаг бонтæм мæ зæрдыл 
Сæ цин, сæ уарзт æмæ сæ мæт. 
О, макуы, макуы дын уæд цудæн^ 
Дæ хъармæй уадз ’мæ тайæд их. 
Уадз рафтæн макуы уæд дæ удæн, 
Æфтау ды рæстæгыл дæр джих... 
* * * 
Нырма цъæх дары ранæй-рæтты сыфтæр, 
Иæ бур фæлыст нæма ’рхæццæ ныллæг. 
Фæлæ уæддæр зынг хуры цæст куы сыстæм, — 
Адджынæн ын йæ хъарм ныхъхъуыры лæг. 
Æртыхта зымæг бæрзæндтыл йæ урс кæрц, 
Фæуардзæнис та а-бæстыл йæ фаг. 
Ныр фæззæгмæ æртхъирæнтæй куы фæкъæрцц, 
Куы баззад афтæ рагæйдæр йæ уаг. 
Фæцæй цыдтæн дæ фæрсаджы рæзты, 
Дæ рухс фæлгонц йæхимæ сайдта мæн. 
6 

Къæмдзæстыгæй мæхимидæг рызтæн,— 
Тæппуд лæппу — зæрдæйæ та — фæлмæн. 
Куы баззади дæ цæстыты мæ уд, 
Уыдысты мын сæууон хуры ыскаст. 
Æмæ мæнæн дæ мидбылты фæхудт 
Ыссыгъта тынгдæр ме ’гъуыстаджы уарзт. 
Фæлæ дæ фæрсаг ахгæдтай. Цæмæн? 
Дæуæй кæм уыдис уый æнхъæл та лæг. 
Уæдæй фæстæмæ мæт æвдæрзы м-ен,— 
Мæнæн дæ феид куыд бакодтан хæлæг?!. 
ÆРДЗНЫВГÆНÆГ 
Адджын мын у дæ ныв кæнын, хæхбæстæ, 
Дæ хъæбыс мын — рæдау æмæ фæлмæн. 
Æндæр ма дын цæмæй фидон дæ хæрзтæ, 
Мæ тыхтæ ’ндæр кæмæн радтон, кæмæн? 
Куы фæлгæсын дæ номхæссæн тыгъдæдтæм, 
Уæд фестын æз хъандзалбазыр цæргæс, 
Ды мын вæййыс мæ хуызнывтæн тыхдæдтæг, 
Фæлæ уæддæр иæ бафндын мæ хæс. 
* * + 
Хъысмæт йæ фæдыл мæн кæдæмдæр сайдта, 
Фæлывта мæ йæ мидбылты фæхудт. 
Мæ рагбонтæ мæнæн æнæвгъау кайдта, 
Фæхъазыд мæ. Ысуæлæнгай мæ уд, 
7 

Мæ къухты уарди нал бафтыд. Фæхицæн. 
Хъысмæты уадæй пниæрдæм фæкъул. 
Æндæр чидæр æй ратыдта пæхнцæн, 
Цы кæнон, хъен нæ алæууыд мæ хъул. 
Æвæндонæй мыл аивгъуыдтой азтæ, 
Мæнæй куы фесты мæргътæ дæр тæргай... 
Ивгъуыд цаутæ, ивгъуыд бонтæ мæ разы 
Æрлæууыдысты мысынæн рæгъгай. 
УАЗÆГУАТЫ 
Хъызт зымæг мын мæ тых фæлвары, 
Иæ уазал мын кæны хæлар. 
Тъыфылгай мит æдзухæй уары, 
Æрæхсæв. ’Рымбæрзта йæ тар. 
Мит фæрсæгтыл лæдæрсы, тайы, 
Ам тæвды сулæфæн дæр нæй. 
Сæ къуымтæ буц чызгай æфснайы — 
Сæууон хур. Ма йæ бауарз, цæй! 
«Ие, ахæм чызг цы хуыцау ратдзæн 
Дæуæн?» — мæ зæрдæ мæм дзырдта, 
Фæлтау мæнæуи сабыр баддзæн 
йæхимид ацыран цыртау. 
8 

* * * 
Мæ уарзон чызг мæ усгурæй ныууагъта, 
Мæнæй фæхицæн. Ацыди чындзы. 
«Мæ мæт мын ды, — æвæццæгæн, уый 
загъта, — 
Фæдар ныхстæй дæ зæрдæйы сындзау». 
Лæджы цард у тæссар-мæссар, ивæнтæ, 
Нæ вæййы амонд алкæмæн дæр иу. 
Куы зæрдæйы æнæхинæй æвæрд дæ, 
Куы та зынтæй ныууæззау вæййы риу. 
УÆДДÆР ДÆ УАРЗЫН 
Сæркъулæй ды дæ цæгатмæ æрцыдтæ, 
Кæныс фæсмон, куы бамбæрстай æппæт. 
Дæ фендæй æз зындзинæдтыл хъæцыдтæн, 
Мæн бавдæрзтой дæ уарзт æмæ дæ мæт. 
Дæ ныхыл-иу æркъул ысты сæ хаутæ 
Дæ дзыккутæн, — мæйдар æхсæвау, тар. 
Сæ базмæлдæй рæсугъд бæллицты хаттæ, 
Уыдтæ сæ кондæй номхæссæн, бындар. 
Мит батад. Фæзтæ хуры хъæрммæ райынц. 
Иæ риуы дзаг ысулæфыди хох. 
Фæлæ дæ дзыккутыл æрбадти халас,— 
Æвзонгад дæ куыд раджы кæны рох! 
9 

КЪАЛИУСАСТ БÆРЗ 
Мæ уарзон бынат. Састкъалиу бæрз бæлас, 
Дæу иунæгæй ныууагътам мах кæддæр. 
Мæнæуи ныр йæ мысынæй ысфæлахс, 
Фæлæ быхсын уæдæй нырмæ уæддæр. 
Мæ цин куы нæрст. Мах бадтыстæм уæ быны, 
Хъуыст цадæггай дæ сыфтæрты сыр-сыр. 
Йæ цуры-иу мæхи æнкъардтон фыны, 
Цæмæн-иу кодта д’ аууон та зыр-зыр? 
* * * 
Бады мигъы фæлм гæзæмæ, 
Зæхмæ æртæхтæ кæлынц — 
Найгæ, хуры тынтæм мæнæ 
Урс фæрдгуыты ’рттывд кæнынц. 
Уадид банцади, фæфардæг, 
Айсæфт къæвда. Зæхх фæсур. 
Æмæ та нæуæгæй цадæг 
Судзы тæвдæй хæхты хур. 
* * * 
Уынын æмæ хатын нырма дæр 
Иæ фæлмæн цæстыты æрттывд. 

Мæ сусæгæй авдæнмæ мадæн, 
Иæ цæссыг мæ рнумæ куыд тылд. 
Цыма-иу мæ бауагъта уайтагъд 
Ныфсы тых. Нæ зыдтон æрмæст, — 
Цы уарзæгой цæстытæй ратагъд, 
Цы зæрдæйæ банкъардта мæт. 
* * * 
Хъæд ысулæфыди. Мæргътæ, 
Цинæй зарджытæ кæнынц. 
Ногæй разындысты хæхтæ 
’Мæ сæрбæрзондæй кæсынц. 
Басурн йæ цæссыг мигъæн, 
Хихтыл æртæхтæ тæдзынц. 
Хур æркасти. Нал у ихæн, 
Рогæй ’хсæрдзæнтæ тындзынц... 
* * * 
Фæйнæрдæм мигътæ апырхысты цадæг, 
Æрвон денджызæй хуры цæст æрзынд. 
Иæ рухс тынтыл мæ цæстæнгас ысфардæг, — 
Фыдыбæстæн йæ бæрзæндтыл æрзылд. 
Цыма хæххон чызг хæхты сæрмæ растад, 
Фæныкъуылдта мæм уарзонæй йæ цæст. 
11 

Йæ мидбылхудгæ а-бæстæмæ ракаст, 
Иæ фендæй лæг сæууон хурау—æфсæст. 
БУЛÆМÆРГЪЫ ЗАРÆГ 
Нæй, хæлæрттæ, сусæг нæ кæнын 
Æз мæ рагбонты зæрдæйы рис. 
Ныр кæдæй нырмæ риуы æвæрын 
Уыцы буц ном.Æнцой дзы кæм ис!.. 
Мысын уарзонæй рагбонтæ, мысын, 
Уарзын уыдон мæ амондау раст. 
Уыцы диссаджы къухтыл фæтыхсын, 
Уарзын уыцы цæстыты фæкаст. 
Мæн куыд фæнды æндæр зæлтæй зарай, 
О, мæ булæмæргъ—æрдзы фæндыр! 
Фæлæ рагбонты цас фæнды райай, — 
Нал æрцæудзысты рагбонтæ ныр. 
* :\: * 
Рæудымгæмæ куы бадтыстæм мах иумæ, 
Цъæх сыфтæртæн сæ ныхас хъуыст. 
Æрбалхъьтто’н дæ фæлмæн къух мæ риумæ, 
Уый хатыд зæрдæпæн йæ куыст. 
Нæ сæрмæ цъку дæр мах амопдæн зарыд, 
Нæ фендмæ дард ранæй æртахт. 
12 

Мæ цæстæнгас дæ уарзты зынгæй сарыд, 
Цæстысыгау мæ зæрдæмæ ныттагъд. 
УÆЛМÆРДЫ 
Фæлгæсы уæлмæрд обауыл уæлвонгæй, 
Бæрæгæй мæм йæ цыртытæ зынынц. 
Ивгъуыд цаутæ мæ тарф хъуыдыты ногæй 
Мæ риуы арф цыргъ судзинтау ныхсынц. 
Æз нал хъусын йæ фæлмæн ныхас млдæн, 
Мæ зæрдæйы мын бадомдта йæ мæт. 
Æнæхай æз æфсымæрæй дæр бадæн — 
Мæ рахиз цонг мып атыдта мæлæг. 
Мæ мæгуыр хо,—дзæнæты бада, уягтæн,— 
Нæ йып батад йæ мады ’хсыры хъуыртг. 
Ныууагъта-ма пæ мидбылты худт мастæн,— 
Хæрз сабинæ уæд йе ’мбæлттæй фæхъуыд. 
Мæ фыд мæ уарзонæй рæвдаугæ дардта, 
Зæрдæдзургæ йæ цæстæнгас æрцъынд. 
Хъысмæт мыи царды бирæ саутæ рлдта, 
Æрбадардта мæм йе ’рфгуыты æнцъылд. 
Мæ цæсты сыгтæ басур ысты рустыл, 
Ысулæфыдтæн хуры тынтæм рог. 
Фæлæ уæддæр куы фæзæлы мæ хъустыл 
Сæ дзыхы дзырд. Нæ фæуыдзысты рох. 
13 

Сæ нæмттимæ сæурайсомы æртæхтыл 
Æрттивдзæнис мæ цæстыты фæкаст, — 
0, цалынмæ æз зарынхъом уон хæхтыл, 
О, цалынмæ мæ риуы судза уарзт. 
* * * 
Æз буц дæн де сныхас, дæ зондæй, 
Кæнынц мæ дард ранмæ сæ фæдыл. 
Æз райын де уæнгты хæрзкондæй, 
Мæхи нывонд кæнын сæ фендыл. 
Хатт де ’рфгуыты ’лхынцъæй ныккæрзын, 
Куы мæм дæ цæстæнгас фæхуды, 
Фæлæ дæ зæрдæмæ ныккæсын 
Мæнæн куы бантысид, тæхуды! 
ТЛИЙÆ ЗДÆХГÆЙÆ 
О, бæрзонд хæхтæ, айнæг къæдзæхтæ, 
Цæй куыд зæгъон сымахæн хæрзбон? 
Уæд сæурайсом цъæхбынæй уæ фæхстæ, 
О, цæмæн ысты афтæ æхцон? 
Æз хæрзбон- зæгъын хæдзæртты къултæн, 
Макуы бауæд сæ артдзæст нымæг. 
Ма уæд рафтæн уæ къæбиц, уæ мулкæн, 
Уæд уын хурау уæ царды зымæг. 

Уæд дзадджындæр сæ хизæнтæ фосæн, 
Уадз, Фæлвæра сыл аудæд хорз. 
О, Тлнйы къæдзæхфарс æфцгуытæ, 
Радтут фосæн бæркадармæй хос! 
Æз цæуыл тыхсын, ма мæ фæрс уымæй, 
Уый зæгъыи мын фæзыни, мæ бон. 
Мидбылхудгæ кæп федтон уæ хуымæй, 
Уымæн абон куыд зæгъон хæрзбон?! 
МÆИРУХС ÆХСÆВ 
Хæхты сæрмæ—мæй, 
Æфцгуытæм кæсы. 
Цъитиджын кæмттæй 
Сур уазал хæссы. 
Басабыри хъæд, 
Иу сыбыртт дæр нæй. 
Мæкъуылтæн хъæццул — 
Мит. Кæнынц фынæй. 
этюд 
Бæгънæг бæлæстæ æфцгуытæй фæлгæсынц, 
Сæ къалиутыл ма стæм сыфтæртæ баззад. 
Уæззаугай мигътæ арф коммæ фæлæсынц, 
Ныкъуырма дон, цыма иыффæллад, бастад. 

Уырдыгмæ чидæр хосы мæкъуыл ласы, 
Фæуæззау мæкъуыл. Лæг уромы галты. 
Ыстыр æргъомæй дзоныгъ дæр æртасы, — 
Иæ фæдыл уадзы хосы хæлттæ калдæй. 
УАЛДЗÆДЖЫ КОМУЛÆФТ 
Ыстæфстис зæхх, зæрин хур æй рæвдауы, 
Йæ рнуыдзаг ысулæфыди ком. 
\пæ !;. рттæ та нын байтыгъта рæдауæи, — 
Фæзынди уалдзæг а-бæстæм æргом. 
Иæ гармæн хуссæртты фæстаг мит тайы. 
Йæ дон ын, сойау, цъиргæ нуазы зæхх. 
Нæ кæмтты цъитидон ивылдæй уайы, 
Кæныпц фæдисæй ’хсæрдзæнтæ сæх-сæх. 
Бæгъпæг бæлæстæ бафсæстысты хурæй, 
Сæ хихтыл мæргъты комулæфт ныттад. 
Куы нпл мæ фæнды ацæуын сæ цурæй, 
Ам цардæн арфдæр банкъардтон йæ ад. 
УАРЗОН ЗАРÆГ 
Хæхты цъасы, арф комы рæбынæй, 
Бамб^хстпс мæ рагуалдзæг кæмдæр. 
Чпзопы, цъæх улæнты фæбынæй, 
Хима^ ’лвасынц уый тыххæй мæн дæр. 
16 

Чизоны, цъæх улæнты фæбынæй 
Уарзон зарæг — булæмæргъы зæл, 
Гъе та комы цъитидоны ’рфынæй, 
Уымæн кæны Леуахи сæр-сæр. 
Уымæн уайы Леуахи рæсугæй, 
Уымæн калынц уылæнтæ сæ фынк. 
Кæд фæкайдтай, сау рæсугъд, мæ удæй, 
Гъе, уæддæр нæ ахуыссыд йæ зынг. 
Улæнтæй мæм уарзон зарæг зæлы, — 
Се ’рфæнтæй мæм мидбыл худы ног. 
А-лæппу нырма йæхи æнхъæлы 
Абон дæр æстдæсаздзыд, æвзонг. 
* * * 
Зæрдæдзæбæхæн хурмæ бады 
Бæллиццаг æрдзы фидыц — чызг. 
Хæрзконд фæлгонц гæзæмæ цады 
Ызмæлы — амонды фæрдыг. 
Нырма йæ рагуалдзæджы азтæй 
Куы у сæрыстыр æмæ хъал. 
Ныр дæр йæ цæстыты фæкастæй 
Йæхицæн не ссардта æмбал. 
Ыссыгъта мын йæ уарзт мæ зæрдæ, 
Мæ цардæн нал арын фæрæз. 
Сæрдыгон хъарм мæйрухс изæртæ 
Уынын йæ цæстæнгасы æз, 
2. Козаты В. 

Чызгай — мæ сагъæстæ, мæ катай, 
Чызгай — мæ рагуалдзæг, мæ мæт. 
Тæхуды уый дæллагхъуыр батай,— 
Цæрæнбонтæ йын фестин уæд. 
* * * 
Нæ хæхтæ не мысынц йæ хæрзтæ, — 
Лæгау нæ ныууагъта йæ фæд. 
Нæ растад тохы бон æдгæрзтæ,— 
Лæзæрд сæрбахъуыды фæсвæд, 
Уыди мæнгард, æнæмæт цардыл, 
Æрмæст цæлы фæдыл куы хылд. 
Зæрдæйæ никуы фæрыст мардыл, 
Нæ дæр дзы иу цæссыг æртылд. 
Ныр дзы мæлæты арц нынныхсти, 
Ныттар йæ цæстыты фæкаст. 
Кæд абон ингæнмæ ныххызти, 
Уæддæр æй не скæндзæни раст. 
МÆКЪУЫЛТÆ 
Хъæугæрон фæзынынц тарæй 
Мæкъуылтæ. Сæ хал ныххус. 
Хур нынныгъуылд, цыма барæй, 
Æрдз дæр басабыр, ныхъхъус. 

Баныгъуылдысты цъæх фæзы, 
Бацыдис сæ цыма мæт... 
Æхсæв та сыл ног æмбæрзы 
Цадæггай йæ сау нымæт. 
* * * 
Нæ батайдзысты ме уæнгты æнустæм, 
Мæ ныййарæг, дæ фæлмæн уарзт, дæ хъарм. 
Цыма та мын æруадзыс ног мæ рустыл 
Дæ куыстуарзаг, дæ хыссæйæдзаг арм. 
Мæ уадултæй нæ рафтдзысты дæ батæ, 
0, цалынмæ мæ уды уон, уæдмæ... 
Нæ мæ уырны — дæуæй æнæхай бадæн,— 
Æрцу-ма мæм, мæ ныййарæг, кæм дæ?.. 
* * * 
Хæхты фæрстыл адгуытæ дыдæгътæй, 
Къалиутау, фæлдæхтытæй зынынц. 
Цъититæй сæм дон ызгъоры рæгътыл, — 
Æйтт-мардзæйæ ’хсæрдзæнтæ тындзынц. 
’Вдадзы хосау, арф коммæ лæдæрсынц, 
Ам сæ фæндаг Леуахнмæ сиу. 
Растдæр цыма царддæттæг ыстыр тулдз 
Фидар цæнгтæй а-хæхтыл ныххиу... 
19 

ХОХАГ МÆИРУХС ÆХСÆВ 
Ыстылди мæй. Æвзистгъуыз тынтæ уафы, 
Æнæбып арвыл мигъы бындзыг нæй. 
Ам, диссаджы дзæнæттаг хæхты арфы 
Кæны фæлладæй Тлийы хъæу фынæй. 
Сæ хъом улæфынц хъæууынгты дзыгуыртæй, 
Къæйдуртау дардмæ тарбынæй зынынц, 
Сæ фарсмæ дарынц бæлæстæн дзыгъуыртæй 
Сæ нывтæ кауыл — иуырдæм зылын. 
Сæ цуры хъомæн дзоныгътæ лæзæрынц, 
Сæ бынтæ сты зын фæндæгтыл ихсыд. 
Рæсугъд бæллицтæ ’хсæрдзæнтæм æвзæрынц 
Æмæ цыма фæрогдæр ис сæ цыд. 
* * * 
Хъæугæрон, фæз раны, 
Рагон мæсыг бамыр. 
Уддзæф ын фæзары 
Сусæг зæлтæй сабыр. 
Растадысты ногæй 
Ам цыма мæ рисæн, 
Сахъ гуырдтæ уæнгрогæй,— 
Рагбонты æвдисæн. 
Хъахъхъæдта сæ уартау 
Айнæг мæсыг хæхты, 
20 

Сыгъд са? зæрдæ артау,— 
Кодтой ном хъæубæстæн. 
Рæстæг атахт маргъау, 
Рагон дуг ныддæрæн. 
Уый ныууагъта аргъау 
Сомбоны фæлтæрæн. 
* * * 
Ныгъуылынц айнæг хæхтæ фæлмы, 
Æрттивынц къæдзæхтæ лæгъзæй. 
Бæрзæндтæй арф комы æрфæнтæм 
Æртхъирæнтæ фæкæны зæй. 
Нындæгъдысты сæ фæхстыл ихтæ 
Ам хæхтæн. Ног уард мит — лыстæн. 
Куы сыл хæлбурцъæй уайынц мигътæ, 
Ысвæйпы хуры цæст ыстæм. 
Дзæнхъа дуртæ лæзæрынц рæгътыл, 
Сычъитау бæрзæндтæй зынынц. 
Сæ сæрмæ адгуыты дыдæгъты 
Æнусон цъититæ хуыссынц. 
ХÆХТЫ ФИДЫЦ 
Нæй, ме ’мдзæвгæ дæ аккаг дзырд нæ загъта, 
Дæ зæрдæмæ нæ бахъардта, нæ бахызт. 
21 

Мæ фæндон дзы, ракетæйы ыстахтау, 
Нæ хæхбæсты, æхцон хабарау, н’айхъуыст. 
Дæуыл мæнæй хуыздæр зардзысты дæттæ, 
Хæххон суадон дын радзурдзæн мæ номæй 
Мæ фæлмæн уарзт, мæсагъæстæ, мæ фæндтæ, — 
Сæрхызт куыд уай ды мæт æмæ фæсмонæй. 
Дæ сау цæстытæ — амонды фæрдгуытæ, 
Фæзминаг у дæ уæздан хъæлæс мæргътæн. 
Дæ хъаруйæ ды æфцгуытыл ысгуыхт дæ, 
Сæ фидыц ’нæ дæу айсæфид нæ хæхтæн... 
ÆВЗОНГАД 
Рæстæг размæ уайы, уайы, 
Уымæн бауромæн нæй. 
Цины малы зæрдæ райы, 
Мад-ныпйарæг зæхх дæуæй. 
Цадæггай ивгъуыйынц м’азтæ, 
Нæй, нæ сыл кæнын фæсмон. 
Уадз, нæ фидæны, нæ бæстæ, 
Дæу фæрнджындæрæй уынон! 
ЧЕСЕЛТГОМ 
Ам чеселттаг фыййау цæгъды йæ уадыидз, 
Йæ диссаг мыртæ арф комы ныззæлынц. 
•22 

Сæхи та мнгътæ хæхты фæхстыл фадынц,— 
Сæ цъити фæрстыл цадæггай ныдзæвынц. 
Æнусон хæхтыл хуры цæст узæлы, 
Сыгъзæрин фæззæг зæрдæйы рæвдауы. 
Ам та хъæдтæн сæ сыфтæртæ ызгъалы 
Хæххон дымгæ. Мæ сæры хъуын мын дауы. 
Иæ кадæг комы дон сабыр нывæнды, 
Иæхицæн уый куынæ дæдты æнцойад. 
Иæ зарджытæм мæ байхъусын æрфæнды,— 
У сахъ Бега йæ дзырды сæр, йæ койаг. 
ÆВЗОНГ ЧЫЗГ 
Чызгай, хъысмæт æгъатыр у, нæ бары, 
Ысурс вæййы æнкъард хъуыдытæй сæр. 
Мæ риу дæ уарзтæй бирæ мæт æвзары, 
Быхсын, тындзын мæ бæллицтæм уæддæр. 
Фæлæ нæ тындзыс, ды, мæ хур, сæ размæ, _ 
Мæ уд мын радтай хъизæмар, зынæн. 
Цы фестут, цы, мæ рагуалдзæджы азтæ, 
Цæмæн рох кæнут афтæ раджы мæн?!. 
ДОНБЫЛ 
Комы хохаг хъал дон уайы, 
Уый фæйлаугæ дуртæ напы. 

Буц чызг улæнты сæр хъазы, 
Талмау нарæг астæу тасы. 
Дардыл ме уæнгтæ фæхастон, 
Чызджы рацахсон куыд загътон, 
Афтæ дын æваст фæтары, 
Дон æй атъыста йæ тары. 
* # * 
Дон зары, зары иу зарæг мæнæн, 
Мæ уæнгты хъарынц иудадзыг йæ зæлтæ. 
Куыд æхцон ысты рог æмæ фæлмæн, 
Куыд агайынц мæ бæллицтæ, мæ зæрдæ! 
Æвæццæгæн, дæ хъæлæс вæййы уый, 
Æвæццæгæн, дæ дзыхы дзырд æрцахста. 
Фæлмæндæр уарзт, фæлмæндæр мыр кæм и,— 
Мæнмæ сæ уый нæ цъитийæ æрхаста. 
* * * 
Æнцад-æнцрй мæ рухс уæзæгмæ 
Ныккасти хохы сæрæй мæй. 
Рæууддзæф ма дымы гæзæмæ, — 
Фæззыгон æрдз кæны фынæй. 
Иæ хуызтæп кæмтты хъæд фæлындзы, 
Æвзары къæдзæхфæрсты цæст. 

Æвзонг тала фæлгæсы рындзæй, 
Рæсугъд бæллицтæй у æфсæст. 
цъити 
Дæ уазалæй æфтауыс сырдты тасы, 
Дæ уæлæ хъазынц аууæттæ — цъæхбын. 
Цæппузыртæй куыд ныммæстæг дæ цъассы! 
Дæ ихын фæрстæ— адгуыты рæбын. 
Цæрыс бæрзонд цъæх айнæгæн йæ тары, 
У цæргæсæн дæ сæрты тæхын зын. 
Узæлгæйæ дын хохаг дымгæ зары, 
Мæйрухс æхсæв дын хъахъхъæны дæ фын. 
МИТУАЗАЛЫ 
Фæсус хъæлæсæй доны мыртæ зæлынц, 
Лæгæн фæзыни митуазал быхсын. 
Æмпылд сыфтæртæ иугæйттæй ызгъæлынц, 
Уæддæр мæхи æз уазал доны ’хсын. 
Мæ рустæ мын йæ комулæфтæй дауы 
Йæ мидбыл худгæ мигъты сæрæй хох. 
Хæххон дон мæ йæ улæнтæй рæвдауы, 
Кæнын мæ хъармæй уазалимæ тох. 
25 

БÆ РЗ 
Ыстъалытæ. Цъæх айнæджы сынæгæн 
Ыззынди мæй, тынуафгæйæ кæсы. 
Чызгау хæрзвидыц, иунæг бæрз рæхснæгæй 
Р1æ цæстæнгас бæрзонд хæхтыл хæссы. 
БылКъахыр мæ.й йыл сагъæстæй ныГуылы, 
Йæ сонт риу у рæсугъд фæидтæй æфсæст. 
Бæрз бандзыги. Иæ хъуыдыты ныгъуылы, 
Мæнау ыл кæд йæ судзгæ уарзт æртæфст. 
СЫРХ НÆЗЫ 
Цъæх арт дыл удхæссæгау атыхст, 
Иæ пиллон де уæнгтыл æнхъæвзти, 
Хъыхъхъаг фæздæг дæ мидæг бахызт, 
Дæ цæссыг судзгæйæ лæдæрсти. 
Ды уалдзæг нал фендзынæ худгæ, 
Рæууддзæф дæ фæлмæн куы дауа. 
Иæ хъарм ды нал хатдзынæ хурæн, 
Цыфæнды дæ йæ тынтæй тава. 
Дæ рæзты буц чызгай куы уайа, 
Уæд æм нæ бахуддзынæ ногæй. 
Дæу сæрд йæ къадатæй куы найа, 
Уæд нал ысулæфдзынæ рогæй. 
Цы кæнай, айсæфтис дæ фидыц, 
Уынгæг кæны дæ фендæй зæрдæ. 
.26 

Дæуыл дæ хорз æмгæрттæ рнссынц 
Æмæ æркъул ’кодтой сæ сæртæ. 
ХУС СЫФТÆР 
Мæнæ хус сыфтæр мæ размæ, 
Узгæ-узгæйæ æрхаудта. 
Кодта не сæфтыл уый карз мæт,— 
Цадæггай йæхи æруагъта. 
Рæзти. Царды цнн æвзæрста, 
Хур æй рухс тынтæй æфсæста, 
Хъарм рæстæг ыл уарзгæ атыхст. 
Уддзæфмæ-иу рогæй барызт. 
Къæвдатæ йæ надтой арæх, 
Дунемæ фæлгæсгæ ради. 
Фæлæ ’рæгвæззæг, мæгуыртæг, 
Бонæй-бон æмпылгæ руади. 
Рахауд. Ие ’мбæлттæй фæхицæн, 
Уад æй мæрайы нымбæхста. 
Цард ыл бакодта æвдисæн, 
Мит æй уыцы ран нымбæрзта. 
* * * 
Къæдзæхран. Ададжы рæбынты, 
Хъуына, фæзгъæр дурты æхсæн, 
27 

Куы уайы хъал суадон, — сæ былтыл, 
Цъæх кæрдæджы хæлттæ 
Бынмæ цъæх кæрдæгæй æркæлы 
Цæпппузыртæ. Лæгæн — æхцон. 
Цыма йæ зачъетæй æркæлы 
Зæронд, хуылыдз лæгæн йæ дон. 
* * * 
Ам йæ зарджытæ ныууагъта, 
Хъусты азæлынц нырма дæр. 
Арц мæ зæрдæйы ныссагътой, 
’Нæнцойаг сæ мыртæй бадæн. 
Цæсты раз йæ цæгат расты 
Саухил, саурæсугъд чызгайæн, 
Уый мын уырдыгæй нæ бантыст 
Ракæнын мæхицæн къайæн. 
Æз кæй уарзтон, уый ам нал и, 
Иунæгæй фæлгæсын хæхтæм. 
Риуы мæт ныццæнд, ныммали, 
Судзгæ сагъæстæй ныргъæвстæн. 
* * * 
Уынын дæ сау цæстыты хæхты. 
Сæ мидæг арф хъуыды нымбæхст. 
Фæлгæсыс бæрзæндтæй сæуцъæхты, 
Дæуæй нæ фæисын мæ цæст. 
28 

Хæтынц мæ сагъæстæ дæ рæзты, 
Æнæ дæу у мæ цард æнад. 
Дæуæн хæрзбон зæгъыны бæсты 
Мæнæн мæ цæстысыг æртагъд. 
ЗЫМÆГОН НЫВТÆ 
Зымæг рæгътыл расимдта ’мæ хъазы, 
Ахæм æгъдау рагæй дæр куы уарзы. 
Сындзы хал нырризы ’мæ нынкъуысы, 
Бампылди, йæ сусæг сагъæс хъуысы. 
Пец æмпулы, бирæ сугтæ кайы, 
Арты ’хцон хъарм фарны къуымты тайы. 
Картофтæ ныссæртæг ысты пецы, 
Æмæ уыдон исинаг куы фесты. 
Сывæллон дæр аныгъуылд йæ фынты, 
Ахылд цыма къулæнцой рæбынты. 
Басабыр, хъуыды кæны йæ авдæн,— 
Байрæздзæн, уыдзæн сæ хисдæр авдæн. 
* * * 
Мигъ ныббадт фæздæгау, 
Мигъы фæлмы—хæхтæ. 
Зад, бæркадарм фæззæг 
Уазалы ныцъæхтæ. 
29 

Хохы цъупп бæрзондæй 
Мнгъты ’хсæнæй разынд. 
Уый рæсугъд, хæрзкондæй 
Арвы цъæхы хъазыд... 
Арф комы рæбынæЯ 
Мигъ лæсы хуыснæгау. 
Нæзы хъæд фæбынæй, 
Бафсæсти хуыссæгæй. 
Адаудта йæ зачъе 
Мигъы бардуаг комы. 
Хохрæбын къуымбилау 
Уый ныххуылыдз доны. 
* * * 
Æрцыди хæхты фидыц донмæ, 
Æлвæст йæ нарæг астæу ронæй. 
Чызгайы рог уддзæф рæвдауы 
'Мæ йын йæ сау дзыккутæ дауы. 
Цыма сæ сусæгæй нымайы, 
Уый уарзонау сæ фендыл райы. 
Уæлвонг йæ райгуырæн, йæ уæзæг, 
Кæлы сæ хæдзарæй цъæх фæздæг. 
Ныддаргъи къахвæндаг къæдз-мæдзы, 
Цъæх кæрдæг æртæхы куы мæцы. 
Уæзданæй уыцы рæсугъд цадæг 
Æд-дон сæ хæдзармæ ысфардæг. 
Мæ мæт, мæ сагъæстæ, мæ рисæн 
Чызгай мæ цæстытæй фæхицæн. 
ао 

АГНЕССÆЙÆН 
Ызнон мæм хæхтæ худтысты хæларæй, 
Ызнон мæм дуне райгæ хуызæй каст. 
Миииаг мын кæд фæтарстысты мæ карæй, — 
Мæнæй ныртæккæ ракæндзысты хъаст? 
Æрмæстдæр ма Агнессæпæи нæ хъæлæс 
Ныр дæр мæ хъусты азæлы ныллæг. 
Мæхнрдыгои æй дзæгъачлы æнхъæлыи, 
Цы бакæна, цы ма сараза лæг? 
Цыма зæххыл, йе, ахæм чызг нæ райгуырд,— 
Æгасæй дæр сыгъзæрин доны ’вдылд. 
Кæддæр уыдтæн йæ рæсугъд номæп райгонд, 
Ныр та æз нал дæн уый мæтæй æвыд. 
Уыднс мæ цард, мæ удылхæц, мæ дарæг, 
Мæ хæлæрттæ, æргом уын æй зæгъын: 
Æвдæрзæд мæ Агиессæйæи йæ зарæг,— 
Æпад у цард æнæуарзтæй зæххыл. 
АЦЫ ÆХСÆВ 
Дæ мидбылхудт дын уынын нæ хæхтыл, 
Дæ цæстæнгас ды бамбæхстай мæнæй. 
Дæ фæдыл ма мæ хъуыдыты куы хæтын, 
Ыскаст мыл рындзыл ам æнæ дæу мæи, 

Æвзистгъуыз тынтæ уафгæйæ фæтæссар, 
Рæвдаугæ рæгътæн хъахъхъæны сæ фын. 
Мæ сагъæсты мын тулдзы къох-пæлæхсар 
Æрныуæрзта йæ цъæх сыфтæрты бын. 
* * * 
Скасти мæй. Гæппæл мигъты ныгуылы, 
Ие ’взист фæлм бæрзонд хæхтыл æрбадт. 
Лæг адджынæн рог уæлдæф ныхъхъуыры,— 
Ароматон дидинджыты ад. 
Хъæд рæсугъд, æхцоп бæллицты райы, 
Сабыр зарæг Тлийы дон кæны. 
Тагъдуайæг æхсæрдзæн дурты найы, 
Ие ’ртæхтæ цъæх кæрдæгыл кæлынц. 
Фынты дæр ма ахæм ран фæхæтын, 
Уый тыххæй мæ балц куы вæййы даргъ. 
Бандæгъдысты ме ’нкъарæнтæ хæхтыл, 
Фестадысты уыдонæн цырагъ. 
УАРЗТ 
Нæ мæм худид йæ мндбыл бæстæ, 
Уæлхъæдæй мард уаин зæххыл; 
Нæ уаид базырджын ныхæстæ 
32 

Мæ бон зæрдæбынæй зæгъын; 
Нæ хъазид ме уæнгты æвзонгад, 
Нæ кæнин цин, нæ кæнин маст; 
Нæ уаин æз фæразон, онград, — 
Куынæ ’хсидид мæ риуы уарзт. 
КЪÆВДАЙЫ РАЗМÆ 
Хур ныккасти. Айнæг хæхтыл судзы... 
Уалынмæ ысасæста æваст. 
Мигъы бардуаг ратардта йæ дзуджы, 
Цыма сыхсыст истæуыл йæ маст. 
Хъуысы бæхæн æрдузæй йæ мыр-мыр,— 
Мæнæ къæвда райдайдзæн сæх-сæх. 
Дондзаст мигътæ суадздзысты сæ тыппыр, 
Царды хостæй бафсæддзæни зæхх. 
* * * 
Рæсугъд чызгай, куыд арæхстгай фæцæуыс, 
Сæрæй тæрсыс цъыфкæнынæй дæхицæн. 
Нæ кæныс уæз, æви нæдæр æрлæууыс, — 
Цыма дæ исчи бамбулийау сисдзæн. 
Адджын пъатæ цы зæхх кæны дæ къæхтæн, 
Ие уымæн ды йæ цъыфдзæстытæй ма тæрс. 
Хæзнайау дæ фырбуцæн радта хæхтæн, — 
Ды дæр ма йын йæ лæхъир мæрыл баввæрс. 
3. Козаты В. 33 

Дæ уæзæджы хъæццулы бын æнустæм 
Æмбæрзт ысты дæ фыдæлты ыстджытæ. 
Ие, уый тыххæй — æвзонджы хос дæ рустæн. 
Иæ умæл дæр дæ бæстæйы сыджытæн. 
Зæгъуарынæй æлутон мæр фæхъæстæ,— 
Нæ хæхбæстЫл хъæздыг тыллæг æрзайдзæн. 
Чындзæхсæв дын ыскæндзысты хъæубæстæ 
Æмæ дзы уæд мæнæуи дæр ныззардзæн! 
* * * ■ 
Ракаст мыл дæ фендæй хур, 
Мит дæр батад, зæхх фæсур,— 
Алцы цардæфсæст, æгас. 
Мæргътæй бахъæлдзæги хъæд, 
Дардмæ дидинæгау уæд 
Зынд дæ диссаджы æнгас. 
* * * 
Мæнæн дæ мидбылхудт æрхæссы 
Æвзонгад. Фарнамонд дæ ды. 
Дæ цæстытæй мыл хур æркæсы, 
Мæн демæ мин азты фæнды 
Фæцæрын, зарджытæ нывæндын, — 
Куыннæ кæнай æнустæм ас. 

Уынон дын а-кæмтты æрфæнты 
Дæ цинджын, цардбæллон æнгас. 
БАЛЦЫ 
Кæмтты ’хсæвы тар азылд, 
Рухс та хæдзæртты ссыгъди. 
Иугай стъалытæ разынд, 
Мæй фæсхохæй ыстылди. 
’Рынцад сабырад хъæды, 
Цъиу дæр атахт кæдæмдæр. 
Ам æхсæвиуат хъæуы 
Æз æркодтон кæмæдæр. 
Фæлæ фысымты буц чызг 
Уыд æгæрдæр мæ рисæн. 
Сау дзыккутæ, йæ рухс хуыз, 
Нарæг астæу уæд хицæн 
Нæй нæ кодтой мæ цæстæй. 
Æз фынæй дæр нæ бадæн, 
Райсом раджы æргъæвстæй 
Ногæй балцы фæраст дæн. 
Цæй, цы йæ хъæуы ’мбарын, —► 
Ис йæ фæлгонц мæ разы. 
Æз нæ хæхтæ æнкъарын 
Уый хъуыдыджын æнгасы. 
35 

* * # 
Нцнныгъуылд хъæу æхсæвы тары, 
Æрцъынд. Æрфынæй ис сындæг. 
Æрмæст ма комæй дон фæзары,— 
Иæ уынæр бæрзæндтыл нымæг 
Фæкæны, баузæлы æрдзыл, 
Кæны мын сусу-бусу хъæд. 
Ацырухс та лæууы мæ зæрдыл, 
Уынын ын Тæрсджыны йæ фæд. 
РАГБОНТЫ УАРЗТ 
О, мæ хæлæрттæ, сусæг нæ кæнын, 
Уыцы рагбонты зæрдæйы рис. 
Æз нæ рæгътыл йæ фæдтæм фæкæсын, 
О, фæкæсын, фæлæ ма кæм ис! 
Зар мын алкуы Замирæты номæй, 
О, мæ булæмæргъ — æрдзы фæндыр. 
Кæд мæ разы æрбалæууид ногæй, 
Номдзыд хосгæрдæг хохаг чызг ныр. 
* * # 
36 
Зæрæхсиды фæлм бады комы, — 
Цъæхбын зæлдаг хъуымацау раст 

Ыздæхынц хизæнуæттæй хъом дæр, 
Æрыхъуысы æстур,ы уаст. 
Ысбырыд айнæг фæрстыл аууон, 
йæ хъæццул бамбæрзта, ныттыгъд. 
Йæ балц та хур куы фæци абон 
Æмæ бæрзонд хохæй ныттылд. 
ЦАТЫРЫ 
Йе’нгас арв тызмæгæй дары, 
Дымгæ сыстад, фестад куынц. 
Къæвда цатырыл куы уары, 
Хъуысы æртæхты къуырцц-къуырцц. 
'Нæрынцойæ фæрстыл тънзгæ, 
Зæхмæ мингæйтæй тæдзынц. 
Астæуæй æнкъуысы ризгæ 
Цатырæн йæ хъил-цæджындз. 
Къæвда уары æмæ уары, 
Æртах фестъæлфы — æхсон. 
Дымгæ сусæг мыртæй зары, 
У мæ зæрдæйæн æхцон. 
ÆХСÆРДЗÆН 
Хауы заргæйæ, тæлтæгæй, 
Цъитиджын цъæх айнæг хæхтæй> 
37 

Хъазгæ улæнтæ сæртæгæй 
Фехсынц къæйдурты æртæхтæй. 
Раст цыма рæсугъд чызг хъазты 
Кафгæйæ цæгъды фæндырæй. 
Риуы сагъæстæ куы растынц, 
Фæлæ йæм лæууын æмырæй. 
ÆДЗÆРÆГ ХÆДЗАР 
Ныууагъта ам нæ цæрæн бынат хохаг, 
Куы загъта уый йæ уæзæгæн хæрзбон. 
Ныр дурын систæм рахъавыди рохуат, 
Фыццагау амад нал ысты, хæрзконд. 
Ам хæхты рæбын сидзæрау фæлгæсы 
Сæ хъæбысæй йæ хъæдхъиутæ хæдзар. 
Фæлмгъуыз мигъ ам сæурайсомæй ыслæсы,— 
Уæззау митæй æркæлдтытæ йæ цар. 
Иæ саби бонтæ батыдта ам хæхтыл 
Йæ фысым. Рæгътыл фосы дзуг хызта. 
Иæ цæст-иу бандæгъд арф комы дыдæгътыл, 
Иæ рæстæджытæ зарджытæй хыгъта. 
Куывта-ну хæхтæн, кодта-иу сын табу, 
Бæрзонд æфцджытыл хос фæкарста рог, 
Иæ зæрдæ-иу мæйрухс æхсæвтæп бабуц, 
Цыма-иу фестад раздæрау æвзонг. 
38 

Ныр ам тæргайау сискъултæ лæзæрынц, — 
Сæ дурты мидæг тарф хъуыдытæ, маст. 
Мæ хъустыл сабыр, сусæгæй куы зæлынц 
Сæ уайдзæфтæ. Мæнæн кæнынц сæ хъаст: 
«Йæ уæзæгæн йæ тæригъæды бацыд, 
Иæ зæрдæ нын ныр нал тавы нæ хъарм. 
Фæлæ мæнæн мæ уды фарн нæ басыд, 
Æнусты йæм кæсдзæн æнхъæлмæ ам.» 
* * # 
Мæхи дæ уазал донæй сыхсын, 
О Леуахи, мæ цин, мæ уарзт. 
Дæ улæнты ысхъиудæй мысын 
Мæ сæртæг рагбонтæн сæ хъазт. 
УАРЗОН ЧЫЗГМÆ 
Дæ фæлгонц мæ йæхимæ ’лвасы, 
Мæпæи пæ фæдæдты æнцой. 
Мæ сæры сагъæстæ фæуафы, 
Мæ цин кæддæриддæр — дæ кой. 
Цыма иæ хохбæрзæидтæ, фæзтг? 
Ысты дæ цæстæнгасæй рухс. 
Кæнынц тæрс бæлæстæ ныхæстæ 
Мæнæн дæ хъæлæсæй æдзух. 
39 

* * * 
Рæвдаугæйæ узæлы хæхтыл 
Иæ фæлмæн комулæфтæй арв. 
Сæ фынты цъититæ куы хæтынц, 
Сæ хъуыдыты ныгъуылынц арф. 
Цъæх айнæг бæрзæндтæн сæ сæрмæ 
Куы кæны боны рухс нымæг. 
Фынккалгæ’хсæрдзæнты сæр-сæрмæ 
Рæдзæ-мæдзæ кæнынц сындæг. 
* * * 
Æгуыппæг. Тæвд. Ныссабыр алцы, 
Ам тулдзхъæд хъуыдыты ныммыр. 
Ныхъхъус йæ диссаджы фæндыр. 
Нындзыг, фæхатт кæдæмдæр балць 
Миййаг кæд уарзонæй фæхицæн, 
Куы баппæрста йæ мæты мæн. 
Рæууддзæф ыл — цыма фæрисдзæн — 
Гæзæмæ атыхсы фæлмæн. 
ДÆ КОНД ЦЪЫНДАТÆ 
Ды мæ мæтæй алы хатт куы тадтæ, 
Кодтай мын цъындатæ-пух, фæлмæн. 

Арæх-иу æхсæвыгæтты бадтæ, 
Калдтой-иу дæ къæбæлтæ тæмæн. 
Зымæг-иу куы ’рбалæууыд нæ хæхты, 
Астæумæ-иу уæд ныууарыд мит. 
Уарзтон хъазын хъæпæнты æрфæнты, — 
Хъуыстис-иу мыл тымыгъы къуыззитт. 
Цал зымæджы фервæзтæн мæлæтæй, 
Дардтой мæ дæ конд цъындатæ хъарм. 
Бандæвтай сæ де ’хсарæй, дæ мæтæй, 
Батавта сæ уарзон къухты арм. 
* * * 
Фынфенæгау дыл аивгъуыдтой азтæ, 
Æнæнхъæлæджы де ’взонгад нымбæхст. 
Дæ фидæнмæ хъуыдыгæнгæ нымдзаст дæ, 
Дæ сабиты уæз де уæнгтыл æртæфст. 
Æрæгвæззæджы митхаласау растдæр, 
Дæ дзыккуты ныр урсытæ фæзынд. 
Дæ уадултæ æрттывтой хурау раздæр, 
Дæ зæрдæ та куы уыдис артау зынг. 
Кæддæр-иу дæ ыстъалытыл дæр барстон, 
Æмæ дæ фендæй райхæлдис мæ уарзт. 
Дæ ном хæзнайау æз мæ риуы хастон, 
Уыдис мын цин, куы та мын хаста маст. 
41 

Зынаргъ уысмытæ ’рбалæууынц мæ зæрдыл, 
Хæрзконд уæнгтæ мæ цæстыл уайынц ног. 
Æнхъæлын æз, ды дæ, цыма нырмадæр 
Кæддæры чызг, — цыбыр къабайы, рог. 
УАРЗОН ХЪÆУ 
Æрцыдтæн та. 0, Рындзы хъæу, нæ уалдзæг 
Дæумæ фæхудти мидбылты рæдау. 
Миййаг, куынæ дæн ам фыццаг хатт уазæг, 
Уæд мæ цы зын, цы мæт æвдæрзы, ау? 
Цыма ныссабыр чызджытæн сæ хъæлæс, 
Ам налис ныр Цыкурайы рæсугъд. 
Нырхæндæг зæрдæ. Цинæй дæн æвæрæз, — 
Дыууæ цæсты мын ахастой мæ уд. 
«Фæцыд чындзы дæ чызг, уæддæр æрхаудтæ» — 
Æрдзырдта мæм сыбар-сыбурæй хъæд. 
Æрмæст ма мысын сау дзыккуты хаутæ, 
Сæ дарæджы ном зæрдæйыл нындæгъд. 
Фæкæсын ма йæм адæргæй æнхъæлмæ, 
О, кæд, миййаг, мæ фынты хæтын ныр. 
Иæ фендмæ-иу нæ лæууыдтæн æрхъæцмæ, — 
Цыма мæнæуи баргъæвсти, ныммыр. 
42 

ХОХАГ ДОН 
Дæ улæнты мæ рагдуг уафын, 
Мæ разы февзæры æваст. 
Мæ мæт мын буц рæсугъд нæ сафы, — 
Йæ мидбыл худгæ мæм нымдзаст. 
Сæууоп хуры ыскастау мысын 
Иæ уарзон номхæссæн фæлгонц. 
Дæ фендæй, хохаг дон, ыстыхсын, 
Ыссудзы рагбонтау мæ монц. 
* * * 
Ысагайдтай мын ме ’нкъарæнтæ барæй, 
Ыссыгъд сæ арт. Куы андæвта йæ хъарм. 
Нымдзаст дæ йе стъæлфæнтæм хиндзаст, 
тарæй, 
Æппындæр æм нæ батавтай дæ арм. 
Фæлывдæй мын дзырдтай: «Дæу бирæ 
уарзын», — 
Æхцон дын уыд мæ рыст æмæ мæ маст. 
Фыдракæнд у æнкъарæнтæй ысхъазын, 
Фæлæ дын уæд дæ хъысмæтæй уый барст. 
43 

УАЛДЗЫГОН КЪÆВДА 
Арв ферттывта. Нæры. Кæны гæрæхтæ, 
Нæ арф кæмтты æвзары уый йæ хъару, 
Ызгъæлынц зæхмæ утæппæт æртæхтæ, 
Сæ тыхтæ æз фæраздæроныл хъарынц. 
Уый зæххæй арв хыссæ кæнынмæ хъавы, 
Ныхъхъарыд къæвда бæлæстæн сæ хихты. 
Хъæуи-хъæу разылд, алы рæтты кафы, 
Æрзæйтæ кодта адгуыты, мæ мигъты. 
У зæгъы уард — æхцон уынæр, мæ зарæг, 
О, йе ’ртæхтæй куы бахъæлдзæг мæ зæрдæ. 
Иæ тæхгæ ’фсургъыл рæстæг уайы барæг, — 
Иæ фæндаг дары фарнуалдзæгæй сæрдмæ. 
* * * 
Бацайдагъи чызгæн 
Улæнтимæ хъазт, 
’Мæ йæхирдæм сайдта 
Лæппуйы фæкаст. 
Алæууыди дурыл, 
Уый фенд мыл æртæфст... 
Хохаг дон цæссыгау 
Карст къæхтæй лæдæрст. 
44 

Арты ’взæгтæ. Сугты къæрцц-къæрцц хъуысы, 
Зынджытæ куы фесхъиуынц уысмæн. 
Авггъуыз фæлмы бæлæстæ æнкъуысынц, 
Цыма сты зæлдаджы тыхт — фæлмæн. 
Уалынмæ дын аходæн ысцæттæ, 
Арт чысылгап байдыдта нымæг. 
Уддзæф-сабыр, сусæгæй ныхæстæ 
Зынджытимæ акæпы сындæг. 
* * * 
Хæдæфсæрм, ног чындзау, сæ разы 
Нæ хæхтæн уайсадгæ лæууыр. 
Æз уыдон афтæ бирæ уарзын, 
Æмæ сæм кувæгау цæуын. 
Куынæ вæйиы дзадджын мæ хойраг,— 
Цыма мын исчи скодта хин, — 
Уæд мæ нæ хæхбæстæй æрфæнды 
Фæсфæд ран бамбæхсын мæхин. 
* * * 
Къæвданы уæлвæд сæ мæстæй 
Мигътæ къордгæйттæй бырынц. 
45 

Хæхты тигътыл, айнæг фæхстæй, 
Арвы бæрзæндтæм тырнынц. 
Айсæфы сæ фæА сæ фæстæ, — 
Мигъ, цыма, æппын нæ уыд. 
Бахудынц нæуæгæй фæзтæ 
Хурмæ. ’Рдхæрæйнаг — сæ уынд. 
ивылд дон 
Ивылд дон уайы, размæ схойы, 
Хæры, фынккалгæйæ, йæ хъиутæ. 
Кæрæдзийыл уый дурты хойы, 
Иу иннæйы сæрты — ысхъиугæ. 
Ныууагъта кæмтты зæгъ нысæнттæй, 
Фæкодта дысон арв гæрæхтæ. 
Нызмæсти дон. Уым уæд лæсæнтæй 
Сæ чъизи акалдтой æврæгътæ. 
ДÆ ЦÆСТÆНГАС 
Дæ цæстæнгас рæсугъд бæллицты хатти, 
Цыма ныссагъд бæрзонд къæдзæхы арц. 
Мæ сагъæс йемæ хъуыдыты фæтахти, — 
Куы кодта дард æбæрæг рæтты балц. 
46 

Цæй ахæм химæлвас цæстытыл ма зар, — 
Уадид мæ риуы ’вдадзы хос ныттагъд... 
Фæлæ мыл уыдон бафтыдтой сæ азар, 
Сæ ныкъуылды мæ райгæ цин ныттад. 
ХÆХТЫ ХЪÆБЫСЫ 
Тынуафæгау мæ азтæ уафы рæстæг, 
Хæххои зымæгтæ батыдтон дзæвгар. 
Нæма зæгъын: зæры бонтæм фæхæстæг 
Мæнæун, ’взонгад — ме ’мбæлццон æмгар. 
Цыма сæ сæртæн атæхын нæ хæхтæн, 
Æхцон ысты рæсугъд нывтæ мæнæн. 
Сæ хихджын хъæдтæ, се’фцгуытæ— мæ 
хæтæн, 
Фæкæнынц уыдон саби бонтæм мæн. 
Уым фæскъæвдаты уарзын æз ныв кæнын, 
Ам зад хуымтæй мæ размæ стæхы уæрцц. 
Æрæгвæззæгыл зарджытæ нывæндын, 
Мæйрухс æхсæв—мæ уд æмæ мæ дзæцц. 
И X У А Р Д 
Зæххæн арв куы расидти ыстыр хæст, 
Фегом уайтагъд тар мигътæн сæ къæрта. 
Нал æвзары æфцгуытæ лæджы цæст, — 
Ьæрзæндтæй æрæфсæрста тæрккъæвда. 
47 

Къæдзæхты йæ цæссыгтæй ныхсадта, — 
Дон ызмæстæн рафæд кодта уынгты. 
Рагуылф кодта. Каумихты ныссаста, 
Абухгæйæ разæй кодта хуымты. 
Калы арв йæ фыдæх æмæ ихæй, 
А-уæзæгыл уын йæ тыхтæ хъары. 
Рауагъта пæ комулæфтæй ихæи. — 
Уагæры дзы а-бæстæ цы дары? 
Мæнæ барæг. Размæ уый æфсæры, 
Ихуард æй ставд тыччытæй хойы, — 
Иу мур дзы нæ фæкодта æфсæрмы, — 
Уый дæр заргæ фарны къуыммæ схойы. 
МÆ РАГУАЛДЗÆГ — МÆ СÆНТТÆ 
Ныууагътон æз мæ рагуалдзæджы азтæ, 
Нæ дæлвæзты, пæ къæдзæхтыл кæмдæр. 
Мæ чысылæй, рæузонд, æнæмæт хъазтæн, 
Уыдис йæ фæзуат а-уæзæг кæддæр. 
Мæ цæстæнгас-иу тар хъæдтыл пывæзтон, 
Сæ фидыцæп сæхимæ ’лвæстой мæн. 
Нæ сахъ фыдæлтыл зарджытæ нывæзтой 
Хъæлæсджын мæргъты уаз зæлтæй фæлмæн. 
Фæрнджын у цард. Рæвдауы уалдзæг хæхты, 
Иæ ралæудæй мæ риумæ цин ныххызт. 
48 

Мæ саби бонтау нал хъазын нæ рæгътыл, 
Фæлæ сæ зæрдæ нпкуы уыдзæн хызт. 
Æхсиды уып. Нæ зæропд кæны зæрдæ, 
Нæ хæхты цинæн бирæ у йæ бон. 
Иæ ныуæс ыл ныууагъта уарзт æвдæрзгæ, 
Нæ кæны уый йæ ивгъуыдыл фæсмон... 
Кæцæйдæр дард ранæй ыскъæфы 
Рæудымгæ зарджыты унæр. 
Нæ тар хъæдтæн сæ хихтæ скъæфы, 
Адджынæн æй ныхъхъуыры мæр. 
Мæ цин, мæ бæллицтæ мын узы, 
Нæ комы адгуыты рæбын. 
Мæ зæрдæ уарзонадæй судзы, 
Мæ хъуыдытæй мын уафы тын. 
Мæнæн æвзонгдзинад фæдæтты 
Нæ зад хуымты æлутон ад. 
Мæн ногæй бахæрын æрфæнды 
Дæ конд кæрдзын, ныййарæг мад. 
Ысты æвдадзы хос уæ дæттæ, 
Нæ хæхтæ. Райдзаст у ам цард. 
Нæ сæфынц фæрвджыны мæ фæдтæ, 
Нæ бамыр уе ’фцгуытыл мæ зард. 
Козаты В. 49 

МÆ ХÆХБÆСТÆ 
Лм райгуырдтæн, ам хастон рæз, 
Фыццаг хатт ацы хæхтæ федтон. 
Рæздыдта мæ дзæнæты æрдз, 
Уас уыдонæн цырагъдар фестон! 
Ам цардæн банкъардтон йæ ад, 
Ам кодтои мæргътимæ мæ зарæг. 
Ам мс ’взонгад æфсургъау уад 
Æмæ кæмдæр нымбæхстп цадæг. 
Сæ хъарм хъæбыс мæм хурау касг, — 
Иыууагътон æфцгуытыл мæ фæдтæ. 
Ам райхæлд дидинау мæ уарзт, 
Мæ цинн, мæ бæллпцтæ, мæ фæндтæ. 
Уæд айсæфынц мæ хъыг, мæ мæт, 
Куы скæсып æз нæ урссæр хæхтæм. 
Ам кæмттæ доны зæлтæм уæд 
Вæййынц мæ хъуыдытæн сæ хæтæн. 
Нæй, донæй дæр сын фпдæп нæй, 
Мæ уарзон хæхбæстæ, дæ хæрзтæп! 
Куыннæ дыл зарон абои, цæй, — 
Дæ мæт, дæ амондæй æфсæст дæн. 
50 

* * * 
Зæгъ-ма мын ды, цы хæхтæ дæ ысхастой, 
Цы мад дын зарыд алолан дæуæи, 
Цы уырзтæ дын дæ дзыккутæ фæфастой, 
Мæ мæтæн дæ цæмæн радтой, цæмæн? 
Абаза дыл æнусон мыртæй зары, 
Безеткъар1 дын æркъул кодта йæ сæр. 
Дæ фендæй Тлигом бирæ цпн æвзары, 
Дæ ном дын дзуры ’хсæрдзæнты сæр-сæр. 
Дæ фæлгонц расты хæхты сæрмæ райсом, 
Куы фæкалы сæууон хурау та*мæн. 
Дæ мидбылхудт дын афтæ тыхджын айстон, 
Æмæ мæ зæрдæ батадис мæнæн. 
Мæсыг æфцгуытæм фæлгæсы, 
Рындзыл бафыпæй ис хъæу. 
Рог мигъ арф комы фæлæсы, 
ГГ аууоны ныгъуылы нæуу. 
Уддзæф бæлæстыл узæлы, 
Доны рог зæлтæ хæссы. 
Ацы диссаджы нзæры 
Мæй нæ цалхы дзаг кæсы. 
1 Абаза æмæ Безеткъар — Тлигомы æфцгуытæ. 
51 

ХУРЫСКАСТ 
Къордгæйттæй тындзынц бындзыггай мигътæ, 
Бапырдта сæ пух къуымбилау дымгæ. 
Урс тæбынау, адгуытæн сæ тнгътыл 
Уайынц коммæ ’хсæрдзæнтæ уырдыгмæ. 
Хур йæ тынтæй айнæг хæхты найы, 
Дидинджытæ райдзастæй æрттивынц, 
Кæрдæгыл ыставд сæуæртæх тайы, 
Æфцгуытæ сæ сусæг хуызтæ ивынц. 
* * * 
Мигътæ та фæлæсынц 
Разынд хуры цæст. 
Цъититæ фæлгæсынц, 
Буц фæидтæй — æфсæст. 
Адгуыты дыдæгътыл 
’Хсæрдзæнтæ кæлынц. 
Кады зарæг хæхтыл 
Уаз зæлтæй кæнынц. 

СÆЙРÆГТÆ 
Мæ хæхбæстæ мæ конд нывты æвæрд дæ 3 
Фыдыбæстæн цырагъдарæи куы цæрин ... 3 
Мæ хæхтæ 4 
Хæхты чызг 4 
Нырма цъæх дары ранæй-рæтты сыфтæр 6 
Фæцæй цыдтæн дæ фæрсаджы рæзты 6 
Æрдзнывгæнæг 7 
Хъысмæт йæ фæдыл мæн кæдæмдæр сайдта . . 7 
Уазæгуаты 8 
Мæ уарзон чызг мæ усгурæй ныууагъта 9 
Уæддæр дæ уарзын 9 
Къалпусаст бæрз 10 
Бады мигъы фæлм гæзæмæ... 10 
Уынын æмæ хатын нырма дæр 10 
Хъæд ысулæфыди. Мæргътæ... 11 
Фæйпардæм мнгътæ апырх сты цадæг . . . 11 
Булæмæргъы зарæг 12 
Рæудымгæмæ куы бадтыстæм мах нумæ . . . 12 
Уæлмæрды 13 
Æз буц дæн де сныхас, дæ зондæн . . . . 14 
Тлнпæ здæхгæнæ 14 
Мæйрухс æхсæв 15 
Этюд 15 
Уалдзæджы комулæфт 16 
Уарзон зарæг 16 
Зæрдæдзæбæхæн хурмæ бады 17 
Нæ хæхтæ нс мысыпц йæ хæрзтæ . . . . 18 
Мæкъуылтæ 18 
Нæ батайдзысты ме уæнгты æнустæм . . . 19 
Хæхты фæрстыл адгуытæ дыдæгътæй . . . 19 
Хохаг мæйрухс æхсæв 20 

Хъæугæрон, фæз раны... 20 
Ыыгъуылынц аппæг хæхтæ фæлмы... . . 21 
Хæхты фмдыц 21 
Æвзомгад 22 
Чссслтгом 22 
Æвзомг чызг 23 
Донбыл 23 
Дон зары, зары му зарæг мæнæн... .... 24 
Л:нцад-æпцой мæ рухс уæзæгмæ... .... 24 
Цъити . 25 
Митуазалы 25 
Вæрз 26 
Сырх нæзы 26 
Хус сыфтæр 27 
Къæдзæхраи. Ададжы рæбынты... .... 27 
Ам пæ зарджытæ ныууагъта 28 
Уыпын дæ сау цæстыты хæхты... .... 28 
Зымæгои нывтæ 29 
Мпгъ ныббалт фæздæгау 29 
Æрцыдп хæхты фидыц донмæ 30 
Агнессæиæн 31 
Ацы æхсæв 31 
Скасти мæи. Гæппæл мнгъты ныгъуылы... . . 32 
Уарзт 32 
Кьæвданы размæ 33 
Рæсугъд чызгай, куыд арæхстгай фæцæуыс... . 33 
Ракаст мыл дæ фспдæн хур... 34 
Мæнæн дæ мндбылхудт æрхæссы... .... 34 
Балцы 35 
Ыынныгъуылд хъæу æхсæвы тары 36 
Рагбонты уарзт 36 
Зæрæхспды фæлм бады комы.. 36 
Цатыры 37 
Æхсæрдзæн - 37 
Æдзæрæг хæдзар 38 
Мæхн дæ уазал донæп сыхсыи 39 
Уарзон чызгмæ- 39 
Рæвдаугæйæ узæлы хæхтыл... 40 
Æгуыппæг. Тæвд. Ныссабыр алцы 40 

Дæ конд цъындатæ 40 
Фынфсиæпу лыл аивгъуыдтоп азтæ... . . 41 
Уарзоп хъæу .' 42 
Хохаг дон 43 
Ысагайдтап мын мс ’нкъарæнтæ барæн ... 43 
Уалдзыгон къæвда . . 44 
Бацандпгън чызгæи 44 
Арты ’взæгтæ. Сугты къæрцц-къæрцц хъуысы... 45 
Хæдæфсарм, ног мындзау сæ разы 45 
Къæвдаиы уæлвæд сæ мæстæй 45 
Ивылд доп 46 
Дæ цæстæпгас 46 
Хæхты хъæбысы 47 
Ихуард 47 
Мæ рагуалдзæг — мæ сæнттæ 48 
Кæцæпдæр дард ранæй ыскъæфы 49 
Мæ хæхбæстæ 50 
Зæгъ-ма мын ды, цы хæхтæ дæ ысхастой 51 
Мæсыг æфцгуытæм фæлгæсы.. 51 
Хурыскаст 52 
Мигътæ та фæлæсынц... 52 


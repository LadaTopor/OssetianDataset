Отсканировано 
в августе 2012 года 
специально для эл. библиотеки 
паблика «Бæрзæфцæг» 
(«Крестовый перевал»). 
Скангонд æрцыд 
2012 азы августы 
сæрмагондæй паблик «Бæрзæфцэег»-ы 
чиныгдонæн. 
http://vk.com/barzafcag 

Уды куывд 
Ӕмдзæвгæтæ 
Дзæуджыхъæу 
2011 

ББК84(2Рос=Осе) 
К-83 
Кокайты Тотрадз 
К—83 Уды куывд [Текст]: æмдзæвгæтæ / — 
Дзæуджыхъæу: Ир, 2011 — 255 ф. 
Кокайты Т.А. 
Молитва души 
ISBN 978-5-7534-1303-1 
В сборник вошли стихотворения поэта, став- 
шие популярными песнями. 
» 4702500202-24 лл 44 ял<<>и^-гь~~\ 
М М131(03)-11 31"И 84(2Рос-Осе) 
© ГУП РСО—Алания «Издательство «Ир», 2011 
© Кокайты Т.А., 2011 
КВЫ 978-5-7534-1303-1 © Григорян В.С., оформление, 2011 

ДÆ УД ÆМÆ МÆ УДЫ КУЫВД 
Уды куывд... 
Уый уаз у. Уымæй хуыздæр, уымæй рухсдæр 
куывд нæй. Уды куывд у уды зарæг. Æмæ иугæр дæ 
удрæбын зарæг райгуырд, уæд ын бамбæхсæн, бамы- 
нæггæнæн нал ис — æмæ ныййазæлы. Адæм æй фе- 
хъусынц, адæм æй базонынц æмæ йæ бауарзынц. 
Зарæг у удсыгъдæггæнæг, удрæвдауæг, йæ 
ныфсæнцой. Зарæг у уд æмæ зæрдæйы цæргæ-цæ- 
рæнбоны куывд. Фарн æмæ амондхæссæг куывд. 
Фыццагдæр куывд-зарæг поэты удрæбын куы 
райгуырд, йæ зæрдæйы уаздæр къуымæй йæ куы 
ныззарыд, уæдæй дзæвгар рæстæг рацыд. Иу куывд 
иннæ куывды æййæфта, иу зарæг иннæ зарæджы ивта, 
фæлæ алы куывд-зарæгæн дæр поэты риуы ис йæхи 
сæрмагонд бынат. Уымæн æмæ развæлгъау йæ алы 
дзырд дæр уым æрцæры, уым бахсиды, фыццаджы- 
фыццагдæр уым æрцæуы рæвдыд. Уырдыгæй вæййы 
йæ фæндаг цардмæ. Раст поэт Кокайты Тотрадзы 
зарджыты чиныг «Уды куывд»-ы куыд у, афтæ. 
Цард æмæ рæстæг сæхионтæ кæнынц: иуы зæр- 
дæмæ иу зарæг цæуы, иннæйы зæрдæмæ — æндæр 
зарæг. Алцы бамбарынæн нын дзуапп ратты рæстæг: 
кæддæр дæ зæрдæмæ цы зарæг нæ фæцыд, уый дæм 
азты фæстæ диссагæн бахъардта, кæнæ та иннæрдæм 
— раздæр дæ зæрдæмæ цы зарæг цыд, уый дæ абон 
афтæ нал рæвдауы. Уый рæстæг æмæ зæрдæйы ахас- 
тæй аразгæ у. Бæлвырд у иу хъуыддаг: алы кары 
адæймаг дæр ацы къаннæг, фæлæ аив чиныджы ссар- 
дзæн йæ удæн уарзон, æхцондзинад ын чи хæсса, 
5 

ахæм зæрдæзæгъгæ рæнхъытæ æмæ йæ куы нæ фæн- 
да, уæддæр сæ йæ миднымæр зардзæн, ныр сæ ацал- 
ауал азы цы зындгонд зарæггæнджытæ æмæ бирæ 
адæм зарынц, уыдонау. 
«Дыууæ уды кæрæдзийы куы уарзой, 
Уæд а зæххыл æнцондæр у цæрын...» 
«Агурдзынæн дæу» 
«Мадымайрæм, кьух мыл ма сис, 
Ма мсе ныууадз сидзæрæй...» 
«Мадымайрæм» 
«О мæ ныййарæг, мæ цин æмæ уарзтп, 
Мысын дæ бахудтп, дæ фæлмсен æнгас...» 
«Хуримæ барын дæ ном» 
«Хурæй мын рарвигп иу тпын æрмæсшдæр 
Уарзтпы лæварæн...» 
«Ме скасгп, мæ бæллиц» 
«Цыма тпа æхсæрдзæн йæ нæрдæй фæхъус, 
Цыма тпа æндзæвы дæ русыл мæ рус...» 
«Цыма та...» 
«Стъалы нæ сæрты 
стъалымæ цингæнгæ тахт, 
Ахæм изæрты 
кодтам нæ фембæлдтæм тагъд...» 
«Мæйрухс изæртæ» 
Зарæджы ныхæстæ-иу ныхæстæй баззаиккой, 
композитор-иу сæ йæ музыкæйы зæлты куы нæ ба- 
тухид æмæ-иу сæ зарæггæнæг йæ аив хъæлæсы фæр- 
цы адæммæ куы нæ фæхæццæ кæнид, уæд. Уымæ 
гæсгæ зарæг у аргъæутты маргъы хуызæн: ис ын дыууæ 
сызгъæрин базыры — уыцы базыртæй иу у музыкæ, 
иннæ та — аив дзырд, фæлæ уыцы маргъæн ис дис- 
саджы хъæлæс — зарæггæнæджы хъæлæс. Дыууæ 
базыры æмцæф куы фæкæнынц æмæ удрæвдауæг 
6 

хъæлæсæй дзырд дзырды фæдыл музыкæйы зæлтимæ 
куы ратæхы адæмы зæрдæтæм, уæд ма уымæй аив- 
дæр, алæмæтондæр цы уа! 
Кæй зæгъын æй хъæуы, зарæг музыкæйы зæлтæ 
æмæ зарæггæнæджы хъæлæсы уагæй фидауы. Фæлæ 
уæддæр æмæ уæддæр зарæг фидар æмæ аив у йæ 
тадзгæ-баргæ, фæлгонцон, зæлланггæнæг ныхасæй. 
Аив дзырд цы зарæджы нæй, уым уд дæр нæ вæййы. 
Фæлæ, куыдфæнды дзурæм, алы зарæг дæр у 
хицæн аивадон уацмыс, кæд æмдзæвгæйы домæнтæн 
дзуапп дæтты, уæд æмæ йын ис хицæн цæрæнбон. 
Уымæ гæсгæ Кокайты Тотрадз йæ зарджытæ æмдзæв- 
гæты хуызы кæй хæссы чиныгкæсæджы размæ, уый 
арфæйаг хъуыддаг у. Алы уацмысæн дæр сæ ис йæхи 
мидмелоди æмæ чиныгкæсæгæн фадат уыдзæн, нæ 
поэт сæ йæхæдæг цы хуызы зары, афтæ азарынæн. 
Уый у йæ уды уаз куывд, йæ зæрдæйы зæлланггæ- 
нæг зарæг, уыимæ, дзырды уæз чи ’мбары, дзырды 
ад чи ’нкъары, дзырды хорзæн аргъгæнæг чи у, уыдо- 
нæй алкæй уды зарæг — дæ уд æмæ мæ уды зарæг. 
Хьазиты Мелитон 

КАДЫ ЗАРÆГ 
Республикæ Хуссар Ирыстоны гимн 
Кокайты Тотралзы ныхæстæ Æлборты Фсликсы музыкæ 
Мае$(ою г 
I 1.1 1.1. 1 
8 

КАДЫ ЗАРÆГ 
Республикæ Хуссар Ирыстоны гимн 
Уарзон Ирыстон! Дæ номы кадæн 
Лæууæм цырагъау мах уырдыг. 
Ды дæ нæ уарзты æнусон авдæн, 
Дæ нæ цин æмæ хъыг. 
Фæхæрæм мах дæ зæххæй ард, 
Дæ ном дын исæм бæрзонд. 
Удуæлдай дын кæнæм лæггад, 
Дæуæн у нæ цард нывонд! 
Уæ, Стыр Хуыцау! 
Дæ хорзæх, Дæ арфæ! — 
Иры уæзæгæн Ды цароамонд ратт! 
Уæззау уыд дæ ивгьуыд, Иры бæстæ, — 
Зылдис дæ фæдыл сау фыдох, 
Фæлæ-иу уæддæр дæ фарны рæстæй 
Кодтай дæ зынтæ рох. 
Царды рухсмæ æдзух цыдтæ, 
Фыдбонты нæ саст дæ ныфс, 
Сæрбæрзонд алкæддæр уыдтæ, 
Æргомæй размæ цæуыс. 
Уæ, Уастырджы! 
Дæ хорзæх, Дæ арфæ! — 
Иры дзыллæйæн фæндагамонд ратт! 
Фыдæлты æрдхæрæн — Иры уæзæг — 
Зæрдæйы тæгтæй дæ нывæзт. 
Ацы дунейы нын масты уæзæй 
Ма у дих æмæ уæрст. 
Æнусбонтæм нæрæд дæ ном, 
Бæрзонддæр кæнæд дæ кад. 
Дæ ныфсæй мах цæрæм æнгом, 
Дæ фæрцы рухс у нæ цард. 
Уæ, Бæсты фарн! 
Дæ хорзæх, Дæ арфæ! — 
Цардуарзон Ирæн Ды иу амонд ратт! 
Ном æмæ йын кад! 
9 

УДЫ КУЫВД 
Сыгьдæг удæй Дæумæ кувын, Хуыцау! 
Дæуыл фæдзæхсын æз æдзух мæ цард. 
Æнæкæрон уæлæрвты арфæй 
Дæ кувæг лæгæн ракæн арфæ. 
Уæлæрвты арфæй мæм æркæс, — 
Уæларвон цинтæ мын æрхæсс. 
Мæ уд æрмæст Дæ къухы ис: 
Мæ уды зын, мæ уды рис 
Фæсур мæ рохст зæрдæйы тарфæй, — 
Дæ кувæг лæгæн ракæн арфæ. 
Дæумæ кувын, Дæумæ цæуын, Хуыцау! 
Мæнæн Ды кæд нæ бавгъау кодтай цард, 
Мæ куывдæн мын уæд бакæн ахъаз: 
Дæ фæндæй раст фæдыл мæн ауадз. 
Мæ риуы ссудз Дæ цины арт, 
Цæмæй Дæу аккаг уа мæ цард, 
Цæмæй фæстаджы оон мæ уарзт 
Æрмæстдæр уа Дæ хорзыл баст, — 
Дæ фæндæй мын рæствæндаг бауарз. 
Хуыцау, мæ куывдæн бакæн ахъаз! 
Мæ уд фæдис-дзæнгæрджытæ цæгъды, — 
Сыгъдæгæй йæ Дæумæ цæуын фæнды. 
Тæхуды, о, Хуыцау, тæхуды, 
Дæ цинæй чи базоны худын! 
Тæхуды, чи цæры æргом, 
Йæ кувды чи дзуры Дæ ном, 
Кæмæн у йе ’мбисонд Дæ кой, 
Кæмæн æрхæссыс Ды æнцой, 
Дæ цырагъ чи ссудзы йæ уды. 
Тæхуды, о, Хуыцау, тæхуды! 
10 

АГУРДЗЫНÆН ДÆУ 
(Дыууæ уды) 
Мæ сæфт амонд, дæумæ цæуын фæдисы, 
Дæуæн зарын мæ зарджыты хуыздæр. 
Дæ фæндагмæ æз рухс тынтæ æлвисын, 
Дæ амондæн нывонд кæнын мæ сæр. 
Ыстъалытæ бæрзонд арвыл куы хъазой, 
Уæд дард хъуысы æхсæрдзæнты нæрын. 
Дыууæ уды кæрæдзийы куы уарзой, 
Уæд а зæххыл æнцондæр у цæрын. 
Мæ судзгæ уарзт, мæ цин æмæ мæ катай 
Æртæ хурау дæ размæ хастон æз, 
Фæлæ кæсын дæ фæстæ ныр æнкъардæй, 
Мæ цæстыты æрмынæг и дæ хуыз. 
Мæ хуры хай, кæм дæ, цы ран, цы бæсты? 
О, курын дæ, ыстъалыйау фæзын, 
Фæзын, æмæ дæ арфæйаг ныхæстæй 
Фæсур, мæ хур, мæ рохст зæрдæйы зын. 
Æви кæд нæй хъысмæты карзæй лидзæн? 
Æви дын кæд мæ уарзт æрдхæрæн нæу? 
Цæргæбонты дæу сурдзынæн мæхицæй, 
Цæргæбонты æз агурдзынæн дæу. 
11 

ХУРИМÆ БАРЫН ДÆ НОМ 
(Уарзон ныййарæг) 
Уарзон ныййарæг, мæ номæн цæрыс, 
Хуры цæхæрау мæ алкæд хъæуыс, 
Хуры тæмæнау æдзух дæ æргом, — 
Хуримæ барын дæ ном. 
О мæ ныййарæг! — 
Мсе цин æмæ уарзт — 
Мысын дсе рæвдыду 
Дсе фæлмсен ныхас, 
Мысын дæ бахудт, 
Дсе уæздан æнгас, — 
Демсе зæрдæйæ дæн баст. 
Царды фæндагыл мæ размæ хуыдтай, 
Царды рæстдзинад мын хъавгæ дзырдтай, 
Рухс уыд дæ рухсæй æдзухдæр мæ цард, — 
Хордтон дæ номæй æз ард. 
Зарæджы базыртыл демæ тæхын, — 
Ссарин кæд амонд нæ фарны зæххыл. 
М’ амонды цинæн ды зоныс цæрын, — 
Сурыс мын, сурыс мæ зын. 
12 

КУЫВД 
Тар фынау тар æхсæв риуæй фæхицæн, 
Рухсы тын ратахти арвæн йæ арфæй. 
Стыр Хуыцау, Стыр Хуыцау, 
Табу дæхицæн, — 
Ракæн дæ зæнæгæн арфæты арфæ! 
Ног цинæй дун-дуне райхъал ис абон, — 
Булæмаргъ зары Тымбыл къохы тарфæй. 
Хетæджы Уастырджи, 
Табу дын, табу, - 
Ракæн дæ куывддонтæн арфæты арфæ. 
Цины уæлтæмæн фæтых и нæ тыхстыл, — 
Зæрдæ та царды рæсугъд тынтæ уафы. 
Йесо Чырысти, 
О, Йесо Чырысти, 
Ракæн дæ кувæг дзыллæтæн ды арфæ. 
Царддæттæг уалдзæг та раздæхт æргомæй, — 
Зæрдæ йæ цинтимæ зары ’мæ кафы. 
Зæдтæ ’мæ дауджытæ, 
Табу уæ номæн, — 
Ракæнут Иры дзыллæтæн уæ арфæ. 

ДЫ - МÆ ЦИН, МÆ УАРЗТ 
Уалдзæг минæвар у, — 
Ног цинтæ хæссы. 
Худгæ хуры хæрдгæ тынтæй 
Рухс амонд махмæ кæсы. 
Уайын, 
Уайын дсе къахвæдтыл, 
Дзурын, 
Дзурын дын арфæтæ, — 
Хурау, 
Хурау — дæ бахудт, дæ каст. 
Рацу, 
Рацу мæм уарзонау, 
Амонд, 
Амонд циу — базонай, — 
Ды дæ, 
Ды дæ мæ цин æмæ уарзт. 
Зарæг фæдисон у, — 
Зæрдæмæ тындзы. 
Худгæ хуры хæрдгæ тынтыл 
Рухс амонд махмæ зындзæн. 
Амонд уæларвон у, — 
Бахуды фæлмæн. 
Худгæ хуры хæрдгæ тынтау 
Калыс дæхæдæг тæмæн. 
Уарзты цин амонд у, — 
Зæрдæты æрцард. 
Худгæ хуры хæрдгæ тынтыл 
Рухс амонд хоны мах дард. 

ДОНХАУÆН 
(Урс зарæг) 
Донхауæн нæрыди, 
Арф ком дæр нæрыд. 
Уый цымæ кæд уыди? 
Кæд, мыййаг, фын уыд? 
Донхауæн йæ хъазты 
Раздæрау у рог, 
Фæлæ æз мæ уарзтыл 
Нал амбæлын ног. 
Рухс фæндыры тæнтыл, 
Рухс фæндыры тæнтыл, 
Рухс фæндыры тæнтыл 
Нал æууæндыс ды, 
Урс мæйрухс изæртæй, 
Урс мæйрухс изæртæй, 
Урс мæйрухс изæртæй 
Азилыс дæрдты. 
Донхауæн йæ тыхсты 
Урс зарæг кæны, 
Зæрдæйыл æртыхсы, 
Зæрдæ дæр кæуы. 
Донхауæн нæ мæтæй 
Бахус уыдзæн тагъд. 
Оххай, ныр кæй фæндæй 
Нал амбæлæм мах! 
Раздæрау мæ сæнтты 
Демæ æз цæуын, 
Сонт зæрдæ кæм сæтты? - 
Сусæгæй кæуы. 
Донхауæн кæм зарыд 
Цины зарæг, уым 
Сау æхсæвы тары 
Бонрухсмæ лæууын. 
15 

АГУРЫН РАЗДÆРАУ ДÆУ 
(Мады зарæг) 
Мады цæстытæй нæм хурты хур бахуды, 
Райдайы мадæй нæ цард. 
Зæрдæйæн исчи æцæг кæд зынаргъ уыди, 
Уæд уый — мæ ныййарæг мад. 
Уалдзæг фырцинæй нæ хæхтыл куы ныттыхсы, 
Дзагæй куы ракæсы хур, 
Гъеуæд æз хурмæ кæсгæйæ æрымысын 
Алкæд мæ арвыл дæ хур. 
О, мæ уарзон мад, 
Агурын раздæрау дæу, 
Фæлæ дæ дард, — 
Ссарын дæ мæ бон нæу. 
Мао, мæ сызгъæрин мад, 
Алцы дæуæй мын у барст: 
Ацыдтæ дард, — 
Риуы баззад дæ уарзт. 
Агурын алы бон, оххай, мæ сагъæсты, 
Уарзон ныййарæг мад, дæу, 
Фæлæ мыл хур дæр æнæ дæуæй нал кæсы, 
Уый дæр мæ рæвдауæг нæу. 
Уалдзæг нæуæг чындзау хæхтыл куы разилы, 
Дидинæг ку* акалы æрдз, — 
Алкæцы дидины цæстæй мæм разыны 
Гъеуæд дæ рæвдауæг хуыз. 
Зарæг мын зарыдтæ иухатт мæ авдæнмæ, 
Зарæг — дæ уды рæвдыд. 
Мæнæй дæ никуы дæхймæ нæ равдæлди, 
Кодтай мæ нывонд дæ уд. 
Уалдзæг æрбацæуы æмæ та ацæуы, 
Фæлæ мæм нал цæуыс ды. 
Ацы дунейы æз разы дæн алцæуыл, — 
Д’ ацыд мæ никæд фæндыд. 

ЗÆРДÆЙЫ - УАРЗТЫ КÆЛÆН 
Федтон дæ иунæг хатт хъазты кæрон: 
Дзуарау рæсугъд уыдтæ раст. 
Гъеуæдæй ардæм æз 
Мысын дæ фæлмæн хуыз, 
Мысын дæ фæлмæн фæкаст. 
Гъеуæдæй ардæм дын 
Барын дæ къахвæдтæ, 
Гъеуæдæй базыдтон уарзт. 
Амонды базыртыл зæрдæ тæхы, 
Зары йæ зарæг дæуæн. 
Хъазты бæрæгастæу 
Иунæг дæ фæкастæй 
Басыгътай уыцы бон мæн. 
Гъеуæдæй абонмæ 
Мах цæуæм амондмæ, 
Зæрдæты — уарзты кæлæн. 
Хъазты бæрæгастæу фæндыр фæкалд, 
Уайтагъд къæрццæмдзæгъд фæхъус. 
Фæндыр кæд нал уыди, 
Гъеуæддæр зарыди 
Дарддæр дæ цæстыты рухс. 
Зарæг уыд амондыл, 
Хъуысы мæм абон дæр, — 
Зæрдæ йæ зæлтæй у буц. 
Фæндыр та ногæй куы райхъуысти, уæд 
Уый дæр фæзмыдта дæ зард. 
Кастæн дæ цæстытæм 
Æмæ мæ цæстытæй 
Ссыгъдис дæ зæрдæйы арт. 
Гъеуæдæй ардæм мах 
Базыдтам царды аргъ, 
Гъеуæдæй бауарзтам цард. 
17 

ДЫ - МÆ БУЛÆМАРГЪ 
Уалдзæг зилы Иры хæхтыл, 
Фарнимæ цæуы, 
Дидинджыты цæстытæй 
Амбæлы дæуыл, 
Ды мæнæн мæ цардуалдзæг дæ, 
Æз дæумæ цæуын, 
Мæн дæ бахудт амоидау хъæуы. 
Булæмаргъы уарзон зарæг — 
Зæрдæйæн зынаргь: 
Ды мæнæн мæ зарæджы зæл, 
Ды — мсе булæмаргъ. 
Уарзоны зарæгæй, 
Зæрдæты кадæгæй 
Райгуыры ршс уалдзæг, 
Амонды оуц уазæг. 
Æз мæ зæрдиаг бæллицтæ 
Бамбæхсин дæуæй, 
Сусæг зарæг чи фæкæны 
Алыхатт хъæрæй! 
Фæлæ уалдзæг не ’вдисæн у, — 
Асайæн ын нæй, — 
Минæвар дæумæ цæуы мæнæй. 
Урс æхсæрдзæн урс фæрдгуытæй 
Сарæзта йæ хъазт, 
Хохы сæрмæ арвы æрдын 
Февзæрди æваст. 
Арвæрдын — æрвон дидинæг — 
Зæрдæйыл у баст, — 
Уый дæумæ хæссы мæ судзгæ уарзт. 
18 

РАЙХЪАЛ ИС ДУНЕ 
Иухатты уалдзæгау 
Худы йæ мидбылты æрдз. 
Рацу мæм рагбонты уазæгау, — 
Иунæг дæу бауарзтон æз. 
Райхьал ис дуне дæ худынмæ, 
Худыс мæм хурау æргом. 
Хур нæм куы кæны тæхудытæ, 
Хур дæр куы дзуры дæ ном. 
Де ’нæхин цæстыты 
Федтон æз абон мæхи. 
Кувыс Хуыцæуттæм мæ бæсты дæр, 
Курыс мын амонды цин. 
Амонд куы базонай, 
Гъеуæд-иу амондыл дзур. 
Уарзон куы бахуды уарзонмæ 
Тынгдæр æндавы уæд хур. 
19 

МЕ СКАСТ, МÆ БÆЛЛИЦ 
Ме скаст, мæ бæллиц, де ’ргом фæкаст дын 
Хуримæ барын. 
Хуры тынтæй дын аразын ахстон 
Арвы хæдзары. 
Хурмæзилæгау зилын дæ фæстæ, — 
Удæнцой н’ арын. 
Хурæй мын рарвит иу тын æрмæстдæр 
Уарзты лæварæн. 
Хур мæм кæд дард у, гъеуæддæр артау 
Тавы мæ зæрдæ. 
Н’ арфæйаг царды хурау мæн батав, 
Батав дæ фæндæй. 
Тарæн йæ мæйдар иунæг дæ фæкаст 
Уайтагъд фæсуры, 
Уымæн фæбарын дæ фæлмæн æнгас 
Хурзæрин хурыл. 
Ме скаст, мæ бæллиц, де ’ргом фæкаст дын 
Хуримæ барын. 
Хуры тынтæй дын аразын ахстон 
Арвы хæдзары. 

БÆРГÆ 
Бæргæ, мæнмæ куы уаид 
Цыкурайы фæрдыг, — 
Йæ цинтæй мæ рæвдауид, 
Фæсурид мын мæ хъыг. 
Мæнæн уæд уый æрхæссид 
Уæларвон рухс кæлæн, 
Рæсугъд боны сæуæхсид, 
Бæрзонд арвы тæмæн. 
Бæргæ, бæргæ, бæргæйæ 
мæныл ызгъоры цард. 
Цæрын дæумæ бæлгæйæ, 
Кæм дæ, мæ уды арт? 
Æрхæссид мын лæварæн 
Дæ фæлмæн мидбылхудт, 
Дæ зæрдæйæн йæ зарæг, 
Дæ удæн та — йæ уд. 
Æрхæссид мын мæйноджы 
Мæ бæллицты рæуфын, 
Æрхæссид ма мын ноджы 
Сызгьæрин хуры тын. 
Æрхæссид мын æнæмæнг 
Дæ цæстыты цæхæр, 
Уæд нал цæрис æнæмæн 
Æттагонау кæмдæр. 
Бæргæ, мæнмæ куы уаид 
Цыкурайы фæрдыг, — 
Йæ цинæй мæ рæвдауид, 
Фæсурид мын мæ хъыг. 

ÆРЛÆУУ МÆМ УАРЗОНАУ... 
Цыма та раздæхти нæ уалдзæг, 
Цыма та райы цинæй æрдз, 
Цыма хъысмæты хивæнд карзæй, 
Мæ хур, нæ фесæфтон дæу æз. 
Нсе аххос æз мæхимæ исын, 
Æз уарзын дæу, 
Æрмæстдæр дæу. 
Цсеуын дæм раздæрау фæдисы, 
Мсе бон дæ оаййафын куы нæу. 
Æрцу мæм рагбонтæй фыццагау, 
Фыццагау цардамондыл дзур, 
Æрхæсс мын рагуалдзæджы аргъау, 
Фæсур мæ уды тыхст, мæ хур. 
Нæ аххос æз мæхимæ исын, 
Æз уарзын дæу, 
Æрмæстдæр дæу. 
Цæуын дæм шздæрау фæдисы, 
Мæ бон дæ оаййафын куы нæу. 
22 

АМОНДДЖЫН ХОНЫН МÆХИ 
О, мæнæ фæрныг адæм — 
Хистæр-кæстæрæй — 
Кæрæдзийы уарзут, 
Хæларæй цæрут. 
Ныллæг уын æз кувын, 
Ныллæг æз, мæ сæрæй, 
Иры куывддон зæххыл 
Амондджын алкæд ут! 
Мæ зарæг лæварæн 
Сымахæн куы хеессын, — 
Мее зарæг æвдисы мæ зæрдæйы цин 
Æмæ уын кæд искуы 
Æхцон цин æрхæссЫу 
Уæд амондджын хонын, 
Амондджын хонын мæхи! 
Уæ уарзты тæмæнæй 
Нывæндын мæ зарæг, 
Уæ цæстыты рухсæй йын 
Тавын йæ равг. 
Зæрдæйæ зæрдæмæ 
Нæй зарæгæн арæн, 
Цæрæццаг зæрдæтæм 
Уый ссары фæндаг. 
Уæ цинæй куы тæхы 
Уæлæрвтæм мæ зæрдæ, 
Уæ фæрцы дæн цардæй, 
О, адæм, рæвдыд. 
Сымах мын æмбарут 
Мæ зарæджы зæлтæ, 
Сымах, о, æмбарут 
Мæ зæрдæйы дзырд. 

ДÆУ УАРЗЫН 
(Дæ фæлмæн цæстытæ) 
Фыццагау дæм уарзонау бадзурын, 
Мæ уалдзыгон арвыл дæу агурын, 
Мæ сусæг уарзтæй 
Æз дæ удыл баст дæн, — 
Æрцу мæм, рацу мæм. 
Дæ фæлмæн цæстытæ — 
Дыууæ хурау - 
Сæ рухсæй тавынц мæн: 
Куы йæ зоныс дæхæдæг, 
Мæ зæрдæйы æрхæндæг 
Æрбайсæфы дæ фендæй. 
Дæ фæдыл кæдмæ зилон аууонау, 
Кæд æмæ уæлæрвтæй мæ амонд дæ! 
Уæлæрвты тарфæй 
Мæм йæ цины арфæ 
Хур алкæд рарвиты. 
Мæ амонд куы федтон дæ цæстыты, 
Цы ма хъазæм гъеуæд æмбæхстытæй: 
Дæ сусæг фæкастæй 
Мæ удыл баст дæ, 
Æнхъæлмæ дæм кæсын. 
Хуыцæуттæй æндæр амонд нал курын: 
Мæ амонды хурæн дæу агурын. 
Нæ уарзты æргомæй 
Цæрын дæ номæн, 
Дæу уарзын раздæрау. 

АРФÆТÆ АЙСУТ МÆНÆЙ 
(Мæ арфсетæ) 
Хорз адæм, абон, ацы нæртон цины 
Сисæм нæ зарæг хъæрæй. 
О, цардбæллон дзыллæтæ, 
Айсут, цæй, 
Арфæтæ айсут мæнæй. 
Зæрдæ, мæ рухс зæрдæ, 
Адæмы хорзæхæн 
Разын дæ цины рæдау: 
Иры фæрныг зæххыл 
Цардуарзон дзыллæты 
Зарæджы зæлтæй рæвдау. 
Хорз адæм, курын, иумæ, цæй, азарæм, — 
Зарæджы цин у æргом. 
Уадз, айзæла цин-зарæг, 
Ма уæд, цæй, 
Макуы йæ зæлтæн кæрон. 
Хорз адæм, хорзæй иумæ куы бакувæм, — 
Айсдзæн Хуыцау уæд нæ куывд. 
Уадз, хъуысæд нæ буц зарæг, 
Алчи, цæй, 
Цардæй уæд алчи рæвдыд. 

ТАБУЙАГ - ДÆ НОМ 
Арвыл иу хур ис æрмæст, 
Иннæ хур зæххыл ды дæ! 
Аныгуылы хуры цæст, — 
Рухс кæныс мæнæн уæддæр. 
Уыцы рухсы ирд тæмæн 
Хоны мæн йæ фæдыл дард. 
Уарзондзинады кæлæн 
Ссыгъта рохст зæрдæйы арт. 
Табу, Стыр Хуыцау, дæуæн! 
Ратт мын цардамонды ныфс, 
Уарзоны зæрдæмæ мæн 
Ды дæ зæдтимæ хъæуыс. 
Табу, табуйаг — дæ ном! 
Удуæлдай кæнын дын кад. 
У мсе сыгъдæг уарзт æргом 
Æмæ йын дæ хорзæх ратт. 
Зæрдæйы æрцард дæ хуыз, 
Калыс худгæ хурау рухс. 
Ацы дун-дунейы æз 
Дæн дæ иунæг уындæй буц. 
Хурау бахудыс æргом 
Æмæ диссаг та куыд нæу: 
Æз цæрон æви мæлон, — 
Агурдзынæн уæддæр дæу. 

УАРЗТЫ АМОНД МЫН РАТТ 
Царды цыды алцы карст у, — 
Макæмæн кæнай хин! 
Иу къахдзæф ис уарзтæй мастмæ, — 
Хъахъхъæн алкæд дæхи. 
Иумæ-иу кастæн, 
Иннæмæ мидбыл худтæн, 
Аннæмæ кодтон дугъ. 
Фæлæ, мæ боныл, фыдсенæн 
Амондджын никуы уыдтæн, — 
Атахти уарзты дуг. 
Царды цинæй афтæ бауарз, 
Уарзонмæ зæдау кæс. 
Уарзты ронгæй цинтæ бануаз, 
Уарзонæн амонд хæсс. 
Стырзæрдæйæ цардæй ма хъаз, 
Хъазинаг куы нæу цард. 
О Хуыцау, ды бакæн ахъаз, — 
Цардамонд мæнæн ратт. 
27 

ДЫУУÆ УДЫ КАТАЙ 
(Нæй нын фæхицæн) 
— Дæу федтон иунæг хатт хæхбæсты 
Æмæ мыл ракасти дæ хур... 
— Æз дæ мæ сусæг уарзт æмбæхстон 
Уæдæй ардæм, мæ цæугæ хур... 
— Уыдтай мæ сыгъдæг уды катай, 
Уæддæр ма хурварсмæ зылдтæ... 
— О, ма зæгъ: сусæг уарзты арты 
Мæхæдæг иудадзыг сыгътæн... 
— Дæумæ-иу хастон æз мæ цинтæ, 
Æдзух дæм амондгур цыдтæн... 
— Мæнæн та, цыма, скодтой хинтæ — 
Дæ цурæй адæргæй лыгъдтæн... 
— Ныр дæр ма æз, мæ хур, дæ фæдыл 
Кæддæрау дзагцæстæй кæсын... 
— Мæн дæр дæумæ цæуын æрфæнды, 
Цæмæй дын асурон дæ зын... 
— Ныр дæр ма хурзæрин цъæх арвыл 
Дæ номыл акалы цæхæр... 
— Ныр дæр ма мæн дæ хур куы тавы, 
О, Иры чызджыты хуыздæр... 
— Кæд ды цæрыс, мæ хур, дæхицæн, 
— Кæд æз цæрын æнæ дæуæй... 
— Уæддæр кæрæдзийæ фæхицæн 
Нæй ацы зæххыл махæн, нæй... 
28 

БАУЗÆЛ МЫЛ... 
Баузæл мыл, баузæл, 
Бацагай мæ сæнттæ. 
Сау ингæны нал уыдзæн 
Уалдзыгон изæртæ. 
Сау мæйдары сау тары 
Уарзты цин æмыр у. 
Ма-иу баком сау дарын, — 
Царды дæргь цыбыр у. 
Уый фæлтау-иу худгæйæ 
Рахиз, мæ бон, хъазты, — 
Уарзон бонтæм кувгæйæ 
Ма сис къух дæ уарзтыл. 
Охх, мæ бон, цы нæ вæййы 
Царды цыды сонтæй! — 
Уæд дæ судзгæ зæрдæйы 
Бахиз-иу фыдбонтæй. 
Уыйфæлтау мын а изæр 
Фест мæ уарзтæвдисæн: 
Урс суадæттæм алидзæм, 
Бафтауæм сæ дисы. 
Баузæл мыл, баузæл, 
Бацагай мæ сæнттæ. 
Бамбар, райсом нал уыдзæн, 
Уалдзыгон изæртæ. 

ХЪÆЛДЗÆГ КУПЛЕТТÆ 
Урсдоны былыл — сау фæрдыг, 
Фæрдыг нæ уыди - дур уыди, 
Чызджыты хуыздæр — сау æрфыг, 
Чызг дæр нæ уыди — хур уыди. 
Хилакъмæ фæндаг чи ссары, 
Йæ донæй дæр ын уый нуазы. 
Æхсæвæй-бонæй чи зары, 
Æцæг уарзтæй дæр уый уарзы. 
Дæргъæвсы сæрмæ — Ламардон, 
Уымæй уæлдæр та — Хъахъхъæдур. 
Мæ цин дын ронгæй бадардтон, 
Ныр дæ мæхи куыд хъахъхъæнон? 
Дыгургомы нын — Дзинага, — 
Æргомæй кæсы Гуылæрмæ. 
Мæнæн мæ уарзон чи нал уа, — 
Уый-иу фæцæуæд æндæрмæ. 
Цæлыччы фале — Заманхъул, — 
Йæ Дурджын бæрзæнд — кувæндон. 
Нанайы рæсугъд мауал ку, 
Мæ уарзт куы разынд хурæргом. 
Четырсы фале — Абана, — 
Йæ сондон дардыл акæлы. 
Уæд та мын, чызгай, аба кæн, 
Худинаг нал у ба кæнын. 
Сунжæйæ дарддæр — Комгæрон, — 
Лæгдзинадæй сæ бавзарæм. 
Кæдмæ дын, чызгай, ном кæнон, 
Уæдмæ уал иумæ азарæм. 
Тибæн йæ дзуæрттæм фæкуывтон, 
Йæ суарæй та нæ банызтон. 

Кургæ дæ бæргæ фæкуырдтон, — 
Минæвар та нæ барвыстон. 
Елхот, Елхот мын мауал кæн, — 
Уымæй уæлдæр уæд Кæрдзын ис. 
Чызгай, дæ уарзт мыл ма дау кæн, 
Мæнæн ныр уарзын фæзын ис. 
Дзауæй фæцыдтæн Едысмæ, 
Лæдзæг мæ никуы бахъуыдис, 
Мæ хуры хай, кæд феныс мæн, 
Уæд мæм цæуылнæ бахудыс? 
Буронæй Нармæ цæудзынæн, 
Уым цин кæндзынæн алкæуыл. 
Чызгай, æнæ дæу цæрдзынæн, — 
Дæ хуызæн къай мæ нал хъæуы. 
Уынгæг комы нын — Джимара, — 
Йæ уынгты кæндыс ма ’рзайæд. 
Чызгайыл йæхи чи мара, 
Уый номхæссæнæн баззайæд. 
Къуыдары бæстæ — Къуыдары, — 
Цы бар æм дары Цъалагом. 
Дæ удыл урс мит ныууарæд, - 
Уæддæр-иу сайын ма баком. 
Дунтæ æмæ нын Къæмунтæ, — 
Бынæй сæм худы Гæлиат. 
Чызгай, нырмæ мын кæм уыдтæ, — 
Ныр дæу нæ уаид мæ ниат? 
Урсдоны былыл — Бæрæгъуын, 
Ныр уырдæм бафсæд цæуынæй. 
Мæнæн мæ уарзон бæрæг у, — 
Ныр йемæ бафсæд цæрынæй. 

ЧЕПЕНА 
Фарны кæрты — чындзæхсæв, — 
Циндзинæдтæ æрхæсдзæн! 
Буц хистæртæн — нæртон кад! 
Сахъ кæстæртæн — нæртон кафт! 
Мах куыд кæнæм, цы кæнæм, 
Афтæ уæгъды куыд лæууæм? 
Чындз æфсинæй нæ тæрсы, — 
Мыдыкъус ын фæхæссы. 
Ахæм хорз чындз кæмæн ис, — 
Адджын цардæй цæрдзæнис! 
Мах куыд кæнæм, цы кæнæм, 
Афтæмæй дæр куыд цæрæм? 
Лæг йæ къаймæ бæлдзæни, 
Амонд царæй кæлдзæни. 
Цард æмæ сын цæрæнбон, 
Алы бон сын — бæрæгбон! 
Мах куыд кæнæм, цы кæнæм, 
Афтæмæй дæр куыд цæрæм? 
Чызг йæ моймæ кæсдзæни, 
Царды цин ын хæсдзæни, 
Уарзты ронг ын дардзæни, 
Амæндтæ йын уардзæни. 
Мах куыд кæнæм, цы кæнæм, 
Афтæмæй дæр куыд цæрæм? 
Цæй, уæдæмæ лæппутæ, 
Арвмæ фехсæм нæ худтæ! 
Алчи дæр нæ куыд фена, 
Афтæ ’ркафæм ЧЕПЕНА! 
Ой, уæрæйдæ, ЧЕПЕНА! 
Ой, æмæ, дам, ЧЕПЕНА! 
Чепена уæ чи не ’ркафа, 
Уый нæ райсдзæн цины арфæ! 

ЕХХ, КУЫД ХОРЗ У... 
(О мæ хур, мæ амонд) 
Кæйдæр лæппу мын йæ иу фæкастæй 
Мæ уд фæхаста. 
Ныр æз куы тайын æхсæвæй-бонæй 
Мæ судзгæ уарзтæй. 
О мæ хур, мæ амонд, 
Хуры фыртау абон 
Бахуд ма мæм, бахуд. 
Рацу мæм, о рацу, 
Мæнæн, мæ хур, ацы 
Цард дæусей зынаргъ у. 
Бæрзонд æхсæрдзæн мæ уарзты цинæй 
Æнæнцой зарьт. 
Нанайы лæппу, дæуыл мæ зæрдæ 
Æдзухæй дарын. 
Зæгьынц: нæ вæййы бынтон æнæлаз 
Æнусон хур дæр. 
Нанайы лæппу, мæ фæлмæн бустæй 
Ды ма тæрс мур дæр. 
Хуыцауы лæвар — зæлдаг кæлмæрзæн - 
Æрхауд мæ сæрыл. 
Нанайы лæппу, кæнын æдзухæй 
Дæуæй æфсæрмы. 
Куыд адджын вæййы сæрдыгон изæр 
Цъититы сатæг. 
Фæтæхы арвмæ, æгæрон арвмæ 
Мæ цины зарæг. 
2 Кокайты Тотраз 
33 

БАХУД МÆМ... 
Зæрдæйы фæндиаг кæд уыди цард? — 
Мæ риуы æрцарди сусæг æнкъард. 
О, мæ уарзты цин, 
О, мæ удлæуиæн, 
Иу хатт мæм бахуд æргом. 
Уарзгæ дсе куы кæнын, 
Æнæ дæу фæцæрын, 
Оххай, куы нал у мæ бон. 
Нæ сæрмæ фыццагау æрзилы хур, 
Мæ хурмæ фæндагыл фæзынд цæлхдур. 
О, мæ уарзты цин, 
О, мæ удлæуиæн, 
Иу хатт мæм бахуд æргом. 
Уарзгæ дæ куы кæнын, 
Æнæ дæу фæцæрын, 
Оххай, куы нал у мæ бон. 
Мæ риуы куы судзы нæ уарзты арт, 
Цæмæн дæ мæ удæй уæд афтæ дард? 
О, мæ уарзты цин, 
О, мæ удлæуиæн, 
Иу хатт мæм оахуд æргом. 
Уарзгæ дæ куы кæнын, 
Æнæ дæу фæцæрын, 
Оххай, куы нал у мæ бон. 
Дæ номæн фыццагау зонын цæрын, 
Дæ кадæн цырагьау æдзух лæууын. 
О, мæ уарзты цин, 
О, мæ удлæуиæн, 
Иу хатт мæм оахуд æргом. 
Уарзгæ дæ куы кæнын, 
Æнæ дæу фæцæрын, 
Оххай, куы нал у мæ бон. 
34 

АЦЦЕТЫ БÆЛАС 
Хъуыды ма кæндзынæ Аццеты бæлас, — 
фыццаг хатт уым райхæлд нæ цин æмæ уарзт. 
Аццеты бæлас, 
Бæрзонд балбæлас 
Куы кодта махæн 
Йæ сусæг ныхас. 
Уым райхæлд фыццаг хатт мæ зæрдæйы уаг, 
Уым амондмæ ссардтон фыццаг хатт фæндаг. 
Аццеты оæлас, 
Бæрзонд балбæлас 
Куы кодта махæн 
Йæ сусæг ныхас. 
Фыццаг хатт дын зарæг æз зарыдтæн уым, 
Фыццаг хатт уым райстон дæ зæрдиаг хуын. 
Аццеты бæлас, 
Бæрзонд балбæлас 
Куы кодта махæн 
Йæ сусæг ныхас. 
Æмудæй куы цæрæм уæдæй ардæм мах, 
Уæдæй ардæм зарæг у махæн зынаргъ. 
Аццеты бæлас, 
Бæрзонд балбæлас 
Куы кодта махæн 
Йæ сусæг ныхас. 
Нæ кувæндон махæн — Аццеты бæлас, — 
Ныр дæр ма фæкæны нæ сусæг ныхас. 
Аццеты бæлас, 
Бæрзонд балбæлас 
Куы кодта махæн 
Йæ сусæг ныхас. 
35 

ИУНÆДЖЫ МÆТ 
Дæу агуырдтон мæ цин æмæ мæ тыхсты, 
Сыгьтон дæ номыл аргъуаны цырагъ. 
Цæргæбонты кæрæдзимæ цыдыстæм, 
Фæлæ уæддæр нæ амбæлдыстæм мах. 
Хъысмæты цæфтæн базыдтон фæразын, 
Фæлæ æнæ дæу нал зонын цæрын. 
Уадз, сурæд мæн дæ сау цæстыты азым, 
Уæддæр ма æз дæ къахвæдтыл цæуын. 
Æнусои уарзт мæн сусæг цинтæм хоны, 
Мæ сусæг мæт фæрæвдауын дæуæй. 
Æрмæст, мæ хур, дæ хъуыдыты тæрхоны 
Мæнæн фыццагау иунæг бынат нæй. 
Кæд у мæ мæт уæларвон цæфау риссаг, 
Кæд у мæ цин фырадæргæй тæппуд, 
Уæддæр дæумæ цæудзынæн æз фæдисы, 
Уæддæр дæ фæдыл зилдзæни мæ уд. 
Æууæнд, мæ бон, мæ цин æмæ мæ тыхсты 
Дæ номыл судзын абон дæр цырагъ. 
Цæргæбонты кæрæдзимæ цыдыстæм, 
Цæргæбонты нæ амбæлдыстæм мах. 

ХУРАУ ФÆЗЫН 
Уарзын сабыр изæрты 
сусæг уарзты кæлæн, — 
А зæр рухс у мæ зæрдæ, 
о, мæ зæрдæ мæнæн. 
Стьалы зилы мæ сæрмæ, 
цины ферттывд хæссы, — 
Æз кæсын дæм æнхъæлмæ, 
о, æнхъæлмæ кæсын. 
Сабыр рухс изæр комы 
æз цырагъау лæууын 
Æмæ уарзты æргомæй 
зарын зарæг дæуыл. 
Судзгæ стъалы йæ цинты 
дардæй калы тæмæн, — 
Æз мæ зарæг æрвитын, 
о, æрвитын дæуæн. 
Рацу а зæр мæ цурмæ, 
уарзты хидыл æрцу, — 
Иумæ мидбылты худæм, 
о, мæ бæллиц, мæ хур. 
Стъалы калы цæхæртæ, 
фестад рухсы кæлæн, — 
Судзы уарзтæй мæ зæрдæ, 
о, мæ зæрдæ мæнæн. 
Тар æхсæв дæр мын хур дæ, 
дардмæ сурыс мæ зын, — 
Рацу, рауай мæ цурмæ, 
худгæ хурау фæзын. 
37 

РОХ УАРЗТЫ ЗАРÆГ 
Стъалы æрттывта, 
хаста фæлмæн цин. 
Чи мын зæгьдзæни: 
стьалы цы фæци? 
Донхауæн бахус, — 
байсыст йæ гуырæн, 
Баззади зæрдæ 
хасты мæгуырæй. 
Хурæнгæс уарди 
баруад йæ зæнгыл. 
Уарзоны зарæг 
аскъуыд æрдæгыл. 
Уадсур цæргæсæн 
асаст йæ базыр, — 
Зæрдæ, мæ зæрдæ 
нал зоны уарзын. 
Стъалы фæтары, 
донхауæн батад, 
Баруади уарди, 
цæргæс дæр атахт. 
Чи мын зæгъдзæни: 
стъалы цы фæци? 
Чи мын æрхæсдзæн 
уардийы рухс цин? 
Чи мын ыссардзæн 
цæргæсы ахстон? 
Чи мæ фæхондзæн 
ивгъуыды уарзтмæ? 
Сусæг-æргомæй 
уарзтам кæрæдзи, 
Баззад ма зæрдæйы 
уарзты фæлмæн цин. 

ИУХАТТАУ ÆРЦУ 
Ацыдтæ раджы кæд, уæддæр 
Уарзонау мысын дæу ныр дæр. 
Мысын дæ æз, мæ хуры хай, 
Мысын дæ, мæ хур. 
Мæ цин, 
Мæ амонд, 
Цы фæдæ абон? 
Кæм дæ агурон? 
Кæмæй дæ курон? 
Хурау худгæ ракæс, 
Мæ удлæууæн хур. 
Ку’ацыдтæ иу хатт ды мæнæй, 
Уды рис домы мæн уæдæй. 
Агурын дæу, мæ рухс бæллиц, 
Агурын æз дæу. 
Уарзт мæм дæ хуызы кæд æрцыд, 
Фехъуыстой зæдтæ уæд мæ куывд. 
Рацу мæм, о, мæ хуры хай, 
Рацу мæм, мæ хур. 

ÆНУСОН УАЛДЗÆГ 
(Нæ уарзты уазæг) 
— Мæ уды зарæг, ды дæ мæ амонд, 
Ды худгæ хуры кæныс дæ аууон, 
Дæ цæстырухсæй цъититæ тайынц, 
Дæ мидбылхудт мæ йæ фæдыл сайы, 
Йæ фæдыл сайы. 
— Нæ зонын, лæппу, куыд дыл æууæндон, 
Дызæрдыггаг у нырма дæ фæндон, 
Усгуры æвзаг дзæбæх фæкæрды, 
Фæлæ нæй зонæг — цы ис йæ зæрды, 
Цы ис йæ зæрды. 
— Мæ зæрдæйы ис мæ уарзты кадæг 
Æмæ йæ зарын дæ ном, дæ кадæн, 
Дæ уды сагъæс — мæнæн мæ катай, — 
Тæрсын, — æндæрæн дæ цин куы радтай, 
Дæ цин куы радтай... 
— Æндæрæй ма мын æппындæр ма тæрс, 
Фæлтау ма иу хатт дæхи дæр афæрс: 
Æцæг æрцарди дæ риуы арфы 
Æгæрон уарзты æнусон арфæ? 
Æнусон арфæ? 
— Æцæг у, мæ хур, бæлвырд у арвау, 
Ды дæ мæ цинты æгæрон аргъау, 
Æнусон уалдзæг мæ риуы хъазы, 
О, ацы зæххыл æрмæст дæу уарзын, 
Æрмæст дæу уарзын. 
— Бæргæ, фæлæ мæ бынтон нæ уырны, 
Мæ уды цæст дæ æххæст нæ уыны, 
Æврæгъты сæрты тæхыс кæдæмдæр 
Дæ цæст ныкъулыс, цыма, кæмæдæр, 
Цыма кæмæдæр. 

— Мæ сыгьдæг уарзтæн — Хуыцау æвдисæн, — 
Æз иунæг дæумæ цæуын фæдисы, 
Дæ дыууæ цæсты — æрттивгæ хуртау, 
Сæ фæлмæн рæвдыд дæуæй æз курын, 
Дæуæй æз курын. 
— Лæппуйы рæвдыд, цы йæ æмбæхсон, — 
Зымæгон хурау бирæ нæ хæссы, 
Куы мæ фæуадзай ды ихы сæрыл, 
Уæд чи рахæцдзæн мæнæн мæ сæрыл, 
Мæ мæгуыр сæрыл? 
— Мæ сæр дæ фæхъхъау, мæ хур, мæ кьона, 
Мæйдар æхсæв нын уыдзæни бонау. 
Æнусон уалдзæг, æрдхæрæн уалдзæг, 
Цæргæ-цæрæнбон уыдзæн нæ уазæг, 
Нæ уарзты уазæг. 

ÆЗ ФЕДТОН ДÆУ 
Æз федтон дæу: ирон фæрныг чындзхасты 
Мæн хонгæ кафтмæ аивæй хуыдтай. 
Дæ мидбылхудт, дæ иунæг зул фæкастæй 
«О, уарзын дæ, о, уарзын дæ!» — дзырдтай. 
Æз хурамондмæ 
Нал кæнын тæхуды. 
Уæлæрвтæм мæн 
Мæхи амонд хæссы: 
Дæ цæстытæй мæм 
Хуры лæппу худЫу 
Дæ зæрдæйæ мæм 
Авд хуры кæсы. 
Фыццаг хатт мæм ды мидбылхудгæ кастæ, 
Рæвдыдта мæ дæ фæлмæн цæстæнгас. 
Тæмæнтæкал зæлдаг хид фестад н’ астæу 
Æмæ йыл хъавгæ рахызти нæ уарзт. 
Уыд хонгæ кафты амондджын нæ фембæлд: 
Дæ зæрдæмæ мæ зæрдæ каст æргом, — 
Уæдæй ардæм æз хонгæ кафын демæ, 
Æмæ йын нæй мæ зарæгау кæрон. 

ÆРДХÆРÆН ИЗÆРТÆ 
Амонды стъалы та худы ног, 
Ногæй мын куы тавы мæ зæрдæ йæ рухсæй. 
М’ амонды стьалы, кæм уыдтæ ныронг? 
Цæмæн-иу мæ кодтай æнæхай дæ буцтæй? 
Æрдхæрæн изсертæ, 
Æрдхæрæн изæртæ 
Сæ аив тæмæнæй 
Рæвдауынц мæ зæрдæ, 
Ссе аив тæмæнæй 
Рæвдауынц мæ зæрдæ 
Æрдхæрæн изæртæ, 
Æрдхæрæн изæртæ. 
Рухсдзæсгом уарди — м’ амонд, мæ цин — 
Мæйрухсы аивæй рæвдауы йæ фынтæ. 
Ногæй мæ сайы дæ цæстыты хин, 
Ронгау мын куы фестынц амонды тынтæ. 
Арф комæй раздæрау хъуысы зард, 
Дун-дуне куы райы йæ арфæйаг зæлтæй. 
Мæйрухс фæсырдта мæ уды æнкъард 
Æмæ та ног цинтæ агуры зæрдæ. 
43 

КÆМДÆ?.. 
Кæддæр мын дидинджытæ хастай, 
Нæ уыд нæ фембæлдтæн цæлхдур. 
Уæд-иу мæ стьалытимæ барстай, 
Мæ удлæууæн, мæ цæугæ хур. 
Кæм дæ? 
Кæм дæ? 
Цы ран? 
Цы бæсты? 
Кæдæм мын ахастай мæ цин? 
Æви дæ зарæджы ныхæстæн 
Сæ рæстæг афтæ тагъд фæци? 
Фæцыдтæ, ацыдтæ мæ удæй, 
Фæцыдтæ, ацыдтæ мæнæй. 
Тæхуды, фен ма дæ, тæхуды! 
Фæлæ дын раздæхæн куы нæй. 
Æрцу мæм рагбонты тæмæнæй. 
Æрхæсс мын дидинджыты арт. 
Кæддæры уардиты кæлæнæн 
Мæ былтыл баззади йæ ад. 

ЗÆРДÆ КУЫ БАУАРЗА... 
(О мæ зæрдæ) 
Зæрдæ куы уарза, о, сусæг уарзтæй, 
Амонд уæд иал у дард. 
Уарзоны ’рцыдмæ æнхъæлмæ кастæн, — 
Хордтон йæ номæй ард. 
О, мæ зæрдæ, 
Ды раст дæ, 
Раст дæ, 
Нæй æрмынæг дæ судзгæ уарзтæн, 
Уды тæгтæй, 
О, йемæ баст дсен, 
Цард-цæргæбонтæм æз. 
Зæрдæ, мæ зæрдæ, ды афтæ бауарз, 
Арвау куыд уа бæрæг. 
Уарзты кæлæнтæй ды афтæ бануаз, — 
Уадз, кæной нæм хæлæг. 
Зæрдæ, мæ зæрдæ, о, сусæг уарзтæй 
Адджындæр царды нæй. 
Уды зæлдаг тæгтæй йемæ баст дæн, 
Байсæн ын нæй мæнæй. 

РАЗДÆХ УАЛДЗÆГ 
Цард кæй вæййы базон-базон, 
Уый куыд нæ зыдтон нырмæ: 
Ацыди мæнæй мæ уарзон, 
Фæлæ не ’рцыди дæумæ. 
Зарыд булæмаргь йæ зарæг 
Урс мæйрухсизæр хъæрæй, 
Фæлæ йæ нæ уыд æмбарæг, — 
Атахт булæмаргь мæнæй. 
Цингæнгæ фæзынди уалдзæг, 
Калдта дидинæг мæ риу, 
Æз нæ уыдтæн цины уазæг, — 
Сидзæрау уыдтæн æз иу. 
Сæрды хурбонтæм бæлгæйæ, 
Фæзты агуырдтон мæ цин, 
Фæлæ нал цæуæм дыууæйæ, — 
Сæрд æвиппайды фæци. 
Раздæх ногæй, раздæх, уалдзæг, 
Рахæсс мын дæ цинтæ ног. 
Разын ног мæ цины уазæг, 
Уарз, куыд нæ уарзтай ныронг! 

МАУАЛ АГУР МÆН 
Уарзт-фæдисон нал тындзы нæ размæ, 
Уарзон зарæг нал рæвдауы мах. 
Чи басыгъди судзгæ уарзты карзæй, 
Уарзты адæн уый зоны йæ аргъ. 
Мауал агай зæрдæйæн йæ риссаг, 
Мауал мæм худ аивæй фæлмæн: 
Ацы царды алцы дæр у диссаг, 
Диссагдæр — кæй нал уарзыс ды мæн. 
Царды цыды уарзт дæр нæу æнусон, — 
У æнусон зæрдæйы хъæдгом. 
Цалынмæ мæ зæрдæйы цæф хъусон, 
Уалынмæ æз дзурдзынæн дæ ном. 
Мауал агур мæн дæ цинты ногæй, 
Мауалдæр мын цардамондыл дзур. 
Нал разынд дæ цæстыты æрвонгæй 
Иухатты тæмæнтæкалгæ хур. 
Мацуал мын дзур, мацуал мын дзур, мацы... 
Мауал дæр мæ симды фæзмæ хон. 
Бамбæрстон дæ цæстæнгасæй алцы, 
Базыдтон дæ зæрдæйы тæрхон. 

АМОНДЫ ХУР 
Хуры хæрдгæ тынтæй 
Сбыдтон дæ хуыз, риуы дæ хуыз. 
Амонды хур, 
Цинтæ мын дзур. 
Курын дæ æз: 
Хурау мæм кæс, амонд мын хæсс. 
Арвы бæрзондæй мæм 
Алкæддæр худ, адджынæн худ, 
Амонды хур. 
Цинтæ мын озур, 
Амонды хур, амонды хур. 
Зæрдæ йæ хивæндæй 
Фестади арт, ’нæрхуысгæ арт. 
Амонды хур, 
Цинтæ мын дзур, — 
Срухс кæн мæ цард, 
Ахон мæ дард, удвæндæй дард. 
Рухсбазыр урс барæг 
Арвыл фæзынд, дардыл æрзылд. 
Амонды хур, 
Цинтæ мын дзур, 
Асур мæ зын, 
Уарзтмæ кæсын, ’нхъæлмæ кæсын. 
Рухс арвыл айтынг и 
Арвы æрдын, арвы æрдын. 
Амонды хур, 
Цинтæ мын дзур, 
Рахæсс мын ды 
Цины фæндыр, уарзты фæндыр. 
48 

УАРЗТЫ ЦИН 
Æз худгæ хуры тынтæм кастæн, 
Æз барстон хурзæриныл дæу. 
Дæ сусæг цины хызы ахстæй, 
Мæ бон дæу ферох кæнын нæу. 
Æз уарзын дæу, æз уарзын дæу. 
Уæларвон худгæ хуры цинæй 
Мæ риуы ссыгътай цины арт. 
0, басудз, басудз мæ йæ хинæй, 
Æсрухс кæн д* амондæй мæ цард, — 
Æнусон цардамонд мын ратт. 
Æз абон курын хуры рухсæй: 
Мæн ахон демæ, ахон дард. 
Мæн ахон фидæн бонмæ буцæй, 
Мæ риуы бавæр цины арт, 
О, ахон мæ ды демæ дард. 

УАЛДЗÆГАУ РАЦУ 
Иры зæххыл рацыд уалдзæг, 
Цин-тæмæнæй райы æрдз. 
Цæй, кæм дæ, мæ цины уазæг, 
Рагæй нал федтон дæу æз. 
Рацу, 
Уалдзæгау рацу! 
Рацу, 
Цинтæ мын радзур! 
Хурау, 
Хурау худ. 
Абон дун-дуне мах у, — 
Цард нын уарзтæй зынаргъ у, 
О, мæ худгæ хур. 
Иры зæххыл фарны уалдзæг 
Мидбылхудгæйæ фæраст. 
Ды — мæнæн мæ цины уазæг. 
Ды — мæнæн мæ хурыскаст. 
Уалдзæг зилы Иры зæххыл,— 
Риуæн адджын цин хæссы. 
Уарзон уарзонмæ ыздæхы, 
Уарзон уарзонмæ кæсы. 
Уалдзæг, уалдзæг та æрцыди, 
Уарзт-æргомæй зары æрдз. 
Ахæм уалдзæг никуы уыди, 
Ахæм цин нæ федтон æз. 

ХУЫЦАУ - МÆ УАРЗТ 
Бæрзонд уарзт кæд Хуыцæуттæй у нывгонд, 
Уæд аей, цымæ, куыд æруадзæм ныллæгмæ! 
Хуыцау, мæ уарзт нырæй дæуæн — нывонд, — 
О, ме ’цæг уарзт, цæмæн зындтæ æрæгмæ?! 
Æз уарзын дæу! 
Æз уарзын дæу! 
Мæ уарзт 
Нырæй фæстæмæ нал уыдзæни сусæг. 
Хуыцау, мæ уд æрмæст дæуыл у баст, 
Дæумæ цæугæйæ æз цæрдзынæн буцæй. 
Мæ сыгъдæг уд дæ дæлбазырмæ айс 
Æмæ мын æй æрсыгъдæг кæн дæ уарзтæй. 
Æз масты охыл нал зонын ныхас, — 
Æнæзæгьгæ мæхи дæуыл ныббастон. 
Нырæй фæстæмæ кувдзынæн дæуæн, 
Дæу уарздзынæн сыгьдæг удæй æрмæстдæр. 
Бæрзонд Хуыцау, кæд ма дын ис гæнæн, 
Уæд ахон мæн, уæд ахон мæн дæ фæстæ... 

МАД, МÆМАД 
Ацы царды мад дæр нæу æнусон, 
Мад дæр иу хатт ацæуы тæргай. 
Нал нын вæййы хай йæ цæстырухсæй, 
Нал нын вæййы, нал, йæ уындæй хай. 
Мад, 
Мæ мад, 
Мæ ныййарæг, дæ хуызы 
Уыд мæ цард æнæзæгъгæ рæдау. 
Ничиуал мæ уарздзæни дæ хуызæн, 
Никæйуал дæр уарздзынæн дæуау. 
Мад дæр иу хатт мысинаг ысвæййы, 
Мах фæмысæм йе сныхас, йæ уынд, 
Афтæмæй нæ цардбæллон зæрдæты 
Зæды хуызы бацæры йæ уд. 
Æз æнхъæлдтон: мады фæлмæн зарæг 
Зардзынæн цæргæбонты фæрнæй, 
Фæлæ ацыд дард бæстæм ныййарæг, 
Уырдыгæй та раздæхæн куы нæй. 

МАХ НÆ УЫДЗЫСТÆМ ИУМÆ 
Мах нæ уыдзыстæм никæддæр иумæ, 
Тары цæсты æрмынæг дæ хуыз. 
О, уæддæр ма æрцæуыс мæ риумæ. 
О, уæддæр ма дæу ф’ агурын æз. 
Æз дæу уарзтон, 
Æрмæстдæр осеу уарзтон, 
Худгæ хурыл дæ алкæддæр барстон, 
мæ цинтæ дæ удыл, 
Дæ удыл, 
Дæ удыл ныббастон, 
Æппæт дæр дын барстон, 
О дæу уарзтон, 
Дæу уарзтон, 
Дæу уарзтон. 
Уыд æхстуадæй æрмæстдæр нæ фембæлд, 
Уыд æхстбæрцау мæнырдæм дæ каст, 
Фæлæ рангæс и зæрдæ дæ фендæй, 
Иу дæ фæкастæй райхæлд мæ уарзт. 
Æз дæу хуры лæппуимæ барын, 
Арвæрдыныл дæм скодтон фæндаг. 
Хуры тынтæ дæ сæрмæ æз луарын, 
Цæмæй срухс уа дæ зæрдæйы уаг. 

МАЛУСÆГ 
Миты хъæпæнæй мæм ферттывта малусæг, — 
Загътон: мæ уалдзæг æрцыд. 
Цины уæлтæмæнæй ног чындзау бабуц дæн, 
Фæлæ уыд зымæг зындзырд. 
Малусæг, 
Малусæг, 
Чи дын æмбардзæни, 
Оххайу дæ цинты рæдау? 
Чи ма дæ уарздзæни, 
Чи ма дын зардзсени 
Уарзоны зарæг мæнау? 
Уалдзæджы фидиуæг миты бын баззади, — 
Карз зымæг ралæууыд ног. 
Сау боны сау мæтæй залты мит нал тади, 
Нал уыд мæ хъыгæн кæрон. 
Иу райсом уаддымгæ сау мигътæ асурдзæн, 
Хур та æркæсдзæн æргом. 
Зæрдæ та амондмæ ног фембæлд агурдзæн, 
Дзурдзæн йæ куывды дæ ном. 

НОГÆЙ 
Ногæй та ысрухс мæ сæрмæ арв, 
Ногæй хур æркаст. 
Ногæй та дæ сау цæстыты хъарм 
Батавы мæ уарзт. 
Судзгæ уарзтæн, 
Оххай, нæй кæрон! — 
Сусæг цин мæ бадомдта æргомæй, 
Хъуамæ æз дæ цæстытæм кæсон 
’ Хсæвæй-бонæй. 
Ногæй та дæ цæрайæ цæрын, 
Ногæй уарзын æз. 
Ногæй та дæ къахвæдтыл цæуын, — 
Агурын дæ хуыз. 
Ногæй та нæ фембæлдмæ бæллын, 
Ногæй ферох зын. 
Ногæй та дæ хур кæсы мæныл, 
Цæй, кæм дæ? — фæзын. 

ÆРЦУ... 
Мæ зарджытæй дын самадтон мæсыг 
Æрвон æмæ æргом зæлты æрвгъуызæй. 
Фырдиссагæн æм алчи дæр кæсы, 
Фæлæ йæм алчи не ’ххæссы дæ хуызæн. 
Æрцу, æмæ дзы амондимæ цæр! 
Æрцу, æмæ йæ барæвдау дæ кастæй. 
Мæнæй дæ ничи уарздзæни фылдæр, 
Мæнау дæ ничи сбуц кæндзæн йæ уарзтæй. 
Куы бамбарай ды ме ’нæзагьд дзырдтæ, 
Мæ цæстæнгас дæ амондæн кæй зары, 
Уæд зондзынæ: мæ цинты цин кæй дæ, 
Мæ уды дуар дын гомæй æз кæй дарын. 
Мæ зарæг дæм хæрзæггурæг тындзы, — 
Дæ хорзæхæй ысуазæг кæн йæ зæлтæ. 
О мауал у, мæ удлæууæн, зындзырд, 
Дæ судзгæ уарзтæй барæвдау мæ зæрдæ. 

БАРСТОН ÆЙ ХУРЫЛ 
Уарзтæн нæй зæрдæйæ рафтæн, — 
Разын дæ уарзты рæдау. 
Азтæ куыд ызгьорынц, афтæ 
Разыны уарзт дæр фынау. 
Æз-иу æм мæ цинтæ хастон, 
Уый та мын кодта зын. 
Æз ма йæ фыццагау уарзтон, 
Уый та мæм нал фæзынд. 
Аууонау хаттæн йæ фæдыл, 
Уый мæм фæрсмæ дæр нæ каст. 
Мæн йæ хъуырыл ныттыхсын фæндыд, 
Уый та мæ цурæй фæраст. 
Барстон æй алкæддæр хурыл, 
Никæд мæ рахуыдта мæй. 
Дидинæг сагътон æз дурыл, — 
Дурæн зæрдæйы мур нæй. 

ДЫ - МÆ АМОНД 
Амонд... Амонд... Чи мын дзурдзæн: 
Рухс амонд кæм ис? 
Чи уыдзæни, чи фæсурдзæн 
Сонт зæрдæйы рис? 
Сусæг зарæг нал у сусæг — 
Зарын æй хъæрæй, 
Фæлæ мæм куы нæ ис хъусæг, — 
Азилыс мæнæй. 
Æз дæ ныфсæй, о, мæ боныл, 
А зæххыл цæуын, 
Цард-цæрæнбон æз дæ номæн 
Зондзынæн цæрын. 
Ды мæ амонд, иу дæ кастсей 
Арвæй хуоы хур, 
Ды куы нæ уай, уæд мæ зæрдæ 
Фестдзæн дойнаг дур. 
Дуры дæр, дам, рогæн хизы 
Алмасийæ фат. 
Уый бæсты мын уарзт-фæдисы 
Царды цинтæ ратт. 
Ды мæ удæй мауал, ма хъаз, 
Асур ын йæ мæт. 
Амонд мын зæрдæйæ бауарз, 
Мауал кæн дывæнд. 
О, мæ дуне, уарзты хинæй 
Разылди мæ сæр: 
Ныр дæ амонд, ныр дæ цинæй, 
Зон, цæрын æз дæр. 
Дзуары бын дæр рухс зæрдæйæ 
Кувдзынæн дæуæн, 
Мигъбон дæр дæм цингæнгæйæ 
Худдзынæн фæлмæн. 

чи зоны... 
Чи зоны, иу райсом хурыл нæ сæмбæлои, 
Чи зоны, ацæуай иу райсом дард. 
Иугæр куы фестон дæ удæн æцæгæлон, — 
М’ амонд кæндзæни æнкъард. 
М’ амæндты амонд, 
Мсе удлæууæн ныфс, 
Арвы кæссены ысуынын дæ хуыз 
Æмæ та айсæфы зæрдæйы рыст, 
Цардыл та баууæндын æз. 
Искуы дæм исчи куы бакува уарзонæй, 
Искуы мæ сæнттæ куы кæной дæлдон, 
Иугæр дæм исчи хæстæгдæр куы разына, - 
Ма йын-иу схъæр кæн мæ ном. 
Искуы дæ цинтæ æнæ мæн куы агурай, 
Фæлæ куы не ссарай амонды уаг 
Æмæ зæрдæйæ куы раздæхай абонмæ, — 
Мауал-иу аив дæ равг. 

ДÆУМÆ ЦÆУЫН 
Мæ зæрдæйы цинтæ дын рухс ронгау дарын, 
Мæ уды цæхæрæй дыл бафтыдтон арт. 
Мæ уарзты æргомæй æз базыдтон зарын, 
Æрдхæрæны зарæгæй срухс ис мæ цард. 
Дæ цсестыты 
Фæлмæн æнгас — 
Мæ сæуæхсид, 
Мæ хурыскаст, — 
Æноæр амонд 
Æз нал курын, 
Дæумæ цæуын, 
Дæу агурын. 
Æнæном ыстъалы æнæуд мæйдары 
Мæ зарæджы цинæй фæкалы цæхæр. 
Дæ сусæг сагъæс дын зæрдæйæ æнкъарын, 
Фæлæ мæм дæхæдæг нæ цæуыс уæддæр. 
Кæлæнау мæ риуы æрцарди дæ сурæт, 
Кæлæнау мæ суры дæ мидбылфæхудт. 
Æмгартæ мæ фæдыл цыфæнды дæр дзурæнт, — 
Уæддæр æз дæ нывонд кæндзынæн мæ уд. 

КАСТÆН ДЫН ДÆ ЦÆСТЫТÆМ 
Кастæн дын дæ цæстытæм фыццагау, 
Агуырдтон сæ ивгъуыд бонты цин, 
Фæлæ тарæй нал рацыди аргъау, 
Аргьæутты дуг, ехх, мæ бон, фæци. 
Расыг-иу цы цæстæнгасæй кодтон, 
Æз цы дыууæ хурæй хордтон ард, 
Уарзты цин кæмæй базыдтон, уыдон 
Ныр, цымæ, цæмæн кæнынц æнкьард? 
Кастæн дын дæ цæстытæм кæддæрау, 
Агуырдтон сæ раздæрау мæхи, 
Фæлæ ма мæм разынди æндæргау 
Ивгъуыд бонты сусæг уарзты цин. 
Кастæн дын дæ цæстытæм фæстаг хатт - 
Цымæ нæ кæмæн уыди зындæр? 
Уарзты зæд мæ сæрты уæгьды ратахт, - 
Ацыдтæ мæ иувæрсты ды дæр. 

УАРЗТ - ÆНУСОН ЦИН 
Ацы рæсугъд зæххыл, 
Ацы цъæх арвы бын, 
Цард, ды æцæгæй дæр адджын дæ! 
Дунейы хорз хæрзтæй, 
Дунейы арфæтæй 
Райгуырынц амонды зарджытæ. 
Цины æцæгдзинад, 
’Фсармы сыгъдæгдзинад 
Зæрдæ цæргæбонты рахаста. 
Уарзтæн йæ кæлæнты, 
Цардæн йæ хæтæнты 
Зæрдæты ничима басаста. 
Уарзæгой зæрдæтæ, 
Уарзты фæндонхорзæй 
Хайджын ут алкæддæр амондæй. 
Цардæн йæ цæуæнты 
Растдзинад раст удтæн 
Уарзонмæ иу фæндаг амоны. 
Уарзт у æнусон цин, 
Уарзт у æнусон кад, — 
Дунейы рухс фарн æй хъахъхъæны. 
Уддзырагъ чи ссудзы, 
Чи йын лæггад кæны, 
Уыдоны амондмæ акæны. 

МАД ÆМÆ ЧЫЗДЖЫ НЫХАС 
— Мæ уарзон ныййарæг, куы айрæзт дæ хъæбул, 
Цæмæн дæ уæд йемæ ды афтæ зындзырд? 
Ды ма йæ фыццагау сывæллон æнхъæлыс, 
О, уый та дын мæнæ куы цæуы чындзы. 
— Дæ амонды хур дæм фæндонæй æрбакаст, 
Уæларвæй дæм худы зæрин хуры цæст. 
фæндараст, мæ хъæбул. Фæвдараст, фæвдаграст. 
Дæ фарны фæндæгтыл мын рухс цинтæ хæсс. 
— Мæ рухс зæд мæ сæрмæ рæсугьд тынтæ уафы, 
Мæ рухс дзуар мæ фæдыл фырцинæй кæсы. 
Зæгъ-ма уæд, ныййарæг, дæ цæстыты арфы 
Цæмæн уынын абон æз сусæг цæссыг? 
— Мæ дондзаст цæстытæм мын ма кæс, мæ хъæбул, 
Мæ цæссыг дæ ма кæнæд уæгъды тыхсын: 
Ныййарæг мад афтæ фырцинæй фæкæуы, — 
Хъæбулæн йæ рæзтæ цæссыгтæй æхсы. 
— Мæ уарзон ныййарæг, дæ фæлмæн æнгасæй 
Фæкæныс мæнимæ ды сусæг ныхас. 
Мæ амонд дæ хуызы цæудзæни мæ разæй, 
Мæнимæ уыдзысты дæ цин æмæ уарзт. 
— О буц Мадымайрæм, дæумæ кувын абон: 
Мæ хъæбулæн, курын дæ, цардамонд ратт, 
Æлутоны ронгæй йын уарзты цин бадар, 
Фæндонхорз ын араз кæддæрид йæ цард. 
63 

КУЫ ФÆЗЫНИС, ТÆХУДЫ... 
Мæн иу изæр куы фарстай, 
Нæ уарзты ныв куы карстай, — 
Нæ дын загътон уæд ницы. 
Нæ бамбæрстай уæд алцы, 
Æмæ фæраст дæ балцы, — 
Ныр мæ зæрдæ куы риссы. 
Æрцу, æрцу, фæстæмæ 
Нæ аргъæутты бæстæмæ, 
Æз разы дæн дæ фæндыл. 
Æрцу, мæ хур, цы фæдæ? — 
Дæумæ кувы мæ зæрдæ, 
Дæу агуры кæмфæнды. 
Куы ’рцæйцæуын уæ рæзты, — 
Дæ мад кæсы мæ фæстæ, 
Цæмæн, цымæ? — нæ зонын. 
Йæ мидбылты фæхуды. 
Тæхуды, о, тæхуды! 
Кæд мæ йæ чындз фæхоны. 
Фæрынчын дæн дæ мæтæй, 
Мæ зæрдæйы дывæндæй, 
Куы нал уынын мæ фæндаг. 
Зæгъ-ма мын æй: куыд кæнон? 
Мæ фæндон дын куыд зæгъон? — 
Кæд æмæ дæн ’нæуæндаг. 
Цард мæм нал у нымады: 
Куы цавддурау фæбадын, 
Куы та æваст ныххудын. 
Æз сагъæссаг куы фæдæн, 
Дæу бауарзтон, æнхъæлдæн, — 
Куы фæзынис, тæхуды! 

ЦÆЙ-МА, ФÆЗЫН 
(Уалдзыгон бæлас) 
Уалдзыгон бæлас калы сырх дидинæг, 
Ферттивы арвмæ судзгæ зынгау. 
О, мæ рухс бæллиц, мæ уарзты фидиуæг, 
Зæрдæйыл цин æфтау, 
Ды дæ мæ амонды дидинæг. 
Судзаггаг сагъæс 
Атад дæ иу фæкастæй, 
Хурзæрин худы — 
Уалдзæг мæ риумæ кæсы. 
Дошауæн зары дардæй, 
Зары мæ сусæг уарзтæй 
Цин æмæ рухсыл, — 
Зæрдæйæн амонд хæссы, 
Цæй ма, фæзын. 
Иу райсом раджы сæууон хурыскастыл 
Донхауæн фестдзæни цины æртах. 
О, мæ цардамонд, ды мæ цин, мæ уарзт дæ, 
Цæудзыстæм иумæ мах 
Уарзæттæй сæууон хурыскастыл. 
Райгуыры амонд зæрдæты фидыцæй, 
Рухс амонд æмæ зилы дæрдтыл. 
О, мæ удлæууæн, ды дæ мæ цины сæр, 
Мæ зарæг дын дæттын, 
Зарæг — сыгьдæг уарзты фидыцæн. 
3 Кокайты Тотраз 
65 

КÆСЫН ДÆМ ÆНХЪÆЛМÆ 
(Дæумæ цæугæйæ) 
Уалдзыгон зарæг — 
Зæрдæты кадæг — 
Амонды рухсдæр бындур. 
Судзгæ ыстъалы 
Цæхæртæ калы, — 
Мæнæн та уый у мæ хур. 
Кæсын дæм, кæсын дæм 
Æдзухдæр æнхъæлмæ, 
Дæуæн мæ зæрдæ дæттын. 
Худгæ хур — рухстауæг — 
Æрзилы нæ сæрмæ, 
Ферттивы амонды тын. 
Дæумæ бæлгæйæ, 
Дæумæ цæугæйæ 
Федтон, куыд рæсугъд у бон. 
Уарзоны фынтæ, 
Мæ сусæг фæндтæ 
Фæзæгъын дæуæн æргом. 
Сæумæйы стъалыйау 
Ды зилыс мæ сæрмæ 
Æмæ мын амонд хæссыс. 
Кæсын дæм, кæсын дæм 
Æдзухдæр æнхъæлмæ, — 
Ды куы дæ мæ уарзты ныфс. 
Кæй дæ агурын, 
Кæй дæм фæдзурын — 
Ма хæсс, ма мæм хæсс фау. 
Бамбар мæ хъуыды: 
Сусæг рæвдыды 
Никæй ма уарзтон дæуау. 

РАКÆС МÆМ... 
Мæ сусæг сагъæсæй 
Мæхæдæг фæтæрсын, — 
Фæлмæн дзыккуты зæй 
Дæ цæстæнгас мæнæй æмбæхсы. 
Иу хатгп мæм ракæс уарзонау, 
Иу хатт мын бамбар мсе зæрдышг, 
Иунæгæн уарзын куыд зын у, уый базонай, 
О, мæ хур, мæ зæрдиаг. 
Дæ иу фæкаст дæр — арт, 
Дæ бахудт — тæмæнтæ, — 
Мæнæй цы лидзыс дард? 
Æви хæссыс дæ уарзт кæмæндæр? 
Хуссары бæлас уалдзæджы 
Рухс хурмæ калдзæни дидинæг. 
Уалдзыгон хурау æрцардтæ мæ зарæджы, 
О, мæ уарзты фидиуæг. 
Сæуæхсиды тæмæн 
Мæнæн ды æрхæссыс, — 
Дæ цæстыты фæлмæн 
Зынгау уæддæр мæнæй æмбæхсыс. 
Иу хатт мæм ракæс уарзонау, 
Иу хатт мын бамбар мæ зæрдыиаг, 
Иунæгсен уарзын куыд зын у, уый оазонай, 
О, мæ хур, мæ зæрдиаг. 
67 

ЦÆР МЫН ФÆРНÆЙ 
Рæсугьд бæстæтæн нæй зæххыл кæрон, 
Фæлæ дæу уарзы гъеуæддæр ирон. 
Кæмфæнды уон — мæ сагьæс у дæуыл, 
Мæн удхосæн дæ буц уæлдæф хъæуы. 
Мæ Ирыстон — 
Мæ цин æмæ мæ уарзт — 
Мæ удлæууæн, 
Мæ худгæ хурыскаст, 
Мæ сомы дæр, 
Мæ ардхæрæн дæр — ды, 
Æрмæстдæр мæ оæ хорздзинад фæнды. 
Дæ бындар дæн, дæ хъæбул дæн, дæ фырт, 
Дæ хъæбысы дæн амондæй рæвдыд. 
Мæ риуы æз дæ буц сурæт хæссын, 
Мæ зарæгæй дын асурын дæ зын. 
Дæ уарзты цинæй райгуыры мæ зард, 
Сæрибарæй тæхы дæ сæрты дард. 
Мæнæн ды дæ æнæкæрон зынаргъ, — 
Нæ рухс фидæнмæ иумæ цæуæм мах. 
68 

ЛÆППУЙЫ ЗАРÆГ 
Гъей, чызгай, æри-ма дурын, — 
Суары донæй бануазон. 
Донычызг куы уа дæ цуры, 
Æз уæддæр дæу бауарзтон. 
Цом-ма иумæ, цом-ма, уартæ 
Нарæг хидыл бауайæм 
Æмæ судзгæ уарзты артæй 
Цард-цæргæоон батайæм. 
Хъæугæроны симд æрцагътой: 
Симынц, симынц фæсивæд. 
Мах æнæ къæйттæй ныууагътой, — 
Цом-ма, иумæ расимæм. 
Уалæ арвыл, уалæ арвыл 
Хъоппæг мæй дæр бахъæлдзæг. 
Махæн н* амонд ацы царды 
Уарзты рухс фарн хъахъхъæндзæн. 
Терк ысцырын Ресы хохæй, 
Райгæ уайы Хъаспимæ. 
Цæй-ма, чызгай, цæй-ма, оххай, 
Ма мæ саф мæ уарзтимæ. 

ХУРЫ ЧЫЗГ ДÆ 
Арвы астæу арвы рухс дуар 
Федтон абон гомæй. 
Хуры чызг мæм мидбылхудгæ 
Рацыди æргомæй. 
Хуры тынтыл, 
Хуры тынтыл 
Æз цæуын дæ размæ. 
Хуры чызг дæ, 
Хурæнгæс дæ, 
Ды мæ цин, мæ уарзт дæ. 
Арвæрдыны авд гуыдырæн 
Иу дæгъæл куы разынд. 
Æз дæ фæлмæн цæстæнгасæй 
Хуры тынтæ нуазын. 
Урс бæлæттæ арвы тыгъды 
Агурынц кæрæдзи. 
Зæрдæйыл дæумæ бæлгæйæ 
Ахызти фæлмæн цин. 
Хурты хурæн иунæг чызг дæ! 
О, мæнæн дæр иу дæ! 
Арвæрдыны зæлдаг хидыл 
Амбæлдзыстæм иумæ. 

АЦЫДТÆ... 
раздæрау мæм худгæ хур куы нал зыны, — 
Сау æхсæвы сау мæйдары ацыдтæ. 
Ныр цы кæнон? — судзгæ уарзты азымæй 
Арвы риуыл басыгъдысты стъалытæ. 
Ацыдтæ, уый карды цæфæй карздæр у, 
Фæлæ йæ нæ хъæр кæнын мæхицæн дæр. 
Рацу та мæм, 
Рацу, 
Рацу, 
Раздæрау, 
Æви мæ цæргæбонтæм фæхицæн дæ? 
Нал зары мæ дыргъдонæй кæд булæмаргъ, 
Зонгæ-зонын атахти кæд дард бæстæм, 
Кæд хæссын æз судзгæ уарзты дудгæ уаргъ, 
Нæу мæ зæрдæ, нæу, гъеуæддæр маргхъæстæ. 
Чидæр зардзæн ног зарæг дæ амондæн, 
Стъалытæм дæ ахондзæни мæйрухсы. 
Ехх, мæ боныл, æз фыццагау абон дæр 
Ивгъуыды фæлмæн зарæг цæмæн хъусын? 
Зонын æй: æнæ мæн дæр мæн уарздзынæ, 
Мемæ-иу цæрдзынæ ды дæ мидвынты. 
Сусæгæй мæ зарджытæ ды зардзынæ, 
Адæргæй-иу худдзынæ дæ мидбылты. 
71 

ЛИРИКОН 
Арвыл стьалы сыгъдис, 
Калдта мæ сæрмæ тæмæн. 
Уый мæ цин уыд, мæ рис, 
Фæлæ не ’моæрста мæн. 
Стъалы дард уыди. 
Дæуау уыди дард, — 
Нæ зыдта мæ цин, мæ уарзт. 
Циу æнæ стъалы цард, 
Амоно — æнæ уарзон каст? 
Стъалы арвыл ныр дæр 
Калы дардæй ирд тæмæн 
Æмæ дзуры цыдæр 
Уый хæрзгæнæгау мæнæн. 
Стъалы хæстæг у, 
Дæуау у хæстæг, — 
Æмбары мæ цин, мæ уарзт, 
Амондæн кувы рæстмæ, — 
Амонд — дæ фæлмæн фæкаст. 

МИДСАГЪÆС 
Хæрзиунæгæй æнæхуыссæг æхсæвты 
Æрымысын мæ ивгьуыд бонты уаг. 
Æнцойдзинад мын аивад нæ дæтты, — 
Мæ фынты дæр æм агурын фæндаг. 
Уæд та цæрин æнæмæтæй мæхицæн, 
Кæйдæр дам-думтæн нал хæссин сæ уæз? 
Фæлæ, о, аивад, дæуæй фæхицæн 
Мæнæн куы нæй, — дæ номæн цæрын æз. 
Мæ рухс бæллиц кæд рагфынау фæмысын? 
Нæ батавта кæд иуы дæр мæ арт? 
Мæхинымæр мæ сагъæсæй фæтыхсын, — 
Мæ риуы арфы сусæг мæт æрцард... 
Нæй уыцы мæтæн радзурæн ныхæстæй, 
Йæ зонын дæр уæ ницæмæн хъæуы. 
Æгæр раджы мæ фæззæг кæд æрхæстæг, 
Уæддæр мæ сæрмæ ме стъалы лæууы. 
Мæ сусæг мæт, æнæбæрæг мæйдары 
Фæтары у, — мæ риуæй фесæф дард... 
Æнкъард дæн кæд, уæддæр та ног ныззарын, 
Бæрзонд аивад зæрдæйы æрцард. 

ÆЦÆГ УАРЗТ 
Уарзондзинад циу, уый æз нæ зыдтон, 
Афтæмæй йыл зарыдтæн хъæрæй. 
Кæд мæхи кæйдæр артмæ рæвдыдтон, 
Кодта кæд мæхи уарзт та фынæй. 
Уарзондзинад базыдтон фыццаг хатт 
Æмæ нал у зарын ныр мæ бон. 
Бандзыг ис мæ зæрдæйы парахат, 
Цард мын фестад судзаггаг зындон. 
Боны рухсæй стъалытæ нымайын, 
Сау мæйдары хуры цæст уынын, 
Æз дæ мæтæй сойдзырагъау тайын, 
Фæлæ ды нæ бамбарыс мæ зын. 
Уарзондзинад чи схуыдта поэмæ?— 
Уарзт куы у æгæрон цинты хъыг! 
Сусæг кастæй амбæлын æз демæ, 
Цæстыты та — сагъæссаг цæссыг. 
Донхауæнау нал нæры мæ зарæг, 
Бамыр ис фыркатайæ мæ хъуыр, 
Не ’хсæн сыстад ’фсармыхызæй арæн 
Æмæ йæ цы хуызы сисон ныр?! 
Уарзондзинад сусæг хинтæй конд у! — 
Хъуамæ йын куыд райхалон йæ таг?.. 
Агурын дæ æз æхсæв дæр, бон дæр, 
Фæлæ дæм нæ арын, нæ, фæндаг... 

МÆ ФÆСТИАТ АМОНД 
Амондмæ нал кастæн рагæй æнхъæлмæ, 
Фæлæ ыссыгътай цырæгътæ мæ сæрмæ, 
Райстон та ногæй мæ къухтæм мæ фæндыр 
Æмæ дзы уарзоны зарæг æрцæгъдын. 
Арф кæмтты ратахти урсбазыр барæг, 
Аскъæфта йемæ мæ цинæйдзаг зарæг, — 
Барæг зындзинæдты карзæй нæ тæрсы, — 
Уарзонмæ уарзоны зарæг фæхæссы. 
Мæ фæстиат амонд, 
Дæ фæрцы мыл ракаст бон! 
Мæ фæстиат амонд, 
Цæй табуйаг у дæ ном! 
Мæ фæстиат амонд, 
Цæй, бахуд ма мæм æргом. 
Ногæй ыссыгътай мæ амонды цырагъ, 
Басгуыхтæ ногæй мæ удæн йæ зынаргъ, 
Фæндыр æрцæгъды кæлæнгæнæг зарæг, 
Зарæг — мæ цинты цин, урсбазыр барæг. 
Судзгæ уарзт нал зоны зæрдæ æмбæхсын, 
Арвы кæрæттæм мæ рухс цин æххæссы, 
Фæндыры аив кæлæнгæнæг зæлтыл 
Цин-барæг атахти абон мæ сæрты. 
7 

СУСÆГ УАРЗТ 
Сæууон æртæхы ыстъалы хъазы, 
Фыццаг хуры тын уый буцæн нуазы. 
Кæдæм фæхæссон æз та мæ азым, — 
Цы сусæг кæнон — бирæ кæй уарзын. 
Бæрзонд æхсæрдзæн уæлхохæй хауы, — 
Æнхъæлмæ кæсын мæ бон куы нал у: 
Дæ хорз зонгæ мæ дæ цæстмæ фауы, 
Тæхуды, уый ныр дæ цæстæй мæ уын! 
Ыстъалы атахт, — мæн та нæ уырны, — 
Мæ сыгъдæг фæндты дæумæ фæтырнын. 
Сæуæхсид арвыл — сырх-сырхид тæлмæй — 
Цæхæртæ калы кæд хуры мæтæй. 
Сæуæхсид тайы мæ сусæг фæндæй, — 
Нанайы лæппу, цæй хивæнд фæдæ! 
Иухатт-ма хъазты мæнырдæм ракæс, 
Мæ сусæг уарзтæй дæхицæн ма тæрс. 
Бамбар-ма иу хатт чызгайы сагъæс 
Æмæ дæ риуы мæ сурæт ахæсс. 

РАЦУ МÆМ УАЛДЗÆГАУ 
Амонд мæ риуæй фæдард, 
Зæрдæ нырхæндæг, нынкъард, 
Худгæ мæм нал кæсы хур, 
Зæрдæ йæ тыхсты ныддур. 
Зæрдæйы — маст æмæ рис, 
Зæрдæйы — уарзты фæдис. 
Агурын алы бон дæу, — 
Ссарын мæ бон дæу куы нæу. 
Уалдзæг æрцыди фæрнæй, 
Фæлæ мæ риумæ дæуæй 
Нæй уæддæр иу хабар, нæй, 
Абон мæ риумæ дæуæй. 
Рацу мæм уалдзæгау ды, 
Рахæсс мын уарзты фæндыр, 
Демæ мæн зарын фæнды, 
Рацу мæм уалдзæгау ды. 
Базгъæлд мæ арвы кæсæн, 
Басыгъд мæ хуры тæмæн, — 
Баззад мæ амонд кæмдæр, 
Оххай, цы фæдæ, кæм дæ? 
Мысын дæ уарзон æнгас, 
Мысын дæ фæлмæн ныхас, 
Мысын дæ мидбылфæхудт, — 
Тайы дæ мæтæй мæ уд. 
77 

АМОНД, ФÆЗЫН 
М’ амонд, цы ран дæ, фæзын, — 
Асур мæ зæрдæйы зын, 
Срухс кæн дæ рухсæй мæ цард, 
Ахон дæ фæдыл мæн дард. 
Рацу мсем, 
Рацу, 
Худгæйæ! 
Рацу, 
Æрцу мæм, 
Мæ хур! 
Амонды рухс зæомæ кувгæйæ, 
Уарзтæн нæ вæййы цæлхдур! 
Зæрдæ дæ фæдыл тындзы, 
Раздæрау нал у зындзырд. 
Иу зарæг зары æргом, 
Дзуры фырбуцæн дæ ном. 
Зарæг мæ цин у, мæ уарзт. 
Зарæгæй демæ дæн баст. 
Минæвар дæм у мæнæй 
Æмæ йын уромæн нæй. 

ÆНУСОН УАРЗТ 
Цалынмæ рухс хур арвыл уынон, 
Цалынмæ ацы зæххыл цæрон, 
Уалынмæ арвы 
Цардбæллон арфы 
Калдзæн дæ сурæт тæмæн, 
Уалынмæ уарзты 
Сусæг фæкастæй 
Нуаздзынæн уарзты сырх сæн. 
Мæ хурты хур арвæй æрттивы, 
Калы мæ риумæ рухсæн йæ тын. 
Дæуыл æз мæ зæрдæ нæ ивын, — 
Буцæн дын уарзон зарæг дæттын. 
Цалынмæ суадон хъазгæ кæла, 
Цалынмæ ’хсæрдзæн арвау нæра, 
Уалынмæ цинты 
Арфæйаг хинтæй 
Аргъау уыдзæни мæ цард, 
Уалынмæ царды 
Бонты нымады 
Уарзтæн кæндзынæн лæггад. 
Цалынмæ сонт туг уæнгты цæва, 
Цалынмæ зæрдæ риуы тæлфа, 
Уалынмæ хурыл 
Барын мæ хуры — 
Хурау — йæ бакаст фæлмæн. 
Уалынмæ, амонд, 
Рухс фæндаг амон 
Уарзоны цурмæ мæнæн. 

МÆЙРУХС ИЗÆРТÆ 
Газайты Зояйæн 
Донхæрис донмæ 
Фаста йæ дзыкку фæлмæн, 
Цины æргомæй 
Мæйрухсмæ калдта тæмæн. 
Стъалы йæ сæнтты 
Стъалымæ цингæнгæ тахт, — 
Ахæм изæрты 
Фембæлдмæ кодтам тагъд. 
Донхауæн зарыд 
Уарзоны зарæг хъæрæй. 
Стъалы зæгъ-уарын 
Урс хæхтыл тади фæрнæй. 
Мæйрухс нæ сæрты 
Цингæнгæ бонырдæм тахт, — 
Ахæм изæрты 
Уарзтам кæрæдзи мах. 
Арф комы таджы 
Иумæ цыдыстæм æдзух. 
Зарæджы руаджы 
Цинтæй нæ уыдыстæм цух. 
Стъалы йæ ссентты 
Стъалымæ цингæнгæ тахт, — 
Ахæм изæрты 
Уарзтам кæрæдзи мах. 
Оххай, цы ’рцыди? 
Чи ныл æфтауы йæ хин?! 
Бонты æрцыды 
Амондмæ нал уынын хид. 
Стъалы нæ сæрты 
Стъалымæ нал кæны тагъд. 
Сабыр изæрты 
Мæйрухсмæ нал бæллæм мах. 

ИРЫ БУЛÆМАРГЪ 
Суанты Кимы номарæи 
Фыдыбæстæ, Фыдыуæзæг, 
Мæ Иры уарзон зæхх, 
Дæ хъæбысы зæрдæвæндон 
Куы цардтæн æз дзæбæх. 
Ир, дæ амондæн 
Ыссыгътон æз цырагъ. 
Уыд дæ аууон дæр 
Мæнæн æдзух зынаргъ. 
Мæ зарæг уыд æрдхæрæнау, 
Мæ зæрдæйау — фæлмæн. 
Куыд мæ фæндыд, мæ Ирыстон, 
Лæггад кæнын дæуæн! 
Ир, мсе зарæгæй 
Куы уыдтæ ды рæвдыд, — 
Цины барæгæй 
Дæ урс хæхтыл уый зылд. 
Куыд уарзтон æз мæ адæмы, 
Куыд хастон сын мæ цард, 
Фæлæ, мæ бон, мæйрухс изæр 
Мæ рухс мæсыг ныккалд. 
Ир, дсе дзыллæтæ 
Куы уыдысты мæ уарзт, 
Уæд мæ зынгзæрдæ 
Кæдæм фæхауд æваст?! 
Æрбайсæфт тары булæмаргъ, — 
Йæ цинтимæ фæтахт. 
Фынæй кæрдæгыл бонрухсмæ 
Мæ цæстысыг фæтагъд. 
Ир, дæ булæмаргъ 
Æмæхсæвы фæтар. 
Цины сусæг уаргъ — 
Йæ зарæг дын — лæвар. 
81 

ÆГАС ÆРЦУ, ÆГАС 
Уататы Бибойы номарæн 
Ды хордтай Иры зæххæй ард, 
Сыгъдис йæ сæрвæлтау дæ цард, 
Йæ цинтæн кодтай ды лæггад, 
Йæ кадмæ хастай кад. 
Ды хастай Иры зынты уаргъ, 
Ды кодтай Иры цинтæн аргъ, 
Уыдтæ нæ зæрдæты паддзах, — 
Дæу уарзтам бирсе мах. 
О, Хуыцау! 
Дæ уд уæлæрвтæм ныр фæтахт, 
Ныууагътай нын дæ хъыгты уаргъ, 
Уæддæр дæ уарзæм мах. 
Уыдтæ ды фарны цинæй дзаг, 
Уыдтам дæ рæсугъд уды уаг, 
Уыдтам дæ раст хъуыдыты таг, 
Уыдтам дæ рухс фæндаг. 
Ды самадтай бæрзонд мæсыг, 
Уым бавæрдтай дæ цин, дæ зын, 
Уым бандзыг ис дæ рухс цæссыг 
Æмæ нæ Иры хъыг. 
Ды хастай Иры зынты уаргъ, 
Ды кодтай Иры цинтæн аргъ, 
Уыдтæ нæ шрзты рухс паддзах, — 
Дæу бирæ уарзтам мах. 
О, Хуыцау! 
Дæ фарн уыд Иры зæххыл баст, 
Ныр Ирæн баззади дæ уарзт, — 
Æгас æрцу, æгас... 

ЗАРÆГ 
Зарæг у уарзт æмæ рухс фарны суадон, 
Зарæг æргом у, уый дардыл нæры. 
Зарæг у циндæттæг, зарæг у амонд, 
Зарæджы цинæй мах зонæм цæрын. 
Зарæг уæларвон у, — 
дардмæ нæ хоны, 
Зарæг æнусон у, — 
пæй йын кæрон. 
Зарæг зæрдæйау 
Фæллайын нæ зоны, 
Зарæджы зæлтæй 
Ныррухс вæййы бон. 
Зарæг куы райгуыры мадæлты уарзтæй 
Дун-дуне фесты уæд цины цæхæр. 
Уарзон ныййарæджы цинæйдзаг кастæй 
Арвы кæрæтты æрзилын æз дæр. 
Зарæг куы райгуыры дзыллæты фарнæй 
Дуне фæкалы уæд цины тæмæн. 
Æмæ йæ рæвдыдæй æмæ йæ хъармæй 
Алкæй рæвдауы æдзухæй фæлмæн. 

УÆДДÆР КÆРÆДЗИМÆ ЦÆУÆМ 
(Хидтсе) 
Агуырдтам фæндæгтæ уарзтмæ, 
Фидæн рухсмæ уыд нæ каст, 
Фæлæ дам-думтæн сæ мастæй 
Батад, баруади нæ уарзт. 
Ныр фæйнæ фæдыл ыздæхæм, 
Ныр фæйнæ рындзыл лæууæм. 
Дудгæ масты сау фыдæхæй 
Судзгæ цæссыгтæй кæуæм. 
Дун-дунейы сусæг хинтæй 
Басыгътой нæ фæстаг хид дæр, 
Ахастой нæ уарзты цинтæ, 
Худы ныр нсе фæстæ чидæр, 
О, нæ ралгъитæг, зæгъ, чи дæ? 
Иу былгæрон ныр ды лæууыс, 
Иннæ былгæрон та — æз. 
Уарзтыл раздæрау æууæндыс, 
Агурын æз дæр дæ хуыз. 
Фæлæ уæгъды у нæ катай, — 
Нал æрцæудзæн ивгъуыд цард. 
Сойдзырагъау цин кæм батад, 
Уым ма чи скæндзæни арт. 
Уарзты хидæн нæй æндидзæн, — 
Басыгътой йæ, уæд фæраз. 
Уарзтæй чи баззайы сидзæр, 
Уымæн адджындæр у цард. 
Сусæг дам-думты æлгъыстæй 
Калæнт хидтæ сау цæхæр, 
Карды комыл дæр цæудзыстæм 
Мах кæрæдзимæ уæддæр. 

ФАРН 
Рагæй æрæгмæ адæймаг райы 
Дунейы фарнæй. 
Ацы дунейы уарзон адæмтæ 
Бафсæдæнт цардæй. 
Иры уæзæг, 
Иры оæстæ 
Хайджын уæд цардæй. 
Иры зæххыл 
Хорз адæмтæ 
Бафсæдæнт цардæй. 
Уарзонмæ уарзон мидбылты худы 
Амонды фарнæй. 
Ацы дунейы уарзон адæмтæ 
Бафсæдæнт цардæй. 
Хох дæр бындзарæй иу хатт нырризы 
Дзыллæты фарнæй. 
Ацы дунейы уарзон дзыллæтæ 
Бафсæдæнт цардæй. 

АМОНД МЫН РАТТ 
Л æ п п у: 
Зæрдæйы сагъæс, зæрдæйы цин 
Куры дæ риумæ фæндаг, 
Фæлæ мæ хъахъхъæныс алкæд дæхи, — 
Бамбæхсыс зæрдæйы уаг. 
Ч ы з г: 
Зæрдæ дæуимæ у рухс тæгтæй баст, — 
Зарæг фæзары дæуæн. 
Уарзоны цæстыты уарзаг æнгас 
Дардмæ куы ахоны мæн. 
И у м æ: 
Хурзæрин хурау мæм 
Бахуд фæлмæн, 
Хуры зæлоаг гпынтæй 
Срухс кеен мæ цард. 
Ацы дунейы 
Цæрын æз дæуæн, — 
Уарзоны амонд мын ратт. 
Л æ п п у: 
Цины уæлтæмæн, амонды рухс 
Зæрдæйы бамбæхсæн нæй. 
Зæрдæ, мæ зæрдæ, дæ уындæй у буц, 
Ды дæ мæ хур æмæ мæй. 
Ч ы з г: 
Федтон фыццаг хатт дæ арфæйаг каст, 
Федтон дæ цины кæлæн 
Æмæ мæ зæрдæйы судзаггаг уарзт 
Гъеуæдæй калы тæмæн. 

И у м æ: 
Хурзæрин хурау мсем 
Бахуд фселмсен, 
Хуры зселдаг тынтæй 
Срухс кæн мæ цард. 
Ацы дунейы 
Цæрын æз дæусен, — 
Уарзоны амонд мын ратт. 
Л æ п п у: 
Диссаг у, диссаг! Диссаг у уарзт! — 
Хурау мыл худгæ æртыхст. 
Де ’нæхин цæстыты сусæг ныхас 
Суры мæ зæрдæйы рыст. 
Ч ы з г: 
Риссаг у, риссаг! Риссаг у уарзт! — 
Æмæ йын хосгæнæг нæй. 
Де ’нæхин цæстыты сабыр æнгас 
Судзы мæ риуы фæрнæй. 
И у м æ: 
Хурзæрин хурау мæм 
Бахуд фселмсен, 
Хуры зселдаг тынтæй 
Срухс ксен мæ цард. 
Ацы дунейы 
Цсерын сез дæусен, — 
Уарзоны амонд мын ратт. 
87 

МЫСЫН ÆЙ, МЫСЫН... 
Мысын йæ цæстытæ, мысын, 
Мысын йæ фæлмæн фæкаст. 
Ногæй мæ удыл æртыхсы 
Рагбонты арфæйаг уарзт. 
Мысын сæрдыгон изæртæ 
Цинæй уыдысты æфсæст: 
Зæрдæйæн зарыди зæрдæ, 
Цæстæн та зарыди цæст. 
Стъалыты цин-цæхæр фурды 
Иу цæхæр тынгдæр сыгъдис. 
Кодта йæм ног мæй тæхуды, 
Кодтой йыл стъалытæ дис. 
Уыцы рæстæг ныр цы фæци? 
Уыцы æхцон дуг кæм ис? 
Нал зонæм мах ныр кæрæдзи, 
Хицæн — нæ цин уа, нæ рис. 
Абон мæ зæрдæ цы куры, 
Гъе, Хуыцау, уый ма йын ратт: 
Абад кæддæрау йæ цуры, 
Фехъус йæ фæндыры цагъд. 
Хъавгæ йæ цæстытæм бакæс, 
Фен ма сæ иу хатт дæхи, 
Гъестæй тырысайау ахæсс 
Уалдзыгон амонды цин! 
Фæлæ мæ буц фынты рæстæг 
Абон фæдард ис мæнæй, — 
Зилын ма й’ аууоны фæстæ, 
Й’ аууон дæр дард у мæнæй. 

ЗАРЫН ÆЗ МÆ ХУЫЗДÆР ЗАРÆГ... 
Зарын æз мæ хуыздæр зарæг абон, 
Зарæг уын рæсугъд кæнæд уæ цард! 
Мидбылты уæм худæд алкæд амонд, 
Æмæ, макуы, ма кæнут æнкъард. 
Царды цинæй алчидæр уæд хайджын, 
Царды хæрзтæй алчи уæд æфсæст. 
Уæд уын цард мыдыкъусау, уæд адджын, — 
Алкæмæн дæр уарзы уый мæ цæст. 
Хорз адсем, 
Хуыцау уын ратгпæд бирæ, 
Алчидæр уæд амондæй æххæст. 
Хурбонтæ кæнæд нæ уарзон Ирыл, 
Хуры хъармæй алчи уæд æфсæст. 
Абон кафæм, симæм æмæ зарæм, 
Ис нæ сæрмæ арвы ирд кæсæн. 
Цины ронг нæ кæрæдзийæн дарæм, 
Циндзинад кæрæдзийæн хæссæм. 
Зард æмæ фæндырдзагъд хъуысæнт арвмæ, 
Дун-дунетæ хъæлдзæг уой цæмæй, 
Махæн та уæларвон сыгъдæг арфæ 
Бацæрæд нæ зæрдæты фæрнæй. 
Дидинæгдон басгуыхæд Ирыстон, 
Атæхæд йæ сæрты уарзты зæд. 
Иры зæххыл цин-зарæг куыд хъуыса, 
Ахæм амонд алкæйы дæр уæд. 
Ир, нæртон Ир, 
Уæд нывджын дæ фæндаг! 
О, ирон лæг, 
Амондимæ цæр! 
Иры кад зæрдæзæгъгæ нæ фæндæй 
Сисæм иумæ ноджыдæр уæлдæр! 

МАХÆЙ АМОНДДЖЫНДÆР НÆЙ 
Уалдзæг дидинджытæй хъазы, 
Калы дуне-дуне цæхæр. 
Æз цы сау цæстытæ уарзын, 
Уыдон бауарзтой мæн дæр. 
Уалæ арвы рухс кæсæны 
Разынд хуримæ дæ хуыз, — 
Уый мæ уалдзæджы къæсæрыл 
Бауарзтон фыццаг хатт æз. 
Хур цæстыдзагæй æркасти, 
Хур нæм рарвиты йæ тын: 
Уый дæр цин кæны нæ уарзтыл, 
Уый дæр ныл йæ цин бæтты. 
Бауарзтон æргом зæрдæйæ, 
Уарзты цин цæуы дæуæй. 
Амондмæ цæуæм дыууæйæ, — 
Махæй амондджындæр нæй! 
Æз лæггад кæнын нæ уарзтæн, 
Табу йын кæныс ды дæр. 
Чи кæна хæлæг нæ уарзтмæ, 
Уый-иу бауарзæд фылдæр!.. 

АРФÆ УАРЗОН НЫЙЙАРДЖЫТÆН 
Цин æмæ амондыл 
Зæрдæ куы баууæнды, — 
Гъеуæд фырбуцæй ныззарæм ныййарджытыл. 
Уыдоны арфæйæ, 
Уыдон уынаффæйæ 
Царды фæндæгтыл мах рацæуæм барджынæй. 
Уарзон ныййарджытсе, 
Уарзон ныййарджытæ, 
Цардбæллон кæстæртæн 
Амæндтæ уарджытæ, 
Уарзæм уæ, уарзæм уæ, 
Тынг бирæ уарзæм уæ, — 
Айсут нæ зæроæйы хуынтæ — 
Нæ зарджытæ. 
Алкæд уæ раст зондæй 
Царды цин базонæм, 
Базонæм царды ад уе сдзырд, уæ рæвдыдæй. 
Мах уын кæдфæнды дæр 
Æмæ кæмфæнды дæр 
Арфæ куы фæкæнæм, арфæ, зæрдæбынæй. 
Хистæрæй кæстæрмæ, 
Кæстæрæй хистæрмæ 
Амонд æнæнцой йæ рухс тынтæ фелвисы. 
Фарнхæссæг хистæрæй 
Кадгæнæг кæстæрмæ 
Амæндты амондæн зарæг у йе’вдисæн! 
Цин æмæ амондыл 
Зарæг куы баууæнды, 
Гъеуæд фæтæхы уый хистæртæм барджынæй. 
Кад æмæ радимæ, 
Амонды фарнимæ 
Буц ут уæ кæстæртæй, уарзон ныййарджытæ. 
91 

ЦАРД - ЦÆРЫНÆН! 
Хорз адæм, о, ацы зæххыл 
Бауарзут кæрæдзи. 
У* алкæй риуы дæр æрцæрæд 
Рухс æмæ фæлмæн цин. 
Зонæд алчи: дуне дзаг у 
Фарнамонды хæрзтæй, 
Ссарын сæм фæндаг фæхъæуы 
Афоныл æрмæстдæр. 
Ссарын сæм фæхъæуы, 
Иу фæндаг æрмæстдæр. 
Арвы къуырфæй урс фæрдгуытæ 
Алы *зæр куы уара, 
Гъеуæд сæм ды дæр дæ къухтæ 
Цингæнгæйæ бадар: 
Стъалыты рæсугъддæр арвæй, 
Чи зоны, æрхауа, 
Амæндтæн сæ хуыздæр амонд, 
Чи зоны, дæу бауа. 
Амæндтæн сæ амонд 
Чи зоны, дæу бауа. 
Чи нæ уарзы, уый æлгъыст у, 
Уый йæ цардæй хъазы, 
Чи уарзы æргом зæрдæйæ — 
Царды цинтæ нуазы. 
Цин-æргомæй, рухс зæрдæйæ 
Алы бон дæр уарзут, 
Арвы арфæй ронджы бæсты 
Хуры тынтæ нуазут. 
Арвы арфæй, арвы, 
Хуры тынтæ нуазут. 

Цард цæрынæн у, цæрынæн, — 
Цард зæрдæйæ бауарз, 
Буц фыдæлты номы зарæг 
Ды дæлæмæ ма ’руадз. 
Кæд цæрыс æргом зæрдæйæ, 
Скув-иу уæд Хуыцаумæ: 
Ницы ис хуыздæр, рæсугъддæр 
А дунейы цардæй. 
Ницы ис рæсугъддæр, 
А дунейы цардæй. 
Цард-цæргæбон уарзт-æргомæй 
Иумæ мах куы цæрæм, 
Уæд уыдзæн куывддон бæстæйау 
Махæн ам нæ цæрæн. 
Хорз адæм, о, ацы зæххыл 
Бауарзæм кæрæдзи, 
Алкæй риуы дæр куыд цæра 
Фарн æмæ фæлмæн цин. 
Алкæй рииы, алкæй, 
Бацæрæд фæлмсен цин! 

АГУРЫН ÆЗ ДÆУ УÆДДÆР 
Зарæг спектакль «Ирæд»-æй 
Уарзондзинад судзагдæр у артæй, 
Судзгæ уарзтæй разылдис мæ сæр. 
Ацыдтæ ды, ацыдтæ мæ цардæй, 
Фæлæ дæ æз агурын уæддæр. 
Сау бон мыл йæ сау дарæс ыскодта, 
Зæрдæйы дæр баззади йæ сау. 
Хастау ныр æрвитын æз мæ бонтæ, 
Цинтыл нал дæн раздæры рæдау. 
Ехх, цы зæгъон уастæн æз дæ фыдæн!? — 
Кæд цæмæн уыд афтæ карз йæ фæнд! 
Уый нæ хъуыдис, нæ, мæ хур, дæ фидæн, 
Уый хъуыдис æлгъыстаджы ирæд. 
Ацыдтæ æвæндонæй ды моймæ, 
Фæлæ, дам, нæ аивтай дæ туг, 
Састай, дам, дæ цæссыгтæй дæ дойны, 
Стæй, дам, систай цардыл уæд дæ къух. 
Агурын уæдæй ардæм дæ ингæн, 
Агурын уæдæй ардæм дæ цырт. 
Нал хъæуы æнæ дæуæй мæн фидæн, 
Нал хъуысы æнæ дæуæй мæ дзырд. 
Ды — мæ хур, фæлæ дæ хур цы фæци? 
Ды — мæ цин, фæлæ дæ цин кæм ис? 
Уарзтам кæд уæлæуыл мах кæрæдзи, 
Уæд мæрдты дæр иу уыдзæн нæ рис. 
Æмæ сидын саузæрдæ мæлæтмæ: 
Басудз мын мæ цардвæндаджы таг. 
Уæд, мæ хур, мах, урсбазыр бæлæттау, 
Рухс дзæнæты цин кæндзыстæм фаг... 

КÆСДЗЫНÆН ÆНХЪÆЛМÆ 
Рагуалдзæг дæ цæстыты фæлмæнæй 
Хъавыдтæн æз батавын мæ цард, 
О, фæлæ сæ арфæйаг тæмæнæй 
Не ссыгътай мæ сонт зæрдæйы арт. 
Ацыдтæ мæ иувæрсты кæдæмдæр, 
Ацыдтæ æнæзæгъгæйæ дард. 
Гъеуæдæй нæ зонын æз, цы фæдæ, 
Иунæгæй цы ран кæныс æнкъард. 
Уарзонау ды нал цæуыс мæ цурмæ, 
Уарзонау ды нал агурыс мæн. 
Афтæмæй æз та бæллын дæ хурмæ, 
Агурын дæ цæстыты кæлæн. 
Ма мæ ныууадз, ма ныууадз хæрздзæгъæл, 
Мидбылхудгæ иухаттау æрцу, 
Рахæсс мын сызгъæрин уарзты дæгъæл 
Æмæ мын кæддæры аргъау дзур. 
Батав мæ дæ сау цæстыты артæй, 
Бадар мын зæрдæзæгъгæ сæ ронг, 
Рахæсс мын дæ уды сусæг катай 
Уал азы фæстæ, мæ хур, ды ног. 
Рахæсс мын æнусон уарзты зарæг, 
Азар мын æй иухаттау æргом. 
Уарзты цинæн ницæуыл ис барæн, 
Уарзтамондæн никуы уыд кæрон. 
Хурты хур куы рахизы мæ сæрмæ, 
Уæд æнхъæлын: уый, мæ хур, ды дæ. 
Æз дæумæ кæсдзынæн, о, æнхъæлмæ 
Цасфæнды куы бахъæуа, уæддæр. 
95 

АМОНДЫ РОНГ 
Уалдзæджы бауарзтон иу хатт дæ цæстытæ, — 
Мидбылты худтæ æргом. 
Гъеуæдæй кувын Хуыцæуттæм дæ бæсты дæр, 
Гъеуæдæй дзурын дæ ном. 
Булæмаргъ фестадтæн æмæ ныззарыдтæн, — 
Зарæг мæ минæвар уыд. 
Зарæг, мæ цин-зарæг афтæ ысамыдтон 
Æмæ ныррухс и дæ уд. 
Хурмæзилæгау мæнырдæм ды разылдтæ, — 
Хурау æргом уыд дæ каст. 
Гъеуæд фыццаг хатт æз уарзты цин базыдтон, 
Гъеуæд куы райхæлд нæ уарзт. 
Байхъус дæ зæрдæмæ, байхъус мæ зæрдæмæ: 
Иу зарæг зарынц уæдæй. 
Афтæ йæ зардзыстæм ардыгæй фæстæмæ 
Æмæ йын бамынæг нæй. 
Иухатты уалдзæг рæсугъдæй куы рацæуы 
Уарзæттæм цингæнгæ, уæд 
Ногæй дæ цурмæ æз ног чындзау бацæуын, 
Ногæй дын дзурын мæ фæнд. 
Хуры лæппуйау дыл алкæддæр зардзынæн, 
Уарздзынæн ног æмæ ног. 
Уарзты кæлæнтæ дæ цæстытæй нуаздзынæн, 
Нуаздзынæн амонды ронг!.. 

АМОНДЫ СТЪАЛЫ 
Арвы кæсæныл та ме стъалы 
Раздæрау калы цæхæр. 
Цард та мын ног аргъау фестади, 
Уарзтæй та разылд мæ сæр. 
Ме стъалы, ме стъалы, 
Арвы кæсæнæй мæм 
Иудадзыг барджынæй кæс 
Æмæ мын иухатты хуызæн 
Мæ къæсæрмæ 
Рухсы хæрдгæ тынтæ хæсс. 
Амонды фæндагыл дидинæг 
Калы йæ цинæй тæмæн. 
Абон мæ бæллицты фидиуæг 
Ног рухс æрхаста мæнæн. 
Дидинæг, дидинæг, 
Дидин-цæстытæй мæм 
Иудадзыг мидбылты худ. 
Му амонды фæндагыл 
Фест мын рæстæмбæлæг, 
Барæвдау цинтæй мæ уд. 
Зæрдæ ныррухс вæййы уалдзæджы, 
Алы ран цин æмæ хъазт. 
Ногæй æрцарди мæ зарæджы 
Зæрдæты иугæнæг уарзт. 
Рухс уалдзæг, рухс уалдзæг, 
Уарзæтты амондæн 
Дидинæг буцæн æфтау. 
Ногæй мæ уарзоны 
Цæстытыл баууæндон, 
Базонон уарзты рæдау. 
4 Кокайты Тотраз 

СУСÆГ УАРЗТ 
Сусæг уарзт — уый диссаг у, æвæдза! — 
Уарзаг риуы сцырен кæны арт 
Æмæ зæрдæ цасфæнды куы хъæрза, 
Гъеуæддæр ын агуры йæ фат. 
Сусæг уарзтæй цард мæнæн у адджын, 
Сусæг уарзт мын сусæг цин хæссы, 
Аоон дæр мæ сусæг уарзты руаджы 
Дунемæ æз дзагцæстæй кæсын. 
Сусæг уарзт — мæ зæрдæйы æрдхæрæн, 
Сусæг уарзт — мæ уды рухс кæлæн. 
Макуы зæгъ дæ сусæг уарзт æндæрæн, — 
Уый æрмæст дæуæн калы тæмæн. 
Сусæг уарзт — уый у дæ уды сусæг, 
А зæххыл æм ничи дары бар. 
Дар æй, дар, дæ удрæбын ды буцæй, — 
Иунæг уый — дæ зæрдæйы æлдар. 
Ма мын зонæд, ма, мæ уды катай, 
Афтæ тынг кæй бауарзтон кæддæр, 
Æз уæддæр кæсдзынæн уымæ дардæй, 
Уарздзынæн æй раздæрау уæддæр. 
Хурау тавдзæн мæн йæ иу фæкастæй, 
Æмæ хурау дард у кæд мæнæй, 
О, уæддæр æрдхæрæн сусæг уарзтæй 
Адджындæр уарзт а дунейы нæй. 
Сусæг уарзтæй абон дæр кæй уарзын, 
Ма фехъусæд уый мæ уды хъæр, 
Æз мæ зынтæн зондзынæн фæразын, 
Й’ амондæн æз кувдзынæн уæддæр. 

КУРÆМ ХУЫЦÆУТТÆЙ... 
Цины бæрæгбон æрцыди йæ рады, 
Фæндыры буц зæлтæ айзæлынц дардыл. 
Дзыллæты кадæй, адæмы фарнæй 
Дуне рæсугьддæр кæны. 
Царды æгьдауæй, цины рæдауæй 
Базыдтам абон цæрын. 
Зарæм мах абон, зæрдæбуцæй зарæм, 
Цинтæ кæрæдзийæн рухс ронгау дарæм, 
Курæм Хуыцæуттæй æмæ йæ зæдтæй 
Амонды цардмæ фæндаг. 
Хурау æргом у, хурау бæрзонд у 
Махæн нæ зæрдæты уаг. 
Абон бæрæгбон у, цины бæрæгбон, 
Курæм Хуыцæуттæй мах Ирæн цæрæнбон: 
Иры хьæбултæ — амонды хуртæ — 
Хистæрты фæндæй цæрæнт. 
Хуры дæлбазыр базонæнт уарзын, 
Амондджын алкæддæр уæнт. 
Хъæлдзæг бæрæгбон, — у цины бæрæгбон, 
Фехъуысæд хистæртæм абон нæ фæндон: 
Иры хистæртæ, бир-бирæ азты 
Фарны хьуыддæгтæ кæнут. 
Кæстæрты хурæй, уыдон рæвдыдæй 
Арфæйаг алкæддæр ут. 
Цины бæрæгбон ныззылди йæ рады, 
Фæндыры буц зæлтæ айзæлынц дардыл. 
Курæм Хуыцæуттæй Иры дзыллæтæн 
Арфæйаг царды бæркад. 
Царды хæрзæгæн, Иры уæзæгæн, 
Стыр Хуыцау, цардамонд ратт. 
99 

УАЛДЗЫГОН ХУР 
Уалдзыгон рухс хур нæм 
Мидбылты куы худы, 
Мидбылты куы худы, 
Нæ сыгъдæг уарзтмæ нын 
Куы кæны тæхуды, 
Куы кæны тæхуды. 
Дæу куы фæагурын 
Нæ лæппуты астæу, 
Нæ лæппуты астæу, — 
Цырагъау атайын 
Дæ фæлмæн фæкастæй, 
Дæ фæлмæн фæкастæй 
Нæ цинæй райхæлди 
Уалдзыгон дидинæг, 
Уалдзыгон дидинæг, — 
Не ’нусон уарзтмæ нын 
Уый у нæ фидиуæг, 
Уый у нæ фидиуæг. 
Уалдзыгон рухс хур нæм 
Мидбылты куы худы, 
Мидбылты куы худы, 
Нæ сыгъдæг уарзтмæ нын 
Куы кæны тæхуды, 
Куы кæны тæхуды. 

ÆРЦÆГЬД-МА, ФÆНДЫР... 
Æрцэегъд-ма, фæндыр, æнкъард нæ хъæуы! — 
Нæртон бæрæгбон ныззылд нæ хъæуы. 
Хистæр-кæстæрæй мах зарæм, кафæм, 
Уæлæрвтæм хъуысы нæ цин, нæ арфæ. 
Хуыцæутты Хуыцау, табу дæхицæн! — 
Зæххон адæммæ ды уарзтæмхиц дæ. 
Дæуыл фæдзæхсæм нæхи кæдфæнды, 
Дæ цинæй зонæм нæ цард нывæндын. 
Тæхгæ Уастырджи, табу дæ кадæн, — 
Фыдæй фыртмæ дæм куы кувынц адæм: 
Бæлццоны риуы ныфсыхос бауадз, 
Рæсугъд фæдыл æй кæронмæ ауадз. 
О, Мадымайрæм — кæстæртæ уарæг — 
Дæ рард кæстæр-иу уæд цины барæг, 
Зæрдæвæндонæй куыд кæной бирæ 
Дæ буц лæвæрттæ нæ уарзон Ирæн! 
Тбау-Уацилла — бæрзондыл бадæг — 
Фыдбылыз сафæг, амæндтæ уарæг, 
Нæ буц кæстæртæм фыдбылыз ма ’руадз, 
Дæ хорз фæндæй сын амæндтæ бауарз! 
Мыкалгабыртæ, уæ цин, уæ арфæ 
Нæ алкæй къухы дзæбæхæй бафтæнт! 
Нæхи фæллойæ куывдтæ куыд кæнæм, 
Æнгом бинонтæй æргом куыд цæрæм! 
Ныззылд нæ хъæуы нæртон бæрæгбон, 
Уæлæрвтæй курæм мах цард-цæрæнбон. 
Æрцæгъд-ма, фæндыр æнкъард нæ хъæуы, — 
Нæртон бæрæгбон ныззылд нæ хъæуы! 

УАРЗТÆН НÆЙ АРГЪ 
Урсбазыр донхауæн н’ амондæн зары, 
Айзæлы дардыл йæ хъазт. 
Цины кæлæнтæ нын адджынæн дары 
Дзыллæтæн номхæссæн уарзт. 
Зæрдæ дæм фервиты амонды фидиуæг, 
Разыйы дзуапп ма йын ратт. 
Уарзтæй куы фæкалы дун-дуне дидинæг, 
Амонд уæд нал вæййы дард. 
Бауарзæм, 
Бауарзæм, 
Бауарзæм, — 
Уарзтæн нæи а зæххыл аргъ. 
Бануазæм, 
Бануазæм, 
Бануазæм 
Амонды рухс ронгæй мах. 
Худгæ хур зæрдæты тавы йæ хъармæй, — 
Амонды хур нæм æркаст. 
Батав нæ, буц амонд, де ’нусон фарнæй, 
Ратт нын цæргæбонты уарзт. 
Иугæр йæ рухс дуæрттæ зæрдæ куы байтындза, 
Мауал æй бахъыгдар уæд. 
Зæрдæйæ зæрдæмæ зарæг куы атындза, — 
Бахуды амонды зæд. 

МÆ УАРЗОН ГЫЦЦИ 
Мæ уарзон Гыцци, мæ буц ныййарæг, 
Мæ царды ныфс дæ, мæ цин æмбарæг. 
Дæ адджын хъæбыс — мæ уарзты авдæн, 
Уырдыг лæудзынæн дæ ном, дæ кадæн. 
Ды ферох кодтай де ’рыгон азтæ, — 
Хъæбулы ’рцыдмæ æнхъæлмæ кастæ. 
Сыгътæ цырагъау æхсæвæй-бонæй, 
Æнхъæлыс æмæ æз уый нæ зонын... 
Хъæбулы мæтæй хуыссæг нæ зыдтай, 
Ыставд цæссыгтæй бирæ фæкуыдтай. 
Дæ къух ды систай дæхи амондыл, 
Мæн бахъахъæдтай дæ фидар зондæй. 
Æнхъæлмæ кастæ мæнмæ ды уалаз, — 
Æрцыдтæн мæнæ — мæ сæр фæхалас, 
Уæддæр дæуæн æз — чысыл сывæллон, 
Уæддæр мæм дзурыс: «Мæ хур, мæ бæлон». 
Мæ уарзон Гыцци, мæ буц ныййарæг, 
Æмгæртты рæгъы цæуы дæ дарæг. 
У царды хæрзтæй дæ фæрцы хайджын, 
Цы йæм ис хорзæй, уый дæр — дæ руаджы. 
Ничи бафыста йæ мады хæрзтæ, 
Нæ сæ бафиддзæн дæуæн дæ кæстæр, 
Æрмæст цырагъау æхсæвæй-бонæй 
Уырдыг лæудзынæн дæ бæрзонд номæн. 

ФАРН ФÆЦÆУЫ, ФАРН... 
А хæдзармæ, а хæдзармæ 
Фарн фæцæуы, фарн, — 
Табу уын, бынаты зæдтæ, 
Тавæд æй уæ хъарм. 
Буц хистæртæ, ракувут ын 
Й’ амондæн фæрнæй. 
Ахæм сылыстæг нæ бахызт 
Никæй къæсæрæй. 
Буц кæстæртæ, цæй, ныззарут: 
«Фарн фæцæуы, фарН_» 
Ис йæ уæздан ракъахдзæфы 
Кад æмæ æфсарм. 
Буц æфсин, дæ мидбыл бахуд, 
Ахæм чындз нæ уыд: 
Хурау худы рухс цæстытæй, 
Рухс зæдау — йæ уынд. 
Фарн фæцæуы, фарн фæцæуы! — 
Кувут ын ныллæг. 
Зæд æрцыди...» — дзурынц хъус-хъус, 
Чи йæ у уынæг. 
Зæд æрцыди, зæд — уæларвон! — 
Срухс и фарны къæс. 
Ацы къæсмæ, мæнæ ног чындз, 
Цардамонд æрхæсс. 
Сæрызæды табуйæгтæ, 
Ног чындз уæд уæ бар: 
Йе ’фсармимæ йæ фæхонут 
Цардвæндæгтыл дард. 
Мадызæд, дæумæ куы кувæм: 
Авæр ыл дæ арм: 

Уарзон зæрдæйы цæргæбон 
Ма ’рмынæг уæд хъарм. 
Фараст лæппу æмæ иу чызг 
Аузæд фæрнæй. 
Иры цинæн сæ рæвдауæд 
Амо-о-нджынæй. 
Къонайы зæд, уа дæ хорзæх! — 
Батав ын йæ уд: 
Бинонты фæлмæн рæвдыдæй 
Базонæд рæвдыд. 
Сыхбæстæн уа, хъæубæстæн уа — 
Кад кæндзæни, кад! 
Ацы къæсмæ фарн æрцыди! 
О, куыд хорз у цард! 

М’ АМОНД, ЦÆЙ, БАХУД 
Хур нын йæ тынтæй 
Сбыдта æфсармы хыз. 
Уарзты рæвдыдæй 
Курын æрмæст дæ хуыз. 
Кафын дæуимæ 
Алкæд мæ мидвын рог. 
Уарзты цин риумæ 
Афтæ нæ калд ныронг. 
М* амонд, цсей, бахуд, 
Мидбыл мæм бахуд æргом. 
Дун-дуне мах у, 
Арвы дуар махсен у гом. 
Уарзоны зарæг 
Зарын æз ицнæг дæуæн. 
М* амоноы барæг, 
Цинтæ ды рахæсс мæнæн. 
Амонд, мæ амонд, 
Рагбонты цин мын хæсс. 
Уарзын дæ абон 
Иухатты уарзтæй æз. 
Арвæй нæм худы 
Хурзæрин хуры цæст, — 
Уый дæр тæхуды 
Махмæ кæны æрмæст. 
Зæрдæ, мæ зæрдæ, 
Уарзоны размæ тæх. 
Ма кæн æфсæнттæ, 
Уарзыс æй, уый йын зæгъ. 
Уый дæр дæ уарзы, 
Агуры алкæд дæу, 
Фæлæ дæ разы 
Уый зæгьын йæ бон нæу. 

БАЦÆР МÆ ЗАРÆДЖЫ 
Ногæй та рухс уалдзæг зæрдæты амондæн 
Ног цины диссагæн ног зарæг амоны, 
Ногæй йæ фæстæ мæн ног амонд ахоны, — 
Ногæй мыл ракæсы хур. 
Хурзæрин, 
Хурзæрин, 
Хуры зæлдаг тынпгæй 
Срухс кæн мæ зæрдæйы уаг 
Æмæ та иухатты 
Рагбонты рагфынтæй 
Агурон рухсмæ фæндаг. 
Рухсбазыр малусæг — уалдзæджы фидиуæг — 
Ногæй куы басгуыхти амонды фидиуæг, 
А зæххыл макуы уа амондæн фидийæн, 
Алкæд нæ тава йæ хур. 
Ацы цъæх арвы бын, ацы цъæх уалдзæджы, 
Цалынмæ амондмæ махæн нæ байрæджы, 
Уалынмæ рухс хурау бацæр мæ зарæджы, — 
Тава нæ уарзæтты хур. 

АРФÆТÆ 
Иры бæрзонд зæдтæ, табу уын уæд! 
Фехъусут кувæджы куывд: 
Ирмæ хæрзгæнæг уæлæрвтæй цæуæд. 
Кад æмæ радæй, 
Амондджын цардæй 
Иры хъæбултæ цæрæнт. 
Хистæр йæ кæстæрты хæрзтæ уынæд, — 
Макуы сæ базонæд рис, — 
Кæстæрты амондæй амондджын уæд. 
Кад æмæ радæй, 
Амондджын цардæй 
Иумæ кæддæрид цæрæнт. 
Кæстæр йæ хистæры фарнхæссæг уæд, 
Макуы йын ракæнæд зын, — 
Й’ афоныл хистæры кармæ цæуæд. 
Кад æмæ радæй, 
Амондджын цардæй 
А зæххыл бирæ цæрæнт. 
Ир-бæсты дзыллæтæ амондджын ут! 
Зарæг уæ фæдисон уæд. 
Фарны хъуыддæгты сæр алкæд лæуут, — 
Кад æмæ радæй, 
Амондджын цардæй 
Хистæр-кæстæрæи цæрут! 

АРВÆЙ НÆМ РАХЫЗТИ НОГ МÆЙ 
Уарзты кæлæн, 
Цины тæмæн 
Ссыгътой мæ зæрдæ мæнæн. 
Де уазæг дæн, — 
Нал ис цæрæн, 
Нал ис æнæ дæу цæрæн. 
Арвæй нæм рахызти ног мæй, 
Дары нын уарзты цин ронгæй, 
Уары нын амæндтæ ногæй, 
Ногæй нын цинтæ хæссы. 
Мæйы фæлурс 
Тавы дæ рус, 
Адæргæй тавы дæ рус. 
Дары мæ буц 
Цæстыты рухс, 
Де ’нæхин цæстыты рухс. 
Барæвдау мæн, 
Бахуд фæлмæн, 
Мидбылты бахуд фæлмæн. 
Уарзты кæлæн 
Бадар мæнæн, 
Ноджыдæр бадар мæнæн. 

НОГÆЙ МЫН РУХС ФÆНДАГ АМОН 
Уалдзæджы арфæтæй райхæлд дидинæг, — 
Дун-дуне мидбылты бахуды. 
Зарæг та басгуыхти уарзты фидиуæг, — 
Ракаст мæм де ’нгасæй авд хуры. 
Ногæйу 
Ногæй мын рухс фæндаг амон, 
Цинтпæй мæ барæвдау ног. 
Бадар, 
Бадар мын амæндшы амонд, 
Бадар мын аргъæушшы ронг. 
Зары нын булæмаргъ, зары зарджытæ, 
Иу зарæг иннæмæй аивдæр. 
Рарвит мæм иухаттау цины барджытæ, 
Уарзты фарн ногæй та раивæм. 
— Сауæрфыг... 
— Сау лæппу... 
Бамбар, бамбар мæ: 
Ракæс мæм иухаттау уарзонæй. 
Ноггæнæн суадоны донæй бадар мын, — 
Ногæй та уарзты цин базонон. 
110 

НОГ МÆ РÆВДАУЫ ДÆ ХУР 
Арвы дуар æз федтон гомæй: 
Рухс зæдау мæм рацыдтæ ды ’ргомæй. 
Уарзты æгьдауæй, 
Цины рæдауæй 
Худы йæ мидбылты хур. 
Ногæй дæ хуызы 
Раздæхт мæ уалдзæг, 
Ногсей мæ дыргъдон 
Дидинæг калдзæн, 
Ногæй уыдзынæн 
Амонды уазæг, 
Ног мæ рæвдауозæн дæ хур. 
Арвы кæсæн фестад аргъау, 
Сонт зæрдæ йæ уацары куы бахауд. 
Уарзты фæндонæй, 
Цины æргомæй 
Амондæн нал ис цæлхдур. 
Арвæй мæм æрхызти амонд, 
Хур дæ дыууæ цæсты бацард абон. 
Уарзты тæмæсæй, 
Цины хъæлæсæй 
Амондыл мемæ ды дзур. 

НЫЙЙАРÆГ МАД - МÆ ЗАРДЖЫТЫ 
РÆСУГЪДДÆР 
Кæд райдыдтой мæ сидзæрбонтæ абон, 
Уæддæр куы нæ дæн афтæ сидзæр æз: 
Мæ сæрмæ зилы урс мигъау дæ аууон, — 
Мæнмæ куы худы уырдыгæй дæ хуыз. 
Ныййарæг мад — 
Мæ зарджыты рæсугьддæр. 
Ныййарæг мад — 
Мæ арфæты хуыздæр. 
Мæ ныййарæг, 
Мæ цардæй кæд фæхьуыдтæ, 
Мæ зæрдæйы цæрдзынæ ды уæддæр. 
Ныййарæг мад, 
Рæвдыдтай мæ дсе хурæй! 
Ныййарæг мад, 
Ды хур уыдтсе мæнæн. 
Кæд ацыдтæ æнусбонтæм мæ цурæй, 
Уæддæр дын нæй мæ зæрдæйæ цæуæн. 
Ныййарæг мады ницæуыл ис ивæн, — 
Уый хурæй дæр у ноджыдæр уæлдæр. 
Йæ уддзырагъæй рухс кæны нæ фидæн, 
Йæ дард балцы куы ацæуы, уæддæр. 
Дæуимæ уыд зæрдæвæндон мæ бæллиц, 
Æнæ дæуæй фæкъахыр ис мæ цард. 
Тæхуды *мæ ныййарæг мад кæмæн ис, 
Тæхудйаг — мадæн чи кæны лæггад. 

УАРЗТ ÆППÆТÆН НÆУ 
Уарзты зæд зылди мæ сæрмæ, 
Риумæ уарзты цин цыди. 
Кастæн амондмæ æнхъæлмæ, 
Амонд азылди æндæрмæ, — 
Амондджын æндæр уыди. 
Ныр æфсармдзастæй мæ фæдыл 
Чидæр аивæй кæсы 
Æмæ рагбонты дывæндæй 
Мæн дæумæ цæуын æрфæнды, 
Фæлæ д’ амондæн тæрсын. 
Уарзты рисæй чи фæриссы, 
Уымæй арфæйагдæр нæй, — 
Æз мæ уарзты цинæй риссын, 
Æз дæумæ цæуын фæдисы, 
Фæлæ дзуапдæттæг куы нæй. 
Чидæр кæд цæуы дæ фарсмæ, 
У дæ рухсæй кæд æфсæст, 
Æз уæддæр мæ сусæг уарзтæй 
Цард-цæргæбон демæ баст дæн, — 
Уарзын иунæг дæу æрмæст. 
Уарзт æцæгæй у тæхудйаг, 
Фæлæ уарзт æппæтæн нæу, 
Уыйæндæр нæ царды мæнгæй 
Æз куыннæ систон мæ фæндæй 
Буц Хуыцæутты æмсæр дæу? 

ЦЫМА ТА... 
Цыма та æрыхъал мæ рагбонты фын, 
Цыма та мæ зæрдæ фырцинæй тæлфы, 
Цыма та æхсæрдзæн йæ нæрдæй фæхъус, 
Цыма та æндзæвы дæ русыл мæ рус. 
Цыма та... цыма та... цыма та... цыма... 
Нæ амондмæ уарзæттау цæуæм нырма, 
Бæрзонд уарзты циныл мах цинтæ кæнæм, 
Кæрæдзийы уындæй цæрæм. 
Цыма та дæ къахдзæфтыл ногæй цæуын, 
Цыма та дæ цуры куывддонау лæууын, 
Цыма та нын ронгау мæй дары йæ рухс, 
Цыма та æндзæвы дæ русыл мæ рус. 
Цыма та дæ номæн фыццагау цæрын, 
Цыма та дæ номæй сыгъдæг ард хæрын, 
Цыма та дæ уындæй мæ зæрдæ у буц, 
Цыма та æндзæвы дæ русыл мæ рус. 
Цыма та дæм агурæг уайы дæ мад, 
Цыма ды нæма дæ кæйдæры нырма, 
Цыма та дæ цинæй нæ дуне ныррухс, 
Цыма та æндзæвы дæ русыл мæ рус. 
114 

ЙÆ СУСÆГ НОМ 
(Сонет) 
Мæ зарæджы æрвон амонд хæссын, 
Куывддон лæгау æрзоныг дæн дæ разы, 
Дæ фæлмæн къухтæй хуры тынтæ нуазын 
Æмæ дæм хурмæ кæсæгау кæсын. 
Ныр миты бын цы урс малусæг ссардтон, 
Мог урс цæссыгтæй уый сыфтæ ныхсадтон 
Æмæ йын радтон сусæгæй дæ ном, 
О, уымæн радтон сусæгæй дæ ном. 
Дæу хонын æз мæ амонды мæсыг, 
Дæ цæстыты æрдзон рæстдзинад хъазы, 
Дæ риуы та мæ сыгъдæг уарзты азым 
Фыццагау калы урскъуыоар цæссыг. 
Ныр миты бын цы урс малусæг ссардтон, 
Мæ урс цæссыгтæй уый сыфтæ ныхсадтон 
Æмæ йын радтон сусæгæй дæ ном, 
О, уымæн радтон сусæгæй дæ ном. 
115 

ДЫ АЦЫДТÆ 
Ды ацыдтæ, 
Ды ацыдтæ мæнæй... 
Фæцæуыс ды æнæзынгæ мæ цардæй. 
Дæ фæсонтыл дæ сау дзыккуты зæй 
Фæстаг хæрзбон мæнæн зæгъы æнкъардæй. 
Ды ацыдтæ, 
Фæлæ уæддæр, мæ хур, 
Фыццагау æз дæ къахвæдтыл цæудзынæн. 
Ды ацыдтæ, 
Ды ацыдтæ, 
Уæддæр 
Цæргæбонты дæу мысгæйæ цæрдзынæн. 
Ды ацыдтæ 
Æмæ ныууагътай мæн, 
Æмыр кæсагау аззадтæн æз сурыл. 
Æрмынæг арвыл рухс хуры тæмæн, 
Мæ риуы та æрмынæг ис дæ сурæт. 
Ды ацыдтæ... 
Кæдæм æмæ цæмæн? 
Нæ дæ фæрсын, нæ мæ хъæуы йæ зонын. 
Æнæ мæн абон амондджын кæд дæ, 
Мæхи уæд уымæй амондджын æз хонын. 

ФÆХОН МÆ ДАРД 
Æнусон уалдзæджы кæлæн 
Æрхæссыс алыхатт мæнæн. 
О, курын, цардамонд мын ратт, 
Фæхон мæ дард! 
Уæлæрвты худгæ хур уынын, 
Уæддæр, мæ хур, дæумæ тырнын. 
Фæсур мæ зæрдæйы æнкъард, — 
Фæхон мæ дард! 
Æрцу мæм, рацу мæм æргом, — 
Мæ цин дæ цæстыты уынон, 
Йæ мидбылты нæм худа цард, — 
Фæхон мæ дард! 
Мæ удæн чи разынд зынаргъ, 
Мæ риуы чи ссыгъта цырагъ, 
Кæй цин мæ батавы, кæй арт, — 
Фæхон мæ дард! 
Мæ зарæг дæм тындзы хуындзау, 
О, курын, ма йæм æрхæсс фау, 
Фæлтау ын цард-цæрæнбон ратт, — 
Фæхон мæ дард! 

ÆРДХÆРÆНЫ ЗАРÆГ 
О, диссаг у, диссаг у, диссаг у цард! — 
Æрдхæрæны зарæг мæ хъустыл æруад, 
Æмæ та кæддæрау мæ хуыссæг фæлыгъд, 
Кæддæрау йæ цинæй мæ зæрдæ ыссыгъд. 
Æмæ та кæддæрау 
Дæ риумæ цæуын, 
Æмæ та кæодæрау 
Дæ номæн цæрын, 
Кæддæрау, 
Кæддæрау, 
Кæддæрау та мах 
Зæрдæйæ куы кæнæм 
Нæ фембæлдтæм тагъд. 
О, диссаг у, диссаг у, диссаг у рухс! — 
Сты мæйрухсы рухсæй нæ зæрдæтæ буц, 
Кæддæрау дæ цæстыты м* амонд æрцард, 
Кæддæрау сæ фæдыл мæн ахонынц дард, 
О, диссаг у, диссаг у, диссаг у цин! — 
Дæ цæстыты ногæй рæвдауын мæхи, 
Кæддæрау та зонын æнхъæлмæ кæсын, 
Кæддæрау дын зарæг лæварæн хæссын. 

ДАРД ДÆ МÆНÆЙ 
Уалдзыгон бонау фæцыдтæ мæнæй, 
Басыгъди хуры цæст, батади мæй, 
Удхайраг сагъæсæй фервæзæн нæй, — 
Нал мæм æрцæуы хæрзгæнæг дæуæй. 
Хастау кæйдæр зæххыл абон цæрыс, 
Ничи дын зоны дæ зæрдæйы тыхст. 
Ничи дын хаты дæ удхайраг рыст, — 
М ’амонд, цы хуызы дæм баххæссон æз? 
Дард дæ, ды дард дæ мæнæй, 
Æмсе нын амбæлæн нæй, 
Иумсе нын амбæлæн нæй, 
Оххай-гъе, дард дæ мæнæй. 
Дард дæ, мсенæй дсе ды дард, 
Нал дæ рæвдауы мсе зард, 
Нал дæ рæвдауы мæ зард, — 
Оххай-гъе, дард дсе ды, дард. 
Рагæй дæ хонын мæ удлæууæн зæд, 
Рагæй куы зылди дæ фæстæ мæ фæнд, 
Рагæй куы уыдтæ мæ сагъæс, мæ мæт, 
Рагæй куы барстон дæ къахдзæфты фæд. 
Рагæй-æрæгмæ дæ риумæ цæуын, 
Рагæй-æрæгмæ дæ уындмæ бæллын, 
Рагæй-æрæгмæ дæ номæн цæрын, 
Фæлæ фæтар и мæ рухс хуры тын. 
Дардбæстæм адзæгъæл ме ’нæхин уарзт 
Æмæ фæтых ис мæ циныл мæ маст, 
Гъеуæддæр мысын дæ фæлмæн æнгас, 
Гъеуæддæр хъусын дæ уæздан ныхас, 
Гъеуæддæр буц цинтæй зæрдæ у дзаг, 
Гъеуæддæр рухс у мæ рухс фæндты таг, 
Гъеуæддæр агурын амонды уаг, 
Гъеуæддæр курын дæ риумæ фæндаг. 

УАЗÆДЖЫ ЗАРÆГ 
Нæ арфæйаг цинæй уæлæрвтæ зарынц 
Уарзты зарæг. 
Нæ кæрæдзийæн та мах ронджы бæсты 
Цинтæ дарæм. 
Рагæй æрæгмæ дæр 
Æмæ уæд абон дæр 
Уазæг куы фсезына — 
Фысымы амонд у, 
Фысымы амонд у. 
Сбуц кæнæм уазæджы 
Кады уæд нуазæнæй, 
Иумæ куыд æмбæлæм 
Алкæддæр уарзонæй, 
Алкæддæр уарзонæй. 
Алæмæты фæндыр йæ аив цагъдæй 
Цинтæ уафы. 
Æрæмдзæгъд кæнут, 
Æмдзæгъд — къæрццæмдзæгъд! — 
Уазæг кафы. 
Фыдæлтæй нын баззад — Хуыцауы уазæг - 
Фарны уазæг. 
Уæдæ йæм, цæй, раттут æгъдауы номыл 
Кады нуазæн. 

УАРЗТЫ ФÆНДОНÆЙ ЦÆРУТ 
Хуры æлутонæй расыг дæн æз, 
Фæлæ йæ аххос куы разынди уарзт. 
Рагæй мæ риуы æрцарди дæ хуыз, 
Рагæй мæ тавы дæ фæлмæн æнгас. 
Уастырджи, Уастырджи, табу дæуæн, 
Ратт мын дæ хорзæхæй цины фæндаг. 
Сауæрфыг, саурæсугъд бауарза мæн, 
Срухс уа йæ фсендæй мæ зæрдæйы уаг. 
Зæрдæ, мæ зæрдæ, дæ тыхсты фæлæуу, 
Сау мигъты аууонæй разындзæн хур. 
Уарзонмæ фæндаг æнцон фæндаг нæу, 
Иу бон дæумæ дæр æркæсдзæн дæ хур. 
Зонын, дзырддаг дын кæндзысты мæ ном, 
Зонын, хæсдзысты мæм бирæтæ фау, 
Фæлæ у хурау мæ зæрдæ æргом, 
Ничи дæ уарздзæни, ничи, мæнау. 
Уарзты цин, зæрдæты бацæр фæрнæй, 
Уарзонмæ уарзонау мидбылты худ. 
Уарзты кæлæнæй нын фервæзæн нæй, 
Уарзты фæндонæй-иу алкæд цæрут. 

ЗÆГЪ-МА... 
Зæгъ ма: дæ дыууæ сау цæсты 
Мæнмæ цæуыл кæнынц мæсты? 
Цæуыл кæнынц мæнмæ мæсты 
Дæ судзгæ сау дыууæ цæсты? 
Мæ зæрдæ уыд сыгьдæг куывддон, — 
Æдзух дæ амондæн куывтон, 
Дæ амондæн æдзух куывтон, — 
Уыдтæн сыгъдæгзæрдæ куывддон. 
Æнусон худгæ хур кæм ис? — 
Мæ уд кæй цæрайæ сыгъдис, 
Кæй цæрайæ мæ уд сыгъдис, 
Ныр уыцы хурты хур кæм ис? 
Æз æмæ ды — дыууæйæ мах — 
Уыдыстæм иу цины æртах, 
Уыдыстæм цины иу æртах, — 
Уæд чи фæхицæн кодта мах? 
Фæндонæй никуы уыди цард, — 
Мæнæн мæ цæугæ хур ныккалд, 
Мæ цæугæ хур мæнæн ныккалд 
Æмæ фæци мæ рæсугъд цард. 
Дæ дыууæ судзгæ сау цæсты, 
Мæ хур, мæн уарзыны бæсты, 
О, о! — мæн уарзыны бæсты, 
Кæнынц æдзух мæнмæ мæсты. 
Уæддæр дæ дыууæ сау цæсты 
Мæнмæ цæуыл кæнынц мæсты? 
Цæуыл кæнынц мæнмæ мæсты 
Дæ судзгæ сау дыууæ цæсты? 

КÆД ÆНÆ МÆНÆЙ... 
У мæ цард мæнæн сусæг ахæстон, — 
Дæу кæй нæ хъæуын, уый дæр бамбæрстон. 
Судзгæ сау катай риуы бацарди, 
Амонд, цардамонд мæнæй адард и. 
Кæд æнæ мæнæй 
Цинтæ базыдтай, 
Кæд æнæ мæнæй 
Рухс ронг банызтай, 
Уæд дæ ме ’намонд 
Ныр куыд ысхонон? 
Уæд мæ зæрдæйæ 
Дæу куыд ыстонон? 
Бонгай тайдзынæн, уымæ мауал кæс, 
Ничи базондзæн риуы сау сагъæс. 
Уалдзæг миты бын баззад малусæг, 
Ныр йæ буц зарæг мæнмæ нал хъуысы. 
Худгæ хурыл дæ æз бæргæ барстон, 
Цины фæрдгуытæ æз дæуæн хастон, 
Фæлæ фæрдгуытæн аскъуыд се ’ндаххал, — 
Нал ис ныр дæумæ мæнæн фездæхæн. 

ДЕМÆ МÆ ЗАРЫН ФÆНДЫ 
Уалдзæгæй курын æз, курын æххуыс: 
Сныв кæн фыццагау мæ уарзоны хуыз, 
Ногæй та амондыл азарон æз. 
Уалдзæг, мæн уарзоны цинау хъæуыс, 
Зарæджы зæлтыл мæм ногæй цæуыс, 
Асур, цæй, асур мæ зæрдæйы рыст 
Æмæ та амондыл азарон æз. 
Асур мæ зæрдæйы рыст. 
Уалдзыгон зарæгау ды 
Фестадтæ цины фæндыр! 
Фестадтæ цины фæндыр, — 
Демæ мæн зарын фæноы! 
Уалдзыгон зарæгау ды 
Зæрдæйы бацардтæ ныр! 
Зæрдæйы бацардтæ ныр, 
Зæрдæ та фестад фæндыр! 
Уалдзæг та фестади цин æмæ уарзт, 
Ногæй та федтон дæ уæздан æнгас, 
Ногæй та хъусын дæ фæлмæн ныхас, — 
Урс митау атади зæрдæйы маст. 
Цас дæм фæкастæн æнхъæлмæ æз, цас?! 
Иунæг дæуæн у нывондгонд мæ уарзт, — 
Демæ зæрдæйæ дæн баст. 
Иунæг дæуæн у мæ уарзт. 

НÆУ ДÆ ССАРЫН МÆ БОН 
Уарзон зарæг нал айзæлы хæхты, 
Уарзон мыртæ нал кæнынц зæлланг, 
Зæрдæ ма йæ фыртыхстæй кæд уæгъды 
Ивгъуыд бонтæм агуры фæндаг. 
Ехх, мæ зæрдæ 
Риссы, 
Риссы, 
Риссы, 
Агуры æхсæвæй-бонæй дæу, 
Зарæгау дæумæ цæуын фæдисы, 
Фæлæ дæ мæ бон ыссарын нæу. 
Чи мын зæгъдзæн, уарзт цæмæн у риссаг, 
Чи скувдзæн мæ амондæн æргом? 
Чи уыдзæн сыгъдæг уарзты æвдисæн, 
Чи ссардзæн йæ зарæджы мæ ном? 
Арвæрдыны авд хуызы мæ сæрмæ 
Раздæрау куы нал калынц тæмæн. 
Не ссыдтæн æз рухс арвы къæсæрмæ, — 
Арвы дуар æхгæд разынд мæнæн. 

ДÆ ЦИНТÆ МЫН БАУАРЗ 
Зæрдæйæ зæрдæмæ 
ныккæсæн кæд ис, 
Зæгь-ма уæд, æнæ мæн 
куыд хæссыс дæ рис? 
Фæлмæн уарзтæй бауарз 
мæн ног æмæ ног. 
Дæ цæстытæй бануаз 
мæ цæстыты ронг. 
Зæрдæйы фæндиаг 
куы разыны уарзт, 
Уæд амонды фæндаг 
нæ кæны æнкъард. 
О, бауарз мæ, бауарз, 
куыд уарзтай ныронг. 
Дæ цинтæ мын бауарз 
фæстаг цины онг. 
Зæрдæйы æрдхæрæн 
куы разыны уарзт, 
Уæд уды æрхæндæг 
æртайы æваст. 
Дыууæ уды зарæг, 
дыууæ уды цин 
Хуыцау дæр æмбары, — 
хуыздæр ма цы и! 

БÆРГÆ МА 
Хур дардыл йæ рухс тынтæ уафы, 
Æрмæст уый мæ рухс хур куы нæу. 
Æз федтон дæ цæстыты арфы 
Мæ уарзты дæлдонгæнæг нау. 
Бæргæ ма дæ уарзынмæ хъавын, 
Бæргæ ма дыл атыхсын æз, 
Бæргæ ма мæ фæззыгон арвыл 
Рæвдауын дæ уалдзыгон хуыз. 
Бæргæ ма, 
Бæргæ ма, 
Бæргæ ма 
Æз курын дæ мидбылфæхудт. 
Бæргæ ма, 
Бæргæ ма, 
Бæргæ ма 
Дæ нывонд кæнын æз мæ уд. 
Фæлæ йæ æмбары мæ зæрдæ: 
Фæстæмæ дын раздæхæн нæй, 
Фæцæуыс тæмæнкалгæ сæрдæй, 
Фæцæуыс кæдæмдæр мæнæй. 
Фæззыгон сыфтæрау мæн дымгæ 
Фыдзымæджы карзмæ хæссы, 
Уæддæр ма мæ зæрдæйы уынгæг 
Дæ уарзтмæ æнхъæлмæ кæсы. 

ДÆУМÆ У МÆ КАСТ 
Мæ цин, мæ сагъæс дæумæ фæхæссын, 
Æнамондæй дæр дæуæн фæтæрсын. 
Æрмæст нæ зоныс мæ сусæг катай: 
Мæ риу кæй судзы фыруарзты артæй. 
Уарзын дæ, 
Уарзын, 
Сауæрфыг чызгай. 
Курын дæ: 
Разын, 
Мсе сæфт хуры хай. 
Æдзухдæр дæумæ у, 
Дæумæ у мæ каст, 
Мæ сæфт хуры хай 
Сауæрфыг чызгай, 
Барæвоау мæ уарзт. 
Дæумæ бæлгæйæ тырнын уæларвмæ, 
Дæуæн æрвитын мæ цин, мæ арфæ, 
Æрмæст нæ цæуыс мæнмæ æмгæрон, — 
Мæ хур, æнæ дæу уæд æз куыд цæрон?! 
Зынг хуры хæтæн — æгæрон арвыл, — 
Æрмæст æнæ дæу мæн хур нæ тавы. 
Дæ иунæг фæкаст, дæ фæлмæн бахудт 
Æгас дунейау мæнæн зынаргь у. 

КОДТАМ ХИЦÆН 
Дымгæ сыфтæртæй хъазыд йæхицæн 
Уыцы сабыр фæлмæн изæр уæд. 
Мах та кодтам кæрæдзийæ хицæн, 
Нал нæм хъуыста нæ амонды зæд. 
Дымгæ, мауал хьаз сыфтæрты артæй, — 
Уазал зымæгмæ азылд мæ цард. 
Ничи зондзæн мæ зæрдæйы катай, 
Ничи фендзæн мæ уды æнкъард. 
Æз фæззыгон уынгæг боны мæтæй 
Нал æмбарын мæ зæрдæйы уаг. 
Уый кæд зымæджы уазал дывæндæй 
Нал разынди нæ уарзты фæндаг. 
Ды мыггагмæ мæ риуæй фæцыдтæ, 
Ногæй амбæлæн махæн куы нæй. 
Нал дæр хъусын дæ арфæйы дзырдтæ, 
Нал дæр иу хабар хъусын дæуæй. 
Дымгæ сыфтæртæй хъазыд йæхицæн, 
Дымгæ марзта дæ къахдзæфты фæд. 
Мах кæй кодтам цæргæбонтæм хицæн, 
Уый нæ базыдта дымгæ дæр уæд. 
5 Кокайты Тотраз 
129 

О, ФÆНДЫР... 
Гæздæнты Булатæн 
О фæндыр, фæндыр, 
Мæ цин, мæ амонд, 
Мæ рухс бæллицтæн 
Сæ фæндаг амон. 
Мæ уарзт æрвон у, 
Æрвон — дæ зæлтæ, 
Дæ фæдыл хоныс 
Мæ уарзаг зæрдæ. 
Æрцæгъд-ма, уæдæ, 
Мæ сыгьдæг уарзтыл, — 
Дæ аив зæлтæй 
Мæ удыл баст дæ. 
Дæ цин мæ цин у, 
У иу нæ зарæг, 
Нæ кæрæдзийы 
Мах хорз æмбарæм. 
О фæндыр, фæндыр — 
Мæ цин, мæ катай, 
Тæхгæ базыртæ 
Мæнæн ды радтай. 
Æз худгæ хурмæ 
Тæхын дæ зæлтыл 
Æмæ йын дзурын — 
Цы ис мæ зæрды. 
О фæндыр, фæндыр, 
Нæ ирон фæндыр, 
Нæ уарзты зарæг 
Кæнæм кæмфæнды. 
Æрцæгъд, о, фæндыр, 
Нæ цин, нæ уарзтыл, — 
Дæ фæлмæн зæлтæй 
Мæ удыл баст дæ. 

СÆФТ АМОНДЫ ЗАРÆГ 
Мæ ивгъуыдмæ цæуын зынггур, 
Мæ ивгъуыд баззад тары. 
Цы фæци рагуалдзæджы хур? 
Кæм аныгуылд мæйдары? 
Кæм дæ, мæ бон? 
Цы ран? 
Фæзын. 
Фæсур мæ сау зæрдæйы зын. 
Кæсын дæм, охх, мæ цсеугæ хох. 
Фæзын... 
Мсе рохст зæрдæ, 
Мæ рыст зæрдæ хьæрзы, 
Хæссын æз иунæгæй мсе зын, 
Æнхъæлмæ дæм кæсын. 
Фæзын, 
Фæзын, 
Мæ хур, фæзын, 
Фæсур мсе сау зæрдæйы зын. 
Кæсын дæм, охх, мæ цæугæ хох, 
Фæзын. 
Уæлхохæй ратæхы цæргæс, 
Йæхицæн тыгъды хъазы, 
Кæсын æм ме ’намондæн æз, 
Цъæх арв цæссыггай нуазын. 
Æхсæрдзæн — арвæрдыны цин — 
Йæ зарæг зæлы комы, 
Кæд амонд сагъæссаг фæци, 
Уæддæр мæ маст уромын. 
Кæддæры рухс амонд, æрлæуу, 
Сыгъдæг удæй мæ разы. 
Æз уарзтон рагуалдзæджы дæу, 
Уæдæй нырмæ дæ уарзын. 

КÆДÆЙ КÆСЫН ÆНХЪÆЛМÆ 
Кæдæй нырмæ, мæ хур, 
кæсын дæумæ æнхъæлмæ, 
Кæдæй дæ агурын 
мæ буц амонд æнхъæлæй, 
Кæдæй дыл узæлын 
мæ уды сыгъдæг арвыл, 
Фæлæ дæ раздæрæу 
æз абон дæр нæ арын. 
Фæйнæ нывыл 
нæ фæндæгтæ кæрдæм, 
Фæлæ цæугæ 
кæдæм кæнæм, кæдæм? 
Бæрзонд хурыл 
куыд никуы амбæлд мæй, 
Дæ уындæй хай 
мæнæн дæр афтæ нæй. 
Кæдæй нырмæ хæссын 
мæ зæрдæйы дæ сурæт, 
Фæлæ хъысмæт фыдæнæн 
мæн дæ цурæй суры 
Æмæ ма искуы амбæлæм, 
мæн уый нæ уырны, 
Уæддæр дæумæ, 
уæддæр дæумæ, 
дæумæ фæтырнын. 
Кæдæй нырмæ æмхъæлæсæй 
мах иумæ зарæм, 
Фæлæ уæддæр кæрæдзийы 
ныронг нæ арæм. 
Цæргæ-цæрæнбон æз 
дæ фенынмæ бæлдзынæн, 
Цæргæ-цæрæнбон дæм 
æз амондгур цæудзынæн. 

ЗАРÆГ - МÆ УДЫ ФÆДИС 
Уарзон зарæг райгуырди мæ риуы, 
Минæвар дæ зæрдæмæ фæраст, — 
Хъуамæ йæ ныр азарæм мах иумæ, 
Хъуамæ нын уый райхала нæ уарзт. 
Зарæг мсе цин у, мæ рис, 
Зарæг... 
Зарæг — мæ уды фæдис! 
Зарæг... 
Уарзаг зæрдæты цæдис 
Зарæг... 
Зарæджы арфсейы ис! 
Уарзон зарæг хоны мæн йæ фæстæ, 
Уарзты цинæй зæрдæ у рæвдыд. 
Иунæг дæу æз уарздзынæн æрмæстдæр, 
Иунæг дæу рæвдаудзæни мæ дзырд. 
Мачи зæгъæд: уарзты цин у риссаг, 
Судзгæ уарзтæн адджын у йæ рис! 
Цас дæ зæрдæ уарзтæй тынгдæр рисса, 
Уыйбæрц цардыл уый кæндзæни дис. 
Амондыл æз абон дæр æууæндын, 
Нæй æнæ ’ууæнк а зæххыл цæрæн. 
Абон дæр ма мæн цæуын æрфæнды, 
О, дæумæ, мæ зæрдæйы кæлæн! 

УЫЦЫ ЦÆСТЫТЫ ФÆКАСТ 
Уарзон зарæг зæрдæмæ цæуы, 
Зæрдæ цины цæссыгтæй кæуы. 
Арвыл арвы æрдын хъазы, — 
Уый дæр уарзты цинтæ уарзы, 
Н’ амондæн уырдыг лæууы. 
Хур мæм де ’нгæсы куы разынд, 
Гъеуæдæй нырмæ дæ уарзын, 
Гъеуæдæй куы зарын æз дæуыл. 
Уыцы цæстыты æргом фæхудт 
Басаста йæ кæлæнæй мæ уд. 
Гъеуæдæй æнцой нæ зонын, 
Амонды фæдыл дæ хонын, 
Ахæм амонд мæн уæлæрвтæй хъуыд. 
Нæу мæ бон мæ цин уромын, 
Амонд мæ дæ фæдыл хоны, — 
М’ амондæн нывонд кæнын мæ уд. 
Уыцы цæстыты æрвон фæкаст 
Балæвар кодтой мæнæн сæ уарзт. 
Арвæй стъалыты зæгъ уары, 
Уарзты ронг мын буцæн дары 
Уарзонæй дæ фæлмæн цæстæнгас. 
Зæрдæ уарзты зарæг зары, 
Æз мæ уарзт дæуыл куы хъарын, — 
Æмæ йæ уæларвон куывдау айс. 

АМОНДЫ ЗАРÆГ 
Амонд кæй рæвдыдта 
Рухс хурау уалдзæджы, 
Уымæй æвæсмондæр а зæххыл нæй. 
Абон мæ уарзондæр 
Зарæгæн оайрæджы, 
Амонд мæ иувæрсты алыгъд мæнæй. 
Хурзæрин, 
Бацæр мæ зарæджы уарзонау, 
Уалдзæджы цинæй мыл 
Бафтау цъæх арт. 
Уадз æмæ сау рæсугъд чызгай ма зона 
Зæрдæйы катай, 
Æрхæндæг æнкъард. 
Иу райсом раджы 
Кæсдзынæн мæ рудзынгæй. 
Дидинæг калдзæн нæ Иры дыргъдон. 
Здæхдзысты уарзæттæ 
Уалдзæгмæ бузныгæй, 
Райдзæн сæ сæрмæ хæрзгæнæгау бон. 
Суадоны уылæнты 
Донгьæрис фаронау 
Фендзæни, фендзæн йæ уалдзыгон хуыз 
Æмæ та ногæй, 
Мæ фæстиат амондау, 
Хæрисы дзыккутæ фасдзынæн æз. 

УАРЗОН ЗАРÆГ 
Уарзын, уарзын æз дæ бахудт, 
худгæ хуры тын дæ раст, 
Дуне мын дæуæй зынаргъ у, 
зарæгæй дæн демæ баст. 
Ничи ссардта царды цыды 
уарзты низæн адджын дон, 
Адзæгъæл куырмæджы хъуыды, 
цæй, цы кæнон, о, мæ бон! 
Хъазы, хъазы уарзт мæ удæй, 
коммæ нал кæсы мæ фæнд, 
Зæрдæ сусæг мæтæй дуды, 
зæрдæйы — йæ судзаг мæт. 
Курын, курын æз Хуыцауæй: 
ратт мын цардамонды ныфс, 
Ме стыр уарзтмæ мæн хуындзауæй 
ды дæ зæдтимæ хъæуыс. 
Уарзондзинад чи нæ зоны, 
ма бахудæд уый мæныл. 
Уарзон цæстытæм æргомæй 
’ хсæвæй-бонæй уа — бæллын. 
Зарын, зарын сусæг уарзтыл, 
уарзтæй разылди мæ сæр, 
Уарзон рухс цæстыты кастыл 
баивин æз дуне дæр. 
Худæнт, худæнт мыл, уадз, хъалтæ, 
уарзт кæмæн нæ уыд йæ низ! 
Уарзтæмбарæг буц æмгартæ 
зондзысты мæ уды рис. 
Уарзы алчи дæр йæхицæн, 
сусæг уарзтæй скæны уарт, 

Уарзон уарзонæй фæхицæн, 
уæд æрмынæг вæййы цард. 
Цард æнæкæрон рæсугъд у, 
цард сыгьдæг зæрдæйæ уарз, 
Уарзон уарзонмæ куы худа, 
царды цин уæд буцæн нуаз. 
Уарзондзинад чи нæ зоны, 
ма бахудæд уый мæныл. 
Уарзон цæстытæм æргомæй 
’ хсæвæй-бонæй уа — бæллын. 
Саурæсугъды иу фæкасты 
судзгæ хуры ферттывд ис: 
Ногæй баууæндæм мах уарзтыл, 
ногæй асурæм нæ рис. 
Саурæсугъды мидбылхудтæн 
мидбылхудтæй дзуапп дæттæм, 
Бахудынц нæ цинæй дуртæ, 
циныл циндзинад бæттæм, 
Нæй æмбæхсæн сусæг уарзтæн, — 
иу хатт акалы цæхæр, 
Æз цы сусæг уарзтæй тарстæн, 
уый мын рахъæр и уæддæр. 
Зарын зарæг сусæг уарзтыл, 
судзы риуы уарзты арт, 
Уарзон цæстыты фæкастæн 
æз кæнын нывонд мæ цард. 
Уарзондзинад чи нæ зоны, 
ма бахудæд уый мæныл. 
Уарзон цæстытæм æргомæй 
’ хсæвæй-бонæй уа — бæллын. 

МАЛУСÆГ 
Уалдзæджы фарн æмæ амондæй 
Абон мæ зæрдæ у дзаг. 
Уарзоны цурмæ мын амондзæн 
Малусæг сусæг фæндаг. 
Малусæг, 
Малусæг, 
Малусæг 
Хурмæ зынгцæстæй кæсы. 
Малусæг, 
Малусæг, 
Малусæг 
Уалдзыгон цингпæ хæссы. 
Æрдз та йæ буц зарæг базары, 
Карз зымæг абон фæци. 
Нал тæрсы зымæджы уазалæй 
Малусæг — уалдзæджы цин. 
Хуры цæст дзагдæрæй разынди, — 
Мигътыл йæ хъармæй тыхсы. 
Царды цалх уалдзæгмæ разылди, — 
Малусæг хурмæ бырсы. 
Уалдзыгон зарæгмæ байхъусæм, 
Карз зымæг мæнæ фæци. 
Уалдзæджы минæвар — малусæг — 
Сног кодта цардæн йæ цин. 

РАГБОНТЫ УАЗÆГ 
Ацыд мæ иувæрсты уалдзæг, 
Ацыдтæ йемæ ды дæр. 
Оххай, мæ рагбонты уазæг, 
Абон цы ран дæ, кæм дæ? 
Цымæ дын исчи йæ зарæг 
Алы ’зæр зары мæнау? 
Чи у дæ зæрдææмбарæг? 
Чи у йæ цинты рæдау? 
Чи у, дæ цæстыты артмæ 
Чи тавы абон йæхи? 
Чи дын æмбары дæ катай? 
Чи дыл æфтауы йæ хин? 
Раздах мын, раздах мæ уалдзæг. 
Раздах мæ уалдзыгон хъарм. 
Ногæй нæ рагбонты уазæг 
Сиса нæ риуты хæрам. 
Рахæсс мын, рахæсс мын, рахæсс 
Уалдзыгон хуры рæвдыд. 
Хуры кæлæнау мæ сагьæс 
Ногæй дæ сæрты æрзылд. 

РАГБОНТЫ АМОНД 
Арвæй нæм худтысты зæдтæ, 
Арвæй нæм худти Хуыцау. 
Тахти дæ сæрты мæ зæрдæ, 
Цинтæй рæвдыдта дæ цард. 
Судзгæ ыстъалыты астæу 
Рухсдæр ыстъалы уыд мах, 
Фæлæ нæ уарзты æвастæй 
Ризгæ кæдæмдæр фæтахт. 
Гъеуæдæй ардæм мæйдары 
Агурын, рох фынау, дæу. 
О, фæлæ сау-сауид тары 
Ссарын мæ бон дæу куы нæу. 
Чи зоны, д’ арфæйаг цардæй 
Базыдтай сайын дæхи, 
Гъе та кæд афонмæ дардæй 
Агурыс амондмæ хид. 
Цард у æрвылбоны катай, 
Цард у æрвылбоны мæт: 
Цасфæнды зæрдæйы ма сай, — 
Сног уыдзæн иу хатт йæ фæнд. 
Бузныг, мæ удлæууæн, бузныг! 
Бузныг! — æгайтма цæрыс. 
Абон дæр стъалыйау судзын 
Рагбонты амондæй æз. 

БАДАР МЫН ДÆ УДЫ ХИНТÆ 
Уалдзæджы фæзындæй дун-дуне райы, 
Дæ иунæг фæкастæй сонт зæрдæ тайы. 
Уалдзæг, мæ уалдзсег, 
Рахæсс мын амонд, 
Рахæсс мын цинтæ. 
Нанайы рæсугъд, 
Бадар мын, оадар 
Дæ уды хинтæ. 
Дисы тæмæссагæй арвы дуар фегом, — 
Дæ иунæг фæхудтæй мæ зæрдæ фергом. 
Арвы кæсæнæй 
Уарыны фæстæ 
Арвæрдын худы, — 
Арвы кæлæнау 
Дæ фæлмæн сурæт 
Бацард мæ уоы. 
Систой уæлæрвтæм мæн зарæджы зæлтæ, - 
Зилы дæ фæдыл уым ме ’нæнцой зæрдæ. 
Курын дæ иу хорз: 
Бакæ мæ абон 
Уарзты фæндиаг, — 
Цард-цæргæбонты 
Дидинæг кала 
Амонды фæндаг. 
Хурмæвæндагыл мæм дидинæг бахудт, — 
Ардыгæй фæстæмæ дун-дуне мах у. 
Рухс Хуры чызгау 
Арвы æрдыныл 
Рацу мæ размæ, — 
Уарзты фæндонæй 
Цины æргомæй 
Амæндтæ нуазæм. 

РÆСУГЪД ДÆ ДЫ... 
Мæ удлæууæн, 
Мæ хурты хур, 
Мæ дуне, 
Уæларвон хурæй сисын дæу уæлдæр. 
Йæ сау цæфтæй куы бын кæна нæ дуне, — 
Йæ маргæй дæ æз байсдзынæн уæддæр. 
Рæсугьд дæ ды, 
Рæсугъд дæ ды дæ идæй, 
Дæуæй рæсугъддæр арвы оын куы нæй. 
Цæргæ-цæрæнбон цæр, мæ хур, рæсугъдæй, 
Цæр м* амондæн, 
Цæр м< амондæн фæрнæй! 
Мæ удлæууæн, Джокондæ циу дæ цуры! — 
Æнæуд ныв — æгъуыз æмæ фæлурс. 
Дæу барын æз уæларвон худгæ хурыл, 
Дæуæй фæисын цардрæвдауæн рухс. 
Мæ удлæууæн, дæ къахдзæфтыл цæудзынæн, 
Мæ зæрдæйы рæвдаудзынæн дæ хуыз. 
Дæ ном, дæ кад, дæ намысæн цæрдзынæн 
Цæргæ-цæрæнбон ацы зæххыл æз. 

БОНТÆ УАЙЫНЦ... 
Бонтæ уайынц, 
Бонтæ райынц, 
Зарæгау ысхойы цард. 
Мæн дæ сау цæстытæ сайынц 
Æви риуы судзы арт? 
Чидæр донгуырæнæй зары, 
Зарæг — амономæ бæллын. 
Судзгæ стъалыты зæгъ-уарын 
Дардмæ асуры мæ фын. 
Ногæй мидбылхудгæ уалдзæг 
Хæхтæм буц чындзау цæуы. 
Ды мæ рухс бæллицты уазæг, — 
Мæн æрвон амонд хъæуы. 
Изæр сусæг цинæй дзаг у, 
Мæйрухсы ныгъуылы уынг. 
Æз цæуын мæ амондагур, 
Зарæгау дæумæ цæуын. 

ДÆУÆН ФÆЗАРЫН 
Мæ иунæг фæкастæй 
Цæмæн атайыс? 
Цæмæн баруайыс? 
Æмхæццæ ныхæстæ 
Цæмæн райдайыс? 
Кæй дзы фæсайыс? 
Цымæ дæм цы дзуры 
Мæйрухс изæрты 
Дæ мæгуыр зæрдæ? 
Æви кæд ныддур и 
Уый дæр фырмæтæй, — 
Уарзты дывæндæй? 
О мауал зил, курын, 
Æдзух мæ фæдыл, — 
Мæн уый нæ фæнды. 
Фæлтау зæгъ мæ цуры 
Æргом дæ фæндон, 
Дæ уды фæндон. 
Лæгау лæг кæддæрид 
Зæрдæйæ уарзы, 
Æцæг фæуарзы, 
Бæргæ куы ’рцæрид 
Мæ риуы д’ азым, 
Дæ уарзты азым. 
Гъеуæд æй рæвдауин 
Æрвыл-æрвыл бон, 
Цæргæ-цæрæнбон. 
Мæ цард-иу мын уаид 
Бæлвырд бæрæгбон, 
Мæ цин — æгæрон. 

Æгъгъæд мæм кæс дардæй 
Сусæг æнкъардæй, 
Ма мыл цу сайдæй, 
Фæлтау ды дæ катай 
Батав мæ зардæй, 
Мæ уды артæй. 
Фæдзур, о, фæдзур мын 
Дæ фæлмæн дзырдтæй 
Дæ адджын фынтæ. 
Æрлæуу-ма мæ цуры, 
Ма хъаз мæ удæй, — 
О цавæр гуырд дæ?! 
Мæ уарзты æргомæй 
Дæу зæдыл барын, — 
Мæ цин дыл хъарын. 
Æхсæвæй уа, бонæй 
Арвы хæдзары 
Дæуæн фæзарын. 

ИУНÆДЖЫ ХЪЫГ 
Кокайты Надеждæйæн 
Фæззыгон мигътæн арвы дуар у гом, — 
Тæхынц сæхицæн Хуссармæ сындæггай. 
Æмæ та дуды зæрдæйы хъæдгом, 
Æмæ та мысын иухаттау дæ тæргай. 
Фæззыгон бон ды ацыдтæ мæнæй, 
Фæззыгон мигъы айсæфтæ æргомæй. 
Уæдæй ардæм мæм йе хъæргæнæг нæй, 
Нæдæр мæм ис хабархæссæг дæ номæй. 
Кæд хъарм бæстæй ды нал зыныс, мæ бон, 
Мæ зæрдæмæ кæд нал раздæхы уалдзæг, 
Уæддæр æз цалынмæ зæххыл цæрон, 
Уæдмæ уыдзынæн цардамонды уазæг. 
Æмæ, мыййаг, куы нал амбæлæм мах, 
Æмæ, мыййаг, куы нал фенæм кæрæдзи, — 
Мæ номыл-иу ыссудз æрвон цырагъ, 
Куыд мын хæсса мæ дард балцмæ фæлмæн цин. 
Ныр уал дæхицæн Хуссарбæсты цæр, 
Æрмæст дæ зæрдыл иунæг хъуыддаг бадар: 
Æнхъæлмæ нæм цы амонд каст кæддæр, 
Ныр дæр ма уымæн æз лæууын цырагъдар. 

ТÆХУДЫ... 
Æнусон хур мæн нал тавы, æнхъæлдæн, 
Кæд ахуыссыд мæ хуры цæст, мыййаг? 
Кæддæр мæ зæрдæ буц амонд æнхъæлæй 
Дæ зæрдæмæ куы агуырдта фæндаг. 
Цъсех арвы бын ныр иунæг æмæ хаст дæн, 
Тæхуды, фен дæ цæстыты фæлмæн, 
Тæхуды, иу хатт басудз ма дæ кастæй, 
Тæхуды, иу хатт акал ма тæмæн. 
Æз æмæ ды нæ базыдтам нæ амонд, 
Æз æмæ ды нæ бамбæрстам нæ цин, 
Æгæр-мæгуыр æз нал уынын дæ аууон, 
Дæ аууоныл дæр разындтæ æлгъин! 
Зымæгон бæлас дидинæг нæ калы, 
Йæ бæгънæгæй йæхæдæг дæр тæрсы. 
Мæ зæрдæйы ныр урс-урсид мит уары, 
Дзæгъæл дымгæ дзы уадтымыгъ хæссы. 
Æрцæудзæни та иуафон цъæх уалдзæг, 
Фæлæ мæ уалдзæг нал раздæхдзæн ног. 
Нæ уарзты бæлас дидинæг нæ калдзæн, 
Нæ худдзæни, куыд-иу худти ныронг. 

УРС ИЗÆРТЫ ЗАРÆГ 
Хæхтыл судзы зæрæхсиды арт, 
Суры дардмæ мæ риуы æнкъард. 
Æз оæ уындмæ, мæ хур, бæллын, 
Æз дæ номæн, мæ бон, цæрын, 
У дæ бахудт æрвон, фæлмæн, — 
Цины амонд хæссы мæнæн. 
А зæр уарзтмæ хуындзау цæуын, 
Уарзон фынты ныгьуылы уынг, 
Адджын сагьæсæй байдзаг риу, — 
Кæд нæ уарзты фæндаг ысиу?! 
Комы сæрмæ æрцауындзæг мæй, 
Дардыл тауы йæ тынтæ фæрнæй. 
А зæр цинæй зонын цæрын, 
Æз дæ цурмæ, мæ хур, цæуын, 
У мæ зæрдæйы уаг æргом, 
У мæ зарæг сыгьдæг — æрвон, 
Дуне фестад аргьау-æргьæу, — 
Æз йæ зæлдаджы тухын дæу, 
Ног дæ рухсмæ цæуын куывды, 
Мæн нæ уарзтæн кувын фæнды. 
Урс мæйрухсы æрфынæй нæ хъæу, 
Æз мæ рухс фæндты агурын дæу. 
Рагьыл рагон куывдоон ныррухс, 
Уый нæ цинæй Хуыцау ныббуц, ■ 
Ссыгьта махæн æрвон цырагь, — 
Разынд амонд — æргом-зынаргъ. 
Æз дæ уындмæ, мæ хур бæллын, 
Æз дæ риумæ хуындзау цæуын, 
Масты хинæн æрцыд кæрон 
Æмæ дзурын æрмæст дæ ном. 

ÆЗ ÆНÆ ДÆУ ДÆН СИДЗÆР 
Æз дæ къахвæдтыл зилын 
Нырма дæр фыццагау, 
Æз дæ фæндæгтæн судзын 
Мæ уды цырагь. 
Мысын абон дæр рагбонты 
Цинæйдзаг аргъау, 
Мысын ногæй, цы нын уыд дæуимæ зынаргь. 
Æз æнæ дæц, æнæ дæу, æнæ дæу дæн сидзæр, 
Æз æнæ оæу, мсе дуне, дæн дунейсе хаст. 
Мсен йсе фæдыл ксед ахуыдта ме ’намонд иугæр, 
О, уседдсер ма дæ номæй рæвдауын мæ уарзт. 
Æз нæ ивгъуыды цинтæм 
Фæбæллын нырма дæр, 
Æз нæ ивгъуыды бонтæм 
Курын ногæй фæндаг. 
Дзуары бын дæр зæрдæйæ 
Фæкувын дæ цардæн, 
У мыггагмæ дæ нывонд мæ зæрдæйы уаг. 
Æз дæм ног мæйы тынтыл 
Дæ уатмæ æрхизын, 
Уым дæ базыл рæвдауын 
Мæ рагбонты фын. 
Хур куы скæсы, уæд зæрдæ 
Фырмæтæй фæриссы, — 
Ды — дæхицæн, 
Æз — сидзæр — мæхицæн цæрын. 
Кæд мæ удæй дæлимонау 
Ды базыдтай хъазын, 
Кæд дæ хинтæ-кæлæнтæй 
Кæнын æз сæргой, 
Зон, гъеуæддæр мах иу бон 
Хуыцауы дæлбазыр, 
Уым, кæрæдзийы удтыл кæндзыстæм æнцой. 
149 

ЗÆГЪ-МА МЫН... 
Æнусон хур йæ фæндагыл 
Цæугæ кæны цæргæбонты. 
Зæгь-ма мын æй: дæ цæстæнгас 
Йæ фæдыл мæн цæмæн хоны? 
Æви фæстиат амондау 
Цæуыс мæ разæй абон дæр? 
Æмбисæхсæв уæлæрвтæ дæр 
Куы нал нæрынц сæ катайæ. 
Зæгь-ма мын уæд, дæ хорзæхæй, 
Дæ мæтæй æз цæмæн тайын? 
Æви фæстиат амондау 
Мæ фæдыл зилыс аууонау? 
Мæ уды рис мын ма агай, — 
Æнæуый дæр æгæр дуды. 
Зæгъ-ма мын æй æппынфæстаг: 
Дæ зæрдæ мыл цæмæй худы? 
Æви фæстиат амондыл 
Зын вæййы, мæ хур, баууæндæн? 
Æргьæу мæсыг фæамадтон 
Мæ зарæджы æргом зæлтæй, 
Фæлæ нæ бангæс иу бон дæр, — 
Нæ дзы цæрыс æрвон зæдæй. 
Уæддæр, фæстиат амондау, 
Цæуын дæумæ æз абон дæр. 

БАМБАР МÆ, БАМБАР... 
Стъалытæ калынц цæхæртæ, — 
Ферттивынц судзгæ æваст. 
Кувын мæ уарзты рухс зæдæн, — 
Абон йæ хызы дæн ахст. 
Цард мын дæ уарзтæй зынаргъ у, 
Тар æхсæв фестади бон. 
Дуне йæ цинтимæ мах у, — 
Бахуд мæм, бахуд æргом. 
Уарзты æнæкæрон артæй 
Фервæзæн нал ис мæнæн. 
Бамбар, о, бамбар мæ катай, 
Ратт мын дæ уды кæлæн. 
Уарзондзинады цæхæрæй 
Ссыгътай мæ зæрдæйы арт. 
Курын мæ удлæууæн зæдæй: 
Худгæ мын удыхос ратт. 
Зæрдæмæ ку’ атындза зæрдæ, — 
Ратт ын уæд цины фæндаг. 
Уарзты сызгьæрин цæхæрæй 
Срухс кæн мæ зæрдæйы уаг. 

ÆЗ ДÆ НОМÆН ЗАРЫН ЗОНЫН... 
Хъæугæроны амбæлдыстæм иу изæр, — 
Дымгæ рогæн атыхсти дæуыл. 
Уыцы изæр, 
Цыма — сидзæр, —• 
Фарстау мæйы цæст лæууыд. 
Кастæн дын æз де ’нæбын цæстытæм уæд, 
Мæйрухсмæ сæ ауыдтон мæ хуыз. 
Уæд фырцинæй, 
Уарзты хинæй 
Самыдтон мæ зарæг æз. 
Мæйы рухсмæ разынди дæ мидбылхудт. 
Фенхъæлдтон уæд: худыс ды мæныл. 
Æз фæтыхстæн, 
Æз ныррызтæн,— 
Нал мæм цыди, нал, цæрын. 
Фæлæ уахъæз хаста арвæй хурыскаст, — 
Атыхсти дæ дæллагхъуыр фæлмæн. 
Уæд мæ номæй, 
Уарзт-æргомæй 
Кодта батæ уый дæуæн. 
Ды сырхмæтæгау фырцинæй барызтæ, 
Ме уæхскыл æрбауагътай дæ сæр. 
Æз цы тыхсын! — 
Ныр цы мысын, — 
Уый кæддæр уыди, кæддæр. 
Фарсты нысан фарстæй баззад абон дæр, 
Арвастæуæй уарзæттæм кæсы. 
Æз дæ номæн 
Зарын зонын, — 
Уарзты цинтæ дын хæссын. 

ДЫ - МÆ УДЫ ХИЦАУ... 
Хуыцæутты Хуыцау, 
Мæ буц æрдхæрæн, 
Дæ дæлбазыры — мæнæн мæ цæрæн. 
Мæ сыгъдæг зæрдæ — мæ уарзтæвдисæн, 
Дæумæ фæхæссын мæ уды риссаг. 
Ды дун-дунетæм кæсыс бæрзондæй, 
Мах ацы зæххыл цæрæм дæ номæй. 
Дæ комытæфæй рæвдыд æййафæм, 
Дæ рард хорзæхтæй нæ цинтæ уафæм. 
Табу! Табу дын, 
Хуыцæутты Хуыцау! 
Ды, иунæг ды дæ мæ уды хицау. 
Дæумæ фæтырнын мæ сыгъдæг фæнтты, 
Цæрыны бæллиц мæнæн ды дæттыс. 
Нæ царднывæндæг, 
Нæ уарзтæлвисæг, 
Дæумæ фæцæуын æдзух фæдисы. 
О, табу, табу, 
Хуыцæутты Хуыцау, 
Ды, иунæг ды дæ мæ уды хицау. 
Мæ хуыздæр зарæг дæуыл фæзарын, 
Мæ цинты цин дæр дæуыл фæхъарын. 
Ды дæ мæ уарзты æрдхæрæн риссаг, 
Æнæ дæуæй мын цард нал у диссаг. 
Хуыцæутты Хуыцау, 
Мæ уарзтрæвдауæг, 
Мæ уды фæндон ды дæ æмбарæг. 
Дæумæ фæкувын æхсæвæй-бонæй 
Сыгъдæгзæрдæйæ æмæ æргомæй. 
153 

АЗАР, ТЕРЧЫ ДОН... 
Хур та бацыд йæ тæмæны, 
Худы мидбылты æрдз, 
Æмæ амонды кæлæнæй 
Ногæй расыг дæн æз. 
Азар, Терчы дон, азар мын, 
Зарын демæ æз дæр. 
Хъуамæ абон мах бавзарæм, 
Чи нæ зары хуыздæр. 
Æз мæ уды æргом фæндæй 
Систон цины зæлтæ, 
Æмæ фестад ирон фæндыр 
Уарзтæвдисæн зæрдæ. 
Терк, фæхæсс мын дæ уылæнтыл 
Уарзон чызгмæ мæ цин. 
Радзур, радзур-иу уымæн ды 
Мæн цы амонд фæци! 
Хур мæм худы йæ цæстытæй, 
Хур мын дары йæ ронг. 
Хурмæ кувын йæ бæсты дæр 
Абон ног æмæ ног. 

СЫЗГЪÆРИН ЧЫНДЗÆХСÆВ 
Абон нæм иухаттау худы амонд, 
Абон — нæ сызгъæрин уарзты рад! 
Амондмæ фæндаг нын ногæй амон, 
Ногæй мын, ногæй мын цинтæ ратт. 
Ногæй, ногæй мæ бауарз, 6а. 
Ногæй мæ иухаттау оауарз. 
Ногæй бауарзæм, 
Ногæй бануазæм, 
Ногæй бауарзæм, ба! 
Амонды ’вдисæнау арвы астæу 
Абон дæр рацæуы худгæ мæй. 
Ногæй нын раздахы не ’взонг азтæ, 
Дары нын уарзты цин ног фæрнæй. 
Абон мæм иухаттау мидбыл бахуд, 
Абон мын рухс зæдау дæ зынаргъ, 
Абон дæр иухаттау дуне мах у, 
Абон дæр иухаттау уарзæм мах. 
Абон — сызгъæрин чындзæхсæв мæнæ! 
Абон мæ зæрдæ цинæй дзаг. 
Ма дын уа, судзгæ уарзт, о, ныммæлæн! 
Иунæг ды зоныс амонды уаг. 

ДУЭТ 
Чызг: 
Нæ дыргъдон калы дидинæг, — 
Сæууои хур æм æркаст. 
Мыдыбындз — адджын фидиуæг — 
Мыдагурæг фæраст. 
Лсеппу: 
Мыдыбындз дын мыдыкъусæн 
Æрцæттæ кæндзæн мыд. 
Нæ цард уыдзæн мыдыкъусау, 
Уыдзыстæм цин-рæвдыд. 
Чызг: 
Мæйрухс изæр мæ рудзынгæй 
Бæрзонд арвмæ кæсын. 
Мæ Хуыцау мæм цы ’рдзурдзæни?» — 
Ыстъалыты фæрсын. 
Лæппу: 
Цы дын зæгъдзæн ыстъалы та? — 
Мæхи ма мын æрфæрс. 
Мæ сусæг мын кæд базыдтай, 
Уæд мын дæ цин æрхæсс. 
Чызг: 
Уæларвон хур йæ сæмæнæй 
Куы фæхауа æваст, 
Уæддæр ма æз йæ тæмæнæй 
Рæвдаудзынæн мæ уарзт. 
Лæппу: 
Уæларвон хур нæ амондæн 
Хæсдзæни алкæд цин. 
Нæ йыл андзæвдзæн аууон дæр, 
Нæ йæм баххæсдзæн хин. 

Чызг: 
Дæ цæстыты æргом арфы 
Æз агурын бынат. 
Мæ сусæг цин дæуæн уафын, 
Дæ номæй хæрын ард. 
Лæппу: 
Дæ цæстыты фæлмæн кастæй 
Мæ удыл сирвæзт арт. 
Æцæг цинæй, æргом уарзтæй 
Æсфидыдта нæ цард. 
Иумæ: 
Дæ цæстыты фæлмæн кастæй 
Мæ удыл сирвæзт арт. 
Æцæг цинæй, æргом уарзтæй 
Æсфидыдта нæ цард. 

УЫЦЫ БОН НЫУУАГЪТАЙ МÆН 
Зарæг зарыдтæн, æз зарыдтæн дæуæн, 
Нал уыди йæ зæлтæн зæрдæйы фæуæн. 
Фæлæ дымгæ мигътæ суры, 
Сусæгæй мæнæн куы дзуры, 
Ды кæй ныууадздзынæ мæн. 
Боны фæдыл бон æрхæссы рухс тæмæн, 
Ракалдта нæ бæлас дидинæг фæлмæн: 
Дидинтæ ныл арвæй уары, 
Булæмаргь мæнæн куы зары, 
Ды кæй ныууадздзынæ мæн. 
Раздæрау мæныл ныттыхсы 
Уалдзæджы кæлæн, 
Фæлæ, вхх, 
Сызгъæрин уалдзæг, 
Сагъæссаг фæдæн: 
Раздæрау мæм оы æрцæуыс, 
Фæлæ нал калыс тæмсен. 
Уый æцæг уыди, æцæгæй 
Уыцы бон ныууагътай мæн. 
Уарзон фæкаст нал ахоны йемæ мæн, 
Нал бахуды уарзаг цæстыты фæлмæн: 
Бацарди мæ уды катай, 
Иу ныхас мæнæн нæ загътай, — 
Уыцы бон ныууагътай мæн. 

МАДЫ ЗАРÆГ 
Мады фæлмæн зæрдæ — хурæй æргомдæр, 
Мады рæвдыд ныхас — удæн зынаргъ. 
Хурæнгæс у мадæн йæ конд дæр, — 
Худгæ хурау фæрæвдауы мах. 
Мад у æфсармы зæд, мад у уæларвон. 
Мад у нæ циндæттæг, мад у Хуыцау. 
Мад цæргæбон уарзтæй мах тавы, 
Мадæй райдайы махæн нæ цард. 
Мадæн нæй баивæн никæд æндæрыл, 
Мады цæстытæй нæм хуртæ кæсы. 
Мады риуы ц’ амонд æрцæры, 
Уый нæ хуры бæрзæндмæ хæссы. 
Мады куырыхон зонд хоны мах дардмæ, 
Аразы раст фæдыл алкæд нæ цард. 
Кæд мах дардмæ ацæуæм мадæй, 
Мады зæрдæйæ н’ ацæуæм дард. 
Мад фæкæны мах алкæд уæлдай уарзт, 
Й’ армы тъæпæнæй нын аразы фынг. 
Мады рæвдыд, й’ арфæйаг ракаст 
Суры дардмæ нæ мæт уа, нæ хъыг. 
Мад дæр æнусон куы нæу ацы зæххыл, 
О, уæддæр мадæн амæлæн нæй. 
Æз йæ рухсмæ арæх ыздæхын, — 
У ныфсыхос фыццагау мæнæн. 

ДЫ ФÆЦÆУЫС... 
Ды фæцæуыс мæ удæй, мæ зынаргъ. 
Тары цæсты æрмынæг дæ хуыз. 
Ехх, нæ судзаггаг уарзтæн йæ зын уаргъ 
Ныр куыд хæссон æнæ дæуæй æз? 
Цинтсе ахастай демæ, 
Мастæн баззад йæ рис. 
Чи дыл, цымæ, кæм фембæлд, 
Уыцы амонд кæм ис? 
Кæд æнæцæугæ нал ис, уæд ацу. 
Ацу, ферох кæн а чызджы ном. 
Ды нæ уарзты кой макæмæн ма дзур, 
Ма-иу бахуд мæ фæдыл æргом. 
Ацу, ацу, мæ риуæй ды ацу. 
Ацу, мауал æрымыс нæ уарзт. 
Ацу, æмæ дæ амондджын балцы 
Уæд дæ фæндаг зæрдæзæгьгæ раст. 
Ацу, ацу, дæ ацыдæй дуне 
Нал дæр райсдзæн йæ цардбæллон хуыз. 
Ацу, ма тыхс æппындæр, мæ дуне, 
Алцы дæр дын ныббардзынæн æз. 
Ацу. Ацу. Хуыцауыл дæ барстон. 
Ацу. Нал хъæуы зæрдæты тох. 
Ацу. Ацу. Æгæр дæ кæй уарзтон, 
Уый мæ никæд нæ фæуыдзæни рох. 

РАЙХАЛ МА ДÆ ФÆНДОН 
Зæрдæтæ куы дзурой уарзты ’взагæй, 
Уæд вæййы тæхудиаг сæ цард. 
Уарзты суадон мах рæвдауы рагæй, 
Фæлæ йын нæма зонæм йæ ад. 
Райхал ма æнæзæгъгæ дæ фæндон, 
Мидбылты мæм аивæй фæхуд. 
Уарзты фæзмæ ахон мæн дæ фæдыл, 
Уарзтамондæй барæвдау мæ уд. 
Уарзты ’взагæй, 
Уарзты ’взагæй, 
Уарзты, 
Кæн мæнимæ иудадзыг ныхас. 
Уддзырагьæй æз дæ риумсе баст дæн, 
Уды фарнæй барæвдау мæ уарзт. 
Зæрдæтæ куы дзурой уарзты ’взагæй, 
Дун-дуне дæр зарæг фесты уæд. 
Бахуд мæм дæ рухс зæрдæйы уагæй, 
Батав мын цæстæнгасæй мæ фæнд. 
Барæвдау мæ де ’нæхин фæкастæй, 
Бауарз мын дæ зæрдæйы цæхæр. 
Карды комæй хид куы феста н’ астæу, 
Æз дæумæ æрцæудзынæн уæддæр. 
6 Кокайты Тотраз 

ЧИ УАРЗЫ, УЫЙ У ХЪÆЗДЫГ 
Хурты хур арвы 
Кæсæнæй куы бахуды, 
Фесты уæд цины фæрдыг. 
А зæххыл уарзт у 
Æрмæстдæр тæхудиаг, 
Чи уарзы, уый у хъæздыг. 
Зарын дын, о, мæ хур, 
Æмсе дын зардзынæн, — 
Ахæм уарзт сусæггаг нæу. 
Амонд дæ цæстытсей 
Рухс ронгау нуаздзынæн, 
Уарздзынæн раздсерау дæу. 
Сусхъæдæй бандон 
Хæлæгæй кæд басыгътой, — 
Мауал кæн ууыл уæд маст. 
Сусæг уарзонад кæд 
Иууылдæр базыдтой, 
Уæд уый æцæгæй у уарзт. 
Уарын та рацыд, 
Фæлмæн уарын уалдзæджы, 
Барухс та æрдзы цæсгом. 
Сусæгæй уарзын 
Мæнæн та кæд байрæджы, 
Уарздзынæн гъеуæд æргом. 

УАЛДЗЫГОН ЗАРÆГ 
Ацы сабыр, фæлмæн изæр 
Мысын рагбонты цин. 
Фæлæ чи уыдзæн ме ’вдисæн, — 
Ды, мæ хур, æви — зин? 
Зæрдæ агуры цардамонд, — 
Уалдзæг, уалдзæг æрцыд. 
О куырмæджы мæ мауал дом, 
Ма у, сонтау, зындзырд. 
Æз æнкъарын дæ къахуынæр, — 
Риумæ хойы фæдис. 
Урс уæрыккау дыл сахуыр дæн, 
Мауал, мауал кæн дис. 
О, мæ уарзонад зонын дæ 
Кæд фыццагау фæнды, — 
Рацу а изæр донбылмæ 
Урс дзывылдарæй ды. 
Уым нын донгъæрис уылæнтыл. 
Кадæг, кадæг цæгъддзæн. 
Уарзты цæхæры — хурæмдых — 
Риуты ногæй тæлфдзæн. 
Ацы сабыр фæлмæн изæр 
Мысын рагбонты цин. 
Фест фыццагау ды ме ’вдисæн, 
Хъусыс?! — зымæг фæци. 

ДЫ - МÆ ИУНÆГ 
— Зилы арвыл æнæрынцой 
Худгæ хуры тæмæн, — 
— Зæрдæ зæрдæйæн — удæнцой, 
Зæрдæ — уарзты кæлæн. 
— Ныр кæдмæ цæрон иунæгæй? 
Ныр цы зæгьон дæуæн? 
— Ды мæнæн, о, мæ иунæг дæ... 
— Ды мæ иунæг мæнæн... 
—Зилы раздæрау уарзты цин, 
Амонд йемæ хæссы. 
—Никуы ныллæууы азты цыд, — 
Æз сæ уæзæй тæрсын. 
—Цард йæ цинтимæ ахæссы 
Уарзты рухс бæстæм мæн. 
—Æз мæ бæллиц, мæ сагъæстæ 
Дзурын иунæг дæуæн. 
— Зилы рухс хурау цардамонд, 
Нæй йын иу ран лæууæн. 
— Уарзты фæндаг мын бацамон, — 
Цинтæ дарон дæуæн. 

ÆЗ ÆМÆ ДЫ 
Демæ æз цæудзынæн хурыскастыл... 
Цин кæндзыстæм амонд æмæ уарзтыл... 
Хур ныллæудзæн фырцинæй нæ сæрмæ... 
Рухс хæсдзæн дæ зæрдæмæ мæ зæрдæ... 
Уарзты сагьæс, уарзты сусæг катай... 
Басуддзысты рухс зæрдæты арты... 
Уарзты амонд зæрдæты æрцæрдзæн... 
Рухс амондыл зардзæни æхсæрдзæн... 
Рухс амондыл рухс базыртæ базад... 
Уæдæ мын дæ хуыздæр зарæг азар... 
Агуырдтам цæргæбонты кæрæдзи... 
Æмæ ссардтам амонды фæлмæн цин... 
Уарзон зарæг уарзты цин æрхæссы... 
Æз дæуимæ тымыгътæй нæ тæрсын... 
Худгæ хур — нæ амонды æвдисæн... 
Рухс суадонмæ атындзы фæдисы... 
Суадоны дон — сатæг æмæ адджын... 
Æз йæ донæй ахуыпп кодтон раджы... 
Уарзты цин мын цардамондæн бадар... 
Абон мын дæ хуыздæр зарæг азар... 
Риумæ хизы рухс хуры фæлмæн цин... 
Хуры тынтау уарзæм мах кæрæдзи... 
165 

мысын 
Æхсæвы талынг хъæбысы 
Ивгьуыды цин-бонтæ мысын: 
Скодтай мын хинтæ-кæлæнтæ, 
Сайыс мæ тары кæдæмдæр. 
Донхауæн — цины æлвисæн — 
Фестад нæ уарзты æвдисæн. 
Тайын дæ фæлмæн æнгасæй, 
Райын дæ уæздан ныхасæй. 
Хъæугæрон доны был бадæм, — 
Дзурæм нæ сусæгтæ цардæн. 
Мæйы тын андзæвд дæ русыл, — 
Уый дæр нæ сусæгтæ хъусы. 
Æхсæвы талынг хъæбысы 
Ивгъуыды цин-бонтæ мысын. 
Мысын... Уæвгæйæ цы мысын? 
Уагæр цы риссын? Цы тыхсын? 
Скодтой дын хинтæ-кæлæнтæ, 
Иу бон фæцыдтæ кæдæмдæр. 
Æмæ ма тары хъæбысы 
Хурау дæ цæстæнгас мысын... 

ЦÆЙ, КУЫД ЦÆРЫС?.. 
Цæй, куыд цæрыс ныр æнæ мæн — 
Æз куы нал хъыгдарын дæу? 
Урс мæйрухсизæр æндæрæн 
Йе сныхас тызмæгдæр нæу? 
Цæй, куыд цæрыс ныр æнæ мæн? 
Райхæлди дæ судзгæ уарзт? 
Урс мæйрухсизæр æндæрæн 
Ды мæнæй фæкæныс хъаст? 
Цæй, куыд цæрыс ныр æнæ мæн, 
О, мæ урс бæлон, мæ зæд? 
Урс мæйрухсизæр æндæрæн 
Радзурыс дæ сусæг фæнд? 
Цæй, куыд цæрыс ныр æнæ мæн? — 
Хъазы ма дæ риуы арт? 
Урс мæйрухсизæр æндæрæн 
Стъалытыл æркæныс уат? 
Цæй, куыд цæрыс ныр æнæ мæн? 
Цæй, куыд цæрыс... 
Цæй, куыд?.. 

УАРЗТАМ КÆРÆДЗИ 
Уарзтам кæрæдзи, 
Уарзты фæлмæн цин 
Зæрдæты артау сыгъди. 
Дуне уыд аргъау, — 
Амонд та маргьау 
Немæ æдзухæй зылди. 
Дæ цæстæнгас уыд 
Суадонæй сыгъдæгдæр, 
Дæ мидбылхудт — 
Сæууон хуры æнгас. 
Мæ буц амонд, 
Рагуалдзæг цы фæдæ? 
Кæм бамынæг нæ уарзт? 
Уарзты кæлæнæй 
Уадындз кæмæ нæй, 
Уый нын нæ зондзæн нæ зард. 
Зæрдæты катай 
Раг фынау атад, 
Амонд та нал у, нал, дард. 
Урсбарц æхсæрдзæн 
Рухс уац æрхæсдзæн, — 
Амондæн уромæн нæй. 
Хуры æнгæс дæ, — 
Зилын дæ фæстæ, 
Мауал цу дардмæ мæнæй. 

АМОНДДЖЫН УЫДЗÆНИ... 
Уалдзæг та мидбылты худгæйæ рацæуы, — 
Дун-дуне фестади дидинæг 
Æмæ та зæрдæйы уарзты цин нал цæуы, — 
Уарзтæн та басгуыхти фидиуæг. 
Уалдзæг и, уалдзæг у, уалдзæг у, уалдзæг! — 
Аоон та зæроæтæ рухс ысты. 
Уалдзыгон зарæгау амонд нæ уазæг у, — 
Зæрдæтæ уымæн — йæ буц фысым. 
Дунейы рухс фарны уарзонæй уарзонмæ 
Ног зарæг ног цинтæ ахæссы. 
Уалдзæджы тæмæны амæндтæ базонæм, — 
Ног цины ног хур ныл ракæсы. 
Дун-дуне уалдзæджы уадындзæй базары, 
Зары йæ минмырон хъæлæсæй. 
Амондджын уыдзæни зымæджы уазалæй 
Чи бахызт уалдзæджы хъæбысмæ. 

О МÆ ХУР, О МÆ БОН 
Чи зоны, иу райсом хурыл нæ сæмбæлон, 
Чи зоны, ацæуай иу бон чындзы. 
Иугæр куы фестон дæ удæн æцæгæлон, — 
Амонд уыдзæни зындзырд. 
Уыйфæлтау рацу мæм 
Худгæйæ! 
Уыйфæлтау рацу мæм 
Заргæиæ! 
Уыйфæлтау бацæрæм 
Уарзгæйæ! 
О мæ хур, 
О мæ бон! 
Искуы куы цæрай æндæримæ уарзонæй, 
Бинонты фарн уæ куы сбæтта æнгом 
Æмæ хъæбулы ад, оххай, куы базонай, 
Ратт-иу дæ фыртæн мæ ном. 
Иухатты цинтæ ды искæд куы агурай, 
Иухатты уалдзæг куы мысай, мыййаг, 
Æмæ мæ номæй дæ моймæ куы бадзурай, 
Ма-иу фæив уæд дæ равг. 

РУХС АМОНД 
Уалдзыгон хур зæрдæты ныххауы, 
Уарзон сагьæс сусæгæй рæвдауы. 
Уарзæтты цин, 
Уарзсетты каст — 
Хурæмвæз, 
Уарзæтты цард, 
Уарзсетты мсет — иу. 
Уарзты кæлæн, 
Уарзты цæхæр — 
хурæнгæс, — 
Хурау мын ысрухс кæныс мæ риу. 
Хурзæринау калы уарзт цæхæртæ, 
Уарзты цинæй фестад арт мæ зæрдæ. 
Уарзоны цин мæн йæхимæ сайы, 
Зæрдæйы мæт уарзон кастæй тайы. 
Урс æхсæрдзæн махæн зардзæн зарæг, 
Рарвитдзæн нæм рухс амонды барæг. 

ды зоныс... 
Ды зоныс: Æрфæны къæсæрмæ 
Дыууæ рухсы калынц цæхæр, — 
Уый ме стъалы судзы дæ сæрмæ, 
Уый де стъалы худы мæнмæ. 
Æрфæны бæрзонд фæдыл а зæр 
Мæ бæллиц дæ цурмæ цæудзæн, 
Мæй хъаздзæн мæ цинæй дæ базыл, 
Мæ цуры дæ сурæт лæудзæн. 
Фæзары æхсæв дæр æхсæрдзæн, 
Йæ зарæг — рæсугъддæр, хъæрдæр. 
Мæ зарæг дын ахсæв æрхæсдзæн 
Мæ зæрдæйы судзгæ цæхæр. 
У Бонвæрнон бонæн йæ цырагъ, — 
Фæсуры уый æхсæвы тар. 
Ды куы дæ мæ иунæг, мæ зынаргъ, 
Фæсур, цæй, мæ уды мæйдар. 
Сæуæхсиды артæй мæм рахиз, 
Мæ зæрдæйыл бафтау дæ арт. 
Нæ зæрдæты цины уæлахиз 
Рæсугъддæр куыд кæна нæ цард. 

МА КУ... 
Ма ку. Ма ку. 
Нал æрцæудзæн уалдзæг. 
Ма ку. 
Ма ку. 
Нал ракæсдзæн хур. 
Бæлас урс дидинæг калдзæн, 
Урс цæссыг æзгъалдзæн дур. 
Цардæн нæй æрлæууæн. 
Цардæн нæй фæуæн. 
Бирæ кодтам мах дыууæрдæм, 
Ныр фæйнæ фæдыл цæуæм. 
Ма ку. Ма ку. 
Рухсдæр уыдзæн фидæн. 
Ма ку. Ма ку. 
Фидæныл æууæнд. 
Кæд хъысмæты цæфтæ фидæм, 
Уæд цы пайда у дывæнд! 
Курын дæ, мæ разы 
Ма ку. 
Цæссыгтæ ныууадз. 
Ку’ амæлон, кæд ма мæ уарзай, 
Гъеуæд, гъеуæд-иу дзыназ. 

ХÆРЗБОНЫ ЗАРÆГ 
Сæуæхсиды арты 
Куы ссудзы стъалы арвы хъæбысы, 
Æз та уæд мæ фæндты 
Иухатты уалдзæг хуыздæрæн мысын, — 
Фæкæсы мæм, цыма, 
Ногæй æрцыди мæ уалдзыгон бон, 
Цыма та мын ногæй 
Дзурыс зæрдæйы бæллиццаг фæндон. 
Сæумæйы æртах 
Фæцин кæны сусæг сыфтæры фендыл, — 
Æз та уæд, мæ рухс хур, 
Иухатты хуызæн, цыма, дæу фенын, 
Фæлæ дын цы кæнон: 
Абон æндæры рæвдауы дæ каст, 
Æндæрæн фæхæссыс 
Хурзæрин хурау нывондæн дæ уарзт. 
Фæззыгон бæлæстæ 
Лæууынц æнкъардæй аив фæлысты, — 
Æз та уæд фæкæсын 
Уалдзыгон бонтæм, — цымæ кæм ысты? 
Уалдзыгон рухс бонты 
Сабыр æнгасæй абон дæр райын, 
Фæлæ мæ зæрдæйы 
Фидауцы барæг арвгæрон тайы. 
Зырнæджыты халау 
Зарæджы зæлтæ дæ фæдыл куы тæхынц 
Æмæ дын мæ бæсты 
Сæ аив зæлдæй фæндараст куы зæгъынц: 
Фæндараст, фæндараст, 
Ахæсс лæварæн мæ уалдзыгон бон, 
Æндæрæн мæ номæй 
Радзур зæрдæйы бæллиццаг фæндон. 

ФÆСТАГ УАРЗТЫ КÆЛÆН 
Æнхъæлдтон æз: мæ цард 
Йæ бындурæй ныккалд. 
Æнхъæлдтон æз: мæ цин 
Ныр сагъæссаг фæци. 
Фæлæ мыл ракаст хур 
Дæ цæстытæй, мæ хур. 
Фæстаг уарзты кæлæн, 
Куыд адджын дæ лæгæн! 
Фæстаг уарзты кæлæн, 
Æрхæссыс цин мæнæн! 
Фæстаг уарзты кæлæн, 
Фæстаг уарзты кæлæн, 
Фæстаг уарзты кæлæн, 
Ног хоныс цардмæ мæн! 
Куы уыдтæн иунæг иу, 
Куы рафтыд мастæй риу, 
Уæд бамæгуыр мæ уд, — 
Æрдуйыл ма лæууыд, 
Фæлæ мыл ракаст хур 
Дæ цæстытæй, мæ хур. 
Дæ фæлмæн мидбылхудт 
Æрбатавта мæ уд, 
Мæ цæстыты фæлурс 
Ныррухс кодта дæ рухс 
Æмæ мыл ракаст хур 
Дæ цæстытæй, мæ хур. 

ХУРАУ МÆМ БАХУДТÆ 
Хурзæрин хурау мæм бахудтæ 
Уалдзыгон боны. 
Ногæй мæ рухс бæстæм ахуыдтай 
Уарзт æмæ цины æргомæй. 
Нал кæнын иумæ дæр 
Абон тæхудыу 
Нал хъазы зæрдæ æмбæхстытсей, 
Уарзты кæлæнау мæм 
Раздæрау худы 
Амонды стъалы дæ цæстытæй. 
Донхауæн буц зарæг зардзæни 
Цины хъæлæсæй. 
Ногæй мын уарзты ронг дардзæни 
Хуры рæвдаугæ æнгæсæй. 
Уалдзæг æрцыди мæ зæрдæмæ, — 
Уарзты æрдхæрæн. 
Акæс-ма, акæс! — йæ фæстæ мæн 
Хоны уæлæрвтæм йæ кæлæн. 

чи зоны... 
Хурзæрин уарзæгой зæрдæты бацæры, 
Амæндтæ йемæ хæссы. 
фæлæ мæ хурты хур ме ’мгæрон нал цæуы, 
Нал дæр мæм зулмæ кæсы. 
Ничима бафсæсгпи 
А зæххыл уарзынæй, 
Уарзын æйу 
Уарзын, мæ бон. 
Чи зоны, 
Иирайсом амонды базыртыл 
Йемæ уæлæрвты тæхон. 
Рухс хурмæ райхæлы уалдзыгон дидинæг, — 
Дун-дуне калы цæхæр. 
Нал мæм æрвиты мæ хурты хур фидиуæг, 
Нал ис йæ кой уа, йæ хъæр. 
Иугæр кæд афтæ у, иугæр мæ нал зоны, 
Иугæр дзы ферох нæ уарзт, 
Иугæр мæ раздæрау ног цинтæм нал хоны, 
У уæддæр уымæ мæ каст. 

ДÆ АМОНДÆН ЦÆРДЗЫНÆН 
Фæндонхорз никуы уыди цард, 
Фæлæ у царды цин фæндонæй. 
Дæ цæрайæ цæры мæ зард, 
Дæумæ тырны æхсæвæй-бонæй. 
Кæдмæ æз а зæххыл цæрон, 
Уæдмæ дæу агурæг цæудзынæн. 
Куы нал дее ссарон, ехх, мæ бон, 
Куы нал дсе ссарон, ехх, мæ бон 
Куы нал дæ ссарон, ехх, мæ бон, 
Уæддæр дæ амондæн цæрдзынсен. 
Кæд дæн дæ зæрдæйæ æз хаст, 
Кæд абон нал ис махмæ иу фæнд, 
Уæддæр кæддæры цинтæй баст, — 
Нæ уарзт фыдæхæй мах нæ ивæм. 
Æз агурын нæ уарзты цин, 
Æрмæст æй раздæрау нæ уынын. 
Кæд амонд сагьæссаг фæци, 
Уæддæр мæн ме ’намонд нæ уырны. 

КÆМ ДÆ, МÆ БОН? 
Æнæном ыстъалы йæ тæмæнæй, 
Дæ худгæ цæстытæ сæ кæлæнæй 
Куы сайдтой сæ фæдыл 
Кæддæрты мæн дардмæ, 
Æгæрон куы уыд мæ цин. 
Нæ сыгъдæг уарзты амондæй 
Цсерын, мсе дуне, абон дæр, 
Цсерын дæ номæн абон дæр, 
Фселæ кæм дæ, мæ бон? 
Дæу мысын мæ цинты æрвылбон дæр, 
Мæ зæрдæ куы хæссын дæ нывондæн, — 
Цыма мæм фыццагау 
Дæ мидбылты худыс, 
Цыма та мыл ракаст хур. 
Мæ сæрмæ æрттывта уæд худгæ хур, 
Фæлæ мын куы разынд уый тулгæ дур. 
Цы фæдæ, мæ дуне? 
Мæ зынаргъ, цы фæдæ? 
Ыссудз та нæ цины арт. 

РАЦУ МÆМ РАЗДÆРАУ 
Донæн йæ æрфыты 
Нал цæуынц барджытæ, — 
Кæрæтты райдыдтой ленк. 
Нал мæм фæзыныс 
Фыццагау ды барджынæй, 
Нал дæ рæвдауы мæ фенд. 
Оххай, нæ фембæлдмæ 
Раздæрау нал тæхыс, 
Нал дæ дæ цинты æргом. 
Аргьæутты лæппуйау 
Зæрдæйыл нал тыхсыс, — 
Ферох мын кодтай мæ ном. 
Донæн йæ тæнджытæ 
Ку’ агурой барджытæ, — 
Худинаг кæнынц сæхи. 
Рацу мæм раздæрау, 
Рацу мæм барджынæй, — 
Ногæй мыл бафтау дæ хин. 
Фæлæ дын кæд æмæ 
Нал ис æнæцæугæ, — 
Разындтæ афтæ тæппуд, 
Гъеуæд дæ къæхты бын 
Фестæд зæрдæзæгъгæ 
Аргъæутты хидау мæ уд. 

ÆРЦУ ТА ФЫЦЦАГАУ 
Æрцу та фыццагау мæ фынтæм, æрцу, — 
Тызмæгæй дæр ракæс, цыфæнды дæр дзур, 
Уæддæр мæм æрцу. 
Æрцу та кæддæрау мæ фынтæм, мæ хур, 
Мæ фынты дын ничи æвæрдзæн цæлхдур, 
Æмæ мæм æрцу. 
Нæ фембæлдмæ фынты æнхъæлмæ кæсын, 
Мæ уд дын цырагьау æргомæй хæссын, 
Фæзын, цæй, фæзын. 
Мæ бонты тызмæгæй мæ фынтæм бæллын, 
Мæ фынты хæларæй дæуимæ цæрын, 
Мæ рухс хуры тын. 
Æрцу та мæ фынтæм, æмæ мыл ныттыхс, 
Фæсур мын мæ сагъæс, фæсур мын мæ тыхст, 
Мæ удлæууæн ныфс. 
Фæллад риуæн фыны æнцойдзинад ратт, 
Мæ фынты кæддæрау мæ фарсмæ æрбад, — 
Ысрухс уа мæ цард... 
Мæ фыны уæд та ма... 

КÆМÆ КÆНОН ТÆХУДЫ 
Æз мæ уарзтæн фæсыгьдтæн цырагъау, 
Æз дæ номæн лæууыдтæн уырдыг, 
Цард мæм касти æрдхæрæны аргъау, — 
Уæд нæ зыдтон æз маст æмæ хъыг. 
Дуне худти йæ мидбылты хурау, 
Хуры тынтæй нывæзтон дæ хуыз. 
Хур дæр кодта мæнмæ уæд тæхуды, — 
Ахæм чызджы кæй бауарзтон æз. 
Аргъау авдхуызæй царди мæ риуы, 
Худгæ хастон дæ размæ мæ цин. 
, мæ хуызæн уæд амондджын чи уыд?! — 
Уæд нæ зыдтон æз маст æмæ хин. 
Абон рог фынау аргъау куы фæци, 
Уæд дæ фæдыл æнкъардæй кæсын. 
О, цы фæдæ кæддæры фæлмæн цин? 
О, цы фæдæ? — мæхи ма фæрсын. 
Дуне мидбылты нал худы хурау, — 
Хуры тынтыл æрхуыссыд дæ хуыз. 
Ныр кæмæ кæнон сусæг тæхуды? 
Ныр кæй рахонон амондджын æз?... 

НОГÆЙ ТА УАЛДЗÆГ ÆРЦЫД 
Рухс хуры кæлæнæй 
Залты мит атади, — 
Уалдзæг та ногæй æрцыд. 
Урс сагъæс урс фынау 
Дард бæсты аззади, — 
Ног мæ рæвдауы дæ дзырд. 
Миты гæлæбутæ 
Хъазынц æмбæхстытæй, 
Фæлæ мын нал кæнынц зын. 
Уалдзыгон хурау мæм 
Худгæ дæ цæстытæй 
Иухатты амонд фæзынд. 
Дун-дуне ног чындзау 
Бахуды й’ амондæй — 
Уалдзæг йæ цинтæ хæссы. 
Зæрдæ та раздæрау 
Буц зарæг амоны — 
Уарзонмæ уарзон кæсы. 
Бæласы цонгыл та 
Ног къуыбар базмæлы, — 
Цард та ныллæууыд зæххыл, 
Ногæй мæ рох зарæг 
Хъæлдзæгæй айзæлы — 
Райгæ дæ размæ тæхы. 

КУЫ МА ДЫЛ АМБÆЛИН 
Дыууæ сæрибаруарзаг маргъау 
Мах агуырдтам сыгъзæрин аргъау. 
Нæ сæнтты хурæмвæз зылдыстæм, 
Нæ цинæй амондджын уыдыстæм. 
Куы ма дыл амбæлин хæстæгмæ, 
Уæд дæ фæхонин æз фæстæмæ 
Сыгъзæрин аргъæутты бæстæмæ, 
Фæлæ дæ нал уынын хæстæгмæ. 
Æнæ дæу тайын æмæ руайын, 
Æнæ дæу базыдтон фæллайын. 
Мæ хур, кæддæрау дæ нæ уынын, 
Фæлæ мæ де сæфт дæр нæ уырны. 
Хъысмæты карз цæфтæн нæ сæттын: 
Æзух дæ агурын мæ сæнтты, 
Кæм дæ, мæ хурты хур, фæзын мæм, 
Фæсур дæ бахудтæй мæ зынтæ. 

ДЫ - МÆ ХУРТЫ ХУР 
Уалдзæджы фидиуæг — 
Рухсцæсгом малусæг — 
Цинтæ æрхæссы мæнæн. 
Ды дæ мæ малусæг, 
Ды дæ мæ буц уалдзæг, 
Худыс мæм, худыс фæлмæн. 
Зæрдæ та ног цинæй 
Ног зарæг амоны, — 
Аргьау та фестади цард. 
Зонын, мæ удлæууæн, 
Ног цины амондæй 
Иумæ кæй цæудзыстæм дард. 
Хуры чызг уалдзæджы 
Мидбылты бахуды, 
Дидинæг ракалы æрдз. 
Хуры лæппуйау дæм 
Амонды базыртыл 
Иухаттау атындзын æз. 
Хурты хур — Хурзæрин — 
Худгæ куы ракæсы, — 
Райхæлы зæрдæйы уарзт. 
Ды дæ мæ хурты хур, 
Ды дæ мæ хурзæрин, 
Рацу, дæумæ у мæ каст. 

ФÆСМОНЫ ЗАРÆГ 
Л æ п п у т æ: 
Цæргæсы лæппын цæргæсау 
Фыдтымыгътæй дæр нæ тæрсы. 
Цæмæн дæ, чызгай, зæрдæсау, 
Æнкъардæй зæхмæ цы кæсыс? 
Охх, селлæх, 
Охх, дæдæй, 
Цæмæн дæ, чызгай, зæрдæсау? 
Охх, æллах, 
Оуу, дæдæй! 
Æнкьардæй зæхмæ цы кæсыс? 
Ч ы з г: 
Цæргæс цæргæсы бакастæй 
Йæ тахт уæларвмæ саразы. 
Æртæйы иумæ бауарзтон, 
Ныр мæ сæ иу дæр нал уарзы. 
Охх, æллах, 
Охх, мæ бон, 
Æртæйы иумсе бауарзтон. 
Охх, æллах, 
Оуу, мæ бон, 
Ныр мæ сæ иу дæр нал уарзы. 
Л æ п п у т æ: 
Цæргæсы лæппын цинимæ 
Тæхгæ-тæхын кæд бастади? 
Цыдаис, чызгай, иуимæ 
Æмæ дæ бирæ уарзтаид. 
Охх, æллах, 
Оуу, дæдæй, 
Цыдаис, чызгай, иуимæ 
Охх, æллах, 
Оуу, дæдæй, 
Æмæ дæ бирæ уарзтаид. 

Ч ы з г: 
Цæргæс цæргæсмæ куы тæха, — 
Æмуд вæййынц уæд, æмбазыр. 
Мæ уарзтæй фæдæн æнæхай, — 
Мæ цæргæс мигъæй нал разынд. 
Охх, æллах, 
Оуу, дæдæй, 
Мæ уарзтæй кæнын æнæхай, 
Охх, æллах, 
Оуу, мæ бон, 
Мæ цæргæс мигъæй нал разынд. 
Л æ п п у т æ: 
Цæргæсы лæппын барджынæй 
Æртæхдзæн мигъты аууонæй. 
Чызгай, фæцæр нын кадджынæй, — 
Мах кувдзыстæм дæ амондæн. 
Охх, æллах, 
Оуу, æна, 
Чызгай, фæцæр нын кадджынæй, 
Охх, æллах, 
Оуу, æна, 
Мах кувдзыстæм дæ амондæн. 

БУЛÆМАРГЪ, АЗАР... 
Булæмаргь мæ дыргьдоны æрцард, 
Уырдыгæй мæм райхъуысы йæ зард. 
Булæмаргъау зарин-иу æз дæр, — 
Ноджыдæр хуыздæр. 
О фæлæ мæ уарзон дард у, дард, 
Нал æм хъуысы булæмаргъы зард, — 
Дард бæстæм фæлыгъди уый æваст, 
Ахаста мæ уарзт. 
Булæмаргъ, мæ уарзонмæ фæтæх, 
Æмæ йын мæ хуыздæр арфæ зæгъ. 
Уарзы ма фыццаджы уарзтæй кæд, 
Амондджын-иу уæд. 
Булæмаргъ, мæн дæр рæвдыдта цин, 
Фæлæ уыцы цардамонд фæци. 
Уарзты зарæг баззад ма мæнæн, — 
Азар æй фæлмæн. 

УАРЗТЫ РОНГ БАНУАЗ 
Арвырон хъазы æргом, 
Ракаст худгæ хур. 
Дзурын мæ куывды дæ ном 
Абон æз, мæ хур. 
Амонды суадон 
Демæ ыссардтон, 
Иумсе дзы нуазæм. 
Ну арфæйаг царды 
Бонты нымаоы 
Уарзæм кæрæдзи мах, уарзæм. 
Дун-дуне мах у, 
Цард нын зынаргь у, 
Уарзты æгæрон аргъæй. 
Раджы дæ фæлмæн фæкаст 
Ссыгъта риуы арт, 
Гъеуæдæй ардæм дæ уарзт 
Рухс кæны мæ цард. 
Уалдзæг мæ риумæ æрцыд, 
Зæрдæ фестад цин: 
Сусæг уæлæрвты фæрцы 
Амонд мæн фæци. 
Мидбыл мæм бахуд, 
Цард нын зынаргъ у, 
Дун-дуне мах у. 
Арфæйаг уарзты 
Амонды нуазæн 
Абон æз систон дæ кадæн. 
Бауарз мæ, бауарз, 
Уарзты ронг оануаз 
Амонды рухс бæркадæн. 

ног мысын 
Дæ зарæджы зæлтæм та хъусын, 
Сæ цинæй æрыхъал мæ зæрдæ. 
Ног мысын, æгæрон мæйрухсы, 
Куыд дзырдтон дæуæн æз мæ фæндтæ. 
Нæ сæрмæ Æрфæныфæд хъазыд, 
Ыстъалытæ хастой сæ тæмæн. 
Куывддонау лæууыдтæн дæ разы, 
Ды — дзуарау — æрвыстай дæ кæлæн. 
Фырцинæй уæд мæйрухсы рухсмæ 
Æз кастæн дæ цæстыты арфмæ. 
Нæ дыууæ дæр зæрдæты буцæй 
Уæд кодтам нæ цардæн уынаффæ. 
Дæ цæстыты рухсæй мæ зæрдæ 
Куы кодта, куы, гъеуæд æрратæ. 
Зæгъ-ма мын, мæ рухс зæд, цы фæдæ? 
Æнæ дæу куыд цæрон ныр дарддæр? 
Æрфæныфæд арвастæу баззад, 
Æрфæн уæд йæхæдæг цы фæци? 
О иу хатт ма аивæй базар, 
Æрхæсс мын кæддæры фæлмæн цин. 

ÆРЦУ, МÆ УДЫ ЦИН 
О, бауарзтон дæ 
Мæ уды бæрц, 
О, мæ хур. 
Дæ уарзты артæй 
Фæсур мæ катай, 
Дард фæсур. 
Дæумæ цæуын æз абон дæр, 
Дæ уынд мын у зынаргъ. 
Фæсшиат уарзты амондæн 
Ды дæр ыссудз цырагъ. 
Фæстиаш уарзты арфæтæй 
Дæ зæрдæмæ дæн хаст. 
Кæрæдзи уарзæм, афшæмæй 
Нæма рахъæр нæ уарзт. 
О, бауарзтон дæ 
Мæ уды бæрц, 
О, кæм дæ? 
Дæ цин, дæ уарзтæй, 
Дæ иу фæкастæй 
Æз амондджын фæдæн. 
Цæуæм æдзух кæрæдзимæ, 
Нæ фæндаг ныл ныддаргъ, 
Бæрзонд уарзты фæлмæн цинæй 
Кæнæм æнæ хай мах. 
Фæстиаш уарзт йæ кæлæнæй 
Æгæр судзы, æгæр! 
Дæ сау цæстыты шæмæнæй, 
Тæхуды ’мæ, æрцæр! 
Мæ уды цин, 
Æрцу, кæм дæ?! 

УАРЗОНЫ ЗАРÆГ 
Ацы сабыр, сатæг изæр 
Мысын ивгъуыд бонты цин. 
О мæ уарзты рухс æвдисæн, 
Дæу кæдæм фæхаста зин? 
Абон дæр нæ донгуырæнæй 
Хъусын булæмаргъы зард 
Æмæ уазхорзæх æнхъæлæй 
Æз дæуæн хæссын мæ цард. 
Раздæрау ыстъалы дардæй 
Худы иугæндзон фæлмæн, 
Ды кæдæм цæуыс мæ цардæй? 
Ды кæмæн ныууагътай мæн? 
Судзгæ стъалыйы фæхудтау 
Рацу а изæр мæнмæ. 
Æз дæу бауарзтон мæ удау, 
О мæ сауæрфыг, кæм дæ!? 
Хъусыс? — зæлы донгуырæнæй 
Дардыл булæмаргъы зард, — 
Уый мæ уазамонд æнхъæлæй 
Æз хæссын дæуæн мæ цард. 

АМОНДЫ СУАДОН 
— Зæрдæйы сусæггаг сагъæсæй 
Фидæнмæ саразæм хид. 
— Хур нæм йæ зынг цæстæй ракæсы, — 
Уый дæр ныл хъары йæхи. 
— Зæрдæйы зæрдæ куы бауарзы, — 
Цинтæй уæд разыны дзаг. 
— Амонды суадонæй бануазы 
Алчи йæ зæрдæйы фаг. 
— Цардæн йæ фæндиаг амонд у, 
Саби та — амонды хур. 
— Зæрдæ æцæг уарзт куы самона, — 
Нæй йын уæд ницы цæлхдур. 
— Ног зарæг ног цины базыртыл 
Агуры риумæ фæндаг. 
— Уарзоны цæстыты разыны 
Амондджын зæрдæйы уаг. 
7 Кокайты Тотраз 
193 

УАЛДЗÆГ У, УАЛДЗÆГ... 
Ды — мæ уарзты æнæкæрон аргъау. 
Ды — мæ уарзты сызгъæрин фæрдыг. 
Ехх, тæхуды, дæ уацары бахау! 
Ехх, тæхуды, фæсур дын дæ хъыг! 
Уалдзсег... 
Уалдзæг у, уалдзæг у, уалдзæг! 
Уалдзсег... 
Уалдзыгон хур мæм æркаст! 
Уалдзæг... 
Рухс уалдзæг, дуне дæ уазæг! 
Ратт мын, 
Ратт мын кæронмæ дæ уарзт! 
Ды — мæ уды æрдхæрæны зарæг! 
Ды — мæ уды зæрдæзæгъгæ ныфс! 
Ехх, тæхуды, фест амонды барæг! 
Ехх, тæхуды, дæ хъуырыл ныттыхс! 
Ды — мæ уалдзыгон зарæджы рухс дæ. 
Ды — мæ уалдзыгон зарæджы зæл. 
Æз æнæмæнг дæ зæрдæйы буцæй 
Иу бон ссардзынæн амонд уæддæр! 
Ды — мæ уды æнæкæрон катай, 
Ды — мæ уарзты æрдхæрæн фæрдыг. 
Ехх, тæхуды, дæ цæстыты батай! 
Раскъæф удхосæн иучысыл зынг. 

КÆДДÆРЫ ЦИН 
Мæ уалдзыгон бонтæ, мæ уалдзыгон азтæ, 
Уæ фæдыл ма бирæ бæргæ æз фæкастæн, — 
Нæма зыдтон: сидзæрæй аззадтæн уайтагъд; 
Нæма зыдтон: м’ амонд дæр уемæ кæй атахт. 
Мæ уалдзыгон бонтæ, мæ уалдзыгон азтæ, 
Уæ цин æмæ рухсæй æз дунемæ баст дæн. 
фыццаг хатт уæд федтон æз хуры хæрдгæ тын; 
Фыццаг хатт мæ рухс зæд уæд атахт мæ сæрты. 
Мæ уалдзыгон бонтæ, мæ уалдзыгон азтæ, 
Уыдзыстут æвдисæн мæ цин æмæ уарзтæн. 
Ныр дæр ма сымахæн нæ загътон хæрзæбон, 
Ныр дæр ма мæ цинтæн нæ уынын сæ кæрон. 
Мæ уалдзыгон бонтæ, мæ уалдзыгон азтæ, 
Уæ цинæй, уæ рухсæй æз дард бæстæм хаст дæн, 
Уæддæр уын мæ цырагъ æрвылæхсæв судзын, 
Æрмæст мын, нæй, ничи ныххойы мæ рудзынг. 
Мæ уалдзыгон бонтæ, мæ уалдзыгон азтæ, 
Уæ раздæхтмæ бирæ æнхъæлмæ фæкастæн. 
Ныр базыдтон: иунæгæй баззадтæн абон; 
Ныр бамбæрстон: атахти уемæ мæ амонд. 
195 

ÆЗ ДÆ УЫНДМÆ ФÆБÆЛЛЫН 
Стъалы арвæй мæм худы 
Алы изæр æргом. 
Уарзт кæмæн у тæхудйаг, 
Уымæн — æхсæв дæр бон. 
Æз дæ уындмæ фæбæллын, 
Æз дæ размæ тæхын, 
Фæлæ ногæй 
Уæддæр æмбæлын 
Мастæвоисæн тыхыл. 
Ис фыццагау нæ астæу 
Сау сæрсæфæны ком 
Æмæ судзаггаг уарзтæн 
Нал у баххуыс мæ бон. 
Карды комыл ма кафын, 
Нал дæн бирæйы фаг. 
Стъалы стъалымæ уафы 
Рухсы тынæй фæндаг. 

АМОНД ЦЫ ФÆЦИ? 
Амонд, цардамонд цы фæци? 
Уарзаг зæрдæ, зæгь, кæм ис? 
Агуырдтам æдзух кæрæдзи, 
Иу уыди нæ цин, нæ рис. 
Амондджын кæронмæ чи у! — 
Æмæ аныгуылд нæ хур. 
Ныр куы хæссын æз мæ риуы, 
Охх, зæрдæйы бæсты дур. 
О мæ Хуыцау, уарзты хæрзтæй 
Зæроæ амондæн сыгъдис, 
Фæлæ сау маргæй фæхъæстæ, — 
Чи йын асура йæ рис? 
О мæ Хуыцау, уарзаг зæрдæ 
Сау фыдæхæй оахиз ды: 
Раздах мын кæддæры сæнттæ, 
Мæн нырма цæрын фæнды. 
Уарзтон цард зæрдæйæ, уарзтон, 
Амондмæ бæллыдтæн æз. 
Иу сурæт мæ уды хастон, 
Уыд мæ риуы иуы хуыз, 
Фæлæ аззадтæн æз сидзæр, — 
Нал ис иу æмбарæг мæн. 
Ныр æнæ уарзон æз чи дæн? 
Ныр æнæ амонд цы дæн? 
Уæвгæ цард цы у æнæ дæу, 
О мæ удлæууæн, мæ бон! 
Масты судзаггаг дывæндæй, 
Ехх, куы батадтæн бынтон. 
Нал ис цæстыты æрвон рухс, 
Зæрдæйы та нал ис цин. 
Ивгъуыд, уæгъды мæ уромыс, — 
Уарзты дуг мæнæн фæци. 

УАРЗТÆН НÆЙ ÆМБÆХСÆН 
Æз цы сау цæстытæ уарзтон, 
Æз кæмæй хызтон мæхи, 
Уыцы сау цæстыты кастæй 
Зæрдæйыл æртыхсти хин. 
Ныр дæ рухс зæрдæмæ хаст дæн, 
Ныр мæ амонд дæ, мæ цин. 
Уарзтæн нæй æмбæхсæн, — 
Хсæрдзæнау фемæхсы. 
Цасфæнды фембæхс дæ уарзт, 
Фемæхсдзæн ии бон æваст. 
Дунетæн рухсоæттæг цард, 
Уарзæттæн цардамонд ратт. 
Уарзæттæн оакæн лæггад, 
Уадз æмæ, зæла сæ зард. 
Кастæн фембæлдмæ æнхъæлмæ, 
Фæлæ фæндæгтæ — æхгæд. 
Ничи ракасти мæ хъæрмæ, 
Ничи агуырдта мæ фæд. 
Ныр нæ рухс амонд æнхъæлæй 
Æз дæумæ хæссын мæ фæнд. 
Худгæ хурыл дæ æз барын, 
Худыс хурау мæм фæлмæн. 
Æз цы сау цæстытыл зарын, 
Уарзынц уыдон иунæг мæн. 
Ныр нæ арфæйаг хæдзары 
Калдзæн хурзæрин тæмæн. 

ÆРЦУ МÆМ, МÆ ХУР 
Уалдзыгон хурыл дæ барын, мæ бон, 
Хурæн дæр радтон фырцинæй дæ ном. 
Уарзты фсендиаг 
Иу у нæ фæндаг, 
Нал ис мсе цинæн кæрон. 
Цин семсе рухсæй, 
Зсердсеты оуцсей 
Худы йсе мидбылты бон. 
Булæмаргъ ногæй йæ зарæг кæны, 
’Хсæрдзæн фыццагау уæлхохæй кæлы. 
Хурмæ бæлгæйсе, 
Иумсе цсергсейсе, 
Айссефы зсеросеты зын. 
Цины æрвонгæй 
Рацу, цæй, ногæй, 
Уалдзыгон бонау фæзын. 
Дидинæг фестдзæни арты кæлæн, 
Рухс хурмæ калдзæн цæхæртæ-тæмæн. 
Уарзты æвдисæн — 
Цинтæ æлвисдзæн 
Уарзоны номæй дæуæн. 
Судзаггаг уарзтæй 
Демæ æз баст дæн, — 
Бахуд мæм, бахуд, фæлмæн. 
Арвыл та зилы цæхæркалгæ хур, — 
Рацу фыццагау, дæ цинтæ мын дзур. 
Уарзын дæ, уарзын, 
Хурау мæм разын, — 
Зæроæйы зынтсе фæсур. 
Уарзты фæндиаг 
Иу у нæ фсендаг, 
Рацу, серцу мсем, мсе хур. 

МÆ УДЫ ЦИН 
Мæ уды цин, мæ уды арт 
Æрцæйхуыссы мæ риуы хатт, 
Фæлæ та суынын ног дæ хуыз 
Æмæ та цардмæ здæхын æз. 
Кæд амонд а дунейы ис, — 
Фæсур мæ мæт æмæ мæ рис. 
Лæварæн мын дæ цин æрхæсс, — 
Дæ рухсæй барухс кæн мæ къæс. 
Ды дæ мæ цин æмæ мæ уарзт, 
Ды дæ мæ худгæ хурыскаст. 
Дæумæ мæ уды тыхст хсессын, 
Дæуæн æнамондæй тæрсын. 
О, зонын, а дуне у мæнг, 
Фæлæ ды н’ асайдзынæ мæн: 
Цæудзыстæм иу фæндагыл мах, 
Хæсдзыстæм иу уарзты цырагъ. 
Куы уой дыууæ уды æмвæнд, 
Цæрын æнцондæр вæййы уæд: 
Æз дын нывонд кæнын мæ цард, 
Ды та мын царды амонд ратт. 

ЧЫЗДЖЫТЫ ХЪÆЛДЗÆГ НЫХÆСТÆ 
Уæларвон рухс хур йæ зæлдаг тынтæй 
Цъæх арвыл хъазы. 
Нанайы лæппу йæ фæстаг тыхæй 
Цъæх арахъ нуазы. 
Тæмæнтæ калы арвы рон комы — 
Æркъæлæт хидау. 
Нанайы лæппу, цæмæн дын комон, 
Кæд æмæ хин дæ! 
Æрвон дзæнгæрæг цæхæртæ калы, — 
Йæ цин ныццагъта. 
Нанайы лæппу, цæмæй фæхъал дæ, — 
Мæн чи ныууагъта! 
Сæумæ цъитийыл цæугæ хур абадт 
Æндæрджы бæсты. 
Нанайы лæппу, дæ бæдул атахт 
Æндæры фæстæ. 
Фыдохы дугъы сæрæндæр разынд 
Куырттатаг барæг. 
Нанайы лæппу, цæмæн дæ хъуыди 
Куырдуаты бадæг? 

ЗАРЫ МÆ УД 
Федтон арвы дуар гомæй: 
Зæд мæм мидбыл фæхудт 
Æмæ уарзты æргомæй 
Зарыд зарæг мæ уд. 
Уарзт мæ уды æвдадз у. 
Уарзт — мæ арфæйаг рис. 
Оуу, мæ удлæууæн рацу, 
Арвы рухсмæ мæн сис. 
Арв — мæ цинты æрдхæрæн, 
Арв мын дары йæ ронг, 
Æз нæ зыдтон æрвгæлæн 
Ахæм диссаг ныронг. 
Ды — мæ сусæгты сусæг, 
Ды — мæ хинты кæлæн, - 
Арвы цæрæнтæм буцæй 
Ахон, ахон ды мæн. 
Арвы сусæг мæм фегом: 
Арвы кæсæны æз 
Федтон, федтон, о, федтон 
Худгæ хурау дæ хуыз. 

ЦЫ УАЛДЗÆГ УЫД! 
Уæвгæ цы уалдзæг уыд, цы уалдзæг! 
Нæ дыргъдон зарæгæй уыд дзаг. 
Мæ сабыр цинты сусæг уазæг 
Мæ риумæ агуырдта фæндаг. 
Уæд уыцы булæмаргъы зарæг, 
Уæд уыцы цæстыты кæлæн, 
Мæ уарзты арфæйаг фæлварæн 
Уыдысты алы ’зæр мæнæн. 
Ныр уыцы булæмаргъ цы фæци? 
Ныр уыцы буц уазæг кæм ис? 
Цы срæци рагоонты фæлмæн цин? 
Цы фæци уды сусæг рис? 
Мæ риу дывыдон арты судзы. 
Мæ риу дзæнгæрджытæ цæгъды, 
Мæ цæссыг зæрдæмæ фæрсудзын 
Æмæ мæ амæлын фæнды. 
Кæд атахт булæмаргъ, кæд атахт, 
Кæд дыргъдон ихдзагъдæй кæсы, 
Уæддæр мæ зæрдæйы парахат 
Сæ цин уæдæй ардæм хæссы. 

О, МÆ ХУРЫ ХАЙ 
Райсомæй дæ базыл 
Хур йæ тынтæй хъазы, 
Уый дæр дæ кæд уарзы, 
О, мæ хуры хай, 
Сауæрфыг чызгай. 
Хуры адджын кастæй, 
Амонд æмæ уарзтæй 
Æз дæ удыл хаст дæн, 
О, мæ хуры хай, 
Сауæрфыг чызгай. 
Уалдзæгау мæ риумæ, 
Ды æрцыдтæ иугæр, 
Уæд мæнæн ды иу дæ, 
О, мæ хуры хай, 
Сауæрфыг чызгай. 
Æз дæ удыл хаст дæн, — 
Дунемæ дæ уарзтæй 
Уды тæгтæй баст дæн, 
О, мæ хуры хай, 
Сауæрфыг чызгай. 
Уарзоны ныхасмæ, 
Рауай, ра, мæ размæ, 
Рауай, ра, мæ размæ, 
О, мæ хуры хай, 
Сауæрфыг чызгай. 

УАРЗЫН ДÆ ÆЗ, УАРЗЫН... 
Уарзын дæ æз, уарзын, 
Уарзын, о, мæ зынаргъ! 
Ахæм уарзт зæххыл нæ уыд. 
Иунæг дæуæн судзын 
Æз мæ уды цырагъ, 
Иу дæуæн нывонд — мæ уд. 
Мах цæуæм дæуимæ 
Арфæйаг фæндагыл, 
Фидæн рухсмæ у нæ каст. 
Ды мæ уды рисæн 
Хосгæнæг дæ рагæй, 
Уыцы хос — дæ сыгъдæг уарзт! 
Амондджын уыдзæни, — 
Иугæр лæг куы уарза, 
Уарзæм, уарзæм, уарзæм мах. 
Уарзты цин цæргæбон 
Цæстыты куы хъаза, 
Ахæм уарзтæн нæй уæд аргъ. 
Хъусыс, уалæ арвыл 
Рацыдысты зæдтæ, 
Мах цинæй ныззылдтой симд! 
Райхал мын кæронмæ 
Ды мæ уарзты фæндтæ, 
Бадар мын кæронмæ цин! 

ХОРЗ У ЦАРД 
Цардмæ ма хæссут фау, 
Цард у цинтæй рæдау, — 
Зонут цæрын. 
Цард у фурдау уæрæх, 
Цинæфсæст у нæ зæхх, — 
Зонут ыл цæрын. 
Цард у сабыр фæдис, 
Царды рухс амонд ис, 
Ма кæнут сенкьард, — 
Хорз у цард. 
Хорз у, хорз у цæрын, 
Хорз у рагбонты фын, 
Хорз у уарзонмæ уарзон каст. 
Хорз у, хорз у цæрын, 
Хорз у рагбонты фын, 
Хорз у уарзон ныхас. 
Дуне — фарны къæбиц, 
Амонд дунейы ис, — 
Ссар æй æрмæст. 
Кæд цæрынæн у цард, 
Уæд дæ зæрдæйы арт 
Хурæй уæд æфсæст. 

Цхинвалы зарджытæ 
ЦХИНВАЛ. 08-2008 
Хæсты сау цалх тулы Иры зæххыл абон, 
Иры зæххыл абон бабын ис нæ амонд, 
Бабын ис нæ амонд — 
зымæг нæ æрсырдта, 
Зымæг нæ æрсырдта, — 
марынц нæ лæгсырдтæ, 
Марынц нæ лæгсырдтæ — 
туджы зæйтæ уадзынц, 
Туджы зæйтæ уадзынц — 
дойныйæн æй нуазынц... 
Иры зæххыл абон хæсты сау цалх тулы, 
Хæсты сау цалх тулы — 
сау калм нæм лæбуры, 
Сау калм нæм лæбуры — 
сау фæндтæ нын уафы, 
Сау фæндтæ нын уафы — 
марынмæ нæ хъавы, 
Марынмæ нæ хъавы — 
судзы нын нæ хæдзар, 
Судзы нын нæ хæдзар — 
не ’вварс чи фæхæца?! 
Ир! Мæ Ир, ныдздзыназ! 
Дзыхъхъы лæуд кæд уыдтæ? 
Дзыхъхъы лæуд кæд уыдтæ! — 
ахъæр кæн дæ фырттæм, 
Ахъæр кæн дæ фырттæм — 
базоной сæ марæг, 
Базоной сæ марæг — 
сисой тохы зарæг! — 
Уадз, фыдгул æмбара: Райгуырæны номыл 
Иры ’хсырæй хаст гуырд амæлын кæй зоны... 
207 

НОГ РÆСТÆГ 
Райдыдта дунейы ног рæстæг, 
Зæрдæ куыд нæ уа хъал! 
Хурмæ æрттивы мæ рухс бæстæ, 
Хуримæ худы Цхинвал. 
Фесæфти хæрам, 
Йемæ ацыди маст, 
Махыл иумæ ам 
Худгæ хурзæрин скаст. 
Леуахи зары йæ ног зарæг, 
Зары йемæ Цхинвал. 
Ды, фыоæлты зæхх, ног цардæн 
Абон дидинæг кал. 
Цины зард хъуысы абон дард, 
Айста Хуыцау нæ куывд! 
Уарзон Ирыстон хæрзамондæй 
У фыццаг хатт рæвдыд. 
Зар фырцинæй риу, 
Хъуысæд арвмæ нæ зард., 
Ирæн й* амонд уæд иу, 
Мауал зонæд хъыгдард. 
Сисæм нæ зарæг уæлæрвты онг 
Уарзонæй иумæ мах. 
Райгуырди абон нæ бæстæ ног, 
Нæй сæрибарæн аргъ. 
О, мæ буц Цхинвал, 
О, мæ райгуырæн зæхх, 
Дидинæг нын кал, 
У нын алкæд дзæбæх! 

ИРÆЙ ИРМÆ... 
Хуссар Ирыл хур ыскасти, — 
Хур Цæгат бæстæй ыскаст 
Æмæ хорз адæмты уарзтæй 
Асырдтам æнусон маст. 
Хуссар Ир нын ныр хæдбар у, 
У Цæгат Ир та — æмбар. 
Амонд иу барæнæй барæм, 
Иумæ аразæм нæ цард. 
Ирæй Ирмæ, Ирæй Ирмæ 
Фарны уазджытæ цæуынц. 
Ирæй Ирмæ, Ирæй Ирмæ 
Цины зарджытæ тæхынц. 
Хуссарæй Цæгаты астæу 
Арæн нал уыдзæни тагъд: 
Уый нæ сыгъдæг удты уарзтæй 
Сисдзыстæм рæхджы бон мах. 
Ир — нæ райгуырæн — нæ цæрæн, 
Дарыс арвы бын бæрæг. 
Мах нæ ратдзыстæм æндæрæн 
Дæу, нæ фыдæлты уæзæг. 

ИРÆН - СÆРИБАР 
Сау æхсæв нæ не знаг фехста 
Зды цæхæр æмæ йæ маргæй. 
Цхинвал тохы быдыр фестад, — 
Хъахъхъæдтам æй туджы аргъæй. 
Мах фыдгул æссæста, мардта, 
Алырдыгæй ныл æртыхсти 
Æмæ ахæм цардæн дарддæр 
Нал уыд, нал уыди ныббыхсæн. 
Уыцы ’хсæв ныккалд туг бирæ, 
Фæлæ Ир лæууыди сридар. 
Уыцы ’хсæв æрхаста Ирæн 
Цард-цæргæбонтæм сæрибар. 
Иры сомбоны сæраппонд 
Мингæйттæ фæхъуыди махæй. 
Иры уæзæг, Иры амонд 
Балхæдтам мах туджы аргъæй. 
Туг ныккалд æгæрон бирæ, 
Фæлæ Ир лæууыди фидар. 
Уыцы тох æрхаста Ирæн 
Цард-цæргæбонтæм сæрибар. 

УАРЗОН УАРЗОНМÆ ЫЗДÆХЫ 
Уарзон уарзонмæ куы касти 
Мæйы кæсæны фырнымдæй, 
Арфæйаг зæрдæты уарзтæй 
Дун-дуне куы цард рæвдыдæй, 
Уæд æваст уæларв ныннæрыд, 
Уæд ныррызти арвы айдæн, 
Туг ныууарыди нæ сæрыл 
Саузæрдæ сыхаджы сайдæй. 
Уарзон уарзонмæ ыздæхы, 
Фæлæ зæрдæ дард у цинæй. 
Райсомы сæууон æртæхыл 
Судзгæ нæмыг разылд хинæй. 
Зæрдæ удæнцой нæ ары, — 
Æртæх туджы æртах фестад. 
Уый æмæхсæвы мæйдары 
Саулæг мах мæнгардæй фехста. 
Райсом раджыйы æртæхыл 
Ризгæ туджы æртах бафтыд. 
Хуссар Иры уарзон зæххыл 
Хæсты сау цалх судзгæ атылд. 

ÆНУСОН РИС 
Иунæг хъæбул уыди мадæн, 
Фæлæ Райгуырæн дæр иу уыд 
Æмæ Райгуырæны кадæн 
Фырт нæ ауæрста йæхиуыл. 
Тохы быдырмæ фæраст и, — 
Знаг куы ’ртыхсти иу бон хъæуыл. 
Мад ма йæм æнхъæлмæ касти, 
Фæлæ нал раздæхт йæ хъæбул. 
Райсом раджыйы æртæхыл 
Судзгæ туджы æртах атылд. 
Мад йæ хъæбулмæ ыздæхы, 
Уый та басыгъд хæсты арты. 
Лæппуйæн уыд иунæг уарзон, 
Фæлæ райгуырæн дæр иу уыд 
Æмæ судзгæ тохы карзы 
Бамбæрзта нæ зæхх йæ риуæй. 
Знаг куы бырста иу бон хъæумæ, — 
Тахти уæд фæдисы разæй. 
Чызг ма йæм кæсы æнхъæлмæ, 
Фæлæ нал зыны йæ уарзон. 
Райсом раджыйы æртæхыл 
Судзгæ туджы æртах атылд. 
Чызг йæ уарзонмæ ыздæхы, 
Уый та басыгъд хæсты арты. 
Райсом раджыйы æртæхыл 
Лæппу алы бон ыздæхы, 
Æмæ Иры уарзон зæхх уый 
Хъахъхъæны уæдау фыдæхæй. 

ИРЫ БÆСТÆ - ХУРЫ АВДÆН 
Иры бæстæ сау зындоны бахауд, — 
Хуры тынтыл кæфхъуындар ныббадт, 
Фæлæ Иры сахъ фырттæ зын сахат 
Басгуыхтысты Райгуырæны уарт... 
Баиу ысты хъарæг æмæ зарæг, 
Баиу ысты уарзт æмæ фыдæх: 
Скæсæны мах хъахъхъæдтам нæ арæн, 
Хуссары та Иры уарзон зæхх. 
Сау азарæй туджы зæй куы рацыд, 
Райгуырæн куы хъæр кодта фæдис, — 
Уастырджи нæ рахиз фæрсты бацыд 
Æмæ немæ карз тохмæ цыдис. 
Уастырджи — табу дæ ном, дæ фарнæн! — 
Иры фыртты раст фæндæгтыл хон, — 
Немæ бахиз Райгуырæны арæн, 
Немæ кæн фыдæзнагæн тæрхон. 
Иры бæстæ фидар разынд хохау, — 
Хæст уыдис фыдгулимæ æргом: 
Хуры фырттæ Растдзинады тохы 
Бацыдысты иу лæгау æнгом. 
Иры бæстæ сиды фарны рухсмæ, 
Иры зæххыл туг рæстæй ныккалд. 
Хуры фырттæ ам хуыссынц æнусмæ, — 
Арфæйаг — сæ намыс æмæ кад. 

МАДЫ ХЪАРÆГ ХЪÆБУЛЫ СÆФТЫЛ 
Æнусон цъити йæ ихты уæзæй 
Сау хохыл банцад. 
Мæ уды уидаг — мæ иунæг хъæбул — 
Карз тохы баззад. 
Мадæн йæ хъæбул йæ цæугæ хур у, — 
Йæ уындæй райы. 
Хъæбулы мæтæй æхсæвæй-бонæй 
Йæ уд фæтайы. 
Ныййарæг мадæн хъæбулы цинтæ 
Зынаргъ куыд не сты! — 
Æхсæвæй-бонæй хъæбулы сæрмæ 
Цырагъау фесты, 
Фæлæ мæ цырагъ æмбисвæндагыл 
Æрхуыссыд абон 
Æмæ æмбисбон æваст æрбатар 
Мæ ныфсы амонд. 
Ныннæрыд арвау æваст мæ сæрмæ 
Æрхæндæг уадындз. 
Иры кæстæртæ бæсты сæрвæлтау 
Фæдисы уайынц. 
Фыдгул мæнгард у, фыдгул — æгъатыр! — 
Нæ зоны барын 
Уый мах куы хъавы нæхи хæдзары 
Зындоны дарын. 
Фæлæ ирон лæг гуырдæй уæздан у, — 
О, барын зоны. 
Хуыцауы рæстæй йæхи фæдзæхсы 
Æмбаргæ зондыл. 
...Æваст уынгæг бон ныннæрыд уадындз, 
Фæдисон уадындз! 

Бæсты сæрвæлтау Иры кæстæртæ 
Фæдисы уайынц. 
Бæсты сæрвæлтау, Иры сæраппонд 
Уыд тох ахъаззаг. 
Мæ иунæг хъæбул — мæ уды уидаг — 
Фæсте нæ баззад. 
Зæрин хур арвыл сау мигъты уæзæй 
Æмбисбон батар. 
Мæ иунæг хъæбул куы нæуал раздæхт 
Карз тохы артæй. 
Тулдзы уидаг мын тымыгъты фæстæ 
Бындзарæй баруад. 
О, ме ’намондæй фыдгулы къона 
Бындурзылд бауа... 
Æнусон цъити йæ ихты уæзæй 
Сау хохыл банцад. 
Мæ иунæг хъæбул — мæ уды уидаг — 
Карз тохы баззад. 

МАДÆЛТЫ ФÆДИС 
Ир, дæ фырттыл рахатти сæ хуыцау, 
Нал зонынц дæ хъарм риуыл цæрын. 
Хуры тынтæ нал вæййынц сæ хуындзау, — 
Иугай сæ хæссы йæхицæн рын. 
Мадæлтæ куы ныккæнынц сæ саутæ, 
Уæд, цымæ, кæдæм кæсы Хуыцау? 
Сау халоны сау базырæй саудæр 
Разыны ныййарæг мады цард. 
Ир, дæ фыртты лæгдзинад цы фæци? 
Ир, дæ фырттыл чи ’фтауы йæ хин? 
Алы бон цæмæн марæм кæрæдзи? 
Хъылмайæ цæмæн сафæм нæхи? 
Ир, дæ алы къона дæр дзыназы, 
Ир, дæ алы къæсæр дæр кæуы. 
Сидзæртæ ’мæ сидзæргæсты азым 
Ныр, цымæ, кæуыл хъарæм, кæуыл? 
О, Хуыцау, æрæрвит нæм фæлмæн цин: 
Иу зæххы цот, иу мады зæнæг 
Бауарзæнт зæрдæвæндон кæрæдзи, 
Уадз, кæна сæм се знаг дæр хæлæг... 

ТАБОЛТЫ СОЛТАНБЕДЖЫ ЗАРÆГ 
Уæ, мæнæ та ныл цы сау бон ныккодта, 
Нæ хуыздæр лæппуйыл æрцыди фыдæлгъыст, 
Йæ тæригьæдæй уæд 
Сау зæхх дæр куы ныррызт. 
Дзæнæты фæбада! 
Уæ, сидзæр мæгуыр у, сидзæр мæгуыр у! — 
Дæ мады зæнæг уа, дæ уарзон бинонтæ, 
Сæ саутæ ыскодтой 
Уæд ацы фыдбонты. 
Уас уаих æрбауа! 
Уæ, сидзæры дур хæрдмæ дæр куы суры! 
Йæ бындур ныззила, фæсудза цъæх арты, 
Де ’нæхин фæндагыл 
Кæй зилгæ цалх атылд. 
Уæ, «уæу-уа» фæкæна! 
Уæ, мæнæ фæлтæр! Цы ’мгар нæ фæхъуыди! 
Таболты цæхæрцæст куы уыди нæ раздзог, 
Йæ хуыздæр хъæбулæй 
Ир сидзæрæй аззад. 
Уæ, рухсы фæбада! 
Уæ, Иры Уæзæг дæ фыдæнхъæл куыд фæци! 
Уæнгсастæй куы лæууы дæ фидар къабæзтау, 
Дзæнæты фæбадай, 
Таболты Солтанбег. 
Уæ, рухсаг... 

УДЫ ХЪÆР 
Тедетпы Георгийы номарæн 
Стыр Хуыцау нын цардамондæн радта 
Уацамонгæ, гутон æмæ цирхъ, 
Фæлæ ма кæмæ сты ныр нымад та! — 
Æмæ бады сау мæрдадзы Ир. 
Уацамонгæ систон æз бæрзондмæ, 
Иры амонд уыд æдзух мæ куывд, 
Фæлæ Ир нæ байхъуыста мæ зондмæ, — 
Иры кæд æндæр фæдисон хъуыд? 
Гутонæй фæлвæрдтон æз хуым кæнын, 
Тауинагæн равзæрстон мæ дзырд, 
Фæлæ мын мæ дзырд зыдтой ныгæнын, — 
Н’ адæмы мæ дзырды сæр нæ хъуыд. 
Цирхъау хастон ифтыгъдæй мæ фыссæн, 
Фæлæ-иу мын бацавтой мæ къух — 
Иры зынтæ чи зыдта мæн хуызæн! 
Чи сыл тыхст зæрдæбынæй æдзух! 
О Хуыцау, цы дын кодтон, зæгъ-ма йæ, 
Афтæ тагъд цæмæн хуыссы мæ зынг? 
Ир, дæ мæтæй сойдзырагъау тайын, 
Ир, мæрдты дæр ды куы дæ мæ хъыг. 
О Хуыцау, Бæрзонд Хуыцау, æнусон! 
Иунæг хорз дæ курын æз æрмæст: 
Ацы риссаг, мастæлгъæд æнусы 
Ирæн амонд бауарзæд дæ цæст. 
О Хуыцау, Бæрзонд Хуыцау, æнусон! 
У бæрзонд дæ ном æмæ дæ кад, 
Сау заманы, сау уæййаг æнусы 
Иры зæххæн цардамонд ды ратт. 
О Хуыцау, Бæрзонд Хуыцау, мæ удæй 
Цагътон арт дæ номыл æз кæддæр. 
Кæд нæ цæуын æз дæумæ рæвдыдæй, 
Барæвдау Ирыстоны уæддæр. 

НЫББАР МЫН 
/ Мадымайрæм/ 
Зæрдæйы цы сурæт хастон, — 
Цæссыгтæй уый нал зыны. 
Сонт удæй цы чызджы уарзтон, 
Уый мæ дары азымы 
Æмæ зæрдæ мастæй риссы, — 
Уды риссаг карздæр у! 
Иунæг Хуыцау уæд æвдисæи — 
Уарздзынæн æй раздæрау. 
Мадымайрæм, кьух мыл ма сис, 
Ма мæ ныууадз сидзæрæй. 
Уарзтæй мын нæ уыди бафсис, 
Ныр æнæ уарзт чи цæры! 
Мадымайрæм, сау барджытæ 
Сау мæлæтмæ арвитæм, — 
Ингæнæй мæ рухс зарджытæ 
Ссæуиккой кæд уароитæй... 
Зæрдæйы дæ сурæт баззад 
Сау кæлæнау сау боны 
Æмæ карз зымæджы уазал 
Уалдзæджы цин нал зоны. 
Рухс цæстытæм ныр куыд бæллон, 
Кæд мыл, оххай, сау дарынц! 
Нал æрцæуы уарзт æмгæрон, — 
Адзæгьæл ис сау тары. 
Зæрдæйы нындзыг дæ сурæт, 
Уый-ма адæргæй уыдтон 
Æмæ, сау хъуыдытæ сургæ, 
Уæд дæ хуыцауæн куывтон. 
Дзæнгæрджытæ ниудтой арвмæ, 
Арв дæр гоби разынди! 
Ехх, куы ма дæ фенин дардмæ, 
Уæд мæлæтыл разы дæн. 

ХЪÆЛДЗÆГ ЗАРÆГ 
— Æмбисæхсæв мын бонау у... 
— Хурау æм худы йæ уарзон... 
— Рæсугьд чызгай йæ къона у... 
— Вæййы æдзухæй йæ разы. 
— «Мæ хур, мæ хур»-ын куыд дзырдтон 
— Афтæ йыл хинæй разылди... 
— Бирæгъ сæгуыты куыд сырдта... 
— Сæгуыт цæрдæгдæр разынди. 
Сау рæсугъды кæлæнæй 
Фервæзæн дæр кæмæн неей, 
Уый куыд кæна, цы кæна? 
Афтæмæй дæр куыд цæра? 
— Рæсугъд фыдынды кæм уарзы... 
— Былысчъилтæ йыл фæкæны... 
— Йæ сæр куы ’руадзы йæ базыл... 
— Уæд нын йæхиуыл фæкæуы. 
— Рæсугъд, дам, мит дæр бæргæ у... 
— Фæлæ æгъатыр — йæ уазал... 
— Рæсугъдимæ йын цæргæ у, 
— Уæдæ фыдынды куыд уарза?! 
— Æлхынцъæрфыгæй мауал кæс... 
— Уæддæр æй адæм базыдтой... 
— Дывзагæттæй дæр мауал тæрс... 
— Йæ мадæн дæр æй радзырдтой. 
- Йæ мадæн дæр, йæ фыдæн дæр... 
— Кæдæм ма сæ фæлидздзынæ? 
— Тæккæ изæр уæ фыдæнæн 
Минæвæрттæ æрвитдзынæн. 

УАЛДЗÆГ ÆРЦЫДИ ХУССАРÆЙ 
Æнусон уалдзæг Иры зæххыл 
Тæмæнкалгæ рогæн уайы. 
Дæ цæстæнгас мын бирæ зæгъы 
Æмæ фырцинæй ногæй райын. 
Уалдзæг æрцыди Хуссарæй, 
Уалдзæг æрцыди Хуссарæй, 
Æнусон уалдзæг, 
Æрдхæрæн уалдзæг 
Æрцыди абон. 
Æнусон уалдзæг, 
Нæ цин — дæ уазæг, 
Æнусон уалдзæг, 
Нæ цин — дæ уазæг, 
Æрхæсс нын амонд. 
Æнусон уалдзæг Иры хæхты 
Йæ буц фæндырæй ногæй хъазы. 
Мæнæн мæ риумæ цин ыздæхы, — 
Дæ уарзты кæлæн ронгæй нуазын. 
Æнусон уалдзæг Иры бæстæм 
Дæ мидбылхудтау раздæхт ногæй. 
Куыд хорз у, уæдæ, цины рæстæг! 
Куыд рæсугьд вæййæм уарзтæргомæй! 

УАСТЫРДЖИЙЫ ЗАРÆГ 
Ой, тæхгæ-нæргæ Сызгъæрин Уастырджи, 
Ой, бынатонæй уа, бæлццонæй, 
Ой, дæумæ кувæм мах æхцонæй. 
Ой, дæ кувæг адæмæн хорз арфæ ракæн, 
Ой, дæ рахиз базыры бын-иу сæ бакæн. 
Ой, тæхгæ-нæргæ Сызгъæрин Уастырджи, 
Ой, Хуыцауы минæвар дæ зæхмæ, 
Ой, феныс нын нæ дæргъ, нæ уæрх дæр. 
Ой, Хуыцæутты Хуыцаумæ нæ табу фæхæсс, 
Ой, Хуыцауы арфæ та ды махæн æрхæсс. 
Ой, тæхгæ-нæргæ Сызгъæрин Уастырджи, 
Ой, раст лæг дæр дæумæ куы кувы, 
Ой, давæг дæр дæуæй куы куры. 
Ой, рæстмæйы фæндагыл раст лæджы ауадз, 
Ой, рæстаджы зондыл-иу хуыснæджы сараз. 
Ой, тæхгæ-нæргæ Сызгъæрин Уастырджи, 
Ой, байраджы куы дæ бæхгæнæг, 
Ой, лæппуйы куы дæ лæггæнæг. 
Ой, нæ байрæгтæ-иу бæхтимæ куыд уайой, 
Ой, нæ лæппутæ та-иу лæгдæртæ куыд ауой. 
Ой, Дæ хорзæх, 
Дæ арфæ, 
Сызгъæрин Уастырджи! 

МÆ УАРЗОН ИРЫСТОН 
Мæ уарзон Ирыстон, мæ фыдæлты уæзæг, 
Дæ тохвæллад риуыл æз зонын цæрын. 
Мæ цин æмæ амонд кæнын æз дæ уазæг, 
Дæуимæ æз дунейы фарнмæ цæуын. 
Мсе фыдæлты уæзæг, мæ уарзон Ирыстон, 
Мæ уды рæбыны лæууыс оы нывистау, 
Мах демæ дыууæйæ — ксерддзæм семæ фистон, 
Цсерсенбоны зарæг дсе номыл сез систон. 
Æз систон дсе номыл цсерсенбоны нуазæн, 
Дæ ссермсе кседдсериддæр хурты хур хъазсед, 
Мсе цин æмæ амонд ксенын сез дæ уазсег, 
Мсе уарзон Ирыстон, мсе фыдселты усезсег, 
Ис бирæ бæстæтæ нæ дунейы сконды, 
Цъæх арвы бын калы сæ алчи тæмæн, 
Фæлæ ды, Ирыстон, мæ туг æмæ зонды 
Æппæтæй зынаргъдæр зæххы къуым мæнæн. 
Кæмфæнды куы цæуон, кæмфæнды куы цæрон, 
Дæ уæзæджы рухсæй рæвдауын мæ уд. 
Дæ сæрмæ мæ арв у кæддæрид æгæрон, 
Дæ хъæбысæй дарддæрмæ хъуысы мæ дзырд. 

КÆСТÆРТЫ АРФÆ ХИСТÆРТÆН 
Иры фæрныг лæгтæ, айсут нæ арфæтæ, 
Махæн нæ рухс фидæн рæзы сымах фæндæй. 
Райгуырæн уæзæгæн, уарзон Ирыстонæн 
Фарны ныхасæй фæсурут йæ рыст бонтæ. 
Уарзон Ирыстонæй 
Уарзон Ирыстонмæ 
Цины бæлæттæ 
Куыд тæхой дыууæрдæм. 
Кадджын Ирыстоны, 
Фарны Ирыстоны 
Иры дзыллæтæ 
Куыд цæрой æмвæндæй. 
Иры фæрныг лæгтæ, ивгъуыдæй абонмæ 
Иры фарн рахастат кæстæрты амондæн. 
Мах æй фæхæсдзыстæм абонæй фидæнмæ 
Дунейы хорзæхæн адæмты фидыдмæ. 

ИРЫ ÆВЗОНГДЗИНАД 
Иры æвзонгдзинад — фарны кæстæртæ — 
Абон ныллæууыд нæ рад. 
Кафты æвзыгьдæн, зарæджы зæлтæн 
Сисæм бæрзонддæр сæ кад. 
Кафт æмæ зардæй, 
Зæрдæты артæй 
Судзы нæ цины цырагъ. 
Зарды тырыса, 
Кафты тырыса 
Дарддæр фæхæсдзыстæм мах. 
Зæрдæ куы зара, зæрдæ куы кафа, — 
Хъæлдзæгдæр вæййы нæ цард. 
Кафтæн йæ фезмæлд, зардæн йæ арфæ 
Хонынц мах алкæддæр дард. 
8 Кокайты Тотраз 

НОГÆЙ ИУХАТТАУ БАУАРЗ 
(Æрдхæрæны зарæг) 
Бонсауизæрмæ Хъæриуы сæрмæ — 
Цæргæсы хæтæн. 
Куы нал æрцæуыс мæ риуы хъæрмæ, — 
Уынгæджы фæдæн. 
Æфцæгмæ фæндаг хæххон къахвæндаг, 
Цыма кæлæнгонд. 
Бæргæ куы уаис, мæ хур, мæ фæндйаг 
Цæргæ-цæрæнбон. 
Æрдхæрæн суадонæн 
Йæ сатæг донæй 
Иу хатт ма бануаз, 
Æмæ та ногæй 
Цины æргомæй 
Иухаттау бауарз. 
Æнæном стъалы цæхæртæ калы 
Йæ тынты буцæй. 
Æхсæвæй-бонæй мæ зæрдæ зары 
Дæ уды рухсæй. 
Мæ уды рисæн йæ зынтæ исын 
Нырæй фæстæмæ 
Æмæ кæддæрау цæуын фæдисы 
Нæ рухс бæстæмæ. 
Бæрзонд æхсæрдзæн уæлхохæй кæлдзæн 
Æртах-фæрдыгæй. 
Мæ сусæг зарæг дæуыл æмбæлдзæн 
Мæ уарзты хъыгæй. 

ЗÆХХЫЛ ИС УАРЗТ 
Кæддæры рухс мæйрухсизæр 
Ныууагьта зæрдæйы йæ хинтæ. 
Ныр дын мæ буц зарæджы зæл 
Æрхæссы амонд æмæ цинтæ. 
Мæ цин дæ цæстыты уынын, 
Уынын дæ зæрдæйы мæ амонд, 
Дæ фæдыл иухаттау цæуын, 
Рæвдауын раздæрау дæ аууон. 
Зæххыл ис уарзт! 
Зæххыл ис уарзт! 
Мæ уарзт дæ уарзтæн у æвдисæн. 
Зæххыл ис уарзт! 
Зæххыл ис уарзт! 
Мæ уарзт дæ уарзтмæ у фæдисон. 
Æз æмæ ды... 
Æз æмæ ды... 
Нæ зарæг арвы риумæ сисæм. 
Æз æмæ ды... 
Æз æмæ ды... 
Цæуæм кæрæдзимæ фæдисы. 
Мæ зæрдæ нал зоны дывæнд, — 
Фырцинæй урс дидинæг калы. 
Ды бонæй дæ мæ тæхгæ зæд, 
Ды дæ мæ цæугæ хур мæйдары. 
Мæ зарæджы фæлмæн ныхас, 
Йæ мин-минмырон аив зæлтæ 
Дæумæ фæхæсдзысты мæ уарзт, 
Мæнæн æрхæсдзысты дæ зæрдæ. 

ЗАР, МÆ ЗÆРДÆ 
Мæнæ та уалдзæг ныллæууыди, 
Дидинæг калы æрдз. 
Уалдзæджы уадындз кæмæ уыди, 
Уыдонæй иу дæн æз. 
Зарæджы кæлæн 
Хоны йæ фæдыл мæн. 
Уалдзæджы тæмæн 
Цин æрхæссы мæнæн. 
Уалдзæг, 
О, уалдзæг, 
Мæ ног уалдзæг, 
Хуры хьæлæсæй зар. 
Абон — мæ зæрдæйы ног уазæг — 
Цинтæ мæнæн дар. 
Уалдзæджы цыдæн нæй аивæн, — 
Бахуды мидбыл бон. 
Уалдзæджы фæзындыл аивæй 
Разары Леуахи-дон. 
Зар, мæ зæрдæ, зар, 
Леуахийау хъæрæй. 
Цин адæмæн дар 
Ахæм уалдзæг фæрнæй. 

ИР - МÆ ЗÆРДÆЙЫ КÆЛÆН 
Ир, мæ Ир, Ирыстон, 
Аланты бæстæ, 
А зæххыл цæрыс ды 
Кад æмæ рæстæй. 
Дун-дунейы сконды 
У бæрзонд дæ фарн, 
Ды дæ фарны зондæй 
Сурыс сау хæрам. 
Ир — зæрдæты рухс кæлæн! 
Ир — фыдæлты оцц цæрæн! 
Ир — æпусты иро тæмæн! 
Цардмæ хоныс мæн. 
Ир, мæ Ир, Ирыстон, 
Чи дæм хæсса фау! — 
Кæд æмæ кæныс ды 
Алкæмæн æгъдау. 
Алкæй дæр хъæбулау 
Зоныс уарзын ды. 
Батавын дæ хурæй 
Алкæй дæу фæнды. 
Ир, мæ Ир, Ирыстон, 
Æз — дæ сæрыл хаст! 
Æз дæ цин, дæ рыстæй 
Дунемæ дæн баст. 
Ды мæ уды авдæн, 
Ды — мæ уарзт, мæ хъыг. 
Ир, дæ ном, дæ кадæн 
Æз лæууын уырдыг! 

ХИСТÆРТЫ ФАРН 
Цыфыддæр знаг нæ бæстæ хъавыд сисын, 
Иæ къæхты бын æрæссæндын нæ цард, 
Фæлæ цыдыстут карз тохмæ фæдисы 
Æмæ фыдгул æрцыд нæ зæххæй тард. 
Нæ буц хистæртæ, 
Уыд уæ хъуыддаг рахиз, — 
Цæргæбонтæм уын намыс æмæ кад! 
Уæ туджы аргъсей балхæдтат уæлахиз, 
Уæ туджы аргъæй бахызтат нæ цард. 
Фыдбон æмæ фыдæвзарæн рæстæджы 
Советон адæм растадысты уæд. 
Æхсар æхсыст уæ зонд æмæ уæ уæнджы, 
Æфсымæртау уыдыстут уæд æмвæнд. 
Сымах нырма лæгау лæгты нымады 
Фыдæлты фарнмæ иухаттау кæсут 
Æмæ нырма дæр Райгуырæны кадæн 
Йæ сырх тырыса фидæнмæ хæссут. 

ЗАРÆГ АЙЗÆЛЫ 
Зарæг айзæлы арф кæмтты, 
Удæн удæнцой нал дæтты. 
Риуы бацарди ног зарæг, 
Ногæй бацарди рох зарæг. 
Зарæг зæрдæйыл ахизы, — 
Цины базыртыл рахиз мæм. 
Уалæ, акæс-ма, ногæй нæм 
Худы мидбылты ног мæй дæр. 
Рацу ’хсæрдзæнтæм а изæр, 
Уарзты хидыл та бахизæм. 
Ногæй иухаттау бауарзæм, 
Цины ронгæй та бануазæм. 
Уарзты уæлтæмæн, адджын дæ! 
Мах дæуыл кæнæм зарджытæ. 
Уарзтæй чи вæййы сомыгонд, 
Уый æвæсмон у сомы бон. 
Риуы бацарди ног зарæг, 
Ногæй бацарди рох зарæг. 
Зарæг айзæлы арф кæмтты, — 
Удæн удæнцой нал дæтты. 

М’ АМОНД, КÆМ ДÆ? 
М’ амонд, цы ран дæ? Цы фæдæ? Кæм дæ? 
Абон æнæ дæу æнамонд куы дæн. 
Æз аоон, мæ бон, 
Æнамонд куы дæн. 
Нал мæ æндавы дæ цæстыты арт 
Æмæ мæ сæрмæ мæ рухс хур нынкъард. 
Мæ сæрмæ, мæ бон, 
Мæ рухс хур нынкъард. 
Зилын дæ фæстæ дæ къахвæдтыл æз, 
Фæлæ хæснагæн нæ уынын дæ хуыз, 
Хæснагæн, мæ бон, 
Нæ уынын дæ хуыз. 
Уарыны фæстæ куы срухс вæййы арв, 
Арвы фæуынын дæ цæстыты арф, 
Фæуынын, мæ бон, 
Дæ цæстыты арф. 
Уалдзæг куы раздæхы ног чындзау, уæд 
Дидинæг фæзты ысуынын дæ фæд, 
Нæ фæзты, мæ бон, 
Ысуынын дæ фæд. 
М’ амонд, мæ сæфт амонд, цард у тызмæг, 
Фæлæ йæ зарæгæй срухс кæны лæг, 
Йæ зардæй, мæ бон, 
Ысрухс кæны лæг. 
Зæрдæты артæй, цæй, басудзæм хин, 
Рох зарæг сног кæнæм, раздахæм цин, 
Нæ зарæгæй мах, 
Цæй, раздахæм цин. 
Рацу мæм, рацу мæм, рацу мæм, цæй, 
4Нæ дæу мæ цардамонд дард у мæнæй, 
Мæ амонд, мæ бон, 
Хæрздард у мæнæй. 
232 

МÆ УАЛДЗЫГОН БОНТЫ 
Мæ уалдзыгон бонты, мæ уалдзыгон азты 
Кæй уывдмæ бæллыдтæн, кæй фæдыл-иу кастæн, 
Мæ зæрдæ-иу зарыд кæй цинæй, кæй уарзтæй, 
Ды уыдтæ уый, о, ды уыдтæ, мæ бон. 
Мæ зæрдæ-иу зарыд кæй цинæй, кæй уарзтæй, — 
Ды уыдтæ уый, о мæ бон! 
Мæхи-иу уæд амонды зæдыл фæдзæхстон, 
Уæддæр-иу дæ ном æз мæхицæй æмбæхстон — 
Цæмæн æй æмбæхстон — куы нæ йæ æмбæрстон, 
Куы нæ йæ зыдтон, мæ бон, нæ йæ зыдтон, 
Цæмæн æй æмбæхстон — куы нæ йæ æмбæрстон, 
Куы нæ йæ зыдтон, мæ бон! 
Уæвгæ ма нæ зыдтон уæд бирæ цыдæртæ — 
Куы дын-иу айхъуыстон дæ зарæджы зæлтæ, 
Цæмæн-иу базмæлыд фырцинæй мæ зæрдæ, 
Куы нæ йæ зыдтон, мæ бон, нæ йæ зыдтон, 
Цæмæн-иу базмæлыд фырцинæй мæ зæрдæ, 
Нæ йæ зыдтон, нæ, мæ бон! 
Ныр бирæ цыдæртæ куы зонын, куы ’мбарын, 
Нæ уарзты кæлæнæй куы базыдтон зарын, 
Уæд амонды фæндаг цæуылнæуал арын? 
Кæм дæ, цы фæдæ, цы фæдæ, мæ бон? 
Мæ амонды фæндаг цæуылнæуал арын? 
Кæм дæ, цы фæдæ, мæ бон? 
Мæ цинæй, мæ уарзтæй дæ зæрдæмæ баст дæн, 
Ныр уал азы дæргъы æнхъæлмæ куы кастæн 
Дæ фæлмæн ныхасмæ, де ’нæхин фæкастмæ — 
Æрцу мæм, æрцу, мæ хур, мæ иуиæг хур. 
Дæ фæлмæн ныхасмæ, де ’нæхин фæкастмæ 
Æнхъæлмæ кæсын, мæ хур! 
233 

КУЫД ХОРЗ УЫДЫСТЫ... 
Куыд хорз уыдысты, куыд хорз, æвæдза, 
Мæйрухс изæртæ. 
Дæ фæдыл зылди, дæумæ-иу касти 
Æнæнцой зæрдæ. 
Дæумæ-иу касти æнæнцой зæрдæ. 
Æрцауындзæг и йæ урс æндæхтæй 
Æхсæрдзæн комы. 
Мæ зæрдæйæ та дæ фæлмæн сурæт 
Фæцух нæ комы. 
Дæ фæлмæн сурæт фæцух нæ комы. 
Къæвдайы фæстæ хур бон ыскæны — 
Æрдз мидбыл худы. 
Æз та, мæ боныл, дæ иунæг фендмæ 
Кæнын тæхуды. 
Дæ иунæг фендмæ кæнын тæхуды. 
Уыдис мæ зарæг фæдисон барæг 
Мæнæй дæу астæу. 
Цы ранмæ цæуон, кæм уæ агурон, 
Мæ чызгон азтæ? 
Кæм уæ агурон, мæ чызгон азтæ? 
О, уаих фæуай, нанайы лæппу, — 
Кæд мын къуырма дæ! 
Æхсæвæй-бонæй кæсын æнхъæлмæ 
Дæумæ нырма дæр. 
Кæсын æнхъæлмæ дæумæ нырма дæр. 

РАЦУ МÆМ, РАЦУ... 
Ацыдтæ ды æмæ арв дæр æрныллæг, 
Хур дæр йæ цæхæры батад. 
Баззад ма мемæ мæ зæрдæйы уынгæг 
Æмæ цæргæбонты катай. 
Рацу мæм, 
Рацу мæм, 
Рацу мæм, 
Рацу! 
Раджы ныббарстон дын алцы. 
Раст цыма раздæхтæ 
Иухатты балцæй, 
Афтæ мæм цинтимæ рацу. 
Ацыдтæ ды æмæ арвы хæдзары 
Нал ис мæнæн дæр фæлæууæн. 
Агурын ма дæ, фæлæ дæ нæ арын, 
Нал дæр дын зонын дæ цæрæн. 
Ацыдтæ ды æмæ д* ацыды фæстæ 
Зилы уæлæрвты мæ азым. 
Дзурын дын раздæрау уарзон ныхæстæ, 
Раздæрæй тынгдæр дæ уарзын. 

УДЫ УАРЗЫН ФÆНДЫ 
Уарзты цинæй мæ уд 
Сусæг арты куы сыгьд, 
Уæд мæ хъуыд удыхосæн дæ дзырд 
Æмæ ноджы дæ мидбыл фæхудт. 
Уæд дæ фæлмæн æнгас, 
Уæд дæ уæздан ныхас 
Тавтой хурзæрин хурау мæ уд. 
Уарзты рухсбазыр зæд 
Ради мах уындæй уæд, — 
Уый нæ уарзты хæрзæмбæлæг уыд. 
Уарзон уарзонмæ цыд. 
Сусæг уарзты фæрцы 
Уæд мæ уд цагъта цины фæндыр, — 
Мæн дæу уарзын, дæу уарзын фæндын. 
Уæд дæ арфæйы дзырд 
Мæнмæ хатæг фæзынд, 
Йемæ ноджы дæ фæхудт — фæлмæн. 
О, куыд тынг фæндыд мæн 
Уарзты цины кæлæн 
Ронгау дарын фырбуцæн дæуæн. 
Зæд нæ хæдсæрмæ тахт, 
Зæды комтæфæй мах 
Уæд уыдыстæм, уыдыстæм рæвдыд. 
Æз нæ зыдтон, цы ’рцыд: 
Дуне афтæ рухс уыд 
Æмæ зарыд фырцинæй мæ уд. 
Уд дзæнгæрæг цæгьды, 
Уды уарзын фæнды, 
Фæлæ нал цæуыс меумгæрон ды. 
Мемæ нал цæуыс ды, — 
Уд дзæнгæрæг цæгъды, 
Уды уарзын фыццагау фæнды. 
Уд дзæнгæрæг цæгьоы, 
Уды уарзын фæнды, 
О, цы фæдæ, цы мын фæдæ ды?! 

ФÆСМОН НÆ КÆНЫН 
Фæцæуы уарзт... Фæцæуыс ды дæхæдæг — 
Уыд афтæмæй дæуæн нывонд мæ цард — 
Нæ фендзынæ мæ зæрдæйы æрхæндæг, 
Нæ фендзынæ мæ цæстыты æнкъард. 
Мæ удлæууæн, 
Æз дын ныббарстон алцы, 
Ныббар-иу мын мæ аххостæ ды дæр. 
Кæд карды цæфау разынди дæ ацыо, 
Дæ амондæн æз кувдзынæн уæддæр. 
Цæуыс... Цæуыс... Дæ фæдыл ма фæстаг хатт 
Зæрдæвæндонæй æз кæсын æргом. 
Нæ хæдсæрмæ нæ уарзты зæд кæд ратахт, 
Уæддæр нын баххуыс нал баци йæ бон. 
Фæсмон нæ кæнын æз... Фæсмон нæ кæнын... 
Фæсмоны катай н’ айсдзæни мæ маст. 
Мæ цæссыгтæ мæ зæрдæйы ныгæнын, 
Мæ цæссыгтимæ — ноджыдæр нæ уарзт. 
Фæсмон нæ кæнын æз, — фæсмоны катай 
Фæстæмæ нал дæр раздахдзæн мæ цин. 
Æртхос ма баззад кæд нæ уарзты артæй, 
Уæд уымæ дардæй тавдзынæн мæхи. 

ÆРДХÆРДТЫ ЗАРÆГ 
Нæ хæххон фæндæгтыл 
Нæ сæнттæ ныббæттæм, 
Зынтæн мах нæ сæттæм, — 
Æууæндæм æрдхæрдтыл. 
Æрхордæн куы нæй æмбал! 
Нæ балцы куы стыхсæм, 
Фыдæх ныл куы ’ртыхсы, 
Æрдхæрдты æххуысæй 
Нæ зынтæ ныббырсæм. 
Æрдхордæн куы нæй æмбал! 
Æрдхорд кæд нæ фæмæнг, 
Кæд фидар у йе ’ууæнк, 
Зындзæн дæм æнæмæнг 
Дæ тыхсты йæхæдæг. 
Æрдхордæн куы нæй æмбал! 
Мæ уарзон æрдхæрдтæн 
Дæн хайджын сæ фарнæй. 
Ныррухс вæййы зæрдæ 
Сæ зæрдæты хъармæй. 
Æрдхордæн куы нæй æмбал! 
Æрдхордмæ бæлгæйæ, 
Нæ зонын æрæнцой, 
Æрдхордæн æрдхорд у 
Йæ царды æгъдæнцой. 
Æрдхордæн æрдхорд у æнцой! 
238 

БÆЛЦЦОНЫ ЗАРÆГ 
О, мæ уад-æфсургь, о, мæ тæхгæ арт! 
Цины фæндæгтыл хæсс, фæхæсс мæ дард. 
Æз дæ рог уадыл мæ уд хъардзынæн, 
Хуры тынтæ дын м* армæй дардзынæн. 
Дымгæ, уаддымгæ мах нæ баййафдзæн, 
Уды сау катай фæсте аззайдзæн! 
Тæх, мæ уад-æфсургъ, тæх мæ фæндиаг! 
Дардмæ ахæсдзæн мах нæ фæндты таг. 
Царды цинтæм нын кæд нæ байрæджы, 
Уæд нысанмæ хæсс ды дæ барæджы. 
Дард фæндæгтыл мах амонд агурæм, 
Уасджиорджийæ хорзæх ракурæм. 
Тæх, мæ уад-æфсургь, тæх, мæ цырен арт! 
У нæ балцвæндаг, у æгæрон дард. 
М’ амонд адзæгъæл, зон, æрвгæрæтты, 
Мæнæн де ’рвон тахт ныфс куы фæдæтты. 
Ахæсс, ахæсс мæ, дардыл ахæсс мæн, 
Ссарин удæнцой кæд мæ сагьæсæн! 
239 

СТЪАЛЫТЫ ЗÆГЪ УАРЫ 
Стъалыты зæгъ судзгæ уары, — 
Зæрдæ сусæг зарæг зары. 
Арвæй рахызт цины барæг, — 
Уарзт нæ риумæ хизы цадæг. 
Донгуырæнæй худын хъуысы, — 
Урс æртах ма уæд цы тыхсы?! 
Сусæг фæндаг комы таджы 
Махæн рагæй фæци адджын. 
Стъалыты зæгъ уары, уары, — 
Зæрдæ уарзты цинæй зары. 
Мах дыууæ стæм комы а зæр, 
Зонæм цинтæ, зонæм уарзын. 
Ды мæнæн дæ, æз дæуæн дæн, 
Уарзты циныл мах æууæндæм. 
Уарзты фæндæй ’Рфæны фæдыл 
Демæ кафын мæн æрфæндыд. 
Стъалытæ ныл уары, уары, — 
Зæрдæ зæрдæмæ ныззары 
Цины зарæг, уарзты зарæг, — 
Атад зæрдæты ’хсæн арæн. 
Мæй — нæ буц уарзты æвдисæн - 
Зæхмæ рухсы тын æлвисы. 
Арвæй зæхмæ, зæххæй арвмæ 
Хъуысы уарзты цины арфæ. 
Æрцу, æрцу! 
Дæ цин мын озур, 
Мæ хурты хур! 
Мæ сусæг фын, 
Дæумæ цсеуын, 
Дæумæ бæллын! 
Ды Ъæ мæ цин, 
Ды дæ мæ уарзт, 
Мæ хурыскаст. 

ИУГÆР АЦЫДТÆ... 
Иугæр ацыдтæ — фæндараст... 
Иугæр нал уарзыс — хæрзбон... 
Кæд нæ уарзты кæсæн асаст, 
Кæд нæу зæрдæтæн æнцон, 
Кæд мæнæй дæу æхсæн сыстад 
Сау къæдзæхæй айнæг-сис, 
Амонд мыл йæ къух кæд систа, 
Кæд мæ цард зындон ыссис, 
Ницуал баззад кæд нæ артæй, 
Артдзæстыл ныххауд кæд дур, 
Зон, уæддæр мæ уды катай 
Ды нæ фендзынæ, мæ хур. 
Сусæг цæссыгты æлгъинæй 
Кæд уынгæджы у мæ сæр, — 
Зардзынæн фыццаджы цинæй 
Уарзты зарæг æз уæддæр. 

БÆРГÆ 
Ч.Л. 
Æз нал агурын амонд, 
Мæн нал агайы цин, — 
Дæ фарсмæцыд мæ аууон 
Дзæгъæлдзуйау фæци. 
Бæргæ-ма иу хатт бауарз, 
Куыд-иу уарзтон фыццаг: 
Дæ цæстытæн ма бануаз 
Сæ хинтимæ сæ марг, 
Фæлæ ма ахæм амонд 
Кæмæ хауы, кæмæ?! 
Дзæгьæлдзуйау мæ аууон 
Уый бадзæгьæл дæумæ. 
Бæргæ-ма иу хатт бауарз, 
Куыд уарзтон æз кæддæр: 
Дæ цæстытæн ма бануаз 
Сæ цинæйдзаг цæхæр, 
Уæд райгасыл цæттæ дæн, 
Фæлæ йæ зонын раст: 
Дæ риуæй дæр æддæ дæн, 
Дæ зæрдæйæ дæр — хаст... 

ÆНХЪÆЛДТОН... 
Æнхъæлдтон æз: мæ амонд мæм фæхудт, 
Æнхъæл уыдтæн: мæ хурты хур фæзынди. 
Мæ рухс цинæй уæлæрвтæм тахт мæ уд. 
Фырцинæй арвыл хурты хур ныззылди. 
Кæд уарзондзинад а зæххыл нæ уыд? 
Кæд у, мыййаг, æрра лæджы æрхъуыды? 
Уæдæ фæдис цæмæн цагъта мæ уд? 
Уæдæ-иу дæ цæмæн уыдтон мæ фынты? 
Фæлывд митыл æнцайы кæд нæ цард? 
Уæлæрвтæ кæд нæ уыдысты зæдбадæн? 
Мæ цæстытæн æрмынæг ис сæ арт, — 
Цæрынæн дæр, мæлынæн дæр куы нал дæн. 
Мæнæй ма дæ уæлдай хорзæн цы хъуыд? 
Дæ зæрдæйы æрæджиау цы фæнд уыд? 
Æнæ мæн дæр уыдтæ кæд фаг рæвдыд, 
Уæд ма мæн та цæмæн сайдтай дæ фæдыл? 
243 

НЫББАР МЫН... 
Ныххатыр кæн, кæй уарзын дæу, 
Æдзух дæ къахвæдтæ кæй барын: 
Мæ бон дæ ферох кæнын нæу, 
Фыццагæй тынгдæр уарзын дæу, — 
О, курын, курын дæ: ныббар мын. 
Ды Ъæ мæ уды адджын рис, 
Ды дæ мæ цин æмæ мæ катай. 
Дæумæ мæ арфæйаг фæдис, 
Мæнæй хæрзгæнæгау цыдис 
Æмæ йынудыхос ды радтай. 
О, батав, оатав æй дæ артæй. 
Æхсæв мын мæйы рухс хæссыс, 
Æрттивыс худгæ хурау бонæй. 
Кæд ды мæ иувæрсты цæуыс, 
Уæддæр мæ удхосæн хъæуыс, — 
Æрцу мæм иухаттау æргомæй. 
Дæуæн дæ фæлмæн цæстæнгас 
Нырма дæр мæн йæ хъармæй тавы. 
Кæд дæ æрбайрох ис нæ уарзт 
Æмæ æрбайсæфтæ æваст, 
Уæддæр дæ агурын мæ арвыл. 

РАХÆСС МЫН УАРЗТ 
Зæрдæ, мæ зæрдæ йæ цины 
Агуры рухсмæ фæндаг. 
Хур дæр мæ сæрты æрзилы, 
Уый дæр æмбары мæ уаг. 
Ракæс мæму 
Ракæс мæм, 
Ракæс, 
Раксес мæм рухс хурау раст. 
Рахæсс мын, 
Рахæсс мын, 
Рахæсс, 
Рахæсс мын цин æмæ уарзт. 
Хурæн йæ тынты рæвдыдæй 
Дидинæг ракалдта дур. 
Зæрдæ, мæ зæрдæ дæ уындæй 
Дидинæг фестад, мæ хур. 
Райы фырцинæй мæ зæрдæ, 
Басгуыхти цины фæндыр. 
М* амонды рухс хур, цы фæдæ? — 
Демæ мæн кафын фæнды. 
Уалдзыгон бонау мæ риуы 
Дидинæг калы мæ цин. 
Н’ амонд цæргæбонты иу у 
Фарн æмæ уарзты фæрцы 

НУАЗÆМ АМОНДЫ РОНГ 
Ацы зымæджы уазал, 
ацы зымæджы карз 
Ног фыдæнæн фæлвары 
мæ судзаггаг уарзт. 
Зымæг, ма хъаз дæ карзæй, 
ма мын агай мæ уд, 
Ацы зæххыл ныры онг 
ахæм амонд нæ уыд! 
Нуазæм, 
Ног азы нуазæнтæ уарзонæй нуазæм. 
Нуазæм, 
Нуазæм мах адджынæн амонды ронг. 
Ногæй, 
Ногæй базыдтам, базыдтам, 
Базыдтам уарзын, 
Афтæ, 
Афтæ ничи ма, ничи ма, 
Ничи ма уарзта ныронг. 
Уазал зымæджы бæсты 
райгæ уалдзæг фæзынд 
Æмæ митæмбæрзт бæстыл 
цины фæндыр æрзылд. 
Зымæг, урс-урсид зымæг, 
нал мæ домы дæ карз, 
Мæн нæ хъæуы дæ тызмæг, 
ратт мын уарзоны каст. 
Ног аз рогæн æркафы, 
йемæ ракафын æз, 
Ног дæ цæстыты арфы 
суынын зæдæнгæс хуыз. 
Ног дæ уæздан æнгасæй 
цардмæ раздæхтай мæн, 
Ног дæ фæлмæн ныхасæй 
радтай удхос мæнæн. 

ИУ ХАТТ БАУАРЗ 
(Зонын æй) 
Царды иу хатт бауарз афтæ, 
Расыг куыд кæна лæг. 
Уарзаг зæрдæ райсы арфæ, — 
Уарзт куы нæ вæййы мæнг. 
Зонын æй, зонын, 
Уарзтæй цырагъау тайын, 
Фæлæ мын дзуапдæттæг нæй. 
Ме ’нæхин зæрдæ 
Алчи фæлвары сайын, 
Оххай, куыд цæргæ уа, цæй? 
Царды, зон æй, алцы карст у, — 
Макæмæн кæн ды хин. 
Уарзтæй иу къахдзæф ис мастмæ, 
Мастæй бахиз дæхи. 
Цардæй макуы, макæд ма хъаз, 
Хъазинаг куы нæу цард. 
Бакæн, о Хуыцау, ды ахъаз, 
Уарзт мын удыхосæн ратт. 

ЗÆРДÆ ИУ ЗАРÆГ АМОНЫ 
Зæрдæ иу зарæг амоны, 
Хоны иу фæдыл мæн. 
Æз дæумæ цæуын абон дæр, 
Ды — мæ уды кæлæн. 
Зæрдæ зæрдæмæ ку* атындза, 
Уæд фæхонæм уый уарзт. 
Æз Адæмæзы уадындзæй 
Дæн дæ зæрдæмæ хаст. 
Кæд нæ цинтæн нæ байрæджы, — 
Рацу хурау æргом. 
Æз мæ зæрдиаг зарæджы 
Дзурын буцæн дæ ном. 
Иугæр цинтæ кæд банызтай, 
Уæд дæ нал хъæуы ронг! 
Æз цы цæстытæ бауарзтон, 
Уыдон уарзынц мæн ног. 

ЗÆРДÆ КУЫ ЗАРА 
Амонды зарæг 
Зæрдæ куы зара 
Мауал æй уром уæд. 
Йемæ-иу базар, 
Уарзты цин бавзар, 
Райхал дæ уды фæнд. 
Чи зоны уарзын, 
Цардсей у разы, 
Арвы дуæрттæ йын гом. 
Царды цин бануаз, 
Бауарз, о, бауарз, 
Бауарз ды дæр æргом. 
Зæрдæйы арфæй 
Куы цæуа арфæ, — 
Райгонд уыдзыстæм мах. 
Зæрдæйы уарзтæй 
Цины фæкастæй 
Дуне — махæн зынаргъ. 
Зæрдæ, мæ зæрдæ, 
Ма кæн æфсæнттæ, 
Басæтт дæ уарзтыл, цæй! 
Иугæр кæд уарзыс, 
Уарзтыл кæд зарыс, 
Рæсугъддæр нæй дæуæй! 

СÆРГÆНДТÆ 
Хъазиты Мелитон 
Дæ уд æмæ мæ уды куывд 5 
Кады зарæг 
Республикæ Хуссар Ирыстоны гимн 9 
Удыкуывд 10 
Агурдзынæн дæу (Дыууæуды) 11 
Хуримæ барын дæ ном (О мæ ныййарæг) 12 
Куывд 13 
Ды —мæцин, мæуарзт 14 
Донхауæн (Урс зарæг) 15 
Агурын раздæрау дæу (Мады зарæг) 16 
Зæрдæйы — уарзты кæлæн 17 
Ды — мæ булæмаргъ 18 
Райхъал ис дуне 19 
Мескаст, мæбæллиц 20 
Бæргæ 21 
Æрлæуу мæм уарзонау 22 
Амондджын хонын мæхи 23 
Дæу уарзын (Дæ фæлмæн цæстытæ) 24 
Арфæтæ айсут мæнæй (Мæ арфæтæ) 25 
Табуйаг — дæ ном 26 
Уарзты амонд мын ратт 27 
Дыууæ уды катай (Нæй нын фæхицæн) 28 
Бауызæлмыл 29 
Хъæлдзæг къуплеттæ 30 
Чепена 32 
Ехх, куыдхорзу 33 
Бахудмæм 34 
Аццетыбæлас 35 
Иунæджымæт 36 
Хурау фæзын 37 
Рох уарзты зарæг 38 
Иухаттау æрцу 39 
Æнусон уалдзæг (Нæ уарзты уазæг) 40 
Æзфедтон дæу 42 
250 

Æрдхæрæн изæртæ 
43 
Кæм дæ? 44 
Зæрдæ куы баугрза... (6 мæзæрдæ) 45 
Раздæх уалдзæг 46 
Мауалагурмæн 47 
Амондыхур 48 
Уарзтыцин 49 
Уалдзæгау рацу 50 
Хуыцау - мæ уарзт 51 
Мад, мæмад 52 
Мах нæ уыдзыстæм иумæ 53 
Малусæг 54 
Ногæй 55 
Æрцу 56 
Барстон æй хурыл 57 
Ды —мæамонд 58 
Чизоны 59 
Дæумæцæуын 60 
Кастæн дын дæ цæстытæм 61 
Уарзт — æнусон цин 62 
Мад æмæ чызджы ныхас 63 
Куы фæзынис, тæхуды 64 
Цæй-ма фæзын (Уалдзыгон бæлас) 65 
Кæсын дæм æнхъæлмæ (Дæумæ гщугæйæ) 66 
Ракæсмæм 67 
Цæрмынфæрнæй 68 
Лæппуйызарæг 69 
Хурычызгдæ 70 
Ацыдтæ 71 
Лирикон 72 
Мидсагьæс 73 
Æцæгуарзт 74 
Мæ фæстиат амонд 75 
Сусæгуарзт 76 
Рацу мæм уалдзæгау 77 
Амонд, фæзын 78 
Æнусонуарзт 79 
Мæйрухс изæртæ 80 
Ирыбулæмаргь 81 
Æгасæрцу, æгас 82 
Зарæг 83 
Уæддæр кæрæдзимæ цæуæм (Хидтæ) 84 
251 

Фарн 85 
Амондмынратт 86 
Мысын æй, мысын 88 
Зарын æз мæ хуыздæр зарæг абон 89 
Махæй амондджындæр нæй 90 
Арфæ уарзон ныййарджытæн 91 
Цард — цæрынæн 92 
Агурын æз дæу уæдцæр 94 
Кæсдзынæн æнхъæлмæ 95 
Амондыронг 96 
Амондыстьалы 97 
Сусæгуарзт 98 
Курæм хуыцæуттæй 99 
Уалдзыгонхур 100 
Æрцæгъд-ма, фæндыр 101 
Уарзтæн нæй аргь 102 
Мæуарзон Гыцци 103 
Фарнфæцæуы, фарн 104 
М’ амонд, цæй, бахуд 106 
Бацæр мæ зарæджы 107 
Арфæтæ 108 
Арвæй нæм рахызти ногмæй 109 
Ногæй мын рухс фæндаг амон 110 
Ног мæ рæвдауы дæ хур 111 
Ныййарæг мад — мæ зарджыты хуыздæр 112 
Уарзт æппæтæн нæу 113 
Цымата 114 
Йæ сусæг ном (Сонет) 115 
Дыацыдтæ 116 
Фæхон мæ дард 117 
Æрдхæрæны зарæг 118 
Дарддæмæнæй 119 
Уазæджызарæг 120 
Уарзты фæндонæй цæрут 121 
Зæгъ-ма 122 
Кæдæнæмæнæй 123 
Демæ мæ зарын фæнды 124 
Нæу дæ ссарын мæ бон 125 
Дæ цинтæ мын бауарз 126 
Бæргæма 127 
Дæумæу мæкаст 128 
Кодтамхицæн 129 
252 

О, фæндыр 130 
Сæфт амонды зарæг 131 
Кæдæй кæсын æнхъæлмæ 132 
Зарæг - мæ уды фæдис 133 
У ыцы цæстыты фæкаст 134 
Амондызарæг 135 
Уарзонзарæг 136 
Малусæг 138 
Рагбонты уазæг 139 
Рагбонты амонд 140 
Бадар мын дæ уды хинтæ 141 
Рæсугьддæды 142 
Бонтæуайынц 143 
Дæуæнфæзарын 144 
Иунæджыхъыг 146 
Тæхуды 147 
Урс изæрты зарæг 148 
Æз æнæ дæу дæн сидзæр 149 
Зæгъ-мамын 150 
Бамбармæ, бамбар 151 
Æз дæ номæн зарын зонын 152 
Ды — мæ уды хицау 153 
Азар, Терчыдон 154 
Сызгъæрин чындзæхсæв 155 
Дуэт 156 
Уыцы бон ныууагътай мæн 158 
Мадызарæг 159 
Дыфæцæуыс 160 
Барæвдаумæде ’нæхин фæкастæй 161 
Чиуарзы, уыйу хъæздыг 162 
Уалдзыгон зарæг 163 
Ды —мæиунæг 164 
Æзæмæды 165 
Мысын 166 
Цæй куыд цæрыс? 167 
Уарзтам кæрæдзи 168 
Амондджын уыдзæни 169 
Омæхур, омæбон 170 
Рухсамонд 171 
Дызоныс 172 
Маку 173 
Хæрзбоны зарæг 174 
253 

Фæстаг уарзты кæлæн 175 
Хурау мæм бахудтæ 176 
Чизоны 177 
Дæ амондæн цæрдзынæн 178 
Кæм дæ, мæбон? 179 
Рацу мæм раздæрау 180 
Æрцу та фыццагау 181 
Кæмæ кæнон тæхуды 182 
Ногæй та уалдзæг æрцыд 183 
Куы ма дыл амбæлин 184 
Ды — мæ хурты хур 185 
Фæсмонызарæг 186 
Булæмаргъ, азар 188 
Уарзты ронг бануаз 189 
Ногмысын 190 
Æрцу, мæудыцин 191 
Уарзонызарæг 192 
Амондысуадон 193 
Уалдзæгу, уалдзæг 194 
Кæддæрыцин 195 
Æз дæ уындмæ фæбæллын 196 
Амонд цы фæци? 197 
Уарзтæн нæй æмбæхсæн 198 
Æрцу мæм, мæхур 199 
Мæудыцин 200 
Чызджыты хъæлдзæг ныхæстæ 201 
Зарымæуд 202 
Цы уалдзæг уыд! 203 
О, мæхурыхай 204 
Уарзын дæ æз, уарзын 205 
Хорзуцард 206 
Цхинвалы зарджытæ 
Цхинвал. 08-2008 207 
Ногрæстæг 208 
ИрæйИрмæ 209 
Ирæн —сæрибар 210 
Уарзон уарзонмæ ыздæхы 211 
Æнусонрис 212 
Иры бæстæ — хуры авдæн 213 
Мады хъарæг хъæбулы сæфтыл 214 
254 

Мадæлты фæдис 216 
Таболты Солтапбеджы зарæг 217 
Удыхъæр 218 
Мадьтайрая* (Яыбб^ 219 
Хъæлдзæг зарæг 220 
Уалдзæг æрцыди Хуссарæй 221 
Уастырджийы зарæг 222 
Мæ уарзон Ирыстон 223 
Кæстæрты арфæ хистæртæн 224 
Иры æвзонгдзинад 225 
Ногæй иухаттау бауарз 226 
Зæххыл ис уарзт 227 
Зар, мæзæрдæ 228 
Ир — мæ зæрдæйы кæлæн 229 
Хистæртыфарн 230 
Зарæгайзæлы 231 
М’ амонд, кæм дæ? 232 
Мæ уалдзыгон бонты 233 
Куыд хорз уыдысты 234 
Рацумæм, рацу 235 
Уды уарзын фæнды 236 
Фæсмон нæ кæнын 237 
Æрдхæрдты зарæг 238 
Бæлццоны зарæг 239 
Стъалыты зæгъ уары 240 
Иугæрацыдтæ 241 
Бæргæ 242 
Æнхъæлдтон 243 
Ныббармын 244 
Рахæсс мын уарзт 245 
Нуазæм амонды ронг 246 
Иу хатт бауарз (Зонын æй„.) 247 
Зæрдæ иу зарæг амоны 248 
Зæрдæ куы зара 249 

Литературно-художественное издание 
КОКАЙТЫ ТОТРАЗ АБРАМОВИЧ 
Молитва души 
Стихи на осетинском языке 
Редактор Т.А. Кокайты 
Художник-дизайнер B.C. Григорян 
Технический редактор А. В. Ядыкина 
Корректор Т.А. Казбекова 
Компьютерная верстка З.С. Мисиковой 
Слано в напор 22.0-1.11. Подписано к печати 22.07.11. 
Формат бумаги 75x90' .)2. Бумага офс.М*1. 
Гари, шрифта «Кудряшов». Печать офсетная. 
Усл.п.л. 10. Учетно нал.л. 12,.5.5. 
Тираж 1000 экз. Закаа № 663 . С 24. 
Министерство культуры и массовых коммуникаций РСО—Алания. 
ГУП РСО-Алания «Издательство «Ир», 362040, г. Владикавказ, 
проспект Мира, 25. 
Отпечатано: ИИ Лавор И.И., (типография «Лаки Пак*). 
344013. т. Ростов-на-Дону, ул. Мечникова, 112, 
тел. (863) 256-77-40, 256-77-90. 


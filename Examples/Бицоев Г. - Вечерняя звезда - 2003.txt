Бицъоты Гриш 

Отсканировано 
в июле 2014 года 
специально для эл. библиотеки 
паблика «Бæрзæфцæг» 
(«Крестовый перевал»). 
Скангонд æрцыд 
2014 азы июлы 
сæрмагондæй паблик «Бæрзæфцæг»-ы 
чиныгдонæн. 
http://vk.com/barzafcag 

Дзæуджыхъæу 
2003 

Бицъоты Гриш 
Кæрдæджы 
стъалы 
роман 
уацау 
Дзæуджыхъæу 
2003 

84 0сет 
Б-85 
Бицъоты Г. 
Б — 85 Кæрдæджы стъалы: Роман. Уацау - Дзæуджыхьæу: 
Ир, 2003-336 ф. 
Бицоев Г.Х. 
Вечерняя звезда 
Человек с его многосложным внугренним миром и загадочной 
душой является предметом неизменного интереса писателя Гриши 
Бицоева. 
Роман и повесть, включенные в книгу, написаны на запрещенные 
в недавнем прошлом темы. Автор ставит задачу - правдиво показать, 
почему его герои оказались в той или иной непростой жизненной си- 
туации. 
.4702040000-23 _ м ол ^ 
Б МШ(ОЗ) - 03 5 "" 03 84 °сет 
18В^ 5-7534-0947-4 © Бицоев Г.Х., 2003 
© Григорян В.С., оформление, 2003 

КÆРДÆДЖЫ СТЪАЛЫ 
Роман 
1 
Сабаты лекциты фæстæ студенттæй алчи йæ 
хæдзармæ афардæг вæййы, æмæ ма æмдзæрæны 
баззайынц нымад цалдæрæй. Сæ иу — Марус. Са- 
батбон фæссихор æмдзæрæнæй лидзæгау акæ- 
нынц, Марус иу уаты кæимæ цæры, уыцы æртæ 
чызджы дæр. Марус сæ хорз æмбæрста — ацы æн- 
тъыснæг дунейы æнæхъола змæлдæй афæлмæ- 
цынц, алчи фæтындзы йæ æртхуыз хæдзармæ, 
æнахъом сабийау дæ мады хъæбысмæ дæхи бап- 
пар, æмæ та дын арв фестдзæн рухсгуырæнтæ, 
æмæ та сабибонты рæзхæссæны удæнцой бавзар- 
дзынæ. 
Марус та сабатбон йæ мадыхо Серийы æры- 
мысы, йæ æгомыг сагъæстæ, йæ маройтæ фæс- 
вæдмæ дæр уымæн фæхъары. Хæрдхуыз дæр-иу уый 
руаджы баци, æртхуыз дæр. Хуыцаубæтты-иу æй 
Сери арæх абæрæг кодта, ныр æм мæйæ фылдæр 
нал фæзынди. Æмæ знон лекциты фæстæ чызг 
афæнд кодта: «Ныууайон, хабæрттæ базонон æмæ 
фæстæмæ фездæхдзынæн». Фæлæ Серийы æфсин 
Марта хъуызгæ къахдзæфтæй йæ размæ куыд ра- 
цæйцæудзæн, уый та йæ цæстытыл куы ауади... 
Мартайы иунæг фырт хæстæй нал сыздæхт, æмæ 
цыма Серийы хиуæттæ иууылдæр ууыл архайынц, 
цæмæй йыл йæ чындз сыстырзæрдæ уа, ома, цот 
дын дзы нæ рацыд, дæ мойæн дæ йæ хъæлæс дæр 
ферох, рацу уырдыгæй, чи зоны, исты амонд ма 
дæм кæсы... Æфсин йæ чындзы хæстæджытæй ар- 
выталынгты лидзы. Æмæ та Марусы йæ къах нал 
ныххаста Серийы размæ. 

6 
Бицъоты Гриш 
Дуар æрбахостæуыд — къухуæлармæй æртæ фæлмæн къуп- 
пы. Чызджытæй йæ чидæр кæй æрбахоста, ууыл нæ бады- 
зæрдыг Марус æмæ дуар рæвдз фегом кодта. 
Къæсæрыл лæууыд Битта, — сæ курсы лæппутæй. Æдзух 
институты йæ цæстыты раз куы вæййы, уæд æм, цымæ, 
сæумæраджы ардæм цæмæ æрбамидæг? Лæппу — æдзухау 
худæндзаст, йæ рустыл хил нæ хæцы, зæгъгæ, йæм фех- 
сайы чызджы зæрдæ, йæ цæстыхаутæ фæтъæбæртт ласынц, 
уый дæр никуы бафиппайдта. «Цалынмæ дæ йе ’дзынæг, йæ 
гæрдаг цæстьпæ нæ ацахстой, уæдмæ дзы дæ цæстæнгас айс», — 
чызг афæдзæхста йæхицæн. 
Иу тызмæг дзагъул цы фæласта Марус, æндæр Битгамæ 
кæсын нæ бафæрæзта. 
— Дæ сæумæ хорз, Марус! — лæппуйы тæнæгæрду æрф- 
гуытæ сæхи бæрзонд систой. 
— Æгас цу, — салам радта Марус, йæ цæсгомæй уазал 
асæст кæй акалди, уый банкъардта æмæ йæ уырныдта — 
лæппу йын йæ зæрдахаст бамбардзæн æмæ нæ ныффæстиат 
уыдзæн. 
— Цы дын æй сусæг кæнон, Марус, — гомдзæстæй худти 
Битта, — къæсæрæй сонтæй чи фездæха, уыдонæй нæ дæн... 
— Æнæфснæйдтытæ стæм... Æдзæллæгтæ... — дуар æнгом- 
дæр бассыдта чызг. — Хатыртæ дæ курын... 
— Ууыл та цы тыхсыс, — фæрæвдз æм ис лæппу. — Дыууæ 
барæй дæ бар ис — кæд дæ фæнды, дæхи адудутæ кæн æмæ 
уынгмæ акæсæм, науæд та уæ галуанмæ азил, æз багæдзæ 
кæндзынæн. Ахсджиаг ныхасаг мæ ис демæ. 
— Ног эрæйы кæцыдæр æнусæй нырмæ мæ алы бон дæр 
уыныс. Дæ зæгъинæгтæ ацы бонмæ фæцауæрстай? 
— Афснай, афснай. — Битта йæ цурæй акъахдзæфтæ код- 
та, йæ уæхсчы сæрты ма йæм ракасти. — Æнус дæр дæм 
æнхъæлмæ кæсдзынæн. 
Сæ курсы чызджытæй Марусæн Азау уæлдай адджындæр 
фæци, сæ уаты дыууæйæ куы аззайынц, уæд сæ ныхасмон- 
дæгтæ суадзынц. Иуахæмы йæм Азау йæхи æрбайвæзта æмæ 
йын афтæ: «Цы диссæгтæ фехъуыстон! Нæ институты, дам, 
ис, кæдæмдæрты дзырдтæ чи хæссы, ахæмтæ. Æмæ, дам, сæ 
иу нæхи курсæй у». Марусы зæрдæ раздæр-раздæр кæмæ фех- 
сайдта, уый — Битта. Уæдæй фæстæмæ йæ койæ дæр йæ буар 
ныууазал вæййы. 
Уый размæ дæр æй Битта йæ кæцыдæр митæй йæхимæ 
æркæсын кодта. 

Кæрдæджы стъалы 
7 
Студенттæ сихор институты хæрæндоны кодтой. Рагацау 
æлхæд талон ратт æмæ, цы сцæттæ кодтой, уыцы хæринæг- 
тæй дын радæтдзысты. Авдан (уый дæр сæ курсы лæппутæй) 
йæ хъæрмхуыпп æмæ йæ шницель æрæвæрдта стъолыл æмæ, 
йæ цайы агуывзæмæ куыд фæуади, афтæ йын Битта йæ 
шницель йæ дзыхы баппæрста, йæ бадæны æрфæтъæн æмæ 
æрдæгæууылд комдзæгтæ нынныхъуырдта. Авдан цытæ кæн- 
дзæн, зæгъгæ, хæрæндоны чи уыди, уыдон ныццымыдис 
сты. Авдан йæ цайы агуывзæ æрбахаста, сбадти, йæ хъæрм- 
хуыппæй цалдæр хуыппы куы скодта, уæд пыррыччытæ са- 
рæх сты, ома, хæлиудзыхыл ма сыкъатæ вæййы. Авдан фы- 
дæхзæрдæхæссаг нæ уыди, йæ зæгъинаг уыцы стæхынæв- 
вонг æдзух йæ былалгъыл бадти, æмæ-иу кæй худындзæг нæ 
бацагайдтаид... «Мæ шницель?! —иурæстæджы ныффæдис 
кодта Авдан, йæ бынатæй сыстади, йæ тæбæгъмæ уæле дæ- 
лæмæ дæр æркасти. — Мæ шницель цыдæр æрбаци!». 
Рæмудзгæ-худтæй ныххудтысты чызджытæ. Урсхалатджын 
сылгоймаг хæринагдæттæн рудзынгæй йæ сæр радардта. Ав- 
дан æм бадзырдта: «Æфсин, уым-ма æркæс, мыййаг, мæ 
шницель фæстæмæ нæ балыгъди? Æви мын айдагъ гарнир 
радтат?». 
Битта ныррухсцæсгом, ома, дзæбæх та уæ нæ бахъæлдзæг 
кодтон? Уыйфæстæ дæр ма-иу Авданы сихорæй Биттайы 
хъуыры цыдæртæ ацыди, ноджы ма дыууæ æндæр лæппуйы 
дæр равзæрста хъазæнхъултæн. 
Сæ хуыссæнтæ — урс-урсид кæрдæйнагæй æмбæрзт. Сын- 
тæджыты астæуты æвæрд хæмпус базтыл - хуызджын ны- 
вæфтыдтæй фæлгонцгонд глази æмбæрзæнтæ тыд. 
Марус ма йæ сынтæджы йæхи æруадзинаг уыди — йæ 
цæстытæ ма æддæгуæлæ авæры, ницуал агайæг æй вæййы, 
ахæм рæдзæ-мæдзæты удæнцой бавзары. 
Бафснайдта Марус йæ сынтæг, фæлæ ма йæ цæст æрхæ- 
цыд рудзынгыл талф-тулф æвæрд чингуытыл. Азауы мидæг- 
дарæн хæцъилдзабыртæ цыма сынтæджы бынмæ фæцæйлыгъ- 
дысты, Фæрдыджы ламаздыхъхъыл — гæххæтты гæбæзтæ... 
Нагъ, йæ къух ницæмæуал батасыд... 
Битта къæсæрæй æрбахызт, уатыл йæ цæст ахаста æмæ 
йæ цæнгтæ спæррæст ластой. 
—Зæдбадæн! — йæ цæстытæ ацъынд сты, йæ фындз фæ- 
пака. — Дзæнæты уæлдæф. 
— Пудрæйы тæф чи нæ уарзы, уый чызджыты цæрæнмæ 
ма цæуæд... 

8 
Бицъоты Гриш 
— Нæ-гъа! Уайдзæфтæ, æлхысчъытæ — а-ба-бау! — лæппу 
йæ сæр фæкъул кодта. — Ме ’рбакъавдзæф мын раст бамбар, 
Марус. Иу лæппуйы тыххæй æрбацьщтæн... Куы йæ зонис... 
Уæвгæ йæ куы зонис, уæд мæ ацы къахдзæф æрбакæныны 
сæр нæ бахъуыдаид.— Бандонмæ йæхи байста, сбадти. — Ахæм 
хабæртгæ вæййы, æмæ сыл лæугæйæ дзурæн нæй... Не ’мбæлы. 
Мæ ныхас фергом кæнон. Æрбацыдтæн мæхи зондæй. Цы лæп- 
пуйы кой дын кæнын, уый дæ федта, дæ рæсугъд уындæй 
зæрдæсаст кæй фæци, ууыл басасти. Сидзæр дæ, уый дæр ба- 
зыдта. Йæхæдæг дæр сидзæрæй схъомыл. Йæхи хъарутæй размæ 
рацыди. Трамвайы бадтыстут дыууæйæ æви æртæйæ. Газеты 
аууонæй дæ фæхъахъхъæдта. Дæ бакомкоммæ бадт фæци. Æм- 
дзæрæны цæрыс, уый базыдта. Дуаргæсы дæуæй фæфарста, 
ныффæдзæхста йын, сым дæр, дам, ын нагъ. Æнæнхъæлæджы 
мыл сæмбæлд. Ахæм чызджы, дам, нæ зоныс? 
— Ницы дын æмбарын, Битта, — загъта Марус. — Дæ 
зонгæ дын куы ницы бафæдзæхста, уæд дæхи фыдуынд уавæ- 
ры цæмæн æвæрыс? 
— Ныртæккæ, — йæ рахиз пака къух фелвæста лæппу.о— 
Ныртæккæ мæ бамбардзынæ. Уралы горæттæй иуы кусы. Йæ 
улæфты рæстæг суади. Мæн бацагуырдта. Йæ фыдыхомæ мæ 
хъæумæ ахуыдта. Йæ куыстæй йæм тел ныццавтой. Æрдзур, 
дам, нæм. Ныдздзырдта, æмæ йын афтæ: «Срочно выезжай». 
Афæндараст æй кодтон. Цалдæр хатты мæ афарста: «Цымæ 
Марусæн исчи ис?» Ома куыд вæййы — зæрдæйæн адджын 
лæппу. Стыр рынчындоны кусы. Ницы загъта, фæлæ цыма 
сæйраг дохтыр у. 
— Тыххæй дæхицæй минæвар аразыс? 
— Тел райсыны размæ мын афтæ: «Цы хорз у, кæй дыл 
фæхæстдæн, хи куыд дарын хъæуы, уыдæттæ мын амондзынæ». 
Бауырнæд дæ, Марус, цыдæр æнахуыр диссаг у... Уæ хъысмæт- 
тæ куьщ æмхуызон рауадысты. Иумæ куыд хорз сфидауиккат. 
Битта ардæм куы цыди, уæд йæхицæн фæдзæхста: «Фем- 
дзаст уæм, уымæй мæхи хиздзынæн». Фыццаг хатт Марусы 
хинтæ æмæ кæлæнтæгæнæг дыууæ цæсты куы ауыдта... Йæ 
туг рафыхти, йæ зонд цыма атартæ. Ахæм уавæры ма-иу ба- 
хауди уымæй размæ дæр — йе ’рра, йæ тæлтæг туг-иу ыл арт 
бафтыдта, нæфæтчиагæй кæм ницуал вæййы, ахæм уавæ- 
ры-иу авæрдта чызджы, йæ цæстыты раз-иу мадард бæгъ- 
нæгæй фегуырди. 
Битта бафиппайдта: фемдзаст уой, Марус дæр йæхи 
уымæй хызта. Лæппу йæхиуыл ныххæцыди, уæдæ ме ’рба- 

Кæрдæджы стъалы 
9 
цыдæй мæ ацыд аивдæр рауайа, зæгъгæ, фæлæ уæдæй ныр- 
мæ иу нывыл дзырд нæма схауди чызджы дзыхæй, нæ йыл 
æрвæссы, уый æмбæхсинаг дæр нæу. Лæппуйæн йæ зæрдæ 
йæхимæ фехсайдта, йæ масты гуырæнтæ куы фегом уой, йе 
’рра монцтæ йæ куы акуырм кæной... 
Дуар æрбахостæуыд — рæвдз-рæвдз къуппытæ, ома, хион 
дæн. Æрбахойæг дзуапмæ нæ банхъæлмæ касти æмæ ма дзур- 
гæ дæр æрбакодта: 
— Ам стут? 
Сери! Сери фæзынди Марусмæ! 
Цинзæлланг дзырдтæ дзы схаудаид æмæ дуармæ — згъор- 
гæ, фæлæ Марусы сидзæр хонынц, зыбыты иунæг, æмæ 
ницæмæй равдыста йæ зæрдахаст, загъта: 
— Ам стæм. Мидæмæ рахиз. 
Æрбайгом дуар, æмæ къæсæрæй æрбахызти, нырма йæ чыз- 
гон рæсугъды æууæлтæ йæ цæсгомæй нæма ссыдысты, тындз- 
гæ цыдæй фæуади, йæ рустæ басырх сты æмæ сыл æнцъылд- 
бæрæг дæр нæ разынди. Сылгоймаг Битгайæн салам радта, фæлæ 
йæ цин ницæмæй равдыста, цыма иннæ чызджытæй кæмæдæр 
æрбацыдиоæмæ къæсæргæронæй джихгæстытæ кодта сынтæ- 
джытæм. Йæ ерджен хызын дуаргæрон æрæвæрдта. 
— Мидæгдæр рахиз, — загъта Марус, йæ размæ дыууæ 
къахдзæфы ракодта. 
— Æз цæуон, — загъта Битта, худгæ цæсгом равдыста 
Марусмæ, Серийæн та йæ сæрæй акуывта æмæ уатæй ахызти. 
—Оф-ф-ф! — къухы арм зæрдæсæрыл авæрдта Марус. — 
Цы хорз афон фæзындтæ, Сери! Фервæзтæн дзы! — йæхи 
хъуамæ баппæрстаид мадыхомæ, фæлæ фæкъæрцхъус, йæ 
каст дæр —дуармæ, къухæй дæр уыцырдæм ацамыдта, йе 
’нгуылдз йæ былтыл авæрдта, цалдæр къахдзæфы, æмæ дуа- 
рыл сындæггай ахæцыд, къæсæрæй ахызт. Афтид тыргъты 
ацыди асинты онг. Уым дæр цæст никæуыл æрхæцыд æмæ 
фæстæмæ — згъоргæ. Серийы хъæбысмæ йæхи баппæрста. 
— Фæтарстæн дын, —¦ дзырдта Марус. — Тынг дын фæ- 
тарстæн. Зæгъын, кæд тынг уæззау рынчын ... 
— Зыдтон æй, — загъта Сери. — Уæдæ йæ нæ зыдтон, дæ 
цæстытæ мæм ныуурс уыдзысты, уый... 
Цы зæрдæбын, цы адджын, цы æнæсайд рауади сæ хъæбыс! 
Марусы фыд Габо авдтары фæци, æмæ æртæйæ — мад 
æмæ дыууæ хойы — æдзæрæг сакъадахыл аззадысты. Иу аз 
рацыди, дыууæ æви æнус, уæд сæм кæддæр иу мæйрухс æх- 
сæв фæзынди сæ фыдыфсымæр. Фæтæгены фанар тар пысу- 

10 
Бицъоты Гриш 
лæй афтæ хорз стыхта, афтæ сарæхст, йæ развæндагмæ ма 
дзы æрмæстдæр иу рухсы тын куыд калдаид. Фыдыфсымæр 
Марусы йæ хъæбысы акæнинаг уыди, фæлæ йæм æххæст 
нал æргуыбыр кодта, цæнгтæ йæм æрæххæссыдысты, æн- 
гуылдзтæ йын йæ цола фæсонтæ фесгæрстой. Уыйфæстæ Ма- 
рус йæ фыдыфсымæры йæ фыны дæр никуал федта. Æмæ 
нæ зоны Марус Серийы хъæбысæй адджындæр хъæбыс. Йæ 
мад рынчынтæгæнаг уыди, сæ хæдзар-иу ныууазал. Сери сæм- 
иу кæддæрæй кæддæрмæ фæзынди, æмæ та-иу баартхуыз сты. 
Марус куы рахъомыл, уæд йæ мадмæ бауæндыд: «Мæ фыд 
зондджын куы уыди, уæд дæумæ цæмæн фæкомкоммæ». 
Марус кæсыныл фæци йæ мадыхомæ, йæ тарморæ къа- 
байы йæ гуырыконд уыцы дзæбæхæй равдыста, чызгау ныр- 
ма нарæгастæу уыди. Риутæ ма фæбæрæг уой, зæгъгæ сæ тæ- 
бæкк-æлвæст дардта, уæддæр сыл йæ цæст æрхæцыд. Фæлæ 
чызджы цæст цы бафиппайдта — йе^стæмдидинæг сæрбæт- 
тæн ын æгæр æрæмбæрзта йæ ных. Йæ фæллад æмæ хуыс- 
сæгхъуаджы æууæлтæ йæ фæлурс цæсгомыл бæрæг дардтой. 
— Цыдæрхуызон мæм кæсыс, Сери. Фæллад, фæлмæцыд... 
Ног чындзы хуыз ма фæлидзы афтæ... 
— Æмæ ног чындз дæн, ног чындз, — къæмдзæстыг мид- 
былхудтæй Серийы цæсгом фæрухс, йæ къух йæхиуыл ауыгъ- 
та. — Зæрондæй ферра дæн. 
— Æцæг афтæ?! Чындзы ацыдтæ?.. Мартайы сусæгæй? 
— Æррынчын ис ме ’фсин. Æруæззау... Æртарф... Йе ’фсы- 
мæр Ахамбег æй хохмæ сæхимæ аласта. Мæрддзæгтæ дæр ма 
йын бацæттæ кодтой. Мæ фыдыхо мæм фæзынд æмæ мын 
афтæ: агурæг дæ ис, зындзæн дæм, æмæ йын-иу сразы у. 
Цалдæрырдыгæй мæм ныххатыдысты... Чындз мæ ацарæз- 
той... 
— Æмæ Марта та... цы баци? 
— Фæсæрæн... Йæ къæхтыл слæууыд. Хабар æрыхъуыста- 
ид. Куыд мæм фæхæрам уыдаид! Мæрдты дæр мын æй нæ 
ныббардзæн. 
— Цы хорз у! Баулæфдзынæ дзы... 
— Цæмæн афтæ зæгъыс, мæ къона? — æрбауынгæг Се- 
рийы зæрдæ, хуры рухсæйдзаг уаты йæ цæссыгтæ урс æрт- 
тывд фæластой. — Ма мын-иу æй фаут. Мæнæн тынг хорз 
уыди. Иæ фырты цинмондæгтæ дæр мæнæй уагъта, цоты цоты 
ад дæр мæнæй зыдта. Утæппæт азты цард куыд ахахх кæнон... 
— Сери, никуал... Никуал ницы схаудзæн мæ дзыхæй, —¦ 
мадыхойы русыл йæ рус аныхæста, бандонмæ йæ бакодта. 

Кæрдæджы стьалы 
11 
— Сбадæм-ма, æмæ та дæм кæсынæй мауал æфсæдон. Ныр 
ма дæ-иу кæд фендзынæн? 
— Нæ, нæ. Ныр арæхдæр уындзыстæм. 
— Цы хорз сиахс нын ис! 
— Æркæсдзынæ йæм. Фæлæ æрдæбон уый чи уыди? 
— Нæ курсы лæппутæй. Кæмæндæр мæ куры. 
— Иунæг куы дæ, цы цæсгомæй дæм æрбасхъæл? 
— Адæмы ’хсæнмæ æргом рацыд хæйрæг. Мæ Нана Гуас- 
сæ-иу ахæмты тыххæй афтæ дзырдта. 
— Сафонка мæ зæрдыл арæх æрлæууы. Уæвгæйæ дæр та 
мын цы сиахс уыдаид! Цы амонд.дæм касти, Марус! — йæ 
цæстытæ æрæхгæдта Сери, цасдæр фæхъус. Æваст фестади, 
фæуади йæ ерджен хызынмæ. Систа дзы газеты тыхтæй стыр 
журналы æнгæс цыдæр. Марусы раз æй стъолыл æрæвæрдта. 
— Мæ зæрдæ^ мæм æдзухдæр афтæ дзуры, цыма Сафонка 
сæфт нæу. — Йæ къух æрæвæрдта тыхтоныл. — Адон Сафон- 
кайы фыстытæ сты. Куы йæ æрцахстой, уымæй цалдæр боны 
размæ æнæнхъæлæджы фембæлдыстæм. Стыр базармæ, дам, 
цæугæ ныртæккæ. Толкучкæ кæй хонынц, уым бæхтæн цæф- 
хæдтæсадзæнмæ æввахс æнхъæлмæ кæс. Иу лæппу дæм рат- 
дзæн тыхтон. Æмæ-иу æй бамбæхс. Иу-æртæ азы фæстæ-иу 
æй Марусæн бакæсын кæн. Иу æрыгон лæппу мæм æй радта. 
Дæ сиахс цымыдис у, æдæрсгæ кæсы газеттæ. Æмæ йыл, 
зæгъын, йæ цæст куы не ’рхæцид... 
— Сафонкайы фæдзæхст дæ рох фæци? Цæуылнæ мæм 
æй радтай раздæр? — ныддис кодта Марус. 
— Ницы мæ ферох. Ме ’фсин Марта зæронд налогты гæх- 
хæттытæй цьщæртæ агуырдта, ме ’вæрæнтæ мын сфæлдæхта. 
Налоджы гæххæттытæй æндæрæй сæ сыхæгты чызгмæ бахаста. 
Сафонкайы ацы фыст дæр семæ фæци. Æз ын сæфт æнхъæл 
уыдтæн. Сыхæгты чызг мæм æй æрæджы куы ’рбадавид. Уæд, 
дам, чъырæй цагътам, мæ мад, дам, æй цæйдæрты бын 
фæкодта, æмæ мæнæ æрæджы рахауди. 
— Зæгъгæ та мын æй цæуылнæ кодтай? 
— Зындæр дын уьщаид... Хорзау ма уыдтæн, хорзау. Уый мæм 
æй æмбæхсынмæ радга. Фыдбылыз расайынæн бирæ хъæуы... 
Нал фæлæууыди Марус, райхæлдта Сафонкайы къух- 
фыст. Йæ сæр цы бæллæхы бахауди, уый, æнæмæнг, ацы 
къухфыст бакæсгæйæ, базондзæни. Ныр та уал ауына йæ 
цæстæн æхсызгон къухфыст дамгъæтæ. 

12 
Бицъоты Гриш 
2 
Битта æмдзæрæнæй ацыди Фæрдыджы агурæг. Марусимæ 
иу уаты кæй царди, уый зыдта. Фыццаг дыууæ азы фатеры 
кæмæ уыди, уыцы зæронд усмæ кæй бауайы Фæрдыг, уый 
дæр зыдта. Уый царди нарæг уынджы ныллæгкъул дурас- 
тæрд хæдзары. Æрмæст сæхицæн æмбæрстгонд къуырццы- 
тæй хæдзарæн йæ уынджы *рдæм рудзынг бахоста Битта. 
Фæрдыг æм уайтагъд рауади. Джиппæйфыст дзыхъхъынног 
хъуымацæй хуыд халат æй æвдыста райдзастæй. 
— Хæдцзу уазæг махырдыгæй нæма скадджын, — загъта Фæр- 
дыг. Афгае йын сæ комдзæггæ кæн, ахæм хæмпусрус уыди Фæр- 
дыг, цæстæн сæ уынд -— æхсызгон. Ныр фæуæззау, фæзæбула- 
рæзт сты рустæ, æмæ сæ куынæма ауыны, уæддæр сæ фæуыны. 
— Мæн ардæм, дæ цурмæ, хонын хъуамæ хъæуа? — Бит- 
тайы сæр фæкъул, былтæ фæцъупп сты. — Æвæдза, уый хъæ- 
ды халæттæн дæр дзуринаг фæуаид. 
— Дæ ныхæстæ мыдæй адджындæр... 
— Фæрдыг, ам мæ цы дарыс? Иунæг нæ дæ? 
— Мæ усæн чиныджы кæсын, цæстæй хорз нал у. 
— Ахсджиаг ныхасæн мæ хъæуыс... 
— Ныууадз-ма, Битта, дæ ахсджиаг ныхæстæн нæ райди- 
ан ис, нæ — кæрон... 
— Дæхи ракур. Сахатырдæг дæ нæ рауадздзæн дæ ус? 
— Фылдæр рæстæгмæ нал бабыхсдзынæ? Мæнæн та мæ 
цæстытæ ныуурс вæййынц: мæнæ-мæнæ Битта къæмдзæс- 
тыгхуызæй мæ цуры æрлæудзæн æмæ мын бакой кæндзæн: 
«Нæ чындзæхсæв а фæззæгæй дарддæр нал æргъæвæм». 
— Æмæ нæ чындзæхсæв кæд раздæр фæуыдзæн, уæд та?! 
— Уæд мæхи курын! — йæ рахиз къухы армæн аба кодта 
Фæрдыг æмæ хæдзармæ фездæхт. 
Битта ацыди сабыр къахдзæфтæй. Фæрдыджы ныхæстæ 
йæ хуымæтæджы нæ фæцагайдтой. Фæстаг рæстæджы хъаз- 
гæмхасæнты чындзæхсæвы кой арæх ракæны. Иу цары бын- 
мæ куы æрцæуæм, уæд, дам, кæрæдзи цы нæмттæй хондзы- 
стæм? Æз, дам, дæ фырбуцæй хондзынæн Гыццайы фырт... 
Махон... Мæнæ адоны лæппу. Ды дæр, дам, мын рагацау 
нæфæтчиаг нæмттæ ссар, зæгъæм: Пумпуси, Каркаси. Йæ 
миднымæр бабустæ кодта Битта: «Кæс-ма йæм, æрхъæцмæ 
нал хъæцы. Цыма йын искуы истæмæй зæрдæ бавæрдтон». 
Цас уыдысты, цас, уыцы æнæрцæф чызджытæ! Сæ иу 
дын дзы цыма фæадджындæр ис... дæ цæстытæ батадысты 

Кæрдæджы стъалы 
13 
йæ фæдыл кæсынæй. Йæ аууон фестадтæ, цæстызулæй дæ 
ауына, уый йæ фæнды, фæлæ дæм нæ фæкæсдзæн, нæ дæм 
æрцæудзæн йæ цуры уæндон ныхас зæгъыны ныфс. Æмæ а 
Фæрдыджы койтæ йæ хъустыл куы æрцыдысты, уæд цыма 
хурбон арв ныггæрæхтæ ласта. Дамдзыд чызджы койтæ æр- 
гом кæнын йæ сæрмæ чи хаста — фæсномыгæй йын луæр- 
стой йæ худинаджы, йæ аллайаджы митæ. Сусу-бусутæ хъус- 
хъус цыдысты æмæ та-иу фæмидæг сты Биттайы хъусы дæр. 
Йæхи аххæстæ, дам, уыдысты, фæлæ, дам, йæхи афтæ дары, 
цыма йыл цæхджын сайд æрцыди. Ацы ныхæсты фæстæ-иу 
ыл нал бацауæрстой, ахæм дæр æмæ йæ ухæм дæр рахуыд- 
той. Æнæсым хъоды йыл бакодтой курсы чызджытæ дæр. Гъе- 
уыцы рæстæг æм Битта фæзынди. Цыма ницы æрыхъуыста, 
ницы зыдта, афтæ йæ цуры балæууыд. Фæрдыг уый æнæ ба- 
фиппайгæ нæ фæци, фæлæ зæрдæйæ-зæрдæмæ ныккæсæн 
куы фæвæййы, афтæ æввахс æй нæма уагъта йæхимæ. Уæв- 
гæ, йæхæдæг дæр нæ тагъд кодта, йæхицæн загъта: «Æз йæ 
размæ дыууæ къахдзæфы кæндзынæн, уый мæ размæ кæнæд 
иу къахдзæф». Битта афтæ нымадта: «Кæд æцæгæй дæр ахæм 
рогтуг у, уæд, раджы уа, æрæджы, æрæмуд уыдзыстæм. Æмæ 
уæд, мæнæй уый, гæрчъыздухæнтæ уыйас дæр здух, сæр- 
бихъуырæйттæ кæн...». 
Ныхасмæ йæм-иу æрлæууыд Фæрдыг, цæстызулæй йæ 
агуырдта. Уалынмæ йын ракодта æвæгæсæг, æххуысхъуаг 
зæронд усы койтæ дæр. Киноныв иумæ федтой. Чызг загъта: 
«Æмдзæрæнмæ нæма цæуын, мæ бабулямæ къæсæрæй бакæ- 
сон». Лæппу загъта: «Дæ бабулямæ дæ бахæццæ кæндзынæн». 
Фистæгæй цыдысты, æмæ Фæрдыг йæ фысымы койтыл 
фæци: «Алы хуыцаубоны дæр фæцæуы аргъуанмæ. Кæддæ- 
рæй кæддæрмæ сыхæгтæй кæмæдæрты ныффæстиат вæййы». 
Битта чызджы ныхæсты мидис афтæ бамбæрста: кæд æнæр- 
хъуыды нæ дæ, уæд бафиппай, цы фадæттæ æмæ нын гæ- 
нæнтæ ис... Сæрбихъуырæйтты, адджын-мыдджын цинæв- 
зарæнты рæстæг мæнæ-мæнæ ралæудзæн, афтæ... 
Институтæй рахызти Битта, асинтыл рæвдз æруади, æмæ 
йæ фæурæдта цардхуыз лæг — йæ фуражкæйыл æнцъылд- 
вæд нæма уыд, цыма йæ фыццаг хатт æркодта йæ сæрыл. 
«Сталины бирæ уарзы», — ахъуыды кодта лæппу. Галифе 
хæлафы æдде æруадзгæ хъуырджын хæдоны астæу æнгом 
æрбалвæста, æвæццæгæн, хæстæй нырмæ дæр кæй дардта, 
ахæм фæтæн ронæй. Йæ æмпылдхъус цырыхъхъытæ тæмæн- 
тæ калдтой. «Чысыл мæ хъæуыс, — фæурæдта Биттайы. Лæп- 

14 
Бицъоты Гриш 
пу фæлæууыд æмæ йæм йæ къух радта. — Ды мæн нæ зоныс. 
Æз дæ иучысыл зонын. Иучысыл дæ кæд æвдæлы...». 
«Лекцитæ фесты, — загъта лæппу. — Уынгмæ акæсон». 
«Цом уæдæ фалдæр, — загъта æнæзонгæ лæг, дæргъмæ 
уынджы сæрты бахызтысты. — Уæ директор хъæбæр лæг у. 
Партскъолайы рæстæг æй базыдтон. Хъæбæр сæрæн уыди 
лекцитæ кæсынмæ. Гæххæтгы гæбаз дæр æм нагъ, йæ къухтæ — 
йæ синтыл... Æнæкъуызгæ æлвисгæ ныхас...». 
«Скъолайы найзустытæ дзурынмæ дæсны уьщаид йæ рæ- 
стæджы». 
«Уæллæй, уыдаид...». 
Афтæ ныхæстæгæнгæ хæстæгдæр ресторанмæ фæхæццæ 
сты. 
«Ардæм бауайæм», — загъта хистæр. 
« Нырма ныртæккæ рахызтæн нæ хæрæндонæй». 
«Бæгæны уæм нæ вæййы, афтæ нæу?» 
«Нæ нæм вæййы». 
«Нæ сыхæгты лæппу дæр уæ институт каст фæци æмæ-иу 
афтæ загъта: макъаронтæ уыйбæрц бахордтон, æмæ сæ ны- 
хæй-ныхмæ авæр, уæд зæххы къорийыл аххæссыдаиккой». 
Фæйнæ водкæйы банызтой, уæд æнæзонгæ загъта: 
«Æз дæн Фæрдыджы фыд, мæ ном — Батмырз. Дæ ном 
дын зонын. Кæцон дæ, дæ фыд цы кусæг у, уыдæттæ дæр 
зонын... Фæрдыг мын лæппуйæн лæппу у, чызгæн — чызг. 
Æндæр нын цотæй рæгъмæ ницы рацыди. Хæдзары хъомыл- 
гонд лæппуйыл сæр куы уа, хорзмæ хæлæг куы кæна, уæд 
уый лæг у... Чызг тæлæссонд авг у. Бахатыр кæн, дæлгом- 
уæлгом ныхæстыл не схæццзынæн. Цард æдзухы змæлд у. Æгъ- 
дæуттæн цыфæнды цæлхдуртæ февæр, уæддæр ивынц. Мæ 
рæстæджы лæппу æмæ чызг фембæлой, тезгъотæ... Нагъ! Фæр- 
дыджы мад уыди нæхи хъæуккаг чызг. Æмæ йæм нæ сыхаг 
чызджы фервыстон, зæгъын, йæ къам мын раттæд. Кой дæр 
æй не суагъта. Уæд æй сыхаг чызг йæ куыст скодта. Йæ къух- 
мæрзæн мыл сæмбæлди, сырх æндæхтæй дзы мæ ном фыст. 
Мæхицæй ныхъхъал дæн. Уалынмæ дын хæрхæмбæлд куы 
фæуаиккам уыцы чызгимæ. Ныккуыдта: «Нæ дын радтон 
къухмæрзæн, скъæфгæ йæ акодта, ном ныффыссын дæр уый 
хъуыды у», — æмæ мæ разæй лидзгæ... Фæрдыгæн йæ мады 
раз загътон: «Лæппуимæ дæр æнæ аныхасгæнгæ нæ фæуы- 
дзынæ, уынгты дæр ацæудзыстут, кино дæр фендзыстут... 
Ахæм лæппуимæ, æгъдау йæ туджы кæмæн ис»... Мæ чыз- 
джы мын адæймагыл чи банымайа, чи йæ бахъахъхъæна, 

Кæрдæджы стъалы 
15 
мæ уд йæ фæхъхъау... Чызг йе ’цæг хæдзары къæсæрæй бахи- 
зы, бинойнагыл æй банымайынц. Гъеуæдæ сиахс дæр йæ 
каистæн рæбинаг цæджындз у, æдзухы рæвдауинаг. — Бат- 
мырз фæхъус, фынгмæ ацамыдта. — Нæ хæринæгтæ ныууа- 
зал сты. Комдзагскæнæм...». 
Батмырз дыккаг нуазæн ахъуыртт ласта, иунæг комдзаг 
систа, йæ гæрдаг цæстытæ Биттамæ ныдздзынæг сты. Лæппу 
бамбæрста, хъæуæй ардæм кæй фæхаста, уыцы ныхæстæм 
ахæццæ. Куы фемдзаст сты, уæд Батмырз загъта: «Мæ чыз- 
джы мын бафхæрдæуыд... Йæхимидæг судзы, фæлæ уæлæмæ 
ницы ... Саусыгъдæй судзы... Ам зæронд усмæ фатеры царди. 
Мæхæдæг ын æй бацагуырдтон. Бафæдзæхстон зæронд усæн: 
«Дæ цоты цотæй цы бадомыс, уый дзы дом...». Зæронд ус 
дæр æнхъæл у, чидæр æй бафхæрдта. Уымæн дæр — ницы. 
Цард згæ тасмачъи къоппы доны ад дæр нал фæкæны... Цы 
раиртæстон: цыма мæнæ исчи куы ныссуйтæ вæййы, уæд 
ыл барайæм. Цыма ныл исты хорз æрцæуы, амбырд вæй- 
йæм, сасирты йæ фæлуарæм. Рацахс æй æмæ йæ былæй ас- 
хой. Йæ диссаг уый у, æмæ дзы иу ахæм зæгъæг нæ разыны: 
«Фæлæуут-ма, æмæ кæд уæртæ, кæуыл худæм, уыцы расыг 
лæджы барæй срасыг кодтой, кæд фыццаг хатт бануæзта». 
Уыйфæстæ Битта базыдта, Батмырз колхозы сæрдарæй кæй 
кусы, йæ ныхæстæ-иу æхсызгонæй анæрыдысты йæ хъусты: 
«Сиахс каистæн сæ рæбинаг цæджындз у, æдзухы рæвдауи- 
наг». Битта йæхицæн дзырдта: «Кæд къуырма нæ дæ, уæд дын 
æй загъта: нæ иунæг чызджы нын куы ракурай, — нæ бынтæ 
иууылдæр дæу сты. Хæдзар аразыны сагъæсæй фервæздзынæн». 
Битта йæхæдæг йæ мадыфсымæры хæдзары схъомыл. Уый 
йæ йæхи мыггагыл ныффыста. Иу ныхас ын кодтой: «Хъæ- 
бысы ма уыдтæ, уæд дæ ныййарджытæ амардысты». Йæхи 
æмбарынхъом фæци Битта, уæд базыдта хабæрттæ йæ ма- 
дырвадæлтырдыгæй адæймагæй. Хуыссæгæй никуы бафсæс- 
ти, сæударæй-иу ын йæ адджын фын фескъуыдта йæ ма- 
дыфсымæр, æмæ та-иу — кусынмæ. Мæйрухс æхсæв хуым код- 
той колхозы быдыртæ, бæхтæй иуы хамуты къæлæтхъæд асасти. 
Мадыфсымæр ауади хамугагур. Битга сæ бынатæй иу- сæдæ метры 
дарддæр ацыди, ауæдзы ныддæргъ ис æмæ афынæй... Суанг æй 
бонмæ фæцагуырдтой. Сæумæрайсом æй хуымгонды æрдæгны- 
гæдæй ссардтой. Дисæй мардысты: бæх ьш куыннæ ныллæууыд, 
гугоны цалх йæ фындзыл куыннæ атылди?! 
Лæппу ус куы ракуры, уæд дзы нæма фæзæгъынц: лæг у! 
Хæдзар куы саразы, уæд свæййы уыцы номы аккаг. Битга хæдзары 

16 
Бицъоты Гриш 
хицау куыд суыдзæни, уый йæ цæстытыл нæма уади. Мады- 
фсымæр æй институтмæ нæ уагъта. Черноярскы дæ, загъта, хæрз 
цыбыр рæстæгмæ^ ацараздзысты дыууæ лæджы — тракторист 
æмæ комбайнер. Йæ коммæ нæ бакасти. Пединститутмæ бахауд 
æмæ ныхъхъуыды кодга: исты дзæбæх куыст ссардзынæн, ахуыр 
та - фæсаууонмæ. Цыбыркъух, æвæгæсæг у, уый базонгæйæ-иу 
æй сæ къæсæртæй аздæхтой, фатерагур куы зылди, уæд. Йæхи- 
цæй дæс азы хистæр уырыссаг ус дæр æй фæфæрстытæ кодта 
æмæ йын афтæ: «Мæнæ дын уат, керосинкæ дзы ис, кърант - 
кæрты. Æз пассажиртæ ласæн поезды кусын, æмæ уал цæрдзы- 
нæн мæ мадмæ». Рухсцæсгомæй йæм йæ цæст афтæ аивæй æр- 
ныкъуылдта, æмæ йын цæстныкъуылд нæ, фæлæ, йæхæдæг дæр 
æй нал фиппайдта, ахæм зæрдæлхæнæн цыдæр миниуæг уыди... 
Иуизæр æрбауади сылгоймаг йæ фатермæ. Йæ хызыны цыдæр- 
тæ æвæрдта, æвæрдга... Лæппуйæн хæрзæхсæв загъта. Дзæбæх 
фæталынг, афтæ фæстæмæ фæзынди, æхсызгон цыдæр, дам, 
мæ айрох ис. Йæ къуымтыл та фæзылди. Иурæстæджы бакатай 
кодта: «Ехх, куьщ æнарæхст дæн! Гъер ма ацы талынг уынгты 
куыд ацæудзынæн?» Битга йæм фæцарæхсти: «Ахсæв ам баззай». 
Æмæ баззади. Уыйфæстæ æхсæвтæй сæхицæн кæцы садджын кæ- 
ной, уый сæхи бар уыди. Фатеры фиддон дзы-иу айста, æмæ-иу 
ын дзы Мæскуыйæ исты хойрæггæ сласта. 
Хæдзары хицау куыд суыдзæн, уыцы сагъæс Биттайы 
æдзухдæр агайдта, æмæ йын кæдæй-уæдæй фæци уыцы са- 
гъæсæй фервæзыны фадат. 
Фæрдыг æй аййæфта. Йæ буцæндаринаг къаба йыл. Куьщ 
зæрдиагæй йæ алхыскъ кодтаид: «Де ’рдæбоны халаты цæ- 
уылнæ рацыдтæ? Дæ къабайы астæу ронæй куы ’рбалвасыс, 
уæд дзаг цъолоби голладжы хуызæн кæи ныввæййыс, уый 
куыннæ æмбарыс?». Йæхи ныуурæдта. Йæ уæхсчыты базтæ 
йыл, мæнæ теуайы рагъы гоппытæ куыд ныцъцъупп уой, 
афтæ фидыдтой. 
Марусмæ минæвар кæй номæй бацыди, уыцы дохтыры 
кой ракодта Битта Фæрдыгæн. Цы ныхæстæ сæм рауади, 
уыдæттæ йын афæзмыдта. Лæппуйы сæр фæкъул ис, фæрухс- 
дзæсгом æмæ загъта: 
— Цы лæппу у, уый куы зонис, æмæ йын йæ хъуыддаг 
саразын хъæуы. Æмæ Фæрдыгæй хуыздæр чи хъуамæ зона, 
Марус йæ цард кæимæ бабæттинаг у, ахæм лæппу зонгæ 
йын исчи ис? 
— Гъеуый дæ ахсджиаг ныхас у? — йæ цæстытæ мæсты 
æрттывд фæластой Фæрдыгæн. 

Кæрдæджы стъалы 
17 
— Ме ’рдхорд йæ цард аразы æмæ мæм æрбаулæфыд. Уым 
диссагæй цы ис? 
— Хæйрæг дыл баууæндæд, кæд, мыййаг, Марусмæ дæхи 
зæрдæ бахъазыд? 
— Ацы бон æппындæр дæхи хуызæн нæ дæ. 
— Нæ зонын, фæлæ дын цыма Марусæй ницы пайда ис. 
Уал азы дæргъы цы нæ сарæзтай, уый ма цалдæр бонмæ... 
— А дыууæ боны йæ ардæм хъæуы æмæ йе ’рцыдмæ ис- 
тытæ базонон. 
— Кæд дæм æндæр ницы зæгъинаг ис, уæд фæстæмæ здæ- 
хын. Мæ ус мæм æнхъæлмæ кæсы. 
— Гъер мæ афтæ уынджы къæйыл фæуадзис? 
— Дæхи афтæ дардтай, цыма дæ тынг, тынг хъæуын... 
Афтæ тынг дыл баууæндьщтæн... Цыдæр ныфс мæ зæрдæйы 
билцъ суагъта. Фæлæ... дæхи бирæ-бирæ уарзыс... 
— Гъа-ма, гъа, Фæрдыг. Скал-ма сæ. Билцъ æд уидæгтæ 
срæмудз. Гамхудтæ исæн рæстæг ралæууыд. 
Фæрдыджы зæрдæ æрбауынгæг, йæ цæстытæ амбæрзта 
йæ къухæрмттæй, йæ риуы арфæй-иу срæмыгътой йæ хæ- 
къуырццытæ, цæссыгтæ æрирвæзтысты рустæм. 
— Ацу, Фæрдыг, дæ усмæ, нал дæ хъыгдарын... 
Йæ маст нынныхъуырдта Фæрдыг, йæ цæссыгтæ асæрф- 
та æмæ сдзырдта: 
— Мæхи дын нæ буц кæнын, тæригъæд мын фæкæнай, 
уый дæр дæ нæ агурын... Афтæ мæ митæ. Гæлæбуйау пæррæс- 
тытæ кæнгæйæ мыл рæстæг азгъордта. Гъер мæм байхъус 
æмæ дын мæ зæгъинæгтæ скалон. Æз сæфт дæн, æз — дам- 
дзыд, рогсыл, хъахбай. Ды алцыдæр зыдтай, фæлæ дæ зæр- 
дахаст ницæмæй равдыстай. Мæхи-иу афарстон: уымæн уæвæн 
ис? Ирон нымадæй мæ уавæрæнтæ хъодыгонд цæуынц, уæд, 
зæгъын, ацы лæппу сае кæцытæй у? Стæй та-иу мæхи аф- 
хæрдтон: бузныг дзы хъуамæ уон, дауджытæй иу мæ цуры 
æрбалæууыд. Мæнæ дæу Марусы зæрдæйы æмбæхст къуым- 
тæм ныккæсын куыд фæнды, æз та дæ зæрдæмæ афтæ нык- 
кастаин. Æнхъæлдтон, хъæуæй дæ мад, дæ фыды разæй цæ- 
уыс институтмæ. Æрæджы мын иу адæймаг афтæ: «Битта дæ 
йæ фатермæ никуы фæхуыдта?». Аджих дæн. Цæстытæ, дам, 
дыл нæй, нæ феныс, сойбылæй кæй ссæуы институтмæ? 
— Мæ сидзæры хъарджытæ дын куы фæкодтон. Фатеры 
иу æмæ дыууæ цæры?.. 
— Цьщæртæ базыдтон... Æнæлæг усмæ бацыдтæ. Кусы 
Мæскуымæ поезды. Дæ удæн хорз зоныс, тынг хорз. Нырма 
2 Бицъоты Гриш 

18 
Бицьоты Гриш 
уал хæрдхуыз дæр дæ, æртхуыз дæр. Диплом дæ къухы куы 
бафта, уæд та... Нæ дын фæадджын дæн, фæлæ дæ цæстытæ 
фæцъынд кодтаис æмæ мæ ракуырдтаис... Мæ фыды бын- 
тæм бацыбæл дæ... 
— Чи дæ сардыдта? Цæхджын сайд та дæ чындæуы æмæ 
та йæ нæ бамбардзынæ. 
Фæрдыджы цæссыгтæ та фемæхстысты, цасдæр тагъд- 
тагъд ауади æмæ азгъордта. 
3 
Галка куыстмæ цæуинаг нæ уыди знон дæр, абон дæр. 
Фæлæ, куынæ ацыдаид куыстмæ, дохтыр æй куы суæгъд 
кодтаид, уæддæр йæ утæхсæнтæй нæ фервæзтаид. 
Галка æрæджы сси историон факультеты декан. Цæуджы- 
тæ йæм бирæ, алчи йын кодта йæ тыхсты койтæ, фæлæ йæ 
ныртæккæ ницы æндæвта. Сихормæ ’ввахс йе ’ххуысгæнæг 
чызджы цур æрлæууыд, йæ зæрдæсæрыл йæ къух æрæвæрд- 
та, иу уæззау улæфт - æмæ загъта: 
— Цыдæрхуызон дæн æмæ йæ мæхæдæг дæр не ’мбарын. 
Иучысыл уæлдæфмæ акæсон, — институты скæсæнфарсмæ, 
ног парк кæй хуыдтой, уыцырдæм бацамыдта. Уым зæронд 
уæлмæрдтæ уыдысты. Къорд азы размæ дзы се студенттæ 
фидæны фæсивæдон паркæн бындур сæвæрдтой, алымыггаг 
тала бæлæстæ дзы фæсагътой. Уырдæм йæхи айста Галка. 
Дыууæ боны размæ Галкайы бацагуырдта иу æнæзонгæ 
лæппулæг. 
«Кæсинаг дын æрбахастон, — загъта уый. — Нæ дыууæйæ 
дарддæр æм ничи ницы бар дары». - Йæ хæрздаст цæсгомыл 
фегуырди райдзаст æнгас, Галкайы буар та сисбынтæ абад- 
ти. Папкæйы разынди машинкæйæ мыхуыргонд къухфыст, 
афæлдæхта йæ, цыдæртæ дзы акасти. Йæ зæрдæ ныссæххæтт 
ласта: «Ай сыгъдæгæй дæр Сафонкайы къухфыст куы у!» Йæ 
зæрдæ ныццæфтæ ласта æмæ цыма тæгæлдихтæ бауыдзæн: 
«Сафонкайы фыдæбæттæ!». 
Галка зыдта, Сафонка революцийы архайæг Гуыгуызаты 
Аццейы царды хабæрттæ хæзнаагурæгау кæй фæцагуырдта. 
Ацце æмæ^йæ фондз æмбалы ахæстонæй ралидзыны фадат 
сарæзтой тынг зындгонд революционерæн. Уыцы хабæрт- 
тæн удæгас æвдисæнты арвгæрæтгы агуырдта Сафонка, пис- 
мотæ сæм æрвыста, телефонæй сæм дзырдта... Йæ цин уæлæ- 
мæ не ’вдыста Сафонка, фæлæ йæ куыстæй зæрдæрухс кæй 

Кæрдæджы стъалы 
19 
æвзæрста, уый йæ цæсгомыл æнцон бакæсæн уыди. Йæхи- 
иу Сафонкайы бынаты авæрдта Галка. Йæ хабæрттæ афтæ 
дзæбæх цæуынц, зæгъгæ, — йæ дзых цъуттавæрдæй нæ баз- 
задаид, ау, истæмæй афæрсын дæр æй нæ бафæнды? Уæд- 
дæр йæ хæлармæ æнхъæлмæ касти, мæнæ-мæнæ зæгъдзæн: 
«Мæ куыст фæвæййын æмæ кæсынмæ дæхи цæттæ дар». Раст 
уыцы рæстæджы æрæгвæззæджы уазал мигъвæлм æрбадти 
Сафонкайы цæсгомыл æмæ нал рангæс. Афтæ дæр ма-иу 
ахъуыды кодта Галка: кæд сæ бинонтыл исты бæллæх сæм- 
бæлд, радзурæн дæр кæмæн нæй. Институты Сафонкайы 
хъуьщдæгтæ хорз цыдысты, йæ диссертацийы темæ сбæрæг, 
йæ наукон разамонæг Сафарбийæн хионы ад кодта. Гъе, ре- 
волюцийы архайæг Гуыгуызаты Аццейыл чиныг кæй фыс- 
та, уый та йын партийы рæнхъытæм цæугæйæ фæндаг гом 
кодта, ноджы, мыхуыргонд куыстыты номхыгъдмæ дæр цыди. 
«Куыд æнхъæлдтон, йæхицæн мæ ахæм æмбалыл нæ баны- 
мадта, — хъуыды кодта Галка. — Цæй, цы гæнæн ис...». 
Иурайсом институтмæ æввахс трамвайæ æрхызти Галка 
æмæ уынджы тигъыл лæугæ ауыдта сæ кафедрæйы ахуыр- 
гæнджытæй иуы. «Мæнмæ æнхъæлмæ кæсы», — æнæгуырысхо 
хъуыды йæм фæзынди. Æвæццæгæн, Галкайы ауыдта æмæ 
сындæг къахдзæфтæй араст уыцы ахуыргæнæг. Баййæфта йæ 
Галка, салам ын радта. Уый йæ развæндагæй йæ цæст нæ 
сыскъуыдта, иу каст фæкодта фæстæмæ. Удаист кæй уыди, 
уый бафиппайгæйæ Галка ахъуыды кодта: «Цыдæр зæгъинаг 
æм ис æмæ йæ куыд зæгъа, уый нæ зоны». Рог машинæ сæм 
æрцæйхæццæ кодта, уæд æм иу æвдыст фæкодта йæ удаист 
цæстытæ æмæ загъта: «Дысон Сафонкайы йæ фатерæй алас- 
той». Чи сахадыдтаид, исты нысаниуæг ма кæмæн уыди, иу 
ахæм дзырд сæ никæмæуал разынд. 
1926 азы кæцыдæр бон Цæфхасаты мыггаджы цы гуырд 
рантысти, уый дысоны онг Сафонка-ном хаста, æнцондзу- 
рæн ном. Ныр уыцы ном зæгъынмæ æвзаг нал арæхсдзæн, 
рæстæджы рохуат тары сæг ыл ныббаддзæн. 
Институты кæрты бардзырдтæ, хъусынгæнинæгтæ, æн- 
дæр хъуыддаджы гæххæттытæ ныхасæн фæйнæгыл фæзынд 
машинкæйæ мыхуыргонд дамгъæты дыууæ хибар рæнхъы... 
Ахæм мыггагæй Сафонка-ном чи хаста, уый цухгонд цæуы, 
йæ куыстæй рухс фидæны фæлтæрты хъомыладон куысты 
аккаг кæй нæ разынди... 
Галка барæй ныффæстиат фæйнæджы раз, цыма йæ зæр- 
дæ æндæр кæсинæгтæм дæр æхсайдта... Æндæр кæсинæгтæм 

20 
Бицьоты Гриш 
дæр-иу йæ хъус æрдардта Галка, фæлæ та-иу йæ цæстытæ 
уыцы дыууæ рæнхъы ацахстой... Хатыдта: Сафонкайæн йæхи 
нал уындзæн, фæлæ баззайдзысты йæ сауæндæрг аууæттæ, 
æмæ уымыты агурдзысты, йæ къух-иу кæмæн райста, ны- 
хасмæ-иу кæимæ æрлæууыд... Дзурдзысты сæм, йæ къæсæ- 
рыл бахизгæйæ, адæймагæй хæрв йеддæмæ кæм ницуал баз- 
зайы, уыцы хæдзармæ. 
Æндæр бон та уыцы фæйнæгыл Галкайы цæстытæ ацах- 
стой, — æнхъæлмæ йæм касти, — бардзырд: «Йе ’нæниздзи- 
над зæрдæзæгъгæ кæй нал у æмæ йæхæдæг курдиат кæй æр- 
балæвæрдта, уыдæттæ хынцгæйæ, йæ куыстæй уæгъдгонд 
цæуы ахæм æмæ ахæм мыггаджы лæг доцент Дудары фырт 
Сафарби...». 
Уæдæй фæстæмæ Галкайыл ахæм бон нал скодта, уыцы 
фæйнæджы цур-иу кæд нæ афæстиат. Ныр æхсæвы æнафоны 
уынæрты ’хсæн къахдзæфты азæлд æнцонæй иртасын байдыдта. 
Сафонкайы къухфыст ыл куы сæмбæлди, уыцы бон Гал- 
ка рагацау ацыди сæ хæдзармæ, йæ уаты фæмидæг, йæ палто 
дæр нæ раласта — къухæйфыст кæсыныл фæци. Кæсинаджы 
æргом мидисмæ йæ хъус нæ дардта, агуырдта дзы фыдбы- 
лызхæссæг æмбæхст хъуьщытæ. Касти, касти, фæрстæ фæл- 
дæхта æмæ дзы зæрдæхсаинагæй æппын ницы ардта, æмæ йæ 
зæрдæ йæхиуыл фæкъæпп кодта: йæ удаист цалынмæ æрцæуа, 
уæдмæ йын дамгъæтæ хæрв-нысæнттæ йеддæмæ ницы уы- 
дзысты. Зæрдæхсайæн фæсвæдæй йæ хъуыдытæ нал здæхтыс- 
ты, цыдæр къуырцдзæвæнтæм æй æппæрстой. Йæ зæрдæ ныс- 
сæххæтт ласта: Сафонка куы фесæфт, ууыл тагъд цыппар азы 
сæххæст уьщзæн, йæ чингуытæ, йæ къухфыстытæ йын фæс- 
таг дамгъæйы онг йæ фатерæй ахастаиккой, уæд ма ацы къух- 
фыст кæцæй райстауыди?! «УЫЦЫ ХÆДЗАРЫ КУСÆГ У, 
КЪУХФЫСТ ЧИ ÆРБАХАСТА, УЫЙ!» - ацы хъуьщы æп- 
пындæр гуырысхойаг нæ рауади Галкайæн æмæ та йæм йæ 
зæрдæ сдзырдта: къухфысты, æвæццæгæн, ссардтой, Галкайы 
цæстмæ бадарæн цы ис, ахæм бынæттæ...». 
Галка кæсын куыд райдыдта, афтæ йæ бинойнаг уатмæ 
æрбауади. Къухфыст сонт февнæлдæй куынæ бафæлдæхтаид 
æмæ йæ аууонмæ куынæ фессыдтаид, уæд æм бинойнаджы 
зæрдæ ницæмæй фехсайдтаид, ныр йæ мойы цæстæнгас ацах- 
ста æмæ йæ афарста: «Исты маст дын счынди?». Галка сдзырдта: 
«Ницы, ницы!..». Бинойнаг: «Дæ дзаумæттæ та цæуылнæ ра- 
ластай?». Галка: «Хорз, хорз. Ныртæккæ», — йæ къух дуары 
’рдæм байвæзта, ома, ацу. Бинойнаг: «Цыдæр дыл сæмбæл- 

Кæрдæджы стъалы 
21 
дис!» — иу къахдзæф, дыккаг æмæ йæ уæлхъус алæууыд, 
фæлдæхт папкæйыл йæ цæст андзæвыд. Папкæ æрбахæссæг 
та йын фæдзæхста: «Æртыккаг адæймаджы цæст ыл куыннæ 
æрхæца...». «Ацу дын зæгъын! Ацу! — къухæй фесхуыста Галка 
йæ бинойнаджы. — Æз ам нæма дæн. Нæ хæдзармæ нæма æр- 
бацьщтæн! Бамбæрстай?!». «Хорз, хорз, — сдзырдта бинойнаг. 
— Ды нæхимæ нæма æрбацыдтæ...» — æмæ феддæдуар... 
Парчы рæхснæг бæлæстæ æхсызгон аууæттæ æппæрстой 
сæ бынтæм. Галка къахвæндагыл цыдис бæлæсты бынты, 
институты ’рдæм йæ хъус дардта. Къухфыст æрбахæссæг знон 
хъуамæ фæзындаид æмæ, кæй нæ фæзынди, уый дæр ма 
йын — ног зæрдæхсайæны хос. Йæ æххуысгæнæг чызгæн, 
ардæм цæуын, зæгъгæ, барæй загъта. Къухфыст æрбахæссæ- 
гимæ ам фæсвæды сæмбæлдзысты, æмæ цы уинаг уа, уый 
бауæд, ам ыл сæ ныккалæд. 
Иурæстæджы йæ ауыдта: бæгъæмсар, æрвхуыз хæдон ыл, 
йæ хæдоны дыстæ рæмбыныкъæдзтæм æввахс — фæлдæхт. 
Галкайы фæндыд, комкоммæ йæм чи тындзыдта, уымæн 
йæ бакастæй йæ хъуыдытæ рахатын. Йæ къахдзæф — фидар, 
йæ цæсгом — рухс. Йæ къух æм зæрдиаг лæвæрд æрбакодта. 
— Æз дæн Адцейы фырт, мæ ном — Бухар. Мæ фыд дæ 
кæцæйдæр зоны, — фæзæрдиагхуыз Бухар, цæуылдæр ахъуы- 
ды кодта. — Гъе, бакастæ йæ? 
— Бакастæн æй. 
— Æмæ?! 
Галка хатыдта, йæ тæппуд æргом æууæлтæ йæ цæсгомæй 
кæй ныддиди сты, йæхицæн загъта: «Ныр мæ къахынтæ рай- 
дайдзæн, гъе!». 
— Кæрæдзи бамбарæм, — загъта Бухар. — Уыцы куысты 
тыххæй нæ дыууæйы ’хсæн цы ныхæстæ цæуы, уыдон махæй 
дарддæр ничи зондзæн. Мæ фыд Ацце дæр. Гъер-ма зæгъ, 
куыд рауади куыст? Цæттæ у? 
— Мæ нымадæй, гъо. 
— Цензурæйырдыгæй дзы зæрдæхсаинагæй ницы ис. Йæ 
авторы уый азар нæ басыгъта. Æз æмæ йын ды нæ уыдзыс- 
тæм тæрхонгæнæг. Раздахæн кæмæн нал ис... — йæ къух ауыгъ- 
та Бухар. — Ацы къухфыст амæй размæ дæ фыны дæр никуы 
федтай. Афтæ нæу? 
— Никуы. 
— Уæдæ зæгъыс: банымаинаг куыст у, ома, мыхуыры 
рауадзыны аккаг? 
Галкайы уд иучысыл æрсабыр æмæ дзуапп æнцонæй радта: 

22 
Быцъоты Гриш 
— Дæсны редакторы цæст ма дзы истытæ бафиппаид. Ре- 
цензент йæ фиппаинæгтæ зæгъдзæн. Æнæуи та къухфыстыл 
кус æмæ кус... 
— Ацы куыст йæ автор нал федта. Машинкæйæ мыхуыргæ- 
нæг сылгоймагмæ баззад. Æнæуагъдæй баззайынæн æвгъау у, 
рауадзæн та йын ис æрмæстдæр дæ номыл. 
Галкайы къæмисæнтæ ныззæланг ластой, йæ хæрамы су- 
дзаг сцæйкалд. Бухары æнæкъуызгæ ныхас фескъуыдта: 
— Æмæ уый та куыд? Сфидаудзæн? Уæвæн ис æмæ æз... 
Фæлæ Бухар, бæлвырд, рагацау бахынцта Галкайы алы 
цæлхдурæвæрæнтæ дæр. 
— Аццейы уал фен, байхъус æм. Йæ царды хабæрттæй 
цьщæртæ гæххæттыл фыст æрцыдысты. «Мæ архив», зæгъгæ, 
йæ хоны. Уæдæ ма йæм дзуринæгтæ — уыйасдæр дæ хъæуæд. 
— Омæ уæддæр куыд ис кæйдæр цармы бабырæн? 
— Æмæ чи зæгъы, ацы куыстмæ къухбакæнæн нæй... Табуаф- 
си, спайда дзы кæн, æрмæджы хуызы йæ райс. Уыдæпæ наукон 
кусæгæн амонын нæ хъæуы. Ацце дæм æнхъæлмæ кæсы. — Фæ- 
рухс та ис Бухары цæсгом, къухы æнгуыддзтæй йæ ных бацавта: 
— Гъо, æрхъуыды йæ кодтон. Ацце дæ кæцæйдæр зоны. 
Гъо, гъо, дæ фыдыфыд Парсайы кой фæкæны. Сæрæн лæг, 
цæрæг бинонтæ, дам, уыдысты. Газет дæр ма куы фыста, 
зæххытæ уæм уыди, дзæбæх хъæды тъæпæнтæ... 
Галка цæхгæр ныллæууинаг уыди: мæн ныууадз, мæ ху- 
динаджы хъæр айхъуысдзæн, зæгъгæ, фæлæ, газеты кой 
айхъусгæйæ, ницыуал сфæрæзта. 
Бухар сдзырдта: 
— Уæдæ хорз, кæрæдзи бамбæрстам, — сæрæй акуывта 
æмæ ацыди. 
«Ацы иблис мыл хуымæтæджы нæ сагъуыди... — Бухары 
фæстæ акæсын йæ зæрдæ нæ батардта Галкайæн, фæлæ уæд- 
дæр уыдта, фидар къахдзæфтæй кæй фæуайы, йæхицæй тынг 
бузныгæй баззад, уый йын кæй æвдисы. — Къух бакæнæн 
мæм кæцырдыгæй ис, уый зыдта, сæрбос мыл бафтыдта 
æмæ мæ ныр здахдзæн, кæдæм æй фæнды, уыцырдæм». 
Æппындæр гуырысхойаг нал уыди, уартæ кæд уыди, уæд 
газеты сæ бинонты тыххæй цы фыстой, уый Бухар йæхи цæс- 
тытæй кæй касти. Афтæ йын загъта: ома, 17-æм азы размæ уæ 
бинонтæ куыд цардысты, уыдæттæ мæ фыды ныхæстæй дæр 
зьщгон, газеты уыл цы фыстой, уый та мæхæдæг бакастæн. Афтæ 
загъта: «Газет дæр ма уыл куы фыста». Куыд иблис у, цæпæйæ 
йын цы къæппæг дардта! Галка афтæ æнхъæлдта, Сафонкайы 

Кæрдæджы стъалы 
23 
азарæй бавзалы уыдзæн, æмæ йæ хъуыдьпæ уый алыварс зил- 
дух кодтой. Газет «Пролетарий Осетии» цы фыста, уый сæ би- 
нонтæй рох никуы уыди. Хорз æй бахъуыды кодга Галка. Газет 
сæ хæдзармæ æрбахаста сæ фыды кæстæр æфсымæр Додтан, йæ 
дзыппæй йæ сласта бирæ дыдæгътæгондæй. Галкайы фыд дæр 
сæхимæ уыди, йæ дада Парса дæр. Райхæлдта Додтан газет. Уæд 
Галка скъоламæ нæма цьщи, йæхи хæстæг баласта фыдыфсы- 
мæрмæ, газеты сыр-сырмæ хъусын дæр æй фæндыди, фæлæ 
йын бынтон та йæ нывтæм бацыбæл. Додган йе ’рфгуытæ фæ- 
хъуынтьыз кодга æмæ йын афтæ: «Ды та хистæртæм къæпдзы- 
хæй цы фæхъусыс?! Ауай, уæртæ дæм уынджы де ’мбæлтгæ 
’нхъæлмæ кæсынц». Æмæ йæ хæдзарæй рарвыста. 
Галка комфæсивæды рæнхъытæм куы цыди, уæд ын 
Додтан афтæ: «Дæхи зондæй цæуыс, æви дæ цæдисонтæ 
цæуын кæнынц?» Йæхи фæндон уыди. Фыдыфсымæр афтæ 
бакодта: «Ахуыры фæндæгтæ дын байгом уаиккой, фæлæ 
куыд рауайдзæн?.. — ахъуыды кодта æмæ йæ афарста: «Хъуы- 
ды ма кæныс, газеты нывтæм кæсын дæ куы фæндыд æмæ 
дæ уынгмæ куы арвыстам?». Газеты сыл цы фыстой, уыдæт- 
тæ йын уæд фæдзырдта Додтан. Цæвиттон, революцийы раз- 
мæ хъæздыг хæдзар уыдысты: уыди сæм парахат хъæды хай, 
дзæвгар хуымзæххытæ, дукани, фысты дзуг, хъомты рæгъау, 
дыргъдон. Æххуырстытæ дардтой. Парса йæ рæстæджы сси 
хъæуыхицау. Сæ хæрз хæрæфырт паддзахы заман уыди хъуыст- 
гонд булкъон. Газет фыста: Додтан уый хæдзары схъомыл. 
Гъеуый, дам, уын ацы бинонты социалон цæсгом. Парсайы 
фырттыл, дам, æппындæр зæрдæдарæн ницæмæй ис, уыдон 
та, дам, советон бæрнон куыстуæттæм баирвæзтысты, сæ 
иу та, дам, ма суанг ÆКП(б)-йы рæнхъытæм дæр бацыди. 
Уыцы гæрæхтæй иу Галкайы фьщыл сæмбæдди — партийы 
рæнхъьпæй йæ аппæрстой. Додган ногдзау уьщи, Рог кавалерийы 
уæнг. Быдыртæ хъахъхъæдгой Рог кавалерийы уæнпæ, колхозы 
фермæйы сæ алчцдæр иу родмæ зылди. Комфæсивæды рæнхъы- 
тæм цæуыны рæстæг ралæууыди. Додганы нæ райстой, паддзахы 
булкъоны хæдзары, дам, схъомыл æмæ ахæмтæн комфæсивæды 
рæнхъыты бынат нæй... Æмæ Додган фæдзæхста Галкайæн: «Фæ- 
лæуу уал. Дæ цæстмæ дын бирæ цьщæртæ бадардзысты...». 
4 
Битга Марусы раз йæ зæрдæ кæй нæ райхæддта, уымæй йæ- 
хицæй хуымæтæджы нæ фæбузныг. Хабæрлæ куыд рауадаик- 

24 
Бицъоты Гриш 
кой, уый хæрз æнцон хынцæн уыди. Марус ын йе ’мдзæрин 
чызджытæн дæ зæрдæ-мæ зæрдæ йæ ныхæстæ афæзмыдтаид. 
Фæрдыг йæ мæстæлгъæд зæрдæйы æвæрæнтæ скалдтаид, æмæ 
кæуылты ахъæр уыдаиккой йæ мидæгмоймæ царды хабæртгæ. 
Æмæ ма йæм уæд Марус иучысыл дæр йе ’ргом раздаха, ууыл 
ма цæй зæрдæдарæн уыди.. Ныр та уал фæндæггæ агуырдта. Йæ 
бирæ зонгæ чызджытæй бинойнаджы номыл йæ къæсæрæй ба- 
хизыны аккагыл æрмæст Марусы нымадта, æмæ йæ уд не ’рæн- 
цайдзæн, цалынмæ йæ æртасын кæна. Фæлæ-иу æм йæ зæрдæ 
афтæ дæр сдзырдта, цыма йæ чызг ницæмæ дары, уый нæ, 
фæлæ йыл цыма не ’рвæссы. Уыйонггы-иу куы ахæццæ йæ хъуы- 
дыты, уæд-иу сси æртхъирæнгæнæг. Уымæн æмæ, ныронг йæхи 
лæг чи хуыдга, уыдонæй иу ахæм никуы разынди, йæхицæн 
кæцыдæр чызджы садджын кæна, æмæ йæ хæдзайраг ма бауа. 
Æнцад æрбадæн нал уыди Битгайæн. Урайлаг горагтгæй иуы кусæг 
дохтыры хуызы минæвары бацыд Марусмæ, ныр æм уыцы дох- 
тыр хъуамæ йæхæдæг фæзына... Уыцы дохтыры бынаты йын 
æрлæууыди йæ хæстæг Забе, уыди йæхицæй дыууæ азы хистæр. 
Ныр æртыккаг аз куыста горæты тагъд æххуысы дохтырæй. 
* * * 
Битта Забейы куысты къæсæрæй бахызти æмæ, цæмæдæр 
гæсгæ, ахъуыды кодта: «Забе мын цы бавæййы, уымæй мæ 
бафæрс, уæд, цымæ, цы дзуапп раттин? Мæ мадыфыды хойы 
лæппу у, æви мæ фыдыфыды хойы фырты фырт?». 
Забе разынди йæ кусæнуаты. Урс халат æмæ йыл урс гоп- 
худ. Биттайæн йæхицæй чысыл бæрзонддæр, йæ цæстытæй 
цыма рухс лæдæрсти. Исдуг æй Марусы цæстытæй ауыдта æмæ 
нæ фæгуырысхо: фæцæудзæн чызджы зæрдæмæ. Йæ къæми- 
сæнты иугай урсытæ дæр ын йæ цæст ацахста, æмæ йын уыдон 
дæр фидыцы хос кæй уыдысты, уый дæр бафиппайдта, иучы- 
сыл æй карджындæрæй æвдыстой, сагъæсхуыз æй кодтой... 
Забёйы баййæфта лæугæйæ, телефоны хæтæл йæ хъусыл 
ныхæст, дзырдта: 
— Де ’фсин у? Йæ къухты уæлæрмттæм дæндагæй лæбу- 
ры?.. Иæ тæвд нормæйæ фæуæлдæр... — хæтæл æрæвæрдта 
Забе, Биттайы къух райста æмæ афтæ: 
— Диссаджы тыххæй ма ныртæккæ мемæ абад, кæд тиф- 
тырыкъо дæ цæстæй никуы федтай, уæд æй фендзынæ. 
— Куыд æхсызгон мæ хъæуыс, уый куы зонис! — загъта 
Битта, йæхи ныззæрдиагхуыз кодта. 

Кæрдæджы стъалы 
25 
— Тагъдæххуысы дохтыры сæр дæ ма бахъæуæд? — Забе 
фæлдæхт журналы цыдæртæ афыста, йæ чысыл чумæданы 
авæрдта рынчынмæ хъусæнтæ, шприцты æрттиваг æвæрæн 
къопп, авджын чысыл флаконтæ, чумæданы дуар æрæхгæд- 
та æмæ афарста: 
— Рынчыны тыххæй у дæ цыды сæр? 
— Мæхи хъæуы де ’ххуыс. 
Забе къулыл ауыгъд дзедзырогæнаг сахатмæ скасти æмæ 
загъта: 
— Ацы рынчыны ма фендзынæн æмæ сæрибар дæн. 
Тагъдæххуысы машинæ сæ фæхæццæ кодта иууæладзы- 
гон агуырикъул хæдзармæ. Кæрты дуар фегом, æмæ сæ раз- 
мæ разгъордта къуырддзыкку, бæгъæмсар сылгоймаг. Йæ 
халат — уæллаг дыууæ цæппæры хъуаг, æмæ-иу æм къухæй 
февнæлдта — йæ риу ма байгом уа. 
— Дохтыр, рæвдздæр, рæвдздæр! -— сылгоймаг Забейы 
цонгыл фæхæцыд, йæ разæй фæци æмæ та йæм фæстæмæ 
фæзылди. — Тагъддæр. Успокаивающи укол ын акæн. Охх, 
боже мой, цы катайтæ кæны! Успокаивающи йын акæн! 
— Успокаивающи дæуæн дæхицæн кæнын хъæуы, — уыцы 
æвæлмонхуызæй загъта Забе. — Де ’фсæр феуæгъд ис? 
Фæстæмæ куы здæхтысты, уæд Забе афтæ: 
— Нæ дын загътон: тифтырыкъо! Замманай зæронд усы 
йæ хæйрæг чындз хурхæй мары. Зæронд мын кæм къухы змæл- 
дæй, кæм цæсты дзагъултæй амыдта: нæ цурæй-ма йæ арвит. 
Чындзæн загътон: тагъд мын бедрайы æрдæг дон рафыц. 
Чындз куы федде, уæд зæронд ус йæ хъæстытæ кæнынмæ 
фæци. Дæхи, дам, срынчын кæн, хъæрз, дæндæгтæй - 
къæрцц-къæрцц. Цæвиттон æй æртæ боны куыстæй хъуамæ 
суæгъд кодтаин... 
Биттайы фæндиагæй Забе хъуамæ аизæр Марусы фена, 
йæ иубоны ныхас хъуамæ ма фæмæнг уа — урайлаг горæтæй 
йе ’рдхорд дохтыр схæццæ æмæ йæ разы æрлæууыд. Забейы 
сæр æй уа æхсызгон цæмæн бахъуыд, уыдæттæ йын фæ- 
дзырдта æмæ йæ ныхасы кæрон балхынцъ кодта: 
— Тынг мæ бахъуыди дæ тасаг зонд, дæ дзырдарæхсты сæр. 
— Цымыдис мыл бафтыдтай. Афтæ дæ бамбæрстон: хъуыд- 
даг кæй сырæздзæн, ууыл дæ зæрдæ фидарæй дарыс æмæ 
рагацау агурыс къухылхæцæг, æмдзуарджын... 
— Цыппар азы йæ зонын. Лæппуимæ æрлæугæ йæ никуы 
ничи федта. Æрмæст се ’нцондзырдтæй нæу... Иу уаты кæимæ 
цæры, уыцы чызджытæ дæр ын нæ хатынц йæ зæрдæйыуаг... 

26 
Бицьоты Гриш 
— Нæ лабораторийы иу чызг куыста. Чызг нæ, фæлæ арт. 
Баптистты аргъуанмæ цæугæ йæ фендæуыд. Загътой йын: дæ 
дин ныууадз, кæнæ куыстæй ацу. Куыстæй ацыди. Кæд ахæм 
у дæ чызг? Афтæ фехъуыстон: дингæнæг чызг дингæнæг 
лæппуимæ бæтты йæ хъысмæт. 
— Аргъуанмæ цæуа, уый æнхъæл нæ дæн. Уæд рахъæр 
уыдаид. 
— Уæдæ мæ тасаг зонд, мæ дзырдарæхст æвдисынтæ рай- 
дайдзынæн, гъе! Фæлæ мæм афтæ кæсы, цыма дæхæдæгдæхи 
къуырцдзæвæнмæ батардтай, цыма ныссуйтæ дæ. 
— Чызг сидзæр у, æппындæр ын ничи ис. Дæхи афтæ 
æвдис, цыма сидзæрæй схъомыл дæ. Куы дыл æрæууæнда, 
уæд ныхас ныхасы къахдзæн. Исчи йын ис, ома, уарзон, 
уый базон. 
— Марусмæ мæ кæлæнгæнаг æвзаг ауадздзынæн, сойын 
цырагъау ссудздзæни æмæ йæ дæ уаты фæмидæг кæндзынæн. 
— Хъуыдцаг дзæбæхæй куынæ рæза, уæд — скъæфгæ! Фæ- 
стаг паддзахадон фæлварæн ма ратдзæн æмæ — скъæфгæ. 
— Омæ ма дæ уæд ме ’ххуысы сæр цæмæн хъæуы, скъæф- 
гæ, уæд скъæфгæ. 
— О, фæлæ мæ ныхас куынæ фæмæнг уаид, уый мæ 
фæнды. Ды Уралæй ам æрбалæууьщтæ. Адæймаг у æмæ бацы- 
бæл уыдаид, аныхæстæ кæн, йæ зæрдæйыуаг ын базон. Уый- 
фæстæ, дарддæр куыд кæнгæ у, ууыл дзурдзыстæм. 
— Æппындæр нæ тæрсыс, мæхирдæм æй куы фездахон, 
уымæй? Мæхи сидзæр куы рахонон... Сидзæр чызджы си- 
дзæр лæппуимæ йæ цард саразын куы бафæнда... 
— Ды дæхи барæй фæсидзæр кæндзынæ. Æцæг сидзæр æз 
дæн... 
— Ды сидзæр дæ?! - Забе æрлæууыди, ныджджих ис Бит- 
тамæ, ома дæ æппын нал æмбарын. 
— Боборц æмæ Нецайы æрæджыйы онг мæ мад æмæ мæ 
фыд хуыдтон. Рацæй-рабон æмæ Боборц у мæ мадыфсымæр. 
Дзурын нæма зыдтон, уæд сæм бафтыдтæн. Мæ фыды мын 
кулакты номхыгъдмæ бахастой хъæуы æмбырды. Иу адæймаг 
мын сæ фæдзырдта, ныффæдзæхста мын, кой дæр, дам, ма- 
кæмæн мацы. Кулакты бинонты уæрдæтгы ластой поездмæ. Мæ 
мад мæ босджын хызыны сæвæрдта, станцæйы бæхтæрæгмæ 
радта хызын, йе ’фсымæр Боборц кæм цæры, уый йын баца- 
мыдта, уымæ, дам, фæхæццæ кæн ацы хызын. Боборц мæ йæхи 
мыггагыл ныффыста — кулаччы фыртæй мæ мачи зона... 
— Дæ мад, дæ фыд æгас нал сты? — бафарста Забе. 

Кæрдæджы стъалы 
27 
Уыцы хабæрттæ Биттайæн радзырдта йæ хистæр æфсы- 
мæр. Битта — цоты кæстæр. Хистæрæй кæстæры æхсæн ма 
уыди хо æмæ æфсымæр. Фæндагыл лæппу амард, кæмдæр 
æй дзæгъæл быдыры баныгæдтой. Казахстаны æрбынатон сты. 
Уым та сæ фыд фæзиан. Уымæй цалдæр азы фæстæ — сæ хо. 
Мад æдзух Биттайы мысыди, мæ фазыл дæр, дам, æм фæ- 
бырон æмæ ма йæ дардæй уæддæр фенон. Иурæстæджы æруа- 
тон æмæ хистæр фыртæн ныффæдзæхста: «Куы мæ бавæ- 
рай, уæд-иу де ’фсымæрмæ фæцу, фæдзур-иу ын нæ гæны- 
стон царды хабæрттæ...». 
Биттайы ныхæстæ фæцагайдтой Забейы зæрдæ, æмæ йæм 
фæфæлмæн. Йæ цонгыл ын æрхæцыди æмæ йæ æрурæдта: 
— Битта, Марусы абон ма бацагурæм. Райсом уæм лек- 
циты фæстæ бауайдзынæн. Ды мын æй бацамондзынæ, дард- 
дæр æй мæхи бар уадз. Нæ мæ ферох: цæры æмдзæрæны, 23 
уаты. Дæ хъысмæтыл дæр дын ахъуыды кæнон. Дыууæ си- 
дзæры æхсæн балæудзынæн, нæ базивæг кæндзынæн... 
* * * 
Фыццаг лекцийы размæ Битта æмæ Забе фембæлдысты 
институты цур, схызтысты дыккаг уæладзыгмæ, аудиторийы 
рудзынгæй кæртмæ сæ хъус дардтой. Студентгæ цыдысты кæм 
иугæйттæй, кæм къордгæйттæй. Иуахæмы йын Битта аца- 
мыдта: 
— Уыныс, далæ цыппар чызджы, рахизырдыгæй цæуы 
Марус, цъæхдидинджытæ къаба йыл. 
— Æз фæуайын, — загъта Забе. Дæргъæй-дæргъмæ тыр- 
гъы иугай цæуджытæ йеддæмæ нæма фæзынди, æмæ Забе 
æдæрсгæ къахдзæфтæй тындзыдта. Асинтыл фыццаг уæла- 
дзыгмæ нызгъордта. Кæртæй æрбахизæн дуар — гом. Марус 
мидæмæ нæма æрбахызт, уæд æй ауыдта — йæ æртæ æмбалы 
йæ разæй æрбауагъта. Ныдзæвгæ кастæй цанæбæрæг ауыдта 
чызджыты Забе, уæддæр æм афтæ фæкасти, цыма æмбæлт- 
ты Марус йæ разæй нæ ауагъта, фæлæ уыдон сæхи фæразæй 
кодтой... Сæхæдæг дæр æй нал фæфиппайынц, ахæм ерысы 
архайæг свæййынц æдзух иумæ цæуæг, иумæ цæрæг лæппу- 
тæ дæр æмæ чызджытæ дæр. Трамваймæ бахызтысты — уæгъд 
бынаты раздæр чи абада... Марусы цæсгом дзæбæх ауыдта 
Забе, йæ хъуыдытæ уыимæ баст уыдысты æмæ йæм йæ зæр- 
дæ афтæ сдзырдта: уый æмбæлтты ерысты архайæг никуы 
свæййы. Хуыссæгæй цыма нæ бафсæст æви йæ, чи айрох 

28 
Бицъоты Гриш 
вæййы, ахæм низагайæг ис, — цыдæр сагъæс асæст фæлмау 
йæ цæсгомæй цыма йæхи никуы сисы. 
Лæппуты удаистгæнаг рæсугъды æууæлтæй Марус рæда- 
уæй кæй фæхайджын, уый дæр Забейы цæст ацахста, йæ 
къабайы уæхскбазтæ дæр аив ныгъуылд кæй уыдысты, уый 
дæр бафиппайдта. 
Марусы æмбæхстзæрдæйы æфсæнттæ Битта уал азы дæр- 
гъы кæй нæ базыдта, уыдæттыл фæхъуыдытæ кæнгæйæ та 
се ’мкусæг, аргъуанмæ цæуæг чызг, йæ зæрдыл æрлæууыд. 
Забе йæхæдæг вестибюлы цыппæрдигъон астæуцæджын- 
дзы аууон афтæ балæууыд, уынгæй æрбацæуджыты дæр куыд 
уына, кæртæй æрбахизджыты дæр. Кæмæ æнхъæлмæ кæсы, 
уый кæцырдыгæй фæзындзæн, уый цыма нæ зоны. Афтæ 
йæм фæкаст, цыма йæ Марусы æртæ æмбалы цымыдис- 
цырен цæстæй ауыдтой, Марусы цæст ыл нæ андзæвыд... 
Забейы лекциты рæстæг нæма фæндыди Марусмæ йæхи 
æвдисын æмæ уал уынгмæ йæхи айста. Уæддæр Битта цыппар 
азы дæргъы Марусæн куынницы бамбæрста, уыцы хъуыды- 
тыл та фæци Забе. Чызгæн афтæ цæмæй фенад, æмæ йæ йе 
’мгæрæтты дæр ма уадза? Цыдæр дзы æмбæхста Битта. Лекци- 
ты фæудмæ фæхъуыды кодта Забе æмæ бамбæрста, куырмæ- 
джы йæ кæй архайын кæны, ацы митæ йын хæрз дзæгъæлы 
кæй сты. Забе йæхи зондæй скарста: Марусы ныхасмæ фæу- 
ромдзæн, фæлæ урайлаг горæты дохтыр йæхи нæ рахондзæн. 
Уæдæ Биттайæн йæхи та цыма йæ фыны дæр никуы федта... 
Марусы рацæуынмæ Забейы цæстытыл æнцонæй ауади, 
чызджы куыд фæуромдзæн, цы хъæлæсæй йæм сдзурдзæн... 
Марус иунæгæй æрцыди асинтыл, кæртмæ ахизæн дуары 
*рдæм фæзылди. Кæртмæ ахизын æй бауагъта æмæ йæ фæдыл 
рæвдз ауади. Фæцæй йæ æййæфта, афтæ йæм фæдзырдта: 
— Марус! 
Чызг цыма фæудаист — æгæр сонт зылд фæкодта. 
Цуангæнæг усгуртæй у, зæгъгæ, йæм хъуамæ Марусы 
зæрдæ ма фехсайдтаид æмæ йæ сдзурын хъуыди, гъе, кæ- 
уыл бацин кæнид, ахæм хионы хъæлæсæй. Æххæст æм нæ 
баввахс, афтæ сдзырдта лæппу: 
— Афарстон, ахæм чызджы, зæгъын, агурын. Дæлæ, дам, 
дынМарус. 
Йæ цуры æрлæууыд, салам ын радта: 
— Дæ бон хорз. 
Фиппайаг Забейæ ницы аирвæзт — амондагур лæппуйы 
улæфт кæмæй ферхæцы, чызджы цæстытæ ахæм кæлæнгæнаг 

Кæрдæджы стьалы 
29 
æрттывд фæластой, уый дæр бафиппайдта, йæ æмбæхст, фæлæ 
æмбæхсын нæкомæг риутыл дæр андзæвыдысты йæ цæстытæ. 
Дардыл ныхас сæм нæ рауайдзæн, уый æмбæрста Забе. 
Æнæзонгæ чызджы цæстæнгасæй йын зын бамбарæн нæ 
вæййы, дæ ныхасмæ байхъусын æй фæнды, йæ цуры афæс- 
тиаты бар дын дæтты... 
— Марус, ды мæ нæ зоныс. Ам, горæты, кусын, дохтыр 
дæн, — загъта Забе. — Ме ’мбал мæм дзырдта Уæрæсейæ, 
ахæм æмæ, дам, ахæм чызгæн саламтæ ратт. Куыд дæ ссарæн 
ис, уый мын бацамыдта. Фæстаг æртæ азы иумæ фатеры 
фæцардыстæм. Иу аз каст фестæм институт... 
— Кæй кой кæныс? Ахæм зонгæ мын нæй, — загъта Марус. 
— О, уый дæр мын бамбарын кодта. Ам уыдис. Хъуамæ 
сæмбæлдаиккат, фæлæ нæ рауади... 
— Фыны дæр кæй нæ федтай, ахæмæн саламтæ фервитынц? 
— Æз дæр раст афтæ ахъуыды кодтон, фæлæ... Кæй кой 
кæнын, уый мæнæ^ахæм исты лæппу куы уаид, уæд дæ разы 
не ’рлæууыдаин... Йæ хъæуккаг лæппу бахауди институтмæ, 
фæлæ йын æмдзæрæны бынат нæ радтой. Фатерæн дæр æй 
фидын хъуыди, ахуыры тыххæй дæр æмæ йæ ахуыр ныу- 
уагъта. Дæумæ саламтæ чи сæрвыста, уый йæ раздæхта, — иу 
сынтæгыл фынæй кодтой. Дзул æмæ, дам, цай хъуаг дæр нæ 
уыдзынæ. Ахæм æмбисæндтæ ма йын йæ цардæй æрхæссæн 
ис. Рæхджы йæ ардæм хъæуы. Дæхæдæг æй базондзынæ... 
Æндæр мæм ницы ныхасаг ис. Саламтæ афтæ æрвитæн ис 
кæй зæгъыс... Цард ахæм диссаг у, ахæм. — Чызджы къух 
райста Забе. — Дзæбæх у, Марус. Гъо, цынæ вæййы, дохты- 
ры сæр дæ куы бахъæуа, уæд мæм-иу æрбадзур, нæ телефо- 
ны номыртæ æнцон хъуьщыгæнæн сты... — æмæ йын сæ дыууæ 
хатты загъта, йæ сæрæй йын акуывта, иукъорд къахдзæфы 
акодта, фæстæмæ фæзылди æмæ Марусмæ фæдзырдта: 
— Æххæст дын æй зæгъон: саламтæ дæм чи сæрвыста, 
уый мæнæн баххуыс кодта. 
5 
Йæ кусæнуатмæ бахызти Галка, йæ худ шифанеры тæр- 
хæгыл сæвæрдта, афтæ йæм æрбауади йе ’ххуысгæнæг чызг. 
— Галка Хадзметович, Ватченко дæ агуры. Куыддæр фæ- 
зына, афтæ, дам, мæм æрбауайæд. 
— Сæумæдæвдæгæй йæ цæмæн бахъуьщтæн? Ницы загъта? 
— Æндæр ницы загъта. 

30 
Бицъоты Гриш 
Галкайы зæрдæ нынкъуысти — иугæр æй институты партбю- 
ройы секретарь фæдисонæй агуры, уæд цыдæр бæллæх æрцыди. 
Знон сæхимæ æрæджиау ацыди Галка æмæ — исты фæдисы ха- 
бар, уæд æй бацагуырдгаид, цалынмæ куысты уыди, уæдмæ. Цы 
’рцьщи, уый, æвæццæгæн, дысон, æнафонты... Къæ^цхьустæй 
чвдæр Ватченкомæ сæ хæдзармæ бадзæнгæрæг ласта. Йæ зæрдæ 
чысыл æрæнцайа, зæгъгæ, ма афæстиат деканаты Галка. 
Ватченкойы баййæфта йæ кабинеты телефонæй дзургæ. 
Йæ бакомкоммæ къулыл — Маркс, Энгельс, Ленин æмæ 
Сталины портреттæ сызгъæринхуыз мынæгæрттывдгæнаг 
æмыйас фæлгæтты æвæрд. Дæргъмæ рахиз къулыл — По- 
литбюройы уæнгты портреттæ. Ватченкойы стъолы акомком- 
мæ къулы æмбуар астæуæй бæрзонд тумбочкæйыл — Стали- 
ны бюст. Сырх хъуымацæй æмбæрзт даргъ стъолы фæйнæ- 
фæрсты — къæлæтджын бандæттæ. Ахæм бандæттæ арæгъ сты 
дæргъмæ къулты рæбынты дæр. 
Сафонка æрбалæууыд Галкайы зæрдыл. Куы йæ æрцах- 
стой, уæд дæр Ватченко уыди институты партбюройы сек- 
ретарь. Хæстæй цæфтæй æрыздæхти, йæ галиу уæхск куыд- 
дæр аразæй, згъоргæцыдæй-иу фæцæйуади, цыма дзыгуыр- 
тæй лæууæг адæмы æхсæнты йæхицæн фæндаг агуырдта. Иæ 
зæлланг хъæлæс никуы æрмынæг. Галкамæ афтæ касти, цыма 
партбюройы секретарь йæхи баууæндын кодта, йæ сæрмæ 
уыдонæй йæм алчидæр йæ фæлгæтæй кæй кæсы, йæ алы 
змæлд дæр ын кæй фиппайы, йæ алы ныхас дæр ын кæй 
хъусы... Æмæ йæ удæй арт цæгъдыныл нæ ауæрста. 
Партбюройы секретарь бандонмæ ацамыдта Галкайæн, 
телефоны хæтæл авæрдта йæ саггомыл, Галкайы ’рдæм рæвдз 
къахдзæфтæ ракодта æмæ сдзырдта: 
— Так, что происходит у тебя под носом, Галка Хадзме- 
тович? Скажите, чем были заняты твои четверокурсники, 
когда вчера не было у них второй пары? 
— Я их строго предупредил, чтобы ждали преподавате- 
ля, — загъта Галка. — Он пришел только ко второй полови- 
не лекции. Студенты ждали его. 
— И это все, что вы можете мне сообщить? Конечно же, 
вы даже и не догадывались, не подозревали, что среди этих 
самых четверокурсников объявились ревизионисты. Ново- 
явленные ревизионисты! 
— Они вроде спокойно... Вроде ничего такого... 
— Проспись, Галка Хадзметович! Кого вы вот-вот пошлете 
в нашу советскую школу? Автана-Кафгана Брызгаева? Брюзга! 

Кæрдæджы стъалы 
31 
— А что он?.. Любит пошутить, а так он... 
— А вам не кажется, что он не вписался, не впишется в 
ряды интеллигенции, советской интеллигенции? Вам не 
кажется, что в его механизаторских мозгах за все эти годы, 
пройдя академический курс учебы, не произошло никаких 
сдвигов, никакого просветления? 
Ацы ран Ватченкойы бæргæ уыди дзæбæх алхыскъ кæ- 
нæн, механизатор кæдæй нырмæ сфидиссаг ис, зæгъгæ, 
фæлæ кæм. Галка зыдта, дзурыны бар æм кæй не ’рхаудзæн, 
исты зæгъыны фæлтæрæнтæ куы скæна, уæд ыл Ватченко 
кæй ныхъхъæр кæндзæн. 
— Вижу, вижу, к разговору вы абсолютно не готовы. 
Срочно выясните, что за демонстрацию устроили твои сту- 
денты. Участие каждого в этом сборище. Поговорите со ста- 
ростой, профоргом, с кандидатами на красный диплом. Жду 
завтра всех с объяснительными!.. 
Галка дзы фæхты хосты хуызæнæй рацыди. Кæй йын ра- 
нымадта, уыдонмæ иумæ фæдзуринаг уыди, æмæ йæхимæ 
тынг æнæрхъуыды фæкасти. Парторг дæр ын хуымæтæджы 
нæ загъта: «Фынæйæ баззадтæ æмæ æрчъиц». Студенттæ дыууæ 
сахаты сæхи бар аззадысты æмæ сæм цы ныхæстæ хъуамæ 
рауадаид, цанæбæрæг диссæгтæ загътаиккой. Фæлæ, кæс-ма, 
тæвдæй йыл сæмбæлдысты... Битта, Битта йеддæмæ ничи 
уыдаид. Ватченкойы кабинеты бадгæйæ дæр йæ зæрдæхса- 
йæн хъуыдыты уый сæвдыста йæхи. Цыппæрæм курсы сту- 
денттæм хуымæтæджы хъусынгæнинаг зæгъынмæ куы ба- 
цæуы, уæддæр Биттайы ауыны. Дыккаг курсы куы уыдыс- 
ты, уæд сын лекци касти Галка, Битта йæм иурæстæджы 
æрбадзырдта, дæ разы, дам, уыцы ныхæстæ «дзæбæх нæ бам- 
бæрстон æмæ-ма сæ бæлвырддæр радзур. Йæ курдиат ын 
сæххæст кодта Галка. Уымæй æртæ боны фæстæ Галкайæн 
институты партбюройы уæнгтæй иу афтæ: «Дыккаг курсы 
лæппутæй иуæй дæхи хъахъхъæн. Афтæ афæрсаг чи у: дæ разы- 
ма мын уыцы хъуыды бамбарын кæн...» А 
Галка æппæты разæй фæдзырдта Биттамæ. Уый йæм йе 
’нæрныкъулгæ цæстытæй худти. 
— Знон уæхи бар куы аззадыстут, уæд уæм цы рауади? — 
бафарста Галка. — Историктæ стут æви æнæсæрфат, æнæ- 
джелбетт политиктæ басгуыхтыстут? Цæуылты дзырдтат? 
— Авданы нæ зоныс? — Битта сдзурынмондаг. — Кæддæр 
тракторыл нæ куыста колхозы, æмæ сæ цардæй цыдæр тау- 
рæгътæ дзырдта. Тракторæй исты асаст, уæд, дам-иу ивæн 

32 
Бицъоты Гриш 
хай хъæдæй ацарæзтам. Худæджы хос вæййынц йæ ныхæс- 
тæ, æмæ йæм хъусынæй нал фефсæдынц. Фæхудын нæ код- 
та, уыйфæстæ та йæ таурæгътæм рахызти. Афтæ загъта: «Гу- 
тоныл-иу йæхи цалхы бæсты нартхоры кæрдзын бакодтам». 
— Уыдон комкоммæ Авданы ныхæстæ сты, нæ? Сæрма- 
гондæй-иу кæрдзынтæ скодтой, тракторы цæлхытæ кæмæй 
баивай, ахæм кæрдзынтæ. Афтæ загъта Авдан æмæ йæ цæст 
дæр не ’рныкъуылдта? 
— Уыцы рæстæджы уым чи уыди, уыдонæй йæ алчидæр 
зæгъдзæни. Фантазитæй йæ сæр йедзаг у. 
— Уæдæ политикон ныхас дæр Авдан расайдта? 
— Афтæ загъта: «Сталин Ленины бæрзæндмæ не схызти. 
Уæдæ марксизм-ленинизмы бындурæвæрджыты портреттæ 
куьщхистæр æмæ кадджындæрæй цæмæн равæрынц, зæгъгæ, 
йын бафиппайдтой. Уый афтæ: «Хуыцау Ленинæн фылдæр 
цæрæнбон куы раттаид, уæд нæ цард йæ цæлхыдзаг суыдаид...». 
— Йæ цæлхыдзаг, нæ? — афарста Галка. 
Биттайы ныхæстæн ахæм ахаст уыди, ома, цы ныффæ- 
дис стут, уа-диссагæй ницы æрцыди, фæлæ дзы кæд исты 
тæссаг хъуьщытæ арут, уæд сæ суадон Авдан у æмæ уый царм 
стигъут. Биттайы ныхæстæй ма ахæм хатдзæг дæр ратагъди: 
дæ Авдан хуырым фос у æмæ йæ цасфæнды хъахъхъæн, 
куырм галау та цъыфдзасты смидæг уыдзæн. Æцæгдæр афтæ 
у — Авданæй айрох вæййы, зæгъын кæд æмæ кæм цы ’мбæ- 
лы. Йæхи уды къоппайæ цы бавзæрста, уыдонæй йæ ныхæс- 
тæн иллюстрацитæ ацаразы, æмæ сæ субъективон мидис 
ныддиди вæййы. 
— Уæддæр дискусси кæй ныхас расайдта? Авдан иунæ- 
гæй — фарс, иннæтæ, ды дæр семæ, афтæмæй — фарс? 
— Æнкъард сын вæййы æмæ йæ къахын байдайынц. 
Телефон ныззæланг ласта. Галка хæтæл йæ хъусыл авæрдта: 
— Хъусын. 
— Галка нæ хъæуы. 
— Хъусын дæм. 
— Дæ куыстæй дын скъуыддзæгтæ бацæттæ кодтам, ма- 
шинкæйæ мыхуыргонд æрцыдысты æмæ сæ куы бакæсис... 
Нырма Биттаимæ мидхъуырдухæнты ахæстæй нæма фер- 
вæзти Галка æмæ дзы æрбайрох, йæхицæй цы фæдомы: 
«Демæ дзурæджы ^цалынмæ дзæбæх бамбарай, уæдмæ йын 
дзуапп ма дæтт». Йæхицæй цы фæдомы, уый та дзы æрбай- 
рох æмæ сонтæй афарста: 
— Цавæр куыстæй? 

Кæрдæджы стъалы 
33 
— Ды Галка Хадзметович нæ дæ? — æргом ныддис кодта 
дзурæг. - Газеты редакцийы кусæг дæн. — Гуыгуызаты Ац- 
цейы тыххæй кæй ныффыстай... 
Цы къуырцдзæвæны смидæг, цы сæрсæфæны былыл фе- 
гуырди, уый фембæрста Галка — Бухар Сафонкайы къух- 
фыст йæ номæй бахаста газеты редакцимæ! Æрдумæ дæр æй 
нæ дары. 
— Акса-ма! —¦ сдзырдта Галка. — Хъуыддæпæ... Кæрон 
æмæ сын райдиан бæрæг нал вæййы... — адæргæй фестади, 
хæтæлмæ ныдздзырдта: 
— Хорз, хорз, зындзынæн уæм... Ныртæккæ фæцæуын. 
* * * 
Галка редакцийы кусæдаы зыдта фæсаууонмæ, ныхасмæ 
йæ фыццаг хатт уыдта. Йæхи карæн уыди æмæ йæ зæрдæ 
дардта, кæрæдзийы кæй бамбардзысты... 
— Цæвитгон, нæ пълантæ иучысыл аивæм, — загъта Галка. 
— Ног æрмæджытæ мæм æрбафтыд хæрз æрæджы. Замманай 
æрмæджытæ. Къухфыст уал мын ратг æмæ йæм æркæсон. Бирæ 
фæрæвдздæр уыдзæн æрмæг. Хъуыдытæ хуыздæр иллюстра- 
цигонд æрцæудзысты. 
— Нагъ! — фестьæлфыди редакцийы кусæг. — Уымæн уæвæн 
нæй. Æрмæг иннæбоны номыры цæуы. Облæстон партконфе- 
ренцийы бонмæ ахæм æрмæг бон цырагърухсæй агуырдтам. 
«Ау, уымæй уæлдай нал фервæздзынæн ацы цъысымæй?!» 
— йæ къæмисæнты зæллангæй йæ сæрымагъз æнкъуысти, 
сындæггай сыстади, загъта: 
—- Уæдæ æз редактормæ цæуын. 
— Редактор абон нал уыдзæн, бюромæ йæм фæдзырд- 
той, партконференцийы фæдыл сæ ныхæстæ кæд фæуы- 
дзысты... 
Галка уынгмæ куы рахызти, уæд фæхъуыды кодта, ре- 
дакцийы кусæгæн хæрзбон кæй нæ загъта. Йæ къах тротуа- 
рыл куыд æрæнцайы, уый нал хатыдта. Цыди, фæлæ йæ 
фæндаг ацы стыр сахары никæдæм хуыдта. Кæцыдæр уысм 
фæхъуыды кодта, институтмæ цæуыны хъуыды йæ æппын- 
дæр кæй нæ æндавы. Институтмæ цæуæн уынджы тигъыл нæ 
фæзылди. Цыди, æмæ йæм иуахæмы йæ зæрдæ бæлвырд 
сдзырдта, фæндаг æй Бухармæ кæй хоны. Æндæрæбон дæр 
æмæ знон дæр Бухармæ фертхъирæнтæ кодта, ныр сын æнæ 
скалгæ нал ис, æмæ йæ фæндаг комкоммæ уымæ хуыдта. 
3 Бицъоты Гриш 

34 
Бицъоты Гриш 
«Сафонкайы фыст мæ номыл хъуамæ ма рацæуа. Бартхъи- 
рæн æм хъæуы: райс къухфыст, науæд дын дæ хицаумæ цæ- 
уын æмæ дын дæ хинтæ хурмæ ракалдзынæн». 
Ацы маст куы нынныхъуыра, уæд ын, а зæххыл удгой- 
маджы ном хæссыны бар цыдæриддæр лæвæрдта — ацы тæк- 
кæ уысмæй фæстæмæ сæ бавдæлон уыдзæн. Цыма фæстаг 
фæдисы дзæнгæрæгмæ æрчъицыдта æмæ цыма Бухар йæ цуры 
фегуырди — йæ масты пиллон ыл ныккалдта: 
— Ды сыгъдæгæй дæр Иоанны опричник дæ! Цъаммарты 
цъаммардæртæй! Малюта Скуратовы ардыд къæбыла! Æнæ- 
хъоладæр æмæ æдзæлгъæддæр нæй, ахæм хæдзæрттæй-иу ра- 
бырыдысты опричниктæ. Сау лæгты цот. Æвзæры гакк кæ- 
уыл сбадт, æрмæстдæр сæ ахæмтæ хъуыдысты. Йæ ныййа- 
рæг мад æмæ-иу фыды дæр чи аппæрста. Æмæ-иу мæнæ дæ 
хуызæттæ систы адæмыл азарæфтауæг, тугмондаг, дымыс- 
дæртæ, хахуыргæнджытæ!.. 
Нал æмæ йыл нал ауæрста, йæ цæстытæм ын æхсидæв- 
тæй æвзидæгау алывыд калдта æмæ калдта. Уымæн æмæ йын 
Бухар цы бакуыста, ахæм æбуалгъ ми бакæныны зонд æр- 
мæстдæр опричникмæ æрцæудзæн. 
Ау, Бухары митæ рæгъмæ рахæсгæйæ йæм йæ хъус чи не 
’рдара, ахæм дурзæрдæ ма а зæххыл... 
Скалдысты йæ масты цæхæртæ æмæ раафтид, æрызгъæл- 
дысты йе уæнгтæ... Сныхас ын нæма бантысид, афтæ Буха- 
ры уазал цæстыты тæмæнæй йæ уд ауаид. Йæ былысчъил 
ныхас ын айхъуыста: 
— Рæзгæ фæлтæры хъомылгæнæджы зонд цытæ кæрды!.. 
Галкайы зæрдыл æрбалæууыд, Бухар ын, цы кусæнуаты 
бады, уый дæр кæй никуы загъта, йæ телефоны номыртæ 
дæр ын кæй нæ радта. Бухар кæм кусы, куыстмæ уыцы хæ- 
дзары рæзты фæцæуы Галка æмæ йæ буар ауазал вæййы алы 
хатгдæр. Фæзæгъы йæхицæн: ууылты нал ацæудзынæн, фæлæ 
йæм уыцы ныфс нæ разыны, йæ бæрæг фæндагыл кæй нал 
цæуы, уый исчи куы бафиппайа, зæгъгæ. 
Йæ сурхид акалд, йæ фындзыкæлмæрзæн йæ дзыппыты 
агуырдта, фæлæ йыл нал хæст кодта. 
6 
Æмдзæрæны ма Авданимæ царди æртæ лæппуйы. Сæумæ- 
райсом-иу сæ уаты къæсæрæй куы ахызтысты, уæддæр ма- 
иу фылдæр хатт Авдан йæ адджын фынæйæ нæма æрыхъал. 

Кæрдæджы стъалы 
35 
Йе ’ртæ æмбалы-иу æхсæвы фынтæ уыдтой, уæддæр ма-иу 
Авдан бадти. Рухс йæ сынтæгмæ куыд кæла, афтæ цырагъæн 
газетæй агъуд сарæзта. 
Авдан нæ бацæдис йæ сыхаг лæппутимæ — сæ иуæй цып- 
пар азы хистæр уыди, иннæ дыууæйæ — фондз. Кæсæндоны 
бадыныл нæ фæцалх, проспектмæ изæры тезгъомæ дæр нæ 
фæцахуыр, йæ цæст дзы не ’рцахста йæхи кары лæппутæ æмæ 
чызджыты. Кæрæдзийы-иу цæстæнгасæй агурджытæ систы. Де 
’мтезгъогæнæг æмбæлттæй алкæй дзырдмæ дæр дзырд арыс, 
кæл-кæлæй се ’мхудт ныккæныс, цал æмæ цал хатты хъуамæ 
фемдзаст уай сæ алкæимæ дæр. Фæлæ дæ рох не сты уæ ных- 
мæ ивылæг æмбæлтты къордтæ дæр, рагацау хъуамæ сæ ал- 
кæй дæр цæстыкæронæй ацахсай, фæлæ, кæлæнгæнæг зынг- 
тæмæнтæ дыл кæй дыууæ цæстæй æрбакæлынц, нырма ны- 
хасмæ дæр кæй нæма зоныс, уыцы чызджы та хъуамæ дзæбæх 
ауынай æмæ, дæ тезгъо æмбæлттæй куыд ничи ницы бафип- 
пайа, афтæ йын дæ цæстырухс ма бавгъау кæнай... 
Авданæн йæ тезгъойы кары азтæ бонгай æмæ æхсæвгай 
колхозы быдырты схардз сты. 
Ацы райсом дæр та Авдан сæ уаты иунæгæй баззади. Йæ 
хæлафыл иту сæвæрдта. Знон æруагъта сæрдасæн йæ рустыл 
æмæ, дасинаг нæма у, уый куыннæ зыдта, уæддæр стъолыл 
доны графины æнцой æвæрд айдæнмæ йæхимæ бакасти. 
Марусы цæст цæуыл æрхæца, йæ зæрдæ йын адджын агайд 
чи фæкæна, ахæм æхсызгон æууæлтæй мæ цæсгомыл цымæ 
æппын ницы разындзæни, зæгъгæ, йæм сдзырдта йæ зæрдæ. 
Цыппар азы размæ федта фыццаг хатт Марусы, æмæ йæ 
риуы цыдæр алхынцъ ис, фæлæ, чызгыл институты амæй- 
ай хæрзконддæр лæппутæй йæ цæст чи æрæвæрдзæн, уыдо- 
ны æхсæн зынгæ дæр кæй нæ ракæндзæни, уый æмбæрста 
Авдан. Нæ фæмæнг йæ хъуыды — чызгмæ сусæг фыстæджы- 
тæ æрвыстой, кæмæндæр сæ театры æртæ хатты йæ бадæн 
æнæнхъæлæджы Марусы фарсмæ разынди. Ахæм æмбисон- 
ды цæстытæ никуы федта Авдан уæды онг — комкоммæ 
кæсын сæм нæ фæрæзта, цыма цæстыгагуытæ цыкурайы 
фæрдгуытæ фестадысты, йæ цæстыхаутæ та рухс тынтæ уагъ- 
той, æхсызгон удаистгæнаг тынтæ. 
Авдан йæхимæ айдæнмæ касти æмæ йæ цæстытæм ныдз- 
дзынæг, цыма сæ уазал сылыйæ фенхъæвзтæуьщ. Рухс калди 
йæ цæстытæй, айдæнæрттывд дæр-иу бакодтой, фæлæ йæм 
афтæ касти, цыма сæ хъарм тавс нæ цыди, цæхæрæрттывд 
никуы фæласдзысты. 

36 
Бицъоты Гриш 
Марус йæхимæ æмгæрон дæр никæй бауагъта, афтæмæй 
сæ фыццаг ахуыры аз кæронмæ фæцæйхæццæ кодта. Фæстаг 
лекцитæ ма сын кастысты, уæд дын Фæрдыг — Марусы фарс- 
мæ бадти — Биттайæн куы алæгъстæ кæнид ( уый стъол та 
раззаг рудзынджы раз уыди): «Нæ бынæттæ баивæм». Фæрдыг 
Биттайы бынатмæ ауади, Битта Марусы фарсмæ сбадти. Афтæ 
лекцийы кæронмæ фæрсæй-фæрстæм фæбадтысты Марус æмæ 
Битта. Дзæнгæрæг ныййазæлыд, æмæ Марус Авданы цурмæ 
æрбауад, йæ фарсмæ уæгъд бандонмæ ацамыдта: «Сыхаг дæ 
нæ хъæуы?» Йæ фыццаг сыхаг лæппу æндæр факультетмæ 
аивта, йæ дыккаг сыхаг йæ ахуыр ныууагъта. «Сыхагæй мæ 
амонд нæ фæци æмæ та мыл ды дæр куынæ бахæцай, Ма- 
рус», — бахудти йæм Авдан. «Нæ мæ уадзыс?» — чызджы цæс- 
тыхаутæ фæтъæбæртт ластой æмæ йæм дзы удыл тафсæфта- 
уæг рухс æрбакалд. «Табуафси! — сдзырдта Авдан. — Амонд- 
джын бынат дын фæуæд!» «Æмзай-æмзæронд баут!» — æр- 
бадзырдта сæм Битта. Æмæ нал бацагуырдта æндæр бынат 
Марус. Зачеттæ дæттыны рæстæг ралæууыд, фæстаг лекцитæ 
ма сын кастысты, афтæ иуахæмы чызг Авданы уæхскыл йæ 
къух æрæвæрдта æмæ йын йæ хъусы дзуринаг æрбаулæфыд: 
«Иу ранмæ мæ цæуын хъæуы æмæ дын кæд рæстæг ис... Ма 
базивæг кæн». Къостайы парчы фæсвæд ран фæйнæг-бандо- 
ныл сбадтысты. Чызджы къухы уырзтæ лæппуйы цонгыл ан- 
дзæвыдысты. æмæ загъта: «Авдан, архайдзынæн, дæ зæрдæ 
мыл цæмæй ма фæхуда... Мæ алыварс чызгæй, лæппуйæ чи 
ис — иуварсæй сæм мæ хъус дардтон... Хъуыстон сæм... Кæй 
цуры балæууон, мæ ныхас кæуыл баууæндон... уыцы адæй- 
маджы ныр кæдæй агурын... Зæххыл ма ахæм адæймаг разын- 
дзæн, уый мæ нал уырныдта... — Марус фæхъус, лæппуйы 
цæстæнгас рацахста. —¦ Авдан, æз... Ныр æз чердыгон адæймаг 
дæн...» «Дзур, дзур, — фæрæвдз æм ис лæппу.— Хъусын дæм. 
Ау, нæ дæ бамбардзынæн?..» «Фыдбылызы дæ æппарын, — 
дзырдта чызг. — Нæ хæрз хæстæджытæй дæр æххуыс куы ни- 
кæмæй агурын. Ды мæ цы дарыс?..» Авдан загъта: «Æвæццæ- 
гæн, æз дæр нæ разындтæн, кæй агурыс, ахæм». Марус загъ- 
та: «Мæ фыды мын æхсæвыгон аластой... Бирæ рæстæг рацыд 
уæдæй... Æз — адæмы знаджы чызг», — Марус рæвдз фестади. 
Æввахс сæм змæлæг нæ уыди, уæддæр сæ алывæрстæм — 
цырддзаст кæстытæ. Авдан дæр сыстади, загъта: «Марус, афтæ 
мæм кæсы, бамбарин дæ...». «Ды мемæ нал!» — Марус рæвдз 
ацыди йæ разæй, фæстæмæ ма йæм иу зылд фæкодта: — Ав- 
дан, ницы ныхас нæм рауад, чи дæн, цы дæн — æппындæр 

Кæрдæджы стъалы 
37 
мын ницы зоныс. Зæгъ-иу: «Киномæ йæ хуыдтон æмæ мын 
фæтæргай...». Ацыди иунæгæй Марус. Уыйфæстæ йæ фарсмæ 
нал сбадти. Йæ цыкурафæрдыг цæстытæ дзы æмбæхста. Авдан 
та йæхицæн басасти, йæ иудадзыг æрхæндæг йæ цæсгоммæ 
асæст кæй хаста. Иуахæмы та, Авданы зæрдæ Марусимæ куыд 
дзырдта, афтæ дын йæ сæры куы фегуырид: «Парчы куы бад- 
тыстæм, уæд ыл цыдæр æрбамбæлди. Йæ фыды сæфты хаба- 
рыл рæстæджытæ рацыд, йæ ныфс нæ асаст, институтмæ 
дæр бахауд, æнæбахудгæ-иу нæ фæци. Фæлæ гъеуæд, парчы 
бадгæйæ, йæ цурæй хуымæтæджы нæ фæгæпп ласта. Уыйфæ- 
стæ нал рангæс чызджы цæсгом. Цæвиттон, парчы куы бад- 
тысты, тæккæ уыцы рæстæг ыл цыдæр æрбамбæлди... Чи зоны, 
йæ фыды сæфтимæ баст хабар ын сфæйлыдта йæ зæрдæ». 
Марусы хъысмæт сси Авданы мидсагъæсты сæр. Нæ дзы 
ферох уыдзæн, институт каст куы фæуой, æмæ йыл куы 
никуыуал сæмбæла, уæд дæр. Йæ ныхас.кæуыл баууæнда, 
иу ахæм адæймагыл нæ хæст кæны. Йæ фыды йын æхсæвы- 
гон сæ хæдзарæй куы акодтой... Кæд уыдаид? Чи зоны, 1937 
азы? Ныр фынддæс азы бæрц агуры, йæ ныхас кæуыл бау- 
уæнда, уыцы иунæг адæймаджы. Мæн равзæрста, уыцы иунæг 
адæймаг ын æз разындтæн, — йæ зæрдæ-иу цин-æлхыскъ 
акодта. Авданы уырныдта, Марус цы бæллæхы бахауди, уый 
йын куы радзурид, уæд ын цыма баххуыс кæнид, сарæхсид. 
Æдæрсгæ акъахдзæфхъом чи нал вæййы, уый лæдзæг-æн- 
цой куыд æрцæры, афтæ йын уæддæр сахадид. 
Аивылди сыл ахуыры рæстæг. Рæхджы ратдзысты паддза- 
хадон фæлварæнтæ. Марус æй дзыхыныхасмæ нал бацагу- 
ырдта, фæлæ йын цæстæнгасæй æмбарын кодта, йæ уын- 
дыл ын кæй барайы. Марус æй нал бацагуырдта, фæлæ йæ 
Авдан хъуамæ ныхасмæ æрурома. Сбæрæг сты Марусæн зæгъ- 
инаг æнæгуырысхо ныхæстæ, бонфæстæдæрмæ хæссæн кæ- 
мæн нал ис, дзыхæй загъд куынæ æрцæуой, уæддæр ыл гæх- 
хæттыл фыстæй æнæмæнг чи хъуамæ сæмбæла, уыцы ны- 
хæстæ, зæрдæбын зæгъинæгтæ: «Марус, кæд ма де стыр 
æууæнчы аккаг дæн, дæ ныхас мæ размæ рахæссыны зæрдæ 
ма дæм ис, уæд, дæуæн иучысыл удæнцой чи феста, уыцы 
уавæртæ саразыны сæраппонд дын ницы бавгъау кæндзы- 
нæн. Куыстмæ нæ æндæр республикæмæ æрвитдзысты, уый 
сбæрæг. Æмвæндаг, æмбæлццон цæмæй рауайæм, уыцы хъуы- 
ды нын куы садджын уаид...». 
Ныртæккæ йæ итувæрд цыргъсастфадыг хæлаф æмæ йæ 
хъæдабæ ирд морæ ковбойкæ скæндзæн, ахиздзæн сæ уаты 

38 
Бицъоты Гриш 
къæсæрæй, тыргъы галиуырдæм фæзилдзæн, 23 уаты дуар 
бахойдзæн... 
Сæ дуар сын æрбахостæуыд, нæуæндаг къухы æртæ фæл- 
мæн цæфы. 
— Мидæмæ саккаг кæн! — сдзырдта Авдан. 
Дуар зивæггæнгæ æрбайгом, æмæ Авданы цæстыты раз 
фегуырди Марус. Æрбадзырдта: 
— Æмбæлы уæм? 
Уысмы дæргъы лæппуйы зæрдæйы цы фæлхъазæнтæ са- 
бухтой, цыма йæ тæнæгхал æрфгуыты сæрмæ йæ ныхæй хиды 
æртæхтæ рарттывтой æмæ ницæмæуал арæхсти. Фæлæ цин 
дæр æвзæрста, æнæгуырысхо, æнæкъæм цин, æмæ кæдцæр 
йе ’взагыл абадти йæ зæгъинаг: 
— Марус, кæдæй дæм æнхъæлмæ кæсын! Цы хорз чызг дæ! 
— йæ пыхцыл сæрыхъуынтæ æнгуылдзтæй уæлæмæ сфаста, 
фæлæ та-иу къæмисæнтæм æркалдысты. — Æз та ма ацы тæк- 
кæ уысмыл дæумæ цæуинаг уыдтæн. Мæнæ аргъауы диссæгтæ! 
Марус мидæгдæр бацыди, бандоны æргом Авданы ’рдæм 
разылдта æмæ загъта: 
— Ам чысыл абадон! — æмæ сбадти. 
Чызгыл, æмдзæрæны кæй фæдары, — йæ цъæх быдырыл 
урс дидинджытæ, — уыцы къаба æмæ сау сæрак дзабыртæ 
кæй уыди, уый дæр бафиппайдта, йæ рахиз уадулыл та йын 
доны æртах ауыдта. «Æвæццæгæн, хуыссæгхъуаг у, фæсæхсад 
йæхи хæрзсæрфт дæр нæ ныккодта», — ахъуыды кодта Ав- 
дан, фæлæ, чызджы цæстыбынтæ уымæл кæй дардтой, уый 
дæр бафиппайдта. «Цыдæр маст ын счындæуыд, — ахъуыды 
кодта лæппу. — Аходæнмæ дæр кæд нæ ацыди. Иунæгæй куы 
аззади, уæд дуар йæхиуыл æрæхгæдта æмæ фæкуыдта...». 
— Æз дæр сбадон, — загъта Авдан æмæ иннæ бандоныл 
сбадти. 
Куы фемдзаст сты, уæд Марус сдзырдта: 
— Лæппутæй дæм хæстæгдæр чи уыди? Æппæтæй зынаргъ- 
дæр чи вæййы, уый куыд рахонæм? Лымæн, æрдхорд? 
— О, æрдхорд, — загъта Авдан. — Ард, дам-иу бахордтой 
дыууæ æмбалы, æнусмæ лымæнтæ кæй суыдзысты, сызгъæ- 
рин æхца уыди æви... Уый-иу кæм ныппæрстой, уыцы нуа- 
зæн-иу банызтой. 
— Æрдхорд дын уыдис? Ис дын, æрдхорд кæмæй зæгъæн 
ис?.. 
— Ард нæ бахордтам, фæлæ, мæ удæн адджын чи у, ахæм 
æмбал мын ис. 

Кæрдæджы стъалы 
39 
— Гъер дыл уый гадзрахатæй куы рацæуид... — чызг йæ 
къухты æрмттæ кæрæдзиуыл аныхæста, йе знæтæрттывд 
цæстытæ йæм февдыста, цæстыхаутæ дæр знæт тъæбæртт 
фæластой. 
— Ахæм хъуыды мæм никуы... Ме ’рдхордæй цы домын, 
мæхицæй ноджы фылдæр, — дзырдта Авдан æмæ йæхицæн 
ныффæдзæхста, цæмæй архайа, сæ ныхас æгæр тагъд куыд 
нæ фескъуына, æмæ цæмæй йæ æвæрд зæгъинæгтæ загъд 
æрцæуой. 
— Гъер, зæгъæм, дзæвгар рæстæг фæкуыстай, цыдæр 
ныффыстай... Цыдæр бæллæх дыл æрцыди æмæ дæ де ’рдхорд 
нал уыны. Дæ куыст дын бамбæхста... 
— Ме ’рдхорды кой дын куы кæнон, уæд... Уый мæнæй 
æнæкурдиатдæр нæу. Цæмæ мæм бахæлæг кæна, ахæмæй мæм 
ницы ис. 
— Дзырдæн, зæгъæм, ды ныффыстай зындгонд лæджы 
тыххæй чиныг... Мыхуырмæ йæ цæттæ кæныс, цыдæр бæллæ- 
хы бахаудтæ... Дæ куыст де ’рдхорды къухы бафтыд, дæу сæф- 
тыл банымадта æмæ дын дæ куыст йæхи номыл рауагъта... 
— Æмæ уымæн уæвæн куыд ис?„ Чиныг фыссын, уый 
ме ’рдхорд йеддæмæ ничи зоны?.. Йæ ныфс куыд бахæс- 
сид? Кæуыл фыссы, уый нæ зоны алцыдæр? Зындгонд 
лæгыл чиныг фыссын, зæгъгæ, уыцы хабар кæуылты ай- 
хъуысид... 
Марус бамбæрста, æнæрхъуыды къахдзæф кæй æрбакод- 
та Авданы цурмæ, фæлæ ма ныр цы? Æбуалгъы хæрам ра- 
чынди, æгæр æбуалгъ фыдракæнд сарæзтæуыд, æмæ йæм 
афтæ касти, цымæ ма йæхицæй дарддæр хъуамæ иу адæймаг 
зона, зыбыты иунæг адæймаг. Фæдисоны уавæры фестади 
Марус, æмæ уыцы фыдракæнд макæмæн зæгъ, уæд цыма 
уый ноджы æбуалгъдæр фыдракæнд уаид. 
Знон æй Азау афарста: «Галка Хадзметовичы очерк газе- 
ты нæ кастæ? Дæсны фыст у», — æмæ йын газет йæ къухты 
фæсагъта. Газеты æртыккаг фарсыл Марусы цæст ацахста 
ставд дамгъæтæй фыст сæргонд: «Уый дæр уыди револю- 
цийы хæстонтæй». Сæргонды бынмæ лыстæг дамгъæтæй 
джипдзæф цыбыр рæнхъытыл цæстытæ азгъордтой: «Цæгат 
Ирыстоны падцзахадон институты историон факультеты 
декан Цæфхасаты Галка ныффыста чиныг Цытджын октяб- 
ры революцийы хæстон Гуыгуызаты Аццейы...». Цæстытæ 
нæ баууæндыдысты джиппæйфыст дамгъæтыл. Уымæн уæвæн 
нæ уыди, уый хъуамæ бон сихорафон йæхи куыд равдыста- 

40 
Бицъоты Гриш 
ид?! Уыцы джиппæйфыстытæ Марус хъуамæ бакастаид йæ 
фыны, утæхсæнты хай фæуыдаид, кæддæр æрыхъал уыдаид 
æмæ æхсызгонæн сулæфыдаид: «Æгайтма фын уьщи!». 
Марус фараст азы размæ базыдта Сафонкайы. Йæ фыды 
сæфтыл дыууæ азы рацыди, уæд сын сæ горæтаг фатерæй 
бæхуæрдоны раластой сæ дзаумæттæ æндæр уынгмæ. Дыууæ- 
уæладзыгон хæдзары кæрты сын сæ æристой æмæ ныггæнд- 
мæ бацамыдтой мад æмæ дыууæ чызгæн: «Уым цæрдзыстут». 
Йæ хистæр хойы йын медицинон институты фæстæ ордина- 
турæмæ райстой, Марус та уыцы аз дæс къласы каст фæци. 
Хистæр хо басусæг кодта сæ фыды ахсты хабар. Йæ сусæг- 
дзинад рахъæр æмæ йæ дарддæры ахуырæй фæхаудта, арвы- 
стой йæ цæгатаг уазал горæтмæ кусынмæ. Сæ мад куыстхъом 
нал уыди æмæ уый дæр хистæр чызгмæ ацыди. Иунæгæй баз- 
зади Марус уымæл ныггæнды. Хъæуæй-иу æм фæзынди йæ 
мадыхо Сери, кæм ын ссады тæпп хаста, кæм картæфтæ, 
конд къæбæр. Керосинкæ йын самал кодта. 
Кæцыдæр бон Марусы уынджы фæурæдта йæхицæй дзæв- 
гар хистæр лæппу, йæхи рахуыдта Паддзахадон æдасдзинады 
министрады кусæг æмæ йын йæ курдиат бамбарын кодта: 
«Де ’ххуыс мæ хъæуы. Кæмæ дын-иу бацамонæм, уыимæ- 
иу аивæй сæмбæлдзынæ. Иу хатт аныхас кæндзынæ, дыккаг 
хатт, цыдæртæ базондзынæ. Ныхас цалырдæм фездахæн ис... 
Æмæ сæ махыл æмбæлын кæндзынæ». 
«Мæнæн ахæм курдиат мæ туджы нæй, — суæндыди Ма- 
рус. — Мацы мæ домут». 
Уыйфæстæ та йæм сæхимæ фæсидтысты, йемæ ныхас код- 
та æндæр адæймаг, сабырæй йын загъта: 
«Нæ коммæ куынæ кæсай — ахуырмæ дæ фæндæгтæ сæх- 
гæндзынæ. Ма фæрæди». 
«Нагъ, мæнæй уын ницы пайда ис», — загъта Марус, 
домæгмæ комкоммæ кæсын нæ бауæндыди. 
- «Æппындæр дзы зынæй ницы ис. Лæппуимæ сæмбæлдтæ, 
аивæй йæ цæмæйдæрты афарстай. Рæсугъд чызгимæ атезгъо 
кæнын кæй нæ бафæнддзæн! Иу фембæлд, иннæ фембæлд 
— æмæ дын йæ зæрдæйы дуар байгом». 
«Уый цы диссаг уаид! Лæппутимæ свиданнæйтæ кæнын 
куы райдаин! Æз ирон хæдзары чызг дæн æмæ уыцы митæ 
мæ сæрмæ не ’рхæсдзынæн...». 
Уыцы изæр Марус нал бауæцдыд йæ ныггæндмæ. Скъолайы 
æстæм къласмæ куы цьщи, уæд æм скъоладзаутæй йе ’ргом ни- 
чиуал здæхта, адæмы знаджы чызг æмæ дзы уæхи хъахъхъæнут, 

Кæрдæджы стъалы 
41 
зæгъгæ, йæ кæй нымадтой, уый æмбæрста. Кæддæр сæ ахуыр- 
гæнджытæй иу аивæй, лæгъстæйаг сабыр хъæлæсæй сæ къла- 
сæн Марусы кой скодта: «Марусы ныййарджыты хабæрпæн 
мах ницы зонæм, Марусы зонæм... Нымадтам æй негас дæр, нæ 
къласæн цæсгом кодта. Уæдæ дзы ныр дæр æппындæр æвзæрæй 
ницы зонæм...». Уый уырыссаг сылгоймаг Юлия Осиповна 
сдзырдта йæ сæрыл, уыцы бон æй сæхимæ ахуыдта, хъарм хæ- 
ринаг ын рахаста. Изæрæй йæ ныггæнды ныййæфта, УЫЦЫ 
ХÆДЗАРМÆ йæ чи хуьщта, ахæм гæххæтг, дуары бынты йæ 
фæмидæг кодтой. Дыккаг бон æфсæнвæндаджы станцæйы ар- 
выста, базыдта, йæ хистæр хомæ цæмæй фæхæццæ уа, уый тых- 
хæй йæ цы горæтты сæрты ахизын бахъæудзæн. 
Марус кæм царди, уыцы хæдзары бакомкоммæ уынджы 
иннæ фарс дыууæуæладзыгон хæдзары кæртмæ уыди фаллаг 
æмварс уынгæй хæрæндоны чъылдымты æрбацæуæн. Фæ- 
сахсæвæр уырдæм æрбацыди Марус æмæ кулдуарæй уынг- 
мæ акасти. Рахиз тротуарыл æддæуæзгомау ауыдта бæрзонд 
лæппулæджы, æнæмæт, æвдæлон къахдзæфтæгæнгæ ацыр- 
дæм æрбацæйцыди. «Сæ къухы ма куы бафтон, уæд нал ра- 
ирвæздзынæн! — æнæгуырысхо хъуыды фегуырди йæ сæры, 
йæ ныфс асасти. — Кæд уыдонæй у, уæд мыл йæ цæст ан- 
дзæвыдаид». Фæстæмæ кæртмæ фездæхти Марус, згъоргæ 
нагъ, сабыр къахдоæфтæгæнгæ. Уæвгæ та йæ азгъорын куыд 
тынг фæндыди! Иæ ныггæнды рудзынгæй кæсгæйæ ацы хæ- 
дзары цæрджыты хорз зыдта хуызæй. Мæнæ ныр фыцца- 
джыдæр гуыбыр зæронд ус ауади йæ цæстытыл. Дзул дæр 
йæхæдæг хаста дуканийæ, базармæ цæуын дæр йæхимæ кас- 
ти. Зæронд ус дæр æй хуызæй базондзæн æмæ йыл ницæмæй 
фæгуырысхо уыдзæн. Цы бæллиц æм фегуырди: фыццаг кæ- 
дæм бахойа, уым зæронд ус куы разынид! 
Тыргътæм бахызти, галиуырдæм фæзылди, фыццаг дуа- 
ры цурты ацыди, дыккаг бахойынмæ дæр нæ фæразæнгард. 
Æртыккаг дуар, нæма йæм бахæццæ, уæд фегом. Къæсæргæ- 
рон чи фегуырди, уый дæр йæ ныггæнды рудзынгæй кæс- 
гæйæ базыдта. Сæ физкультурæйы ахуыргæнæджы хуызæн 
æм фæкасти: йæ уæлæмæфаст сæрыхъуын уыцы хъæддых 
бадти, хæрзконд, асæй бæрзонд. 
— Марус, — сдзырдта йæм къæсæргæрон лæууæг, йæ хъæ- 
лæс рæвдауæн зæлтæй дзаг, иуварс алæууыд.— Рацу мидæ- 
мæ. Дæ мадыхо Сери мæ хорз зоны... 
Хæдзары хъарм чызджы æрцардта, пецæй хъуыстысты арты 
къæрццытæ, уæларты цугун аджы пæлхъ-пæлхъ раздæр ай- 

42 
Бицьоты Гриш 
хъуыста æви хъæдуры хъæрмхуыппы комыдæггæ сайаг адджын 
тæф йæ фындзыл раздæр ауад, уый нал раиртæста. 
— Сери дæм нæ зыны æмæ йæм дæ зæрдæ тынг æхсайы, 
уый æмбарын, — дзырдта хæдзары хицау. — Серийы фæ- 
дзæхстмæ гæсгæ мæм сæ сыхаг æрæджы хабæрттæ схаста. Йе 
’фсины йе ’фсымæр хохмæ йæхимæ аласта. Рынчынæй сæ 
сæрысхъилкæныны бон нал фæци... Гъер мæ иучысыл ба- 
зьщтай æмæ уал дæхи æруадз. 
— Бузныг, - загъта чызг, æцдæр цы зæгъын йæ бон уыди 
æмæ йæм февдыста йæ гом асæст цæстьпæ, удаист сæ ныцдзыг. 
Серийы фæдзæхстмæ гæсгæ-иу йæ ныггæнды рудзынджы 
чысыл цæст гомæй ныууагъта. Дæ феныны фадат мын куы- 
нæ фæуа, уæд дын-иу, загъта, уырдыгæй истытæ ныппар- 
дзынæн. Æмæ йын уæдæ хæрз æрæджы къафеттæ чи нып- 
пæрста, кæд Сери йæ рынчын æфсин Мартайы разæй цас- 
дæр нæ ракъавдзæф кодта, уæд? 
— Бузныг, — загъта та Марус. — Æз ацæуон. 
— Мæ ном —- Сафонка, — загъта фысым. — Ныртæккæ 
дæ рудзынгæй ауыдтон. Дæ фæдыл ауаинаг уьщтæн... 
— Зæронд усмæ цьщтæн. Урс уистæй быд чыргъæдимæ чи 
вæййы... 
— Зæронд ус нал ис, къуырийы размæ йæ бавæрдтам. 
Хорз æй зыдтай? 
— Нагъ. 
— Марус, уæ бинонты хабæрттæй цьщæртæ фехъуыстон. 
Серийы зæрдæ дыл куыд риссы, уымæн мæхæдæг — æвди- 
сæн. Дæ жакеткæ уал ралас. Ахæм хъæдур мæм сфыхти, ахæм!.. 
— Æххормаг нæ дæн... 
— Дæ уавæр дын зонын... — æввахс æм бацыд Сафонка, 
стыф-ныхасæй загъта: 
— Адæймаг йæ уд йæ армы куы фæхæссы... Ма мын сæ 
дзурын кæн. Дæхæдæг фынг ацараз дæхицæн, — къуыммæ 
йын скъапмæ ацамыдта. — Тæбæгъæй, æндæрæй уым сты. 
Фæсхæрд йæ тæбæгъ æмæ йæ уидыг куы ныхсадта Ма- 
рус, уæд та Сафонка къухы бынмæ дзурæгау загъта: 
— Иу ранмæ дæм фæсидынц... Цытæ дæ фæдомынц, уый 
зын бамбарæн нæу... Мæнæ дæ ныртæккæ дæр де’хсæвиуат- 
гæнæнмæ дæ къах нæ хæссы. Æз не ’рвадæлтæм ацæудзынæн, 
ды ахсæв ам лæуу. 
— Нагъ. Ныртæккæ цæугæ кæнын. 
— Кæдæм фæцæудзынæ? Дæ ныггæнд дын къæппæг куы 
сси. Кæрæдзи бамбарæм. Сери дын æхца ныууагъта, фæндаг- 

Кæрдæджы стьалы 
43 
гаг, дæ хистæр хомæ цæмæй фæцæуай. Ныр æз дæу куыд 
ссарон, зæгъгæ, хъуьщытæ кодтон. Фæлæ дæм абон нæма 
бацыдаин. Ахсæв ам бафынæй кæн, сæумæрайсом вагзалы 
æнæнхъæлæджы фембæлдзыстæм. 
Цæгатаг горæтмæ йæ хо æмæ йæ мадмæ Марусы афæнда- 
раст кодта Сафонка. Бафæдзæхста йын: «Куы сыздæхай, уæд 
мæ-иу бацагур. Пединституты историйы кафедрæйы». 
Дыккаг бон, поезды цæугæйæ, сæумæраджы куы фехъал 
Марус, уæд Сафонка йæ зæрдыл æрбалæууыди æмæ фæхатыд- 
та, ацы дунейы йын хæрамæй цы фæчынди, цалынмæ уыдæт- 
тæ мысын нæма байдыдта... Йæ цæстытæ æрæхгæдта æмæ зно- 
ны бонæн йæ дыууæизæрастæумæ алыгъди йæ хьуыдыты. Уым 
цы чысыл ныффæстиат уа, уый йыл æнусы бæрц цæмæй са- 
хадыдтаид... Хъæдурдоны джеджджыны тæфæй нал æмæ нал 
æфсæсти. Бæзджын хъæццул ныууагъта гобаны сæрыл тыдæй. 
Тæнæг хъæццулы бын абырыди, уæддæр æнкъардга, Сафон- 
кайы буары тавс æм куыд фæцьщи, æмæ йæ фыццаг хатг бауыр- 
ныдта, йе ’фхæрд уд кæдæй-уæдæй кæй стæфсдзæн... 
Фæстæмæ Ирыстонмæ æрбаздæхти æртæ азы фæстæ. Ба- 
цагуырдта Сафонкайы. Йæ дыууæ къухы йын йæ нуарджын 
хъарм æрмтты рæвдыдта лæппу, æмæ, диссаг, — уыйфæстæ 
йыл хъуыды кодта, — йæ къухтæ феуæгъд уой, ахæм фæл- 
тæрæн акæныны хъуыды йæм уæвгæ дæр нæ фæзынд, уды 
ристæ æндидзаг хъарм æм цыди Сафонкайы нуарæлвæст 
уæзæгобау æрмтгæй. 
— Кæд схæццæ дæ Уæрæсейæ? — фæзæрдиагхуыз Сафон- 
ка, йæ каст федзынæгдæр. 
— Дыууæ боны размæ, — загъта Марус. 
— Дыууæ боны размæ?! — ныддисхуыз Сафонка æмæ 
афарста Марусы: «Къамæйфæрсæгыл искуы баууæндыдтæ? 
Искуы сæм байхъуыстай?». 
— Цигайнаг ус мын мæ цонгыл ныххæцыд, мæ арм мын 
байгом кодта. Æнæсулæфгæйæ чи фæдзуры, уыдонмæ хъу- 
сын мæ бон нæу. 
— Гъе, гъе, дыууæ боны размæ мæнæн дæр мæ фæндаг 
æрæхгæдта цигайнаг къамæйфæрсæг. Мæнæ-мæнæ, дам, дыл 
цыдæр æхсызгон хабар æрцæудзæн. Гъе, тынг, тынг... — Йæ 
ныхас барæй кæй фескъуыди, уый фембæрста Марус, ци- 
гайнаджы ныхæстæй цыдæртæ зæгъын йæ цæсгом нæ ба- 
хъæцыд, ома, тынг кæмæ æнхъæлмæ кæсыс, рæхджы ахæм 
адæймаджы фендзынæ. — Ацы къамæйфæрсджытæ психо- 
логтæ сты, адæймагмæ лæмбынæг æркæсынц: чи у, цы гæ- 

44 
Бицъоты Гриш 
нæг у. Цæмæ æнхъæлмæ кæсыс, цы фехъусын дæ фæнды, 
уый куыддæртæй рахатынц æмæ кæддæрты сæ ныхæстæй 
цыдæртæ æцæгтæ, уырнинæгтæ дæр рауайы. 
о Куы фæхицæн сты, уæд Марус йæхи азымы бадардта: 
«Йæ фатеры йæ куы федтон, уæд та йæ нæ физкультурæйы 
ахуыргæнæджы хуызæн цæмæн рахуыдтон? Сафонка уымæй 
бирæ æрыгонæр куы уыди! Цы уыдтон, уый дæр нæ уыд- 
тон, æртæ азмæ æппындæр нæ аивта...». 
Нæ, нæ, Марус Авданæн уыдæтгæ дзурыныл не схæцы- 
даид. Сафонка уæд аспирант уыди. 
Уыцы фембæлды фæстæ Сафонкайы æнæхъæн мæй нал 
федта. Сæмбæлдысты уынджы. Хæсты рæстæг-иу æхсæвыгæт- 
ты цуаны чи цыди («Кукурузник» æй хуыдтой), уыцы хæдтæ- 
хæг æваст фæзынди, Марус кæм цыди, уыцы уынджы сæр- 
мæ. Æгæр ныллæджыты æрбайста йæхи æмæ дзы йæ уд ауади. 
Кæсынтыл æм фæци. Уæлæ цьщæртæ раппæрста, дæлармы 
хæссинаджыйас цыдæртæ. Бынмæ цанæбæрæг æрхаудаид — 
æваст æрбайхæлди æмæ армыйас æви къадцæр сыфгай баци. 
Хъентæ-ментæгæнгæ ныллæгæй ныллæгдæр хаудысты. Зæхмæ 
кæм æрцæйхæццæ кодтой, адæм уырдæм ныххæррæтт ластой. 
Æндæр рæтгæй дæр уыцырдæм — згюргæ. Тæлфаг сыфтæ уæл- 
дæфы ахстой. Хæлофгæнджыты æхсæн ауыдта Сафонкайы. 
Марус гæххæтты сыф зæххæй фелвæста. Цæстытæ азгъордтой 
æнцонкæсæн рæнхъытыл: «Скоро на экранах кинотеатров 
республики будет демонстрироваться художественный фильм 
«Молодая гвардия», снятый по мотивам одноименного ро- 
мана лауреата Сталинской премии А. А. Фадеева...». 
Иугæр афтæ рауади, уæд нын ацы киноныв иумæ уыни- 
наг у, зæгъгæ, кæй зæгъдзæн Сафонка, уый йын æппындæр 
гуырысхойаг нæ уыди. Лæппу дæр æй ауыдта, æрбауади йæм. 
Иæ иу къухы — газетæй тыхт журналтæ, иннæйы — цымы- 
дисаг гæххæтты сыф, йæ уырзтæй йæ æвдæрзта, йæ цæсго- 
мы тыхст æнгас нæ аивта. 
— Уартæ кæд ссыдгæ æмæ куыннæуал сæмбæлдыстæм, 
— загъта Сафонка. — Цыдæр хабæрттæ... Рæстæг дæр бирæ, 
фæлæ ничердæм ницы... Гъеныр дæр та æнæвдæлон дæн... 
Цæй, фембæлдзыстæм, мæхи сраст кæндзынæн. 
Нал фембæлдысты. 
Цалдæр чызгæй æрбацæйцыдысты, сæ ныхмæ уынджы 
фæцис сæ ахуыргæнæг Галка. Салам ын ратдзыстæм, зæгъгæ, 
сæ цæсгæмттæ барухс сты, фæлæ сæм не ’рбакасти, йæ раз- 
вæндагæй йæ цæст нæ сыскъуыдта æмæ сæ рæзты бафардæг. 

Кæрдæджы стъалы 
45 
— Рынчын исты у, куыннæ нæ федта? — сдзырдта сæ иу. 
— Ницы фехъуыстат? — афарста иннæ. — Йе ’рдхорд Са- 
фонкайы йын æрцахстой... Кæрæдзиуыл тынг æнувыд уыды- 
сты. Сæ хъæуты æхсæн æрмæст дон кæлы, афтæ æввахс сты. 
Институтмæ-иу фистæгæй дæр ссыдысты. Фæндагыл-иу сæ 
хæцъилдзабыртæ сæ къухты фæхастой, горæтмæ æввахс-иу 
сæ скодтой. 
Уыцы бонты Марус цы рахатыдта: йæ зæрдæ йын рис 
нал агайдта, хъуыдытыл-иу фæци: «Нырма уал æмбарын, 
рис мæм кæй нал хъары, фæлæ уый дæр куы нал хатон, 
уæд та цы уыдзынæн?». 
Гъеуыцы ныхæстæгæнгæйæ йæм чызджытæй иу аджих: 
— Марус, хæцъилы гæбаз дæм нæй? Дæ цæссыгтæ куын- 
нæ асæрфыс? 
— Тæхудиаг, йæ цæссыг æнцонæй кæмæн æруайы! — загъ- 
та хабардзурæг. 
Авдан ын йæ цæстæнгасæй дзырдта: «Цы зæгъинаг дæ, 
уый-ма мын адæмы нывыл бамбарын кæн, мæ удынарæгмæ 
мæ мæ куы скодтай». 
— Цымæ ацы ныхас цæмæн райдыдтон? — хиæфхæрæн 
хъæлæсæй сдзырдта Марус, хатыркурæджы къул фæкодта 
йæ сæр. — Цæй, æндæр хатт... Цыдæр зæгъинаг уьщтæн æмæ 
адзæгъæл дæн... 
— Æнхъæлдтай, дæ ныхас кæуыл баууæндай, ахæм дын 
разындзынæн, фæлæ фæфыдæнхъæл дæ, Марус. 
— Нагъ, Авдан, æппындæр нæ фæфыдæнхъæл дæн. Мæ 
уыцы ныхæстыл мæм æппындæр фæсмонæн йæ аууон дæр нæй. 
— Хорз, — загъта Авдан. — Уый тыххæй ницуал... Фæлæ 
ныр та... Мæн цы фæнды, Марус мæ уымæй куы афæрсид... 
— Æз дæ куы афæрсин? 
— Æрдæбон афтæ нæ загътон: æз та ма ацы уысмыл дæу- 
мæ цæуинаг уьщтæн... 
Дуары къуырцц-къуырцц сын сæ ныхас фескъуыдта, чи- 
дæр æрбадзырдта: 
— Авдан, ам дæ?! Ракæс-ма мæм! 
— Уый Фæрдыг у, — сдзырдта Марус. Авдан æй мидæмæ 
æрбахуыдта. 
— Ничи сæм кæсы! — æргом сбустæ кодта Фæрдыг, йæ 
былтæ тæргайцъупп фæкодта. ¦— Сихор кæнынмæ дæр нал 
цæуынц! 
— Ацы æнтьыснæг рæстæджы-ма мын исты дзæбæх хаба- 
рæй мæ зæрдæ барухс кæн, Фæрдыг,— бахудæнæнгæс Авдан. 

46 
Бицъоты Гриш 
— Декан дæм дзуры, гъеныртæккæ, дам, рацæуæд, — 
загъта Фæрдыг. — Ауай, ауай, Авдан, уый дын дæ зæрдæ 
барухс кæндзæн. 
7 
Галка деканаты дуар куы æрæхгæдта, уæд Авдан бамбæр- 
ста, хуымæтæджы йæм кæй нæ фæдзырдта. Лекци кæсыны 
размæ-иу Галка йе стьолыл равæрдта чингуытæ, къухæй фыст 
тетрæдтæ-иу рафæлдæхта. Æнæуынæр, цыбыр къахдзæфтæ- 
тæнгæ-иу лекци кæсын райдыдта. Иу стæм хатт ма-иу йæ 
цæст йæ тетрæдтæй кæцыдæрыл кæй андзæвыд, уый сту- 
денттæй алчи фиппайгæ дæр нæ кодта. 
Цæгылконд дæгъæлтæ йæ рахиз къухы æнгуылдзтæй æууæр- 
ста декан. Къулрæбын рæгъæвæрд бандæтты ’рдæм ацамыдта: 
-Сбад! 
Йæхæдæг сбадти йе стъолы уæлхъус, стъолы тумбочкæйы 
дуар фегом кодта, лагъз раласта, цыдæртæ дзы асгæрста, 
раласта дыккаг лагъз. Мидхъуырдухæнты ахæсты фæци, йæ 
ныхас цæмæй райдайа, ууыл та кæд нал хæст кодта. 
— Хъусын дæм! — иу æрттывд æм фæластой Галкайы 
цæстытæ, знæт æрттывд. — Хъусын дæм, хъусын... 
— Æмæ цы зæгъон? Уа-диссагæй... — сдзырдта Авдан. 
— Новоявленный теоретик! Ревизионист... — Институты 
партбюройы секретары мæстæлгъæд ныхæстæ фæзмын рай- 
дыдта. — Дзур, æндæрæбон 25 аудиторийы цы митинг бай- 
гом кодтай... Араторы дæсныйад кæм равдыстай... 
Авдан зыдта, куыддæр йæхи рæстытæ кæнынмæ фæуа, 
афтæ йе уæны тас бацæудзæн, ныссуйтæ уыдзæни. 
— Чидæр мæ цьщæртæ фæдзырдта, — загъта Авдан æмæ 
йæ ныхасы мидис ацахсыны цъусдуг фæхъус. — Ныхæстæ 
дæм чи æрбахаста, уый дæр ам куы уаид... 
Сыстади Галка æмæ цадæг къахдзæфтæгæнгæ дуары онг 
ацыди, фæстæмæ раздæхти. Уый йын йæхи æрсабыр кæны- 
ны мадзал уыди, æмæ Авдан æмбæрста, ныр сæ ныхас ны- 
выл кæй ацæудзæн. 
— Æппын дæ трактортæ нал ферох... — Деканы ныхас 
фескъуыди, цасдæр та фæкъахдзæфтæ кодта æмæ сабыргай 
бафарста: — Тракторты кой чи расайдта? 
— Æмæ-гъа, бæргæ, куы мæ ферох уаиккой трактортæ, 
фæлæ та зæрдыл æрлæууынц. Æгуыдзæг йæхи цардæй фæ- 
хæссы æмбисæндтæ... 

Кæрдæджы стъалы 
47 
Сабийау æууæндаг, æргомныхас уыди Авдан, æмæ Гал- 
кайы нæ уырныдта, æдылыдзæф ныхæстыл схæцыдаид, уый. 
Барæй йæ ракъахынц, æмæ та фемæхсы... 
— Таурæгътæ дын уыдысты æви æцæгтæ дзырдтай? Уый 
кæцæй æрымысыдтæ: тракторы цалх асасти, йæ бынаты йын 
кæрдзын бакодтай æмæ дæ гутон зæхх фæлдæхта? 
— Мысæггагæй дзы ницы ис. Мæнæ, æцæг цы уыди, 
уыдæттыл куыд ничи æууæнды! Хуымгæнæнты рæстæг трак- 
тор хуымы кæронмæ куы ахæццæ вæййы, уæд гутæттæ хæрд- 
мæ ссæуынц, сæ уæз æрæнцайы чысыл цалхыл, трактор ху- 
ымкæнинаг хæсы иннæ фарсмæ батулы, æмæ та гутæттæ зæхх 
фæлдахын байдайынц. Чысыл цалхы сæр дзы нал фæхъæуы, 
нал фæтулы. Хъæбæр-дæвдæг кæрдзын нын æрбаластой, ба- 
хæрæн æй нæ уыди, трактористтæй иу кæрдзын райста, йæ 
астæу ын ныххуынкъ кодта, чысыл цалхы бæсты йæ бакод- 
та. Цыппар хатты атылди хæсы кæрон кæрдзын-цалх, фæн- 
дзæм зылдæн асасти. Гъемæ уæ кæд нæ уырны, уæд уыцы 
трактористæн йæхи æрбахондзынæн. 
— Уыцы кæрдзынæй цалхы кой дæм уæддæр бынтон хуы- 
мæтæджы нæ рауади, кæйдæр бафæндыд, цæмæй уыцы ны- 
хас рауайа. 
— Битта афтæ, колхозонтæ, дам, æххормæгтæ æййæф- 
той, фæлæ трактористтæ хæринагхъуаг нæ уыдысты. Æмæ, 
кæрдзынæй цалх куыд ацарæзта нæ трактористтæй иу, уый 
радзырдтон. Дзидзайы хъæрмхуыпп райдианты стæм хатт 
уыдтам, нæ кæрдзын та — æндонæхсыст. 
— Уæд уыцы æнæчетар ныхæстæ: «Сталины æгæр уæллоз 
систой. Ленин ма куы цардаид...». Кæдæй нырмæ стеоретик дæ? 
— Куыд нын амыдтат, уымæй дарддæр ницы загътон. 
Ленин — фыццаг революционер, фæндагамонæг. Парти æмæ 
Советон бæстæйы бындурæвæрæг. Сталин — йæ фæдон. Фæ- 
дон дæлдæр къæпхæныл нæ фæлæууы? 
— Куыд дæ ахуыр кодтам? Ленинæн йæ цæрайæ цы нæ 
бантыст, Сталин уыдæттæ нæ арæзта, йæ амынд фæндагыл 
дарддæр нæ цыди? Уыцы дызгъуым зонд дæхи сæрымагъзæй 
ратагъди — Сталины бæсты Ленин куы цардаид, уæд абон 
нæ бæстæ зæххон дзæнæт фестадаид... 
— Гъер ахæмтæн цы рахонæн ис?! Сæ разы æрæхснырсæн 
дæр нæй. 
— Петр I та цæмæн ахæццæ дæ? Æвзаг цы лæхура, уыдон 
адæмы размæ хæссинаг сты? 
— Омæ уый уырыссаг нæртон лæг нæ уыди?! Зæххон им- 

48 
Бицьоты Гриш 
ператор... Йæ къухмæ-иу фæрæт райста, цал æмæ цал дæс- 
ныйады зыдта! Магусаты ныхтæ-иу бакъуырдта: «Я царь, а 
у меня мозоли на руках». Ивгъуыды диссагæй цы ’рцыди, 
уыдоныл уæдæ ма бадис кæнæм? 
— Петр I нырыккон кадæг ныффыстай æмæ хъæрæй загъ- 
тай: уыимæ Ленин æмæ Сталинæн дæр абарæн нæй? 
— Дзырдхæссæджы ныхасмæ цы хъусдард цæуы. Мæ фарс- 
мæ-ма æрлæууæд, уыдæттæ уын чи фæдзырдта... 
— Дзæгъæл дзæнгæда!.. Лæхурыс æмæ лæхурыс!.. 
Чидæр дуар æрбахоста, æмæ Галка фæхъус. 
— Кæд ма искуы исты дзурон, уæд протокол фыссæг мæ 
цуры сбадын кæндзынæн, — загъта Авдан. — Цы зонын, 
царды цы бавзæрстон, уыдæттæ фæдзурын... Ушанг Вака- 
лашвили МТС-ы куыста немæ. Уалдзæгмæ цалцæг кодтам 
трактортæ. Иунæг бон куыстмæ нæ рацыд æмæ йæ хъуыдцаг 
тæрхондонмæ бахауд. Æртæ азы æрдаудта ахæстоны. Махæй 
иуæй дæр æдзæллагдæр нæ уыди, ивæн хай нал бæззы, уæд- 
иу æй хъæбæр хъæдæй дæр ацарæзта. Белы састæй сахат скод- 
таид, кæмæй акæнынц... 
Дуары къуппп-къупп, уыйфæстæ чидæр æрбадзырдта: 
— Авдан, кæд ам дæ, уæд-ма иучысыл ракæс. 
Йæ къух дуары ’рдæм ауыгъта Галка, ома уыцырдæм дæ 
хъус ма дар. 
—Уымæй уæлдай дæм æппын ницы бахъардзæн?! 
— Омæ хорз, æз сыбыртт дæр нал скæндзынæн... — йæ къух 
йæ риуыл авæрдта Авдан, фестади. — Гъо, иунæг ныхас ма, 
гъеныртæккæ мæ зæрдыл æрбалæууыд, æрмæстдæр æй дæуæн 
зæгъын. Не ’рвадæлты лæппу колхозы зæрдиагæй куыста, ницы- 
иу лæвæрдтой æмæ шахты куыстмæ алыгъди. Æмæ сын сæ цæ- 
хæрадоны æмбис бахуым кодтой. Юрьев дены тыххæй куы кас- 
тæн, уæд мæ зæрдыл æрлæууыди не ’рвадæлты лæппу... 
— Лæппу, дæ дзых дæ сафдзæни... 
— Историйы ахуыргæнæг мын дæ æмæ дæ фæрсын æнæ 
æвдисæнæй. Уæд иу æлдарæй иннæмæ ацæуыны бар уыди 
Юрьев денæй къуыри раздæр. Ныр колхозонæн уыцы бар 
дæр нæй. Афтæ æмбарын æй нæ хъæуы? 
— Бирæ уæ нæ бахъыгдардзынæн! — æрбадзырдта та уыцы 
адæймаг. — Афтæ мын куы загътой, Авданы, дам, мæнæ 
ацы уаты агур. Дæлæ кæцæй фæцыдтæн. 
— Кæйдæр хъæлæсы хуызæн мæм кæсы, — загъта Авдан. — 
Нæ сыхаг зæронд лæг цыма у, чысыл æм акæсон. 
— Марадз, æрмæст цыбыр ныхас, — зыстæй загъта Галка. 

Кæрдæджы стъалы 
49 
Авдан сæ сыхаг лæг Бекайы куы ауыдта, уæд æм тыргъ- 
тæм ахизинаг уыди, фæлæ уый сдзырдта: 
— Галка дæр ам ис мын загътой æмæ мæ уый дæр хъæуы. 
Мидæмæ цæуын. 
Иæ урс нымæтхуд ын цыма къуыдырæй чысыл раздæр 
систой, рухс дзы калди. 
Галка сæ размæ рауади, салам радта Бекайæн æмæ загъта: 
— Хатыр нын бакæн, чысыл банхъæлмæ кæс, æххæст нæ 
куыст кæронмæ ахæццæ уа. 
— Тынг æнæвдæлон стут, уый зонын, — Бека йе ’взис- 
тæвзаг роныл уæлдæр схæцыд, йæ дзыпджын хæдоны фæд- 
джитæ æривæзта. — Æнхъæлдæн уын эгзаменты рæстæг рай- 
йæфта, фæлæ æз дæр Ирыстоны кæронæй фæцыдтæн æмæ 
мæ, дæ хорзæхæй, æгады здæхт ма акæн къæсæрæй. 
— Омæ райсоммæ баныхас кæнæм, нæ хицау мæм æн- 
хъæлмæ кæсы æмæ цас бафæстиат уыдзынæн... 
— Омæ хæрз цыбыр ныхас. Бадгæ дæр не ’ркæндзынæн... 
— Рацу, — загъта Галка. — Æрмæст, дæ хорзæхæй... — 
Дуар куы æрбахгæдта Галка, уæд афарста: 
— Авдан дæр дæм байхъуса, куыд дæ фæнды? 
— Уæдæ мæ ныхас Авданæй сусæг кæнын? 
Зæронды сбадын кодта Галка. 
— Гъемæ уæдæ дардыл нæ дзурдзынæн, — загъта Бека. — 
Дæ чиныджы кой мæм ис, газеты кæй дзурыс, уыцы чины- 
джы кой. — Йæ нымæтхуд æрæвæрдта бандоныл, йæ косасæр 
банкъуыста. — Аргъæуттæ ницуал сты, ахæм диссæгтæ цæуы 
царды æмæ сын зæххон лæджы зондæй рахатæн нал ис. 
— Дæ зæгъинаг, дæ зæгъинаг цы у? — йæ бынатæй фес- 
тади Галка. 
— Дæ зæрдыл бадар мæ ныхæстæ, уыцы чиныджы ныф- 
фыст дæ искæд бон фæсмойнаг фæкæндзæн... 
«Сафонка кæй зоны, йæ ныхас кæуыл æууæндыди, æвæц- 
цæгæн, уыдонæй иу у!» — уыцы хъуыды йын — арвæрттывд 
дæр æмæ арвы сонт гæрах дæр, цыма йæ цыппæрбæстытæй 
сæрсæфæнмæ ауагътой, бæндæн ныртæккæ æрбахенц кæн- 
дзысты æмæ... — ныртæккæ йæ срæцугъдзæн: «Сафонкайы 
фыст дæхи бакодтай», — Галкайы буар ауазал. 
— Дунейы сконды алцыдæр хъæбæр нымад цæуы... 
«Ныхас исты хуызы исчердæм фездахын хъæуы», — ацы 
хъуыды та йын ныфсы хос фæци, Бекамæ баздæхт: 
— Нæ фыдыхай, дæ ном дын нæ зонын. 
— Ацал-ауал азы мæм Бека номæй дзурынц. 
4 Бицъоты Гриш 

50 
Бицъоты Гриш 
— Гъемæ, Бека, кæрæдзи бамбарæм. Авданимæ нæ ныхас 
аскъуыддзаг уа æмæ иучысыл банхьæлмæ кæс тыргъты. Вæййы 
нæм, фæстæдæрмæ сын аргъæвæн нæй, ахæм хабæрттæ... 
— Гъеуый дæр ма дын зæгъын: иугæр тæригъæд ракодтай — 
дæ фæстагæттæй цалдæр фæлтæрæн фидинаг уыдзæн. — Бе- 
кайы цыдæр хъуыды агайæг фæци æмæ фæхъус, йæ æууад цола 
рустæ йæ армæй æрсæрфга, йæ рихитæм æнгуыддзтæй ныхыддта. 
— Нæ дæм банхъæлмæ кæсдзынæн. Ныхас кæмæ хъары, кæд 
уыдонæй дæ, уæд мæ бацагурдзынæ. Нæ хæдзар дын бацамон- 
дзæн, Авдан. — Сыстади зæронд лæг, хæрзбон загъта æмæ дуа- 
ры ’рдæм акъаадзæфтæ кодта, ахызти аудиторийæ. 
— Чи у, чи? — афарста Галка. 
— Æгуыстæй нæ фæразы. Æгъдау домаг. Чифæнды дæр 
уæд — йæ хъуыды йын комкоммæ бакъæрцц ласы. Цыппор 
æстæм азы нæ районы хицæуттæ цалдæрæй Фæллойы Хъай- 
тартæ систы. Сæ иу хъæумæ æрцыди, быдыры станы колхо- 
зонтæн — уайдзæфтæ, æлхысчъытæ. Куы фæхъус ис, уæд 
Бека афтæ: «Ничи йæм кæсьг, бынатмæ бахауди æмæ слæг 
ис. Хæмпæлты герой!».Уыйфæстæ уайтагъд йе стъалы йæ 
риуæй фæхаудта. Хицæн сгуыхт звенотæ æмæ бригæдтæ уыди 
районы, сæ тыллæг тугыл аскъуыди. Хицæутты риутæй цæ- 
мæй сызгъæрин стъалытæ рарттывтаиккой, уый тыххæй 
æнæхъæн районы колхозтæ дæр хъуамæ фесгуыхтаиккой. Нæ 
фесгуыхтысты, фæлæ хорæрзад гæххæттыты афтæ бавдыс- 
той, афтæ дæсны сæ сарæзтой, æмæ сыл Мæскуы баууæн- 
дыди. Сызгъæрин дамгъæтæй фыстæй сæ нæмттæ историмæ 
бацыдаиккой, фæлæ районы сæйраг агрономы риуæй сыз- 
гъæрин стъалы нæ рарттывта. Уый дæр гæххæттытæ араз- 
джытæй уыди æмæ сын сæ фæлитой митæ хурмæ ракалдта. 
8 
Галка Марусы сбадын кодта йе стъолы иннæ фарс æвæрд 
бандоныл, рудзгуыты парахат рухс йæ цæсгоммæ куы кæла, 
уæд ын, цыма, зæгъын цы не сфæраза, уыцы хъуыдьггæ дæр 
йæ ныхыл бакæсдзæн. 
Æндæрæбон Авданы ныхæстæм чи хъуыста, уыдонимæ 
Марусы нæ ранымадтой, уæддæр æм Галка фæдзырдта. Цæ- 
мæн æм фæсидти, уый йын нæма дзырдта, — уæд сæ ныхас 
кадавар рауадаид. 
Бекайы æрбацыд ыл удаист бафтыдта æмæ йæ уæнджы 
тас бадти. Зæронды ацыды фæстæ Бухармæ телефонæй ба- 
дзырдта. Уый йын зæрдæ бавæрдта, рæхджы дæм зындзынæн, 

Кæрдæджы стъалы 
51 
зæгъгæ, фæлæ йæ зæрдæйыл ныфсдæттæг рухсы тæпп дæр нæ 
сæмбæлд. Уæд æм фæзынди Марусы æрбахоныны хъуыды, 
цыма йæм уыцы рухсы тæпп уый цæстытæй ракæлдзæн. 
Стъолы лагъзы та цыдæртæ агурыныл фæци Галка, уæд- 
дæр исты сдзурын хъуыди æмæ чызджы афарста: 
— Гъы, æмæ куыд зæгъыс, Марус? Дæ дарддæры царды 
нывтæ дæ цæстытыл куыдæй уайынц? 
— Кусынмæ мæ кæдæм арвитой, уырдæм ацæудзынæн, — 
загъта Марус, дохтыры раз æвæрд бандоныл цыма бадти, — 
рынчыны комытæф ыл комкоммæ ма ’мбæла, — йæ къа- 
байы уæхсчыты бын бæрзонд базтæ, æмæ ма уæхскыл уæлæ- 
мæ дæр схæцыди æмæ-иу ахуыргæнæгмæ уыцы аууонæй стæм 
хатт бакасти, уæвгæ та йын æмбæхсæны хуызæн фæци. 
«Сафонкайæн ацы чызг уарзонадджын кæй фæци, уый, 
æнхъæлдæн, мæн йеддæмæ ничи бафиппайдта», — хъуыды- 
тæ кодта Галка. Сафонкайæн йæхицæй уый тыххæй сым дæр 
никуы сирвæзти, æмæ Галкайæн фæхъыг ис, уый та мæ 
цæмæн æмбæхсы, зæгъгæ. Уый бынаты йæ цин фыццаджы- 
дæр Сафонкайæн адзырдтаид. Æмбæхстæй кæй фæдарай, 
уымæй цины æцæг ад куыд хъуамæ бавзарай. Сафонкайæн 
йæ уарзт æргом чи хъардта, уыцы чызджытимæ ныхасгæнгæ 
дæр-иу æй федта. Фæлæ Марусимæ сæ уыцы фембæлд... Чыз- 
джы дыууæ къухы йæ æрмтты тавта, узæлыди сыл, Маруси- 
мæ йын зæхх фестад, сæхицæй дарддæр дзы цъиуызмæлæг 
нал уыди, ахæм планетæ, уымæн æмæ сыл хъуамæ макæй 
цæст æрхæцыдаид... Гъеуыцы рæстæг Гуыгуызаты Аццейы 
тыххæй йæ тæккæ æрмæг æмбырдгæнгæйæ уыди 
— Ахуыры фæндагыл дарддæр ацæуыны хъуыды дæм ни- 
куы фæзынд? 
— Никуы. — Чызг йе уæхсчы аууон æмбæхсы, йæ цæсгом 
æм не ’вдисы, уый бафиппайдта Галка. «Марусы фыдæх дæр 
мæ басудздзæн, — хъуыды кодта Галка. — Марусы фыдæх 
мæ ныр дæр судзы. Йе ’нæуынон фестадтæн, уый йæ цæсго- 
мы æууæлтæй дæр равдыста. Сафонка мæнæн ницы дзырд- 
та, фæлæ йæм Марусæй сусæггаг ницы уыдаид». 
Деканаты дуар хъæбæр цæмæйдæр æрбахостæуыд, æмæ фе- 
гом. Марус уыцырдæм фæкаст. Къæсæргæрон лæууæг лæппуйы 
цæстытæ хорз ауыдта, — джигулгæнаг, гæрдаг цæстытæ, йæ 
æвзист бæзджын сæрыхъуынтæ къæмисæнтæм æркалдысты. 
— Галка, ам дæ? — къæсæрæй æрбадзырдта лæппу æмæ 
рæвдз къахдзæфтæй деканы цур балæууыд, йæ къух æм авæрд- 
та, йæ сæрæй акуывта Марусæн. Чызг сыстад. 

52 
Бицъоты Гриш 
— Æгас цу, Бухар, — загъта Галка. — Сбад нæм. 
«Уыдонæй у! — фегуырди Марусмæ æнæгуырысхо фæди- 
сон хъуыды. Бухары цæстытæ йæ цух нал суадздзысты, уый 
æнкъардта, йæ буар æндзыг кодта, æдæрсгæ къахдзæфтæй 
ацæуыны бон æй нал фæуыдзæн, стьолыл банцой кодта. — 
Мæ фæдыл чи зилы, уыдонæй у! Сæ зæрдæ та мæм цæмæй- 
дæр фехсайдта...». 
Педагогон институты историон факультеты мæ сахуыр 
кæнын фæнды, зæгъгæ, курдиат куы фыста Марус, уæд йæ 
фыды номы фыццаг дамгъæ аивта, æмæ йæм мæнæ ныр 
афтæ фæкасти, цыма йын йæ фæдфæливæн ми раргом код- 
той æмæ йæм уый тыххæй фæзынди ацы джигулгæнаг цæст- 
джын. 
— Æз ныртæккæ æрбауайдзынæн, — сдзырдта Бухар æмæ 
рæвдз ацыди. 
«Искуы мæ размæ фегуырдзæн, — Марус бандоныл йæхи 
æруагъта, йæ цæсгом къухæй бамбæрзта. — Нæ дзы аирвæз- 
дзынæн. Акуырм мæ кæндзæн». 
— Исты хъыгдарæг дæ ис? — Агуывзæйы дон рауагъта 
Галка, чызджы раз æй авæрдта. — Ахуыпп дзы кæн. 
Нагъ, зæгъгæ, йæ сæр батылдта Марус. 
«Ам цыдæр ис, йæ фæдисон сыффыттытæ хуымæтæджы 
не сты. — Галкайы зæрдæ бакæрзыдта, йæ зæрдæхсайæнтæ — 
бонæй бон фылдæр, бонæй бон уæззаудæр. — Марус Бухары 
базыдта. Йæ фæдыл куыд зилынц, Сафонка йын, чи зоны, 
уый дæр дзырдта. Кæддæрты, æвæццæгæн, Марусы рацахста 
æмæ йæ Сафонкайы тыххæй фæкъахта... Ау, ныр дæр ма йæ 
фæдыл зилы?» 
— Марус, ацу, — загъта Галка. — Æрсабыр у. Фæстаг хæр- 
ды ма дæ суайын хъæуы æмæ дын рынчынтæ кæныны бар 
нæй. 
Марус æнхъæлдта, Бухар номæй кæмæ сдзырдта Галка, 
уый йæм уынгмæ ахизæн дуары раз æнхъæлмæ кæсдзæн. 
Институты фыццаг уæладзыгмæ æрхызти чызг, йæ амондæн 
кæртмæ ахизæн дуар гом разынди. Иуварс (Ыекæсын дæр нæ 
бауæндыд, кæртмæ ахизæн дуарæй федце. Йæ развæндагмæ 
кæсгæйæ атындзыдта. 
Бухар æй уайтæккæ дæр баййæфга, йе ’мцзу акодга æмæ афтæ: 
— Хатыр дæ курын. Иу ныхасмæ мæм байхъус. 
— Хъусын дæм, — загъта Марус, иу каст æм бафæрæзта. 
— Æмдзæрæны цæрыс, нæ? 
-О. 

Кæрдæджы стъалы 
53 
— Æмæ уæдæ афтæ... Дæ рæстæгæй мын иучысыл рауæл- 
дай кæн, аныхас кæнæм. 
— Цы зæгъыс, ныр мын æй зæгъ. 
— Тынг хорз! Галкамæ ма иу каст бакæнон иу-къорд ми- 
нуты æмæ дæм зындзынæн. 
«Уыдонæй у, — ахъуыды та кодта Марус. — Йæ фæлмæн 
æвзаг ауагъта...». 
— Паддзахадон фæлварæнтæ дæттын райдайдзыстæм а 
дыууæ боны. 
— Æнæ сæмбæлгæ нын нæй. 
— Цас кæсын мæ хъæуы... Сæр схъил кæныны бон нæ нæй. 
— Æмæ æз дæр ууыл архайын, цас рæвдздæр сæмбæлæм... 
— Куыд ма дын бамбарын кæнон... 
— Нæ фæлæ уал базонгæ уæм, мæ ном — Бухар. 
— Марус. 
— Æмдзæрæны кæцы уаты цæрыс? 
— 23 уаты. 
— Цалæй цæрут? 
— Цыппарæй. 
— Хорз. Æз Галкамæ згъорын, — йæ сахатмæ æркасти Бу- 
хар. — Ссæдз минуты фæстæ сæмбæлдзыстæм. Кæртмæ ра- 
хиздзынæ æви уын уæ дуар бахойон? 
— Ныр дын мæ сусæгдзинæдтæ дзурон, — бустæ хъæлæ- 
сæй бауæндыди сдзурын Марус. — Уæд та цынæ вæййы... Мæ 
зонгæ лæппу мæм æнхъæлмæ кæсы ацы сахат... 
— Æнцон аразæн хабар. Чысыл фалдæр дæ бахæццæ кæн- 
дзынæн. Байхъус мæм, — сæрæй акуывта Бухар æмæ ацыди. 
Æмдзæрæнмæ нал баздæхти Марус. Æввахс уынггæй иуы — 
сæ хорз хæстæджытæ. Нагъ, уыдонмæ ацæуыны хъуыды 
асырдта йæ сæрæй. Горæты сæйраг библиотекæйы кæсæн- 
донмæ атындзыдта, уым аууондæр къуымы сбаддзæн, æх- 
сæвы дæс сахатмæ кусы кæсæндон. 
* * * 
Бекайы куыд ссарæн ис, Галка уый бацамыдта Бухарæн 
æмæ йын ныффæдзæхста: 
— Бекайы аизæр куы фенис, уæд æвзæр нæ уаид. Исты 
æрхъуыды кæн, цæмæй йæ дзыхыл хæца. 
— Чиныджы тыххæй цы загъта, уыдон мын иууылдæр 
афæзмыдтай? Мацы мæ бамбæхс. 
— Цы мæ фехъуыстай, æндæр ницы. 

54 
Бицъоты Гриш 
— Чиныг дæ фыст нæу, зæгъгæ, йæ дзыхæй схауди? 
— Комкоммæ афтæ нæ загъта, фæлæ йын уæдæ æндæр 
хуызы дæр куыд бамбарæн ис? 
— Æвæстиатæй цæуын хъæуы Бекамæ æмæ афтæ: иумæ 
сæм бацæудзыстæм, иумæ йæм байхъусдзыстæм, æз чи дæн, 
уый хъуамæ ма базона. Уый дын иу бакæнинаг хъуыдцаг. Ис 
ма ноджыдæр иу кæнинаг хъуыддаг æмæ уымæн дæр фæс- 
тæдæрмæ æргъæвæн нæй. 
— Ацы хабæрттимæ баст? 
— Æрдæбон дæм кæй æрбаййæфтон, уый у, рагæй кæй 
агурын, уыцы чызг. 
— Марусы рагæй агуырдтай?! 
— Йæ ном мын æрдæбон загъта. Куыддæр æй ауыдтон, 
афтæ... Зонд зæрдæмæ, зæрдæ зондмæ — æмæ мын мæ хъусы 
æрбадзырдтой: «Ацы чызг дæ амонд у!» Æмæ иугæр афтæ 
рауади, уæд змæлынæй хуыздæр хос нæй. 
«Чызг Сафонкамæ цы бар дары, уый нæ зоны, — ахъуы- 
ды кодта Галка. — Мæнæ тифтырыкъо. Нагъ, иблис у». 
— Хъуыддаг сырæздзæн, ууыл дæ зæрдæ дарыс? 
— Мæ зæрдæ куы ницæуыл дарин, уæд мæм кой дæр нæ 
рауадаид. 
— Æмæ дын кæд тугхæстæг у, дзæбæх уал æй базон. 
— Галка, хуырым æнхъæл мын дæ? 
— Ома, зæгъын, кæд ын уарзон ис... Кæд искæимæ загсговд у? 
— Гъе, гъеуыдæттæ та мын Галка базондзæн. Мæ зæрдæ 
мæм афтæ дзуры: рæхджы Ацце нæ хæдзарæй рафæндараст 
кæндзæн минæвæрттæ, ды сæ хистæр, афтæмæй! 
Йæ къух уæззауæн батылдта Галка: 
— Ахæм хъуыдцæгтæ аразынмæ нæ фæгæрзарм дæн. 
— Йæ ускурыны æмгъуьщтæ кæмæн аивгъуыдтой, ахæм 
æфсымæры тыххæй куыд базмæлис, афтæ базмæлын дæ ба- 
хъуыди, Галка. 
«Æрдумæ дæр мæ нæ дары, куыдзы тугæй æхсад!» — Буха- 
римæ фемдзастæй та йæхи хизын байдыдта Галка. 
— Мæн уадз, дæ хорзæхæй. 
Галкайы маст схæлбурцъ ласта, банкъардта, ам йæ ком- 
мæ кæй нал бакæсдзæн. Йæ цæстытæ æддæгуæлæ авæрдта 
æви сæхи æгъдауæй аныхæстысты. Уартæ кæд уыди, фæлæ та 
ауыдта: Сафонкайы æрмтты чызджы къухтæ бамбæхстыс- 
ты, узæлæнтæ, æргом дудутæ... Бухар цы ныффæнд кодта, 
уыцы хъуыддаг сырæза, уый Галкайы цæст нæ бауарздзæн. 
Æмæ сабыр, фæлæ фидар хъæлæсæй загъта: 

Кæрдæджы стъалы 
55 
— Ам æндæр искæй агур, мæнæй дын ницы пайда ис. 
— Нагъ, Галка. Æндæр æххуысгæнæг нал бацагурдзынæн. — 
Бухар лидзæгау акодта йæ цурæй, дуаргæронæй ма йæм æр- 
бадзырдта: 
— Згъорын, æвгъайуаг рæстæг сæфы. 
* * * 
Æмдзæрæны 23 уаты дуар бахоста Бухар. 
— Мидæмæ рахиз! — айхъуыста лæппу, æмæ йæ зæрдæ 
фæкъæпп ласта, цыма зонгæ чызджы хъæлæс ацахстой йæ 
хъустæ. 
Къæсæрæй рæвдз бахызти Бухар, фæлæ дуар куыд сæх- 
гæдта, уый нал бамбæрста — йæ акомкоммæ урсæмбæрзт 
стъолы фаллаг фарс кæсæны раз бадти Фæрдыг. Бæмбæджы 
цъуппæй йæ рус сæрфæгау æркодта, уый дæр ма ауыдта Бухар. 
Фыдбылызæй хизæг къæрцхъус уæвыны миниуджытæй хай- 
джын уыди Бухар, æмæ йæ чызг цалынмæ цæстыдзагæй нæма 
ауыдта, уæдмæ фæстæмæ фæзылдаид, йæ фæдыл ма рауада- 
ид, фæлæ йæ нал раййæфтаид. 
Æнæуи Бухар Фæрдыджы нал æрымысы, фæлæ знон 
институтмæ Галкамæ куы бауад, кæнæ мæнæ ныр æмдзæ- 
рæнмæ куы æрбахызт, уæд йæ зæрдыл куыннæ æрбалæу- 
уыд, ууыл бадис кодта. Байрох дзы ис бынтондæр, зæронд 
хæлмаджы носау æй ницæмæуал дардта. Ныр дæр æй ницæ- 
мæ æрдардтаид, фæлæ Марусимæ иу уаты кæй цæрынц, уый 
йæ зæрдæйæн риссаг æлхыскъау фæци. 
— Бухар?! — удаистæй фестади Фæрдыг, ныдздзынæг æм ис. 
— Бухар дæн, Бухар, Фæрдыг, — йæ хъæлæс фæлмæн 
рауади æмæ дзы хъуамæ Фæрдыджы уазал зæрдæ æртайа. - 
Фыны мæ нæ уыныс. Æмдзæрæнмæ дæм фæзындтæн. 
Пудрæйы æвдылд бæмбæджы цъупп йæ уырзты, афтæ- 
мæй къух йæ риуыл авæрдта Фæрдыг, зæрдæ куы ныццæл- 
хъытæ ласы, уæд къух йæ — хъахъхъæнæг, йæ сабыргæнæг. 
— Мæнмæ?! Æцæгæй дæр мæнмæ?! 
— Уæдæ æндæр кæмæ? — загъта Бухар æмæ стъолы цур- 
мæ бакъахдзæфтæ кодта. 
— Æмæ афтæ нæ ахъуыды кодтай: цы цæсгомæй ма балæу- 
дзынæн йæ цуры? 
— Афтæ дæр загътон... Уартæ кæдæй мæ зæрды уыдис... 
— Мæнæ диссæгтæ!.. Æвæццæгæн дæ мæ фыны уынын, 
æндæр куыд æнцад дæн. Афтæ дæ... 

56 
Бицъоты Гриш 
Фæрдыджы рустæ цыма фæдзагдæр, фæуæззаудæр, фæ- 
бынмæзæбулдæр сты. Уæртæ йыл бохъхъыр дæр фæбæрæг. 
— Ардæм цыдтæн æмæ, зæгъын, иунæг куы разынид, 
изæры тезгъо акæнынмæ йæ цæттæйæ куы баййафин. Фæр- 
дыг, æддæмæ акæсæм. Дæ хæлбурцъытæ скалдзынæ. 
Бухар йæхицæн дзырдта: «Марус нæ куынæ æрбаййафид. 
Хъуамæ нæ ма æрбаййафа. Уымæн уæвæн нæй». 
— Фæрдыг, æз дæм кæрты лæудзынæн. Туджджынтæ дæр 
ма ныхасмæ æрцæуынц. 
Æмдзæрæн æмæ институты иумæйаг кæртмæ ныххызти 
Бухар. Æмдзæрæнмæ æввахс тротуарыл гæдыбæлæсты бын- 
ты ацыди. Бæласы аууон балæууыд æмæ банхъæлмæ касти. 
Бухар æмæ Фæрдыг институты кæртæй ахызтысты Фæс- 
комцæдисон паркмæ. Нырма йæ тала бæлæстæ афтæ бæр- 
зонд нæма уыдысты. Изæры хуры тынтæ судзаг æлхысчъытæ 
нал кодтой. Урсбуар тала бæрзы бын цъæхзæлдаг кæрдæгыл 
сæхи æруагътой. 
—- Ды уæ чызджытимæ изæры тезгъомæ куыннæ фæраст 
дæ? — Марусы кой сæм куы рауаид, зæгъгæ, æнхъæлæй йæ 
афарста лæппу. 
— Нæ чызджытимæ истытæ кæндзынæн, фæлæ ма мæм, 
Бухар, ды цæмæн фæзындтæ? — галиу къухы армæй йæ 
цæсгом амбæрзта Фæрдыг, иу хæкъуырцц дзы сирвæзти, 
дыккаг. Æртыккаг хæкъуырцц нынныхъуырдта. Йæ кофтæйы 
дысæй фындзыкæлмæрзæн фелвæста, йæ цæстытæ дзы ам- 
бæрзта. — Цæмæн ма мын сæ æрæфтыдтай мæ зæрдыл? 
Киноныв «Тарзан»-ы кæцыдæр сери фенынмæ билетмæ 
рады лæууыди Бухар. Билеттæ уæйгæнæн рудзынгмæ бахæц- 
цæ, уæд ын ацы тыппыррус Фæрдыг афтæ: «Дыууæ билеты- 
ма нын райс!» — йæ фарсмæ лæууæг чызгмæ ацамыдта æмæ 
йæм æхца æрбалæвæрдта. Бухар чызджытыл йæ цæст æрхас- 
та æмæ сæ алы хуызы дæр абарста. «Æдылы, ахæм рæсугъды 
раз кæй нæ разындзæн, уый куы æмбарид, уæд йемæ нæ 
сæмбал уаид», — йæхинымæр бауайдзæф кодта тыппыррус 
чызгæн. Кинотеатрмæ бахызтысты æртæйæ иумæ. Пъыры- 
пъыфарæзты къухы æхца авæрдта лæппу. Æнхъæлдта, сæ ас- 
тæу сбаддзæн, фæлæ саулагъз чызг афтæ сарæхсти, æмæ тып- 
пыррусы Бухарæй йæхи æхсæн фæкодта. Чызджытæ цардыс- 
ты уырыссаг зæронд усмæ. Уырдæм сæ фæхæццæ кодта Бу- 
хар. «Тарзан»-ы серитæй ма уыйфæстæ иумæ цалдæр федтой. 
Иуахæмы Фæрдыджы æмбал чызг Афинæт загъта: «Мæн 
уадзут ацы хатт». Бухар загъта: «Нæй, никæй уадзæм!» Уыцы 

Кæрдæджы стъалы 
57 
бон Бухар Афинæты палтойы дзыппы аивæй атъыста гæх- 
хæтты гæбаз тыхтытæй, фыста йæм: «Хуыцаубоны æз æмæ 
ды хъæумæ кæй нæ ацæудзыстæм, уый Фæрдыг ма базонæд». 
Рагацау цин æвзæрста Бухар: Фæрдыг хъыгдарæг сæ нал 
уыдзæн æмæ Афинæтмæ хъусынæй бафсæддзæн. Фæлæ ма 
зыдта: чызг иунæгæй йæхи уды æвджид куы баззайа, уæд ыл 
йæ тæлтæг зонд æмæ йæ тæвд туг ахæм арт бафтаудзысты, 
дыууæйæ дæр æмсыгъд кæм бакæной æмæ се ’ртхутæг кæм 
сæмхæццæ уа. 
Хуыцаубоны фæссихор Бухар бахоста чызджыты фатеры 
дуар. «Афинæт иунæг куы разынид!» — ахъуыды кодта лæппу 
æмæ йæ буарыл æнахуыр æхсызгон хъарм æруылæн ласта, 
фæлæ йæ уайтагъд фæсмон фæцагайдта. - Нагъ, мæхиуыл 
хæцын куынæ базонон, уæд мæ бæсты æмгæрон дæр нал 
æруадздзæн Афинæт». Цымæ мын бинойнагæн нæ бафида- 
уид, зæгъгæ, алы чызгмæ не ’ркæсы — Афинæтмæ уыцы цæ- 
стæй дæр æркасти. 
Уырыссаг зæронд ус бадти тыргъты стъолы уæлхъус, йæ 
цуры — гом чиныг, йæ сыфтæ ныттар сты, йæ ныхмæ бадти 
Афинæт. Зæронд ус чиныг рæвдз кæй бафæлдæхта, йæ æддаг 
цъары фыстытæ йын йæ къухæй кæй æрæмбæрзта, уый ба- 
фиппайдта лæппу. Афинæт уыди бæлццонарæзт, йæ кæттаг- 
уæлфад туфлитæ пудрæйæ цагъд. 
Хæдзарæй рахызтысты дыууæйæ. Хæрæндонмæ нæ ба- 
куымдта Афинæт, киноныв феныны æмгъуыд аргъæвта æн- 
дæр бонмæ. Паркмæ бахызтысты æмæ, адæм арæхдæр кæм 
змæлыдысты, уымыты фæтезгъо кодтой. Бонрухсæй Буха- 
рæн хæрзизæр загъта. «Кæд ма фембæлдзыстæм?» - бафар- 
ста йæ лæппу. «Искуы... Иу афæдзы фæстæ, — бахудти чызг. — 
Рæстæг рацæудзæн, тынг, тынг мæ æрымысдзынæ æмæ сæм- 
бæлдзыстæм». Чызджыты фатерæй здæхгæйæ Бухар йæхицæн 
дзырдта: «Æппындæр мæ коммæ куыннæ бакасти. Иу хатт 
ма сæмбæлæм æмæ дæм æркæсдзынæн». Къуырийы астæу та 
сæм бамидæг. Хæдзары баййæфта Фæрдыджы. Дыууæ сын- 
тæгæй — иу афтид. Чызг загъта: «Афинæт фæтæргай æмæ йæ 
хуыссæнтæ аласта. Ахæм хивæнд адæймагыл никуы сæмбæлд- 
тæн. Уæвгæ йæ æмбарын хъæуы — йæ зæронд усимæ слымæн. 
Кæддæрты йемæ аргъуанмæ дæр ацыди». 
Бухар Афинæты ссардта мединституты æмдзæрæны. Уый 
йын афтæ радзырдта: «Фæрдыджы ды æрæджы базыдтай, 
уый дæ рагæй зоны. Дæ уындмæ йæ былыцъæрттæ хордта, 
«Тарзан»-мæ билетмæ куы лæууыдтæ, куы дæ ауыдта — йæ 

58 
Бицъоты Гриш 
цин арвы бын нал цыди. Уæртæ, дам, ис, рагæй кæй уынд- 
мæ бæллын... Æмæ дæ æз мæхирдыгæй фæкодтон. Цытæ мын 
ныдздзырдта! Сыхæггæ йæм æрыхъуыстой...»<«Мæн Фæр- 
дыг куы ничердыгæй æндавы, — сдзырдта Бухар. — Уый 
кой — нал! Уый бæсты-ма мын зæгъ: кæд сæмбæлдзыстæм?» 
«Нал сæмбæлдзыстæм», — загъта Афинæт æмæ йæ лæугæ 
фæуагъта. Бухары хъуьщытæ тылдысты Афинæты фæдыл, йæ 
мæстæлгъæд хъуыдьггæ, йæхицæй ныдцомдта: «Фæцу йæм, 
фæлæ дæхи лæгъстæгæнæджы бынаты ма сæвæр. Куыдзæм- 
гад дæ скодта æмæ дзы дæуырдыгæй дæр хъуамæ маст ба- 
цæуа. Фæцыди йæм, æмæ та йыл чызг бабылысчъил. Æмæ 
йын Бухар сусæгтæ дзурæджы хъæлæсæй загъта: «Дæ хабæрттæ 
куыд рауайдзысты, нæ зонын. Фыдæлтыккон зæронд усимæ 
дæхи сбастай, уый зондæй дæ цард аразыс. Советон инсти- 
туты стипенди исыс, æмæ дзы фæскомцæдисон взностæ дæр 
бафидыс, аргъуаны та дзы мысайнæгтæ раттыс». 
Уымæй Бухары маст не ссыди æмæ æвæстиатæй Фæр- 
дыгмæ балæууыди. Лæппуйы судзгæ монцтæ æрыхъал сты 
æмæ сын иу арты æнæ басудзгæ нал уыди, æмæ йын дзырд- 
та: «Фæрдыг, цъити тæмæнтæ калы хуры руаджы. Йæ æрт- 
тывд мæнг у, йæхимидæг æм уазал йеддæмæ ницы ис. Цъи- 
тийы æндæвдæй басьщтæн, Фæрдыг, æмæ мæ батав. Басудз 
мæ!..». «Æмæ дын дзы хуртæ æмæ мæйтæ куы кастысты Афи- 
нæтæй, йæ аууон куы фестадтæ», —¦ алхыскъ æй ласта Фæр- 
дыг. «Хур дзы нæ кæсы, Фæрдыг, мæйау уазал у. Йæ кой дæр 
дæм мауал рауайæд», — дзырдта Бухар, чызджы буары хæм- 
пусдæр рæттæ агуырдтой лæппуйы къухтæ, æнгуылдзтæ си- 
сты æгънæджытæ-сæхтæджытæ уæгъдгæнæг. «Ма мæ фесаф, 
Бухар,— лæгъстæ кодта Фæрдыг, йæ гæртг-гæртт цыди, иумæ 
кæм судздзысты, уыцы арт ууыл дæр сирвæзти. — Цалынмæ 
нæ байрæджы, ауадз мæ... Бухар, сомбон цы уыдзынæн...» 
Лæппу та йæ афтæ бамбæрста: «Мауал мыл бацауæрд, бар- 
мыдултæ мæ кæн, басудз мæ...». 
Уыйфæстæ Бухар сæмбæлди æндæр чызгыл, лæгъстæтæ 
йын бахъуыди, фæлæ йын æртасыди. Уыимæ йын иу арты 
судзын фæадцжындæр æмæ нал фæзынд Фæрдыгмæ. 
— Бухар, æнхъæлдæн æмæ мæм нæ хъусыс, — сдзырдта 
та йæм Фæрдыг. 
— Зæгъыс: цæмæн ма дæм фæзындтæн? Фæзындтæн дæм, 
афтæ рауад. 
— Иуахæмы мæ фарстай, кæцæй дæ базыдтон, уымæй. 
Уæ хъæуæй чындз хастам. Хъазты балалайкæйæ цагътай. Куыд 

Кæрдæджы стъалы 
59 
коммæгæс дын уыди. Хъазты фæзмæ-иу рахызтæ æд бала- 
лайкæ... Уыйфæстæ дæ ансамблмæ райстой. 
— Фæрынчын дæн, хæдзары мæ нал ауагътой. 
— Æхгæд цæстæй-иу базыл мæ сæр æрæвæрдтон. Æд бала- 
лайкæ куыд кафыс, уыцы ныв-иу сног. Мæ хуыссæг-иу фæ- 
лыгъди. Царды цы диссæгтæ вæййы. Кинотеатры кассæмæ лæу- 
гæ дæ ауыдтон, æфсæрмы дæр нал - дæ уæлхъус фегуырдтæн. 
Фæрдыджы бафхæрдтон, зæгъгæ-иу, Бухармæ кæддæрты йæ 
зæрдæ сдзырдта, фæлæ йæ уыцы хъуыды риссаг æлхыскъ ни- 
куы акодта. Йæ фыд Аццейы ныхæстæ-иу æрбаймысьщи: «Со- 
вецки власты хæрзтæ кæуылты сты, фæлæ, гъе, сылгоймаг 
æмæ нæлгоймаджы æмбар кæй рахуыдта, уымæй фæрæдыд». 
«Чызг йæхæдæг йæхи куы саслам кæны, — хъуыды кодта 
Бухар. — Кæйдæр лæппуйы роны куы быра, уæд ын Кæсæ- 
джы молломæ дæр хос нал разындзæн». 
Бухарыл рæстæг уæгъды ивылди, æмæ тыхсти. Фæрды- 
джы^уазал зæрдæимæ фæуагътаид, фæлæ Марусы фæндæг- 
тыл къæппæджытæ æвæрын хъæудзæни. Æмдзæрæнмæ дæр- 
иу æнæ æрбауайгæ кæм фæуыдзæни, æмæ йæ, кæйдæр æх- 
хуыс ма бахъæуа, уымæн уæвæн нæй. Фæрдыгæн ныфс цы 
фæуа, йæ зæрдæйыл ахæм рухсы тæпп хъуамæ сæмбæла, 
бахъуаджы сахат ын уый цæстытæ дæр æмæ хъустæ дæр фе- 
стид, æвæдза. Буар-æмбуар æм бабадти Бухар, рахиз къухæй 
йын йæ фæсонтæм ныхилгæ-фæлмæн æвнæлдтытæ райдыд- 
та. Чызджы бæгънæг цонг æрсæрфта къух, риуы бынмæ æну- 
выд ныхæст акодта кофтæйыл, чызджы рустæм - хъыдзы- 
гæнаг ныхылдтытæ, уыйфæстæ йын дыууæ къухæй йæ сæр 
æрбазылдта,æмæ былтæ былтыл аныхæстысты, хъæддых 
былтæ рацахстой фæлмæн былты æмæ сæ цъырдтой... 
— Ныууадз-ма! — асхуыста йæ Фæрдыг. — Сцъæх уыдзыс- 
ты мæ былтæ. 
Бухар фестади, загъта: 
— Аизæр афтæ фæуæд. Мæ рæстæг ацы изæр дæр минут- 
тæй барст рауади. Зындзынæн дæм. Æмбæлдзыстæм. 
9 
Авданмæ та Галка æмдзæрæнмæ æрбарвыста, æрбауай мæм, 
зæгъгæ. Æнхъæлдта, йæ митинджы архайджытæм иугай сидты- 
сты сæхимæ, йæ ныхмæ сæ фæцардыдтой, ныр сæ æрæмбырд 
кодтой, æмæ йын ныртæккæ йæ пакъуы ацæгъддзысты. Æппæ- 
ты рогдæр тæрхоныл куы баззайа, уæддæр ын диплом — мучъу! 

60 
Бицъоты Гриш 
Авдан æрдуйы бæрц дæр йæхи аххосджын нæ хуыдта. 
Афæдзы дæргъы фæкуыстай колхозы, фæззæджы де ’фтиаг 
исынмæ бацьщтæ, бух нымайæны къæбæлтæ иуырдæм-ин- 
нæрдæм акъуырццытæ кодта æмæ дæм радзырдта: «Дæхæ- 
дæг ма хæсджын дæ». Æмæ уый дæр ма зæгъ. Йæ хæстæг æр- 
вад Мызурыбын шахтæмæ ныххызти, кæд уым иу капекк 
бакусин, зæгъгæ, æмæ сын сæ цæхæрадоны æртыккаг хай 
ачъепп ластой. Æмæ уыцы кой дæр ма скæн. 
Авдан деканаты къæсæрæй куы бахызти, уæд Галка фес- 
тади æмæ йæ размæ рауади, йæ пинджаччы дзыппæй ды- 
дæгътæгонд гæххæтт фелвæста, Авданы хæлафы дзыппы йæ 
атъыста æмæ загъта: 
— Гæххæтгы цы фыссын, уый-иу бакæс. Марусы ссар æмæ 
йæ уый дæр бакæсæд, уыйфæстæ йæ мургай бакæндзынæ, 
бамбæрстай?.. Дæхи тыххæй та... Фæлварæнтæм дæхи цæттæ 
кæн, кæд æрсабыр уаиккой. Ацу, Марусы æвæстиатæй ссар. 
Институты кæрты Авдан бакасти Галкайы къухæйфыс- 
тытæ: «Машз, ОаИ^у кæЫпе1у с1 ГæтМæё, иусу ас1æ)та§æ) 
дæх1 яаяяæ. Оетæ пуха$ йæг киу акосИа, æтæ }æ гæгдæ 
тсæтæ) Ьагихз. №сæиу1 ЬасаиæгсИгæп. Кот уп киу пæ гасйал, 
иæс! с1æ 8кæГ§æ кæпдтæп». 
Гæххæтт йæ хæлафы дзыппы атъыста, цыди, æмæ йæ 
хъуыдыты Галкаимæ схъуырдухæн. Марусæн кæмæй тæрсы, 
уый чи у? Авданы цæстытыл æй иучысыл цæуылнæ ауайын 
кодта? Кæмæй йын фæтарст, уый кæд ахæм абырæджы мыггаг 
у, уæд чызджы уæлхъус балæууын нæ хъæуы? Авданмæ æх- 
хуысмæ фæсидти æмæ цы? Уыцы иблисæй дæхи хъахъхъæн 
зæгъдзæн Марусæн, æндæр ницы? Исты зонд ын цæуыннæ 
ацамыдта, цæуылнæ дзы бадомдта: «Чызджы фыдбылызæй 
бахизын хъæуы, æмæ дзы дæхи иуварс ма алас». Æниу Ма- 
русæн йæхимæ цæуылнæ фæсидти æмæ йын лæгæй-лæгмæ 
исты уынаффæ?.. 
Уыцы митинджы фæдыл радзур-бадзуртæй дарддæр Ав- 
даны истæуыл асагъæсы бон кæй нал фæци, уый йæм ныр 
бахъардта. Ныр йæ хъуыдытæ Марусы фæдыл аивылдысты. 
«Æххуыс æй кæй хъæуы, Марус, æвæццæгæн, ацы хатт ууыл 
басæтдзæн, — йæхинымæр фæлгъуыдта йæ хъуыдытæ Авдан. — 
Иубон мæм нæ уатмæ куы ’рбацыд, уæддæр æй бæгуыдæр 
хъуыди ме ’ххуыс. Цымæ мын цы зæгъинаг уыди? Чиныг, 
дам, ныффыстай, дæ хъысмæт ныккуыддæртæ æмæ дын де 
’рдхорд дæ чиныг йæхи номыл рауагъта. Цыдæр ахсджиаг 
зæгъинæгтæ хурмæ ракалинаг уыди, фæлæ сæ уæлæмæ не 

Кæрдæджы стъалы 
61 
суагъта». Марусæй та йæ хъуыды сæ хъæуккаг Бекамæ агæпп 
ласта. Уымæ дæр цыдæр ахсджиаг зæгъинæгтæ куы уыди. Йæ 
фыццаг къæрцц æгæр карз дæр ма рауади. Комкоммæ Гал- 
кайæн афтæ: «Уыцы чиныджы ныффыстæй искæд бон фæс- 
мойнаг фæуыдзынæ». Ам дæр та чиныджы кой. Кæс-ма, чи- 
ныджы койтæ фæрсæй-фæрстæм авæрдтой æртæ адæймаджы. 
Æнахуыр фæныгъуылæнтæ, къуырцдзæвæнтæ, авддуары 
мидæг æмбæхсæнтæ. Дæлдзæхы бæстæйы Бæлгъуыры нымæхст 
бынæттæ...». 
Амæй размæ Авданмæ Марусæн цы зæгъинæгтæ сæвзæрд, 
уыдон ын рæхджы норст цæхæры уазал æртхутæг фестдзыс- 
ты. Æмæ та йæм афтæ фæкасти, цыма та сæ зæгъыны рæстæг 
ралæууыд. 
Марусæй фæстæмæ иннæ æртæ чызджы сæ уаты баййæф- 
та. Сæ иу чиныг хъæрæй касти, иннæ дыууæ йæм хъуыстой. 
Фæлварæнтæм сæхи афтæ фæцæттæ кæнынц иумæты цæрæг 
студенттæй бирæтæ. Æмдзæрæны кæй нæ бафæнды, уыдон 
та уæгъд аудитори бацахсынц, æмæ къордæй сæхи цæтгæ 
кæнынц. Арæхдæр-иу чызджытæ бакъорд сты, Авдан сæм- 
иу йæ хъус æрдардта — чи сæ-иу рæдзæ-мæдзæ кодта,чи йæ 
цъындаимæ архайдта æмæ-иу уыдоныл дисы бацыди: «Чи- 
ныг чи фæкæсы, уый ма гъа, фæлæ дзы иннæты сæртæм та, 
цымæ, цы бацæуы?». 
Авданæн чызджытæ йæ зæрдиаг ныхас дæр хъазыныр- 
дæм здæхтой, ныккалдтой-иу ыл, кæй дзых сæ цы карста 
уайдзæфæй, æлхыскъæй. 
Авдан худæцдзастæй чыэджьпæй алкæй дæр ауьщш æмæ афгæ: 
— Чызджыты хуыздæр кæм ис? 
— Лæппуты хуыздæр æй аскъæфта. 
— Аскъæфта! — лæппуйы цæсгомыл хъуынтьыз мигъ абадги. 
— Æнхъæлдæн æмæ ницы фехъуыстай? 
— Макæ, хъазгæ кæнут. 
— Хъазынтыл стæм. 
— Иу хъынцъымы хъæстæ уæ куы никæй цæсгомыл зыны... 
Кæдæй-уæдæй мын мæ зæрдиаг ныхас хъусут. Марусæн йæ 
хабæрттæй кæцыдæр цъар уайы. Кæддæр-никæд нæ алкæй 
дæр æххуыс бахъæудзæн. 
— Мах дæр дын зæрдиагæй зæгъæм — дыууæ æхсæвы ам 
нæ уыди, фæдисы фезгъор, зæгъгæ, ахæм уавæры стæм, 
фæлæокæцырдæм фæдисы цыдæуа, уый дæр нæ зонæм. 
— Йæ адджын хæстæджытæй кæд искæй базыдта æмæ дзы 
æрбайрох стут? 

62 
Бицъоты Гриш 
— Ахæм бæлвырд хабæрттæ дзураг нæу. 
— Цы нырхæндæг дæ, Авдан? Рæаджы йæ ардæм хъæуы. Чи 
зоны: «Уæлæ цары — фиу, Марус æмæ Авданы амонд — иу». 
— Гъер-иу цытæ фæлæхурут? Цыдæр цъæхдзаст-скъуыд- 
чъилæн удыгагайы хуызæн чызджы акъаддæртæ кæн... — загъта 
Фæрдыг. 
— Зонын æй, ноджы ма мæ цæстытæ — курæггаг сылыйы 
цъыртты хуызæн. Фæлæ мын зæрдæ хорз ис, хорз, — худти 
Авдан. 
Æмдзæрæнæй ахызти Авдан, фæлæ кæдæм фæцæуа? Кæм 
агура Марусы? Кæй бафарстæуа? Бæлвырд хабæрттæдзураг, 
дам, нæу. Дисы та йæ бафтыдта Марус: «Адонæй æппындæр 
никуы никæмæн ницы... Мæнæн та уæд парчы куыд загъта? 
Кæуыл баууæндон, мæ хъуыды кæмæ баулæфон, иу ахæм 
адæймагыл никуы сæмбæлдтæн. Мæн равзæрста ахæм адæй- 
магæн, ома кæд исчи ме ’ууæнчы аккаг у, уæд æрмæстдæр 
Авдан. Æмæ йæ дзыхæй схауди: «Æз дæн адæмы знаджы чызг». 
«О, æбуалгъ æфхæрд, мæгуыр Марус! Йæ сусæгтæ йæхæдæг 
рахъæр кодта æмæ йæ уд ауад. Æмæ мæ цурæй лидзæг фæци. 
Нæ мыл баууæндыд, нæ мыл дары йæ зæрдæ. Йæ фыд знаг 
у, Советты бæстæйы æппæт адæмы знаг. Хъодыгонд æрцыди. 
Æмдзæрæны кæимæ цæры, уыцы æртæ чызгæй алкæмæн дæр 
знаг у. Куыд къæрцхъусæй йæ цæрын хъæуы, иунæг къуых- 
цыйы бар дæр ын нæй. Æмæ цымæ институтмæ та куыд ба- 
ирвæзти? Чи зоны, фæсмон æй хæры: цæмæн мын схъæр 
кодта йæ сусæгтæ?..». 
Студенттæ æмдзæрæнæй горæтмæ арæхдæр цы уынгты 
аивылынц, уыдонмæ йæ хъус дардта Авдан, афтæмæй куыд- 
фæнды къахдзæфтæй цыди. 
* * * 
Марус чындзыцыд кæй нæма уыди, уымæй дарддæр дзы 
ницыма зыдта Бухар, уæддæр йæхицæн фидарæй скарста: «Ацы 
чызг хъуамæ нæ хæдзайраг бауа!». Хъуьцщаг цæмæй сырæза, 
уый тыххæй æхсæв-бон нал бахынцдзæн, куысты рæстæгæй 
дæр-иу ратондзæн. Йæ фыццаг зонд уыди: хъуыдцаг æгъдауæй 
арæзт æрцæуæд. Йæ фыд Галка æмæ ма æрвадæлтæй дыууæ 
лæджы арвитдзæн минæвæрттæ. Фæлæ йе ’фсымæр Бадрийы 
минæвæртгæ цы рацу-бацуты æмæ радзур-бадзурты ахæсты 
фесты, уьщæттæ йæ зæрдыл æрлæууыдысты æмæ, Марус сæ 
цары бынмæ кæд бакъахдзæф кæна, уымæн снысан кодта 

Кæрдæджы стъалы 
63 
цыбыр æмгъуыдтæ. Æвæстиатæй уал æй базонын хъуыди, чыз- 
джы сæрыл хъæддыхæй чи сдзура, ныхмæ æрлæууыны ныфс 
кæмæ разына, ахæм къабазæй йын чи ис, уыдоны. Галка загъ- 
та: «Йæ бинонты хабæрттæ куыд рауадысты, уый нæ зонын. 
Фæзæгъынц: сидзæр у». Студенттæй йын уыди, институгы цард- 
мæ йæ хъус чи дардта æмæ йыл хабæртгæ чи ’мбæлын кодта, 
ахæмтæ, сæ иу — Марусы курсы лæппутæй — Битта. Уый руа- 
джы дæр чызджы царды хабæртгæй бæлвырдæй ницы базыдга. 
Студентты номхыгъды афтæ фыст цыди: «Рохсаева Марус 
Бабоевна». Йæ дæлбар кусджытæй иуæн бафæдзæхста, Мару- 
сы тыххæй йæ зæрдæ цæмæ æхсайдта, уыдæпæ сбæрæг кæнын. 
Горæты Адристы бюройы дæр нæ разынд ахæм адæймаджы 
кой. Уыцы мыггаджы чызджытæй ма иуæн уыди ахæм ном, 
æрмæст уымæн йæ фыд хуынди Габо. Ам Бухары бахъуыди 
Битгайы æххуыс дæр, кæд сарæхса, уæд Фæрдыджы æххуыс 
дæр. Сарæхсæнт, базонæнт, йæ зæрдæ цæмæ æхсайы, уыцы 
хабæрттæ. Бирæ цьщæртæ йæ фæндыд базонын: æмдзæрæнæй 
иунæгæй кæд рацæуы, цы хъуыдцаджы фæдыл? Кæдæмыты 
ахæццæ вæййы? Йæ тезгъо-æмбæлтгæ чи сты? 
Биттайы цæст Марусыл не ’рхæцыди дыууæ боны дæр- 
гъы, йæ фæдтыл дæр ын нæ фæхæст. Паддзахадон фæлва- 
рæнты рæстæг æрбахæццæ, фæсæрибардæр æмæ уал, æвæц- 
цæгæн, йæ хæстæджытæй искæмæ æрбынатон. Фæлæ йын 
æнæ фæзынгæ нæй. Чингуытæ республикон библиотекæйæ 
исаг уыди, уый зыдта Бухар... 
Марус проспекты Ленины фæзы трамвайæ куыд æрхыз- 
ти, афтæ йæ Бухар ауыдта æмæ бульвары бæлæстæй иуы 
аууон балæууыд. Чызг фæзыл цæхгæрмæ æрбауади æмæ биб- 
лиотекæйы ’рдæм ныззылди. Тарморæ хъуымац хызын йæ 
рахиз къухы уæззауæн хаста, йе ’нæкъуызгæ згъоргæ-тагъд 
къахдзæфтæй иу иннæйы æййæфта. 
Бухар чызгæй йæ цæст нал аскъуыдта æмæ хатыдта: аз- 
гъорын æй фæнды, фæлæ йæхицæн уыцы бар нæ дæтты, 
æмæ цыма, йæ къæхтæ ивæзаг цъыфы фæныгъуылынц, йæ 
къахист фæкъуызы. Уæртæ тротуарæй^æрхызти уæрæх азмæ- 
лæнмæ, уым цæуджытæ — къаддæр. Йæ хызыны, æвæццæ- 
гæн, чингуытæ, уыдон ратдзæн, æндæртæ райсдзæн æмæ 
фæстæмæ хъуамæ тагъд фездæха. 
Бухармæ афтæ касти, цыма йæ хæрздаст цæсгом йæ урс- 
арæх сæрыхъуынтæй бафæлурс вæййы, æмæ йæ сæрыл æр- 
кодта тарцъæх теглахуд. Мынæгсырх хæдоны æдде æрбакодта 
урс æмæ сау чырынтæ пинджак. Мынæгсырх хæдонæй йæ уадул- 

64 
Бицъоты Гриш 
тæ басырхвæлм вæййынц. Ацы хатг йæ зæрдæ йæхиуыл дард- 
та, знæт æууæлтæй йæм хъуамæ мацы бафиппайа Марус, йæ 
хъустыл уади, чызджы хъæлæс куыд ныффæлмæн уыдзæн... 
Марусимæ цыма æнæнхъæлæджы сæмбæлдысты, чызг йæ 
уæззау хызынимæ библиотекæйæ уынгмæ рацæуæн тыргътæм 
куыд рахызти, афтæ дыккаг уæладзыгæй асинтыл æруади 
Бухар, дуар ын фегом кодта, иуварс алæууыд æмæ загъта: 
— Табуафси, ахиз. 
Марус æм иу хъуынтъыз дзагъул фæласта, æмæ амбæхс- 
тысты йæ цæстытæ. Ахызти уынгмæ æмæ та лæппумæ æрба- 
каст, ацы хатт фæрухсдзаст : 
— Бузныг... 
Уьщы фæлмæн ныхасæй лæппуйы зæрдæ барухс. 
«Йæ хызын ын райсон», — загъта йæхицæн Бухар æмæ 
уæздан ныхасæй афтæ бакодта: 
— Иуварсæй чи кæса, уый цы зæгъдзæн, æри-ма дæ хæс- 
синаг. 
— Нагъ, нæу уæззау. 
— Марус, рæдийыс, — сдзырдта Бухар. — Мæн хорз уавæ- 
ры не ’вæрыс. — Хызыны бостыл фæхæцыди. — Мацуал сдзур, 
суадз æй. 
— Омæ дзы ницы ис, — чызг хызыны бостыл фидардæр 
ныххæцыд. 
— Фæуæд, иумæ йæ хæсдзыстæм. — Бухары армæй фæ- 
цæйлыгъдысты хызыны бостæ, фæлæ фæцарæхсти, сæ къухтæ 
буар-æмбуар куы аныхæстысты, уæд лæппуйы æнгуылдзтæ 
сæхи сивæзтой æмæ чызджы хæмпусуæларм къух æрсæрфтой. 
— Дæ хъарутæ мыл æвзарыс? — Марус æм йе ’ргом аздæх- 
та, лæгъстæгæнæджы къул фæкодта йæ сæр. — Ауадз мæ. 
Фемдзаст уой, чызг уымæй йæхи хызта, уæддæр ын Бу- 
хар ауыдта йæ цæстытæ æххæст гомæй, адджын монцты арт 
ыл бафтыдтой, фыцгæ туджы судзгæ уылæн йæ буарыл ан- 
хъæвзта, йæ лæгъз хæмпус рустæ йын йæ мидхъуыдыты дæн- 
дагдзæфтæ кодта, йæ къухтæ цыма йæхицæй нал сты æмæ 
йæм куы аирвæзой, йæ цæстытæ æргом джигултæ кодтой 
дидинæгфæлыст кофтæйы бын. 
— Марус, цы ’фсон дын ис, цæмæн мæ лидзыс? — фарста 
Бухар. — Базон уал мæ, базон. Мæхи дæ уацар бакæндзы- 
нæн, фæлвар мæ, хурсудзæнæй мæ судз. Уæвгæ мæ куы ни- 
цуал баззади, уæд ма мæ судзгæ дæр цы бакæндзæн... 
— Фæстаг фæлварæнтæ дæттын мæ бауадз... Кæд мæ не 
’мбарыс... 

Кæрдæджы стъалы 
65 
— Æппындæр ницуал дзурдзынæн, — загъта лæгъстæхъæ- 
лæсæй лæппу. — Уæлæ трамвайы иннæ æрлæууæнмæ иумæ 
ацæуæм æмæ уым сбаддзынæ. Кæд иу сым дæр скæнон... 
— Иронау кæд не ’мбарыс? Мне предстоит сдача госэкза- 
менов! 
— Фæнды мæ, хæрзгæнæг дын кæй дæн, уый куы базо- 
нис, фæлæ мын мæ ныхас ницæмæ дарыс. Цыбырæй дæ 
фæрсын: ды дæ Рохсаты Бабойы чызг Марус, афтæ нæу? 
-0. 
— Рохсатæм ма ис ноджыдæр иу Марус. Уый фыды ном 
та у Габо. Гъе, Габойы чызг Марусы тыххæй мæ цьщæртæ 
базонын фæнды æмæ йæ дæуæй хуыздæр чи хъуамæ зона. 
— Цавæр Марус ма нæм ис? Æз ахæмы нæ зонын, — чызг 
атъæпп кодта хызыны бостæ, фæлæ нæ феуæгъд сты. Про- 
спекты фаллаг фæрсты трамвай сКдæйхæццæ кодта йæ лæу- 
уæнмæ, Марус ма хызын байсыны фæлтæрæнтæ кодта, фæлæ 
та ницы, æмæ уæд фæуагъта Бухары æд хызын, фæтъæбæртт 
ласта трамваймæ. Куыд араст, афтæ ма рельсыты сæрты баз- 
гъордта, сгæпп ласта раззаг вагонмæ. Дзинг-дзинггæнаг ва- 
гæттæ тылдысты. Иу æрлæууæн аззади фæсте, дыккаджы 
æргæпп ласта Марус, проспектыл цæхгæрмæ бауади æмæ 
азгъордта цæхгæрмæ уынджы се ’мдзæрæнмæ. Йæ ныхмæ 
цæуджытæ йæм-иу дзагъырцæстæй кæй ныккастысты, уый 
хатыдта, уæддæр згъордта. «Базыдта мæ! Базыдта мæ!» — 
фæдисы дзæнгæрæджы зæллангау азæлыдысты ацы дзырдтæ 
йæ хъусты. — Цы амал ис, уымæй æмдзæрæнмæ тагъддæр, 
тагъддæр!» 
Марусæн гуырысхойаг нал уыди, адæмы знаг Габойы чызг 
у, Бухар уый кæй базыдта. Иæ фыды ивд ном Бабо йын 
фидарау басгуыхти, ныронг дзы фембæхсти, ныр æвиппай- 
ды ныккалди. 
Йæ Нана Гуассæ афтæ дзураг уыди: «А зæххон царды 
бындуронæй ницы рантысти, гъе, рæстзæрдæ адæмы фы- 
дæбонæй дзы цы сырæзы — иннæ хабæрттæ — ницытæ æмæ 
мацытæ». Марус ын-иу йæ ныхмæ æрæвæрдта сæ историйы 
ахуыргæнæджы ныхæстæ: «Октябры революци цардæн ног 
бындур сæвæрдта, нæ бæстæйы кæрон æрцыд хæрамдзинæд- 
тæн, фæллойгæнæг йæ риуыдзаг сулæфыд». Уæд-иу йæ Нана 
загъта: «Революцийы рæстæг туг æнæвгъауæй ныккæлы. Туг 
кæм ныккæлы, уым адæм кæрæдзийæн туджджынтæ фес- 
тынц. Æнæхуыцау паддзахы дзырд закъон свæййы. Рæстдзи- 
надыл чи сдзуры, уыдонæн саразынц фидар ахæстæттæ». 
5 Бицъоты Гриш 

66 
Бицъоты Гриш 
Бастилийы тыххæй куы касти, уæд йæ Нанайы ныхæстæ 
æрбаймысыди. Афтæ дæр ма ахъуыды кодта: «Æвæццæгæн, 
Нанамæ Бастилийы кой уыди. Æргом ныхæстæ мын нæ ба- 
уæндыди, мæ ахуыры мын фыдбылыз куы æрхæссой, зæгъ- 
гæ». Марусы зæрдыл æрлæууыди: Нана йын йæ къухыл хæ- 
цыди, афтæмæй фæцыдысты йæ фыды уынæг. Йае Нана йын 
нæ загъта, йæ фыды йын ахæстоны кæй дарынц. Йæ фыд-иу 
куыстæй æнафонты æрбацыд сæ хæдзармæ. Марусы-иу фы- 
нæйæ æрбаййæфта, æмæ ныр сабимæ афтæ касти: фыды йæ 
куыстæй сæ хæдзармæ не ’вдæлы æмæ йæм сæхæдæг уынæг 
цæуынц. Иу хæдзармæ бацыдысты æмæ бирæ фенхъæлмæ 
кастысты, фæлæ сæм нæ рацыди йæ фыд. Гуассæ йын афтæ: 
«Æндæр ранмæ сæ аластой. Дард ранмæ». Фæстæдæр, Басти- 
лийы фидар ахæстоны æбуалгъы æцæгтæ кæсгæйæ, цыдæр 
æнахуыр уавæры бахауди Марус. Æндæрбæстаг лæбурджы- 
тæй Париж хъахъхъæныны сæраппонд кæй сарæзтой Фран- 
цы къаролтæ, уыцы фидары бæрзонд сис-иу йæ цæстытыл 
ауад. Бастилийы фидарæй ахæстон кæй сарæзтой, къаролты 
власты ныхмæ дзурджыты йæм кæй æппæрстой, уырдæм-иу 
чи бахауд, уыдон-иу ацу æмæ мауал раздæхы фæндагыл баф- 
тыдысты, уыдæттæ-иу куыд тынг бахъардтой Марусмæ. Амы 
ахæстытæй-иу чи ихæнæй амарди, чи сыдæй, кæй та хъизæ- 
марæй мардтой. Æмæ, Бастилийы фидары тыххæй кæсгæйæ, 
бамбæрста Марус, йæ фыд Габо дæр, фæстæмæ фæндаг кæ- 
цæй нал ис, ахæм ранмæ кæй бахауди. Æмæ Бухар куы ской 
кодта, «Рохсатæм ма ис иу Марус Габойы чызг...», уæд ыл, 
Бастилийы æбуалгъы æцæгтæ кæсгæйæ цы бавзæрста, уыдон 
та ногæй æртæфстысты, цыма фидары фегуырди, йе ’ппæт 
буарæй дæр банкъардта уымæл дойнаг уазал къулты æндæвд... 
Марус згъордта æмæ йæ бон бамбарын нæ уыди, цæмæн 
ма згъоры. Куы никæдæм фæхæццæ уыдзæн, а дунейы кæм 
бамбæхса, ахæм къуым куы нал разындзæн. 
* * * 
Битта ма-иу стæм хатт ауыдта Марусы, фæлæ йыл ны- 
хасмæ нал фæхæст. «Забейæ дæр, ныфсы хос ын цы фæуы- 
даид, ахæмæй ницы фехъуыста. Фæкъахтон, дам, æй, фæлæ 
йæ зæрдæ афтæ æмыр æхгæд разынд, æмæ йæм рентгены 
тынты руаджы дæр мæ бон ныккæсын нæ баци. Нæ йыл 
батыхсти Забе, мæхирдыгæй куы фæуа, уымæй нæ тæрсыс, 
зæгъгæ, йын-иу йæ ныхæстæ æрбаймысыд. Йæхимæ æры- 

Кæрдæджы стъалы 
67 
хъуыста Битта: ау, ахæм æнæбон, æнæрхъуыды, хуырым дæн? 
Нындзыг дæн æмæ йæ мæхæдæг дæр нал æмбарын? Гъеуы- 
цы мидхъуырдухæнты ахæсты куы фæци, уæд дын йæ зæр- 
дыл куы *рбалæууид Бухар, æмæ фæсабыр, фæныфсæвæрд. 
Æртæ боны йæм фæдзырдта — нæ йыл фæхæст. 
Æмæ дын мæнæ проспекты Ленины фæзы трамвайæ куы 
æрхизид æмæ Бухары куы ауынид. 
Бухар йæ иу къухæй иннæмæ райста хызын, йæ каст — 
проспекты дæлæмæ. Трамваймæ æнхъæлмæ кæсы, уый фем- 
бæрста Битта æмæ бакатай кодта: куынæ йæм байхъуса, 
æнæвдæлон куы разына. Йæ разы алæууыд, æмæ йæ Бухар 
куы ауыдта, уæд ын салам радта: 
— Дæ бон хорз, Бухар. 
— Куыд цæуынц дæ хабæрттæ? Дипломисæн бон æрбахæ- 
стæг? 
— Мæнæ ма гостæ ратдзыстæм... 
— Кæдæм дæ æрвитдзысты, бæрæг нæма у? 
— Гъа, уый тыххæй мæ хъæуыс. Цыдæр хъуыдытæ... 
— Дагъистаны куы балæууай. Лезгинаг æви даргинаг сау- 
рæсугъды амæттаг куы фæуай... 
«Нæ мæ хъусы, - æрбатыхсти Битта, йæ къæмисæнты 
зæлланг йæ хъусты азæлыд. — Ницæмæнуал æй хъæуын...». 
Трамваймæ æнхъæлмæкæсджытæ сбирæ сты, уæддæр 
трамвайзынæг нæма уыди. Бухар-иу Биттайы цæстызулæй 
цы ауыдта, æндæр æй ницæмæ æрдардта. 
Дыккаг курсы ахуыр кодта Битта. Лекцийы фæстæ тыргъ- 
тæм рауади æмæ къулыгазеты раз лæугæ ауыдта Бухары. Уæд 
æй фыццаг хатт федта. Ауыдта йæ æмæ дзы айрох уыдаид, 
фæлæ йæм уый дæр уыцы сгарæг цæстытæй æрбакасти. Лек- 
цийы фæстæ Битта институтæй иунæгæй ацыди. Стыр ба- 
зармæ æввахс æм чидæр йæ номæй сдзырдта. Фæкасти æмæ 
йæ мæнæ, сæ къулыгазеты цур лæугæ кæй федта, уый æр- 
баййæфта, йæ пинджачы мидæггаг дзыппæй систа, армы 
цыди, ахæм æвдисæндар, февдыста йæм æй æмæ йын йæ 
хъусы бадзырдта: «Æз кусын оргæнты. Демæ мæ фæнды иу 
хъуыдцагыл адзурын,— йæ цонгыл ын ахæцыди, — азымы 
бадаринаг дæ нæ дæн. Де ’ххуысы сæр нæ-иу искæдæй ис- 
кæдмæ бахъæудзæн. Концерт æвдисынц, кæмдæр æмбырд- 
мæ æрхуыдтой... Дæуæн дæр æм ис бацæуыны бар, бакæс 
сæм, байхъус. Арæх дæ нæ хъыгдардзыстæм. Дæ фыдæбон 
нымад уыдзæн. Институт каст фæуыны фæстæ дæ, чи зоны, 
бафæнда дарддæр сахуыр кæнын, æмæ дын уыцы фадат дæр 

68 
Бицъоты Гриш 
æнцондæрæй фæуыдзæн. Дæхæдæг зоныс, дунейы уавæр куыд 
змæст у, нæ цардарæзтадæн цæлхдурæвæрджыты митæ куыд 
æмбæхст сты. Æхсæнады раз нæ алчидæр хæсджын у. Аса- 
гъæс кæн, æртæ боны фæстæ сæмбæлдзыстæм». 
Æртæ боны дæргъы йæ мидзæрдæйы æвæрæнтæ фæфæй- 
лыдта. Битта йæ фыд кæй хуыдта, фæлæ, æрæджы куыд ба- 
зыдта, афтæмæй йын фыд чи нæ разынди, уымæй куыд 
фервæза, ууыл ныхъхъуыды кодта. 
Æвæрæнтæгæнаг уыди Боборц, се ’нгузтæ æмæ хъуылæг- 
фæткъуытæй ма-иу сæм суанг уалдзæгмæ дæр баззад. Се ссад 
дæр гуыдырæхгæдæй дардта хæдзары хицау, алцыдæр ныма- 
дæй лæвæрдта. Иу бон уынгмæ æнгузтæ рахаста Битта, йе 
’мбæлтты зæрдæ хъуамæ балхæдтаид. Къæбицы дуар Боборцæн 
гомæй аззад, æмæ дыууæ дзыппы дзаджы рахаста. Лæппутыл 
сæ айуæрста, ахордтой сæ. Сæ иумæ — дардæхсаг, растхъаваг 
дурæхсæн. Ноджыдæр, дам-ма нын рахæсс æнгузтæ æмæ дын 
— дурæхсæн. Битта йæ дзыппыты æнгузтæ куыд æвгæдта, аф- 
тæмæй йæ баййæфта Боборц. Йæ уадултæ йын ракъæрццытæ 
ласта, уатмæ йæ батардта, йæ дзаумæттæ йын раласта йæ 
уæлæйæ æмæ йын сæ бамбæхста. Боборц кусынмæ ацыди, йæ 
бинойнаг цæхæрадоны хуымтæ рывта. Лæппутæй иу бахъуызы- 
ди сæ тыргътæм, рудзынгæй бауыдта мадард бæгънæгæй Бит- 
тайы. «Хъазынмæ дæ фæнды?» — бафарста æфхæрд лæппуйы 
сыхаг. О, зæгъгæ, йæ сæр батылдта, йæ цæссыгтæ сæрфгæ. Сыхаг 
ын хæлаф æмæ хæдон æрбахаста. Битгайы зæрдæ æрфæлмæн 
йе ’мбалмæ æмæ йын йæ хъæстытæ фæкодта, Боборц къæби- 
цыл гуыдыр кæй сæвæры, уый дæр дзы нæ бамбæхста. Сæ хæ- 
дзармæ нал уæндыди Битта, æнафоны бахъуызыд æмæ кæв- 
дæсы ныххуыссыд. Уым æй ссардта Боборц æмæ йæ æртæ боны 
скъæты фæдардта. Битга уæд дыккаг къласмæ цыди. Иу изæр 
йæ чернилæхьулон хъуымац хызынæй йæ чингуытæ æмæ йæ 
тетрæдтæ куыд иста, афтæ йæ къæхты бынмæ æрхауди чины- 
джы стыр сыф. Хæдзары æфсин Неца картæфтæ стыгъта æмæ 
йын йæ къæхты бынмæ ацамыдта, уый та дын цы у, зæгъгæ. 
Чиныджы сыфыл Битта ставд дамгъæтæй фыст бакасти: 
«Тары фырт Мукара». Нарты кадджыты чиныгæй кæй 
сыскъуыдтой, ахæм сыф разынди. Тетрæдтæ нæ фаг кодтой, 
æмæ-иу чиныджы рæнхъьггы æхсæнты дæр фыстой. Битга загъта: 
— Мæнæ дзы цыдæртæ ныффыстой. 
— Бакæс-ма сæ, цытæ сты, — загъта Неца. 
— Къухæй фыст дамгъæтæ æнцон æвзарæн уыдысты, æмæ 
Битта бакасти: 

Кæрдæджы стъалы 
69 
Агла-догла, хъама, кард. 
Иу фыдлæг нсе хьогуы цард. 
Уыд зыдыка, уыд мæрддзæст. — 
Хседзары къæбицæн — гæс. 
Хуынд йæ ном Боборц, 
Роны бæсты баста бос. 
Асыллыпп ласы йæ борщ. 
Мæгуырæг, Битта та 
Се стуртимæ сдæры цъата. 
Хседзар ын свæййы 
Хаттсей-хатт къуындсег. 
Кæвдсес ын — сынтæг, 
Æмсе дзы ныссæйы. 
Агла-догла, æрнъи, рон. 
У Биттайы цард зындон. 
Пецы арты баппæрста Неца чиныгæй скъуыд сыф, асу- 
дза æмæ йæ лæджы хъустыл мацы æрцæуа. Æнхъæлдта, гæх- 
хæтт йæ фыстытимæ æртхутæг фестдзæн. Фæлæ фидистæ, 
æлгъыстытæ арты нæ судзынц. Хъæуыл айхъуыст: «Бобор- 
цыл скодтой зарæг». Рифмæбыд рæнхъытæ — æнцонхъуыды- 
гæнæн. Æнафоны-иу уынгты цæугæйæ Боборцмæ талынг 
къуымтæй радзырдтой, зарæджы рифмæбаст рæнхъытæ йыл- 
иу рахстой рæстдзæвин фæттау. Боборц æнафонты уынгмæ 
йæхи нал равдыста. Зарæггæнæджы агуырдта, адæмы цæсты 
йæ чи бафтыдта, — нæ йæ ардта æмæ йæ игæр артыл фыхти. 
Æмæ райдыдта йæ маст исын. Сæ сых иу тигъæй иннæмæ — 
дæс хæдзары. Сæ алкæмæ дæр — æппаргæ дзултæ фыцæн пец. 
Кæрæдзиимæ æнгомдæр уæм, зæгъгæ, дзул радыгай кæны- 
ныл бафидыдтой. Дæс бурварс хæмпус дзулы сфыц, иу - 
дæхицæн, иннæтæ сыхæгтыл айуар. Боборц дæс дзулываг 
ссад нал радта йæ бинойнагæн, не ’руагъта сæ хæдзармæ 
кæйдæр фых дзул. Боборц æрфæлмæн Биттамæ, афтæ йын: 
«Нæ къæбицæй сын цыдзæбæхдæрæй фæхастай æмæ дын сæ 
цæмæйты бафыстой. Цæхгæрмæ рæнхъытæ ныл чи æрымы- 
сыд, уый нын нæ цард сызмæста. Æнаххос лæг йе ’фхæрæ- 
джы æнæфхæрдæй ныууагъта — йæ амæлæт хуыздæр. Базон- 
ма мын æй, базон». 
Иугæйттæй Биттамæ нæ уæндыдысты, фæлæ-иу куы 
бакъорд сты лæппутæ, уæд-иу æм се ’хсæнæй ратахтысты 
рифмæбаст рæнхъытæ. Диссаг æм цы фæкасти, æнæуи дзу- 
рыны æвзагæй уыцы ныхæстæ зæрдыл афтæ нæ лæууыда- 

70 
Бицъоты Гриш 
иккой. Зарæджы цы æлхысчъытæ æмæ фидистæ уыди, уыдон 
сыхаг лæппу Биттайæ базыдта, Битта йæ хъæбысæй хæц- 
гæйæ æнцонæй бырста. Иуахæмы йыл хибар ран фæхæст, 
ныдцомдта йæ: «Худинаджы зарæг чи скодта, уый мын зæгъ». 
Нæ, дам, æй зонын. Æмæ дзы Битта йæ мæстытæ суагъта. 
Сыхаг лæппу тугхъулæттæй дохтырмæ бацыди. Биттайы 
скъолайæ атардтой. Битта æмгæрттæм æмгæрон нал æрцы- 
ди, цыма йыл худинаджы зарæг сегас иумæ ныффыстой, 
афтæ йæм касти. Фæндыди йæ аргъауы сгуыхт лæппуйау 
уыдоны иу ран ссарын, хинæй сыл рацæуын æмæ сæ се 
сæфты фæндагыл бафтауын. Фæлæ йæ аргъауы сгуыхтытæй 
царды ницы равдыста æмæ йе ’нæбоны, йæ цыбыркъухы 
уавæрæй йæ зæрдæйы ныббадти уазал мигъвæлм. Институ- 
ты ахуыры рæстæг йе ’фсымæрæй базыдта сæ бинонты сæф- 
ты бæллæхтæ æмæ йыл карз низау æртæфсти йе ’нæныф- 
сы, йе ’гады уавæр. 
Бухар ын йæ дзуапмæ цы æртæ боны æнхъæлмæ касти, 
уыцы рæстæг ын цыма æнæзонгæ æфцæгыл хизгæ æрцыди. 
Зæйдзæуæнтыл — йæ фæндаг. 
Мæлæты тас банкъардта. Ныссагъæс кодта, æмæ, мæ зæр- 
дæ куы фæфидар уаид, зæгъгæ, йæхицæн ныфсытæ æвæрд- 
та: «Мæ иунæджы сагъæстæй кæд фервæзин. Бухары фарсмæ 
балæудзынæн. Уый мын — фæндагамонæп>. Бынтон æй нæма 
хатыдта, уæлæмæ зæгъын дæр æй не сфæрæзтаид, фæлæ йæ 
куырмæджы уырзтæй сгарæгау хатыдта: фæуыдзæн ын хæ- 
рамгæнæгмæ уæле дæлæмæ æркæсыны фадат. 
— Ирон саурæсугъд мын дæ цæст цæуылнæ уарзы, Бухар? 
— йæ хъæлæс ныффæлмæн Биттайæн, Бухары цонгмæ — 
уæздан æвнæлдтытæ. — Ис ахæм чызг. Дæуæй æмбæхсинаг 
ницы дæн. Мæ хабар цæмæй фæрæвдз уа, уый, чи зоны, 
æппæты тынгдæр дæуæй аразгæ у. Цыбыр дзырдæй, де ’ххуыс 
мæ хъæуы. Æндæрæбонæй нырмæ дæ агурын. — Хызынмæ 
бавнæлдта. — Æри-ма, фæхæцон ыл. 
— Дзæбæхдæр-ма мын æй зæгъ: дæ хабар мæнæй куыд 
аразгæ у? Минæвар дын фæцæуон? 
— Минæвар нæма. Дагъистанмæ нæ æрвитдзысты, зæгъ- 
гæ, дзурынц. Кæй кой дын кæнын, уыцы чызгимæ нæ иу 
хъæумæ куы арвитиккой. Иу бон дипломтæ райсдзыстæм... 
~ Чызг - уæ курсæй у?.. Иумæ фæцахуыр кодтат? — Бухар 
кæдæй-уæдæй ныхасмæ йæ хъус æрдардта. 
— О, нæ курсы чызджытæй 
— Чи у, чи? Йæ ном, йæ мыггаг? 

Кæрдæджы стъааы 
71 
— Рохсаты Марус. 
Бухар банкъардта, йæ цæсгом кæй фæтар, Биттайы зæр- 
дæ мæм ма фехсайа, зæгъгæ, йæ сахатмæ æркасти, йæ къух 
æрриуыгъта: 
— Тпу, черт бы тебя побрал! Тынг ахсджиаг хабар æмæ 
мæ æрбайрох,— сахатмæ та æркасти. — Цæй, поезд аив- 
гъуыдта. - Бульвары бандонмæ ацамыдта. — Цом-ма, бай- 
хъусон дæм. Усгуры хъынцъымтæм байхъусон. 
Биттайы разæй цыди Бухар æмæ йæхи æфхæрдта: «Мæнæ 
цы æнæрхъуыды разындтæн! Марусы тыххæй йæ æваст цæ- 
уылнæ бацагуырдтон?.. Нагъ, рох мæ нæ фæци. Цæмæйдæр- 
ты йын зæрдæ æвæрдтон,^ницы йын сарæзтон æмæ мæ йæ 
фенын нал фæндыди. — Йæ былалгъыл абадтысты йæ карз 
зæгъинæгтæ, сонт масты судзаг стъæлфæнтау-иу сцæйхау- 
дысты. Афтæ йын загътаид: «Ацы минутæй фæстæмæ дæ ферох 
ис уыцы чызг! Иу курсы цы ахуыр кодтат, æндæр æм ницы 
бар дарыс!» Нагъ, ам хиуыл фæхæцынæй хуыздæр ницы ис». 
Бандоныл сæхи æруагътой, Бухар загъта: 
— Уæдæ ирон чызг зæгъыс, нæ? Уæ цæххы пут хæрд фæци, 
æмзонд, æмзæрдæ рауадыстут? Сæйраг хъуыдцагаразæг — 
æз. Цы ма мæ базонын хъæуы?.. Дагъистан загътай. Æмæ ам 
куы баззаиккат, уый дæ нæ фæнды? 
— Æппæты хуыздæр уаид, куыд загътон, афтæ, Ирысто- 
нæй искæдæм ацæуын, æрмæст иу ран куыд кусæм. 
— Истытæ фенын дæр æвзæр нæу, æндæр адæмы æгъдæут- 
тæ... Чызджы дæр афтæ фæнды? 
— Раст зæгъгæйæ, уый бынтон бæлвырд нæма зонын. 
— Ам дæр, æвæццæгæн, кæйдæрты ныууадздзысты. Афтæ 
вæййы, кæмæндæр йæ мад уæззау рынчын, фæкæсынхъуаг... 
— Нæ зоныс, чызджы ракъуыр-бакъуыртæ... Дардыл цы 
дзурæм. Иу ранмæ нæ цæмæй арвитой, ууыл бацархай. Мæн 
дæр уырдæм æрвитынц, уый, дæлæмæ куы ныццæуа, æр- 
мæст уæд куыд базона. 
— Чи йын ис? Мад, фыд? 
— Сидзæр у. 
— Детдомы схъомыл? 
— Кæд нæ. Знæт цы вæййы... Ныхасмæ дæр дæм ма ’рлæууа. 
Æрсабыр ис Бухар, Биттамæ йе ’ргом аздæхта: 
— Дæ уавæр дын бамбæрстон æмæ мын æнцовдæр архайæн 
уьщзæн. Хабæрггæ куьщтæтæ рауайынц. Чызг æмæ лæппуйы ахаст- 
дзинæдгæ дзæбæх вæййынц, гъестæй чызджы цæст æндæрыл 
æрхæцы. Уыцы хуызы йæм дæ зæрдæ, мыййаг, фехсайдта? 

72 
Бицъоты Гриш 
— Ахæм хабарæй дзы ницы ис. Се ’нцондзырдгæй нæу... 
— Гъемæ афтæ: æмзондæй архайдзыстæм. Рæстæг хъуамæ 
нæ пайдайæн куса. 
* * * 
Авдан чызджы куы ауыдта, уыцы рæстæг Марус згъоргæ 
нал кодта, тындзгæ цыдæй цæхгæрмæ уынгæй дæргъмæ уынг- 
мæ рауади. Лæппу цасдæр хæхты ’рдæм ссыди, цæхгæрмæ 
уынгыл чысыл раздæр ахаста йæ цæст, æмæ Марусæн ныр- 
ма фæзынын æнхъæл нæма уыди, уæддæр-иу фæстæмæ фæ- 
касти. Ауыдта йæ Авдан æмæ фембæрста — чызг æм нæ фæ- 
кæсдзæн. Лæппу йæ къухтæ хæтæлæвæрд акодта йæ былтыл 
æмæ, йæ хъæлæс цы амыдта, уымæй: 
— Мару-у-с! 
Йæ сæрмæ æртыккаг уæладзыджы рудзынг фегом, æмæ 
йæм сылгоймаг æрдзырдта: 
— Вам Марусю? 
Дæлæ Марус фæлæууыди, ауыдта Авданы æмæ йæ размæ 
рараст. Лæппу йæм ныттындзыдта. 
Чызджы цæстыты нындзыг ис, чи йæ акуырм, акъуырма 
кодта, ахæм æгомыг тас, йæ ридикюль йæ риумæ балхъывта. 
— Марус, дæу агур рацыдтæн, — сдзырдта лæппу. — Кæм 
дæ, уый дæ сыхæгтæ дæр нæ зонынц. 
— Мæн... — сфæрæзта зæгъын, йæ улæфт фæуромыныл 
ацархайдта. — Мæн агурынмæ?! 
— О, дæу агур, - хæхты ’рдæм ацамыдта лæппу. — Мæнæ 
ацырдæм ацæуæм. Хъæуыс м&. 
— Нагъ!- йæ сæр батылдта чызг.— Æмдзæрæнмæ бауа- 
йон. Цæуын мæ хъæуы. 
— Иу адæймаг дыл тынг тыхсы. Æнæмæнг, дам, æй ссар 
æмæ йын зæгъ 
— Авдан, ма мæ уром, цæуын мæ хъæуы! 
— Хъыгдарæг дæ ис, фæлæ йæ нæ зæгъыс, Марус, — 
чызгимæ фемдзаст Авдан æмæ дзы йе ’нгас нал айста. — 
Кæмæй лидзыс, æз уый зонын. Æваст йæ зæрдæйы ныххауд- 
тæ, дæ фæдыл бафтыди æмæ дзы лидзыс... 
— Авдан, кæй кой кæныс? 
—• Дыууæ боны размæ дæм Галка деканатмæ фæсидти, 
уæ тæккæ ныхасгæнгæ уыдыстут, афтæ фæмидæг... 
— Ды та йæ кæцæй зоныс?! 
—- Куыддæр дæ ауыдта, афтæ йæхицæн скарста: « Мæнæ, 
цардæмбалæн кæй агуырдтон, уыцы чызг!» 

Кæрдæджы стъалы 
73 
— Цардæмбалæн? Мæнæй афтæ загъта? 
— Лæгъстæ чи бакæна, уыдонæй нæу. Ком ын куынæ рад- 
тай, уæд — скъæфгæ. 
— Ныхасмæ йæ зоныс? 
— Лæппуйы хорз чи зоны, дæуыл тынг чи тыхсы, ахæмы 
фæдзæхст æххæст кæнын. Ныр мæ мацæмæйуал бафæрс. Дæ 
хæрзгæнæджы кой дын искуы ракæндзынæн. 
— Бузныг, Авдан, - адæргæй февнæлдта чызг лæппуйы 
цонгмæ. Йæ саумаройæдзаг цæстытæ та йын ауыдта, — цы 
мидхъуырдухæнты ахæсты бахауди, йæ мидфæдистæ йæ цæс- 
гомыл фыст: «Мæ удисæджы койтæ мын ракодтай æмæ æнцад 
лæууыс. Цы уынгæджы фæдæн, уымæн æвдисæн куы дæ, уæд 
мын ныфсытæ уæддæр цæуылнæ авæрыс?» — Арфæтæ кæнын 
нæ зонын. Авдан, бузныг... Цæуон, нæ уатмæ бакæсон. 
— Марус, афтæ нагъ. — Авдан скасти хурмæ, ныртæккæ 
дыууæуæладзыгон хæдзары аууон фæуыдзæн. — Уæдæй ныр- 
мæ хъуыдьггæ кодтон, цыма мæхæдæг бахаудтæн цъысымы 
æмæ дын зæгъын: дæхи бар дæ нæ ныууадздзынæн... 
— Нæ, нæ, дæуæн дæр ма — сæрниз. Мæхæдæг куыд арæх- 
сон, афтæ... 
— Иунæгæй дæ нæ ауадздзынæн, уый дын мæ фыццаг 
ныхас, - фидарæй загъта Авдан. — Гъер та уал фæсвæд уынг- 
мæ нæхи байсæм. Талынггæрæтты уæ уатæй рахæсдзынæ дæ 
дзаумæттæ. Иу горæтаг Нанайы зонын, ахсæв дæ уый быгъ- 
дуан бакæндзынæн. Дыууæ азы йæм фатеры фæцардтæн æмæ 
дæ бахъахъхъæндзæн. Сæумæрайсом дæм фæзындзынæн æмæ 
бамидæг уыдзыстæм æндæр Нанамæ. Де ’муд кæм æрцæуай. 
Дæ хæрзгæнæг дын дæ уавæр тынг æмбары. Дæ сæр дæ кой 
сси, фæлварæнтæ дæр дæ нал æндавынц. Фæлварæндæттæн 
бон дæ машинæ институты тæккæ къæсæрмæ баласдзæн, 
билеты фарстытæн дзуапп ратдзынæ æмæ та дæ машинæ 
фескъæфы æндæр Нанамæ. 
Ацы фæцдтæ Авданæн йæхи сæрызондæй райгуырдысты, дзур- 
гæ та сæ Марусы хæрзгæнæджы, Галкайы номæй дæр кодга. 
Марус хъуыста, хъуыста æмæ йæм лæппуйы ныхæсты 
мидис кæддæр хъарын байдыдта. Къуырцдзæвæны уынгæ- 
джы бахауди, зонд дзæгъæлгæнæн цъысымы смидæг, рухс 
дунейы тавс нал æнкъардта æмæ ныссуйтæ... Фæлæ мæнæ, 
Авданы фарсмæ цæугæйæ, зæххы фидар æнкъарын байдыд- 
та. Лæппумæ хъуыста, йæ ныхæстæ йыл ахадыдтой, æвзæ- 
рын æм кодтой, рагæй, тынг рагæй кæй нал банкъардта, 
ахæм æнахуыр æхсызгон удæнцой. Йæ ныййарæг мад æмæ 

74 
Бицьоты Гриш 
ма-иу йæ хо йæ цуры куы уыдысты, уыцы рæстæгæй йæм 
цыма цыдæр тавс ракалди. 
10 
Авдан æмæ Марус стыр фæсахсæвæрты фæраст сты æн- 
дæр Нанайы фатермæ, фæлæ уырдæм нал ахæццæ сты. Ав- 
даны зæрдыл æрбалæууыди, институтмæ бацæуыны размæ 
колхозы иу тракторыл кæимæ фæкуыста, уыцы Сæбæртт. 
Сæбæргг ласта сæ колхозы сæрдары «Победæ» машинæйыл. 
Амæй размæ йæ иу бæрнон бынатæй иннæмæ фæистой, æмæ 
сси министры хæдивæг. Гъеуый фæстæ цыдæр бæллæхы бахау- 
ди, йæ бынатæй фесхъиудта, æмæ йæ сæ колхозы сæрдары 
бынаты авæрдтой. Хъæуы уыди, бæрнон куыстытæм-иу æндæр 
рæттæй кæй æрхуыдтой, уьщонæн цæрæн хæдзар. Ацы сæрда- 
ры уым цæрын нæ бафæндыд, æмæ йæ Сæбæртг сæумæраджы 
горæтæй хъæумæ ласта, изæрæй фæстæмæ — йæ хæдзармæ. 
Кæд-иу рагацау суæгъд ис Сæбæртт, уæд-иу хъæуы балæу- 
уыд, науæд-иу бахсæвиуат кодта йæ горæтаг æмхæрæфыртмæ. 
Æмæ уал Авдан æмæ Марус Сæбæртты æмхæрæфырты 
хæдзарыл сæ фæндаг акодтой. Сæ хæссинæгтæ — фанер чу- 
мæдан, хæцæнбосджын нарст хызын æмæ дзаг хыз. 
Иууæладзыгон хæдзары дуармæ æрæвæрдтой сæ хæссинæг- 
тæ. Бæрзонд рудзгуыты æмбæрзæнтæ уынгмæ фæрсыгътой фæ- 
лурссырх хъарм рухс. Нæлгоймæгты хъæлдзæг, нозтифтыгъд 
хъæлæба, ныхасы скъуьщдзæгтæ уынгмæ дзæбæх хъуыстысты. 
Авдан гом рудзынджы авгмæ йæ цонг куы сивæзта, уæд 
ахъуыды кодта: «Æмæ кæд Сæбæртт йæ цъупдзаг баци æмæ 
йæ былтæ цыбæл сдæрдтытæ кæнын байдыдта?.. Нæ, нæ, ам 
разынæд, æндæр исты уыдзæн... Мæ фыццаг ныхасæй хъуа- 
мæ афтæ сцымыдис уа, йæ нозт куыд айсæфа». . 
Авдан бахоста рудзынджы авг æмæ, рудзынгæмбæрзæн 
иуварс акæнгæйæ, чи ракаст, уый афарста: 
— Хатыр бакæн. Сæбæртт-ма нæм æддæмæ ракæсæд. 
Сæбæртт тагъд фæзынди. Цолаарæзтытæ, цырддзаст, тæл- 
фаг. Æмбæлтгæ йæ Мыстулæг хуыдтой. Йæ къухы арм бадардта 
Авданмæ, уый йæ æркъæрцц ласта. 
— Мæ фæдыл — мидæмæ! — сдзырдта Сæбæртт æмæ йæ 
цонг цъыллинг тæстытæ акодта. 
— Иунæг нæ дæн, — уæлдæр бæласы бынмæ ацамыдта 
Авдан, ахæцыди йын йæ цонгыл, чызджы размæ бацыдыс- 
ты, æмæ Марусæн афтæ: 

Кæрдæджы стьалы 
75 
— Гутоны цалх нартхоры кæрдзынæй чи баивта, мæнæ 
дын уый йæхæдæг. — Сæбæрпæн та чызгмæ ацамьщта. — Мæнæ 
уый та — ме ’мвæндаггон, чызджыты хуыздæр Марус, — 
фæкъæмдзæстыг, фæкъуыхцытæ Авдан, уæддæр худти дзаг- 
дзæстæй. — Æркæстытæ-ма нæм кæн æмæ уайтæккæ дæр фем- 
бардзынæ, дæ сæр нæ кæй бахъуыди. Бынатыл рæвдздæр 
цæмæй сæмбæлæм. Бæлвырд хабæрттæ базондзынæ, бына- 
тыл куы сæмбæлæм, уæд,... Гъер, рæствæндаг фæуæм, уый 
та дæуæй аразгæ у. Мæ хо Бедиккамæ нæ фæхæццæ кæн. 
Марус Авданмæ фæдзагъул ласта æмæ ауыдта, лæппуйы 
цæсгом зæрдиагхуыз кæй æвдыста, ноджы ма чызг уый дæр 
фембæрста, уыцы ныхæстæм хъусын ууыл кæй нæ фидауы 
æмæ азылди иуварс, æддæдæр ацыди. 
— Нанайы чызгай, Авдан цы зæгъы, уый æцæг афтæ у? — 
Сæбæртт чызджы ’рдæм цырддзаст дзагъул фæласта. — Иугæр 
фефсæрмы ис, уæд æцæг у! Гъемæ йæ ракъахдзæф амонд- 
джындæр кæмæн фæци, Хуыцау дæ уый æмбал фæкæнæд! 
Фæлæ æнæ сыкъайæ кувын аив нæу. Мидæгæй — фынг, зæр- 
дæбынæй уын чи скува, ахæм хистæр, фæфæндараст нæ кæна. 
— Мах дæм уæлæ тигъыл æнхъæлмæ кæсдзыстæм. Бедик- 
камæ иу сыкъайыдзаг разындзæн æмæ уым скувдзыстæм. 
Уынджы тигъыл сусхъæд бæласы бын балæууыдысты. Ма- 
рус Авданмæ фæлмæн бахудти, йæ цæстæнгас ын ацахста: 
— Галкайы зонгæйæн скъæфынвæнд мæ ма скæн, мыййаг? 
— Тарстæн, Сæбæртт æфсæнттæ агурынтыл куы фæуа, 
æмæ, ме ’взагыл цы абадти, уыдон скалдтон. Ардыгæй нæ 
рæвдздæр аккуырсын хъæуы. 
— Дæ хойæн та цы зæгъдзынæ? Уый та мæ цы зылын- 
джын фæци? 
— Дæ уд æрсабыр уа, Марус. Дардцæр, хи куыд дарын 
хъæуы, уымæ сарæхсдзыстæм. 
Бедикка чындзыцыд кæдæм уыди, уыцы хъæумæ фæн- 
даджы фæзилæнмæ куы æрхæццæ сты, уæд Авдан сдзырдта: 
— Нæхимæ цæв. 
— Комкоммæ Сакро æмæ Софийы цурмæ?! - афарста 
Сæбæртт. 
— О, мæ мад æмæ мæ фыды цурмæ, — загъта Авдан. 
Машинæ æрлæууыди, Сæбæртт фæстаг бадæнмæ азыл- 
ди, бафарста: 
— Чызджыты хуыздæры дæр уырдæм фæнды? 
— Уæдæ, уæддæр, дам, мæ уæ хæдзармæ нæ хондзыстут? 
Мæ хъусы мын сæ æрбадзырдта. 

76 
Бицьоты Гриш 
— Æз та... Мæ хъустæ хъилæй аззадысты. Кæдцæр-никæд 
ма чызгыскъæфæг фæдæн. — Сæбæртт размæ азылди, Авда- 
нæн афтæ. 
~ Ныр мæ куынæ фæндыд дæуыл æууæндын, уæд дыл 
цæмæн баууæндыдтæн? Цæй, чызджыты хуыздæры тыххæй 
бафыдæбон кæнын удыбæстæ у. 
* * * 
Авданы мад æмæ фыдæн хæдзар сæхи æвджид баззади, 
сæ дыууæ чызджы сæ амонд ссардтой, Авданы кæстæр æф- 
сымæр службæйы ацыди... Хæдзарæй рухс нæ калди, æмæ 
Сæбæртт нал фæлæууыди, зæрæдтæй цалынмæ исчи ракæ- 
са, уæдмæ. 
— Авдан, гъеныр æз цавæр адæймаг дæн! — чызг æввахс 
балæууыд лæппумæ, йæ къухтæ йæ цæстытæм схаста, йæ 
цæссыгтæ сæрфта, хæкъуырццы уынæртæ дзы сирвæзти. — 
Куыд рæвдз фæраст дæн дæ фæдыл... 
— Чи зоны, æндæр искæмæ хуыздæр æрхъуыды разындаид... 
— Мæ ныхæстæ мын уайдзæфмæ ма айс. Фыдæбойнаг фæдæ... 
— Нæ фæлæ уал, хабæрттæ куыд цæуынц, ууыл сразы 
уæм. Ацы хæдзары цæрынц цъæхдзаст-скъуыдчъил зæронд 
лæг æмæ зæронд ус æмæ ма сæ-иу æппындæр ма батыхс. 
— Уыдоны та ма куыд асайдзынæ? Цы мæ схондзысты? 
Авданы мад Софийы æфсымæр хæсты размæ кæддæр Гуыр- 
дзыстонмæ афтыди цалдæр æмбалимæ. Уымы æрзæткъахæнтæй 
сæ кæцьщæрмæ кусынмæ райстой. Æхцаджын куыст æнхъæ- 
лæй ацыдысгы уырдæм. Фондз мæйы бæрц дзы фæци Софийы 
æфсымæр æмæ йæ сæфты хабар æрбайхъуыст. Дзырдтой: сыл- 
гоймаг лымæн ын дзы уыди, ракурынмæ йæ хъавыди, фæлæ 
йын нал бантыст. Сывæллонмæ, дам, æнхъæлмæ касти уыцы 
сылгоймаг. Софимæ ма æрæджы дæр æндæр койтæ нæ уыди: 
«Фæцæуын хъæуы уыцы сылгоймагмæ, кæд ын æцæгæй дæр 
сывæллон фæзынд, уæд æм нæ туг ис, æмæ йæ æрбаввахс 
хъæуы». Æмæ Софийæн Авдан Марусы тыххæй афтæ зæгъинаг 
уыди: «Дæ былыцъæртгæ цы сывæллоны уындмæ фæхордтай, 
агурæг фæцæуын нын кæмæ нæ бантыст, уый нæм Гуырдзыс- 
тонæй йæхæдæг фæзынди». Кæуылты цин бавзарид йæ мад Софи 
— йе ’фсымæры хъæстæ нæ фесæфти! Фæлæ, æцæг цы у, уый 
кæддæр рабæрæг вæййы, æмæ йын уый зæрдæниз фæуаид. 
— Сæбæртты асайдтон æмæ дзы капекк пайда дæр не 
скодтон. Мæ мад Софи та ... Цыфæнды йын радзурон — ни- 

Кæрдæджы стьалы 
77 
куы мыл баууæнды. Иу зонынджын лæг афтæ загъта: «Уæвæн 
цæмæн нæй, адæймаг уыдæттæм бæллы, æмæ йын уыцы 
койтæй йæ зæрдæ æлхæнын куы базонай, уæд æй æрцард- 
тай». Ныхæстæ хорз, фæлæ нын мидæмæ цæугæ у. — Авдан 
кæртмæ бацæуæн нарæг дуары сæрыл æрхæцыд, астæуцæд- 
жындзы къахыры йæ туфлийы фындз фæцавта, йæхи сыс- 
хуыста, дуары сæрыл абадт æмæ Марусмæ æрдзырдта: 
— Ардæм хуыснæджы цыд куы нæ бакæнæм, уæд нæм 
кæд ракæсдзысты. — Ныггæпп ласта кæртмæ æмæ нарæг дуар 
фегом кодта. 
Кæртмæ бахызтысты сæ хæссинæгтимæ. Чызг бафиппайдта: 
кæрты алыварс — кауын быру, кæрты галиуварс бацахста 
гомтыргъ хæдзар. Кулдуары æрбакомкоммæ, йæ урсцагъд 
къултæ зæххы нынныгъуылдысты, ахæм ныллæг хæдзар, йæ 
дуары фæйнæфæрсты — дыууæ чысыл рудзынджы. «Уый сæ 
сæрдыгон хæдзар уыдзæн»,— ахъуыды кодта чызг. 
Уæдмæ Авдан тыргътæм систа хæссинæгтæ, дуар æхгæд 
разынди, æмæ рудзынг бахоста. 
— Софи, дæ фыны нæ нæ уыныс?! — бадзырдта мидæмæ 
Авдан. — Мæнæ стæм, мæнæ. Изæрсарæй дæ дæ фындзырагъ 
хордта æмæ нæ фæсайды дæ — мæнæ дын замманайы рæв- 
дауинаг уазæг! — Марусмæ та æрдзырдта: — Схиз-ма ар- 
дæм, фыццаджыдæр дæу куыд ауына, афтæ слæуу. 
Рудзынгæй ракалди рухс. Байгом ис дуар, йæ сæрбæттæ- 
ны кæрæттæ бæтгæ, тыргътæм рахызти ныллæггомау гуы- 
бырарæзт сылгоймаг. 
— Алæ-ма, кæм ис уазæг? — загъта Софи. — Дæ фæлитой 
ныхæстæ... — Ауыдта Марусы æмæ фæхьус, къухаууонæй уал 
æм иу æдзынæг каст фæкодта, йæ къух ын райста æмæ афарста: 
— Кæй дзæбæх чызг у? 
— Кæмæ фæбæллыс, ахæм дын равзæрстон æмæ дын æй 
дæ къухтæм дæттын. 
— Алæ, дæ фæлдурæджджын ныхæстæ та ма райдай! — 
Авданыл йæ къух ауыгъта, Марусæн афтæ: 
— Кæд нæ лæппуйы хорз нæ зоныс, мыййаг, йæ дæл- 
гоммæ ныхæстæ мурмæ даринаг дæр не сты. 
Цæмæн сыл афтæ банафон, уымæй дæр афарста Софи, 
чи сæ æрласта, уый базонын дæр æй бафæндыд. Уыйфæстæ 
чызджы цонгыл фæхæцыди æмæ йæ сæрдыгон хæдзармæ 
ахуыдта. Ныллæгцар, æлыгсæрст зæхбын уаты алы къуым 
дæр электрон рухсмæ йæхи равдыста. Иу къуымы — пец, йæ 
дуарæн — уæле æруадзгæ тасмачъи æмбæрзæн, йæ цуры къул- 

78 
Бицъоты Гриш 
рæбын — керосинкæ, уый сæрыл — алюмин кастрункæ æвæрд. 
Марус фембæрста, хæдзар алайы тæф цæмæн кæны, керо- 
синкæйы сæрмæ къул дæр алахуыз дардта. 
Софи ихсыд клеенкæйæ æмбæрзт стъолмæ хаста кæм цыхт 
тæнæг кæрстытæй, кæм дзул, ссыгъта керосинкæ, цалынмæ 
йæ цырен æвзаг не сæвдыста, уæдмæ банхъæлмæ касти. Гъе- 
уыцы рæстæг дæр йæ хъуызгæ-æдзынæг кæстытæй Марусы 
цух не суагъта, цæстызулæй та-иу йæ фырты цæстæнгас ацах- 
ста, ома, нæ мæ уыныс, цымыдис мыл арт куы бафтыдта, 
уæд дæ дзых цы ныххуыдтай, чысыл истытæ мын дзы уæд- 
дæр цæуылнæ радзурыс? Зæронд ус чызджы истæмæйты афар- 
стаид, фæлæ та йын Авданы дзырдæппарæнтæ йæ дзыхыл 
цъутта авæрдзысты, æмæ йæ фыртмæ иуахæмы бахатыди: 
— Лæппу, марадз-ма, кæрдоты рæгъæдтæй æрбадав. Уæр- 
тæ тымбыл чылауи дæр фæфæлмæн. 
— Марус фæсæхсæвæр цитрустæ йедцæмæ дыргътæй ницы 
фæхæры. 
— Цитрут та цы у? 
— Мандаринтæ, апельсинтæ, лимонтæ... 
— Ме ’нæуынон та дын цы зæгъон, дæ дæлгом ныхæстимæ! 
— Ма тыхсут, райсом сæ рухсæй фендзыстæм, — загъта 
Марус. 
Нагъ, Марусы йæ мады цур фæуадза, уый нæма фæнды- 
ди Авданы. Раздæр уал чызг хъуамæ фехъуса, Авдан дзы йæ 
мадæн цы зæгъдзæни, уыдæттæ, æмæ Марус уыдæттæ куы 
фехъуса, уæд ын фенцон уыдзæни Софийы цымыдисæй- 
дзаг, гуырысхоæмбæхст фарстытæн дзуапп дæттын æмæ бан- 
къардзæн сæ хæдзары удæнцойæфтауæг тавс. 
Софи фынг æвæрд нæма фæци, уæд йæхи фæзæрдиагхуыз 
кодта Авдан, загъта: 
— Марусимæ иумæ ахуыр кæнæм. Кæддæрты мæ-иу фар- 
стай: де ’мбæлттæ читæ сты? Кæцон? Кæд дæ нæ ферох, уæд 
дын дзырдтон: ис нæм сидзæр чызг дæр, детдомы чи схъо- 
мыл. Фæсаууонмæ йын-иу тæригъæдтæ куы райдыдтай. Гъе- 
уыцы чызг мæнæ — дæ разы. Йæ ныййарджытæн сæ койтæ 
дæр никуы æрыхъуыста, æнхъæлмæ дæр никæмæуал касти. 
Фæлæ дын æй æрæджы иу сылгоймаг куы æрцагурид. Ды, 
дам, мæ чызг дæ. Йæ цæссыгтæ фемæхстысты. Дæ фыд, дам, 
амарди, хъæбысы ма уьщтæ, уæд. Цæвиттон, сылгоймаджы 
курæг фæци, æд сывæллон æрцыди йæ ног хæдзармæ. 
Фæзынди йын уым дæр сывæллон, лæппу. Чызг, мæнæ 
нæ уазæг, фæхъазынхъом, уынгмæ згъорын байдыдта, æмæ 

Кæрдæджы стъалы 
79 
иуахæмы цыдæр æрбаци. Зæххы скъуыды ныххауд. Мад цæс- 
сыгæй йæхи æхсадта, æндæр цы йæ бон уыди. Къорд азы 
фæстæ йын иу сылгоймаг афтæ: «Æз зонын, дæ чызг кæм 
ис, уый». Æхца дзы бирæ куырдта, бирæ минтæ. Æмæ йын 
сæ кæм ссардтаид! Дзыназгæ йæ ныууагъта. Бирæ, бирæ азты 
йæм нал фæзынди йæ хæрзгæнæг, фæлæ та æрæджы йæхи 
равдыста. Иæ дзæбæх дзаумæттæ ныууæй кодта Марусы мад, 
æфстæуттæ фæиста, æхца радта уыцы фыдсылæн, æмæ ба- 
зыдта: йæ чызг ахуыр кæны ахуыргæнджыты институты. 
Гъеуыцы хабæрттæ фæдзырдта мадæн саудзагъд сылгой- 
маг, гъер, дам, мемæ цом, кæм цæрын, уый дæр дын баца- 
монон. Иæ дардыл ныхас ницы у. Йæхи йын мад чи рахуыд- 
та, уыцы сылгоймагыл нæ баууæндыди Марус, лæугæ йæ 
ныууагъта, уый йæ фæдыл бафтыд. Марус ын афтæ: «Æмæ 
кæд ды мæ мад нæ, фæлæ, мæ мады чи бастыгъта, уый дæ, 
уæд та?» Уыйфæстæ цыдæр мукарагондимæ фæзынд сыл- 
гоймаг. Æртхъирæнтæ, æвзыстытæ. Иунæгæй уынгмæ нал 
ауæндыд Марус. Кино уынынмæ йемæ цалдæрæй цьщыстæм. 
Абон та йæ къамтæ исын хъуыди. Æз ацыдтæн йемæ. Дыккаг 
уæладзыгæй уынгмæ кæсы Марус, æмæ дæлæ уыцы ус дыууæ 
мукараимæ. Къамисæгæн милицæмæ адзурын кодта Марус. 
Кæртыл фæсвæдты рацыдыстæм. Цигантæ сты сыгъдæгæй 
дæр, чызджытыл цуан кæнынц, зæгъгæ, æндæр ныхас нал 
ис. Æмдзæрæнæй аизæр йæ дзаумæттæ рахаста Марус, афтæ- 
мæй, йæ сæр кæм фæцæва, иу ахæм бынат ын нæй. Сæбæртт 
нæ æрхæццæ кодта. Æртæ къуырийы фæстæ йæ диплом райс- 
дзæн, Дагъыстанмæ йæ кусынмæ æрвитынц. 
— Æмæ, оу-уа, Дагъыстанмæ куыд фæцæудзынæ кусын- 
мæ? — бамарой кодта Софи. — Уым та дæ чи бахъахъхъæн- 
дзæн? Уым кæмæ цæрдзынæ? Мах хъæумæ- ма рацу! Чындзы 
цæуын дæр дæ куы хъæуы, æртæ чъирийы дын чи скæндзæн? 
Авдан ауади цæхæрадонмæ, кæрдотæ æмæ чылауитæ къу- 
сы дзаг æрбахаста, йæ мадмæ æнгом бабадти æмæ зæрдиаг 
хъæлæсæй райдыдта: 
— Гъер фынæй афон дæр у, фæлæ кæрæдзи бамбарæм. 
Ацы хабæрттæ не ’ртæйæ дардцæр ничи зоны æмæ сæ хъуа- 
мæ мачи базона, Кыро дæр. 
— Гъо, гъо, нæ сæ хъæуы дзурын, — уайтæккæ дæр сразы 
Софи, йæ сæр сабыр æнкъуыста. — Цъиутау ауасдзысты хабар. 
— Уæдæ афтæ, Софи, Марус у дæ фыдыфсымæры чызг, 
Средни Азийæ ссыди æмæ дæ бацагуырдта. Уыныс æй фыц- 
цаг хатт. Софи, зæгъ-ма, Марус кæцæй ссыди? 

80 
Бицъоты Гриш 
— Оу, нæ мыл æууæндыс — Среднæй Азæйæ. 
— Омæ Азæйæ дæр фæуæд, æрмæст-иу æм Среднæй баф- 
тау: Марус ссыди Среднæй Азæйæ. 
Марус Софи æмæ йæхицæн хуыссæнтæ бакодта иу уаты. 
* * * 
Зæронд ус хурыскасты размæ цы арæдзæ-мæдзæ кодта, 
æндæр бонмæ хуыссæджы хъæстæ нæ фæци. Авдан ын чыз- 
джы тыххæй цы фæдзырдта, уыдон йæхи зондæй фæлорста 
æмæ йын дзы зæрдæхсаинаг æмæ фæбæлвырддæргæнинаг 
бынæттæ æгæр бирæ баззад. Чызг дæр йæ цæстытæ æддæгуæ- 
лæ кæй не ’рæвæрдта, уый йæ хъавгæ змæлд æмæ къуызгæ 
æлхъывд улæфтæй дæр бæрæг уыди. Нæ йæм суæндыди Софи, 
ды дæр нæ фынæй кæныс зæгъын, æмæ сын ныхас бацай- 
дагъ уыдаид. Кæмæ фæбæллыс, ахæм, дам, дын равзæрстон 
æмæ, дам, дын æй дæ къухтæм дæттын. Хъазгæмхасæнты цы 
нæ схауы Авданы дзыхæй, фæлæ йæ хъазæн ныхæстæ ацы 
хатт Софийы хъусты æнахуыр æхсызгон зæлланг ныллас- 
той, йæ зæрдæ ныррухс ис. О, æмæ ацы ныхæстæ æххæстæй 
нæма загъта Авдан, уæд чызджы цæстæнгас хъуамæ ацах- 
стаид, фæлæ чызджы дæр Авданы ныхас цинудаист фæкод- 
та, амбæхстысты йæ цæстытæ, фæлæ ма уæддæр сæ цыкура- 
рухс калди. Æмæ уæд æхсызгон гуырысхотæ бынтондæр Со- 
фийы зæрдæ сфæйлыдтой. Авдан сыгъдæгæй дæр басйаччы 
уавæры йæхи авæрдта, цыдæр æнæхæдзар, дзæгъæлкъах чыз- 
джы сæ хæдзармæ æрбамидæг кодта зæгъджытæ фæуыдзæн, 
ууыл дæр нал ахъуыды кодта Софи. Хуыцауы бафæндæд, 
æмæ нæ лæппуйы хъазæн ныхас æцæг рауайæд, æндæр ын 
йæ ацы ми дæр бамбариккой, зæгъгæ, йæм дзырдта йæ зæр- 
дæ. Уæд ын, æвæдза, йæ чындзæхсæвы кусæрттаг дæр сафын 
нал бахъæуид. 
Кæртмæ разæй ахызти Софи, рæвдз февнæлдта, цалын- 
мæ йæ цардæмбал Сакро нæма сыстади, уæдмæ сæумæйы 
зылдтытæ фæуон æмæ хъуджы хъоммæ аскъæрон, зæгъгæ. 
Дысон Сакро дæр æгъуыссæг фæци — тыргътæм-иу ра- 
цыди, уаты дуармæ-иу алæууыди. Бонырдæм афынæй уыда- 
ид, фæлæ зæронды фын сæртæг у, æмæ тарсти, Софийы 
уæлхъус куы алæууа. Уазæг йæ фыдыфсымæры чызг у æмæ 
Среднæй Азæйæ схæццæ, уый зæгъын æй нæ фæндыди Сак- 
ройæн, Авдан ын æй зæгъæд. Сакро-иу уый фæрсæд. Гæды- 
ныхас зæгъын Софимæ тæригъæд касти, уый Авдан дæр тынг 

Кæрдæджы стъалы 
81 
хорз зоны, æмæ йæ иугæр ахæм уавæры æвæры йæ лæппу, 
уæд ам цыдæр ис. Афтæ æвзонг бæргæ нал у Авдан, фæлæ 
цыфæндыйæ дæр нырма тæвдтуг у, ахæм та куырмæджы 
архайы æмæ ныссуйтæ вæййы. 
Софи сæ хъуджы феддæдуар кодта, цæхгæрмæ уынджы 
йæ цæст никæуыл æрхæцыд, æмæ стуры сабыр цыдæй ауагъта. 
Ныр йæ хъуыдытæ быдырмæ æввахс цæрæг ус Масамæ 
аивылдысты. Йæ гуырысхотæй уынгæджы куы фæвæййы, уæд 
Маса æрбалæууы йæ зæрдыл æмæ баныфсæвæрд вæййы. 
Ныртæккæ сæ рæзты бацæудзæн, хъуамæ се стуры ратæра 
кæнæ истæй æфсонæй уынгмæ ракæса. Зонынджын ус у, æмæ 
Софийы бынаты Маса ницæуыл батыхстаид. Мæнæуы гага- 
ты æхсæн мæгъæлда куыд уынай, афтæ æнцонæй иртæстаид 
Маса Авданы ныхæстæн сæ гуырысхойæгтæ, йæ дæлгоммæ 
ныхæстæ йын фæуæлгоммæ кодтаид. Авдан мæнæ-мæнæ стыр 
скъола каст фæуыдзæн, фæлæ цыма уæддæр йæ зонд Ма- 
сайы зонды арæнтæм нæ аххæсдзæн, афтæ касти Софимæ. 
Уартæ ликбезты рæстæг дæр дамгъæтæ амонынмæ сæ хъæуы 
Масайы хуызæн ничи арæхсти. 
Софи се стуры хъæугæрон хъомгæсты бæрны бакодта æмæ 
раздæхти. Ныр йæ къахдзæф бынтон ныссындæг, уынджы 
цасдæр бауад, уæд Маса сæ кæртæй рахызти йæ дыууæ сту- 
ры фæстæ. Софи æрлæууыди. Дардмæ дæр иртæста — Ма- 
сайы уæлæ донхуыз халат. Йæхи хуыд дарæс у, йæ гуыры- 
конд дзы куыд аивæй разыны, йæ къахы айстмæ дæр ын 
бирæтæ бабæллынц. 
— Софи, цыдæр агайæг дæ ис сыгъдæгæй дæр, — æрба- 
дзырдта йæм æддозæй Маса, хæстæгдæрæй та йын салам радта. 
— Дæумæ лæууын, — загъта Софи. — Дæуæн зæгъинаг 
ныхас мæм ис. 
Ауагъта Маса йе стурты сæхи бар æмæ загъта: 
— Зæгъ-ма, Софи, цæуыл батыхстæ? 
— Уазæг чызг нæм ис, — къухы армæй йæ дзых æрæм- 
бæрзта, фæйнæрдæм та — кæстытæ. 
— Бонрухсмæ хæссинаг чи нæу, ахæм исты хабар, Софи? 
— Зæрдæ цæуылдæрты къæпп кæны, уæвгæ та, æмæ-гъа. 
Мидæгмæ йæ куыддæр æмбарын, фæлæ йæ уæлæмæ зæгъын 
мæ бон нæу. 
— Омæ сындæггай цом, — Маса араст. — О, æмæ уæ 
уазæг чи у, кæцæй фæци? 
— Дысон нæ лæппуимæ фæзындысты. Банафон, мæ хуыс- 
сæнæй сæм сыстадтæн. Тынг сусæгæй дын сæ зæгъын. Æз сæ 
6 Бицъоты Гриш 

82 
Бицъоты Гриш 
дæуæн дзурын, нæ лæппу мæ уыдæттæ куы базонид — бæе- 
тымгæрон мæ нал ныууадзид. 
— Уæ Сырдон-лæппу цыдæр номыр раппæрста. Кæд йæ- 
хицæн цардæмбал æрбахуыдта? 
— Оу-уа, æмæ афтæ дæр фидауы?! 
— Уый мах рæстæджы ницы фидыдта, ныры фæсивæдыл 
æгъдау афтæ нал уæз кæны. 
— Уæдæмæ афтæ бакæн, Маса. Аивæй нæм фæзын. Мæ- 
нæй ницы базыдтай. Чызджы фен. Иумæ фæуыдзысты сæ 
ахуыр. Ды ахуыргондимæ дæр дзурын зоныс, къуырмаимæ 
дæр. Лæппуйы дæр аивæй ракъах. Цæй, цытæ дзурын, цыма 
дын мæ амонын хъæуы. 
* * * 
Маса Марусы баййæфта кæрт мæрзгæ. Уæрдоны цæлхы- 
ты æмæ бæхы цæфхæдты фæдтæ дæр чи нæ бамбæрзта, уыцы 
иугай бурбын сыфтæртæ æмæ хосы хæлттæ æмбырдтæ кодта 
уисойы хихтæй. Чызджы астæу растæй баззади, даргъ уисойы 
хъæдыл æгæр кæронæй кæй æрхæцыди, уый дæр бафиппайд- 
та Маса. Горæтаг у æмæ йæ, æвæццæгæн, никуы бахъуыд 
уисойæ мæрзын, зæгъгæ, ахъуыды кодта Маса æмæ йын 
ацамонинаг уыди; къухтæ дæлдæр куы æрхæциккой уисо- 
йыл, йæ астæу чысыл куы æртасид æмæ, хосгæрдæджы фæз- 
мæгау, йæ гуыр уисоимæ æмызмæлд куы нæ кæнид. Фæлæ 
уал ын «бон хорз» загъта æмæ, куы фемдзаст сты, уæд бам- 
бæрста: йæ фиппаинаг ын нæ айсдзæн. Ноджы йæ цæсгомыл 
æргом бæрджытæй сæхи хъуамæ сæвдыстаиккой æгъдауы 
сæрты ахизыны худинаджы гаккы фæдтæ. Уыдæттæ ауыны- 
ны цымыдис Масайыл бафтыдтой Софийы зæрдæхсайæн 
ныхæстæ. Фæлæ ахæмæй чызгмæ æмгæрон дæр ницы разын- 
ди æмæ йæм сдзырдта: 
— Авдан ма фынæй у? Уазæджы æфсæрмæй уæд та цæ- 
уылнæ фестади? 
— Фыццаг автобусы горæтмæ ацыди, — загъта Марус, 
йæ мæрзын фæуагъта, ныхасæн аргъгæнæджы æууæлтæй хай- 
джын разынд, кæд ма мæ ноджыдæр истæмæйты фæрсы, 
зæгъгæ. Фемдзаст та сты, æмæ Маса фембæрста: Авдан æна- 
фоны фæзынди сæ хæдзармæ, Софи йæ фыны дæр кæй ни- 
куы федта, уыцы чызгимæ æмæ хабæрттæ базонынмæ дæр 
нал банхъæлмæ касти, йæхицæн æй æрбакъаддæртæ кодта 
æмæ дзы чындз ацарæзта. Нагъ, Софийы зæрдæ цæмæ фех- 

Кæрдæджы стьалы 
83 
сайдта, ахæм хабарæй дзы исты куы уыдаид, уæд мæнæ ам 
Масамæ чызджы дыууæ цæсты сæ арф ныгъуылæн-æмбæх- 
сæнтæй сæхи февдыстаиккой æмæ уайтæккæ амбæхстаик- 
кой, йæхиуыл комдзог рацыдаид уазæг. 
Фемдзаст та сты, æмæ Маса ауыдта, чызджы цæстытыл 
уæззау сагъæс мигъвæлмау кæй бадти. «Стыр цыдæр агайæг æй 
ис. Маст дзы бацыдаид æви йæ исты низы судзаг хæры?» — 
хъуыдытæ кодта Маса, фæндыди йæ чызджы цæстытæ дзæбæх 
ауынын мæнæ ныр, сæ дыууæйæ дарддæр кæрты цалынмæ 
ничима ис, уæдмæ. Чызг мæрзын райдыдта æмæ та йæ уисойы 
хихтæй дарддæр ницыуал уыдта. Маса афарста: 
— Иунæгæй дæ ныууагътой? Адонæн сæ ус кæм ис? 
— Цæхæрадонмæ ауади, — загъта Марус, йæ сæрыл схæ- 
цыди, æмæ та йын йæ цæстытæ ауыдта Маса. Фыццаг куы 
фемдзаст сты, уæддæр йæ зæрдæ цæуылдæр фæкъæпп код- 
та, кæйдæр хуызæн æм фæкасти, бæрæг кæйдæр хуызæн. 
«Тынгдæр, тынгдæр йæ цæстытæ, стæй йе ’рфгуытæ», — 
чызгæй йæ цæст нал иста Маса, æмæ йæ уырныдта: æнæ- 
мæнг цыма æрхъуыды кæндзæн уыцы бæрæг кæйдæры. Æмæ 
уæд ацы чызгимæ цæуыл дзура, уый базондзæн. Кауы сæрты 
цæхæрадонмæ куы касти, уæддæр уыцы кæйдæры агуырдта 
йæ хъуыдыты. 
— Софи, уæ, Софи! — адзырдта Маса. Сæрдыгон хæдза- 
ры аууонæй æрбайхъуысти: 
— Мæнæ дæн, мæнæ! Фæцæуын. 
Софи æрбахаста стыр хъæдын къусы ногкъахт картæфтæ, 
хъонтхорайы цъæх хæлттæ, дзылакъуы хъæдындзы дзыгуыр- 
тæ æд бынтæ, цалдæр уырыдзыйы æмæ сæнтсырх цывзытæ. 
— Уазæджы иунæгæй ныууагътат, — загъта Маса. — Сак- 
ро та уын кæм ис? 
— Сæрдары, дам, фенон, йæ зæнгты тыххæй йæ Тæмис- 
чъы санатормæ фæцæуын хъæуы, æмæ йæ кæд куыстæй 
суæгъд кæнид. — Софи Марусмæ фæзылди. — Æгъгъæд ын у, 
ныууадз æй. Куыстытæ иууылдæр йæ быны куы скæнид, уый 
йæ фæнды. Мæнæ нæм Маса æрбацыд! Сыхаг нын у, фæлæ- 
иу алкæмæн йæ тугхæстæг афтæ фæадджын уæд! 
— Мæн-ма уадз, — загъта Маса, — фæлæ мæнæ дæ уазæ- 
джы койтæ кæн. 
— Гъо, гъо, Марусимæ мæ адзурын бæргæ фæнды, фæлæ нæ 
арæхсын, æмæ нæм, Маса, ды фæфæстиат у, аныхæстæ кæнут. 
Сæрдыгон хæдзары ныхæй-ныхмæ сбадтысты Маса æмæ 
Марус. 

84 
Бицъоты Гриш 
— Æмæ уæдæ, Марус, ды дæ кармæ гæсгæ рæхджы ин- 
ститут каст хъуамæ фæуай... 
— Пединституты ахуыр кæнын, Авданимæ... 
— Авданы хабæрттæ зонын. Уæдæ ахуыргæнæг уыдзынæ? 
Софи фæзынди, йæ къухы сырх хъæдабæцъар дыууæ аль- 
бомы, стьолы астæу сæ æрæвæрдта: 
— Мæнæ адон дæр афæлдахут. Истæуылты хи ирхæфсын 
хъæуы, — æмæ та ауади кæртмæ. 
— Мæй дæр уæ кæд нал хъæуы, æмæ уæд бæрæг хъуамæ 
уа, кæй кæдæм æрвитдзысты куыстмæ... 
— Дагъистанмæ, зæгъгæ, дзурынц. Нæхицæн нын ницы- 
ма загътой. 
— Æмæ гъеныр дæ хуызæн рæсугъд чызг уырдæм куы афта, 
уæд ма дæ нæхимæ уадзынц. Кубачийаг зæрингуырд йæ сыз- 
гъæринтыл дæр нал бацауæрддзæн... Æмæ уыдонмæ дæр дзæ- 
бæх лæппутæ куыннæ уыдзæн, фæлæ нæхицæн куы баззаис... — 
Масайы рæмбыныкъæдзтæ стъолыл æрæнцадысты, тымбыл- 
къухтæ фæиу сты æмæ сыл йæ роцъо æруагъта. Чызджы цæс- 
гом æнæхъæнæй куы ауына, уæд цыма уыцы бæрæг кæйдæ- 
ры тагъддæр æрхъуыды кæндзæн, афтæ йæм сдзырдта йæ 
зæрдæ. Уæдцæр та бафиппайдта: чызгæн æй йæ цæстытæ 
æфтыдтой зæрдæхсаинаг хъуыдытыл. Рахиз къух йæ фындзы 
рагъыл цæхгæрмæ авæрдта Маса, чызджы цæстытæ æмæ 
æрфгуытæ иумæ куыд ауына. Гъе, афтæ йæ къухы сæрты 
фæкасти чызджы цæстытæ æмæ æрфгуытæм, æрфгуытæ æмæ 
цæстытæм... Æмæ, йæ зæрдæ кæимæ дзырдта, уыцы бæрæг 
чидæр йæ цæстыты раз фегуырди уыцы удæгасæй. Цæй сыл- 
гоймаг — йæ тæккæ лæджы кары чи бацыд... Зымæгон дæр 
къепкæ дардта. Æдзухдæр æнæвдæлон уыди, фæлæ афтæ ни- 
куы загъта: «Нæ мæ ’вдæлы». Дæ цæстытæм дын кастаид, 
ома, дæ курдиат дæ тыхстæй дзурыс æви фæдфæливæнтæ 
кæныс? Дыууæ чызджы йын уыди, кæстæр ма уыцы рæстæг 
мады фæдджийыл хæцыди. 
Комкоммæ афæрсинаг уыди Маса, ахæм лæджы чызг нæ 
дæ, зæгъгæ, фæлæ йæхиуыл фæхæцыд. «Чи йын дæн? — хъуы- 
дытæ кодта Маса. — Нырма мæ цæстыдзагæй дæр нæма фед- 
та æмæ йын хъуамæ йæ зæрдæ сфæйлауон, кæд æцæгæй дæр 
Габойы чызг у, уæд? Аивæй, аивæй! Тынг хъавгæ дзурын 
хъæуы ам». 
— Кæйдæр хуызæн мæм кæсыс. Дæ цæстытæ, де ’рфгуы- 
тæ, дæ ных... — дзырдта Маса. — Нæ хицау уыди... Хъуыр- 
джын хæдон дардта, зымæг дæр къепкæйы цыди, галифе 

Кæрдæджы стъалы 
85 
хæлафы. Æнцъылдхъус цырыхъхъыты. Куыддæр-иу куыстмæ 
фæзынди, афтæ-иу сæ фелвæста. Трактористтæ кæй дардтой, 
ахæм кусæндзаумæттæ йын уыди, цъыдагъхъулæпæ ныйис- 
ты. Кæцыдæр куыстытæм-иу æнæвналгæ нæ фæлæууыд... 
Уый размæ трактористгæ хæцъилдзабырты цыдысты. Габо 
Мæскуымæ фæцыди, суанг министр Черновмæ смидæг. Æмæ 
кусæн дарæстæ æрласта Мæскуыйæ... МТС-ы кусджытæй ал- 
кæмæн дæр бон литр фæтæген уæй кодтой. Иуахæмы нæ хи- 
цауы бинойнаг бацыди МТС-мæ, фæтæгенæн æхца бафыста 
æмæ фæтæгендæттæджы бацагуырдта. Уый журналмæ æркас- 
ти æмæ афтæ: «Сымахмæ фæтæген нал хауы». Æхца, дам, мæ 
куы айстой уæ нымайджытæ. Уый йын афтæ: «Уæ фæтæгены 
хай бæтгæмæ куы райстат айразмæ». Рацæй-рабон, æмæ нæ 
хицау йæ фæтæгены хай раттын кодта сидзæргæс усæн. Га- 
бойы бинонтæ уыцы рæстæг МТС-ы æмдзæрæны цардысты, 
сæ хæдзар æндæр хъæуы уыди. Иуахæмы та сæ хъæумæ баф- 
тыди Габо зианы фæдыл. Фæзиан хæдзардарæг фыд, йе ’нахъом 
сабитæ сидзæрæй баззадысты, цыдæр халагъудгонды цардысты. 
Уыцы рæстæджы Габо æмæ æфсымæртæ уæрст уыдысты. Га- 
бомæ сæ хæдзарæй цы хауди — райхалын æй кодта, æмæ сæ 
суанг каухалæны онг сидзæртæн нылластой. Мах цалдæр чыз- 
гæй сахуыр кодтам агроиндустриалрн комбинаты тракторис- 
ты дæсныйадыл æмæ Габойы къухы куыстам... 
Марусы зæрдæ æрсабыр, бинонты комытæфæйдзаг хæ- 
дзары æнцойад цыма бавзæрста. Кæддæрты йæм-иу фæком- 
коммæ сты, уый æмæ, дам, уый чызг нæ дæ? Ома, Габойы 
чызг. 
Маса кæртмæ куы æрбахызти æмæ йæм уыцы æдзынæг 
кæстытæ куы райдыдта, уæд Марус хорзау нал фæци, цыма 
Бухар ам кæмдæр ис, цыма йæм æй уый цыдæр æфсонæй 
æрбарвыста. Сæбæртты машинæйы бадгæйæ дæр дзы нæ фе- 
рох Бухар, сæ фæстæ цыма æндæр машинæ цæуы æмæ, ца- 
лынмæ æрбынатон уа, уæдмæ сæ фæстæ цæудзæн. «Уыцы 
хæдзарæй дæ фæдыл цуаны чи рацæуа, уыдонæй никæдæм 
ис фæлидзæн. Зæххыл ахæм фæсвæд къуым нæ разындзæн, 
уыдон дæ кæм не ссардзысты», — маройаг баци Марус. Ныр 
æрæууæндыди Масайыл æмæ æрцарди. 
Кæдæй-уæдæй йæ сæрыл схæцыд Марус, æмæ йæ цæст 
андзæвыд Масайы къабайы дысалгъыл, æнахуыр аивсынк 
дывæлдах рæнхъытæ йыл куыд тынг фидыдтой. МТС-ы ку- 
сын куы байдыдта, уæд хæрз æрыгон уыдаид Маса. Къаба- 
йæн йæ фидауцыхос цæппузыртыл дæр афæстиат йæ цæст. 

86 
Бицъоты Гриш 
Йæ халасæвæрд сæрыхъуынтæ — бæстон фаст. Æппынфæстаг 
ын Марус ауыдта йæ цæстытæ, — сабырæнгас, гомзæрдæ 
ахаст æвдисаг, узæлаг цæстытæ. Уыцы цæстытæ уыдтой йæ 
фыды, йæ сурæт ын уыцы удæгасæй бахъуыды кодтой. Чыз- 
джы зæрдæ уынгæггæнаг æлхынцъ аци, цæссыгтæ чи расайы, 
ахæм æлхынцъ. Йæ фыд ма адæймагыл нымад куы уыди, уæды 
рæстæджы хабæрттæ дзурынмæ чи бамондаг уа, а зæххыл ма 
ахæм адæймагыл сæмбæлдзæн, уый йæ нал уырныдта. 
Масайы цæстытæ-иу æрцæйцъынд сты, æмæ чызг бам- 
бæрста — йæ хъуыдыты уæды рæстæгмæ ахæццæ, уым ма 
йын ноджыдæр хъуамæ разына зæрдæрухсы хабæрттæ. 
Ныр Марусæн фенцон Масайы цæсгоммæ кæсын, гуы- 
рысхойаг æууæлтæй йæм ницы бафиппайдта, уæдæ йæ хъæ- 
лæс дæр не ’рмынæг, фыдбылыз цы ’рхæсдзæн, ахæмæй йæ 
дзыхæй куы ницы схауид, зæгъгæ, дæр дзырдæвзаргæ хъав- 
гæ ныхас нæ кодта Маса. 
«Мæ фыды сæфты хабар нæ зоны», — ахъуыды кодта 
Марус. — Уæд, æвæццæгæн, уым нал куыста». Афтæ йæм 
сдзырдта йæ зæрдæ. Æнæуи дæр йæхи схъæр кæнинаг нæ уыди 
(Авданы фæдзæхстмæ гæсгæ Марус у Софийы фыдыфсы- 
мæры чызг, ныронг æй нæ зыдтой). Марус ахъуыды кодта: 
«Уадз æмæ ма базона мæ фыды сæфты хабар. Йæ цæстытыл 
куыдæй ауайы, афтæ йæ мысæд». Маса чи у, цы у, уыдæт- 
тæй Авданы фæфæрсдзæн æмæ йæм искуы æрцæудзæн, æнæ- 
мæнг скæндзæн ахæм рæстæг, æнцон къахдзæфты рæстæг. 
Маса та Марусы хъахъхъæдта, фемдзаст уой, чызг уымæй 
йæхи хызта, фæлæ йæм зæрдиагæй хъусы, уый йæ уырныд- 
та, æмæ ма йæм ноджыдæр разынди Габойы цардæй дзури- 
нæгтæ, ома, бафæлварон ма йæ, кæд ын кæцыдæр хабар йæ 
зæрдæ фæцагаид, æмæ йæхи раргом кæнид чызг. 
— Иугæр райдыдтон, уæд Габойы койтæ кæронмæ фæуон, 
— дзырдта Маса. — Æрдæбон æй куы загътон: куыддæр дæ ауьщ- 
тон, афгæ мæ зæрдæ ныссæххæтг ласта, куыддæр адæн. Мæ цар- 
ды дæргъы цы раиртæстон, — йæ ныхæстæ æмæ йæ митæ рæ- 
хысы цæггау кæрæдзиуыл баст кæмæн вæййынц, уый адæймаг 
вæййы, ахæм адæймаг, æмæ йын дæ сæрæй кув. Габо уыдонæй 
уыди. Ног царды бындур иу дур хъуаг у, зæгъгæ, — йæхи дзы 
сæвæрын кодтаид. Уæд цы ’рцыди?!. Абоны онг дæр æй мæ сæр 
нæ ахсы... Хъæууонхæдзарады министр Чернов, дам, адæмы знаг 
разывд, æмæ, дам, Габо йемæ баст уыди. Ахæм зæгъджьпæ фæци. 
Министры кабинетмæ иунæг хатг бафтыд æмæ дзы цас бафæс- 
тиат уьщаид, знаг дзы куыд ацарæзтаид?.. Иннæ къæппæг та... 

Кæрдæджы стъалы 
87 
Хъалагъур нæм уыди зæронд лæг, ног цардаразджыты^митæ 
сасирæй луæрста, æдзух сæ — фаугæ, æргом æлхысчъытæ. Йемæ- 
иу стох сты, знаггадгæнæджы бынаты æрлæууьщтæ, зæгъгæ. 
Иуахæмы афтæ загъта хьалагъур: «Хохæгтæ мæнæ ацы быдыры 
зæххытæ æххуырстой. Гæххæтг-иу сарæзтой. Иу азы æмгъуыдæй 
дын зæхх ратгаид йæ хицау æмæ, цы тыллæг сисай, уымæй 
йын, цæуыл бадзырд кодтат, уый ратг. Хохæгтæ-иу быдыры 
къутутæ сбыдгой æмæ-иу сæ нартхоры тыллæджы кæцыдæр хай 
уым бафснайдтой, уалдзæджы цы байтаудзысты, сæ кусæг фос 
цы бахæрдзысты... Зымæджы дæргъы къутутæ хъахьхьæнæг нæ 
уьщи, фæлæ сæ-иу иунæг æфсир дæр никуы фæхъуьщи. Уалын- 
мæ колхоз аразын райдьщтой, адæмæй хоры мыггаг истой кæм 
лæгдыхæй, кæм курæггæпæ. Мыггаг-иу комфæсивæдонтæ æмæ 
партийы чыронтæ хъахъхъæдтой. Уæд цыбыр рæстæгмæ адæ- 
мыл цы ’рбамбæлди?». Хъалагъур дзæнгæда цагъта, æддæмæ та 
афтæ айхъуысти, цыма сын сæ йæ хъусты Габо бацагъта, ома, 
йæ кусджыты ног царды ныхмæ аразы... Фæстаг хатг ма йæ куы- 
дæй федтон. Бон-изæрмæ куыстмæ нæ фæзынди. Уалынмæ æр- 
бацыди. Акъаадзæф йæ бон нал уыди, афтæ бастади, цыма низ- 
домд... Мах доныбылтæ бахуым кодтам, фосхизæнтæ. Нæ боны 
хабæртгæ йын дзурынмæ фестæм. Уый загъта: «Мæнæн сæ мау- 
ал дзурут, партийæ мæ аппæрстой, куыстæй уæгъд дæн». Йæ 
цæстытæй уæззау æрхæндæглæдæрсти, саумаройагфæци... Уый- 
фæстæ йæ уынæг нал фæци, цыма æппындæр нæ царди... Цы 
уыдтам, уый мæнг уыди... Кусджыты хæдзары цардысты йæ би- 
нойнаг, йæ дыууæ чызджы, бинойнаджы мад. Уый хæринаг код- 
та, йæ улæфт чи уагъта, уыцы трактористгæн. Сæ дуцгæ хъуджы 
уым бастæй хызтой. Цы ’хсæвгæсы кой кодтон, уый уырдæм 
фæзынд æмæ хъæрæй дзырдта: «Знаджы стур колхозы зæххыл 
цæмæн хизы?!». 
Габойы бинонты æмдзæрæнæй арвыстой. Уыйфæстæ цы 
баисты, уымæн ницыуал базыдтон... Æмæ дæ æрдæбон куы 
ауыдтон... 
— Æз уыдонæй никæй зонын, — йæ сæр батылдта Марус. 
Маса уыцы рæстæг йæ цæстытæ йæ къухармæй амбæрзта, 
дæллозарфæй дзы иу улæфт сирвæзти. Æвдисинаг æй нæ уыди, 
фæлæ йæ чызг ауыдта, — иу цæст йæ уырзтæй асæрфта, йе 
’ннæ цæст къухы уæлармæй. Фæцагайдтой Масайы сусæг 
цæссыгтæ Марусы зæрдæ. 
Сæ дуцгæ хъуджы йæ хистæр хо хызта, трактористты сæр- 
дыгон улæфæн хæдзары куы цардысты сæ Нанаимæ, уæд. 
Стуры сæрыл сæ Нана МТС-ы хъалагъуримæ цы тохы ба- 

88 
Бицъоты Гриш 
цыди, уый-иу сæ бинонтæ арæх æрымысыдысты. Гыццы- 
лæй-иу Марусы цæстытыл сæ хъуг, йæ цæссыгтæ калгæйæ, 
ауади, йе стыр цæстытæй ставд цæссыгтæ хаудысты. Дзурын 
та нæ зыдта, уæдæ сыкъайæ цæваг дæр нæ уыди. Хизын æй 
нæ уагътой æмæ-иу куыдта... 
Марусы цæстытæ бауымæл сты. Маса мацы бафиппайа, 
зæгъгæ, фестади, загъта: 
— Софимæ акæсон, — æмæ рауади сæрдыгон хæдзарæй. 
11 
Ныр Марусæн ацы хъæу фæадджын уыдзæн: зын сахат 
æй Авдан сæ хæдзары æрбамидæг кодта, амæй фæстæмæ дæр 
ма йыл уынгæджы бонтæ куыннæ скæндзæн, æмæ иуахæмы 
йæ сæр Масамæ куы æрхæсса, уæд æй уый йæ къæсæрæй нæ 
аздахдзæн. Йæ цæстытæ-иу сæхгæндзæн æмæ-иу Масаимæ 
архайдзæн, йæхи йын куы раргом кодтаид, уæд æм йæ фыды 
тыххæй цас дзуринæгтæ разындаид, фæсмон-иу æй фæца- 
гайдзæн, Масамæ хъусгæйæ ма цы цинтæ бавзæрстаид, уыдон 
кæй нæ бавзардзæн. 
Софи, ногæргæвст карчы къæхтыл хæцгæйæ, сæрдыгон 
хæдзармæ æрбахызт, уæларты йæ кастрункæйы мидæг фыц- 
гæ доны æртъыста. 
— Кæд, мыййаг, Масайæ батыхстæ? — афарста йæ Софи. 
— Уæвгæ, искæй чи батыхсын кæна, уыдонæй нæу. 
— Йæ ныхас адæймагмæ тынг хъары, — загъта Марус. — 
Æнувыд хъæлæсæй дзырдта, мæ цардæй цыдæртæ уадидæ- 
гæн æрымысыдтæн, мæ цæссыгтæ æруадысты, фефсæрмы 
дзы дæн æмæ мæ сæр стъолыл æруагътон. Дæумæ та афтæ 
фæкасти, цыма дзы батыхстæн... 
— Куырыхон лæгæн кæм æмбæлы, ахæм бæрнон бынæт- 
ты фæкуыста. Ликбезты рæстæг нын ахуыргæнæг уыди. Пум- 
пусиуадул чызг уыди. 
— Уæ хæстæг у? 
— Нæ зæрдæтæн адджын у. Цæстуарзон адæймаг æмæ йæ 
мæ цæвæн скодтон. 
— Хæстæг уæм цæры? 
— Уæртæ стыр уынджы сæрты бахиз æмæ уым нæ цæх- 
гæрмæ уынджы чысыл фалдæр. 
Горæтæй æрхæццæ Авдан, æмæ сæ ныхас фескъуыди. 
Марус йæхицæй фæбузныг, Маса кæм цæры, уымæй Со- 
фийы аивæй кæй бафарста, уый тыххæй. 

Кæрдæджы стъалы 
89 
Авданæн Софи фыццаджыдæр йæ цæстытæ ауыдта — 
уыдысты хуыссæгæфсæст, сæууон æхсызгон рухсæйдзаг. 
Хъахъхъæдта Авданы дæр æмæ Марусы дæр æмæ, бæгуы- 
дæр, бафиппайдта: лæппу æмæ чызг цæстæнгасæй баузæлы- 
дысты кæрæдзиуыл. Кæс-ма, æнæуи йын къуыри иу хатт го- 
рæтæй æрцæуын нæ бантысы, ныр куыд тагъд æрбалæууыд 
сæ хæдзары. Æмæ зæрдæрухс бавзæрста Софи. Иунæг Стыр 
Хуыцауы куы бафæндид, æмæ сæ амонд куы баиу уаид рæх- 
джы бон! 
Æрдæбон, исты фехъусын æнхъæлæй, Софи Масайы 
фæстæ уынгмæ ахызти. Маса загъта: «Софи, цæуылдæрты 
дæхæдæг дæхи баууæндын кæныс æмæ, цы ис, уый нал 
фæуыныс. Авдан ахæм лæппу нæу, чызджы къухыл æрхæца 
уынджы æмæ йæ хæдзары фæмидæг ласа...». 
Авданы дæлармы — газеты тыхт чингуытæ. 
— Мæнæ дын дунейы кæсинæгтæ æмæ уыйас дæр зуб- 
режкæ кæн, — загъта Авдан æмæ тыхтон стъолыл æрæвæрд- 
та. — Нæ дын дзырдтон, разындзысты, зæгъгæ. 
— Кæм разындысты? — сæ ныхæстæм сын Софи йæ хъус 
цæмæй æрдара, ахæм хъæлæсæй бафарста Марус. 
— Дæ дзаумæттæ дын чи ласта, уыцы шофыр сæ æмдзæ- 
рæнмæ æрбаскъæфта. 
Æдде æрбайхъуыст кулдуары къуырццытæ. 
— Чидæр нæм хойы! — Софи фестади, ома, ацы лæппу æмæ 
чызг адзурын мондаг сты æмæ сын фадат саразон. — Акæсон æм. 
— Чызджытæй федтон Фæрдыджы, — загъта Авдан. — 
Нæма^дам, фæхæст дæ Марусыл? 
— Иæ зæрдæ ницæмæ фехсайдта? 
— Мæнæ-мæнæ фæзындзынæ... Æнхъæлмæ дæм кæсынц. 
— Æз та, зæгъын, кæд дын ацы чингуытæ уый радта. 
— Институты библиотекæйæ сæ райстон. 
— Фæтарстæн, цыма, мæ фæдыл чи бафтыд, уый чингуы- 
тæ чызджытыл сæмбæлын кодта... 
— Зæрдæхсаинаг хабарæй ницы ис. 
Кæртæй æрбайхъуысти Софийы хъæлæс: 
— Мидæмæ рацæут æмæ сæ уæхи цæстæй фенут. 
— Цæуæм, цæуæм, — айхъуыстой нæлгоймаджы хъæлæс. 
Сæрдыгон хæдзармæ æрбахызтысты лæппу æмæ чызг, 
Авдан сæ базыдта — сыхаг хъæуккæгтæ уыдысты, сæхи 
хъæуæй уыдон æхсæн дон цы кæлы, æндæр æнæзонгæ 
адæймагмæ иу хъæуы хуызæн кæсынц. Лæппу клубы хицау 
уыди. 

90 
Бицъоты Гриш 
Марусы зæрдæ та сæм афтæ фехсайдта, цыма сæ Бухар 
рарвыста, йæ æмбæхсæн бынат ын бæлвырд базонут, зæгъгæ. 
— Фарн ам уæд, — салам радта лæппу æмæ арфæтæм 
фæци. — Амондджындæр æмæ нывджындæр чи рауад, уый 
æмбал фæуæд уæ хъуыддаг дæр! — Марусмæ дæр-иу бакас- 
ти, Авданмæ дæр. 
— Арфæйаг фæу! — худти Авдан. — Æмæ ды дæр рæхджы 
мæ хал куыд ахæрай! 
— Оу-уа, нæ дæ ’мбарын! — Уазæгмæ æдзынæг каст ба- 
кодта Софи. — Нырма нæм ахæм хабарæй ницыма уыди. Чи 
уын æй бацагъта уæ хъусты? 
«Бухары æрвыст сты, æндæр мидæмæ афтæ не ’рбалæ- 
гæрстаиккой, — Марусы зæрдæ та катайтæй айдзаг. — Софи 
дæр сыл фæгуырысхо ис». 
— Æмæ уæдæ уæд куыд? — йе ’мбал чызгмæ баздæхти 
лæппу. — Цыдæр дæм куы уыди, æри-ма йæ. 
Чызг йæ хызынæй систа бæзджын тарбур гæххæттæй конд 
кулек æмæ йæ Марусмæ бадаргъ кодта. 
— Уæддæр дæ нал фæсайдзыстæм — уæ дзыхтæ дзы айад- 
джын кæнут. 
Марус Софимæ фездæхти, ома, цыгæнгæ мын у? 
— Райс æй, — загъта Софи. — Афтæ сæ фæнды... Лæвар- 
хъом уæнт, хуынтæ хæссынæй бафсæдæнт. Гъер та уæхи 
фысымы бар бауадзут. 
— Не ’рбацыд куыддæр рауад, — загъта лæппу, — æмæ 
нын хатырæй фæуæд. Цæвиттон, ацы хуыцабоны мæ кæстæр 
æфсымæрæн чындзæхсæв кæнæм. Чындзы дзаумæттæ нæ 
хъæуы, разкъæрттытæ æмæ нын сымахмæ бацамындæуыд, 
дзыхъхъынног хуыд, дам, сты. 
— Чи уæ æрбарвыста, уымæн-иу зæгъ: «Дæ дæндæгтæй 
халва фæхæр. Халва та, зæгъ, сæнарæй арæхдæр куыд суа. Ма 
дæ ферох уæд халва сæнарæй арæадæр суæд зæгъын, — дзырдта 
Авдан æмæ сыхаг хъæуккæгтæм йæ фæлмæн худтæй худти. 
— Чи нæ æрбарвыста, уый та кæцæй зоныс? — афарста лæппу. 
— Уæдæ йæ нæ зонын, Мыстулæджы хуызæн, цæхæр- 
цæст лæппу, — загъта Авдан æмæ йæ мадмæ баздæхти. — 
Хъарм комдзæгтæм дæр афтæ бирæ æнхъæлмæ кæсын нæ 
бахъæудзæн, фæлæ уал нын фæйнæ сыкъайыдзаджы, къуы- 
мыхцыйы муртæ, хъæдындзы сыфтæ... 
Нæ фæлæууыдысты чындзыдзаумагуртæ. 
Авдан æмæ Марус иуахæмы дыууæйæ аззадысты, æмæ 
лæппу загъта: 

Кæрдæджы стъалы 
91 
— Бамбæрстай, горæтæй нæ чи æрласта, уый сæ æрбар- 
выста, Сæбæртт. Кæрæдзийы-иу — æлхысчъытæ, мæстæй- 
марæн митæ. Нæхи надтам сусæны тæвд рæстæг, мæ дзау- 
мæтгæ мын доныбылæй адавта. Кæйдæрты-иу дардмæ бæргæ 
æруыдтон, фæлæ сæ никæмæ фæдзырдтон. Æмбисæхсæв ма- 
дард бæгънæгæй цæхæрадæтты нæхимæ æрбахъуызыдтæн. Æз 
дæр ын æй бафыстон — бæхуæрдонæй хъæдмæ иунæгæй ацы- 
ди Сæбæртг. Йæ фæдыл ахъуызыдтæн. Иу æрдузы йæ уæрдон 
æрурæдта, фæрæт райста æмæ хуыздæр михæгтæ æмæ уис- 
тыл зылди. Йæ цæлхытæй йын иу рафтыдтон æмæ йæ бам- 
бæхстон. Хъæумæ цалхагур фæцыди. Уыйфæстæ дæр ма ал- 
хысчъытæ кодтам кæрæдзийы. Фæстаг хатт ын цы дзуапп 
радтон. Дыууæ боны æмгъуыдæй нæ колхозы хардзæй улæ- 
фынмæ арвыстой Кисловодскмæ. Сæбæртт иу уырыссаг чыз- 
гимæ фæзонгæ. Аппæлыди нын, халва, дам, уарзы. Халва 
уæд бынтон кадавар уыди, фæлæ йæ уæддæр ссардта. Бахас- 
та йæ, чызг кæм царди, уыцы уатмæ. Нæ йæ баййæфта уым 
æмæ халва фæстæмæ рахаста. Нæ фысымуатмæ æввахс ра- 
зынди хъомдон. Хус сæнæрттæ æрбахастон, халвайы бæсты 
сæ батыхтон. Кулек рог куы рауайа, зæгъгæ, дзы дур сæвæр- 
дтон. Афтæмæй йæ Сæбæртг йæ зонгæ чызгæн бахаста. Ныры 
онг мын дзуапп раттын йæ къухы нæ бафтыди. 
12 
Марусы фæндыди Софийы æхсæвæры зылдтытæй исты 
акæнын, фæлæ та йæ зæронд ус ской дæр нæ бауагъта. Сæ 
тæккæ дзургæйæ уыдысты. афтæ кæртмæ æрбахызти Бека. Изæ- 
ры салам сын радта, æмæ Марусмæ барухсдзæсгом, цæстæн- 
гасæй йын загъта: «Мæ зæрдæ мæм куыд сдзырдта, кæд ахæм 
дзæбæх чызг дæ, уæд дæ рынтæ мæн фæуæнт». Чызджы зæр- 
дæмæ æндидзаг фæлмæн рухс ныккалди. Рæстæг ыл рæвдыд- 
хъуагæй кæй аивгъуыдта, уый та йæм мæнæ ацы сахат куыд 
тынг бахъардта! Ахæм Бабайы дæлбазыры рæз куы хастаид, 
уæд ыл цард ныры хуызæн, ай-гъай, не схъызьщаид, йæ са- 
бибонты æнæмæт рæстæг ма йыл нырмæ дæр ахадыдтаид... 
Бинонтæ æртæйæ дæр сыхаг зæронд лæджы уæлхъус куыд 
тагъд балæууыдысты! Сакро æмæ Софийы фæндиагæй Бека 
уыцы иу цыдæй хъуамæ сæрдыгон хæдзармæ бахызтаид. Уый 
цыбырæй афтæ: 
— Авданимæ аныхæстæ кæнон, уыйфæстæ мæ фароны 
фистимæ сымах дæн. 

92 
Бицъоты Гриш 
Авдан сæрдыгон хæдзарæй рахаста дыууæ табуреткæйы, 
æмæ кæрты бæласы бын сбадтысты. 
Марус никуы бацыбæл вæййы æцæгæлонты ныхæстæм 
хъусынмæ, фæлæ ныр цæмæдæр гæсгæ бацымыдис, цыма, 
йæхи Дадамæ цы нæ фехъуыста, уыцы мондæгтæй цьщæртæ 
суадздзæн. Дисæй марди, ацы Дада Авданæн цытæ дзурдзæн, 
уыдæттæм хъусынмæ кæй бацыбæл, ууыл. Фыдуынд уавæры 
кæй æвæры йæхи, уый æмбæрста, уæддæр сæм аивæй йæ 
хъус дардта. Зæронды хъæлæс не ’рмынæг æмæ-иу ын йæ 
ныхæстæй дзæбæх скъуыддзæггæ айхъуыста. Скъуьцщзæгтæ 
йын райдианы бæттын нæ куымдтой, уалынмæ зæронд лæг 
Авданы куы афарста: «Йæ фыды ном та куыд у?» Авдан 
загъта: «Хадзымæты фырт. Фæлæ йын йæ фыды ном иронау 
ничи сдзуры — Хадзметович æй хонæм». Дада афарста: «Уый 
та куыд у?! Сахуыргонд стут æмæ уæ уе ’взаг нал хъæуы?». 
Авдан загъта: «Æз дæр æй дзæбæх не ’мбарын». Дада: «Æмæ 
Галка та цы фæзæгъы, йæ фыды йын ирон номæй куы нæ 
рахонут, уæд?» Авдан: «Ницы фæзæгъы». 
Иурæстæджы Софи Марусы цур алæууыд æмæ хъавгæ 
хъæлæсæй Бекайы койтæм фæци. Æмæ сын цасдæр сæ ны- 
хæстæй ницыуал бамбæрста. Чысыл фæстæдæр та Дадайы 
ныхас Марусы хъус уыцы дзæбæх ацахста: «Адоны мыгга- 
гæй хорз лæгтæ рацыди. Æмæ, Галка дæр, æвæццæгæн, лæ- 
джыхъæдджьш у. Гъе æрмæст ацы хъуыддаджы кæй бацыд... 
Йæ уæнгæл мæ федтаид Галка, гъе, фæлæ мын цы гæнгæ 
уыди. Йæ фыст ын газеты кастæн æмæ мæ цæстытыл нал 
æууæндьщтæн, зæгъын, кæд ма Гуыгуызатæм ноджы иу Ацце 
ис. Фæцьщтæн, кæйдæрты фæфарстон. Æд тьанг, æд тьунг кæй 
зонын, уыцы Аццейы тыххæй фæдзырдта газеты Галка...». 
Ныр фембæрста Марус, æрдæбон ын Дадайы цæстырухс 
йæ зæрдæ адджын агайд цæмæн фæкодта. Тас чи нæ бавзæр- 
ста, æви йæ кæд бавзæрста, уæддæр йæ ныфс кæмæн нæ 
асаст, хæрамгæнагæн йæ ных бакъуырыныл чи нæ фæфæс- 
тиат вæййы, уыдонæй у, зæгъгæ, йæм сдзырдта йæ зæрдæ. 
Йæ Нана Гуассæ-иу удæй сæрибар Дадайы хуызæтты хуыдта. 
Ноджы ма йæ дисы цы бафтыдта: куыд хорз аирвæзти, дзырд- 
хæссæг æмæ нымудзæгæй арæхдæр куы ницы уыди, уæд? 
Кæртмæ æрбазгъордта иу-дæсаздзыд бæгъæмсар, бæгъæввад 
лæппу, сæрдыгон хæдзары размæ Софимæ бауади, йæ хъусы 
йын цыдæртæ адзырдта æмæ фæстæмæ — згъоргæ. Софи тындз- 
гæ уадæй фæуади Дада æмæ Авданы цурмæ, се ’хсæнмæ йæхи 
баивазæгау кодта. Йæ ныхæстæй йын ницы фехъуыста Марус. 

Кæрдæджы стъалы 
93 
Фестадысты Дада æмæ Авдан. Дада кæртæй рæвдз ахызти, гъе, 
зæроцды бон ма цас тагъд акъахдзæфтæ кæнын вæййы, уымæй 
тагъдцæр. Софи та цæхæрадоны фæмидæг Сакройы агурæг. Зæ- 
рæдтæ уайтагъд кæртмæ рауадысты, Авдан сæ цуры алæууыд. 
Нæлгоймæпæ скъæты фæмцдæг сты. «Цыдæр стыр фьщбылыз 
æрцыди, хъæрæй дзурæн дæр кæмæн нæй, — йæ хъуыдытæй йæ 
буар уазал сисбын абадти. — Ацы дада дæр дзы куы фæудаист». 
Софи Марусы цур алæууыд, йæ дзых къухæй æрæмбæрз- 
та æмæ загъта: 
— Фæдисы хабар нæм æрбахæццæ районæй. Джигулгæн- 
джытæ, дам, уæм фæцæуынц æмæ уæ уæлдай фос бамбæхсут. 
Нæ хъæуæй уырдæм чындзы чи фæцыди, ахæм районы къан- 
торы кусы æмæ нæм фæфæдис вæййы. Дыгæрдыг æмæ нæм 
род уæлдай ис. Адæмы царм стигъынц, Хуыцау сыл йæ бæл- 
лæх сæвæра! Цынæ хъалон æрхъуыды кодтой — фысæй ратт 
царм дæр, хъуын дæр, дзидза дæр. Уыдæттæ Сталинмæ хæц- 
цæгæнæг куы уаид, уæд афтæтæ уæндиккой... 
Софитæ сæ фос хæдзары чъылдымты тардтой мидæмæ 
дæр, æддæмæ дæр, æмæ Марус нæ бамбæрста, сæ уæлдай 
фос куыд федде кодтой, уый. Авдан фæзынди фæсæхсæвæр- 
ты, æмæ чызг базыдта: хъæды фæсвæд æрдузты фембæхсынц 
сæ уæлдай фос. Чидæр йæ хъыбылы дардта сæ цæхæрадоны 
къахт ныккæнды, йæ фысты цармæ чи сæргъæвы, ахæмтæ 
дæр, дам, ис хъæуы. 
Авдан Марусæн фæдзырдта ацы изæры фæдисы хабæрт- 
тæ, уæддæр ма-иу йæ цæстытæ цымыдис æрттывд фæластой 
— цыдæр ахсджиаг зæгъинаг ма йæ былалгъыл абадти, фæлæ 
йæ сдзурын нæ фæразы. Иурæстæджы лæппу йæ уырзтæй йæ 
ных аууæрста æмæ чызджы цæстæнгас ацахста: 
—Гъер, Марус, дæумæ дæр зæгъинæгтæ ис, мæнмæ дæр. 
Мæнæ сæ ныртæккæ куы нæ зæгъæм, уæд — низæмбæхсæ- 
гау... Изæры зæронд лæг нæ сыхаг у. Афтæ фæзæгъы: «Æф- 
сæйнаг фæрстæ дæр мæстæй арæмудзынц». Иубон мæнгæй 
цы загътон: «Ленин ма куы цардаид, уæд ахæм хæрæмттæ...» 
— Авдан! — лæгъстæгæнæджы къул фæкодта йæ сæр Марус. 
— Куы йæ æмбарыс, ницы хъæуы дзурын, æппындæр ницы... 
— Дæуæн ма мæ цыдæр зæгъын фæнды... 
— Мæныл дæр ма æууæнд... — йæхи йæм æрбайвæзта. — 
Адæймаг лæмæгъ у, фæтæрсы. Йæ зонд атар вæййы, ахæм 
рæстæг ныссуйтæ уыдзынæ, гадзрахатæй рацæудзынæ... 
— Мæ зæрдыл та æрлæууыди... Император Веспасианæн 
йæ фырт куы бауайдзæф кодта... Бахатыр кæн... 

94 
Бицъоты Гриш 
— Цы зæгъыс, уый зонын. 
— Сæ ныхæстæ сын куы нæ афæзмон, уæд мæ гуцъайы 
дымст не ссæудзæн. Пысунæтæм цæуджытыл дæр, дам, хъа- 
лонтæ куы æвæрыс. Æмæ йæм фыд куыд фæцарæхст, æхца 
йын йæ фындзы бынмæ бахаста, смаг, дам, кæны? Нагъ, 
дам. Уæдæ, дам, ацы æхца мицъырайы хъалонæй ист у. Ха- 
тырæй мын фæуæд. 
— Кæм цы дзурын хъæуы, уымæ историкæй дæсныдæр 
чи хъуамæ уа? 
— Изæры нæм чи æрбацыд, уыцы зæронд мæнæй бирæ 
историкдæр у... 
— Цы ’нахуыр сыгъдæг хъæлæс ын ис! Æвæццæгæн, æм- 
бисæндтæ хæссаг у? 
— Кæдцæр хъалонисджытæн афтæ загъта: «Паддзах Микъа- 
ла, мæхæдæг кæм цардтæн, уый дæр нæ зыдта. Уасикъо та 
(Сталины афтæ хоны);цал стуры, хъыбылы, карчы мæм 
ис, уый дæр зоны». Къæрццæй сдзуры хицауадмæ. 
— Мæ буар ауазал, цыма йæм исты фыдбылыз æнхъæл- 
мæ кæсы. 
— Хистæртæ цæуылдæрты æууæндынц, Хуыцау æй нæ сафы. 
— Йæ хъæлæс мæ æрыхъусын кодта йæхимæ, уæ ныхæс- 
тæй уын цыдæртæ бамбæрстон. Æфсæрмы кодтон, уæддæр 
уæм хъуыстон. 
— Æвæццæгæн, бафиппайдтай, Галка Хадзметовичы кой 
нæм кæй рауад... 
— О, деканы кой куы айхъуыстон, уæд бынтон сцымы- 
дис дæн. 
— Цыдæр революционерыл чиныг ныффыста Хадзымæ- 
ты фырт. Бека йæм институты балæууыд. Мæ разы йын загъ- 
та, цыдæр фаджысы рагъ, дам, ссардтай æмæ дзы револю- 
ционер сарæзтай. Хъуыды ма кæныс, ды дæр мын цыдæр 
чиныджы кой кодтай. Куыд дзырдтай? Чиныг ныффыссæг 
цъысымы бахауди, йе ’рдхорд бавдæлд æмæ йын æй йæхи 
номыл рауагъта... Æви дæ раст нæ бамбæрстон? 
— Ныр — нагъ. Иуахæмы дын æй радзурдзынæн. Æнæ- 
мæнг дын æй радзурдзынæн. 
* * * 
Марус цы бафиппайдта — Авданы фыд Сакро цалдæр 
фæлтæрæны скодта, æз дæр нæ уазæг чызгимæ абадон, ис- 
тæуылты адзурæм, зæгъгæ, йæхи сæм-иу æрбаласта, фæлæ 

Кæрдæджы стъалы 
95 
та-иу Софийы бустæты бын фæци: «Охх, тæхуды, Кро, дæ- 
хицæй фæдылдзу сывæллон саразыс, иучысыл ма нæ-иу 
аныхас кæнын бауадз». Сакро-иу фæстæмæ сдзурын ницы 
бафæрæзта. Кæд æм-иу нæ фæкомкоммæ Марус — æдзухдæр 
худæндзаст, æмæ хъуыды кодта: «Æвæццæгæн, дæрзæг ны- 
хас йæ дзыхæй никуы схауди». 
Марус ногæхсад хуыссæныцъæрттæ иту æвæрынмæ баха- 
ста сæрдыгон хæдзармæ. Дуары бакомкоммæ ^къулрæбын 
æвæрд тъахтиныл уæлгоммæ хуыссыди Сакро. Йæ быны — 
нымæт тыд, нымæты уæлæ — бæмбæджджын. Нымæты бын 
цыдæр мутакайы хуызæн тымбылтæгондæй, уый та йын — 
нывæрзæн. Фынæй кодта, фæлæ сæр нывæрзæнмæ æмгæрон 
не ’рцыди, зæгъгæ, фенхъæлдта чызг. Фæлæ зæронды цæс- 
тытæ æддæгуæлæ æвæрдæй баззадысты, йæ цæнггæй иу — 
йæ риуыл, иннæ — нымæтыл адæргъ. Сæр нывæрзæнæй куыд 
аиртæст, афтæмæй лæууыди ауыгъдæй. 
— Карчы цъынд акæны æмæ йæ куыд уыныс, афтæ йæ 
сæр нывæрзæныл не ’рæнцайы, — загъта Софи. — Цæрæн- 
бонты æхсæвгæстæ æмæ хъалагъуртæй фæкуыста, къæрцхъус- 
фынæй-иу аци. Йæ ахуыр нал фехæлди. 
— Райхъал æй кæндзыстæм, — загъта Марус мынæг хъæ- 
лæсæй. 
Базмæлыди Сакро, райхъуысти йæ худгæ хъæлæс: 
— Цæуылнæ, фынæй дæр адæн. Фæлæ цыдæр хъуыдыты 
ахæсты фæдæн, æмæ сæ уазæг чызгæн æнæ радзургæ нал ис. — 
Йæ рæмбыныкъæдзтæ фæбыцæу сты тъахтинмæ, рабадти, 
йæ къæхтæ радыгай зæхмæ æриста. 
— Охх, тæхуды, ма та райдай, Кро, — сдзырдта Софи. — 
Фæсаууонмæ ахуыр кæны уазæг чызг, гзаменты рæстæг сын 
у, чингуытæй йæ йæ сæр схъилы бон нæй. 
— Йæ сиахс нæ дæн, цæуылнæ йын сæ хъуамæ радзурон, — 
худти Сакро. — Æццæй, нæ мæм байхъусдзынæ? 
Сакройы худгæ-хъæлæс зæрдæ æлхæдта, æмæ йæм Ма- 
рус дæр бахудти: 
— Цæуылнæ дæм байхъусдзынæн. 
Ламаздыхъхъыл æрæнцадысты Сакройы къæхтæ, йæ зæ- 
вæтсаст хæцъилдзабырты йæ къæхтæ атьыста, сыстади æмæ 
йæ хæдоны фæдджитæ æривæзта, йæ нымæтын гопхудыл 
уæлдæр схæцыд æмæ стъолы цур сбадти. Йæ бакомкоммæ 
сбадын кодта Марусы. 
— Ды дæр байхъус, Дзыкъына, дæхи æруадз, аулæф. Гъер 
лæппу йæ диплон райсдзæн æмæ, мæ хъустыл æрцыди, зæгъ- 

96 
Бицъоты Гриш 
гæ, дард ранмæ сæ æрвитынц кусынмæ. Дзыкъынайы хуыс- 
сæг фæлыгъди, уым, дам, кæй хай фæуыдзæн. Æз та зæ- 
гъын: уадз æмæ йæ амонд уым ссара, уым дæр нын хæстæ- 
джытæ уыдзæн. Æдзух народæты дружбæтæ куы кæнæм... 
— Гъер та райдыдтай, гъе, дæ дæлæ-уæлæ ныхæстæ! — 
Софийы цæсгом фæтар, йæ къух цъыкриуыгъд акодта. 
— Дзыкъына, Марус дæ туг, де стæг у æмæ уадз, нæ 
хъынцъым нын зонæд. Налогтæй нæ сæрысхъилы бон нал 
фæвæййы, фæлæ йын уæддæр исты амæлттæй хъуыддаг ба- 
кодтаиккам. Загысы гæххæттытæ саразынц, дыууæ боны дæр 
кæрæдзийы нæ бабыхсынц æмæ та — развод. Гуыпчындзæх- 
сæв ныздухынц, кувæг лæг сын бирæ хорзæхтæ ракуры Хуы- 
цау æмæ йæ зæдтæй, адæм — цыбыркъух, æмæ сын уыдон 
дæр цæстуарзон лæвæрттæ фæкæнынц. Уæддæр та — развод. 
Гъеуыдæттæ бахынцтон æмæ хъуыддаг аразынæн æндæр 
фæзилæнтæ æмæ рахæцæнтæ ссардтон. Куыд рауайы? Чызг 
æмæ лæпгту кæрæдзи цинæй акуырм вæййынц... Уæдæмæ афтæ. 
Æрхъæцмæ нал лæууынц, фæнды сæ иу цары бынмæ. Хорз. 
Испытани сын скæнæм. 
Чызджы лæппуйы хæдзармæ æрхонæм, лæппу чызджы 
хæдзармæ ацæуæд. Ам сæ чындзагмæ кæсынц, уым сæ сиах- 
сагмæ... 
— Мацæмæ йын дар йæ ныхæстæ, Марус, — загъта Софи. — 
Цæрæнбонты йыл цард хъазгæмхасæнтæй аивгъуыдта. 
— Дзыкъына йæ тæккæ ногчындзæй уыди. Иу тигъæй 
иннæмæ — аст хæдзары, сæударæй сæ дуæрттæ хъуамæ марзт 
æрцыдаиккой. Дзыкъына æхснырсæгæй æрбарынчын. Æллох, 
загътон, ноджы ма дзы уазал куы бацæуа... Тæнæг хъæццул 
мæ астæуыл æрбатыхтон, синагæй йæ æрбабастон хъæддых. 
Кæлмæрзæн мæ ныхыл ныллæг æруагътон, ноджыдæр ма 
цыдæр пæлæзгонд æдде æрæппæрстон, хъызт рæстæг рай- 
йæфта... 
— Авдан та кæдæм ауади? — катайаг фæци Софи. — Уый 
раз афтæ бæргæ нæ райдаид. 
— Нæ уæле уыдон чызг-иу фембал Дзыкъынайæн, уæдæ 
чындз иунæгæй уыйбæрцытæ кæдмæ ныммарзтаид. Зæгъын, 
сыхаг чызг мыл куы фæгуырысхо уа, æмæ нæ куыдзы 
суæгъд кодтон. Чызг нал рауæндыди. Ныммарзтон иу тигъæй 
иннæмæ уынг. О, æмæ испытанийы тыххæй... Чындзæн йæ 
уаты сынтæг дæр ма сæвæр. Ерджен байтау пъолыл, ууыл 
ын — хуыссæнтæ. Æмæ куы бабыхса, куы ма-иу нæм бахуда 
зæрдæбынæй, уæд нæхи у. Дзыкъынайæн та загътон: дæу æмæ 

Кæрдæджы стъалы 
97 
чындзы æхсæн рæстаг лæгæй бацæудзынæн. Уымæн æмæ 
фылдæр бæллæхтæ æфсинты аххосæй цæуынц. Дзыкъынаи- 
мæ куыд архайгæ у, уый зонын. Чындзы алыхуызты фæл- 
вардзынæн. Дыууæ списыччы скодтон. Иу номхыгъды фыс- 
сын, æфсин æмæ чындз цы куыстытæ зонынц. Иннæйы: цы 
нæ зонынц, уыдæттæ. Æфсины æдзæллæгтæ чындзæн хъуа- 
мæ сусæг ма уой. Кæрæдзимæ сæ къухтæ раттæнт: æфсин 
дæсны цæмæй у, уый чындзæн амонæд, чындз — æфсинæн. 
Цыма курсыты ахуыр кæнынц. Æмæ кæд кæрæдзи хуыздæр 
бамбариккой. 
* * * 
Битта нæ базыдта, Марусы хызын æд чингуытæ Бухармæ 
кæй баззад... Нæ фæгуырысхо ис, Марусы агурыны сагъæс 
Бухары чердыгæй æндавы, ууыл дæр. Биттайæн ныффæ- 
дзæхста: «Чызгмæ дæ цæст дар, кæм вæййы, цымигæнæг у. 
Дæ фындзыбынæй цыдæр куыд æрбауыдзæн, уый зонгæ дæр 
нæ бакæндзынæ. Хабæрттæ мыл афоныл куыд æмбæлой, 
афтæ...» Уæд æм нæ бахъардтой Бухары ныхæстæ, фæлæ 
Марус консультацимæ куы нæ фæзынди, ноджы ма йе ’мдзæ- 
рин чызджытæ куы сфæдис сты: «Йæ дзаумæттæ куыд ахас- 
та, уый дæр нæ федтам, чердæм æм фæдисы цæуæм», уæд 
ныхъхъуыды кодта Бухары ныхæстыл. Æмæ йын фехъусын 
кодта: «Марус цыдæр æрбаци». Бухар æй сонтæй афарста: 
«Æмæ йын ды йæ фæдыл нæ хæст кæныс, нæ?». Битта загъ- 
та: «Сабыр къуым ссардта æмæ йæхи нал æвдисы. Йæ дип- 
лом хъуамæ сырх рауайа...». Бухар та йын былысчъилæй: «Æмæ 
йæ кæд ныртæккæ диплом æппындæр ничердыгæй æндавы. 
Кæд æй искуы фæсвæд ранмæ аскъæфтой æмæ йæм уырдæм 
лæппуйы хæдзарæй чындзхæсджытæ æрбацæуынц». 
Битта цæмæй зыдта, Бухар Фæрдыгимæ дыккаг хатт кæй 
сæмбæлди, æртæ чызджы сæ уаты тыхст ныхасгæнгæ кæй 
баййæфта. Фæрдыг Бухарæн афтæ: «Не ’мбал æрбадæлдзæх, 
агуринаг фæци, мах æнцад бадæм, кæддæр милицæйы куы 
куыстай, баххуыс-ма нын кæн». Бухар сæ ракъахта, ома, уæ 
зæрдæ ницæмæ фехсайдта, кæд истæуыл тыхсти, искæй кой 
йæм рауад... Исчи йæ агуырдта? Нæ курсы лæппутæй, дам, 
æй иу, Авдан, агуырдта. Фырæфсæрмæй дзырд зæгъынхъом 
нал уыди, хъазгæйæ йын куы загътам, фескъæфты ис, зæгъ- 
гæ, уæд йæ фындзырагъæй хиды æртæхтæ æрызгъæлдысты. 
Уыцы изæр Авдан дæр æмдзæрæнмæ нал фæзынди. 
7 Бицъоты Гриш 

98 
Бицъоты Гриш 
Битга ма цы загътаид, уый нал зыдта æмæ ныхъхъус. Бухар 
æй афарста: «Фынæй бадæ? Авдан чи у, кæм цæры, уый ба- 
зон». «Æмæ Марусмæ Авдан цы бар дары?» — былысчъилæй 
загъта Битга. Бухар зыстæй: «Кæм цæры, уый зоныс?». Битга: 
«Зонын». Бухар: «Уыцы хъæуы дын хион исчи ис?». Битга: «Мæ 
фыдыфсымæры чызг Уæги». Бухар: «Ныртæккæ йæм цæугæ. 
Аивæй архай. Бацымыдис æй кæн. Ахæм æмæ, зæгъ, ахæм лæппу 
цыма чызг аскъæфта. Цæвиттон, чызгыл тыхсыс». 
Битта уæзбын хъæлæсæй: «Æмæ Авдан, йæ фындзы бын 
куы уа, уæддæр куы ницы...». Бухар ыл фæтъæлланг ласта: 
«Хуырым! Инструкци дын раттон? Æвæстиатæй базон: Ма- 
рус Авданты хæдзары æмбæхст у æви нæ. Нæ ныхас фæци». 
Æмæ мæнæ Битта Уæгиты къæсæрæй бахызти. Ахæм рæс- 
тæджы куыд вæййы: цинтæ, гæдымитæ, хъæбыстæ, хионы 
фæрстытæ. Битта зыдта, йæ хæстæг тигъыл алæууын кæй 
уарзта, — исты базона, цы айхъуса, уымæ ма кæм бын- 
дзыджы бæрц афтауа, кæм æрдуйыйас. Цæмæй ма йæ афæр- 
сон, зæгъгæ, куы фæхъус ис Уæги, уæд Битта фæрæвдз ис: 
— Уæ хъæуккаг лæппуйы зонын, Авдан йæ ном. Æввахс 
уæм цæры? 
— Нæ цæхæрадæттæ ныхæй-ныхмæ сты. Æмæ йæ, дæ хор- 
зæхæй, кæцæй зоныс? 
— Ницы змæлд сæм уыди? 
— Уый та цы хоныс? 
— Цыма чызг раскъæфта. 
— Ау, æмæ сæ уæд иу сыбыртт, иу хъинц... Куыд зæ- 
гъынц, кæд æй раскъæфта? Ды йæ фæдыл фæдисы рацыд- 
тæ? Дысон кæд, мыййаг? 
— Ныр ыл цыма цалдæр боны цæуы. Чызг дохтырæй кус- 
дзæн. Тынг хорз ахуыр кодта. Институты хъуамæ баззадаид, 
фæлæ уыцы бынат хицау йæхионæн радта. Ацы чызджы та 
кусынмæ дард ранмæ æрвитынц. Нæ йæ фæнды æмæ, æвæц- 
цæгæн, йæхи аскъæфын кодта. 
— Цирчы диссæгтæ! Куыд ныхъхъус сты. Софи йæ йæ 
роныдары. 
— Уæги, хабар мын исты хуызы базон. Цæмæдæр, зæгъ, 
мæ зæрдæ æхсайы, низ хъыгдарæг дæ ис æмæ мæ, зæгъ, 
дохтыр йæхæдæг фена. Дыргътæ йын бадав. Фæрсгæ нагъ — 
чындз сæхимæ ис, уый цыма фидарæй зоныс. 
— Æмæ сæм иумæ куы бауаиккам, хуыздæр нæ уаид? 
— Уый дын куы нæма загътон, мæн тыххæй сым дæр 
нагъ. Ам цы æрыхъуыстай, æндæр ничердыгæй ницы... 

Кæрдæджы стъалы 
99 
* * * 
Марус, йæ фыццаг паддзахадон фæлварæн куыд ратдзæн, 
ууыл нæ тыхсти. Чиныгæй, конспекттæй йæ цыдæриддæр 
хъуыди — Авдан ын алцыдæр æрхаста. Лæппу йæ мадæн ныф- 
фæдзæхста: куыстыты бын æй ма фæкæн, æмæ Марусы Софи 
уатæй æддæмæ нал уагъта. Паддзахадон фæлварæнтæ дæттын- 
мæ цыма нал фæцæудзæн, йæ зæрдæ-иу æм афтæ сдзырдта. 
Институтмæ мидæмæ æдасæй баирвæздзæн æмæ æппæты ра- 
зæй ратдзæн дзуапп... Куы рацæйцæуа, уæд Бухары къæппæ- 
джы смидæг уыдзæн. Уæдæй нырмæ æнæмæнг базыдтаид, Ма- 
рус Бабойы нæ, фæлæ Габойы чызг кæй у, «адæмы знаг» 
Габойы чызг... «Уый куы базона, уæд ма, цымæ, йе скъæф- 
джытимæ мæ размæ бабаддзæн? Цардæмбалæн ма йæ бахъæу- 
дзынæн? Нагъ, фыдæнхъæл мæ кæй фæци, уый йын мастмæ 
асайдзæн, йæ къæппæг-ахсæнтæ сарæх уыдзысты, цалынмæ 
йæ къухы бафтон, уæдмæ нал æрæнцайдзæн, авд хохы æдде 
мæ бамидæг ласдзæн, дæлдзæх Бæлгъуыры бæстæйы мæ бам- 
бæхсдзæн, цы æбуалгъдæр митæ мын фæкæндзæн...». 
Æмæ та Марусæн дуне сафтид, ницыуал ын дзы ахадыдта. 
Йæ армæй йæ цæсгом амбæрзта æмæ стьолмæ йæ сæр 
куыд æрцæйхаста, афтæ айхъуыста кулдуары разæй дзурæ- 
джы хъæлæс: 
— Авдан, уæ Авдан, ам стут?! 
Марус фестади, ныкъкъæрцхъус. Æрбахойæг хъуамæ иучы- 
сыл банхъæлмæ кастаид, — нагъ, уайтагъд та æрбадзырдта. 
Гом рудзынгæй акасти Марус. Кулдуары цур лæууæг разын- 
ди, Софиимæ гуырдзиаг бал куы тыдтой, уæд сæм арæны 
кауы аууонæй чи касти, уыцы ус. 
Кауы æдде чылауи бæлæсты бынты тау уыцы арæхæй ссы- 
ди, спыхс æмæ æмбæхсæнтæ, ныгъуылæнтæ сси. Софи бæл- 
вырд ницыма федта, афтæ дын иуахæмы стыф ныхасæй куы 
зæгъид: «Кæйдæр цæст мæ цыма хуынчъытæ кæны». Каурæбын- 
ты иучысыл бауади Софи, иу ран фæлæууыди, сдзырдта: «Уæги, 
цы ныгъуьщдтытæ кæныс?!». «Мæ кæрчытæ фæдзæгъæлайк сты. 
Сæ хъуьщатг мæн, сæ айк та кæцдæр хъуыры аирвæзы». 
Уæги йæ раздарæны фæдджийыл хæцыди, цырддзастæй 
кæртмæ касти, уаты рудзынгыл дæр-иу йæ цæст андзæвыд. 
Марус бааууон. 
Уынгмæ ауади Софи. 
— Софи, йахæм æвзæр дæн, йахæм! Тынг нæфæразгæ. 
Куыд æй зæгъон... 

100 
Бицъоты Гриш 
— Цы дыл æрбамбæлд? Сæумæрайсом дæр ма тынг дзæ- 
бæх куы уьщтæ? 
— Æмæ нæ вæййы афтæ? Адæймаг æваст æрхауы æмæ 
æндæр кой нал вæййы: ныртæккæ дæр ма дзæбæх куы уыди... 
— Омæ дохтырмæ ныццу. Цы ма рауай-бауай кæныс? 
— Уæ уазæг чызг æви уын чи у — тынг дæсны дохтыр, 
дам, у... 
— Уый та дын чи загъта?! 
— Цалдæрæй йæ фехъуыстон. Тынг æй нæ бахъыгдардзы- 
нæн. 
— Цæхджын сайд дæ фæкодтой. 
— Афтæ дæр ма куы загътой, ам, дам, кусдзæни. 
— Оу, гукк, нæ уазæг нæу дохтыр! 
— Нæ курагатæй йын дыууæ армыдзаджы ратыдтон æмæ 
сæ истæм æркæн. 
— Æмæ дыргъхъуаг стæм? 
— Нæ, нæ, Софи, фæстæмæ сæ нал ахæсдзынæн, сы- 
махмæ ахæмтæ нæй. Цом-ма, мæ фæдджийы сæ кæдмæ дар- 
дзынæн... 
Кæртмæ æрбацыдысты. Сæрдыгон хæдзары дуары хъæр 
дæр ауад Марусы хъустыл. Уыйфæстæ — сусу-бусу ныхæстæ, 
æмæ та айхъуыста Уæгийы хъæлæс: 
— Бирæ йæ нæ бахъыгдардзынæн, байхъуса уал мæм. Дæ 
хорзæхæй. 
— Дзырд хæйрæджы нæ уырны. 
— Æндæр кой нал ис, дохтыр, дам, Сакротæм цæрдзæни. 
Чидæр та ма йæ скъæфт дæр рахуыдта. 
«Æвæццæгæн, æгас хъæуыл дæр айхъуысти хабар, — 
æнæгуырысхо хъуыды фегуырди Марусмæ, — кæд Сæбæрт- 
ты дзыхæй ахæлиу хабар. Афтæ дæр загътаид: «Мæхæдæг дзы 
скъæфæг уьщтæн». Æмæ йыл баууæндыдысты. Сæ хъæзтытæ, 
сæ мастисæнтæ нæма фесты». 
Марусы уазал, чырсæвæрд удыл цыдæр хьæрмуст уддзæф 
сæмбæлди, гъе, бавзарын æнхъæл кæмæн нал уыди, ахæм 
æхсызгон хъæрмуст уддзæф. Уыцы тавсы ад нæ базыдтаид Ма- 
рус, фæлæ йыл Софи æнæбон сывæллонау баузæлыд, дзыхæй 
цы нæ уæндыди, уый та йын цæстæнгасæй дзырдта, йæ къах- 
дзæф дæр — хъавгæ, йæ дарæс дæр — куыдаивдæр, куыдног- 
дæр, гъе, Марусы зæрдæмæ фæцæуайыл йæ уд хъардта. 
Сакро йыл йæхи худæгæй схаста, ома, фегæр дæ æмæ дæ 
чызг рафæлмæцдзæн. Софи та Сакройæ дæр домдта, цæмæй 
аивдæрæй цæуа, фæлæ йæ зæронд лæг ницæмæ дардта. Уый- 

Кæрдæджы стъалы 
101 
фæстæ Сакро нал разынди, сæ хæстæджытæй цыма кæмæдæр 
сыхаг хъæумæ ацыди. Иуафон фæзынди, йæхи сфæлыста æф- 
сæддон дарæстæй, уæхсчытыл — майоры пъагæпæ. Кæргы куыд 
фегуырди, уый нæ бафиппайдта Марус. Куы йæ ауыдта, уæд 
дзы йæ уд ауади, ома, æмбæхсыс, уæдцæр дæ ссардтон. 
«Барыснæ, ыждес штарик Шакро живот?» — бафарста 
майор зæрдиаг хъæлæсæй. 
«Да, здесь живет», — загъта Марус, уæдцæр йæ чемы нæма 
æрцыди. 
«Хæрæшо живот?». 
«Да, хорошо живет»...— загъта Марус æмæ йыл нæма 
фæгуырысхо уыдаид, фæлæ пъагонджыны цæстытæ Сакройы 
худаг цæстытæй худтысты, æрфгуытæ дæр хъуынтъызы 
æууæлтæй ницы равдыстой. Æмæ йæ базыдта, фæлæ йæ цыма 
нæ базыдта. 
«Пæжæви ево шуда», — загъта та майор. 
Уынгæй æрбайхъуысти Софийы ныхас, æмæ майор йæ цæнг- 
тæ систа, ома, базыдтай мæ æмæ йæхи хъæлæсæй сдзырдта: 
— Ацу, ацу уатмæ. Уырдыгæй нæм-иу дæ хъус дар. — Сак- 
ро йæхæдæг сæрдыгон хæдзармæ батындзыдта, стьолыл йæ 
цæнгтæ æрæвæрдта, цæнгтыл сæр æруагъта. 
Хуыррыттæй фынæйгæнгæ йæ баййæфта Софи æмæ фæ- 
стæмæ фездæхти. Зæронд ус Марусы уæлхъус алæууыд. 
«Сæрдыгон хæдзары уый чи у? — афарста чызджы. — 
Пъагонджын?». 
«Æз ницы федтон», — загъта чызг. 
«Цом-ма, фенæм æй»,— загъта Софи... 
Софийы фыдыфсымæры фырт службæ кодта Сыбыры 
æмæ, дам, кæд уый у, куыд тынг, дам, ныффæллад. Йæ 
хабæрттæ йын дзырдта Марусæн. Иурæстæджы нал фæлæу- 
уыд Софи, бæлццонмæ йæ номæй ныдздзырдта, скæс, дам- 
ма мæм. Майор рæвдз фестади, æфсæддон салам радта Со- 
фийæн æмæ сдзырдта: 
«Шлужу Родинæ!» 
Æмæ мæнæ ныр, Софи æмæ цымыдис усы ныхæстæм 
хъусгæйæ, Марусы алы мæт, алы сагъæстæй дымст хъуыды- 
ты æхсæн арвæртгывдау æнæнхъæлæджы раргом ис йæ къæй- 
ных, йæ цæсгом дзы ссыгъди, йæ зæрдæ дзы ныссæххæтт 
ласта, ахæм хъуыды: «Сæхи дæр фæнды, бирæтæн та сæ дзу- 
ринаг сси, æз ацы хæдзайраг кæй бауыдзынæн. Фæсæмби- 
сæхсæв æй Авдан хъазгæмхасæнты йæ мадæн загъта: «Кæмæ 
бæллыдгæ, уый дын æркодтон æмæ йæ мауал суадз». Буха- 

102 
Бицьоты Гриш 
рæй фервæздзæн... Цалынмæ йын йæ фæдтыл нæма фæхæст. 
О, о, уæдмæ... Абон нал рауайдзæн, фæлæ райсом æвдисæн- 
тимæ горæты ЗАГС-мæ... Æмæ нал зилид йæ фæдыл, йæ 
фыны нал уынид уыцы удласæджы, дæлдзæх бæстæмæ 
уынæджы... Куыд тынг сæ фæнды, сæ хæдзарон куы бауаид, 
уый. Комкоммæ ницы загътой, фæлæ йын æй цал хуызы бам- 
барын кодтой! Цы ’нцон уырнæн хъуъщытæ йæм гуырыди!.. 
Кæртæй Авданы хъæлæс айхъуыста Марус æмæ фембæр- 
ста, Уæгийы зæлгæхъæлæс цæмæн æрмынæг, уый. Ныртæк- 
кæ, ныртæккæ!.. Софи ма Уæгиимæ афæстиат уыдзæн, йæ 
фæдыл^уынгмæ дæр акæсдзæн, Авдан та йæ цурмæ æрбацæу- 
дзæн. Йæ улæфт нал хатыдта Марус. 
Сабыр къахдзæфты уынæр — тыргътæй... Къухуæлармæй 
дуар фæлмæн æрбахоста... 
Ссыгъди чызджы цæсгом, арт суагъта. 
— Марус, ам дæ? 
Йæ улæфт йæ риуы ныццæнд, ныццауæзт, æмæ йæ сны- 
хасы бон нæ фæци. Фæлмæн къахдзæфтæ дуары цурæй цас- 
дæр ацыдысты, уæд Марус дуар байгом кодта. Авданыл — 
æрвхуызцъæх хæдон, йæ дыстæ рæмбыныкъæдзты онг тылд, 
йæ сæрыхъуын пехцелгоппытæ нæ бадти. 
— Райхъал дæ кодтон? — загъта Авдан. 
— Нагъ, — загъта Марус, æдзынæг æм ныккасти, ома, 
мæ цæсгом ныссырххъулæттæ æмæ мын бамбар мæ уавæр. 
— Авдан, — сдзырдта Марус, — кæрты кæй æрбаййæф- 
тай, Уæги хуыйны? 
— Æнæ Уæги нæ сых, нæ хъæу не сфидауид. 
— Уæги ныртæккæ Софийæн афтæ загъта: «Уæ уазæг чызг 
уæ хæдзайраг бауыдзæн». 
— Уæги æнæмæнг истытæ зæгъдзæн. 
— Кæйдæр ныхæстæ фæзмыдта: «Уæ уазæг чызг, зæгъынц, 
сымахмæ цæрдзæн». 
— Омæ зæгъæнт, цæр. Æз дæ бæсты фатеры мызд фид- 
дзынæн. 
— Хъазынырдæм ма здах ныхас. — Марус йæ къухтæй йæ 
цæсгом амбæрзта, рудзынджы ’рдæм азылди. — Уæгийы ны- 
хæстæ æцæг рауайой, кæд уый мæхи дæр фæнды... Æз дæ 
номыл ацы хæдзары къæсæрæй... 
— Фын цыма уынын, — Авдан сбадти табуреткæйыл. — 
Сбад-ма, Марус. Пиллон арт мыл бандзæрстай. — Марус 
дæр стъолы уæлхъус сбадти, цæсгом — къухтæй æмбæрзт. — 
Ды тынг хорз зоныс... куыд æй зæгъон?.. Дзæбæх чызджытæ 

Кæрдæджы стьалы 
103 
нæхи курсы дæр ис. Æгас институты кой нал кæнын. Ды 
мын сæ дæ аууон бакодтай. Ныхас дæм никуы сфæрæзтон... 
Мæ зæрдæ дын байгом кæнон, зæгъгæ-иу дæ размæ бабад- 
тæн... Нагъ мын куы зæгъай, уымæй-иу рагацау мæ уд мæ 
риуæй агæпп ласта. Æз дын мæ гобиахастæй мæ зæрдæйыуаг 
æргом кодтон. Дæ цæстытæ мæ не ’мбæхстай, дæ мидбыл- 
худтæй æнæхай нæ уыдтæн, фæлæ æз цы стъæлфæнмæ æн- 
хъæлмæ кастæн, дæ цæстытæй мæм цы æнахуыр стъæлфæн 
хъуамæ ратахтаид... Ахæмæй ницы. Æмæ бамбæрстон: æз дæ 
царды цы бынат бацахсинаг уьщтæн, уый чидæр бацахста... 
Æви бацахсдзæн... 
— Авдан, цы ’нахуыр дæн! Мæхи цы уавæры авæрдтон. 
Æгъдау чызгæн уыцы бар нæ дæтты, уый цыма нæ зонын... 
— Фыдæлтæй баззад цыдæр фæтк, æгъдæуттæ. Фæлæ æгъ- 
дау дæр къобола нæу... Мæ цæсты де ’гъдау нæ фæныллæг- 
дæр... Хъысмæтæй дæм æгæр уæззау бавзаринæгтæ æрхаудта. 
Æгæр, æгæр... Ацы хъæуы дæр ис, уыцы азар кæй басыгъта, 
ахæм бинонтæ. Нæ бæстæйы адæмты истори амондзыстæм 
ахуырдзаутæн. Æхсæнад æмæ хицæн адæймæгты ахастдзинæд- 
тыл куыд дзурæн ис, цытæ нæм цæуы, историк уыдон куы 
нæ æмбара... Мах кæрæдзи кæддæриддæр бамбардзыстæм, 
æппындæр ыл нæ гуырысхо кæнын. Дæхицæн кæй садджын 
кодтай... Кæд уый æз дæн... Дæ фарсмæ уыдзынæн. Ныр та 
уал иннæбоны койтæ кæнæм — паддзахадон фæлварæн... 
13 
Галка æмæ Бухар æрлæууыдысты бæрзонд фæйнæгкулду- 
ары цур. Знон дæр ма ам уыдысты, кулдуар бахостой. Æрæ- 
джиаугомау сæм ракасти ацæргæ сылгоймаг. Бухар загъта: «Бека 
нæ хъæуы». Сылгоймаг загъта: «Нæхимæ нæй. Горæтмæ ацы- 
ди». Æндæр ницы базыдтой, æмæ Бухар фæдызæрдыг: «Бека 
нæ рауыдта æмæ нæм йæхи нæ равдыста». 
Галка ныр бафиппайдта, Бухар кулдуар лæмбынæг цæс- 
тæй кæй æруындтытæ кодта, кæцæй сæ рауыной, кæд дзы 
ахæм зыхъхъыртæ ис, зæгъгæ. 
Знон дæр æмæ сæм ныр дæр ныхас рауади, ацы хæдзары 
къæсæрæй куы бахизой, уæд сæ йæхи чи куыд дардзæни, 
уый тыххæй. Галка иунæгæй куы æрцыдаид, уæд Бека æргом 
ныхасыл рæдау разындаид, фæлæ йæ Бухары раз дзурын 
куы нæ бафæнда... Æмæ та Галкайы йæ зæрдæхсайæн гуы- 
рысхотæ уынгæджы бынаты авæрдтой. Галка иуварсæй кæ- 

104 
Вицъоты Гриш 
сæджы уавæры сæвæрдзæн йæхи, æмæ-иу Бухар йæхæдæг 
аразæд ныхас. Бека йæ дзых куы ныххуыид, æппындæр сæ 
куы ницæмæ æрдарид, уымæ дæр бæллыди. 
Кулдуар бахоста Бухар. Рацыди сæм Бека йæхæдæг, йæ 
хъæддыхбазыр цъæх нымæтхуды гоппыл — чысыл тымбыл 
бур сыфтæ ныддиди сты, къæхтыл — ихсыдзæвæт, ивæзт- 
уæлфад цырыхъхъытæ. Сæ цæхæрадоны цыдæртæ куыста, уый 
бæрæг уыди, йæхи æрсæрфтытæ кодта, фæлæ йæ бæстон- 
сынкæй æмпъызтуæраг хæлафы рахиз фадыгыл гæдыйыды- 
мæг цалдæр раны ныххæцыд æмæ йæ нæ федта. 
— Дæ бон хорз, Бека! — салам радта Галка. 
— Æгас цæут, — салам радта хæдзары хицау дæр, Галка- 
мæ кæсгæйæ цъусдуг аджискъусхуыз, стæй фæирд сты йæ 
цæстытæ. — О, Авданы ахуыргæнæг куы дæ! — Бухармæ дæр 
йе ’ргом аздæхта, йæ цæст ыл æрхаста. — Дæу нæ зонын. 
— Никуы мæ федтай, — загъта Бухар, — фæлæ базон- 
дзыстæм кæрæдзи. 
«Знон дæр мæ уæдæ адон агуырдтой, — ахъуыды кодта 
Бека. — Æмæ ма йын ай та чи у? Кæд дæ мемæ ныхасаг ис, 
уæд иунæгæй æрцу». 
Мидæмæ сын загъта, æмæ кæртмæ бахызтысты. Сарамæ 
сæ бахуыдга, йæ æртæ сахъарикъулы — чъырæй цагъд, йæ зæх- 
бын — æлыгæй сæрст. Даргъ стьол дзы, йæ фæйнæ фæрсты — 
йе ’мдæргъ фæйнæг бандæттæ. 
Ныхас кæныны зæрдæ йæм не ’рцæудзæн, уый бæлвырд 
уыд Бекайæн, уæддæр сын мидæмæ загъта, — æгъдау афтæ 
домы. Уазджытæн бандонмæ ацамыдта: 
— Уæхи æруадзут. Иунæг дæн æмæ уазджыты аккаг лæг- 
гæдтæ мæ бон нæ бауыдзæн, фæлæ уын æфсины æвæрæнты 
истытæ фендзынæн. 
— Дæ хорзæхæй, — сдзырдга Галка, — дæхи ма батыхсын кæн. 
— Кой дæр нагъ! — фидар хъæлæсæй сдзырдта Бухар. — 
Уыйбæрц рæстæг нын уæвгæ дæр нæй, фæлтау нæм цыдæр 
ныхасаг ис æмæ кæрæдзимæ байхъусæм. — Бекамæ та фев- 
дыста йæ тар æрфгуытæ, йæ æдзынæггаст цæстытæ уазал 
æндæвд фæкодтой. Бека та Галкайыл бабылысчъил: «Ай та ма 
йæ фæдыл цæмæн раласта? Æви йын сæрбосыл хæцæг у?». 
Куы сбадтысты, уæд ма Бека Бухармæ лæмбынæгдæр 
æркасти æмæ загъта: 
— Уæдæ уæм хъусын. Табуафси, дзурут. 
— Мæнæ Галкайы чиныгæй цыдæр дæ зæрдæмæ нæ фæ- 
цыди, — загъта Бухар æмæ та йæм йæ цæстытæ ныдздзынæг 

Кæрдæджы стъалы 
105 
сты. — Æрæджы йын йæ чиныгæй газеты цы хæйттæ рауагъ- 
той... Цыдæр фиппаинæгтæ дæм ис, æнхъæлдæн? 
— Æмæ æз дæу куы нæ зонын, — дæрзæг хъæлæсæй дзырд- 
та Бека. — Дæхи дæр мын куы нæ бацамыдтай, уæд дæм уый 
раст кæсы? 
— Æз йæ редактор дæн. Чиныг мыхуырмæ мæнуылты 
цæудзæни. 
— Ды чиныгæй исты ныффыстай? 
— Фыссæг уый у, æз та — редактор. 
— Цы лæджы койтæ йæм рауади, уымæн исты зоныс? 
— Бека, бамбар мæ. Галка кæй ныффыста, уый къухфыст 
хуыйны. Уыцы къухфыст мæнмæ радтой æмæ, цалынмæ чи- 
ныг суа, уæдмæ йæ хъысмæт мæ бæрны ис. Хъуамæ æнаип- 
пæй рацæуа. Ды сæрмагондæй ардыгæй горæтмæ фæцыдтæ 
æмæ дæм, æвæццæгæн, ис хъус æрдаринаг фиппаинæпæ... 
— Мæн демæ ницы ныхасаг ис, — тамакойæ бур амонæн 
æнгуылдз батылдта зæронд лæг. — Галка цы лæджы тыххæй 
фыссы, уый ды, чи зоны, дæ фыны дæр никуы федтай. Уæд 
мын демæ цы ныхасаг ис? 
— Тынг мæ фæндыди дæумæ байхъусын, Бека. —- Бухар 
сыстади. — Закъонмæ гæсгæ редакторæн ахæм бар ис. Гъемæ 
уæ уæхи бар уадзын. 
Цыма йæ ничердыгæй фæцагайдта, Бека йæ куыдзæмга- 
дæй кæй æрвиты. 
Бухар йæ фæстаг ныхæстæ уæздан, сабырæй загъта, фæлæ 
йæм зæронд йæ хъус куы æрдардтаид, уæд ауыдтаид, Ац- 
цейы фырты тар æрфгуытæ мæстæлгъæд æлхынцъ кæй аис- 
ты, йæ пинджачы мидæггаг дзыпмæ ныгъуылд æвнæлд кæй 
фæкодта рахиз къухæй. Галкайы цæстæй ницы аирвæзт. — 
Бухары нуарæлвæст къахдзæфтæ, йæ æнæсым æртхъирæнтæ. 
Кæртæй ахызти, уæд Галкайы маст сабузта æмæ, йæ мид- 
хъуыдыты йæхицæн цы зæгъинаг уыди, уый сирвæзти: 
— Опричник! 
— Цыдæр загътай? — афарста Бека, нырма кулдуары ’рдæм 
касти, йæ цæстытæ мæстæрттывд кодтой. 
— Куысты мæ кæуылдæр цыдæр афæдзæхсын хъуыди, — 
сдзырдта Галка. 
— Чи дын у? — афарста та Бека. 
— Йæхи дын куы бацамыдта... 
— Кæмæй у? 
— Дзæбæх дæр æй нæма базыдтон. Телефонæй аныхас 
кодтам æмæ æваст мемæ фæраст. 

106 
Бицъоты Гриш 
— Æмæ дæ истæмæн хъæуы? 
— Афтæ йæ бафæндыди... 
«Адæймаджы тихалæгыл дæр нæ нымайы! — Галкайы маст 
сабузта, йæ хъуыдыты Бухары фæдыл ахызти уынгмæ. — Ныр 
та ацы зæронды цард хъуамæ сæнад кæна. Кромешник! Мæй- 
дары цуангæнæг!». 
Галка цæмæндæр афтæ нымадта, цыма Бухар мады гуы- 
бынæй нæ рантысти — ныры дугмæ уартæ Иоанны рæстæ- 
гæй æрæстьæлфти. Уæды æбуалгъ опричниктæй иу ам фегуыр- 
ди, цынæ фæсвæддæр рæттæм æххæссыдысты, цынæ ны- 
гъуылддæр къуымтæм æфтыдысты, уыйас тугуарæн фæкод- 
той, уæддæр сæ тугмондæгтæ не суагътой æмæ дзы чидæртæ 
абонмæ дæр æртырныдтой, æрирвæзтысты, знæт рæстæ- 
джыты дымгæтæ сæ æрхастой. 
Куысты рæстæг-иу дзы айрох Бухар, — мæнæ йæ зæрдыл 
æппындæр мауал æрбалæууа, афтæ нагъ — йе уæнджы дзы 
цы мигъ ныббадти, уый суанг фыны дæр æнкъардта, æх- 
сæв-иу ыл сагъуыдысты Бухаримæ баст хъуьщытæ. Уæдцæр 
Сафонкайы йæ азар цæмæн басыгъта? 
Сафонка ахæстоны нæма фæмидæг, йæ къухфыст Буха- 
ры къухы уæд бафтыдаид æмæ ахъуыдыгæнæн ис: уыйбæрц 
рæстæг æй сæ рæбыны цæмæн фæдардтой? Мæнæ Бека уыцы 
фарстæн дзуапп радта. Сафонка дæр сæ къæппæджы бахау- 
ди, уый Галкайæн гуырысхойаг нал уыди. Æвæццæгæн, чи- 
ныгфыссæг агуырдтаиккой æмæ сын чидæр Сафонкайы ба- 
нымыгъта. Чидæр æй сцымыдис кодта: «Æвæджиауы фыс- 
синаг дын — революцийы хъæбатыртæй иуы ном рохуаты 
баззад». Аццейы «сгуыхты» хабæрттæ йын æнæкъуызгæйæ 
дзырдтаиккой. Сæ цæхджын хойрагæй дæр Сафонкайы зæр- 
дæ балхæныныл нæ бацауæрстаиккой. Бекайау рæстдзинад 
чи агуры, ахæм чидæр, æвæццæгæн, се ’хсæн фегуырди. Са- 
фонкайы сдызæрдыг кодта, йæ куыстмæ йæ зæрдæ фæуазал. 
Ацце æмæ Бухар уый фембæрстой... Дарддæр цы ’рцыди, уый 
йын æнцон хынцæн уыди Галкайæн. 
— Уæдæй нырмæ бахъав-бахъав кæнын, бафæрсон дæ, 
зæгъгæ, — Бекайы сæр фæкъул, йæ цæстытæ фæирд сты. — 
Æмæ дын æнæ бафæрсгæ нал ис. Ды мæн æппындæр нæ хъуы- 
ды кæныс? Мæхи мын цыма нæ федтай, фæлæ мæ койæ 
хъуамæ зонай... 
Ацы æвастофарстæй зæронд лæг Галкайы къуырцдзæвæ- 
ны авæрдта. Йæ удаисты тæппуд уавæр йæ цæстыты кæй 
нындзыг ис, уый æмбæрста Галка æмæ йæ мидбынаты баз- 

Кæрдæджы стъалы 
107 
мæлыд, йæ къæхты бынмæ ныккасти, цыма дзы исты æрхау- 
ди. Йæ хъуьщы цалынмæ æрæвронг уа, уæдмæ йын дзургæ 
кæй нæу, уый дзы нæ ферох æмæ загъта: 
— Афтæ дæ куыддæр... Цыма дæ кæцæйдæр... 
— Иубон дæм дæ куыстмæ куы фæцыдтæн... Зæгъын, Гуы- 
гуызаты Аццейы кады бæрзæндтæм чи систа, уымæн ком- 
коммæ йæ цæстытæм кæсдзынæн æмæ йын, цы хъæуа, 
уыдæттæ ныдздзурдзынæн. Мæ номæй мæ бафарстай, æмæ 
мæ уæддæр не ’рхъуыды кодтай. Ноджы ахæм тыхстхуыз уыдтæ. 
Æмæ дæ зæрдыл никæцæй æрлæууьщтæн. 
«Бæлвырд, Сафонкайы ныхасмæ зыдта, — хъуыдытæ 
кодта Галка. — Сафонка мæ хоны сыгъдæгæй дæр, уый æн- 
хъæл мын у...». 
— Уартæ кæд уыди, мæ хæрæфырты æвджид дæ кæй ба- 
кодтон, уымæй фæсмойнаг фæдæн. Гъе, мæ хæрæфырты дæм 
куы барвыстон, цæмæй Къаламæ фæцæуай. Зæгъын, мæхæ- 
дæг уал æй цæуылнæ федтон! Æнхъæлмæ кастæн, Къалайы 
фæстæ мæм хъуамæ фæзындаис, æмæ ма дын æз дæр истытæ 
радзырдтаин. Къала уæд фæстæмæ Уæрæсемæ тагъд аздæхти 
æмæ уый дæр нал федтон. Газеты дын дæ фыст куы бакас- 
тæн, уæд цыдæр хуызæн фæдæн, зæгъын, кæд Къаламæ бай- 
хъуыста, уæд ма адæттæ фыссынмæ куыд сразæнгард?.. 
— Иурæстæджы мæ сæр сонтæй срысти. Алы дохтыртæ 
мын алы хостæ кодтой æмæ ницы... 
— Мæ зæрдыл-иу æрлæууыдтæ, фæлæ мæ дæ ном... Нæ 
дын базыдтон дæ ном... нæ хæрæфырт Дзеттæ дæр дын дæ 
ном нæ бахъуыды кодта. Къала дын Аццейы гагагай равзæр- 
стаид æмæ дæхи цæстытæй федтаис, мæгъæлда æмæ дзы 
сысыллыйæ дарддæр кæй ницы æвзæры... — фæхъус Бека 
æмæ та Галкамæ æдзынæг ныккасти. — Фæлæуу-ма, кæд, 
кæй кой кæнын, ды уый нæ дæ? Фæлæуу, фæлæуу, ды Ац- 
цейы таурæгъыл рагæй хъуыды кæныс? 
— Уа-бирæ рæстæг нагъ... 
— Уæдæ уый ды нæ дæ. Ахæм лæгыл сæмбæлдтæ — йæ 
галиу цæст рæстæггай æрныкъул-æрныкъул кодта? Кæд, 
зæгъын, Къала дæ цæстытыл ауаид... 
— Ахæм мæ зæрдыл нæ лæууы... 
— Акса-ма, уымæй сын ницы рауад æмæ дæу акуырм 
кодтой. — Бека йæ сæр уæззау æнкъуыст кодта. — Галка, 
ахуыргонд лæг дæ, фæсивæдæн царды фæндæгтæ амонæг æмæ 
мæ зонд хъуаг нæ дæ. Фæлæ дын фæдзæхсын: демæ хæддзуйæ 
чи фæбæлццон, уый ахæм у, æмæ йыл къæсæрæй дуармæ 

108 
Бицъоты Гриш 
дæр ма баууæнд. — Фæсабырдæр Бекайы зæрдæ, фæфæлмæн- 
дæр йæ хъæлæс. — Барзиаты Къаламæ дæ фæхуыдтаин. Фæлæ 
уал æй, зæгъын, мæхæдæг фенон. Дæуæй куы рацьщтæн, уæд 
æм фæуадтæн æмæ мæ нал базыдта. Мæ зæрдæ дзы бамæгуыр. 
Ницыуал зоны. Йæхиуæтты цæстæй уыны, фæлæ сæ чи кæцы 
у... Хæрв ма дзы баззад, цьацъа... Барзиаты Къалайæн ды йæхи 
нæ зоныс, фæлæ йæ койыл чингуыты сæмбæлдаис? 
— Киров æмæ йын Орджоникидзейы тыххæй йæ мыси- 
нæггæ кастæн. 
Йæ тæндзарм æнгуылдзты уырзтæ йæ ныхыл авæрдта 
Бека, сæр банкъуыста: 
— Æллох-æллох, адæймаг цæмæты æрхауы! Фæлæ Къа- 
лайы хуызæн лæг... — йæ фындзыкæлмæрзæнæй йæ цæссыг- 
тæ асæрфта. — Уартæ кæд уыдысты уыцы хабæрттæ. Æвзæр- 
гæнджыты раттут, зæгъгæ, районæй Аццеты хъæумæ æрба- 
цыдысты æртæ лæджы, сæ иу уыди Къала. Хуымгæнæнты 
куыстхъом лæгтæ быдырæй хъæумæ нал æфтыдысты. Хъæд 
æввахс, уырдыгæй-иу æрлæбурдтой, бæхты, галты-иу атард- 
той. Æвзæргæнджыты парочнытæ хуыдтой. Иумæйаг æмбырд 
скодтой, парочныты раттут, зæгъгæ. Фæдзырдтой, фæлæ иу 
æвзæргæнæджы ном дæр ничи загъта. Чи уæндыди! Хъуыд- 
даг къуырцдзæвæнмæ бацыди. Уæд Ацце сыстади æмæ фæн- 
дон бахаста: «Æвзæргæнджыты дæттæм сусæгæй». Фылдæр 
адæм уыцы фæндоныл сæ къухтæ сдардтой. Уыцы хабар 
Къалайæ фехъуыстон... 
— Дæхæдæг Аццейæ цы зоныс? Сæмбæлдыстут-иу? 
— Мæхæдæг та йæ куыннæ зонын! 
...Иу комæй иннæмæ фæлмæн æфцæджы сæрты ахызтыс- 
ты хуындзæутгæ. Хуындзау чызджыты кæстæр — Асинет. Йæ 
минæвæрттæ йæм чи барвыста, ахæмтæ къордæй фæфыл- 
дæр сты. Уыди ма йæм, уæлæмæ чи ницыма сдзырдта, ахæм 
хъавджытæ дæр. Фæлæ Асинетæн йæ хистæр хо мой нæма 
скодта, æмæ уый разæй куыд фæуыдаид. О, æмæ хуындзæут- 
тæ се ’гъдау радтой æмæ сын сæ фысымтæ фæндараст загъ- 
той. Хуындзау лæппутæй дыууæйы фарсыл — хъаматæ, æр- 
тæйæ — афтидарм. Фæлмæн æфцæгæй куыд ныууырдыг код- 
той, афтæ хъæдбынæй сæ размæ рагæппытæ ластой æхсæз 
барæджы. Хуындзау лæппутæм хъыримæгтæ ныдцардтой. 
Хуындзæуттæ кæцæй здæхтысты, уыцы комы хъæутæй иуы 
фос æрæджы атардæуыди, æмæ дын тыхгæнджытæ лæппу- 
тæм куы ныддодой кæниккой: «Сымах атардтат фос æмæ, 
кæм æмбæлы, уым хъуамæ дзуапп раттат!». Æртхъирæнтæ, 

Кæрдæджы стьалы 
109 
тæрсæн гæрæхтæ. Сæ разæй акодтой хуындзау лæппуты. Чыз- 
джытæ дзыназгæ баззадысты. Дыууæ уæрдоны æмæ сæм æртæ 
саргъыбæхы. Фенхъæлмæ кастысты, æмæ лæппутæй куы ничи 
зынди, уæд уæрдæтгы сбадтысты. Бирæ нæ ауадаиккой, уæд 
сæм цыппæрвадæй фæзындысты дыууæ барæджы. Чызджытæй 
чи кæцырдæм лыгъди, чи кæцырдæм. Асинеты рацахстой бар- 
джытæ, иу сæ фæгæрах кодта æмæ уырдыджы ныууадысты. 
Хуындзау лæппутимæ чи баззад, уыцы цыппар барæ- 
джы, гæрах кæцæй фæцыд, уырдæм фæтъæбæртт ластой, 
лæппуты фæуагътой. Лæппутæ æрæййæфтой чызджыты. 
Æнæуи дæр сæ тынг æгады бынаты сæвæрдтой, ныр ма, 
скъæфты хабар базонгæйæ, мæстæй тæгæлтæ хаудтой. Хæ- 
цæнгарзæй сæм кæй ницы уыди, уый дæр ницæмæуал æр- 
дардтой. Цыппарæй бæхтыл абадтысты æмæ фæтъæбæртт 
ластой Асинеты агур. Бæхты цæфхадвæдтæм хъусдаргæйæ 
размæ тындзыдтой, иу ран, комы дон дыууæ къабазæй кæм 
акалди, уым фæдтæ фаллаг фарсмæ бахызтысты. Фæрсаг 
коммæ сæ ахуыдтой фæдтæ, над фæндагмæ сын бахызтысты 
æмæ иннæ фæдтимæ сæмхæццæ сты. Сæ тæккæ катайгæн- 
гæйæ ауыдтой сæ ныхмæ тындзæг барæджы. Йæ уæлдзарм 
худ фелвасгæйæ сын салам радта æмæ сæ фæрсты афардæг. 
«Скъæфджытæй цыма у, — гуырысхо хъæлæсæй сдзырд- 
та фæдисæттæй иу. — Йæ худ аивта». Йæ фæстæ куыд фæка- 
стысты, афтæ уæлдзармхудджыны бæх йæ мидбынат æрзыл- 
ди æмæ сæ размæ æрбацыд. «Сымах стут фæдисæпæ, — загъта 
уæлдзармхудджын, уыцы хъуынтъызæрфыгæй сæм касти. — 
Фæрсынтыл мæ ма схæцут, рæстæг уын нæй. Хæрам рачын- 
дæуыд. Цы загъдæуа гадзрахатæй цæуæгæн. — Ехсы хъæд 
нылхъывта, цонг барызти. — Фæстæдæр алцыдæр базондзы- 
стут æмæ мын мæ ныхæстæ æрымысдзыстут. Уæ чызджы агу- 
рут æртæ хъæуæй астæуккаджы. Доны былты ссæут, уæ чызг 
ис донмæ æппæты хæстæгдæр хæдзары. Зæрæдтæ стыр уаты 
фæфынæй кæнынц, йæ рудзгуытæ — кæрты ’рдæм. Зæрæдты 
уаты галиу фарс — сæ цæлгæнæн, сæ иннæ уаты рудзынг 
цæуы хæдзары чъылдыммæ. Уæ иу сæм разæй бахойæд, чи 
ракæса, уымæн-иу зæгъæд: «Бидзи тынг фæтыхст æмæ Алы- 
гайы агуры». Æмæ йæм ма фæлæууæд, уæлæ ма Готтамæ дæр 
фæхабар кæнон, зæгыæ, æмæ-иу фæтъæбæртг ласæд. Бидзи - 
Алыгайы æфсымæр, рæбинаг хъæуккаг. Бидзимæ цæудзыс- 
ты, æмæ куы федде уой, уæд архайут. Цæй, рæстмæ ут!» — 
фæзылдта йæ бæхы уæлдзармхудджын æмæ сæйраг коммæ 
йæ ных сарæзта. 

110 
Бицьоты Гриш 
Фæдисæттæ сæ бæхтæ бабастой суары цур хъæды къохы. 
Архайдтой, уæлдзармхудджын куыд амыдта, афтæ. «Рынчын 
Бидзимæ» хæдзарæй фæфæдис сты æртæйæ. Асинет баззад, 
кæмæн æй аскъæфтой, уыцы лæппу æмæ ма иу чызджы бæр- 
ны. Фæдисæтгæ æртæйæ сæ уæлхъус алæууьщысты. Лæппуйы 
къухтæ хæдзары астæуккаг цæджындзмæ бабастой, чызджы 
дуарæхгæдæй ныууагътой æмæ Асинеты къухыл рахæцыды- 
сты. Сæ бæхты суары къохы нал ныййæфтой, æмæ фембæр- 
стой, къæппæг сын кæй арæзтæуы. Сæ хайуантæй æнæхай 
фесты, фæлæ ма сæм цыдæр бæллæхтæ кæй æнхъæлмæ кæсы, 
уый дæр æмбæрстой. Фæрсаг комæй уал сæ хъуыди сæйраг 
коммæ ахизын. Уым быдырмæ фæндаг дыууæ хъæуыл ахиз- 
дзæн, æртыккаджы — фæдисæтгæй иуæн — йе ’рвадæлтæ. 
Уырдæм хъуамæ исты амæлттæй фæхæццæ уой. 
Сæ размæ сын къæппæг æвæрдзысты, æмæ дзы сегас иумæ 
цæмæй ма смидæг уой, уый тыххæй лæппутæй иу цыди ра- 
зæй, уый куыд уыдтаиккой, афтæ сæ фæстæ цыдысты Аси- 
нет æмæ иу лæппу, уыдоны фæстæ — сæ цыппæрæм æмбал. 
Мæйрухсы кæрæдзи дæрддзæфмæ дæр уыдтой. Сæйраг ком- 
мæ раирвæзтысты, фыццаг хъæу дæр фæсте аззад, афтæ сæ 
раздзоджы фæндагыл фегуырдысты дыууæйæ, сæ иу æй 
былысчъилæй афарста: «Куыд æнæмæт къахдзæфтæ кæныс, 
æнафоны бæлццон?» Асинет æмæ йе ’мбал лæппу къутæр- 
тæм базгъордтой. Лæппу чызджы къухыл фæхæцыд æмæ йæ 
пыхсбынты аскъæфта. Асинет-иу ныццудыдта, йæ улæфт 
скъуыддзаг кодта. Иурæстæджы пыхсбынæй ахызтысты. Сæ 
развæндаг цасдæр быгъдæгæй аззад. Лæппуйы цæст ауыдта: 
чысыл уæлдæр фугæйы къутæртæ райдыдтой. Цыфæндыйæ 
дæр хъуамæ уырдæм сирвæзой. «Асинет, дæхи фæфидар кæн, —- 
сдзырдта лæппу. — Уæлæ уыныс, фугæйы къутæртæ, замма- 
най æмбæхсæн». Быгъдæджы ма хæрдмæ тындзыдтой, уæд 
сæм æввахсæй сыхъуыст: «Уæлæ сты, ардæм!» — æмæ гæрах 
анæрыд, уыйфæстæ та айхъуыстой æртхъирæнгæнæджы хъæ- 
лæс: «Æрлæуут! Уæхи ма дзæгъæлы хурхæй марут!». «Асинет, 
ды лидзгæ фугæйы къутæртæм, — фæкодта лæппу. — Æз сæ 
фæуромдзынæн». «Нæ, нæ, амардзысты дæ!» — уынгæгзæр- 
дæйы катайтæй æмæ удаистæйдзаг хъæлæсæй сдзырдта чызг. 
Уæдмæ сæ сурджытæ дыууæ баисты, лæппу ныууыдта: сæ 
иуы сæрыл —- уæлдзарм худ. Изæры фæрсаг комы сæ размæ 
чи фæци, уыцы барæг, лæппумæ маст цыргъагау фæныхылд- 
та æмæ сæм дæлæмæ ныдздзырдта: «Кæд лæгтæ стут, уæд 
уæ хъыримæггæ аппарут æмæ мæм дыууæйæ дæр рацæут!» 

Кæрдæджы стьалы 
111 
«Æмæ, дам, мард гæрах нæ кæны!» — лæппу нæ фæгуырыс- 
хо, уæлдзармхудджын æм кæй сдзырдта, ууыл, æмæ та сæм 
адзырдта: «Тæппудтæ! Дыууæйæ мæм сæ ныфс нæ хæссынц!». 
«Ма сæ знæт кæн, — алæгъстæ кодта Асинет. — Нæ мæ фæн- 
ды, мæн тыххæй туг ныккæла». 
Лæппу хъамайы сæрыл æрхæцыд æмæ, иуварс акъах- 
дзæф кæна, афтæ йын Асинет йæ фæндаг æрæхгæдта, нык- 
куыдта: «Дæуыл исты куы ’рцæуа, уæд ма мæ цард цы уы- 
дзæн!». Бынæй та уыцы хъæлæс: «Фæцæуын дæм, хæлиудзых!». 
Дыууæйæ сæм стындзьщгой, разæй — бæгъæмсар. Чызг лæп- 
пуйы цонгыл ньщдæвдæг, нæ йын уагъта хъама сласын дæр. 
Бæгъæмсар лæг дзæбæх сæввахс, уæд æрлæууыд, сдзырдта: 
«Сылгоймаджы аууонæй-ма дæхи равдис, кæд ма удмцдæг дæ!..». 
Лæппу чызгæй йæхи атыдта, фæцъортт ласта йæ хъама, 
цонг æмæ хъама фатæмраст аисты, æвзидæн пæррæст слас- 
той. Гæрах анæрыди. Хъандзалхъæддых цонгæрхауди, дурыл 
хъамайы къæрцц фæцыди... 
Бека Галкайæ йæ цæст нæ иста, уый йæм зæрдиагæй 
хъуыста æмæ йын æнцон уыди дзурын. 
— Сæ нæмттæ сын нæ дзырдтон, — загъта Бека. — Ныр 
дын сæ раргом кæнон. Уæлдзармхудджын Ацце уыди, Аси- 
неты скъæфджытæй. Йе ’рдхордæн æй раскъæфгой. Уыцы изæр 
ыл гадзрахатæй рацыд. Фæдисæттæн хæрзгæнæг фæци, цæ- 
мæй чызг йæхи бауа. Комы мæйрухс æхсæв цæугæйæ, чыз- 
гимæ чи уыди, уый та дæ разы бады. — Йæ рахиз къухы арм 
бавдыста,йæ гуылмызкъæдз æнгуылдз тасынфæлтæрæнтæ 
бакодта. — Уыцы изæры топдзæф мын — зæрдылдарынæн. 
Сафонкайы къухфыстæй йе ’вастæй уый номыл газеты 
скъуыддзæгтæ куы рацыд, уæдæй фæстæмæ Галкайы уд хъи- 
зæмайраг баци. Бека йæм куы фæзынди, уæд та цыма сæр- 
сæфæны сæрмæ æрдухидыл фегуырди. Ныр Бекамæ 
байхъуыста, æмæ йæ зæрдæ чысыл цæуылдæр фæлæууыд — 
цъиувæдис нæ фестдзæн Бека, йæхи чи саслам кæна, уыдо- 
нæй нæу, йæхи уды сагъæстæй йæм цьщæртæ уæдцæр æвæрд сты. 
-— Уый уыди нæ фыццаг фембæлд, — дзырдта Бека. — 
Уыйфæстæ дæр ма-иу сæмбæлдыстæм. Уартæ ТОЗ*- тæ куы 
фæзындысты, иронау Æмбаладтæ кæй хуыдтой... Банкæй 
нын-иу æхца куы цас радтой, куы цас. Æмæ мæ-иу кæддæр- 
ты æхца хæссынмæ арвыстой. Иуахæмы та зылдмæ фæцæй- 
цьщтæн хъуыддаджы фæдыл. Уый размæ дыууæ боны æмæ 
* ТОЗ — Товарищество по обработке земли. 

112 
Бицъоты Гриш 
дыууæ æхсæвы цыдæр фæдисы архайдтон — æвзæргæнджы- 
тæ лæбурдтой... Гъе, æмæ цьщтæн зылдмæ. Мæ фæндаг хъæ- 
ды рагъмæ схызти, рагъæй фæуырдыг. Хур æрæндæвта, æмæ- 
иу мæ цæстытæ аныхæстысты. Мæ нымæт иу ран æрдузы 
æрытыдтон. Тæгæрфынæй адæн. Иуахæмы мæ чидæр ивæз- 
тытæ кæны, мæ мидфынмæ йæ æнкъарын, мæ дарæс мын 
рæдувы. Фехъал дæн — мæ бæх мын мæ хæдоны дыс дæнда- 
гæй ивазы. Байхъуыстон, æмæ цыдæр уынæртæ мæ хъус æр- 
цахста. Уалынмæ мæм фæндаджы фæзилæнæй разынди ба- 
рæг, йæ фæстæ дыккаг. Бабирæ сты... Кæс-ма, хайуан куыд 
æнкъараг у, ома цыдæр фыдбылыз дæм кæсы, базмæл. Дыу- 
уадæс гилдзæй ифтыгъд францусаг карабин мæм уыди. Ар- 
гъауы дæлдзæх Бæлгъуыры бæстæм кæй уагътой, уый та 
æрбалæууыд мæ зæрдыл. Чи йæ уагъта дæлдзæхмæ, уыдонæн 
ныффæдзæхста: «Судзын куы ныхъхъæр кæнон, уæд мæ-иу 
ноджы дæлдæр ауадзут. Басыгъдтæн куы ныхъхъæр кæнон, — 
бæндæн феуæгъд кæнут». Мæ бæхы фæрстæ æрцавтон, ли- 
дзын сæрмæ чи хæссы, уыйфæстæ дæ цард цы у. Сæ ныхмæ 
цæуын, карабины хæтæл — фæхъавынæввонг. Мæ бæхы фæрс- 
тæ бацавтон, æмæ сирæгау ацыди. Не ’хсæн ма баззади ны- 
мад къахдзæфтæ, уæд æрлæууыдысты. Æз дæр мæ бæхы рох- 
тæ æрбалвæстон. «Зыгуымы голлагау фидауы! — райхъуысти 
барджыты æхсæнæй. —Хайуаны ма хурхæй мар. Æрхиз æмæ 
фистæгæй ахъеллау кæн». 
Карабин сæм фæдардтон, фæтьæлланг ластон: «Хъæбæр- 
дзых, размæ-ма рахиз!» Бæхы фæрстæ бацавтон, карабин 
барджыты ’рдæм даргæйæ, сæ иувæрсты ацыдтæн.^Гъе, æмæ 
дын се ’хсæн мæ цæст куы æрхæцид ацы Аццейыл. Йæ хъуыр- 
духæн змæлд мæ йæхимæ æркæсын кодта. Афтæ мæм сдзырдта 
мæ зæрдæ, цыма кæйдæр аууон фæуыныл йæ уд хъардта. 
Цасдæр рауадтæн, уæд фембæрстон, барджыты æхсæнæй мæм 
уый кæй радзырдта. Чи зоны, рагæрах кæнинаг мæ уыди, 
æмæ йæ фæурæдтой. Мæ бæх сæппæй ауагътон, фæстæмæ 
нал фæкастæн. Мæ фæсонтæ сын — æнцонхъавæн мысан. 
Уыди ахæм рæстæджытæ, фæсте æхсын сæрмæ куы нæ 
фæхæссынц... Дыккаг бон ахæм хабар айхъуысти: «Знон Ху- 
рыхъæуы фос фæтардæуьщи». Бæхтыл, дам, фæзындысты, сæ 
цæсгæмтгæ басылыхъхъытæй тыхт. Нымæцæй, дам, — бирæ. — 
Фæхъус ис Бека, фæкъæрцхъус,мцыма йæ фæсмон фæцагайд- 
та. — Гъе, афтæтæ, фæлæ ма цы. Йæ тæрхон Къала уыди. Фæлæ, 
кæс-ма, куыд дæсны у ацы Ацце. Къалайыл мæрдырох бахæ- 
цыд, уый куыд тагъд базыдтой. Сæ чиныг куыд тагъд ацæтгæ?! 

Кæрдæджы стъалы 
113 
— Бека, чиныг фыссæг дæр зæххон адæймаг у æмæ фæ- 
рæдийы, — загъта Галка. — Чиныг фыссыны размæ бирæ 
цыдæртæ бахынцын хъæуы... Фыссæгæн сгуыхт лæг радзырдта 
йæ царды цаутæ. Цасдæр рæстæджы фæстæ та сгуыхт лæгмæ 
ногæй бацыди æмæ та йæм байхъуыста... Æртыккаг хатг дæр 
ын сæ радзурын кæны, афтæ дæр вæййы... Дзурæджы ныхас 
иу ивылæнтыл куы ивыла алы хатт дæр, уæд æууæнк ис 
дзурæгыл... 
— Галка, ды дæ куыст рухсмæ рахастай æмæ дын мæ фиппа- 
инаг, ай-гъай дæр, зæрдæрухсы хос нæ уьщи. Цы дын фæдзырдта 
Ацце, ууыл баууæвдьщгæ. Ацце дзурын зоны... Ис аргъæупæ, 
иу æй фæрæсугъддæртæ кæны, афтæмæй йæ радзуры... 
Уыцы Къала йын Аццейы мæнгцæсгом куыд раргом код- 
та, уый кой дæр сæм куы рауадаид, æмæ Галка загъта: 
— Аццейы тыххæй Къала дæуæн цы дзырдта, уыдон ма 
искæмæн дзырдта? 
Кæрты фæмидæг Бухар, æмæ Бека афтæ бакодта: 
— Де ’мбал тæвдтуг у, риуæмбæрцæй лæгæрды. Зондджын 
лæг куы дæ, уæд ахæмимæ куыд фæраст дæ? 
— Афтæ рауади, — загъта Галка æмæ сыстади. — Хатыр 
дæ курын. 
Бека дæр сыстади, стъолы разæй рацыдысты. 
— Цы хорз у, нæ уæ бахъыгдардтон, — загъта Бухар, 
Галкайæн афтæ: 
— Æз бирæ нæ бафæстиат уыдзынæн, Бекайы чысыл 
цæмæйдæрты афæрсдзынæн... 
— Цæмæй ма мæ фæрсыс? — бабустæ йыл Бека. — Нæ 
ныхæстæ фесты. 
— Уæд та хатыркурæг дæн... Йе тугхæстæджытæ стæм, 
кæрæдзи хъуамæ ма зонæм? 
Йæ фыд Аццеимæ сæм Бекайы койтæ айразмæ дæр рауа- 
дысты, ардæм цæуыны размæ дæр. Къухбакæнæнтæ йæм 
агуырдтой. Уæвгæ, ахæм лæг кæд райгуырди, æмæ йæхи хæ- 
дзарвæндаджырдыгæй кæнæ мадырвадæлтырдыгæй иу ахæм 
адæймаг ма разындаид, ацы цардарæзтæн цæлздурæвæрæн 
чи нæ кодта. Бекайы тугхæстæджытæй ахæм разынди йæ ма- 
дыхойы лæппу, паддзахы æфсады афицер Берд. 
Галка ахызти уынгмæ, Бухар загъта: 
— Уæддæр мæ, Бека, къулыбадæг лæппуйау куыд федде 
кодтай? 
— Ды, лæппу, сыгъдæгæй дæр сæ бынæйласгæтæй цы- 
дæр дæ! Пыхс дæ сæрыл хæссыс. 
8 Бицъоты Гриш 

114 
Бицьоты Гриш 
— Зæрдæ дæм æхсайы, Бека, ацы цардмæ изгард рахастай. 
Сфыдæхзæрцæ дæ. Дæхимидæг уыйас дæр судз æмæ фæнык 
дæр фест, фæлæ ног цардаразджыты зондмæ марг уадзыс... 
— Уый цытæ лæхуры де ’взаг? 
— Хъус, хъус! Дæ мадыхойы лæппу Бердæн хъæды æм- 
бæхсæнтæ агуырдтай. Хæринаг ын хастай... Революцийы ар- 
тыл дон чи уагъта, паддзахы уыцы афицертæн ды — хъузон. 
Æмæ дын, кæс-ма, революцийы кой дæ цæстытæ къахы. 
Бекайы рахиз къух барызти, æрбатымбыл ын нæ ба- 
куымдта. Ауыдта кулдуары цæджындзмæ æнцойæвæрд уисой 
æмæ йæм бауад. Бухар бамбæрста — нæ йыл бацауæрддзæн, 
æруадздзæн ыл æй, æмæ феддæдуар, цырд къахдзæфтæй 
машинæмæ уади. 
Уынгмæ æд уисой рахызти Бека. 
— Де ’фсины æрцыдмæ уæ уынг дзæбæх ныммæрз, — 
Бухар радзырдта Бекамæ. 
— Гъы, æвзæр боны гуырд! Хуыцау дæ æргæрах кæна! — 
Бухары фæдыл уисой фехста Бека. Нагъ, куыд æнхъæлдта, 
ахæм бынтон æнæбон нæма уыди Бека — уисой, йæ хъæд 
фæразæй, афтæмæй суади Бухары къахыл. 
«Ацы иблис Аццейæн сыгъдæгæй дæр йæ къабаз, йæ туг- 
хæстæг у»,— фегуырди Бекайы сæры. Рагацау хатыдта: мæнæ 
йæ маст куы æрмынæг уа, — мынæг æруыдзæн, рох — нагъ, 
— уæд æм фæсмон æрхъардзæн, Къалайы нæ фенгæйæ Гал- 
камæ кæй смидæг, уый тыххæй. Маст ын йæ тæвдтуг куы 
æрыхъал кæны, уæд ын æрæнцой нал вæййы, рæстдзинад 
агурæг свæййы, æрызгъæлынц йе уæнгтæ æмæ та царды тавс 
нал фенкъары. Йе уæнгты тых куы фæкъаддæр, уæдæй фæс- 
тæмæ фехсайдта йæ зæрдæ йæхимæ уыцы миниуæгæй. 
Берды кой Бекайæн цыргъаджы рæхуыстау фæци æмæ 
ма йæ зондæй бæргæ хатыдта: ныххæц дæхиуыл, ма равдис 
дæ маст, фæлæ уыцы хæрамæн зæрдæ нæ бабыхсыд. 
Бека Берды куы нæ зыдтаид, уæд, æвæццæгæн, ацы цард- 
аразджытæм ахæм изгардзæрдæ нæ бадардтаид. Йæхицæй уæз- 
дандæр, растдæр æмæ сгуыхтдæр адæймæгтæ нæ рантысти 
Хуыцауы сконд дунемæ Бекайы нымадæй, æмæ ахæм лæджы 
цыфыддæр знаджы бынаты сæвæр?! .Мæрдтæм дæр ыл цъыф- 
калæн кæн, йæ рухс номыл рæстæджы ала сбада, згæ хæрв 
сæвæра! Æбуалгъы хæрæмттæ рачынди, æмæ царды бындур 
нынкъуысти, æндæр, Берды цæстæртгивгæйæ, ахæм бынмизтæ 
йæ аууонæй дæр стьæлфыдаиккой. Георгийы дзуарæй кадджын- 
дæр хорзæх нæ уыди Уæрæсейы. Цыппар къæпхæны уыдысты 

Кæрдæджы стъалы 
115 
уыцы хæрзиуджытæ, æмæ сегасæй дæр Берд хорзæаджынгонд 
æрцыди. Паддзахы раз, дам-иу, сгуыхт инæлæрттæ уырдыг лæу- 
уыдысты, Бердæн та, дам-иу, паддзах йæ сæрæй акуывта, йæ 
фарсмæ йын бадыны бар уыди! Ацце уыдæтгæ æнæзонгæ кæ- 
цæй у, Хуыцау дæ Берды хуызæн гуырд скæнæд, зæгъгæ-иу, 
кæстæртæн кæй арфæ кодтой, уый дæр æрыхъуыстаид, фæлæ 
йæхицæй лæг аразы, ног цардаразджыты рæгъмæ цыфæндыйæ 
дæр хъуамæ бахауа, уый тыххæй саулæджы митæ бакæныныл 
дæр нæ фæфæстиат уыдзæн. 
Къалайы æнæнхъæлæджы базыдта Бека. Санаторийы иу 
уаты фæцардысты цыппар æмæ ссæдз боны. Ныхас сын-иу 
куы бацайдагъ, уæд сæ-иу хæрæндонмæ цæуын дæр ферох. 
Æмæ дын сæм иуахæмы Берды кой куы рауаид. Бека йын йæ 
царды хабæрттæй цьщæртæ радзырдта, æмæ ныррухс ис Къа- 
лайы цæсгом. Уыйразмæ йæм фæсномыг ныхас арæх уыди. 
Ныр йæ дзуринæгтæ фæбæлвырддæр, фергомдæр сты. Берды 
хуызæн лæгты лæгдзинадæн, загъта, зын у аргъ скæнын. Æгъ- 
дауыл хæст Берд сабийæн дæр кæстæриуæг кодта, хæрамгæ- 
нæгæн йæ ных къуырдта. Æмæ Къала радзырдта, паддзахы 
рæстæг афицер чи сси, ахæмы бинонтæн куыд бахæрамчын- 
ди. Ног хицауады рæстæг афицер сдзырдхъом нал уыди. Рын- 
чынтæ хаста, смæгуыр. Иуахæмы сæ ног власты номæй сæ 
хæдзарæй ратардтой, æмæ уынджы къæйыл аззадысты. Æр- 
цардысты дзы æндæр бинонтæ. Берды хъустыл æрцыди хабар. 
Хæстæг æндæр ын нæ уыдысты æфхæрд бинонтæ, афицеры 
дæр ныхасмæ нæ зыдта. Бавдæлд, æмæ æфхæрд бинонты авд- 
аздзыд лæппуйы йæ фæсарц сæвæрдта æмæ йæ сæ хæдзары 
дуармæ æрæргъæвта, хæддзу цæрджытæн загъта: «Къуыримæ 
ацы хæдзар куыд суæгъд кæнат, афтæ! Лæппу цæрдзæни уемæ 
æмæ йæ сæрæй æрду дæр куы ахауа, уæд уыл мæгуыры бон 
акодта». Къала дзырдта: «Советон власты ныхмæ фæлæууæг 
нал уыди æмæ паддзахы афицерты уисойæ амарзтой. Фæлæ 
Берды кой афтæ дард айхъуысти, æмæ йæм кæцыдæр рæстæг 
ног хицæуттæй дæр сдзурынхъом ничи уыди. Къуырийы бон 
хæдзар суæгъд ис. Хæдзар бæрнон кусджытæй иуы зондæй ист 
æрцыди, йæ хæстæджыты дзы æрцæрын кодта, рæстæгмæ, 
уыйфæстæ йæхи бауыдаид». Сбарæн ын ницæмæй уыди, ахæм 
цин бавзæрста Бека Къаламæ хъусгæйæ. Берды хъысмæт ма 
кæй æндæвта, ахæмтæ ма уыцы рæстæг дæр кæй уыди, уый 
зыдта Бека, фæлæ ма дзы исчи йæхи раргом кæндзæн, уый 
æнхъæл нал уыди. Æмæ нал æфсæсти Берды хабæрттæ дзуры- 
нæй, Къала та уымæ хъусынæй нал æфсæсти. 

116 
Бицъоты Гриш 
Бынæттон ревкомтæн уыди искæмæн марыны тæрхон ра- 
хæссыны тыххæй бардзырд раттыны бар. Зæгъæм, æнафоны 
уынгмæ рацæуыны тыххæй дæр хастой марыны тæрхон. Раст 
уыцы заманты Бердмæ хъæумæ фæзындысты, хорз æй чи 
зыдта, ахæм большевиктæ дыууæйæ æмæ йын загътой: «Дæхи 
искæдæм айс». Уæды афицертæй иуимæ фембал Берд æмæ 
сæхи хъæдмæ айстой. Иу æмдзæхгæр къулы бакъахтой дыууæ 
лæгæн æрхуыссæн бынат, цъыхырытæ-иу ыл æрбафæлдæх- 
той. Бека йеддæмæ сын се ’мбæхсæн ничи зыдта, къуыри сæм- 
иу дыууæ хатты дæр фæзынди. Йæ фæдтæ сæфта, фæлæ йæ 
бафиппайдæуыд. Иу мигъбон та æмбæхсæнмæ æввахс куыд 
æрныгъуылди, — алфамбылаймæ-иу йæ хъус фæдардта, 
уынæртæм фæхъуыста, — афтæ ауыдта æртæ лæджы — æм- 
бæхсæнмæ Бекайæ фæхæстæгдæр сты, кæркмисындзæджы 
къутæрты æрныгъуылдысты, къæрцхъусæй банхъæлмæ кас- 
тысты чысыл рæстæг. Сæ иу æмбæхсæны ’рдæм комкоммæ 
ахъуызыд, иннæ дыууæ фæйнæрдæм сæхи айстой, уыйфæстæ 
æрхы рæбынты æмбæхсæнмæ бахъуызыдысты. Бекамæ хæцæн- 
гарз куы фæуыдаид — тæрсæн гæрахæй сæ асырдтаид, дыууæ 
æмбæхст афицерæн лидзыны фадат сарæзтаид. Бекайы бон 
ницы сси æмæ йæ сурхид акалди фыркатайæ. Фæдагурджы- 
тыл йæ цæст нал æрхæцыд... Æваст гæрах анæрыд, æмæ Бе- 
кайы къæмисæнтæ ныззæлланг ластой, рацæйтыдтой. 
Иурæстæджы Бека ауыдта: æртæ цуангæнæджы æрхы рæ- 
бынты дæлæрдæм афардæг сты. Æртæ гæрахы ма азæлыдысты 
сыфтæрарæх хъæды сæрмæ. Фæстæдæр базыдта хабæртгæ Бека: 
Берд æмæ йе ’мбалы банымыгъдæуыди, цуангæнджыты сын 
сæ фæдыл бафтыдтой. Сæ иу Берды хорз зыдта, иннæтæ йæ 
койæ зыдтой, кæрæдзийæн сæ зæрдæйыуаг бамбарын код- 
той, ома ахæм лæгмæ йæ къух чи сиса, уымæн Хуыцау нæ 
ныббардзæн. Æфсоны гæрæхтæ фæкодтой æмæ афардæг сты. 
Къаламæ-иу санаторимæ арæх æрбауадысты, æмæ-иу Бе- 
кайы цур семæ фæныхас кодта. Иуахæмы йæ уазæгимæ сæхи 
кæртмæ айстой сæ уатæй. Мæстæлгъæдæй æрбаздæхти сæ уат- 
мæ Къала, зæрдæйы хосты чысыл флаконы сæр разылдта, 
йæ арммæ дзы иу æрæппæрста, армæй — æвзагмæ. Сабыр хъæ- 
лæсæй афтæ зæгъы: «Мæнæ зæххыл цытæ цæуы, уыцы Ацце 
революционерæй агæпп ласта, йæ кой дын кодтон. Скъола- 
дзаутæ йæ фæхонынц, студенттимæ сæмбæлы, йæ мысинæг- 
тæ сын дзуры... Æнхъæлыс, цытæ фæдзуры?! Революцийы 
уылæнтæ Ирыстонмæ куы сæнхъæвзтой, раст уыцы рæстæг 
нæртон сгуыхтдзинад равдыста: цалдæрæй бабырстой Дзæу- 

Кæрдæджы стьалы 
117 
джыхъæуы Урс ахæстæттæм, ацы цæстфæлдахæг — сæ ами- 
дингæнæг. Хъахъхъæнджыты афистæг ластой, æмæ, револю- 
цион куыст кæнынмæ ардæм Уæрæсейæ чи сæфтыд æмæ амы 
ахæстонмæ чи бахауди, ахæм стыр лæджы суæгъд кодтой. Гъе, 
Кировимæ иу хъуыддаг аразæг революционеры. Къала мæстæй 
цæхæртæ калдта: «Кæс-ма уыцы бынтыдзогмæ! Йæ абырæг 
æрдхорд уыди æви йе ’фсымæр æмæ ноджы уыдоны хуызæтгы 
суæгъд кæнæм, зæгъгæ, цалдæрæй ахæстонмæ бабырстой. Сæ 
фыдгæнд фæрæстмæ. Лæбурджытæ къорд уыдысты, сæ кой дæр 
никуы райхъуыст, никæцæй разындысты, фæлæ ацы иблис 
Ацце йæ абырæг митæй дæр хъуамæ стыр пайдатæ скæна». 
14 
Авданы ацыды фæстæ Марусы зæрдыл Сафонка æрлæууыд. 
Горæты стыр базармæ æввахс æнæнхъæлæджы уынджы куы 
фембæлдысты... Сæ дыууæ дæр мæнæ ныртæккæ базыдгой, рæх- 
джы æвдисын кæй байдайдзысты киноныв «Æрыгон гварди». 
Æнæмæнг æй кино уынынмæ кæй хондзæн, уыцы хъуыдьпæй 
ныззæрдæрухс Марус, фæлæ бафиппайдга: Сафонкайы уазал 
асæст цæсгомæй æрхæцдæг калди. Лæппу уæд, уыцы бон дæр 
зыдта, зæй йыл кæй раскъæрдтой, æмæ дзы алидзæн кæй нал 
ис. Йæ зæрдæ ницæуылуал дардта æмæ йæ цардæй ницыуал 
æндæвта. Авдан уатæй тыргътæм куы ахызти, тæккæ уыцы рæс- 
тæг Сафонка йæ зæрдыл кæй æрбалæууыд, уый йыл карз уай- 
дзæфау сахадыдта, гадзрахатæй цыма рацыд Сафонкайыл. Гадз- 
рахатæй рацæуынæй фыддæр æмæ æбуалгъдæр та, удæгæстыл 
æй кæй нал нымайы, уый. Уæд, уыцы бон, Сафонка афтæ загъ- 
та: «Абон нæ рауайдзæн, фæлæ фембæддзыстæм». Сафюнкайыл 
хъуьщытæгæнгæйæ иуахæмы Марус йæхицæн загъта: «Фидæн 
мын кæд хорзæй искуы исты æрхæсса, уæд мын, Сафонка, 
дæуимæ уæрст нæ уыдзæн». Сафонкаимæ никуыуал сæмбæл- 
дзыстæм, зæгъгæ, Марусмæ йæ зæрдæ куы никуы сдзырдта, 
уæд æм ацы хæдзайраг бауыны зоцд цæмæн фæзынд? Авданы 
цур дзы уыцы къæйных ныхæстæ цалынмæ нæма схаудысты, 
уæдмæ Сафонка йæ зæрдыл цæуылнæ æрбалæууыд? 
Сафонкайæ йæ хъуьщытæ рахызтысты Авданмæ. Рæстæг 
цасфæнды фæивылæд, уæддæр-иу ацы боны митæ æрбаймыс- 
дзæн Марус, æмæ йæм-иу йæ азым низы судзæгау бахъардзæн. 
Авданы йæхицæн цардæмбалы бынаты сæвæра, уый йæ хъуы- 
дыйы кæрон нæ — йæ хъуыдыйы аууонæй дæр никуы разынди. 
Ноджы ма йæхицæн басасти, Авданы хорз кæй нæ зыдта, ууыл 

118 
Бицъоты Гриш 
дæр. Йæ чызгон цæсгом цæмæй хъуамæ басудзид, уыцы зæгъи- 
наг ын йæ хъусы куы бацæгъдид, уæд æфсæрмдзаст Авдан ба- 
гомыг уыдзæн, исты æнарæхст æвнæлдтытæ райдайдзæн йæ- 
химæ, йæ ных феууæрддзæн, уыйфæстæ кæддæр куы æрчъи- 
ца, уæд æм иу каст æрбауæнддзæн æмæ хъазгæмхасæнты сфæ- 
раздзæн: «Æмæ цæуылнæ, уый замманайы хорз уынаффæ куы 
у!» Уыцы хъуьщытæ дарддæр анывæста Марус: Сакро æмæ 
Софийыл хабар сæмбæлд æмæ сæ цинæй æгас хæдзар ныр- 
райдзаст. Уынаффæтæ, хъуьщдагæн цыбыр æмгъуыдтæ æмæ 
иуахæмы Авданы афæрсдзысты: «Æмæ бинонтæй та цы сты? 
Чи йын ис? Нæ минæвæрттæ кæимæ ныхас кæндзысты?». Дард- 
дæр Марусы цæстытыл ницыуал ауади. Дзæуджыхъæуы нык- 
кæнд-къуымы цæрын, мæ мад æмæ мæ хо дард цæгатаг горæ- 
тæй ардæм нал цæуынц, мæ фыд — адæмы знаг... «Уыдæттæ 
куы базониккой Авданы ныййарджытæ, уæд ма, цымæ, сæ 
цæстытæй рухс ракæлид?» — хъуыдытæ кодта Марус. 
Чызг фæстæмæ æрыздæхти Сафонкамæ, æнæ æрыздæхгæ 
йын нæ уыди фæстæмæ Сафонкамæ. Цас æнæрхъуыды ра- 
зынд, уый йæм æгæр бахъардта, карз уайдзæфæн райсинаг 
æм фæкасти. Йæ мады хо Серийы та цæуылнæ искуы бафар- 
ста, Сафонкаимæ куыд базонгæ сты, уымæй? Уæдæ йæ Са- 
фонкайы бинонты хабæрттæ зонын дæр фæндыди. Серийы 
цур искуы куы сфæрæзтаид, Сафонкамæ цы зæрдæ дары, 
уый зæгъын, уæд лæппуйы номы раз фæсаууонмæ дæр нымд 
кодтаид, æмæ йыл ахæм сайд не ’рцыдаид. 
Кулдуар æрбахостæуыд — мынæг къуырццытæ. Чызджы 
уд, цал къуырццы айхъуыста, уал хатты атахти. Уыцы хо- 
йынмæ сæ мад куыд фехъал, уый-иу арæх дзырдта, зæрдæ, 
дам, базыдта, цæмæй тарстæн, уый ныл уыцы æхсæв кæй 
æрцæудзæн. Æмæ ныр исдуг Марусмæ афтæ фæкасти, цыма 
йын Бухар йæ фæдыл фæхæст, цыма йæ æрбауыдта, æмæ 
мæнæ къæппæджы смидæг. 
А хæдзармæ хорз зæрдæимæ чи цæуы, уыдон Авданы но- 
мæй æрбадзурынц, уый дæр Марус бафиппайдта. Софи сы- 
хæгтæм куы фæцæуы, уæд æй Марусæн бамбарын кæны. 
Æмæ, кæд ам ис, уæд йæхæдæг цæуылнæ акæсы хойæгмæ? 
Дыууæ рудзынджы аууон балæууыди Марус, йæ фæсон- 
тæ къулыл аныхæстысты, цæстызулæй кæд ауынид æрба- 
хойæджы. Ауыдта йæ, чъылдымыздæхтæй йæм лæууыди, 
уæлæмæ касти, уæддæр æй базыдта йæ къаппа-къоппайау 
æфснайдфаст сæрыхъуынтæй. Лекцийы рæстæг-иу æм кæс- 
гæйæ баззад, уæд та дзы иу æрду йе даргъддæр куы разы- 
нид, йе куы æрзæбул уаид. 

Кæрдæджы стьалы 
119 
Авданты дуармæ лæууыди сæ декан Галка! Педагогон 
институты Советон Цæдисы историйы кафедрæйы доцент... 
Æрдхордыл гадзрахатæйцæуæг! Йæхи равдисынмæ куьщ тынг 
арæхсти, Сафонкайы сæфтыл цыма афтæ ничи фæрысти. 
Бухары фæдзæхстмæ гæсгæ йæ фæдыл цуаны кæй рацыди, 
ууыл нæ фæгуырысхо чызг. 
Софи уынгмæ ауади. Марус айхъуыста: 
— Æз пединституты кусын, Авданы ахуыргæнæг дæн. 
— Гъемæ нæм алыбон æгас цу! Агургæ æмæ æнаргæ уазæг! 
Мидæмæ нæм саккаг кæн. 
— Хъуыддаджы фæдыл сæмбæлдтæн уæ хъæумæ æмæ, 
зæгъын, æххæст Авданы ауынон. Æмæ мын æм фæдзур. 
— Горæтмæ цæуын, зæгъгæ, æрдæбон раздæр къæсæрæй 
ахызти. 
— Гъемæ хорз, уым æй фендзынæн. 
— Дæ хорзæхæй, мидæмæ нæм рахиз! 
— Фарн бахизæд уæ къæсæрыл. Мæ фадат нæу æмæ мын 
хатырæй фæуæд. 
— Нæ къæсæрæй афтæмæй ахызтæ, Авдан уый куы базона... 
Марус æнхъæлдта, Галка куы ацæуа, уæд йæ угæхсæн- 
тæй фервæздзæн, фæлæ, уыцы цинæй йæ риуы рухсы тæпп 
нæма ссыгъди, афтæ йæ зæрдыл æрбалæууыд Авдан — йæ 
мадæн афтæ кæй загъта: «Иумæ ахуыр кæнæм». Ныртæккæ 
йæ Галкайæн бакой кæндзæн: «Дæ ахуырдзау чызджытæй 
дæр нæм иу сæмбæлд». 
— Мæнæ йын чындзæхсæв куы кæнат, уæд нæ фæхон- 
дзыстут. Тынг зæрдиагæй уæм сæмбæлдзыстæм. 
— Нæ цæстытæ ныуурс сты æнхъæлмæ кæсынæй. Нырæй 
хуыздæр фадат ма йын кæд фæуыдзæн, йæ алыварс дунейы 
дзæбæх чызджытæ... 
— Цы не ’рцæуы... Уæвæн ис, æмæ уыцы чызджытæй исчи 
уæ къæсæрæй æрбахиза... 
— Æцæг зæгъыс, æви?! 
— Хъазæн-худæн митæй фылдæр цы вæййы Авданмæ. 
Хæрамæй йæм ницы ис, фæлæ искæй худæджы уавæры авæ- 
ры. Нæ чызджытæй иу цалдæр боны æмдзæрæнмæ нæ фæзынд, 
æмæ уайтагъд бæстæ сцъиувæдис: «Авдан æй аскъæфта...». 
Машинæйы уынæр айхъуыста Марус, Галка æмæ Софийы 
ныхас фескъуыди. Марус та акасти уынгмæ. Рудзынджы аком- 
коммæ схæццæ машинæ, йæ гуыффæ — кæттагæй æмбæрзт, 
Софи æмæ Галкайы раз фæурæдта. 
— Цæй, дзæбæх ут, — загъта Галка æмæ машинæйы ’рдæм 
акъахдзæф кодта. Кабинæйы дуар фегом, æмæ шофыры бы- 

120 
Бицъоты Гриш 
натæй рæвдз рахызти... Чызджы уæнгтæ æрызгъæлдысты, ти- 
халæджы уæз дæр дзы нал аззади... Бухары йæ чырынтæ кос- 
тюмæй дæр базыдтаид. Фæстаг хатт горæты проспекты йæ 
размæ куы фæци, уæд дæр уыцы урс æмæ сау чырынтæ кос- 
тюм уыди йæ уæлæ... Ныртæккæ кæрты фæмидæг уыдзæн!.. 
Фæдисы дзæнгæрджытæ ныццагътой Марусы хъуыдытæ. 
Софи мæнæ-мæнæ рацахсдзæн Галкайы ныхæсты мидис æмæ 
зонгæ дæр нæ бакæндзæн, йæ дзыхæй куыд схаудзæн: «Уæдæ 
нæ уазæг Марус у скъæфт чызг?!». 
—- Дæ бон хорз, нæ мады хай! — æвæлмон уазæджы хъæ- 
лæсæй салам радта Бухар. 
— Æгас нæм цу, — загъта Софи. 
— Цæй, рæстмæ ут, — уый та Галка загъта, фæлæ йæ 
сæрæй Софийæн куыд акуывта æмæ машинæйы куыд сбад- 
ти, уый Марус нал федта. 
— Къæсæрæй аздæхынмæ æгæр æвгъау уазджытæ стут, — 
загъта та Софи. 
— Галка Хадзметович, цæй-ма, куыд зæрдиагæй нæ хоны 
æфсин æмæ йæ коммæ бакæсæм... 
— Нагъ, нагъ, цæуæм! 
— Ацы хъæуæй æз афтæмæй нæ аздæхдзынæн, цæуын 
мидæмæ! 
Галка ма загъдгæнæгау цыдæртæ сдзырдта, фæлæ сын Ма- 
рус сæ мидис нал бамбæрста. Иæ уд ма йæ риуæй цал хатгы 
атахтаид, уæддæр ма Маса, æрбалæууыд йæ зæрдыл, Софиты 
адджын сыхаг ус, йæ сæфт, йæ хъодыгонд фыды йын хорзæй 
чи æрымысыди, уыцы Маса æмæ йæ хъуыды æрæвронг. Йæ 
зæрдыл æрбалæууыд: цæхæрадонмæ рудзынг — æнцон гомгæ- 
нæн. Шифанеры дуар байтыгъта æмæ сæ чиныгæй, тетрадæй 
бакалдта дзаумæтты фæдджиты бынты. Стюлы кæрон йæ чы- 
сыл æхцадон барæй кæй æвæрдта, уый дæр дзы нæ байрох. 
Фелвæста йæ, фегом ласта рудзынг. Алцыдæр ын хъуыдыгонд 
уыди — мыййаг, цы нæ вæййы, уæд цæхæрадоны йæ сæр 
фæцæвдзæн, æмæ кæцырдæм хъуамæ згъора, кæм амбæхса... 
Æмæ æнцонæй ауади йæ цæстытыл, кæуылты алидздзæн... Ав- 
данты цæхæрадоны арæнмæ — згъоргæ, дыууæты æхсæн бы- 
руйы сæрты — гæпп, сыхæггы цæхæрадоныл кæронмæ ауай- 
дзæн нартхоры хуымты. Быруйы сæрты ахиз æмæ стыр уынджы 
балæууыдтæ. Гъеуыцы рæстæг йæ разы ма фегуырæд Бухар æмæ 
Галкайы машинæ, æндæр Масайы хæдзармæ баирвæздзæн... 
Масамæ нал бахæццæ Марус. Штакетник быруйы сæргы стыр 
уынгмæ куыд ахызти, афгæ дæлæрдыгæй сцæйцыди автобус. 

Кæрдæджы стъалы 
121 
— О Хуыцау! — схауди Марусы дзыхæй, сосæфæндаджы 
был алæууыд, йæ æхцадон йæ риумæ нылхъывта, зæрдæйы 
цæфтæй иу иннæйы æййæфта, бындурæй æнкъусаг цæфтæ, 
сæ кæцыдæрæн нал бафæрæзтаид, фæцудыдтаид... Фæлæ ав- 
тобус фæлæууыди. 
Шофыр æм рахъæр кодта: 
— Æрлæууæнтæ дзы куы ис, æппын сахуыр афон нæма 
у?! Рæвдздæр, рæвдздæр! 
Марус уæгъд бадæны йæхи æруадза, зæгъгæ, афтæ авто- 
бус гæпгæнæгау акодта, æмæ бадæныл уæлгоммæ æрхауди. 
15 
Бухар æмæ Бекайы ныхас афтæ тагъд фескъуындзæн, уый 
зонгæйæ Галка машинæйы бадгæйæ банхъæлмæ кастаид. Йе 
студент Авдан ацы хъæуы цæры, Бухарæн уый зонын æн- 
хъæл нæ уыди. Скъæфты хабар дæр æцæгмæ не ’мбæрста Галка. 
Марусы æмдзæрин чызджытæ йæ Авданыл æрымысыдыс- 
ты, Марус æмдзæрæнæй йæхи куы айста, уыцы изæр æй 
зæрдиагæй кæй агуырдта, уымæ гæсгæ. Авданы уæдæй ныр- 
мæ нал федта Галка, æмæ йæ ныр афарстаид, Марус цы 
фæци, уымæй, йæхицæн ын фæлварæнтæ дæттыны бар кæй 
радтой, уыцы хабар дæр ын загътаид. 
Сæ машинæ хъæуæй куы рахызти æмæ паддзахвæндагыл 
куы азгъордга, уæд Галка Бухары бафарста: 
— Уымæй уæлдай дзурын нæ бафæндыд Бекайы? 
— Æз ардæм таурæгътæм хъусынмæ не ’рцыдтæн, — Бу- 
хар æм цæстызулæй дæр не ’рбакасти, ома ахæм ницæйаг 
хабæртты тыххæй чи рамæсты вæййы, уыдонæй нæ дæн. 
Уæвгæ та-иу йе стæмхау æрфгуытæ тарæлхынцъ аисты. — 
Комкоммæ фарстытæн дзы æргом дзуапп домдтон æмæ йæ 
туг ныллæууыд. 
— Иугæр æрцыдысгæм, уæд æм байхъусын нæ хъæуы? — 
бакасти йæм Галка. 
— Ды йæм хорз фæхъуыстай, гъе æмæ цы йæ зæрды ис? 
Куыд æй бамбæрстай? 
— Ды йæ куыд бамбæрстай? 
— Ам, æвæццæгæн, фæрсын хъæуы, уый мæн куыд бам- 
бæрста, уымæй, — дзырдта Бухар. — Æз афтæ æнхъæл дæн, 
йæ дзыхыл хæцдзæн. 
— Æз дæр ахæм хатдзæгмæ æрцыдтæн. 
— Таурæгътæ дын фæдзырдтаид, уый зонын. Фæлæ йæм, 

122 
Бицъоты Гриш 
газеты цы бакаст, уыдонæй гуырысхойаг цы фæкасти? Исты 
бæлвырд аргументтæ?.. 
— Ацце цы цауты архайдта, уыдоны тыххæй йæм бæл- 
вырд зæгъинæгтæ нæ разынди. 
Сæ ныхас фескъуыди, æмæ Галка машинæйы рахиз ру- 
дзынгæй фæлгæсыди хъæдæмбæрзт цъæх рæгътыл. Фæндаг йæ 
райгуырæн коммæ кæм фæзилы, уырдæм фæхæстæг сты æмæ 
мидæмæ, сæ хъæумæ, йæ зæрдæ ахсайдта. Йæ горæтаг фæллад 
ыл æртæфсти, йæ хъуыдыты мидæмæ хохмæ лыгъди. Æнхъизгæ 
суары цур фегуырди. Æмырæвæрд хъæдтæй хидыл-иу æм цы- 
дысты, хид нал ис, фæлæ фаллаг фарсæй хæтæлыл æнæсцухæй 
нал кæлы суар. Фæхъус вæййы фынддæс-ссæдз минуты дæр- 
гъы, гъестæй та ныффуттытæ кæны, æмæ хæтæлыл расæх- 
хæтт ласы. Аназ дзы, æмæ де уæнгты ахъардзæн, æнхъызт 
хыссæйау сфæлмæн уыдзынæ, суæнгрог дæ кæндзæн. 
— Галка, кæсын дæм æмæ ма мæ разы баззад дæ къодах, 
дæ зæрдæ — мидæг хохы, уæ хъæуы. Нæ йæ базыдтон? 
— Базыдтай йæ. 
— Уæ суарæн æрмæст йæ коймæ дæр комыдæпæ æруайынц. 
Комы фæзилæны Бухар машинæ æрурæдта, йæ пинджа- 
чы мидæггаг дзыппæй систа дыдæгътæгонд гæххæтты сыф 
æмæ йæ Галкамæ радта: 
— Аццейы ныстуан бакæс. 
Гæххæтты сыфы — æнарæхст къухæй фыстытæ, дамгъæ- 
тæ кæм къаннæгдæртæ, кæм - егъаудæртæ, куы кæцырдæм 
фæцудыдтой, куы кæцырдæм. Афтæ йæм фыста: «Дæ хор- 
зæгъæй, Галга ма фæзивæк кæ. Лæбпуйымæ хохымæ бауайуд. 
Кусæрдаг раласуд. Изæр уыæм хæдзар нхъæлмæ кæсн аны- 
хæсдæ кнæм». 
Горæтæй Бекамæ уæзласæн машинæйы кæй æрцыдысты, 
уый Галкамæ куыддæр фæкасти. Ныр æй бамбæрста. 
Гæххæтты сыфмæ кæсгæйæ баззади Галка, йæ райгуы- 
рæн хъæуыл хъуыдытæй цы цин бавзæрста, уый æрмынæг, 
æмæ, цалынмæ иу иннæмæй уæззаудæр æфсæнттæ ныма- 
йын нæма райдыдта, уæдмæ Бухар сдзырдта: 
— Æртæ къуырийы фæстæ Аццейыл сæххæст уыдзæн 
фынддæс æмæ æртиссæдзы. Æмæ йын бакувын нæ хъæуы? 
Кусæрттæгтæ нæхимæ дæр разындзæн, фæлæ фынг уæлдай 
бæркадджындæр цæмæй рауайа, уый тыххæй... Дзæбидыры 
фыдæй фынгмæ физонджытæ куы рахæссой æфсинтæ... 
— Райсом паддзахадон фæлварæн дæттынц фæстаг курсы 
студенттæ, —- загъта Галка. 

Кæрдæджы стъалы 
123 
— Мæн аххос у, афоныл мын загъта: Галкайы мæм æр- 
лас, уый зоны, ахæм хъуыддæгтæ куыд аивдæр саразæн ис... 
Ацце æмæ Бухар сæхæдæг алцыдæр бахынцтой, нæртон, 
зæгъгæ, кæмæй фæзæгъынц, хъуамæ сæ куывд ахæм рауайа. 
Паддзахадон ансамблы директоримæ ныхасгонд уыдысгы: хьуа- 
мæ дзы уой иу цалдæр кафæг лæппу æмæ чызджы, сæ фæн- 
дырдзæгъдæг, суанг ма сæ доулийыл гуымсгæнæг дæр. Уыдæт- 
тæ къухы бафтдзысты, ууыл зæрдæ дарæн уыди. Фæлæ ма дзы 
разынди, сæ къух кæмæ не ’ххæссыди, ахæм фæзилæнтæ дæр. 
Хъуамæ адæм æрæмбырд уой сæ хъæуы клубмæ, уа дзы сæрма- 
гонд докладгæнæг, Аццейы царды хабæрттæ сын чи фæдзура 
— революцийы хæстон куыд сси, ног цардарæзты сæраппонд 
йæ хъарутыл куыд нæ ауæрста. Уыцы доклад Галкайæн йæхи- 
цæй хуыздæр чи хъуамæ скæна? Фæлæ ма сæ Галка хъуыди, 
сæхи бон саразын цы нæ уыди, уыцы хъуыддæпæ цæмæй сы- 
рæзой, уый тыххæй дæр. Уыдæттæй цы рамбулинаг уыдысты, 
уый дæр хъуыдыгонд уыди фыд æмæ фыртæн. Сæ фæндтæ куы 
фæрæстмæ уой, уæд Аццейæн снысан кæвдзысты персоналон 
пенси, бæстæйы хуыздæр санаторитæм лæвар путевкæтæ, 
фæндаггоны хæрдзты мæт æй нал уыдзæн. Чи зоны, ахъаззаг 
хæрзиуæгмæ дæр æй бавдисой. Рæстæг скадавар, æмæ сыл иу 
минут дæр уæгъды хъуамæ мауал ацæуа. Æмæ Галкайæн уьщæпæ 
изæры аивæй бакой кæндзысты. 
— Ацы бонты мæ æппындæр ницæмæ... 
— Галка Хадзметович, давай, сделай снисхождение. Ува- 
жим старика. — Бухар ын йæ рахиз къух йæ дыууæ армæй 
нылхъывта, уыйфæстæ йын йæ гом арм æркъæрцц ласта æмæ 
сдзырдта: 
— Размæ! Рæстæг зынаргъ у. Уæлæ мæм гуыффæйы дыууæ 
афтид канистры, æмæ суар дæр раласдзыстæм. Аццейыл 
фынддæс æмæ æртиссæдз азы никуыуал сæххæст уыдзæн. 
Историйы факультетмæ Галка æнæнхъæлæджы бахауди. Йæ 
фыды æфсымæр Додтан ын уыцы иу ныхас кодта: «Техникон 
зонындзинæдгæ кæм райсай, ахæм институтмæ хъав. Уыцы хъуы- 
ды дæхицæн садджын кæн...». Нæ йын садджын уыцы хъуыды 
— Сафонкайы хынцмæ Галка дæр пединститугы уыцы факуль- 
тет равзæрста. Йæ хæс афтæ æмбæрста: мæ предмет уыйас лæм- 
бынæг хьуамæ базонон, ахæм дзуринæгтæ-иу рахæссон урок- 
мæ, скъоладзаутыл цымыдис чи æфтауа. Скъолайы нæ акуыста 
Галка — Сафонкаимæ сæ аспирантурæмæ райстой. Уалынмæ 
йæм æрхаудта студентгæн лекцитæ кæсыны бар. Фæлæ студент- 
тыл цымыдисы арт бафтауа, уыцы хъуыдытæ æмгæрон дæр нал 

124 
Бицъоты Гриш 
æрбауагъта. Алы лекцийæн дæр æй хъуыди рæстæджы идеоло- 
гон домæнты аккаг фуйæ-фумæ текст бацæтгæ кæнын. Лекцийы 
рæстæг, дæ конспекпæм дæ цæст даргæйæ, дæ хъуыдыты хал 
нывæнд, æнæрхъуыдыйæ ма адзæгъæл у, иу æнæрхъуыды дзырд 
дæр дæ дзыхæй ма сирвæзæд. Цыфæндыйæ дæр кусын хъуыди, 
æмæ куыста Галка. Æнусты тары цытæ æрцыди, уыцы цаугæ 
студентгæн дзырдта æвронг зонд æмæ уазал хъæлæсæй. 
Афтæ хъуыды кодта Галка, цалынмæ Бухары Иоанны 
опричник нæма рахуыдта. Бон-сихорафон адæмарæх сахары 
уынгты цæугæйæ уыцы ныхæстæ æхсидгæ масты стъæлфæн- 
тау йæ дзыхæй нæма схаудтой, цы расайдзысты, уыцы хъуы- 
дытæ йæ нырма нæма фæцагайдтой, уæддæр æй фембæрста: 
æбуалгъ цауты архайæгæй агæпп ласта, туг лæсæнтæ кæм 
кæны, уыцы тæккæ ран смидæг. Йæ зонд дзы тартæ кодта, 
ахæм тас ныббадти йе уæны, йæ туджы ахъардта, ивылди 
буарыл. Уæвæн ис, æмæ та дæ масты араугæ судзаг срæму- 
дза, æнхъæл кæм нæ дæ, ахæм ран, æмæ та дæ сирвæза... 
Дæхи зынгæй сауæвзалы бауыдзынæ. УЫЦЫ ХÆДЗАРБ1 ку- 
сæджы опричник рахуыдта, йæ мидхъуыдыты дæр уыцы 
хæлбурцъытæ хъуамæ ма райхъуыстаиккой, уый та сæ хъу- 
сынæн загъд хъæлæсæй срæцыгъта. Опричник ном абадти 
Бухарыл, — йæ рæстæджы цæрæг Бухарыл нагъ, уартæ æртæ 
æнусы сæрты æрыстьæлфæг Бухарыл абадти уыцы ном. Бу- 
хары тардта Иоанны рæстæгмæ, фæлæ йын нæ бакуымдта 
æмæ йæм бахъардта, цъысымы куыд бахауæн ис... Дунейы 
фæллойгæнæг дзыллæты скаст кæмæ у, нæ хурты хур, рухс 
фидæнмæ фæндагамонæг цытджын фæтæджы рæстæг уæвæн 
ис, æмæ паддзахады æдасдзинад хъахъхъæнæгмæ Иоанны 
опричникы æууæлтæй исты разына? 
Историк Карамзин Иоанн ГУтиран рахуыдта, залым. Уый 
рæстæджы опричниктæй фæстæмæ иннæтыл тугуарæн нык- 
кодта. Уыдæттыл ныхъхъуыды, ныссагъæс кодта Карамзин 
æмæ ахæм хатдзæгмæ æрцыди, зæгъгæ, Иоанны зындоны 
судзæг адæм уыйбæрц фæразон æмæ быхсон уымæн разын- 
дысты æмæ сæ уырныдта, паддзахмæ æлдариуæджы бартæ 
Хуыцауæй лæвæрд кæй уыдысты. Адæм нæ гуырысхо код- 
той: паддзахы фæндиаг кæй не сты, уымæй рацæуынц закъо- 
ны ныхмæ æмæ сæ залым Иоанны азар кæй басудзы, уый 
сын Хуыцауы тæрхон у. Тæригъæдджын кæй сты, адæм-иу 
ууыл басастысты æмæ сæ уырныдта, сæ тæригъæдтæ сын 
барст кæй уыдзысты. Мæлæтæй нæ тарстысты, сæхи нывон- 
дæн хастой, цæмæй сæ фæстæйы фæлтæртæн бахъахъхъæ- 

Кæрдæджы стьалы 
125 
ной Уæрæсейы хъомыс. Карамзин хъуыды кодта: æрмæст- 
дæр адæмы быхсонæй аразгæ у паддзахады фидардзинад. 
Сонт риуыгъд акодта машинæ, коммæ фæндагыл базыл- 
ди. Фæндаджы галиу фæрсты — мугæ æмæ каконы къутæртæ. 
Рахизырдыгæй — хъæддаг кæрдобæлæстæ, сæ быны цъæх 
нæуу уалдзыгон райдзастхуыз æвдыста. 
Бухар нырма Галкайæн нæма дзырдта, хохы сæ сыхаг 
хъæуккаг Ахамбегмæ хæдзарон дзæбидыр курæг кæй цыдысты. 
Айразмæ ма Бухар уырдæм суар ласынмæ бауади æмæ уæд 
базыдта, Ахамбегмæ дзæбидыр чысыл сæныккæй кæй æр- 
бафтыди, уый. 
Райсомы паддзахадон фæлварæн Бухарæй дæр рох нæ уыди. 
Марусы чингуытæ уыцы бон йæ фатеры бафснайдта æмæ 
Фæрдыджы бацагуырдта, ахæм æмæ, дам, уæм ахæм чызг 
ис, йæ ном — Марус, Республикон библиотекæйæ кæддæр 
зынаргъ чингуытæ райста æмæ сæ нæ хæссы. Æрæджы, дам, 
чызджы бацагуырдтам, æмæ бынаты нæ разынд, кæм ис, 
уый, дам, ничи зоны. Чингуытæ дæс аргъæй фидгæ сты æмæ, 
дам, йæхи бамбæхста. Дæ хъус, дам-ма йæм бадар, кæм ба- 
фæсвæд Марус. Хабар зонынмæ фыццаг хатт куы бацыди, 
уæд ын Фæрдыг загъта: «Чидæр æй аскъæфта». Æндæр бæл- 
вырдæй ницы базыдта. Æмæ Бухары каст уыди райсомы 
фæлварæнмæ. Дыууæ лæппуйы Марусмæ сæ хъус дардзысты. 
Фæлварæнæй куы рацæуа, уæд æй уыдон цух нал суадздзы- 
сты, сæ фæстæ «Победæйы» цæудзæни Бухар йæхæдæг. Фа- 
дат куы фæуа, уæд — скъæфгæ. 
16 
Марта сæумæраджы райхъал æмæ йæм фыццаджы-фыц- 
цагдæр йæ зæрдæ афтæ сдзырдта, цыма ацы бон зæрдæрухс 
бавзардзæн. Æмæ йæ сынтæгæй рогæн æрхызти. Сæумæйы зылд- 
тытæй истытæ акæндзæн, дæлсаппы суары цур цатырты цæр- 
джытæм йæхи ныйисдзæн. Уырныдта йæ, ацы бон быдырмæ 
цæуæг уæрдон кæнæ машинæйыл кæй фæхæст уыдзæн. 
Фæсаходæн Марта йæхи ныйиста суары цур цатырмæ. Уым 
æрæнцадысты мад æмæ чызг. Мады кой иубонты æрыхъуыс- 
та. Загътой: фæрдгуытæй фæрсы æмæ бирæ æцæгтæ фæзæгъы. 
Дæснытæй кæмæдæрты фæцыди Марта, фæлæ фæрдгуытæй 
фæрсæгыл никуыма сæмбæлди. Фæрдгуытæй фæрсæг, дам, 
æфхæрдтытæ баййæфта, æмæ дыл цалынмæ æрæууæнда, 
уæдмæ дæм йе ’ргом нæ раздахдзæн. Суаргуырæны цур ба- 

126 
Бицьоты Гриш 
зонгæ сты: зæрдæхæлар ус, цæстуарзон, адæймаджы æрмæст 
цæстæнгасæй дæр чи барæвдауы. Марта йын бакой кодта, 
рагæй йæ кæй агуры. 
Фæсаходæн цатыры аууон сбадтысты. Марта йын йæ алы 
фезмæлдмæ дæр йæ хъус дардта, йæ цæстыхаутæ-иу уыцы 
фæлмæн тьæбæргг фæластой. Кæрдæгыл æрытыдта куатæйы- 
йас кæронрæтыд хъæдабæ хъуымац. Загъта: «Дæ ном дын зо- 
нын — Марта, амыдтой мын дæ». Хæцъилын чыссæйы комбо- 
сыл фæйнæрдæм ахæцыд, фæкъул кодта чыссæ, æмæ хъæда- 
бæмæ æркалдысты авгау сыгъдæг æмдымбыл фæрдгуытæ. Сæнт- 
сау лæгъзбуар тарморæ æмæ тарсырх фæрдгуытæ уыдысты къан- 
нæгдæртæ. Уыдон æхсæн бæрæг дардтой, сау, сæнтсау æмæ 
пылыстæгхуыз фæрдгуытæ, цалдæр та дзы — селафарс æмæ 
фæлмæнтигътæ. Ус дуртæ йæ дыууæ армы фелвæста, сцагъта 
сæ, æввахсæй сæ æркалдта хъæдабæмæ, аратул-батул сæ код- 
та, йæ цæст сыл ахаста æмæ афтæ зæгъы: «Рæгъмæ дын дыууæ 
цоты рацыди. Сæ иу раджы ахицæн хæдзарæй, иннæ хæдзары 
къæсæрæй ахызти, дард фæндагыл афтыди, æнхъæлмæ йæм 
кæсыс. Тынг ыл риссы дæ зæрдæ». Æркалдта дыккаг хатт фæр- 
дгуытæ æмæ загъта: «Дæ зæрдæйæн адджын чи у, ахæмæй иуда- 
дзыг рæвдыд æййæфтай, ныр уе ’хсæн бацыдысты æмæ тынг 
тæрсыс, дæ къух æм куынæуал баххæсса». 
Марта йæ цин хъæрæй сцæйдзырдта: «Ацы фæрдгуытæ 
къамтæй дæсныдæр сты!» — фæлæ йæхиуыл фæхæцыди. 
Мæнæ кæлмытæй кæй байсынц, кæд ахæм цыкурайы фæрд- 
гуытæ сты? 
«Дæ цæстытæ кæмæ ныуурс сты, уыцы фырты ном дын 
цы хуыйны?» — бафарста Мартайы, йе ’нгуылдзæй ацамыд- 
та тар æмæ сау фæрдгуыты æхсæн иунæг схон ирд фæрдыг- 
мæ. «Хадзырæт», — загъта Марта, зæгъгæ нæ, фæлæ йæ улæ- 
фæгау скодта. «Æз дæ ницы бамбæхсинаг дæн, — дзырдта 
фæрдгуытæй фæрсæг. — Нывы цы фыст ис, уымæй лидзæн 
дæр нæй, ирвæзæн дæр. — Тъæпæнварс фæлмæнтигъ фæр- 
дыгмæ ацамыдта. — Сæфтыл æй нымайыс. Ахæстон ын амо- 
ны дæргъвæтин рæстæджыты... — Æркалдта та сæ æмæ ирд 
фæрдыгмæ йæ каст скодта, йæ фарсмæ зæрдæрухсы нысан 
æвдисæг фæрдгуытæ. — Мæнæ йын-иу хæрзгæнджытæ фæци, 
нæлгоймæгтæ дæр. Фæлæ-иу йæ ирвæзынгæнджытæ сылгой- 
мæгтæ уыдысты... Дыууæ дзы рахауы...». 
Фæстаг хатт ын цы ныхæстæ загъта, уыдонæй йæ ныфс 
фæфидар — кæддæр Мартайау йæ сæфт хъæбулмæ чи касти, 
ахæм рыстзæрдæ ныййарæгимæ базонгæ фæндагыл. Мæ ном 

Кæрдæджы стьалы 
127 
дæр, дам, дын нæ зæгъын, кæцон дæн, уый дæр дæ нæ 
хъæуы. Загъта: «Уацайрæгтæ мингæйттæй æрбацыдысты æд- 
даг бæстæтæй нæхимæ, хæсты артæй раирвæзтысты, фæлæ 
дзы иунæг дæр йæ къонайыл нæ сæмбæлд, ахæстæтты амæт- 
таг фесты». «Уыцы хабæрттæ кæмæй базыдтай?» — афарста 
йæ Марта. Уый дæр, дам, дын нæ зæгъдзынæн. Ныффæдзæх- 
ста йын: «Дæ фыны дæр мæ нæ федтай». 
Фæрдгуытæй фæрсæджы фæстаг ныхæстæ уыдысты: 
— Дæ сæфт хъæбул хæдзарыл æмбæлдзæн. Сыздæхдзæн хæ- 
дзармæ, фæлæ йæ ахсджиагдæртæй кæйдæр нал сæййафдзæн. 
«Æз æмæ йын Серийæ хæстæгдæр ничи ис, æмæ ма ме 
’фсымæр Ахамбег, уæвгæ уый нæ хæдзайраг нæу... — хъуыды 
кодта Марта. — Куыд æмбаргæ сты йæ ныхæстæ? Кæйдæр 
нæ сæрæгасæй нал сæййафдзæн?..». 
Йе ’фсымæр Ахамбеджы фæстаг дæс азы низтæ сæ быны 
скодтой. Сусæны тæвды-иу хохмæ йæхи байста æмæ та-иу 
йæ чемы æрцыди. Æмæ уæд ардæм, йæ райгуырæн хъæумæ, 
ралыгъди. Сæ кæддæры цæрæнтæй ма айдагъ къултæ баззад, 
æмæ сæ бахæдзархуыз кодта. Уалынмæ та Марта æруатон ис, 
Ахамбег æй ардæм æрбаласта. Гъеуыцы рæстæг Серийыл 
сдзырдта сæ хъæуккаг лæг. Ком сын нæ лæвæрдта, фæлæ 
Серийæн йе ’фсымæр афтæ: «Де ’мгар дæ агуры æмæ ахъуы- 
ды кæн. Иунæгæй халон дæр нæ цæры». Дæ чындз Сери чын- 
дзы фæцыди, зæгъгæ, Мартайæн куы бакой кодтой, уæдæй 
фæстæмæ бонрухс цæстыдзагæй нал федта, аууонмæ йæхи 
ласгæ, йæ цæссыг сæрфгæ. Азымы йæхи дардта: иунæгæй 
ныууагъта йæ чындзы æмæ уый дæр, йæ сæрæн хуыздæр цы 
уыди, уый бакодта. Уæ, цы хæрам бакодта йæ чындз Сери- 
йæн, йæ тæригъæды куыд тынг бацыди! Сери хайджын кæ- 
мæй нæ уыди, уыцы удæнцой цæмæн бацагуырдта йæхицæн, 
йæ ингæны къæсæрыл куы æрлæууыд, уæд? Сери йын фыр- 
ты бынаты дæр куы æрлæууыд, амæй хъиамæтджындæр нæй, 
зæгъгæ, хъæуы уыцы нæлгоймæгты нымæцы куы уыди, йæ 
цардæмбалы судзаг хъæбысты ад дæр куы нæ базыдта. Ноджы 
ма йын æрæджы быдырæй æрбацæуæг афтæ куы радзырдта, 
Сери, дам, райсомæй, куыстмæ цæугæйæ дæр уæ хæдзарыл 
йæ фæндаг акæны, изæрæй дæр, уæд Марта йæхимидæг фи- 
дарæй скарста: «Цæугæ мын у быдырмæ, мæ чындзмæ, хæс- 
тæгдæр æм цæмæй уон, æндæр мæ ницыуал хъæуы». 
Ныр æй фæрдгуытæй фæрсæджы ныхæстæ цардмæ раз- 
дæхтой, цыма йыл базыртæ разайдзæн. Хъуамæ цины уац 
фæхæццæ кæна Серимæ. Гъе, æрмæст йæ хъæбул Хадзырæ- 

128 
Бицъоты Гриш 
тæн йæ ирвæзынгæнджытæ сылгоймæгтæ уыдысты, уый йын 
нæ зæгъдзæн. Хуыцау ныббардзæн хæстон лæгæн йæ тæри- 
гъæдтæ. Æниу ын сæ тæригъæдтыл нымайын дæр хъæуы? 
Йæ уд ма-иу æрдуйыл хæцыди, чи зоны, ахæм рæстæг-иу 
сыл бамбæлди. Ахæм уавæры бахауæджы та сылгоймагæй 
хуыздæр чи бавæрдзæн. Гъе, æмæ йын Стыр Хуыцау ныб- 
бардзæни, табу йын уæд! 
— Уæ, Хуыцау, ахæм ахъаз бакæн, быдырмæ цæуæгыл 
куыд фембæлон! — хъæрæй скуывта Марта. Цатырты цурæй 
куы рацыди, уæд уæлæ Уæлхæдзарау^хохы сæрмæ сфæлгæ- 
сыд, Екийы къæлиндар æй хонынц. Йæ сæрмæ мигъы стыг 
æввахс никуы уыди, æмæ уæд рæстæг хорз ахæсдзæн. 
Мартайы ссыдмæ йе ’фсымæр Ахамбег хъугæмтгæм ацыди. 
Мæсгуыты фæстæ доны рахиз фæрсты суанг комы фæзилæн- 
мæ цы бахаста, уыдон иууылдæр æмвæз хуымтæ уыдысты. Ам 
ма хъæу хъæуы хуызæн куы уыди, уæд дзы, къах кæм æрæвæ- 
рай, ахæм гæбаз æнæ куыстгонд нæ зади. Ныр хъæуы ныма- 
дæй — цалдæр хæдзары, алкæмæн йæ хуымтæ — йæ алыварс, 
хъугæмттæй та уыгæрдæнтæ сарæзтой æмæ сæ се ’хсæн бай- 
уæрстой. Фахсæй сæм дур тулы, æмæ сæ алы уалдзæг дæр 
æхсæдгæ фæкæнынц. Ахамбеджы бинойнаг гæрстæ æхсыныл 
балæууыд, æмæ замманай фадат фæци Мартайæн, бацыди 
йæ уатмæ, сынтæджы бынæй йæ чумæдан раласта, систа дзы 
морæ сгæллад къаба æмæ хибыд дыууæ урс къуымбил цъын- 
дайы. Серийæн конд уыдысты, æмæ сæ никæмæ æвдыста. Марта 
исдуг аджих — аивæй сæ куыд ахæсса? Цъындатæ йæ роны 
авæрдзæн. Батыхта къаба йæ чумæданы æфснайд стыр гæх- 
хæтты сыфы, йæ галиу дæлармы йæ бавæрдта æмæ йæ къуым- 
бил кæлмæрзæны дымджытæ уыцырдæм æривæзта, фæлæ 
тыхтон ракъуыпп ис рахизырдыгæй. Зæронд усы зæрдыл æр- 
балæууыд, йæ уæлæ конд къаба йын уæгъдад кæй кæны, æмæ 
сгæллад къаба йæ гуырыл æнгом æрбатыхта, йæ кæрæттæ йын 
дыууæ раны булавкæтæй^ фæхæцын кодта æмæ йæхи къаба 
акæныныл батагъд ис. Йе уæнтыл æрæппæрста йæ тæбын 
кæлмæрзæн, йæ цæст йæ гуырыл æрхаста, æмæ йæ зæрдæ 
фæсабырдæр. 
Цалынмæ быдырмæ цæуæгимæ баныхас кæна Марта, 
уæдмæ не схъæр кæндзæни йæ балцы хабар. Хадзырæты фы- 
стæджытæ немыцæй кæм бамбæхстон, уыцы сусæг æвæрæн 
мæ зæрдыл æрлæууыди æмæ сæм мæхæдæг куы нæ фæцæ- 
уон, уæд сæ ничи ссардзæн, зæгъгæ, куы ныллæууа, уæд æй 
нæ бауромдзысты. 

Кæрдæджы стъалы 
129 
Фæссихор уæлæ уæллаг хъæуы кæройнаг хæдзары кæрты 
Марта суыдта ифтыгъд уæрдон. Сæ лæппу хæдзарæй цыдæр- 
тæ куыд хаста æмæ сæ уæрдоны куыд æрæвæрдта, уый дæр 
федта. «Быдыры ’рдæм фæраст уа, чи зоны», — фехсайдта 
Мартайы зæрдæ æмæ йæм йæхи систа. Куыд базыдта, афтæ- 
мæй сыхаг лæппу шахтерты хъæумæ бидонты ласта суар. 
Аласынæй йын зæрдæ бавæрдта, æмæ Марта бацин кодта: 
«Уыйонгты уал фæхæццæ уон, уыйфæстæ та исты уыдзæн». 
Фæстæмæ фæзылди — хæдзары сын бамбарын кæна хабар. 
Сæ къæдзæхдурæй амад æмбонды цур лæугæ ныййæфта 
æхгæдгуыффæ машинæ. Æндзæлмттæй арæзт кулдуары зыхъ- 
хъырæй бауыдта сæ кæрты йе ’фсымæр Ахамбеджы, уый би- 
нойнаджы æмæ дыууæ нæлгоймаджы, æвæццæгæн, маши- 
нæйы хицæуттæ. 
«Адон мæ быдырмæ фæхæццæ кæндзысты! — йæ зæрдæ 
цинуынгæг аци. — Адон иугæр Ахамбеджы бацагуырдтой, 
уæд, бæлвырд, хиуæттæ кæнæ хорз зонгæтæ уыдзысты, æмæ 
сын куы ныллæгъстæ кæнон, уæд мæ авæрдзысты». 
Марта мидæмæ нæма цыди, йæ хъус уал сæм æрдара, 
базона, чи сты, цы сты? Уæртæ скъæты дуармæ дзуццæджы 
бадти Ахамбег, йæ галиу къух æнцади дзæбидыры бæрзæ- 
йыл, рахизæй та йын йæ ных сæрфта. Йæ цуры лæууыдысты 
йæ бинойнаг æмæ уазджытæ. 
— Йæ цотæй афтæ æнувыд никуы никæуыл баузæлыд, — 
загъта Ахамбеджы бинойнаг æргом бустæхъæлæсæй. 
«Дзæбидыр цыдæр кæны! — фехсайдта Мартайы зæрдæ. — 
Æмæ йыл цы ’рбамбæлдаид? Ахамбег æм æрмихæринагæй куы 
зилы?» 
— Фæдылдзог у, æмæ йæ ам, комы цæуджытæй, чи нæ 
зоны, — дзырдта сылгоймаг. — Сæрмагондæй йæм уынæг 
дæр æрбацæуынц. Нæ кæрт æнæ Дзæби нал сфидаудзæн. 
— Гъер дæ ныхæстæй ахæм нæй, адæймагмæ чи нæ бахъа- 
ра, — загъта бæгъæмсар лæг, йæ сæрыхъуынтæ уалдзыгон 
фæсалау, æгъуыз. — Фæлæ, æвæццæгæн, Æфсатийы ацы 
лæвармæ дæр цыдæр хъысмæт кæсы. 
«Адон фосы дохтыртæ ма уæнт? — фæгуырысхо Марта. — 
Кæд ын йæ низыхатт нæ иртасынц». Йæ сæрыл къепкæ кæ- 
мæн уыди, йæ гуырыл уырынгтæ хъæдабæ дарæс, уый йæм 
фæкасти фосы дохтыры хуызæн æмæ йæ уый ныхас фехъу- 
сын тынг бафæндыд. Уый загъта: 
— Ахамбег, ныртæккæ Ирыстоны фыццаг лæджы бына- 
ты чи бады, уыимæ, фæзæгъынц, уæ сабибонты хъулæй бирæ 
фæхъазыдыстут? 
9 Бицъоты Гриш 

130 
Бицъоты Гриш 
— Сыхаг лæппутæ куыд фæхъазынц, афтæ хъазыдыстæм. 
Уый та цæй дзуринаг у? — Ахамбеджы хъæлæсæй дæр рай- 
хъуысти æргом бустæтæ. Уæртæ йæ арм дары Дзæбимæ. Йæ 
дзыппы йын исты фæсайæн фæхæссы, æмæ йæм куы æрба- 
тæхы, уæд та йæм йæ арм бадары. Уæртæ дзæбидыр йæ сæр 
хъалтылд бакодта, æмæ Марта фембæрста, рынчынæй йæм 
йæ зæрдæ дзæгъæлы кæй фехсайдта. 
— Стыр хицау куыд лæг у, уый дын амонын нæ хъæуы, 
Ахамбег, — загъта та къепкæджын, йæ къухтæ йæ хæлафы 
дзыппыты фæцавта. — Йæ райгуырæн хъæуыл тынг зæрдæйæ 
у, зæгъгæ, йæ фæфæзмынц. 
— Махмæ та йæ кæм æвдæлы, — æнæбары дзуапп радта 
Ахамбег, йæ къух йæ кæттаг уæлæфтауы дзыппы атъыста. — 
Æгас Ирыстоны сагъæстæй йæ сæр йæ кой куы свæййы. 
— Æгас комбæстæ дæр дзы сæрыстыр сты, — дзырдта 
бæгъæмсар лæппу. — Фыццаг лæджы бынат кæй ахсы, канд 
уый тыххæй нагъ. Колхозонтимæ быдыры сихор бахæры. Бы- 
нæттон хицæуттæ йæ сæ хæдзæрттæм фæхонынц, нагъ, кусæг 
цы хæры, уыцы хойраг, дам, фарсыл тынгдæр хæцы. 
— Уæлæ фосхизæнмæ суайæм, — загъта Ахамбег. — Фыс- 
тæн сæ хуыздæры равзарут... 
— Нæ ныхас фæбæлвырддæр кæнæм, — загъта къепкæ- 
джын. — Тынг зынаргъ уазæг сæмбæлди не стыр хицаумæ. 
Мæскуыйы æппæты уæлдæр скъола кæимæ каст фæци, лы- 
мæн рахастой райдианæй фæстæмæ. Дунейы бæстæтæй кæм 
нæ вæййы ацы уазæг æмæ йæ цы хуызы не сбуц кæнынц... 
— Æмæ ныр йед та?— йæ ныхас баппæрста хæдзары æф- 
син. — Кæд уæ æнæмæнг дзæбидыр кусæрттаг хъæуы, уæд 
уæлæ Сæгъдуцæн рындзыл амæй ай хуыздæртæ... 
— Гъер сывæллæтты радзур-бадзур... — бæгъæмсар лæппу 
былысчъил худт бакодта, фæлæ йæхиуыл фæхæцыд. — Омæ 
сæгъ æмæ дзæбидыр цы сты, уый дæр та нал зонæм? — 
бæгъæмсары басхуыста. Уый дæр бахудти æмæ сдзырдта: 
— Цас рæстæджытæ рацыди, цалынмæ сæгъ хæдзарон 
фос сси. 
— Гъеуый сымахæн загъдæуа, — фæцырд та сæм хæдзары 
æфсин. — Дзæбийы сымах сырды хуызы агурут, фæлæ ма 
цæй сырд у. Цуанæттæ йын йæ мады амардтой... Мадæлты 
дзæбидыртæ дæр куынæ хонынц — сæгътæ сæ хонынц. Ныф- 
фæрск стут, æндæр уæлæ нæ цæутæ Дзæбийæ хъæддагдæр 
æмæ знæтдæр сты, рагуалдзæгæй æрæгвæззæгмæ уалæ бæр- 
зæндты хизынц. Хъæддаг сырды фыд афтæ адджын нæу. Дзæ- 

Кæрдæджы стъалы 
131 
би та хæдзарон сæгъы æхсырæй хаст у, хъæууон холлæгтæ 
æмæ хæдзарон фæсайæн ахуыр. 
— Хъуыдæ гуыххæл лæг у, йæхæдæг дзы, чи зоны, хъæс- 
тæ дæр ма фæуа, — дзырдта галифехæлафджын, йæ цæсгом 
та йын уыцы дзæбæх ауыдта Марта. — Фынджы фидауц... 
— Ам арæх сæмбæлы уыцы уазæг? — бафарста Ахамбег, 
Дзæби йын йæ сытæ йæ риумæ сбыцæу кодта, лæг та йын 
йæ дæллагхъуыртæ йæ уырзтæй сæрфта. 
— Фыццаг хатт нæм сæмбæлд. Æмæ бабуцгæнинаг у... 
Ирæттæ нал стæм? 
— Ома уый цы зоны, ирон фынгæн фидауцы хос цы у 
æмæ цы нæу? — бустæ хъæлæсæй дзырдта хæдзары æфсин. 
— Зоны! — сдзырдта бæгъæмсар. — Дунейы бæстæтыл 
фæзылди. Нæхи республикæты йын цы лæвæрттæ фæкод- 
той, уыдон сæхæдæг — музейы фаг. Гъер мæ цыдæртæ дзу- 
рын нæ фæндыди... Цæвиттон, уазæг Мæскуыйы стыр бы- 
наты кусы. Нæ республикæмæ хорз цæстæй кæсы. Уæ хæхты 
хъæрмæдæттæ, дам, дзæгъæлы сæфынц, æмæ, дам, уæм са- 
наторитæ хъуамæ сарæх уой. Уæд фæндæгтæ дæр снывыл 
уыдзысты. Быдыр хæхтæм фæхæстæгдæр уыдзæн... 
Галифехæлафджынæй йæ цæст нал иста Марта, кæцæй- 
дæр æй зоны, фæлæ кæцæй? Æдзынæгдæр æм ныккасти æмæ 
йæ иуахæмы куы базонид: «Аццейы кæстæр фырт куы у! 
Милицæйы кусæг кæй хонынц, уыцы лæппу». Хъæумæ арæх 
нал æфты æмæ йæ нал базыдта Марта. Йе скъола кæронмæ 
дæр нæ фæци, афтæмæй афтыди хъæуæй. Колхозы куыстæй 
æддæмæ никæй уагътой, фæлæ ацы лæппу кафджытæм ба- 
цыди. Æнæуи дæр йæ фыд зоны хицауадимæ йæхи бæттын 
æмæ йын исты бынат скодтаид. «Фæлæуу-ма, фæлæуу, иу- 
къорд азы размæ сæ «сгуыхты» хабар куы райхъуысти! — 
Марта джихæй аззади, йе ’нгуылдз йæ былыл авæрдта. — Сæ 
хистæр лæппу Бадри æд бинонтæ хæдзарæй уæд куы фæ- 
лыгъди...». О, о, æрхъуыды йæ кодта Марта. Адоны хорз сы- 
хæгтæм пысулты тыхтæй цыдæр æрбалæвæрдæуыд, мæнæ, 
дам, ма-иу ацы тыхтон Аццетæм бадæттут, сæхимæ, дам, 
ничи ис. Хатыртæ ракуырдтой лæппу æмæ чызг æмæ фæстæ- 
мæ рæвдз фездæхтысты. Тыхтоныл схæцыди сыхаг зæронд 
лæг æмæ йæ Аццетæм æрбахаста. Тыхтон куыд хæлдтой, афтæ 
дзы райхъуыст ноггуырды хъыс-хъыс... Йæ райгуырдыл нырма 
нымад бонтæ йеддæмæ нæма рацыди, сырх-сырхид хæлын 
буар, йæ уынд цæстæн æхсызгон нæма уыди, афтæмæй сæм 
æй æрбарвыстой. Гæххæтты сыф дæр дзы рахауд, фыстой 

132 
Бицъоты Гриш 
дзы: «Ацце, дæ фыртæн йæ джыртмæдзæуæн рæстæг ралæу- 
уыд, æмæ дын мæнæ йæ фыццаг лæвар. Ноггуырды хырыз 
уæнгты дæ фырт Бухары туг кæй змæлы, уый ис дохтырты 
руаджы базонæн. Дæ уырс фенамонд кодта æмбисонды чыз- 
джы, æмæ чызг йæхи цæрыны аккагыл нал банымадта...». 
Сыхаг зæронд лæджы æрбадавтой, тыхтонимæ йæ феддæ- 
дуар ластой. Сым дæр, дам, куы айхъуыса, уæд, дам, дын 
дæ хæдзар басудздзыстæм! Зæронд милицæмæ фæхаста æнамонд 
ноггуырды, нæ дуармæ нын æй фæуагъдæуыд, зæгъгæ. 
Маст фæцагайдта Мартайы зæрдæ. «Цымæ Ахамбегæн 
йæхи бацамыдта Аццейы фырт?» — фарста йæхи, исдуг æм 
йæ зæрдæ афтæ сдзырдта: «Бацæуон сæм æмæ сын цæлхду- 
рæвæрæн акæнон». Фæлæ айхъуыста йе ’фсымæры хъæлæс: 
— Уæ хорзæхæй, мацыуал дзурут, мацыуал. 
«Кæрæдзи бамбæрстой, — загъта йæхицæн Марта, — æмæ 
ма сæм уæд цы цæуон». 
Ахамбег Дзæбийы здыхт сытæм йæ цонг ивæзта, йæ уаз- 
джытæм баздæхт æмæ загъта: 
— Хъуыдæберды куыстæн ахъаз цы фæуа, уый йын мæ 
цæст æгæр дæр ма уарзы, — уыйфæстæ йе ’фсинмæ баздæх- 
ти. — Марадз-ма, фæйнæ комдзаджы сын фен... 
— Нагъ,— сдзырдта Аццейы фырт. — Æгæр ныффæстиат стæм. 
— Хъуыдæберды номæй мæ къæсæрыл чи æрбахызт, 
уыдон æххормагæй ацæуой? — загъта Ахамбег. 
— Омæ хорз, — загъта Аццейы фырт. — Кæд уæм къæпы- 
ты мисын ис. Лæугæйæ хъæзын къусы дзаг баназдзынæн. 
Машинæйы алыварс æрзылди зæронд ус, æруындтытæ йæ 
кодта. Йæ гуыффæмæ фæстæрдыгæй уыди æфсæйнаг асин фи- 
даргонд. Машинæмæ схизæн асины бынмæ фæци егъаугомау 
дур. Уьщæтгæм кæсгæйæ Мартамæ æвæджиауы бæллиццаг хъуы- 
ды райгуырди, уæнфог ыл чи æфтыдта, ахæм хъуыды: куыд 
амал ис, афтæмæй гуыффæмæ хизгæ, кæд дзы æрныгъуылæн 
ис, уæд æмбæхсгæ, æмæ йæ быдыры балæууын кæндзысты. 
Дурыл слæууьщи Марта, асины уæллаг къæпхæнтæй иуыл 
æрхæцыди къухæй, йæхи сивæзта, æмæ фыццаг къæпхæныл 
йæ къах авæрдта. Дуар æнцонæй байгом, æмæ гуыффæмæ 
бахызти. Гуыффæйы фæйнæ фæрсты, кæрæй-кæронмæ æх- 
хæссыди, ахæм фæйнæгæй бадæнтæ. Уæртæ кабинæйы æм- 
буар стыр чырыны хуызæн цыдæр æвæрд. Йæ рахиз фарс 
пысултæ æппæрст. Бацыди сæм æмæ сæ къухæй æруыдта — 
разынди дæрзæг кæтгаг. Кæтгаг йæ быны дæр куыд фæуа, йæхи 
дæр дзы куыд æрæмбæрза,ууыл бацархайдта æмæ ныхъхъус. 

Кæрдæджы стъалы 
133 
Дзæбийы куы æвæрдтой, уæд Аццейы фырт гуыффæмæ 
схызти. Мартайы зæрдæ ныссæххæтт ласта, гуыффæйы дуар 
мын гомæй аззади æмæ мæ куы базоной, зæгъгæ. Фæлæ уыйы- 
рдæм кæсгæ дæр не ’рбакодта. Дзæбийы куы слæвæрдтой, 
уæд Марта кæттаджы зыхъхъырæй нал касти. Хъæбæр сæфт- 
джыты къæрццытæ айхъуыста зæронд ус, йæ хъустыл Дзæ- 
бийы тыхулæфт нæ ауади, æмæ бамбæрста, йæ къæхтæ йын 
фидар кæй нæ ныббастой. 
— Хъуыдæберды-иу мын бафæрсут, — машинæ йæ бы- 
натæй куы анкъуысти, уæд айхъуыста Марта йе ’фсымæры 
хъæлæс, æмæ йæхицæн афтæ: «Дзæби сымах амæттаг куы 
бауа, уæд мæ мæлæт хуыздæр». 
Зæронд усы цæстытыл ма уади: Ахамбеджы йе ’фсин æл- 
хысчъытæ кæндзæн, ома куыд æнцондзырд дæ, куыд дæ 
æрбасайдтой. Ахамбег цыма ницы хъусы — йæ къæхты бын- 
мæ фæкæсдзæн, стæй йыл фæхъæр ласдзæн: «Æппын нал 
банцайдзынæ, де ’фсæрыл куырой разила!». Уыйфæстæ йæ 
афæрсдзæни: «Марта та нын кæм ис, сæумæрайсомæй ныр- 
мæ йæ куынæ уынын?» Иурæстæджы фæдис фестдзысты, 
хабар суарласæг лæппуйы хъустыл æрцæудзæн... Æмæ алцы- 
дæр бамбардзысты. 
Хъæуæй дзæвгар ауадаид машинæ, уæд Марта кæттаджы 
бынæй рабырыди. Фæндаджы гуыргъахъхъытыл машинæ 
хæрдмæ хауди, зæронды-иу рогæн сæппæрста, бацавта-иу 
æй бортыл, æмæ уæд бандоны къахыл ныххæцыди, йæхи 
кæттагыл æруагъта, йæ бынмæ йæ æрбассывта. Ныр йæ хъус 
æрдардта Дзæбимæ. Уæртæ йæ иннæ бандоны къахмæ бабастой. 
«Рæстæг цæуы, — хъуьщытæ кодта Марта. — Фæндаджы 
нарæг фæзилæнтæ кæм сарæх вæййынц, уырдæм куы бахæц- 
цæ уа машинæ, уæд сындæгдæр цæудзæни. Ахæм ран Дзæби 
æнцонæй агæпп ласид, æвыдæй баззаид æмæ ма хæдзармæ 
дæр фæндаг ссарид. Ахамбег æрцæрид, æртæфсид йæ зæрдæ». 
Йæ цыппæртыл бацыди Марта æрмахуыр Дзæбимæ æмæ 
йæм йæ номæй сдзырдта: 
— Дзæби, Дзæби! — йæ лæгъзхъуын царм ын йæ къухæй 
æрсæрфта, ныхæстæгæнгæ йын йæ уырынг сыкъатæ фес- 
гæрста. Йæ цонг куы æрцæйиста, уæд ын Дзæби йæ къухуæ- 
ларм асдæрдта. Уый йын хуымæтæджы æхсызгон нæ фæци, 
аемæ йæм йæ арм гомæй бадардта. 
«Афтид арм сдæрын ахуыр нæу, — загъта йæхицæн Марта, 
— æмæ йæ æз ныр куыд хъуамæ фæфыдæнхъæл кæнон», — йæ 
куатæйы дзыпп асгæрста. Серийæн хæцъилы тыхтæй кæй 

134 
Бицъоты Гриш 
фембæхста, уыцы базæнгæс павидлæджын къафеттæй дзы 
æртæ систа æмæ йын сæ иугай радта. 
Æмæ та йæ фæдисон хъуыды фæцагайдта: æгæр сындæг 
змæлы! Сыкъатыл афтид бæттæн æнахуыр хъæддых баст ра- 
зынди. Дзæби йæ йæ сыкъатæй гуырдыхгæнæгау æрбакодта, 
æмæ Марта фæфæлдæхти. «Адцжинаг ма йæ хъæуы, — фех- 
сайдта зæронды зæрдæ. — Мæхæдæг æй æрра кæнын, ме 
’дылы скæнæг. Тохъылхаст дæ скодта ме ’фсымæр æмæ мæ 
дæ хъалæй чысыл куы æрбакъуырай, уæддæр ам дæргъæй 
баззайдзынæн, ды та ацы кæрæфты амæттаг бауыдзынæ...» 
Æлхынцъбаст бæттæн халыныл дзæвгар фæцархайдта, фæлæ- 
иу машинæ куы сысхъиудта, куы цæхгæр фæзылди, æмæ 
та-иу Марта иуварс фæцудыдта. Уæд бабырыд, чырыны хуы- 
зæн æм чи фæкасти, уыцы асыкмæ, схæцыди йын йæ сæ- 
рыл, æмæ йæм куыд æргуыбыр кодта, афтæ машинæ цыма 
агæпп ласта æмæ чырыны дуар — сæрæн къ^пп. Йæ цæстытæ 
атартæ сты, æмæ исдуг ницуал бамбæрста. Йæхи куы æрæм- 
бæрста, уæд чырыныл хæцгæйæ слæууыд. Байхъуыста. Йæ 
хъустыл ауади доны лыстæг цыхцырæджы сæх-сæх. Чидæр 
схуыфыд, æмæ Марта бахъуыр-хъуыр кодта: 
— Тъæппытæ ахау, кæд хуыскъаг мигæнæнау цъыртт нал 
уромыс. 
Чысыл фæстæдæр та айхъуыста Аццейы фырты хъæлæс: 
— Цæй, цы? Истæмæн бæззы? < 
— Рæбинаг суарæй æвзæрдæр нæу! — сыхъуысти йе ’мба- 
лы хъæлæс. — Аласæм дзы. Гуыффæйы дæм бидонтæ куы 
уыди? 
Марта кæттаджы бын абырыд. 
— Хæрæгæй гуырд! — сдзырдта Аццейы фырт. — Шофыр 
загъта, бидонтæ сæвæрдзынæн. Фæсайдта мæ. 
Араст та ис машинæ. 
«Дæлвæндаджы суармæ йеддæмæ кæд нæма рахæццæ стæм, 
уæд бирæ нæма рауадыстæм», — загъта Марта, кæттаджы 
бынæй рабырыди. 
Чырын кæй хуыдта, уым фæцагуырдта ивæзтцонгæй æмæ 
дзы ссардта уистæгæнæн фæрæт. Бандоныл хæцгæ бацыди 
Дзæбийы цурмæ. Цалынмæ бæндæн алыг, уæдмæ æнцой нал 
æркодта, æмæ йæ буар дон фестади, йæ рахиз цонджы нуар 
ныттынг ис. Æрбадти Марта, цонг галиу къухæй сæрфта, 
æууæрста йæ. 
Дзæби феуæгъд, йæ бынатæй æддæдæр ацыди æмæ йæ сæр 
батылдта. «Хæдзар, æвæццæгæн, нал ссардзæн, — ахъуыды 

Ксердæджы стъалы 
135 
кодта Марта. — Фæлæ уæддæр адоны амæтгаг ма фæуæд». Ра- 
арфæ кодта Хуыцауæн, хохы дзуæртгы нæмттæ ссардта. 
Ныр йæ хъус дарын байдыдта машинæйы цыдмæ, фыц- 
цагау нал схъиудта, — цæвиттон, фæндаг фæлæгъздæр. Ахæм 
ран тагъд фæцæуынц, æмæ Дзæбийы куы ауадза, уæд йæ къæх- 
тæ ныппырх уыдзысты. Æмæ та æнхъæлмæ кæсын байдыдта. 
Иу ран машинæ уырдыджы суых-суыхгæнгæ ныффардæг, 
уыйфæстæ хæрды стылди, ныххуыррыттытæ ласта мотор, 
ныхъхъæрзыдта æмæ æрсындæг. 
Дуары къæндзыгмæ куы бавнæлдта Марта, уæд йæ зæрдæ 
ныццæфтæ кодта, сдзырдта: 
— Дзæби, Дзæби, агæпп кæн, агæпп кæн, — размæ йæ 
фесхуыста. Æрмахуыр, зæххыл цæрæг дысион йæ цыппар къа- 
хы æмæввахс авæрдта æмæ асæррæтт ласта. Йæ сæфтджыты 
къæрцц цыма топпы хъæрау азæлыд, æмæ Мартайыл удаист 
афтыди. Машинæ фæуæлбыл æмæ та рæвдз азгъордта. 
Мартайæ дуар сæхгæнын ферох ис, йæ фæллад ыл æр- 
тæфсти æмæ, йæ зæнгтæ йæ быны куы фæдыдагъ уой, уымæй 
тарсти. Æрæджиау кæддæр кæттагмæ бабырыд æмæ йыл йæхи 
уæлгоммæ ауагъта. Уайтæккæ дæр афынæй ис. Йæ фыны хъуыр- 
духæнты хай баци... Кæйдæр фæдыл згъордта, згъордта... 
Чъылдымырдыгæй йæ уыдта æмæ йæм Серийы хуызæн фæ- 
касти, йæ чындз Серийы хуызæн, гъе ныр æй баййæфта, 
зæгъгæ, афтæ машинæ фæлæууыди, æмæ фехъал. Йæ хъустæ 
доны сæх-сæхæй айдзаг сты. 
— Нуа! Гъа, мардзæ! Анцай, анцай! — айхъуыста Марта. 
— Гъа-ма, иу хатт ма! 
Бамбæрста Марта, цæмæн лæууынц, уый: уæрдон, æвæц- 
цæгæн, тæккæ нарæджы йæ размæ фæци. Иурæстæджы уæр- 
дон сæ фæрсты куы базылди, уæд та араст и машинæ. 
Ныр Мартайы зæрдæ æхсайдта Серимæ. Ацы морæ сгæл- 
лад къаба йын дæтдзæн, фæлæ йæ чындз нæ комдзæн. 
Къаба мæ куыд æрбайрох ис, зæгъгæ, йæ къух йæ роны 
атьыста, — йæ гуырыл кæй æрбатыхта, уыцы дарæсыл не 
’рындзæвыдысты йæ уырзтæ. Цыма йыл цъитидон æрбакалди 
— йæ буар сисбынтæ аци. «Машинæмæ куы сцæйхызтæн, 
æвæццæгæн, уæд æрхауди», æнæгуырысхо хъуыды фегуырди 
Мартайы сæры. Уæддæр рæвдз рабадти, йæ фазыл абырыд 
гуыффæйы къуымты, къухтæй сгæрста йæ алывæрстæ. Дзæ- 
бийы багатæ-иу йæ уырзты бын ацъæл сты, хуылыдзы дæр 
йæ къухтæ самæста æмæ уый дæр ницæмæ æрдардта. Къаба 
разынди кæттаджы бын, нынцъылдтæ ис, къæхтæй дæр ыл 

136 
Бицъоты Гриш 
фæцыди. Кæттагыл сбадти Марта, къаба йæ хъæбысы айтыд- 
та, йæ армæй йæ фæлæгъзытæ кодта, йæ риуы цæппузыртæ 
суагъта æмæ къаба тымбыл тыхтæй йæ роны нывæрдта. 
Ацы къаба йын Серийы лæвар у, фæлæ йæ йæ цæст скæ- 
нын никуы бауарзта. Ахæм æвгъайуаг уæлæйыдарæс æм уый 
размæ дæр æмæ уый фæстæ дæр никуал æрбахауди. Сери цас- 
дæр фембырд кодта йæ капеччытæ, фæлæ йын дзы къабаваг 
хъуымац нæ цыди. Загъта: фæззæджы мæм кæд колхозæй æх- 
цайы æфтиаг æрбахауа, уæд хъуымац балхæндзынæн. Фæззæг 
æрцыди, колхозонты хъæуы клубмæ бахуыдтой æмæ сыл дуар 
сæхгæдтой. Иу фæллойбонмæ сæм хорæй цьщи фæйнæ 200 грам- 
мы, суаритæ та æхцайæ. Загътой сын: «Хор уын дæттæм, æхца- 
тæ та уромæм иннæ азы аблигациты ныхмæ. Барвæндонæй сæ 
дæттæм, загъгæ, уæ къухтæ æрæвæрут». Сери кæуæгау бакодта: 
«Бонрухсæй нырма нæ хæдзармæ никуыма бафтьщтæн, æмæ 
ацы хатт мæ фæллойæ иу капекк равдисон ме ’фсинмæ». 
Рудзынгмæ йæхи баласта æмæ уынгмæ агæпп ласта. 
Уыйфæстæ бон куыстмæ нал ацыди. Марта уынгмæ йæ хъус 
дардта, æмæ сæ бригадир куы æрцæйцыди, уæд Серимæ 
бадзырдта, æмæ уый цæхæрадонмæ ауади, уырдыг лæууæг 
хъæлæгъты куыристы æхсæн бабырыд... Гъеуыцы фыдбоны 
капеччытæй æлхæд æрцыди ацы къаба æмæ йæ кой дæр нал 
суадздзæн, базилæд æм æмæ йæ йæхæдæг дарæд. 
Машинæйы æхгæд гуыффæ нытталынг æмæ ма афтæмæй 
дæр бирæ фæцыдысты. Фæлæ иуафон гуыффæмæ рухсы тынтæ 
лæдæрсын куы райдыдтой, сæ ныхмæ згъорæг машинæтæ 
куы сарæх сты, уæд Марта бамбæрста, Дзæуджыхъæуы са- 
хармæ кæй фæхæццæ сты. Йæхи та кæттагæй нымбæрзта æмæ 
гуыффæйы рæбын батымбыл. Иурæстæджы æрлæууыди ма- 
шинæ, рахызтысты йæ хицæуттæ дыууæйæ дæр. 
— Ахсæв ма кæдæм цæуыс? — айхъуыста Марта. — Дзæ- 
бидырæн гуыффæйы дæр æвзæр нæу. 
— Нагъ, Аццейы скъæты конд хъуамæ æрцæуа, — уый 
Аццейы фырт радта дзуапп, кæбинæйы разæй рауади æмæ 
гуыффæмæ схизæн асины цур æрлæууыд. 
— Ай та гом цæмæн у?! Галка, рацу-ма ардæм. 
— Гуыффæйы дуар байгом? — уый Галка афарста. 
Схизæн асины хъыррыст... Гуыффæмæ сæ чидæр æрба- 
хызт æмæ спичкæ ссыгъта. 
— Мæнæ армукъа! — арм армыл сæмбæлд æмæ — къæрцц. — 
Ам æз ницы уынын. — Къахдзæфты уынæр æмæ та спичкæйы 
хыррытг. — Мæнæ йæ бæттæн. Æвæццæгæн æй арæмыгъта. 

Кæрдæджы стъалы 
137 
— Бæттæн арæмудзæд, фæлæ дуар та куыд бакодта? Йæхи 
’гъдауæй нæ байгом уыдаид. 
— Нагъ, ам бынтон æндæр цыдæр... Уæртæ доны цур куы 
æрлæууыдыстæм... Фаллаг фарс чи лæууыди, уыцы лæппу 
мацы сысмудæд? 
— Мæнæ ма, бæттæн ам куы баззад. Иунæгæй йæ айстаид 
йæ сыкъатыл хæцгæйæ? 
— Æмæ-гъа, æрмахуыр, уыцы коммæгæс„. 
Мартайы зæрдыл та фæрæт æрбалæууыд. Йæ бынатыл нæ 
сæмбæлди, æмæ ма иу спичкæ куы ссудзой, уæд гуыффæйы 
æрысгæрстытæ кæндзысты... 
— Галка, цом хъæумæ, Аццейы цур мæ сраст кæн. Иунæ- 
гæй мæ ма ауадз. Мæ игæр артыл судзы. 
Машинæ цалынмæ Аццеты кæртмæ батылди, уæдмæ нал 
æрлæууыд. Сæ размæ рацыдысты хæдзары хистæр Ацце æмæ 
йæ бинойнаг Асинет. 
— Уæ, алыбон æгас нæм цæуат æмæ уыл æхсызгон хæрз- 
тæ сæмбæла, хистæртæн дæр зæрдæрухс чи хæссы, нæ дом- 
бай паддзахадæн та йæ мæсгуытæ пылыстæг æмæ æргъæуæй 
чи аразы! Уæ, нæ кады зарджыты стауинаг хицæутты рæдау 
къухтæй уыл рæстæджы хорзæхтæ ныккæлой! — Ацце йæ 
хъæбысы ныттыхта Галкайы. Уый йын афтæ фæзæгъы: «Нæ 
фысджытæ хъуамæ дæ нывæфтыд æвзагыл ахуыр кæниккой!». 
Æмæ Ацце дæр йæ разы мæлгъæвзаг фесты. 
Ацце Галкайы къух нæма суагъта, афтæ сæ цуры æрлæу- 
уыди Марта æмæ сын салам радта: 
— Уе ’хсæвтæ хорз æмæ зæрдæрухс ут! 
— Марта?! Кæцæй фæдæ? — æнæкъæм цин азæлыд Аси- 
неты хъæлæсы, йæ цæнгтæ йæм байвæзта ахъæбыс кæны- 
нæввонг, фæлæ йыл йæ лæджы разæй куыд баузæлыдаид... 
— Мæнæ, нæхи цæстæй йæ уынæм, ахæм æмбисонд! — 
Ацце йæ къухтæ кæрæдзиуыл æрцавта. — Фервæзын æнхъæл 
ын нал уыдысты, фæцæй йæ ныгæдтой... Дæуæн цы зæд, цы 
дуаг баахъаз кодта, уыдон дыл фарны рухс тауæнт æмæ дæ 
цæрæццаг скæнæнт. — Галка æмæ Бухармæ ацамыдта. — 
Кæцæй фæдæ? Адон дæ æрластой? 
— Суангдæр мæ Ахамбегты дуарæй æрбахæццæ кодтой. 
Ацце фыццаг йæ фыртмæ бакасти, уыйфæстæ Галкамæ, 
афарста сæ: 
— Лæппутæ, куыд æнæрхъуыды стут! Мартайы хъæбæр 
гуыффæмæ сæргъæвтат? Æмæ уæ уым ферох! 
— Сæ цуан нæ фæрæстмæ æмæ сыл худæн нæй, — загъта 
Марта. 

138 
Бицъоты Гриш 
— Галка, æдзынæг-ма йæм бакæс. — Бухар амонæн æнгуыддз 
наганау Мартамæ ныддардга. — Æз рæаджы мæ чемы нал æр- 
цæудзынæн... Уæртæ уыцы... Дæ цæстыкæронæй дар æй федтай? 
Æркæс-ма йæм, æркæс, размæзæвæтджынтæй ма разынæд?! 
— Марта цы цуаны кой кæны? — бафарста Ацце, йæ 
даст сæр фындзыкæлмæрзæнæй сæрфта. — Цæй, мидæмæ 
уал бахизæм, уым ныхас кæндзыстæм. — Асинетмæ та — 
бардзырд дæттæгау: 
— Нæ ныхæстæй дæ иунæг дзырд дæр ма аирвæзæд! Рай- 
хъал у æмæ базмæл. — Галкамæ разылд: 
— Мæ фæдыл рахиз, — æмæ сарамæ ацыди. 
— Уе ’хсæв уæхи фæндиаг, — загъта Марта. — Æз мæ 
хæдзармæ скæсон. 
Шилофкæ фæйнæгæй æхгæд бæрзонд тыргътæй Асинет 
радзырдта: 
— Чысыл фæфæстиат у, Марта. Æххормаг уыдзынæ æмæ 
иу комдзаг дæ дзыхмæ схæсс. Схæццæ дæ кæндзынæн уæ 
хæдзармæ. 
— Нæ, нæ, мæхæдæг, нæ фæдзæгъæл уыдзынæн. 
Нукдурæй æмбæрзт урскъул хæдзармæ куы баввахс Мар- 
та, æмæ йæ чысыл рудзгуытæ фынæйæхгæд цæстытау куы 
разындысты, уæд йæ зæрдæ æрбауынгæг æмæ сдзырдта: 
— Уæ, æнæ хицауæй куыд баззадтæ! Уазал æмæ дæ уымæ- 
лы тæф йеддæмæ куы ницуал кæлдзæн. — Дурын фæрдгуы- 
тæй фæрсæг усы ныхæстæ йæ зæрдыл æрбалæууыдысты æмæ 
йæхи æфхæрынмæ фæци: «Ардæм ныфсæвæрдæй куы фæ- 
тындзыдтон, машинæйы хъæбæр гуыффæ мæ фæхты хост 
куы фæкодта, уæд, Хуыцаумæ хъыг ма фæкæса, уыцы ны- 
хæстæ мæ дзыхæй куыд суагътон?». 
Кауын кулдуары цур æрлæууыди Марта. Кулдуары æмбу- 
ар — фæйнæг нарæг дуар. Цæхгæрмæ ласт хъилæй сæ-иу æх- 
гæдтой мидæджырдыгæй. Бахæцыди фæйнæг дуарыл — фи- 
дар æхгæд разынд. 
— Чындз, цæуылнæ мæм ракæсыс?.. Ды мæ нæ ныууагъ- 
тай, нæ, æз дæ фæлыгъдтæн, ме ’гæрыл уон. Иуцъусдуг дæр 
мæ куы никуы ныууагъта. Мæ хæдзары фидауц куы уыди, 
мæ боны рухс, мæ зæрдæйы рæбинагдæр æвæрæн. Мæ хъæ- 
булы бынаты дæр уый куы лæууыди. О, азимаг куы фæдæн, 
мæ мæсыг мæхи къухæй куы фехæлдтон. Цы уазал, цы аф- 
тид кæртмæ бахиздзынæн... 
— Марта, æнафоны кæцæй фæдæ?! 
Марта дзурæгмæ раздæхти æмæ йæ базыдта — йæ сыхаг ус. 

Кæрдæджы стъалы 
139 
— Сери ам нал вæййы, уый, æвæццæгæн, зоныс? — ба- 
фарста сыхаг ус. 
— Куы бацъынд уыдаин æмæ куы ницыуал базыдтаин... 
— Дæхи ма ’фхæр, ахсæв нæ цары бын баулæф. Райсом дæ 
хæдзар фендзынæ, Сери йæ иу бон дæр æнæ абæрæггæнгæ 
нæ ныууагъта... 
— Уæ лæппумæ мын фæдзур, дуар мын бакæна æмæ мæхи 
хуыссæны ныссæйон... 
Хæдзары дуар æхгæд разынди, æмæ Марта сахъарикъул 
сарамæ бацыди, уым, хуыссæн бакæнæн ыл уыди, ахæм 
тъахтингонд, йæхи йыл æппарæгау æркодта зæронд ус æмæ 
загъта сыхаг ус æмæ йæ лæппуйæн: 
— Ацæут ныр, нæ гуырд дæр-иу ацафон хæдзары ницы 
хуызы бафынæй кодтаид. 
Иунæгæй куы аззади, уæд сарайы къулыл къухæй сгар- 
гæйæ бæмбæджджын ссардта, тъахтиныл æй æрытыдта æмæ 
йыл йæхи æруагъта. 
Йæ зæрдæйы фæсвæддæр къуымтæй йæм раивылдысты 
риссаг рæхуыстгæнаг хъуыдытæ. Æнæмæнг-иу ын сæ ба- 
къæрцц ластаиккой, фæлæ, Серийы сæр хъуыдыгæнгæйæ, 
сæ дзыхтыл хæцыдысты. Æрæджы дæр ма сыл Марта нæ ба- 
састаид, фæлæ йыл ныр æртæфстысты, йæ чындзæн-иу кæй 
бахæрæмттæ кодта. 
Фæлмæст дуне рæдзæ-мæдзæ кодта, æмæ Мартамæ афтæ 
касти, цыма æнæстыф уæлдæфы йæ фæсмойнаг хъуыдытæ 
азæлынц: «Мæ чындзы мæхицæн иударон дарæсау бакъаддæр- 
тæ кодтон. Алцæмæн быхсаг у, мастныхъуыраг. Æгæртæ дзы 
домдтон, карз ын уыдтæн, уæддæр мыл йæ цæстæнгас никуы 
схъызыд. Ныхасмæ ма йæ кæд фенон, уæд ын сæ мæхæдæг 
фæнымайдзынæн, мæхи дзыхæй мын сæ хъуамæ фехъуса». 
Хадзырæт сæ иуахæмы стыр сахармæ Сериимæ фæласта. 
Семæ хæринæгтæ ахастой. Æрæнцадысты фысымуаты. Алы 
алцытæ уынынмæ сæ аласта, æмæ горæты къуымты зылды- 
сты. Дуканитæм дæр-иу бауадысты, Серийы зæрдæ-иу цы- 
дæр дарæстæм бахъазыд, кæркæ-мæркæ хъуымæцты-иу цæ- 
стæй фæцæйныхъуырдта. Æмæ та-иу ыл Марта сбустæ код- 
та: «Бæгънæг нæ дæ, хъал митæм та мах не ’вдæлы!». Сæ 
рацæуыны агъоммæ сæ хæрæндонмæ бахуыдта Хадзырæт, 
Марта йæ афарста: «Ардæм цæмæн æрбацыдыстæм?». «Си- 
хоры хæрд афон нæу?» — бафарста Хадзырæт. «Æмæ нæм 
нырма дунейы хæринæгтæ куы ис! — цæхгæр ныллæууыд 
зæронд ус— Уе ’хца уæ дзыппытæй уæлæмæ кæлы, райсом 

140 
Бицъоты Гриш 
дæр ма нæ цæрын хъæуы». Хадзырæт уыцы сабырæй афтæ: 
«Хардз кæнын сыл ницы хъæуы. Мæрдты æхсæвæр дзы уыди». 
Марта ницыуал сфæрæзта, фæлæ сæхимæ куы ныздæхтыс- 
ты, уæд Серийы фæсаууон йæ фырты афарста: «Кæйдæр 
мæрдты æхсæвæры фынджы уæлдæйттæм та нæ цæмæн ба- 
хуыдтай?». Уæдæ, дам, бæстæ дæ сæрыл систаис æмæ нæм 
адæм æркастаиккой... Æниу Серийæн, фермæйы кусгæйæ, йæ 
хæрззылд родты тыххæй къабайаг куы балæвар кодтой... Ба- 
хуыдга йæ æмæ нымад хæтгыты йедцæмæ йæ уæлæ нæма уыди, 
афгæ сыхæгты чызджы уыцы къабайы уынгмæ рацæугæ куы 
феннд. Сыхаг хъæумæ хуындзæутгимæ хъуамæ фæцыдаид. Йæ 
къабазыл ын фæхæцыд æмæ йæ сæхимæ æрбалæууын кодта... 
Хуыссæгæрбахъуызыди Мартамæ, фæлæ уал, Серийы раз 
йæхи азымы цæмæйты дардта, уыдон йæхицæн фæнымаи- 
наг уыди. Нымадта сæ, фæлæ сæ нымад нæ фæци, афтæмæй 
фыны арæнæй бафале. 
17 
Марусы фæндыд йе ’мбæлццæттæй искæй афæрсын: йæ 
мадыхо Серийы хъæумæ цæмæй бафта, уый тыххæй автобу- 
сæй кæм хъуамæ æрхиза? Фæлæ йæм афтæ касти, цыма, 
дьгууæизæрастæу пединституты фæстаг курсы студенткæ кæй 
æрбадæлдзæх, уыцы хабар дардыл айхъуысти æмæ йыл мæнæ 
йæ кæцыдæр æууæлтæй фæгуырысхо сты æмæ сын хабар сæ 
зæрдыл æрлæууын кæндзæн. Кæронмæ ацыди автостанцæ- 
мæ æмæ банхъæлмæ касти Сериты хъæумæ цæуæг автобус- 
мæ. Стыр хъæуы уынджы æрхызти изæрыгон. 
Хур йæ ныгуылæнмæ ныццыди, фæлæ нырма зæрæхсиды 
рухсмæ цæст арвгæрæтты бæрæг бæрджытæ дæр дзæбæх ир- 
тæста, æмæ Марус хатыдта, чи йæ уыны, уыдон уайтæккæ 
дæр кæй бамбардзысты, сæ хъæумæ фыццаг хатг кæй æрбаф- 
тыд, цымыдис-цыбæл сæ кæндзæни. Уæддæр та чызг у æмæ 
æнафоны куыд иунæгæй фæраст. Йæ мадæй арæх хъуыста: 
«Уæдæ ма хурныгуылды размæ хæдзар ма ссардтаин, цымæ 
ма мын зæххыл цæрыны бар уыдаид». Сери кæй бинойнаг 
баци, уыдонæн сæ мыггаг нæ зыдта, йе, бинонтæй иуы ном. 
Уыцы хæдзар Сери-номæй агурын бахъуыди. Фыццагдæр кæй 
афарста, уый банхъырддзæсгом, ацæргæ сылгоймæгтæй, дам, 
ахæм никæй зонын. Уыйфæстæ уынджы змæлæг нал æмæ нал 
зынди, искæй дуар бахойыны ныфс та йæм нæ разынди. Цы 
уынджы фæраст, ууыл иуырдæм-иннæрдæм йæ цæст ахаста — 

Кæрдæджы стъалы 
141 
йæ кæрон æм нæ разынд. Æмæ батыхсти: цалынмæ Серийы 
ног хæдзар агура, уæдмæ баталынг уыдзæни. Йæ ног сиахсы 
æрфгуыты хьуынтьыз ын йæ зæрдæйы ихы къæртт ныппар- 
дзæн, цафон мæм фæзындтæ, зæгъгæ. Æрæджиау кæддæр æй 
иу лæппу æрбаййæфта æмæ йын уый афтæ: «Дæлæ тигъыл 
галиуырдæм ацу, фаллаг дæргъмæ уынгмæ куы бахæццæ уай, 
уæд уæлæрдæм фæзилдзынæ. Уым рахизырдыгæй фæндзæм 
хæдзар. Сæ дуармæ — сусхъæд бæлас». 
Марусы зæрдæ иучысыл фенцад æмæ рæвдздæр атьщдзыдта. 
Ныртæккæ сæм бахойдзæн, Сери йæ кæрты рæбынæй рауын- 
дзæн, разгъорын æй фæнддзæн, фæлæ згъоргæ нагъ — ра- 
тындздзæн æм æмæ йæм цалынмæ æрбахæццæ уа, уæдмæ дæр 
цы цин бавзардзæн!.. Ныртæккæ æндæр хьуыдытæ æмгæрон 
нæма уагъта Марус, æмæ сæнцон сты йæ къахдзæфтæ. Ни- 
цуал уыдта, ницуал уынын æй фæндыди, æмæ фаллаг дæргъ- 
мæ уынджы тигъыл уæлæрдæм куы фæзылди, уæд ма зæрæх- 
сиды рухсмæ йæ ныхмæ æрцæйцæуæгыл йæ цæст андзæвы- 
ди, фæлæ сусхьæд бæлас дæр суыдта, æмæ йыл цин ивылд 
донау ракалди, къæхтæ ма зæххыл æндзæвыдысты, уый дæр 
нал хатыдта æмæ, йæ ныхмæ æрцæйцæуæгмæ нæ фæкæсгæйæ, 
хъуамæ сфардæг уыдаид... Фæлæ йæ йæ æвронг зонд фæца- 
гайдта æмæ цæстыдзагæй ауыдта æрцæйцæуæджы... 
Ам сæмбæлой, уымæн уæвæн ницы хуызы уыди! — æмæ 
хъæуы уынг горæты проспект фестади, — Марус йæ хызын 
æд чингуытæ кæй къухы фæуагъта, уыцы Бухар! 
Фæстæмæ фæкасти Марус, — тигъæй нымад къахдзæфтæ 
йеддæмæ нæма суади, фыццаг хæдзары дуармæ дæр нæма схæц- 
цæ, — æмæ йын æнæ фæстæмæ фездæхгæ гæнæн нал уьщи. Сонт 
зыдд нæ фæкодта, цыма дзы цыдæр айрох æмæ фæстæмæ уый 
тыххæй здæхы. Бухар æй куы ауына, уæддæр æй куыд хъуамæ 
бауырна, ацы хъæуы йæ размæ кæй фæци. Тигъы аууон куы 
фæци Марус, уæд фæхъуыды кодга: дыууæ хатгы йæ федта Бу- 
хар æмæ йыл дыууæ хатгы дæр ацы къаба уыди. «Базьщгавд мæ! 
Хæрз æввахс мæм уьщи! Ныргæккæ мæ тагъæй æрбауыццзæн!» — 
фæдисы дзæнгæрджытæ фестадысты йæ тарст хъуьщытæ. 
Фæтьæбæртт ласта Марус. Цæхæрадоны кæрон æмбонд- 
мæ æввахс йæхи ласта. Уынджы змæлæг нæ уыди, æмæ цæ- 
хæрадонмæ багæпп лас, фæлæ æгæр бæрзонд разынд æм- 
бонд. Йæ фæстаг ирвæзынгæнæг хъуыды: «Цалынмæ мæ нæма 
æрбауыдта, уæдмæ фыццаг хæдзары кæрты фæмидæг уон!» 
Фæйнæг кулдуар уыди зыхъхъыр гом, бахæцыди йыл æмæ 
дзы фæрсырдæм фæмидæг. 

142 
Бицъоты Гриш 
* * * 
Асинет бедрамæ æппæрста, цæст сæ къахын нæма уарзта, — 
нырма банæрсдзысты, ахæм хæлынцъар картæфтæ. Сæ лæппу 
Бухарæн фадат куы фæвæййы, уæд ацы бон фæзыны сæ хæ- 
дзармæ. Æмæ йын, йæ зæрдæйыл чи сæмбæла, ахæм хæринаг 
хъуамæ скæна. Бедраимæ баздæхт сæрдыгон фæгкъуыбæласы 
бынмæ. Фæурсбуар сты, ахæм хæрынæнбæзгæ згъæлæггаг фæт- 
къуьггæй дæр рауыгъта. Сæ дзæбæвдæртæй йын ахсдзæн. 
Цæхæрадонæй куыд рацæйздæхти, афтæ Асинеты цæст 
ацахста сæ сарайы ныхмæ асин. Æрлæууыди. Мидæгæй са- 
райы цармæ схизæнмæ æвæрд куы вæййы, уæд ам цæмæн 
лæууы асин? Йæ мой Ацце цармæ хизынæй æнæмæт у. Бухар 
ныр æртыккаг къуыри нæма фæзынди. Сæ хистæр фырт æд 
бинонтæ уартæ Кæсæджы цæры. Чи рахастаид ардæм асин? 
Сыхæгтæй исчи уьщаид? 
Асинет лæууыди æд бедра æмæ уæлæмæ касти. Сарайы ныхы 
бахизæны фаг гомцæст ныууагътой, фæлæ йæ райдианты фа- 
нерæй сæхгæдтой. Сарайы ныхы фæйнæджытæ дæр, фанер дæр 
счъизихуыз сты. Фæлæ æрæджы кæддæр Асинет ауьщта: фанер 
базыхъхъыр. Дымгæмæ дзедзырой кодта. Уæд æй ницæмæ æр- 
дардта, фæлæ мæнæ ныр, асин ам цæмæн фегуырд, уый йæм 
диссаг фæкаст. Æрæвæрдта йæ бедра æмæ асиныл цадæггай 
схызти. Фанерыл бахæцыд æмæ мидæмæ бахызти. Цармæ рухс 
бакалди, æмæ Асинет диссæпæм кæсæгау джихæй аззад. 
Сарайы цармæ мидæджырдыгæй схизгæйæ æдзувдæр йæ цæст 
æрхæцы цæхгæрмæ æвæрд зæронд пъолы фæйнæджытыл. Сæ 
уæлæ — тымбыл хъæдтæ, рейкæйы гæбæзтæ, уыдоны сæрыл 
дыууæ рæгъæй асыччытæ амад. Гæды кæм бабырыдаид, ахæм 
зыхъхъыртæ дзы аззад. Чи хæйрæг уыди, сæ фæстæ ма уый- 
бæрц афтид бынат разындзæн, зæгъгæ. Хатæнгонд цы вæййы, 
уый дзы рауад. Гъе, дыууæ удæн конд сынтæг дзы сæвæр, ахæм 
мæнг хатæн. Фæлмæныл кæй лæууы, уый бафиппайдга Асинет 
æмæ йæ къæхты бынмæ æркасти. Хос дзы бæзджын æфсæрст- 
æвæрдæй. Хатæны рахиз къуымы цыдæр тар дардга. Уæрджы- 
тыл æм бабырыд, æрысгæрста йæ, æддæмæ йæ раласта. Фанер 
чумæдан, гуыдыр æвæрд ыл. Схæцыди йыл, йæ мидæг цыдæр 
афæлдæхт. Фæстæмæ йæ йæ бынатмæ баласта. Бынтондæр сцы- 
мыдис Асинет, къуымтæм джигулгæстытæ æмæ бафиппайдта: 
хос галиуырдыгæй нывæрзæнау фæбæрзонддæр. Хосы йæ къух 
атьыста, йæ уырзтæ пысулыл бамбæлдысты. Схæцыди йыл æмæ 
хосы бынæй топтыхтæй сласта кæтгаг. 

Кæрдæджы стъалы 
143 
«Нагъ, сыхæгтæм мæ зæрдæ хæрз дзæгъæлы фехсайдта, 
— хъуыдытыл фæци Асинет. — Асин не ’лдары æвæрд у, 
сыгъдæгæй дæр, айрох дзы ис. Куырмæдзон ма саразæд йæ 
сарайы цары?!». Æппындæр нæ фæгуырысхо, йæ мой Ацце 
æмæ Басилы ус Гадискæ кæй схизынц ардæм, ууыл... Лыс- 
тæныл кæттаг æрытауынц. Чумæданы — сæ нозт, сæ хой- 
рæггæ. Ацце æмæ Гадискæ кæрæдзимæ кæй тырныдтой, та- 
лынг къуымты кæй сæмбæлынц, уый зыдта Асинет, фæлæ 
йæ мой йæхи хæдзарæй ротгæмдзон сараздзæн... 
«О Хуыцау! Стыр Иунæг Кадджын Хуыцау! — куывта Аси- 
нет, йе ’нæуынæр ныхæстæ йæ хъусты азæлыдысты, зæххон 
адæймаджы хъустæн хъусинаг нæ уыдысты. — Мæнæ де сконд, 
де сфæлдыст дунейы цы æбуалгъ митæ чындæуы! Табу дæхи- 
цæн, Хуыцау, æз стыр тæригъæдджын дæн. Ацы чъизи хæдза- 
ры фарны хъæстæ нал баззади, æз та арынджы уæлхъус ба- 
лæууын, æртæ чъирийы фынгмæ рахæссын. Ныббар мын æй, 
Хуыцау. Цардæнадгæнджытæн та тæрхонгæнæг фæу!». 
Асинет а хæдзайраг нæма баци, уæд ма ацы хæдзармæ 
æрбафтыди æнахъом, æнæхицау лæппу. Æххормаг аз Уæрæ- 
сейы алы рæттæй сыдæймард адæм сæхи ардæм æппæрстой, 
сæ иу — æнæхицау лæппу, царм æмæ стджытæ сси. Асинет 
куыд бамбæрста, афтæмæй йыл Аццейы цæст кæмдæр æр- 
хæцыд æмæ йæ сæ хæдзармæ æрбахуыдта. Лæгъз дарæс ын йе 
’рагъæн, йæ гуыбын ын бафсæстой. Йе ’взагыл хъæуы рæст- 
мæ ничи дзырдта æмæ ирон ныхасыл фæхæст. Гуыгуызаты 
мыггагыл фыст æрцыди, йæ ном — Василий — ирон здæхт 
фæци æмæ фæ-Басил. Уæддæр адæмæй нæ ферох, Басилы 
уидаг дард кæмдæр уырысы зæххы кæй баззади, тыхтынд 
æй кæй счынди. Никæмæй ницы ферох æмæ йæ хуыдтой: 
уæртæ Гуыгуызаты уырыссаг лæппу. Ацце йæхæдæг мили- 
цæйы куыста, æмæ хæдзары уæз Басилыл æрæнцад. 
Басилæн хъуьцщаг æрæгмæ бакодга Ацце. Лæппу мадзура ра- 
уади. Асинеты хистæр чызг, уый дæле дыууæ лæппуйы Басилы 
раз бахьомыл сты. Æнкьард хаста Басил, æмæ Аццейæн зæгъ- 
джьпæ уьщи: «Хъуыдцаг ын бакæн, æмæ йæ зæрдæ бакъæбæл- 
дзыг уа». Ацце йын цардæмбалæн йæхæдæг равзæрста абадгæ 
чызг Дзифийы. Уый Басилæн йæ фыццаг ус уыди. Сæ зæххы 
хайы æддаг кæрон сын хæдзар сарæзта, фæздæг скадди йæ то- 
хынайæ. Сæ чыцдзæхсæвыл мæйтæ рацыди, афтæ Асинет сыхаг 
устытæй æрыхъуыста: «Басилы мæтæй мæлы Ацце — йæхицæн 
æй æрхаста». Уæлæ-иу тигъыл амбырд сты сыхы усгытæ, сæ 
сусæг зæгъинæпæ æгæр хъæрæй загъд æрцьщысты. Абадгæ чызг 

144 
Бицъоты Гриш 
Дзифийыл Ацце кæм сæмбæдди, уый дæр зьщгой сыхы устытæ. 
Зæроцд бирæгъы зæрдæ, дам, уæрыччы фьщ æрцагуырдта, Ацце 
чызджы кæвддæр ныхасмæ базьщта, хионау ыл баузæлыди æмæ 
йæ Басилы фыццаг фæкодга. Уайтагъд райхъуысти, Ацце, дам, 
сæ абæрæг кæны, Басилимæ æрæмвынг вæййынц, йæ кæнгæ 
фыртыл арахъхь аскъæры, æмæ уый куы ныддагъытъайлаг 
вæййы, уæд та йæ чындзыл баузæлы. 
Асинет-иу аджих: «Мæ мойæ ме ’хсæн хъызт зымæджы 
дымгæтæ кæй дымынц, уый дæр æнæ зонгæ нæ уыдзысты, 
мæ хуыр-хуырмæ æнæхуыссæг кæй фæвæййы æмæ фæйнæ 
уаты кæй хуыссæм, уьщæттæ дæр зондзысты». 
Æфсин æмæ æртæ файнусты æрæййæфта Асинет йæ лæ- 
джы хæдзары æмæ йæхи хызта, уæдæ сæ иуы зæрдæхудты 
дæр ма бацæуон... Кæстæриуæг сын кодта. Фæлæ йæ фæлмæн 
къæлæт æрфгуыты æхсæнæй никуы ссыди йæ æнæсыпп æр- 
хæндæг. Æфсины фиппайаг цæстæй ницы аирвæзт, æмæ ар- 
хайдта, цæмæй йын чындз йæ зæрдæ байгом кæна. Хъулон 
уарзтæй йæ уарзта æфсин æмæ йын æй файнустытæ нæ ныб- 
барстой æмæ йыл фæфарс сты. Ацце-иу æм фæлмæнæй 
сдзырдта, фæлæ... Иуахæмы сæ хæдзармæ фæзынди фыццаг 
фынафюн. Иæ галиу къух мычъырган хъуымацы гæбазæй баст, 
туг дзы рахъардта. Туджы уындæй Асинеты зæрдæ бавзæр. 
Æфсины райхъал кæнинаг уыди, фæлæ йæ лæг нæ бауагъта. 
Цыбырæй йын загъта: «Уæтæрæй мæ фæндаг акодтон Сау- 
дуры коммæ, цыргъгæнæнтæ кæцæй фæхæссынц... Дурызгъæ- 
лæны бынты куыд фæцæйцьщтæн, афтæ фахс цъарлæбырд 
фæци, къуылдых дур мæ къухыл æруади»... 
Уыцы бонæй фæстæмæ мойы æрфгуыты тар æнхъырдтæй 
Асинетмæ æнтьыснæг уазал кæлын байдьщта, йæ ныхас — 
рæхуыст. Уалынмæ сын райгуырди чызг, æмæ та уый дæр 
бындаруарзаг фыдæн — мастыл маст æфтауæгау. Иуахæмы 
йыл йæ маст скалдта йæ мой: «Цавæр æнамонд бон рантыстæ 
дунемæ? Дæу мæ размæ цы хуыцау æрхаста, уымæн та цы 
зæгъон?!». Йæ къухы хъæдгом байгас, фæлæ йыл нос бæрæ- 
гæй баззади. Ноджы ма иу хатт фæудаист Асинет. Иуахæмы та 
йæ мой фæзынди æнафоны, хуызы цъыртг дзы нал баззад, 
йæ цухъхъайы бæрцытæ йæ уæлæ нал уыдысты, йæ тæрттæ — 
тыхыскъуыд, цæсты бын — сау тæлм. «Ды мæ мæлæтмæ бæл- 
лыс, — йæ дыууæ пака æнгуылдзы Асинеты цæстытæм баха- 
ста Ацце, мæстæлгъæд хъæлæсæй æмыр дæндæгты æхсæнæй 
ралæмæрста: — Ацы хæдзармæ ма дæ къодах æрбахæццæ. — 
Æмæ та йæм ныхъхъавыди. — Зæгъ-ма, дæ зæрдæ кæм ис? 

Кæрдæджы стъалы 
145 
Кæмæн æй ныууагътай?». «Æрра доны был, — уазал хъæлæ- 
сæй загъта Асинет. — Уагъылыйы къутæры бын...». «Мæнмæ 
уазал зæрдæ æрхастай, дæ афтид хæрв æмæ йыл басæтг, — 
æнгуыддз цæстмæ хæстæг бахаста. — Ныхъхъæрæу дæ кæн- 
дзынæн! Дæ зæрдæ кæмæн радтай, уый хуымы кæрон дæ ап- 
пардзынæн!». «Тæрсгæ дæр ницæмæй кæныс? — сылгойма- 
джы цæссыггæ фемæхстысты. — Хуыцаумæ хъыг цы фæкæса, 
уыцы ныхæстæ... Тугтæ мыл мысыс». 
Асинет иу бон сихор схаста хосгæрдджытæн (уæд ма хохы 
цардысты), фынг сын æрæвæрдта. Фæстæмæ здæхгæйæ йæ 
фæндаг ракодта, дзыккайы сыф æмæ цъамалæг арæх кæм 
задысты, ууылты — Сивырауыл. Армыдзаг ратыдтаид цъа- 
малджытæ, афтæ йæм йæ номæй сдзырдæуыд. Йæ цъамал- 
джытæ йæ къухæй æркалдысты, чысыл дæлдæр адагæй схи- 
зæджы ауынгæйæ. Лæгыл — хиуæфт фæсмынæй хуыд, дзып- 
джын хæдон æмæ галифе хæлаф, хъусджын дзабыртæ. Йæ хъы- 
римаг йе ’фцæгыл æфтыд, йæ хæтæл — бынырдæм. Йæ пæ- 
лæхсар зæбулбыдыр нымæтхуд систа, æмæ Асинеты зæрдæ 
йæ риуæй рацæйгæпп ласта — Ацце æмæ йæ йæ дыууæ скъæ- 
фæджы кæмæй байстой, уый йæ цурмæ цадæггай цыди. Лæ- 
джы цæстытæ цыма знæт æртгывд ластой. Асинеты сæры фе- 
гуырди: «Йæ маст исынмæ æрбацыд. Тыхми мын кæндзæн», — 
йæ буар сисбынтæ аци. Се ’хсæн нымад къахдзæфтæ баззада- 
ид, афтæ æрлæууыди лæг. «Асинет, ма тæрс, — йæ зæрдæбын 
хъæлæс æй æрсабыр кодта. — Нæ, нæ, мæнæй дæм маст не 
’рхаудзæн... Уæлæ тигъæй афæлгæсыдтæн æмæ æмгæрон 
змæлæг куынæ уыди... Цæстыдзагæй дæ иу хатт ауынон. — 
Лæджы цæстытæй йæм фæлмæн рухс калди,оæмæ Асинет 
йæхицæн басасти, кæй-иу æй æрымысыди. Йæ къухы ар- 
мæй йæм цы æхсызгон хъарм калди, дыууæйæ куы лыгъ- 
дысты фæныгъуылæн агур... Лидзыны фæлтæрæнтæ та цæ- 
уылнæ акодтон, зæгъгæ-иу, йæхи азымы бадардта. Ныр ын 
Асинет загъта: «Дæхи дæр бабын кæндзынæ, мæн дæр. Цæ- 
мæн ма бабадтæ мæ размæ?». «Дæ лæг кæнæ куырм у, — йæ 
хъæлæс фæдæрзæг. — Куырм дæр у. Зæрдæ дæр ын нæй. 
Фæлæ, æвæццæгæн, иууылдæр Уæлладжы арæзт хъуьщдæгтæ 
сты. — Йæ цæстытæ та знæт æрттывд фæластой, æмæ Аси- 
нет хæкъуырцгæнæгау скодта —- цы хъуыдымæ фæкомком- 
мæ, уымæй йæ уд ауади: «Нæ лæджы фæдыл фæцуан кодта. 
Кæс-ма, уæд ын махон йæ галиу цонг сæхста, ныр ын ай 
дæр йæ галиу цонгмæ бахъавыд... Йæ бæрцытæ дæр ацы 
лæджы къухæй рæдывд æрцыдысты. Уæдæ мыл æдзух йæ 
10 Бицъоты Гриш 

146 
Бицьоты Гриш 
пырх уымæн калы?! Йæ мæстытæ мæнæй исы». Æдзынæг 
ныккасти Асинет йæ цуры лæууæджы дымгæхост æмæ хур- 
къæй цæсгоммæ æмæ та йæм йæ цæстытæй цырен рухс æр- 
бакалди. «Дæ ныхæстæ кæд зæрдæйы бынæй цæуынц... — 
загъта Асинет. — Нæ саби къахæй згъоры... Ныр дæр мæ 
уыныс... Кæд мын исты... Кæд дæм исчердыгæй нымады дæн 
— ныууадз уыцы лæджы. Дæ хорзæхæй, ацу дæ фæндагыл». 
Йæ коммæ бакасти, адагмæ ныггæпп ласта æмæ ма йæм 
уырдыгæй сдзырдта: «Фæдзæхсын мын ницы хъæуы. Дæ зæр- 
дæйы мæ дæхицæн ма сæнад кæн. Чи зоны, дæ цæст мын цы 
уарзы, уымæй тынгдæр мацы сахада мæ цардыл». 
Уыйфæстæ быдыры хъæумæ тагъд алыгъдысты. Ацце кусын 
байдыдта милицæйы. Адæм æндæр ницуал хъуыстой: уæртæ та 
уыцы хъæуы бæхтæ æмæ галтæ быдырæй атардтой. Иунæгæй 
йæ хуыммæ ничиуал уæндыд. Милицæ æвзæргæнджыты фæ- 
дыл зылдысты, ахстой сæ, фæлæ уыдон къаддæр нæ кодтой. 
Гъе, милицæйы кусгæйæ дæр ма Ацце цъысымы бахауди. Иу 
хатг ын нæмыг йæ худ йæ сæрæй ахаста, дыккаг хатт рахиз 
агъдæй фæзгъæртæ ахауди: йæ иу къах æгъдæнцойы атъыста, 
иннæ зæххæй куыд аиртæст, афтæ йыл нæмыг сæмбæлди. Йæ 
цинелы дымджытæ цалдæр цæрдхуынчъы фесты. Уыдон, Аси- 
нет кæй базыдта, уыцы хабæртгæ. Ацце иуцасдæр йæ чемы нал 
æрцыди, æмæ йын йæ фыд дæр, йæ хистæр æфсымæртæ дæр 
дзырдтой: «Рацу уыцы æнæхайыры куыстæй, дæ сæр дзы ба- 
судздзæн!». Фæлæ никæмæ байхъуыста. Æдзух — тарæрфыг, йæ 
ныхас — каконсындз, æмæ дын ыл иуахæмы хур куы ракæ- 
сид, гъер, дам, мæ бон у мæ куыст ныууадзын. Асинет æй 
куыд хъуса, афтæ нæргæ хъæлæсæй кодта йæ ныхæстæ бинон- 
тæн. Йæ цин ахæм уæлвонг, ахæм æгæрон уыди, æмæ йæ раст 
фидиуæджы дзыхы бафтау æмæ йæ уынги-уынг ныххабар лас- 
таид. Асинет æм ныхъхъуыста: уагæры йыл цавæр хорз сæм- 
бæлд? Бинонтæ куы сцымыдис сты, уæд дзæккор къухæй — 
стьол гуыпп æмæ афтæ: «Адæм сæ сæрæн кæмæй нал уыдыс- 
ты, уыцы абырæджы бон бакалди! Лæгсырд цы вæййы, уый, 
дам, сси, дойныйæн сырды туг нуæзта, ногæргæвст дзидза 
хомæй хордта. Хъæрццыгъайау, дам, суынаг. Æхстбæрцмæ-иу 
ыл фæхæст сты, фæлæ йæм-иу никæй хъыримаг схæцыд, æмæ, 
дам, цъæррæмыхст дæр никуы фæци. Афтæмæй мæхи нæмы- 
джы фæд йæ галиу цонгыл дзуары фæдау цас фæхаста!». 
Ацы ныхæстæм куы бахæццæ, уæд Ацце Асинетæй йæ 
цæст нал иста. Асинет фынг æвæрдта æмæ, цыма ницы æмба- 
ры, уыйау йæ зилæнтæ кодта. «Фæлварæнтæ мын аразы, — 

Кæрдæджы стьалы 
147 
ныкъкъæрцхъус ис Асинет, йæ рисæфхæрд зæрдæ йын уæз- 
зау разæнкъарæн фæцагайдта. Иæ фыццаг скъæфæджы кой 
кæны, уый фембæрста Асинет. Фыдбылызæй-иу куы фер- 
вæзт, уæд-иу Аццейæн скуывтой: «Уастырджи дæ йæ рахиз 
базыры бын дарæд». Асинет-иу ныммарой кодта: «Уыцы бон- 
ты мæ сæр куы басыгъдаид, уæд уал азы ацы дыууæ кæрæ- 
дзимæ топпы кæсæнæй нæ фæкастаиккой». 
«Амардта йæ!» — мæнæ ныр фегуырди Асинеты сæры, 
æмæ йæ удæй йæ мидæг ницуал аззад... 
Асинет гауызтыхт сау нымæт йæ бынаты бавæрдта æмæ 
йæ хосæй æрæмбæрзта. 
Ацце Басилæн абадгæ чызджы цал азы размæ æрхаста, 
уый æрбайрох Асинетæй. Цот сын нæ рацыди, æмæ йын æй 
арвыста. Басилæн йæхи ницы дзургæ уыдта Асинет. Уæвгæ ма- 
иу æй уынгæ дæр цас æруыдта — хъомты фермæйы йæ æх- 
сæвгæсы бынаты ныссагъта Ацце. Ауалдзæджы та йын Гадис- 
кæйы æрхаста. Иуахæмы райхъуысти, цыма хъæуы лæггæй 
кæйдæр зæрдæйы ныххауди æмæ йæм бахъав-бахъав фæкодта. 
Гъеуыцы чидæр иу мæйдар æхсæв Басилы хæдзармæ куыд 
баввахс, афтæ Аццейыл йæхи куы скъуырид. Уыцы чидæр 
уæд йæхи айста, фæлæ а хæдзармæ йæ хъус дарын байдыдта. 
Иу фæззыгон æхсæв Ацце йæ кæнгæ фырты хæдзары куыд 
фæмидæг, афтæ хъомы фермæйы æхсæвгæсмæ азгъордта. Бæ- 
гуы лæгау, дам, бæргæ æрбалæбурдта хæдзары хицау, йæ къæ- 
сæр ныххоста. Цармыдзаг Ацце æвзыгъд лæппу фестади, ру- 
дзынгыл цæхæрадонмæ алиуырдта. 
Асинет цас æгъуыссæг æхсæвтæ арвиты... Ацце йæ уатæй йæ 
цьындаты рахизы, уæддæр æй базоны, йæ ацыд æмæ йе ’рбацы- 
ды æхсæн æнус рæстæг рацæуы. Ацце зоны, Асинет ын йе ’нафо- 
ны тезгъотæм йæ хъус кæй дары, фæлæ йæ дзыхæй сыбыргг кæй 
не схаудзæн. «Ауалдзæджы Басилы мæйы бæрц хъæдгуыстмæ куы 
арвыстой, уæд æрцыдаид арæзт ацы хъахбайты бæгъдулæггæ- 
нæн», — хъуыдытæгæнгæ æрхызти сарайы царæй Асинет. 
Асиныл дæлæмæ хизгæйæ та Асинеты зæрдыл æрбалæу- 
уыди, знон Аццемæ сæ дуармæ машинæ куы æнхъæлмæ ка- 
сти, уæд куыд стагъд. Асинет шофырæн фынг куы æвæрдта, 
Ацце уæд радавтаид ардæм асин. Уыцы чумæданæй кæд ис- 
тытæ .иста? 
Бедрамæ куыд æргуыбыр кодта, афтæ Асинет цæстыкæ- 
ронæй ауыдта, цæхæрадоны дуар сонтæй кæй фегом. Дуары 
фæлгæты чи^фегуырди, уый ауынгæйæ, йæ зæрдæ ныссæх- 
хæтт ласта. Йæхицæн нæ фæтарсти, — дуары фæлгæты æн- 

148 
Бицьоты Гриш 
дзыгæй лæууæг уазæгыл бæлвырдæй цыдæр бæллæх æрцы- 
ди! Уæртæ йæм йæ æрбапæррæстарæзт дыууæ цонджы æр- 
байвæзта, цыдæр сдзурын дæр æй фæнды, фæлæ нæ фæра- 
зы. Саумарой æмæ удисæн тасæй йæ зæрдæ кæй байдзаг, 
уымæн йæ бæгъгъæтгом цæстытæ — æвдисæн. 
Æнæбон чызг æм йæхи кæй æппары, уый хатыдта Асинет 
æмæ йæм йæ цæнгтæ байвæзта. 
— Нана! Нана! — чызг ыл йæхи аныхæста уысмы дæргъы. 
— Цы кодтай, мæ къона? 
— Бамбæхс мæ! Рæвдздæр! Мæ фæдыл ам смидæг уыдзæн! 
— Чи у! Кæмæй лидзыс? 
— Иблис мæ фæдыл бафтыд. Бамбæхс мæ! Бамбæхс мæ! 
Кæддæрæй-кæдцæрмæ ма-иу Асинеты зæрдыл æрлæу- 
уыдысты йе скъæфгы рæстæджы утæхсæнтæ, къуырма рис 
ма-иу банкъардта. Мæнæ ныр, ацы уынгæджы бахауæг чыз- 
джы катайтæ уынгæйæ, сног сты йæ уды утæхсæнтæ. 
«Рæвдз æй амбæхс! Рæстæг нал ис! — дзырдта йæм йæ 
æвронг зонд. — Асин! — сарайы ныхмæ быцæуæвæрд асин- 
мæ ацамыдта Асинет: 
— Уæртæ, уæртæ. Рæвдз, уæлæмæ схиз. Дуар-иу рассон. 
Чызг сдзырдта: 
— Серийы мын ссар. Уæлæ уæ сыхæгтæм чындзы чи æр- 
цыди. 
Чызг цары куы фæмидæг, уæд та йæм Асинет сдзырдта: 
— Дуар ма базыхъхъыр уæд. 
Асинет кæртмæ æд бедра куыд бахызти, афтæ уынгæй 
æрбагæпп ласта Бухар, сдзырдта: 
— Ардæм чи ’рбазгъордта, уый цы фæци?! 
Асинет æм джихкаст кодта, ома цы дзурыс, нæ дæ ’мба- 
рын, æвæлмон хъæлæсæй загъта: 
— Ацы бон цы хорз раджы æрцыдтæ! 
— Нæ мæ хъусыс?! Чызг чысыл раздæр ам æрбамидæг... 
— Дæ хæйрæджы хай дæ фæсайдта? — Асинет æд бедра 
сарамæ бараст. 
Бухар йæ разы алæууыд, йæ цæнгтæ йын ацахста, йæ хъу- 
сыл ын йæ былтæ авæрдта: 
— Кæм ис, уырдæм мæ разæй цу. 
— Картæфтæ ракъахтон, де ’рцыдмæ дын, зæгъын, хæ- 
ринаг... Фæткъуытæй дæр рауыгътон... 
— Ницы дын дзы рауайдзæн. Нæ мæ асайдзынæ. 
— Мæнæ ныртæккæ æрбахызтæн цæхæрадонæй, куы мæ 
федтай. Дæу цы уынын, æндæр... 

Кæрдæджы стъалы 
149 
— Сайын нæ зоныс, Сине, — йæ бедра йын йæ къухæй 
айсыныл ацархайдта. 
— Ныууадз мæ! — мад бедра рариуыгъта йæхимæ. — Ма 
мæ ивæзтытæ кæн, куыдзы къæбыла дын нæ дæн. 
— Хорз, — фырты хъæлæс æрмынæг. — Бедра-ма æрæ- 
вæр æмæ мæм байхъус, — загъта Бухар лæгъстæ хъæлæсæй. 
— Цæй-ма, цæй-ма, Сине. — Йæ цæнгтæ йыл æрбатыхта 
æмæ йын йæ хъусы баулæфыди йæ ныхæстæ. — Ахæм дис- 
саджы хабар базондзынæ, ахæм... Æдзух цæмæ бæллыдтæ, 
рæхджы уый рауайдзæни. — Галиу къухæй бедрайыл æрхæ- 
цыди, рахиз цонг мады къæхты фæтасæнтыл æрбавæрдта, 
æд бедра йæ ахаста сарайы пецы размæ, æрæвæрдта йæ æмæ 
та йын йæ былтæ йæ хъусыл авæрдта. —¦ Ардæм чи æрба- 
лыгъди, уый у, чындзы номæй кæмæ бадзурдзынæ... 
Ныр фырты ныхасмæ йæ хъус æрдардта мад. Æцæггæ цыма 
дзуры. Æмæ дзы уæд чызг удисæгæй лидзæгау цæмæн лидзы? Нæ 
йын садцжын, фырт ын йæ хъусы цы цины уац бадзырдта, уый. 
Уæддæр æй бадис кæнын хъуьщи æмæ хæлархуызæй афарста: 
— Æцæг зæгъыс? Нæ та мæ хъазыс? — фæзæрдиагхуыз 
æмæ бустæ хъæлæсæй: 
— Алæ, дæ хъазæн митæм та бахæццæ дæ. 
— Нæ хъазын, Сине, нæ хъазын кæдæй-уæдæй. Æмæ ба- 
цархайæм. 
— Æппын дын ницуал æмбарын, — загъта мад зæрдиаг 
хъæлæсæй. 
— Чындзы номæй кæмæ бадзурæн ис, уый... Ам кæцæй 
фегуырди? 
— Алцыдæр базондзынæ, Сине. Дæхæдæг куы фæзæгъыс, 
чызг дзы куы фæтæркк уа... Бацамон мын æй æмæ йæм дзæ- 
бæх æркæстытæ кæн. 
— Ницы федтон дын зæгъын, — Асинет йæ цæнгтæ ба- 
тылдта. — Хурхынарæджы мæ куы аластай. — Йæ зæрдыл 
æрбалæууыд, асин айсын дзы кæй æрбайрох, Бухар цæхæ- 
радонмæ куы ауайа æмæ асин йæ цæст куы æрцахса... Æмæ 
та мады хъæлæс æрфæлмæн. — Æххормаг нæ дæ? 
Бухар йæ къух мæсты риуыгъд акодта, ома дæ хæринаг 
мæ ницæмæн хъæуы, йæ пинджак фелвæста æмæ йæ ихсыд 
клеенкæйæ æмбæрзт стъолмæ базыгыъуытт ласта — йæ маст 
хъуамæ исты хуызы ссыдаид, — хъуамæ ма бедра йæ туф- 
лийы фындзæй сцавтаид, картæфтæ æмæ фæткъуытæ пур- 
титау къуырдтаид, фæлæ нынныхъуырдта йæ сау маст, фæ- 
мидæмæ йæ æрра туджы судзаг. 

150 
Бицъоты Гриш 
Асинет хъуыдытыл фæци: «Цы зæд ыл атахти? Хуыздæр 
зонд æм куыд æрцыдаид? Фæлæуу, фæлæуу, чызг кæрты 
кæй фæмидæг, уый бæлвырд федта, зоны, æввахс ран кæй 
амбæхсти, сæ ныхас сын кæй хъусы... Ныххæцыди йæхиуыл 
— цы æгъатыр, цы æнахъинон вæййы, уый ма базона чызг. 
О, фæлæ дæ бирæгъдзармы чи æруыдта, арвы кæрæтты дæ 
чи лидзы, уый ма дыл куыд æрæууæнддзæн. Кæдæй-уæдæй 
дæхицæн кæйдæр цардæмбалæн саккаг кодтай, æмæ бирæгъ- 
дзармы йæ размæ згъор. Фæлæ готлекк дæ, готлекк, мæ фырт, 
дæ фыды туг дæм ис сыгъдæгæй дæр æмæ адæмы нывыл 
хъуыдцаг никуы бакæндзынæ...». 
Æрталынг ис, æмæ Бухар цæхæрадонмæ куы ауайа, уæд- 
дæр асиныл йæ цæст нал æрхæццзæн. Асинеты уд иучысыл 
фæсабыр. 
Лæугæйæ цайцымæны дзаг арахъхъ ауагъта Бухар, хæн- 
дыджы цыхтæй акомдзаг кодта æмæ йæ уатмæ бацыди. Мад 
ын йæ пинджак хæдзары шифанеры сауыгъта. Зыдта, æд дзау- 
мæттæ диваныл кæй ныффæлдæхти. Фынæй нæ бауыдзæн, 
мадмæ йæ хъус дардзæн. 
Асинет селакарст картæфтæ фыдызгъæлы кæрстытимæ 
тебæйы сфыхта æмæ йыл духовкæйы дуар бахгæдта. Аизæр 
ма Серийы фендзæн, уый æнхъæл нал уыди. Рухсæй сæм 
хъæуы бауайын. Нæ, нæ, цалынмæ чызг сæдас уа, уæдмæ 
йын ардыгæй ацæуæн дæр куынæ ис. Ныр, асин йæ бынаты 
кæй баззад, ууыл баради, цы нæ вæййы, чызгмæ æрхизыны 
зонд куы фæзына — ракасти царæй æмæ асин уым нал... 
Фæсæмбисæхсæв райхъал вæййы Асинет. Раздæрты-иу йæ 
боны маройты æмæ катайты хай баци. Йæ мойæ дзы мастæй 
цы бацыди, хæрæмттæ йын цы фæкодта... Радыгай сæ-иу æв- 
зарынтæ байдыдта. Исты хъуыды-иу æй фæцагайдтаид, гъа- 
лæ-ма, иунæг хатг уæд та, зыбыты иунæг хатт, мæнæ адæй- 
маг у, зæгъгæ, йæм цымæ йæ мой æрфæлмæн? Афтæ куыд 
никуы ахъуыды кодта: «Ды дæр дзæгъæл хуымæтæджы нæ 
рантыстæ дунемæ, ме ’фсин», — мæнæ ма мæйдары æртгиваг 
бутъромæ дæр хъус куы æрдарынц, цыдæр у, зæгъгæ. Мыси- 
наг ын чи сси, уыцы дæргъвæтин рæстæджытæй йæм иу рух- 
сы тæпп нæ фæзынд, иу зæрдæбын зæл æм дзы нæ æры- 
хъуыст. Уый фæстæ та-иу йæ фырт Бухары фæдыл адзæгъæл 
сты йæ хъуыдытæ. Къахыл уайынхъом фæци, уæд æй йе ’фсин 
йæ хъæбысæй дæлæмæ нал æруагъта, фынæй дæр — йемæ. 
Аццейы кæстæр æфсымæр æнæ цот уыди, æмæ йæ уый йæ- 
химæ горæтмæ аласта. Скъоламæ уым райдыдта цæуын. Сæ 

Кæрдæджы стъалы 
151 
хæдзармæ тындзаг нæ уыди, куы-иу фæзынди, уæд та-иу æй 
йæ фыдæй ничиуал атыдтаид. Ам Асинет йæхи дардта азы- 
мы, ныййарæджы адджын ад мæ нæ базыдта, нæ йæм сарæх- 
стæн æмæ мæ хъæбысмæ йæхи не ’ппæрста, зæгъгæ. 
Йæ сæрымагъз-иу сдон ис, уыдæттæ равзар-бавзар æмæ 
раууил-баууилæй. Уæд дын иуахæмы куы фехъал уаид æмæ 
йæ фынæй уыцы хорз зæрдæ куы рахæссид, цыма талынгæй 
рухсмæ рафтыди, йæ мой Ацце дæр нагъ, йæ кæстæр фырт 
Бухар’дæр нагъ — йæ хистæр фырт Бадри йæм фæзынди. 
Чысылæй-иу æм йæхи куыд æрбаппæрста, цы хъæддых, цы 
æхсызгон.цæнггæ йыл-иу æрбатыхта. Æдæрсгæ дзурын бай- 
дьщта Бадри, уынгмæ згъордта æмбæлттæагур, уæддæр ма 
дзидзи домдта, æмæ Асинет йæ риутæ цывзыйæ дæр сæрс- 
та, милæй сæ ахуырста, фæлæ уый йæ миниуæг нæ уагъта. 
Бухар хъæбысыдзаг сывæллон сси, уæддæр ма йын йæ хис- 
тæр лæппу йæ фæдджийыл хæцыд, мардмæ дæр-иу йæ фæ- 
дыл ахъуызыди. Гъе, æмæ йын уыцы æхсæв Бадриимæ баст 
мысинæгтæ зæрдæрухсы хос фестадысты. Афтæ йæ цæстытæ 
æддæгуæлæ æрæвæрдта æмæ уыцы дзæбæхæй ауади йæ цæс- 
тытыл, цыма Бадрийы æнгуылдзтæ сæрвасæны дæндæгтæ 
фестадысты æмæ йын сæ йæ сæрыхъуынты ауагъта, æмæ сæ 
фаста, фаста, стæй йын йæ .даргъ дзыккутæ дыууæ хайы 
фæкодта æмæ сæ быдта. Куыд фæлмæн, куыд æхсызгон хъы- 
дзытæ йæ кодтой мады фыдæбæттæ æнкъараг сабийы æн- 
гуылдзты æвнæлдтытæ, ныхылдтытæ! Æмæ афынæй Асинет. 
. 18 
Сæумæрайсом, йæ уатæй рауайгæйæ, Асинет гом ру- 
дзынгæй бауыдта Бухары — диваныл æд дзаумæттæ уæлгом- 
мæ хуыссыди, йæ цонг пъолмæ æрзæбул. 
Се стуры атардта, сыхаг усыл æй афæдзæхста æмæ Сери- 
мæ фæуади. Дыууæ дзаг доны бедраимæ сæ кæртмæ*куыд 
бахызти, афтæ йæ фæурæдта: 
— Цæмæйдæр дæ афæрсон. Дысон дæ хойы чызгмæ æн- 
хъæлмæ кастæ? 
— Куынæ! — Серийы цæстыхаутæ удаист тъæбæртт фæ- 
ластой. 
— Æвзæрæй дæ зæрдæ мацæмæ фехсайæд. Махмæ ис... 
— Сымахмæ?! Сымахмæ цы агуры?! Кæд фæзынди?! 
— Сæрæгас, æнæфыдбылыз у. Дæ бедратæ уал бахæсс, 
куыд уьщи, цы уыди, уыдæттæ дын бамбарын кæндзынæн. 

152 
Бицъоты Гриш 
Сери уайтæккæ дæр фæстæмæ фездæхт, цæугæ нагъ — 
згъорæгау ракодта. 
— Мæнгæй нæ акæнынц: лæг бонæн диссаг куынæ хъу- 
са... — дзырдта Асинет, йæ цола уæхсчытæ сæхиуыл схæцы- 
дысты, сæр фæкъул, йæ гом æрмттæ йæм фелвæста. — Мæ- 
хæдæг дæр бирæ цыдæртæ нæ бамбарын. 
— Ам ма цæмæн лæууæм? — Сери йын йæ цонгыл ахæцыд. 
— Фæлæуу, бамбар уал мæ, — загъта Асинет. Дысоны 
хабæрттæн сæ дæрзæгтæ амбæхста, афтæмæй йын сæ цыбы- 
рæй радзырдта. Æмæ йын бафæдзæхста: 
— Æз дæ нæ федтон. Сæумæйæ уæм чидæр æрбауади, уый 
дын ныффæдзæхста: ма мæ ской кæн, фæлæ цыма дысон 
изæр дæлæ уыдонмæ (ома, махмæ) дæ хойы чызджы хуы- 
зæн кæйдæр балидзгæ ауыдтон. Чысыл фæстæдæр нæм ба- 
цæудзынæ, аивæй афæрсдзынæ, афтæ æмæ афтæ, цыма ды- 
сон изæр мæ хойы чызджы ам уæ разы фендæуыди, æмæ уæ 
цæст никæуыл æрхæцыд? Æз зæгъдзынæн: ницы федтон. Уæд 
ды ныккатай, ныммарой кæн, чызджы номæй хъæрæй сдзур, 
æмæ дæм йæхи æвдисдзæн. 
— Мæнæ æнæрцæугæ диссæгтæ! Цыдæр мæ æмбæхсыс! 
— Ма, зæгъын, тыхс, сæрæгас у дæ хойы чызг. 
— Сæрызонд ахæм рæстæг фæдзæгъæл вæййы. 
— Уым алцыдæр бамбардзынæ, рацу-иу чысыл фæстæ- 
дæр, — загъта ма Асинет æмæ рæвдз фæцæуæг. 
* * * 
Сери Гуыгуызаты кæртмæ æрбахызти Асинетæй иу-ссæдз 
минуты фæстæдæр. Бухар дысон-бонмæ йæ хъус йæ мадмæ 
дардта, ома, куы афынæй уон, уæд Марусы йе ’мбæхсæнæй 
федце кæндзæн. Бæгъæввадæй-иу йæ уаты фæкъахдзæфтæ код- 
та, гом рудзынджы цур-иу сбадти æмæ хъуыста æхсæвы уынæр- 
тæм. Фæрæзта, фæрæзта, гъе, фæлæ мæргътæ боныцъæхтæм 
райхъал сты, цинхьæлæстæй сын уайсадæджы цъыбар-цъы- 
бур бацайдагъ, раст уыцы рæстæг Бухары диван йæхимæ ба- 
сайдта, — фынæй нагъ, афта йе уæнгтæ æрсабыр уой, — йæхи 
æруагъта æмæ нæ бамбæрста, йæ цæстытæ куыд аныхæстысты. 
Æмæ нæ базыдта мадæн йæ ацыд дæр æмæ йе ’рбацыд дæр. 
Бухар йæхи куыд æхсадта, афтæ сæм Сери æрбахоста. 
Асинет æм акасти. 
— Кæд цыфæнды раджы у, уæддæр уæм мидæмæ цæуын, — 
айхъуыста сылгоймаджы хъæлæс. — Уæ райсом хорз! 

Кæрдæджы стъалы 
153 
Бухар ракасти æмæ ауыдта Серийы. Уый сдзырдта: 
— Сæумæцъæхæй мын цы диссæгтæ адзырдтой! 
Бухар дæр ныхæстæм йæ хъус куы æрдардга, уæд, Асинет 
ын куыд амыдта, Сери афтæ йе ’рбацыды сæр бамбарын кодта. 
— Хабардзурæг чи уыди, чи? — афарста Асинет. 
— Ныффæдзæхста мын, мæ кой, дам, дзы куыннæ ра- 
уайа. — Сери сæ иумæ дæр дзагъул, иннæмæ дæр. — Æниу ма 
мæ уыдæттæй та цæмæн фæрсут? Дысон Марус уæ кæртмæ 
æрбалыгъд, куыд бамбæрстон, афтæмæй. Мæ хойы чызг 
Марус, — йæ хъæлæс фæсаст, зæрдæуынгæджы мыртæ дзы 
райхъуысти. — О Хуыцау, адæймаджы сæр цытæ æвзары! 
— Дæ хæрзгæнæг хабар зыдта æмæ дысонæй нырмæ йæ 
дзых ныххуыдта? 
Дзуапп дæттын нал бахъуыди Серийы — цæхæрадоны ду- 
ары хъинц фæцыди. Марус дуары цур цъусдуг лæугæ аззад 
æмæ бафæрæзта: 
— Сери! 
Æндæр йæ бон ницы зæгъын баци чызгæн, фæлæ цы 
хъынцъымты, цы маройты ахæсты бахауди, уыдæттæ дзы 
бамбарæн уыди: «Мæ уд æрдуйыл куы хæцыди, уæд мæм 
куыд æрæгмæ фæзындтæ? Мæ удисæг, мæ хæйрæджы хай 
ныр дæр та мæ разы куы фегуырди...». 
— Марус! — Серийæ сирвæзти кæуыны хæлбурцъ, баз- 
гъордта йæм. — Дæ сидзæры сæр цытæ æвзары! Æмæ ма дæм 
цы ’взаринæгтæ æнхъæлмæ кæсы?! 
«Кæцæй рауадаид? — ныкъкъæрцхъус Бухар. — Цæхæра- 
доны, нартхоры хуымы фæбадти дысон бонмæ? — Хъуыды- 
тыл фæци. — Цы гæнгæ мын у. Сери — йæ мадыхо, æмæ 
уымæ дзæбæх сдзурын хъæуы. Аццейы хъусы та бацæгъдæнт: 
«Дæ фырты нал фæнды холостяцкий налог фидын. Дæ бы- 
лыцъæрттæ кæмæ хордтай, ахæм сырæзинаг хъуыддаг». 
Уынгæй æрбайхъуысти машинæйы уынæр, раст сæ тæккæ 
дуармæ фæурæдта. «Фæдисы мæм ма æрцæуæнт? Ныртæккæ 
мæ куынничи хъæуы, уый куы ’мбариккой. Фæлæ цы дæ бон 
у, цыдæр фæдисы хабар æмæ та дæ фæцæйскъæфдзысты», — 
хъуьщытæ кодта Бухар, йæ цæст Марусæй нал иста. Сериимæ 
дзурын куыд сарæхса, уымæй бирæ аразгæ уыдзæн. 
Кæртмæ æрбахызти сæ куысты шофыр нагъ, фæлæ... Битга. 
— Æвзæр боны гуырд! Хæлиудзых! — ацы ныхæстæ мас- 
ты хæлбурцъимæ сирвæзтысты Бухарæй, йæ хъуынтъыз 
æрфгуыты уазал дæр ыл хъуамæ сæмбæлдаид. — Фынæйæ 
гуырд! 

154 
Бицъоты Гриш 
Битта кæрты астæу лæугæйæ аззад, салам раттын дæр дзы 
айрох: Марусы ам æрбаййафын æнхъæл нæ уыди æмæ фæ- 
уыргъуыйау. 
«Æз ын æй куы аскъæфин, уый йæ фæнды, комхæлиу! 
Дзырдхæссæг дæр дзы ницы ахæм рауади. Хъуыддаг та ни- 
куы сараздзынæ, бынмиз! Аиуварс æй хъæуы æвæстиатæй», — 
ныззынг æм сты Бухары цæстытæ. 
— Мидæгдæр рахиз, — адзырдта Бухар Биттамæ. 
— Æз ныртæккæ, — сдзырдта Битга æмæ уынгмæ ауади, 
цасдæры фæстæ фæзынди, йæ фæдыл чи æрбахызт, уый Марус 
йеддæмæ ничи зыдга кæрты уæвджытæй — уый уыди тагъдæх- 
хуысы дохтьф Забе. Цадæг къавдзæфтæ кодта, бахудæндзаст: 
— Мах дæр сæ тæккæ æдзæллæгтæй не стæм æмæ уын 
сæумæраджы уæ райсом хорз зæгъæм. 
Йæ цæссыгтæ асæрфта Марус — Забе йæ уымæлцæстæй 
ма фена. Йе ’нтъыснæг æмæ йын йе ’рхуым куынæ рахатид 
æмæ йæм рухсцæстæй ныккасти. 
Бухар Забейы къух райста, уыйфæстæ Биттайы цур балæу- 
уыд, афарста йæ: 
— Ды ракодтай машинæ? 
-О. 
Забе цæхæрадоныл ахаста йæ цæст, сæрдыгон урсбуар 
фæткъуытæй зад бæлас бауыдта æмæ афгæ бакодта: 
— Уæртæ уыцы фæткъуыйæ мæ дзых айадджын кæнон. 
— Бауай, бауай, — сдзырдта Асинет. — Истытæ ма дзы 
разындзæн... 
Забе цæхæрадонмæ бацыди. 
Ахæм замантæ скæны Бухарыл, рæстæг уысмгай барын 
куы бахъæуы. Ныртæккæ Сери Марусы къухыл ахæцдзæн. 
Замманай фадат ын фæци, æххуысгæнæг ын — Битта, ма- 
шинæ агурын æй нæ хъæуы. Цæвиттон, саг фæрæтмæ æрцы- 
ди. Йæхи къахæй мæ хæдзары иугæр смидæг... Æппындæр 
гуырысхойаг нал у, Марус мæн бауа, уый Уæлладжы фæн- 
дон дæр кæй у. Æрсабыр уыдзæн, æгæрдæр ма æрнывыл 
уыдзæн. Ахæм рæстæг чи нæ сарæхса, ууыл худинаджы зар- 
джытæ счындæуæд». * 
Бухар Сери æмæ Марусы цурмæ йæхи байста. Асинет æмæ 
Биттайæн дæр цыдæр ныхас бацайдагъ. 
— Марус, цæуæм, — загъта Сери, йæ ных æрфгуыты ас- 
тæу — æнхъырдтæ. 
— Цæудзыстут, — загъта Бухар. —Чысыл мæм байхъус, Сери. 
— Цæуыл ма дзурæм?.. 

Кæрдæджы стъалы 
155 
— Марусæн кæимæдæр фæивддзаг дæн. Ницыгæнæг ын 
дæн, хорз ын уа, зæгъгæ, цы ахъуыды кодтон, æндæр. Хуы- 
цауæн табу, æгайтма Сери дæ мадыхо у, уый мæ зоны. Æгайтма 
мæнæ афтæ раргом сты хабæртгæ. Æрмæст иу чысыл хынци- 
наг. Марус, ды дæ Рохсаты Бабойы чызг. Уæ мыггагмæ ма ис 
иу Марус, уый фыды ном та у Габо. Иу ран Бабойы чызджы 
агурынц. Габойы чызджы ды нæ зоныс, Марус, æмæ дæ куы 
фæрсой, уæд сын-иу зæгъ: нæ йæ зонын, мæ фыны дæр æй 
никуы федтон. Æндæр дæ ничи ницы бадомдзæн. Тæккæ абон 
дæ фæстæмæ ардæм æрхæццæ^кæндзæн ацы машинæ. — Бит- 
тамæ ацамыдта Серийæн. — Йæ курсы студент. 
— Æндæр бонмæ йын аргъæвæн нæй? — бафарста Сери. 
— Уæд та райсоммæ. 
— Марусы паспорт фендзысты, æндæр дзы ахæмæй ницы 
ис. Куыд фæзæгъынц: бонфæстæдæр — бонвыддæр. 
— Цы зæгъыс, Марус? — афарста чызджы Сери. 
«Никæдæм дзы аирвæздзынæн, — хъуыды кодта Марус. — 
Серийы цард дæр ма сызмæнтдзынæн, кæд æцæгæй дæр йе 
’цæг амонд йæ ныры хæдзары ссардта. Адон та мæн никуы 
ныууадздзысты. Бæлгъуыры бæстæйы куы фестин, уæддæр мæ 
ссариккой. Ацы дохтыр дæр сын хæрзгæнæг ма разынæд...». 
— Абон уа, райсом уа — уырдæм мæ цæуын хъæудзæн, — 
загъта Марус, йæ къæхты бынмæ кæсгæйæ. 
* * * 
Тагъдæххуысы дохтырты машинæ, йæ ныхыл — даргъ- 
сæррæтт, уаддзу сæрджын сагæфтыд «Волгæ». Разæй шофыр 
æмæ дохтыры бадæнтæ, сæ фæстæ кабинæйы фæйнæ фæр- 
сты лидеринастæрд нарæг бадæнтæ, астæуæй — сынтыл хæс- 
синаг тыхст адæймаджы бынат. 
Забе бацархайдта, цæмæй шофыры фарсмæ сбада Бухар, 
— йæ ном ын Биттайæ базыдта. Куыд æй бамбæрста Забе, 
афтæмæй уый ныфсæй арæзта йæ хабæрттæ Битта. Чызджы 
æмбæхсæн бынат базыдтон, зæгъгæ, Бухармæ хабархæссæг 
фæци. Уый руаджы, дам, байгом уыдзысты Марусмæ бакæ- 
сæнтæ æмæ бацæуæнтæ. Æмæ ныддомдта Забейы: «Кæд мын 
искуы исты фæуинаг уыдтæ, уæд мын æй ацы бон фæу. Дæ 
машинæйы Марусы авæрдзыстæм». Нагъ зæгъын не сфæрæзта 
Забе. Æмæ, Марусы Бухарты кæрты куы ауыдта, уæд йæхи- 
мидæг схæлбурцъ ласта Забе: «Адон цыдæр фæлдурæдж- 
джынтæ куы сты, бынтыуайджытæй. Нагъ, мæ хæстæг Бит- 
та, никуы æрхъæрмуд уыдзыстæм». 

156 
Бицъоты Гриш 
Забе машинæмæ бахызт æппæты фæстаг, чызджы фарс- 
мæ йæхи æруагъта. Мæ сæр дæ куы бахъæуа, уæд мæ-иу агур, 
зæгъгæ, йын йæ телефоны номыртæ кæй радта, уый дæр 
дзы цыдæр домдта. Сæ фыццаг фембæлды рæстæг дæр æм 
йæ зæрдæ афтæ сдзырдта: «Ацы чызджы цыдæр хъыгдарæг 
ис, низ чи расайы, ахæм уæззау сагъæс ын йæ зæрдæ агайы. 
Нæ, нырма дохтыры сæр нæма хъуыди Марусы, йæ мæт, 
йæ сагъæсы сæр цы у, уый æнцон рахатæн нæ уыдзæн». 
Бухарæн йæхи дæр шофыры фарсмæ сбадын фæндыди — 
Битта йæ мацæмæйуал бафæрса, цалынмæ горæтмæ хæццæ 
кæной, уæдмæ ахъуыды кæна, куыд дзы фервæздзæн, кæм- 
дæр æй хъуахъдзыхæй куыд фæуадздзæн, ууыл. 
Битта дæр утæхсæнты арты сыгъди. Марусы æмбæхст бынат 
Авданы хæдзары кæй разынди, уыцы цины хабаримæ тын- 
дзыдта хъуыддагаразæгмæ. Æмæ æрдæбон Марусы Бухарты кæр- 
ты куы бауыдта, уæд æрфæлвых. Æнхъæлдæн æмæ дзæгъæл 
тыбырттытæ фæкодта, иугæр Марусы къах Бухары кæрты æр- 
лæууыди, уæд ма цæуылты хъуамæ дара йæ зæрдæ Битта? 
Марус та дысоны удхæрдтæй йæ чемы нæма æрцыди. Зæх- 
хон дуне йын айчы хъузгау ныкъкъуындæг, цы ма дзы баз- 
зади, уый — хус тихалæг. Иæ хъизæмарæн ма кæрон æрцæу- 
дзæн, уый æнхъæл нал уыди. Æмæ йæм уæд фæзынди йæ 
мадымад, йæ Нана Гуассæ. 
Марусы рæмбыныкъæдзтæ уæрджытыл æрæнцадысты, йæ 
сæр йæ къухтыл æруагъта æмæ æрæхгæдта йæ цæстытæ, цæ- 
мæй та бавзара, дысон æм бонырдæм Гуассæ йе ’нусон ду- 
нейæ куы фæзынди, уæд йæ уд куыд æрсабыр, уыцы уавæр... 
Бирæ æнувыд ныхæстæ-иу разынди йæ Нанамæ, Мару- 
сы-иу æм фæндыди хъусын, фæлæ нæ уæндыди. Марус скъо- 
ламæ цыди, æмæ-иу æм афтæ касти, цыма,оНана цы дзуры, 
уыдон сæ ахуыргæнæгмæ дæр хъуысынц. Йæ Нана, «Сыл- 
гоймæгты приют» кæй хуыдтой, уыцы скъоламæ цыди, дины 
уроктæ дæр сæм-иу уыди, æмæ-иу æнæкъуызгæйæ кувын 
куы райдыдта... Райсомæй-иу ныммарзта сæ уæттæ, сæ сара, 
уаты-иу къамоды сæр æвæрд зæды нывмæ, зоныгыл лæу- 
гæйæ, куывта. Цалынмæ скуывтаид, уæдмæ хæринаг дæр нæ 
кодта. Алкæмæн дæр Хуыцауæй хорздзинæдтæ куырдта. Сæ 
хъæуы скъолайы иурæстæджы, «Æнæхуыцæутты къорд», 
зæгъгæ, фæзынди, сабиты йæм хуыдтой. Уый, æнхъæлдæн, 
уартæ колхозтæ куы арæзтой, уæд уыди, æви чысыл фæстæ- 
дæр, æмæ скъола йæ цæсты нал сахадыдта. Уæд æй не ’мбæр- 
ста Марус, Библийы чиныгæй-иу ын кæй хаста Нана æмби- 

Кæрдæджы стъалы 
157 
сæндтæ, Есо Чырыстийы цардæй-иу алы диссæгтæ кæй 
дзырдта. Фæстæдæр сæ бамбæрста. 
Сæ ахуыргæнæг та афтæ дзырдта: «Хуыцау нæй. Хуыцау 
куы уаид, уæд æй искуы исчи федтаид». Адæм æрдзы фæзынд- 
тытæн ницы æмбæрстой, æмæ сæ дингæнджытæ сайдтой, 
æрдзы цы цæуы, уыдон Хуыцауы амындæй цæуынц, зæгъгæ. 
Сауджынтæ æмæ моллотæ талынг, æнахуыргонд адæмæн 
дзырдтой: цæмæй фыдбылызтæй хызт уай, зæйы бын ма 
фæуай, их-къæвдатæ хуымтыл ма ’рцæуой, уый тыххæй хи 
Хуыцауыл фæдзæхсын хъæуы. Æмæ цы: кусæрттæгтæ йын 
нывонд кодтой, куывдтæ арæзтой, уæддæр-иу их дæр æрцы- 
ди, зæйтæ дæр цыдысты æмæ-иу æгас хъæуты дæр ахафтой. 
Æрдзы фæзындты сусæгдзинæдтæ раргом кодтой ахуыргæнд- 
тæ, уæлдай бындурондæр куыст бакодтой советон ахуыр- 
гæндтæ». 
Ахуыргæнæджы ныхæстæ-иу Марус афæзмыдта йæ На- 
найæн, афтæ дæр ма-иу ын загъта: «Афтæтæ мын дзурыс, 
уый куы базоной, уæд дæм ахуыргæнæг дæр æрбацæудзæн, 
нæ директор дæр. Мæныл та чызджытæ æмæ лæппутæ худ- 
дзысты, дингæнæг мæ хондзысты. Ногдзаутæм дæр мæ нæ 
райсдзысты...». 
Гуассæ ныхъхъуыды кодта, йæхимæ ныхъхъуыста æмæ, 
иунæг Марусæн нæ, фæлæ цыма скъоладзаутæн сегасæн дæр 
дзырдта: «Куыд уæ сайынц дæлимоны ардыдæй! Рухс фидæ- 
наразджытæ уæ хонынц, зæххон дзæнæтæй уын зæрдæтæ 
æвæрынц. Аргъæуттæ уын дзурынц. Зæххон царды фыдæбон 
йеддæмæ ницы ис. Паддзах Хуыцауы фарнæй куы фæхай- 
джын вæййы æмæ, Хуыцауы закъонтæ хынцгæйæ, адæмы 
цард куы фæаразы, уæд кусæг йæ къæбæр адæн бахæры, йæ 
комдзаг фарсылхæцон вæййы. Хуыцауыл æууæндæг адæм кæ- 
рæдзийæн адджын вæййынц, кæрæдзийæн ныфс, хатыргæ- 
наг. Æнæхуыцау адæймаг хæйрæг у, дæлимоны ардыд, бæс- 
тыл быларæфтауæг. Ахæмтæ адæмы сæргъы кæм фæлæууынц, 
уым та уæлæуыл цард зындон свæййы». 
Дысон... Дысон Марусмæ иуафон йæ æвронг зонд æрцы- 
ди. Гуассæ йæм уæд фæзынди... Фыны нæ, — гъе, йæ сæр 
цытæ бавзæрста æмæ ма йæм ноджыдæр цы бавзаринæгтæ 
æнхъæлмæ кæсы, уыдæттæ бамбарыныл куы сфæлтæрæнтæ 
кодта, — фæлтæрæнтæ скодта, фæлæ исты æнхъæлцау фæуа, 
ууыл йæ зæрдæ нæ дардта, — уæд æм фæзынди йæ Нана 
Гуассæ. Æвронг зонд дæр æм уæд æрцыди, сæхи сæвдыстой 
йæ хъуыдытæ: «Æз цы цардæй цæрын, уымæн цард схонæн 

158 
Бицъоты Гриш 
нæй. Уæлæуыл зындон царды хуызы райстон, æмæ йыл 
фæцалх дæн, цыма афтæ уæвæн дæр ис... Мæ удæй арт цæгъд- 
дзынæн, цæмæй мыл цард ныдцæргъвæтин уа...». 
Горæтмæ куы схæццæ сты, уæд æрчъицыдтой машинæйы 
бадджытæ, — рудзгуытæй æддæмæ кастысты: кæцыран сты, 
кæцырдæм сæ фескъæфы? Марус дæр бамбæрста, горæтмæ 
кæй схæццæ сты, фæлæ йæ нæ фæндыди исты фенын дæр. 
Лæгъзвæндагыл æй узæгау скодта машинæ, æмæ йæм хуыс- 
сæг æрбахъуызыди. Куыд афынæй, уый нæ базыдта. Стæй йæ 
фынæйæ дæр æваст фехъал. Машинæ лæууыди. Бухар æмæ 
Биттайыл йæ цæст не ’рхæцыди. Забемæ бакасти. Уый йæ 
бамбæрста: цы фесты? 
— Нæ адæм цы *рбаисты, уый зонын дæ фæнды? — рахи- 
зырдæм ацамыдта. — Уæртæ уыцы къанторы дуармæ иучы- 
сыл алæууыдысты æмæ мидæмæ бацыдысты. 
Шофыр фæстæмæ разылди, Забейæн афтæ: 
— Дуканимæ бауайон, — æмæ ахызти. 
Забе цыма уый ацыдмæ æнхъæлмæ касти, уыйау Марусы 
афарста: 
— Ацы дыууæйæн цы сæ зæрды ис? Дæ фæдыл цы баф- 
тыдысты? Куыд бирæ сын быхсыс? 
Марусы зæрдыл та æрбалæууыд, æрдæбон æй Асинетты 
кæрты куы ауыдта, уæд цыдæрхуызон кæй аци, ау, ай дæр, 
йæ Нанайы загъдау, дæлимонты амæттæгтæй рауад? Фæлæ 
та уæддæр йæ зæрдæ цæуылдæр фæлæууыди, де ’нæууæнчы 
рохуатмæ йæ ма баппар, зæгъгæ. Ныр Забейы æнувыд хъæ- 
лæсыуагæй йæ зæрдæ баради æмæ йæ цы æнцонæй афарста: 
— Хъуыды ма кæныс, куыд мын дзырдтай: дохтыры æх- 
хуыс дæ куы бахъæуа?.. 
— Æз кæддæридцæр — цæттæ! 
— Уæдæ мæ де ’ххуыс бахъуыди. Мæнæ ныртæккæ. 
— Дзур, дзур! 
— Ды дæр ахиз, иунæгæй куыд аззайон, — Марус гали- 
уырдæм ацамыдта. — Хъуамæ æрбадæлдзæх уон. Куы фæфæс- 
вæд уон — куыстмæ дæм дзурдзынæн. 
— Æз фæуайын дуканимæ, — Забе рæвдз ахызти. 
Æртæуæладзыгон хæдзары кæртмæ баирвæзт Марус. Иуыр- 
дæм — иннæрдæм ахъахъхъæдта: уæлæ кæрты уæллаг кæрон 
сисамад, чысыл дуар дзы. Уырдæм сызгъордта. Дуарыл ахызти 
нарæг уынгмæ, йæ фæйнæ фæрсты иууæладзыгон хæдзæрт- 
тæ. Уынг цыма къуырма уынг уыди, уæддæр йæ кæронмæ 
нызгъордта. Тигъыл фæзылди. Иæ фæдтæ сафгæ ма ноджы- 

Ксердæджы стъалы 
159 
дæр цалдæр уынджы тигъыл фæзылди. Уалынмæ айхъуыста 
трамвайы дзинг-дзинг. 
* * * 
Цыдæр къанторы дуармæ æрлæууыдысты, уый 
бафиппайдта Битта — дуары рахиз фарс авджын фæлгæты 
къанторы ном — ставд дамгъæтæй фыст. Фæлæ йæ нæ бака- 
сти. Бухар æй афарста: 
— Цæй, цы зæгъыс? Цы гæнгæ нын у? 
— Чызг скъæфджытæ не стæм? Хъуыддаг кæронмæ ахæц- 
цæ кæнæм. 
— Уæ сæр кæм фæцæват, ахæм къуым?.. Дæ хæдзармæ йæ кæ- 
цæй рахæсдзынæ? Æртæ чъирийы дын чи скæна, ахæм дын ис? 
-Ис. 
— Ам, горæты, æви хъæуы? Æгъдау дын чи ратдзæн, фысы 
къах дзы уæддæр хъуамæ разына... 
— Омæ хъæумæ... 
— Цом-ма, ам мын иу æрдхорд ис. Машинæ дзы ракурон. 
Дохтыры ауадзын хъæуы. Æвдисæнтæ нын куыд нал уа. 
Ацы къанторы кусджытæй хорз зонгæ нæ уыди Бухарæн. 
Кæйдæр дзы хуызæй цы зыдта, æндæр. Тыргътæм бахызтыс- 
ты æмæ Биттайæн загъта: 
— Банхъæлмæ мæм кæс, хабар хицауæн бамбарын кæнон. 
Иу дуарæй бахызти, чысыл рæстæг дзы афæстиат, рауа- 
ди æмæ Биттайæн афтæ: 
— Ам кæмдæр ис, ацагурон æй. 
Кабинетгæм кæсгæ тыргъты ацыди Бухар. Уæттæй иу кæд 
разынди афтвд. Йæ цары сæрстытæ æрызгъæлдысты. Нæ дзы 
стьол, нæ бандон. Æвæццæгæн æм базилинаг сты. Бауади мидæ- 
мæ Бухар, гом рудзынгæй кæртмæ ныггæпп кодта æмæ кулдуа- 
рыл уынгмæ ахызти. Машинæйы разындысты шофыр æмæ Забе. 
— Чызг кæм ис? Марус? — афарста Бухар, гом дуарæй 
мидæмæ кæсгæйæ. 
— Дуканимæ бауадыстæм, — шофырмæ дæр ацамыдта 
Забе. — Не ’рбацыдмæ ам нал уыди. 
— Цытæ мын дзурыс?! — бустæ-хæлбурцъ сирвæзти Бу- 
харæй. — Барæй йæ аскъæрдтат! 
— Мæнæ цирчы адæм! — Забейы хъæлæс дæр фæтызмæг. 
— Цы мигæнæг стут уæ иу дæр, уе ’ннæ дæр? Сусу-бусутæ 
æмæ цыдæртæ. Мæ рæстæг минуттæй барст цæуы, хъуамæ 
мæ мæ куыстæй... Бысти, ахæц размæ! 
Машинæ йæ бынатæй адугъ ласта. 

160 
Бицъоты Гриш 
19 
Забейы амынд адрисмæ гæсгæ Марус цы хæдзар ссардта, 
уый разынди горæты кæрон, фæсвæд уынджы. Хицæн кæрт 
ын. Бахоста цъæх ахуырст фæйнæг кулдуар, рауади йæм йæ- 
хицæй карджындæр чызг. 
— Ды Фаризæт дæ? 
— Гъеуый дæн. 
— Æз æрбацыдтæн... Мæн æрбарвыста Забе. 
Фаризæты цæсгом фæрухс, цымыдис дæр æй фæцагайд- 
та. Дуар парахат гом бакодта, сдзырдта: 
— Мидæмæ, мидæмæ! 
Кæрты къуымы зæронд ус ныллæг бандоныл бадти, йæ 
разы зæххы тыд кæттагыл къуымбилтæ хæмпускалдæй, йæ 
къухты дæр дзы иу бындзыг.Марус фæкъæмдзæстыг, уый 
бафиппайдта Фаризæт æмæ загъта: 
— Мæ мад у, — зæронд усмæ æргуыбыр кодта æмæ йын 
афтæ: — Мæ падругæ мæм æрбацыди. 
Марусы зæрдыл æрбалæууыди, сæумæйæ нырмæ йæм йæ- 
химæ æркæсыны хъуыды кæй нæ фæзынди. Цыма йæ сæры- 
хъуынтыл хæлуарæджы тынтæ уыцы бæрæгæй разындысты, 
йæ къабайыл зыгуымы муртæ ныххæцыдысты... Йæхимæ аивæй 
æркæстытæ кодта. Æниу æй æнæ кæсгæйæ дæр зыдта, йæ сицæ 
къабайыл алы райсом дæр иту æвæрдта, уæддæр-иу уайтагъд 
куы анцъылдтæ... Йæ къабайы æууæлтæй йæ цæсгом ссыгъди. 
— Мæнæ цыхуызæттæ дæн! — йæ цæсгом сырххъулон аци, 
уый хатыдта Марус, йæхицæн загъта: «Уынгты мæ чи уыд- 
та, уыдон мæ сонтхела рахуыдтаиккой!» 
— Ууыл-ма ма тыхс, — Фаризæт ын йæ цонгыл фæхæцыд, 
йæ разæй йæ фæкодта æмæ уатмæ бахызтысты. Радавта йын 
къаба, айдæн, сæрвасæн.— Дæ дарæс аив, æз иту фенон. 
Йæ къаба ноггаувæрдæй скодга Марус. Уæдмæ йын Фаризæт 
фынг ацарæзта. Дзурын æй нал суагъта, æз дар, дам, æххормаг ден. 
— Забе йæ куыстмæ гæсгæ фæдисон у æмæ йæм уыйбæрц 
хабæрттæ вæййы, — дзырдта Фаризæт. — Боны дæргъы дæр 
куыннæ, фæлæ æхсæвы диссæгтæ... Дзурын сæ куы райдайы, 
уæд кæм мæсты равæййын, кæм цы... Уæд мæ Забе алхыскъ 
кæны, хъуыддаг, дам, нæма бамбарыс, афтæ хатдзæгтæ кæ- 
нынмæ фæвæййыс. Адзурынмондæгтæн сæ дзыхтæ ахгæны, 
æмæ йæ нæ быхсынц. Рынчындоны кусын, медицинон хо 
Гъо, иу зæгъинаг ма, æндæр ницуал... Йæ бинойнагæй ахи- 
цæн. ЗАГС-гонд сты, æмæ, дам, мæ удæгасæй хæлд никуы 
æрцæудзæн... Æз æм сæдæ азы дæр æнхъæлмæ кæсдзынæн... 

Кæрдæджы стьалы 
161 
* * * 
Фæссихор Фаризæтты уаты бадтысты Марус æмæ Забе. 
Бухарты сарайы цары, уыйфæстæ та тагъд æххуысы ма- 
шинæйы бадгæйæ йæ зонды барæнтæй кæй фæбарста, фæлæ 
загъд чи нæма æрцыдис, уыцы зæгъинæгтæ Забейæн мæнæ 
ныр хъуамæ зæгъа, фæстæдæр нагъ — уæд сæ æвзаг нал 
скæрддзæн... Чи у, йæ ныры уавæрмæ куыд æрхауди, Забе 
уыдæттæ куынæ базона, уæд ын йæ зæгъинæгтæ нæ айс- 
дзæн, йæ рис æм нæ бахъардзæн. 
Марус йæ ныхас афтæ райдыдта: 
— Æз дæн адæмы знаджы чызг... 
Ацы ныхас Авданы раз дæр сфæрæзта, горæты парчы куы 
бадтысты, уæд, фæлæ уæд æндæр ницуал сфæрæзта, ныр 
радзырдта, йæ фыды сæфты тыххæй цы чысылтæ зыдта: йæ 
мад рынчынтæгæнаг кæй у, йæ дохтыр хомæ дард цæгатаг 
горæты кæй вæййы. Уартæ йын уал азы размæ йæ фыдмæ 
кæдæм фæдзырдтой æмæ кæцæй нал раздæхти, уыцы хæ- 
дзары кусæг кæй у йæ фæдылзилæг Бухар, Битта дзырдтæ 
кæй хæссы... Институтмæ цæугæйæ йæ фыды номы раззаг 
дамгъæ кæй аивта. Бухар йæ фæдыл бафтыди, æмгæрон æй 
нæ бауагъта йæхимæ, æмæ йын уæд бакой кодта: «Дæ фыды 
ном кæй аивтай, уый зонын». 
Чызг Забемæ йæ хъус дардта, ома йæ зæрдæ мæм куы 
æруазал уа, уæд йæ цæсгомыл æргом бæрджытæй разын- 
дзæни. Уый йæм-иу йе ’дзынæггаст цæстытæ февдыста, ома 
хъусын дæм. 
— Фæндæгтæ мæм фæцагуырдта, æз та лидзгæ, æмбæх- 
сæнтæ агургæ æмæ... Къæппæджы смидæг дæн... 
Фæхъус ис Марус, йæ цæстытæ ацъынд сты, йæ æрмт- 
тæй йæ цæсгом амбæрзта: 
— Дысон æхсæв уыдоны сарайы цары арвыстон. Хуыссæ- 
нæн дзы — хос, хосæй — æмбæрзæн. Уырдæм зæронд усы — 
йæ мады зондæй схызтæн. Мæ сæры фæмидæг: хуыссæн сæ 
сарайы цары хуымæтæджы нæ сарæзтой! Уыцы уысмæй 
фæстæмæ мæ уд судзын байдыдта, хатыдтон: ахсæв мæ зонд 
фæдзæгъæл уыдзæн, Бухар сæрдыгон уым фæфынæй кæны, 
ууыл æппын нæ фæгуырысхо дæн. Ныртæккæ йæ ардæм 
хъæуы. Рæвдздæр, хизгæ! Ракастæн — асин уым нал. Зæгъын, 
нырдиаг кæнон: « Мæнæ мæ йæ фырты æхсæвиуатмæ куыд 
æрбаппæрста йæ удхоры ныййарæг!» Сыхæгты мæхимæ куыд 
æрыхъусын кодтаин?.. Тугтæ æрымысыдтæн сызгъæрин На- 
11 Бицъоты Гриш 

162 
Бицъоты Гриш 
найыл. Уый мæ æфхæрын нæ бауагътаид. Рæстæг йæ цыдæй 
ныллæууыд. Хъæууон æхсæвы уынæртæ æрмынæг сты, гъе- 
уæд талынджы цуангæнджытæ хосы базмæлыдысты, хъарм 
тугмондаг æхсынджытæ мæм алырдыгæй бырыдысты, са- 
райы къултыл-иу цармæ сызгъордтой. Цас уыдысты, цалыр- 
дыгæй мæм бырыдысты, афтæмæй мын сæ иу дæр фаг уыди... 
Куыддæр афынæ.й уон, афтæ мыл сæхи ныццæвдзысты, мæ 
цæстытæ мын къахдзысты. Мæхимæ цыма иуварсæй кастæн, 
мæхи афтæ уыдтон. — Йæ сæр та æруагъта чызг, йæ цæсты- 
тæ йæ армæй амбæрзта, афтæмæй хъусæй алæууыди, стæй 
загъта: — Цас фæдзырдтон! Ницуал дзурын æппындæр... 
— Зæгъ-ма, мæ бон дын цы баххуыс кæнын у? Мæнæй 
цы аразгæ у, цæмæй дæ уавæрæй фервæзай? 
— Мæ Нанайыл куы сæмбæлин... 
— Дæ Нана кæм ис? 
— Хъæуы уæлмæрдты... Афтæ-иу загъта: «Уæлæуыл цæргæйæ 
йæхицæн удыбæстæ чи скодта, уыдоны бынат — дзæнæты». 
— Нæма дæ æмбарын. 
— А зæххыл мын цæрæнуат нал ис. Уæлæуыл цардæй мæ 
уд нал у... 
— Салæмтгæ дæм чи æрвыста уæрæсейаг горæтæй, уый сæр 
дын хьуьщыйаг нæу? Æз дыл кæй салæмпæ сæмбæлын кодгон... 
— Уыцы дохтыры салæмттæ мæм Битта раздæр æрбахаста. 
Биттайы ныхас мæм ныронг дæр нæ бахъардта, уæд дæр. 
Цьщæртæ æрбаймысы. Цæй æфсон æм æрыхъуыстаин, уый 
агуырдта. Уыцы дохтыры тыххæй мæм ды дæр куы æрбацыд- 
тæ, уæд загътон: «Æвæццæгæн, ис ахæм адæймаг». Фæлæ уæ 
абон иумæ куы ауыдтон... 
— Битгаимæ тугхæстæджьггыл нымад уьщыстæм. Рацæй-ра- 
бон, æмæ нæ разывдыстæм хæстæджьпæ. Уый мæ æххуыс агуырд- 
та, мæ руаджы хъуамæ уæ хъысмæтгæ баст æрцыдаиккой. Хорз, 
Битгайы бамбæрстам, фæлæ... Дæ Нанамæ цæмæн лцдзыс? Уæд- 
дæр ма цьщæр ис ацы дунейы. Цæуылдæр зæрдæ дарын хъæуы. 
— Нагъ, Забе, мæ зæрдæ ницæуылуал дарын. Ме ’гас буа- 
рæй дæр æй хатын: æдзухдæр мæ Нанаимæ дзуры мæ зæрдæ. 
Мæ Нана Гуассæ мæм æнхъæлмæ кæсы. Дæ руаджы йæм 
фæхæццæ уыдзынæн. А дунейы адæмæй ма æрмæстдæр де 
’ххуысыл дарын мæ зæрдæ... 
Уæд æм йæ Нана Гуассæ куынæ фæзындаид!.. Йæ уд ни- 
цæуылуал лæууыди. Фæзынди йæм йæ Нана Гуассæ. Мæрд- 
тæйдзæуæг Нана нагъ, — цыма та Марус афынæй, æмæ йæ 
уæлхъус æрбалæууыд, хъæццулæй йæ хъарм æрæмбæрзта. 

Кæрдæджы стъалы 
163 
Уыйразмæ бон æрбарынчын, æмæ йын йæ Нана йæ армы 
сæрфтытæй йæ низы судзаг йæ буарæй сырдта, йæ ныхæстæ 
йын цыма фæлмæн нывæрзæн фестадысты æмæ йыл уæнг- 
рог æмæ зæрдæрухс æфтыдтой... 
Институты дæр ма Нанайы удæгасæй ацахуыр кодта. Йæ 
Нанайы ныхæстæм-иу æнувыдæй нал байхъуыста Марус. 
Æвæццæгæн, рæстытæ фæзæгъынц атеистон пропагандæйы 
дзырдьщæснытæ, зæгъгæ-иу æм сдзырдта йæ зæрдæ. Сæ рæс- 
тæджы хорз фæткыл нымад цы уыди, фидауцы хос цы сси, 
уьщæттæ ацы хистæртæн сæ мады ’хсыримæ сæ туджы ахъард- 
той. Ног рæстæджы уддзæф сыл нæ сæмбæлди æмæ ног 
цардарæзтæн цæлхдурæвæрæн рауадысты. Йæ Нана æвронг 
зонды хицау куы разындаид æмæ куы ницуал дзырдтаид. 
Фæлæ дзырдта. Æмæ иуахæмы зæрдиаг ныхасмæ æруагъта 
йæ Нанайы. Дунейы скондæн марксистон зонд æмæ цæс- 
тæнгасæй аргъгæнджыты æмбисондæн хæссинаг цæстуынгæ 
æвдисæнтæ æмæ наукон æнæгуырысхо хъуьщытæй йæ хъуа- 
мæ къуырцдзæвæнмæ батардтаид æмæ йæ бафарста: «Нана, 
цьщæртæ не’мбарын æмæ дæ афæрсон. Гъер афтæ куы фæку- 
вынц: «Уæ Дунесфæлдисæг Иунæг Кадджын Хуыцау!» Кæд 
Хуыцау иу у, уæд дунейы уал дины цæмæн равзæрд? Като- 
ликтæ, уырыс кæй райстой — православие æмæ протестанттæ 
иу Библи кæсынц, фæлæ цæуылдæрты нæ бафидыдтой. Кар- 
диналтæн ус курыны бар нæй. Католиктæ сæрмагонд гæх- 
хæтт уæй кодтой. Уый-иу чи балхæдтаид, уымæн йæ сомбо- 
ны тæригъæдтæ рагацау хатыргонд цыдысты. Абон уыцы 
гæххæтт балхæн, райсом лæг амар æмæ дын — хатыр... 
Нана йæ сæр батылдта æмæ загъта: «Ныры хицæутты за- 
ман дзурын чи уæнды. Æмбарын дын-иу æй кодтон: аргъу- 
антæ чи фехæлдта, уыдонæн сæ чиныг дæр, сæ дзыхы ны- 
хас дæр зæрдæмæ исгæ нæу. Æз дæ Хуыцауыл ныффæдзæх- 
сын, цæмæй дæлимоны амæттаг ма фæуай. Дæ уд бахъахъ- 
хъæ. Пысылмон йæ фырты æфсадмæ фæндараст кодта, фæр- 
сы йæ: «Бырынкъджыны фыд хæрдзынæ?». Нæгъа, дам. Фыд 
ын: «Уæдæ хъуамæ сыдæй амæлай! Цалынмæ службæ кæ- 
най, уæдмæ йæ хæрдзынæ. Мæхæмæт-пехуымпар дын æй 
ныббардзæн». Бирæ диссæгтæ уыди — Хуыцауы номæй æбу- 
алгъы хæрæмттæ фæчындæуыди. Инквизицийы рæстæджы- 
ты цытæ цыди, уыдонæн Хуыцауы сконд адæймаджы зон- 
дæй бамбарæн нæй. Ноггуырдыл-иу саргъуыдтой — æхца сын 
бафид. Лæппу æмæ чызг сæ цард бабастой — уый тыххæй 
дæр бафид. Алы адæймаг дæр йе ’фтиæгты дæсæм хай аргъу- 

164 
Бицъоты Гриш 
анмæ лæвæрдта. «Церковная десятина» йæ хуыдтой. Рæстуд- 
тæ сын æй нæ ныббарстой. Сæ ныхмæ чи дзырдта, уыдоны 
хуыдтой еретиктæ. Ноджы сарæзтой сусæг тæрхондон — «ин- 
квизици» уый хуыдтой. Ныхмæдзурджыты сæфтой. Больше- 
виктæ æндæр ницуал дзырдтой: дин адæмы къуырмагæнæг, 
куырмгæнæг у. Æмæ Хуыцауы æвастæй мæнгдингæнджыты 
митæ Хуыцауæн зæрдæйæ лæггадгæнджытæй тынгдæр хур- 
мæ чи калдта?.. Библи Хуыцауы чиныг у, цынæ йын фæкод- 
той цæргæ-цæрæнбонты, уæддæр æй адæм бахъахъхъæдтой. 
Нæ хъæуы партионты тæккæ æнувыддæрыл кæй нымадтой, 
уый нæм-иу æрбауади. Нæ тугхæстæг. Нозт ын-иу æфсонæн 
йæ цуры авæрдтон. Библи-иу систон æмæ-иу æй кастыстæм, 
уый хабæрттыл ныхасæй не ’фсæстыстæм... Зæронд ус иунæ- 
гæй царди. Иу æнæзонгæ лæг фæцæйцыди сæ дуæртты. Кул- 
дуары сæрты йын кæртмæ туман ныппæрста. Адæмæй ничи 
федта уыцы хæрзаудæн — Хуыцау æй федта. Бригадир кæд- 
дæр уыцы зæронд усæн нартхоры æфсирты голлаг барвыста 
æмæ алы æмбырды æппæлыди: «Æвæгæсæг зæрæдтæн дæр 
æххуыс кæнæм». Бригадир революционер у, хиппæлой, кад- 
фæлгъауæг. Хуыцау ын нæй. Кулдуары сæрты кæртмæ туман 
чи ныппæрста, уымæн Хуыцауы фарн йæ туджы ис». 
Забе йæм æдзынæг кастæй фæкаст, æрæджиау загъта: 
— Марус, се ’нцонæмбарæнтæй нæ разындтæ... 
— Дæуæй цы аразгæ у, уый дын куыд бамбарын кæнон?.. 
Машинæйæ куы федде дæн, уынгты куы лыгъдтæн... Цы уавæ- 
ры уьщтæн, уый сымах терминтæй хуыйны «депрессия». Ахæм 
та, уæвæн ис, æмæ машинæйы бын смидæг уа. Дзыхъмард 
фæуа. Документ æм нæ разынд, агурæг æй нæ фæци. Мор- 
джы йæ цасдæр фæдардтат... Йæ сыджыты хайыл сæмбæлди... 
Дарддæр, æвæццæгæн, ахæмы мард æнæном ныгæд æрцæуы 
æви йын йæ цыртыл исты ныффыссынц? Кæд сыл номыр- 
тæ бафтауынц?.. Цы ’рцыди, уый зондзыстæм цыппарæй — 
ды, Фаризæт, мæ мадыхо Сери æмæ æз. Уымæй æддæмæ 
мын цы гæнгæ у, ууыл мæ мадыхоимæ хъуыды кæниккам. 
Федтай йæ, Бухарты кæрты мæ фарсмæ лæууыди. 
— Дæ мадыхойæн исты ской кодтай? 
— Демæ цы дзурын, æндæр сым дæр никæимæ. 
— Дæ фыццаг сныхасæй зæрдæдзæф фæдæн, Марус. Дæ 
хуызæн рæсугъд чызг уæлæуыл мауал уа... Усгуртæн зын- 
сæтгæн мæсыг... Хъæбулы ад ма базона... Гъер дæ бамбæрстон... 
Адæймаг депрессион уавæры бахауа, уый уæвæн ис... Фари- 
зæтимæ ахъуыды кæндзыстæм... Ахæм хабарæн бынтон ба- 

Кæрдæджы стьалы 
165 
сусæггæнæн нæ вæййы. Рæстæгмæ, гъо. Цыдæр ивдцзинæдтæ 
цæуы царды æмæ цыма дæу пайдайæн дæр. Ахъуьщы-ма кæн, 
Марус. Дæ мадыхойы сæр нымайыс... Уый дæр ахъуьщы кæ- 
нæд. Уæдмæ та уал Фаризæты уазæг уыдзынæ... 
20 
Сери дон хæссынмæ цы къахвæндагыл фæцæуы, Марта 
ныр æртыккаг бон уымæ йæ хъус дардта. Сери цæхгæрмæ 
уынгты дæр хаста дон, æмæ-иу уæд сыхæгтæй искæимæ фем- 
бал. Иу-дыууæ хатты та сæ цæхæрадæтты ауади донмæ. Сæ 
кæроны кау иу ран ныллæгæй аззад, æмæ ууылты йæ афтид 
бедратимæ ахизы. 
Дондзауты къахвæндаг уырдыджы ныууади, уагъылыты 
къутæрты æхсæнты акъæдз-мæдз, мугæты рæзты ныххызти 
æмæ ныххæццæ доны былмæ. Сæ фембæлды рæстæг сыл хъуа- 
мæ макæй цæст æрхæцыдаид. 
Серийы уагъылты къутæрты аууонæй суыдта Марта, кауы 
сæрты рацæйхизгæ. Ирд хуры рухсмæ йæ сæрбæтгæны сырх 
тæмæнтæ йæ цæсгоммæ калдысты. Марта йын-иу йæ хуызивд 
сæрбæтгæн бамбæхста, домдта йæ: «Кæдмæ йæ дардзынæ, ног 
бабæтг, ног!». «Охх, Мана, ног чындз дын куынæ дæн, мый- 
йаг! Цы дарæсыл фæцахуыр вæййын, уый мын адджын у». 
Серийы сæрбæттæны уындæй æрыхъал сты Мартайы тæр- 
гайзæрдæйы æнцонагайæн хæлбурцъытæ: «Нымады дæр æм 
нал дæн. Афтæ цæуылнæ ахъуыды кæны: «Мана мæ ацы сæр- 
бæттæны куы ауынид, уæд зæрдæскъуыд нæ фæуаид?». Сери 
йæм куы фæхæстæгдæр, уæд та, йæ сæрбæттæн йæ ныхыл 
æгæр дæллоз конд кæй у, уый бафиппайдта, цыма фыдæ- 
нæн кодта, ома дæ хæдзары мын ног чындзы митæй цы нæ 
бантыст, уыдон ныр баххæст кæндзынæн. Уæдæ йын йæ къах- 
дзæфты рогыл, сæ тындзгæтагъдыл дæр, ай-гъай, æрхæцыд 
йæ цæст, æмæ йын уый ноджы риссагдæр рæхуыст, ома иу 
цары бын демæ цы æлхъывд бонтæ фервыстон... 
Марта рагацау рахызти къутæрты аууонæй — ма дзы фæ- 
тæрса, дæрддзæфæй йæ ауына æмæ йæм цы зæрдæ дары, 
уый равдиса. 
Сери фæлæууыди, джихæй аззади. Зонгæ та йæ куыннæ 
базыдта, фæлæ йæ цæстытыл нæ баууæндыди. 
— Мæ чындз, — йæ цæнгтæ йæм æрбайвæзта зæронд ус. 
— Æз дæн, æз. 
— Мана! — Сери йæм базгъордта. 

166 
Бицъоты Гриш 
Цы æнувыд рауади йæ чындзы хъæбыс! Цы æхсызгон 
хъарм рауадысты йæ уырзты æндзæвдтытæ, йæ æрмтты сæрф- 
тытæ! Зæлдаг фæлмæн. 
— Æнæ дæу мын дæлæ уыцы хæдзары цы уазал у! Цы 
къуындæг! — Марта йæ хауджын кæлмæрзæны кæронæй йæ 
цæссыгтæ асæрфта. — Сæрды зынг хур дæр мæ куынæ тавы. 
Тутайы гагайы ад куынал базыдтон... 
— Мана, цы хорз у, кæй адзæбæх дæ!— Сери йæ цæссыг- 
тæ асæрфта æмæ Мартайы цæсгоммæ ныдздзынæг. — Кæд 
фæзындтæ? Куыд ницы дын базыдтон. 
— Ныр æртыккаг бон ам дæн. 
Дыууæ лæппуйы Сериты каурæбынты сцæйцæугæ ауыдта 
Марта æмæ сдзырдта: 
— Чындз, цом-ма, нæ мæ фæнды, исчитæ нæ уыной. 
— Цом. Фароны род йæ мады дæйы, хъоммæ лидзы, æмæ 
ам æрдузы баст вæййы. 
Къутæрты æхсæнты ацыдысты. 
— Дæ цæстытæ мæм ныуурс уыдаиккой, — загъта Сери. 
— Мæ быны бабырыдысты, нал мæ ныууагътой, цалынмæ 
уæртæ уыцы хæдзайраг нæ бадæн. Кæй дæм нæ фæцыдгæн, 
уый мæ мардта... 
— Ме ’фсымæр Ахамбегæн та цы зæгъон! Цæмæн йæ ком- 
мæ бакастæн? Ам куы амардаин — мæ ингæны уæлхъус-иу 
уæддæр æрлæууыдаис. 
— Уæдæ ныр æртыккаг бон?.. Цæмæй цæрыс? Сыдæй нæ 
мæлыс? 
— Ницы хъуаг мæ уадзынц, фæлæ мæ хъуыры æнæ мæ 
чындз комдзаг нæ хизы. 
— Нæ, нæ, Мана, дæ хъуыры хойраг уадз. Ныдздзæллаг 
уыдзынæ. 
— Цард айдагъ къæбæры комдзæгтæй куы уаид... Цыдæр 
ахсджиæггæ дæр ма дзы хъæуы. Сыстын æнхъæл мын нал уыды- 
сты. Хæрзаг загътой, мæнæ-мæнæ йæ цæст æрцъынд уыдзæн. 
Хуыцаумæ-иу скуывтон: «Цалынмæ мæм мæ чындз фæзына, 
æмæ йæ цæстыдзагæй фенон, уæдмæ мæ ма амар». Хуыцаумæ 
мæ ныхас фехъуысти, табу йын уæд! Мæ къахыл слæууыдтæн. 
Иугæр афтæ, уæд ма уым бæтгæйæ дæр куыд ныллæууыдаин... 
— Омæ хорз, Мана, лæуу уал ам, хъæуы. Ныууайдзынæн 
дæм-иу. 
— Цæмæн рацыдтæн ардæм, цæмæн фæтындзыдтон, уый 
куы зонис. Уым дæлсаппы, æвдадзы суары цур улæфджытæй 
иу ус диссаджы дæсныфæрсæг, арвгæрон фæсвæдтæ уынаг, 

Кæрдæджы стъалы 
167 
йæ фæрсæнтæ та цыкура-дуртæ уыдысты. Æркалдта мын сæ. 
Йæ фыны дæр мæ никуы федта, афтæмæй нæ бинонты цар- 
ды бæлвырд бæрæг хабæрттæ æмæ æцæгтæ фæдзырдта. Афтæ 
’мæ афтæ, загъта, дæ фырт Хадзырæт сæрсæфæны былтыл 
цæуæджы зынтæ бавзæрста, дунетæ федта, ныр йæ фæндаг 
хæдзармæ, хъæмæ амоны. Афтæ дæр ма йæ бамбæрстон: мах 
æм, нæ дыууæ, хæдзары куы æнхъæлмæ кæсæм, уæд йæ 
фæндаг цыбырдæр кæндзæн... — Æрлæууыди Марта. Сери дæр. 
Зæронд ыл йæ цæнгтæ æрбатыхта, уысмы бæрц алæууыди, 
уыйфæстæ йæ зонгуытыл æрхауди, бынæй йæм уæлæмæ 
сивæзта йæ цæнгтæ. — Мæ чындз, мæ къонайы тавс, мæ 
хæдзары рухс, мæрдтæм мæ нæ ауагътай. Цом нæ хæдзармæ! 
Дæ сæр кæмæ æнхъæлмæгæсгæйæ ныххалас, уый дæ, кæцæй 
ацыди, уыцы цары бын æрбаййафа... 
— Сыст, Мана. Ам нæм æркæсдзысты 
— Нагъ мын зæгъыс? Цæхгæр ныхас? 
— Омæ, Мана, уый куыд сфидауид? Цы цæсгом ма рав- 
дисин адæммæ? Сыст уæлæмæ, æрæмбырд ныл уыдзысты. 
— Куыд тынг мæ уырныдта! Мæ коммæ бакæсдзынæ, ууыл 
куыд тынг æууæндьщтæн. — Сыстади Марта, иу æдзынæг 
уынд ма акодта Серийы цæстытæ æмæ æвронг, уазал хъæ- 
лæсæй загъта: — Ацу, ацу, кæд дæ æгæр ныуурæдтон. — 
Фæзылдта йæм йæ чъылдым, йæ кæлмæрзæны кæрон йе 
уæхскмæ сæппæрста æмæ ацыди. 
Сери йæ фæстæ кæсгæйæ баззад: бынтон æртасыди Мар- 
та, ныггуыбыр и. Æрдæбон куыд ницы бафиппайдта. Нал 
æм ракасти, цал уыди, уал азы Мана-номæй кæй фæбуц 
кодта... Серийы цæссыгтæ уадысты, йæ сæрбæттæны кæро- 
нæй-иу сæ асæрфта. Уæддæр-иу рустæм æрирвæзтысты... Азы- 
мы йæхи дардта Сери: «Нæма мæ хъуыди уыцы ракъахдзæф. 
Æз æй хъуамæ бавæрдтаин йæ æнусон бынаты. Уæдмæ мæ 
размæлын нæ хъуыди уыцы хæдзарæй». Хатыдта, кæуынæй 
йæ мондæгтæ куы ссæуиккой, уый йæ кæй фæнды æмæ 
мысыди, зæрдæ кæмæй бауынгæг уа, Манайæ йе ’хсæн рухс 
æмæ хъармæй цы уыди, уыдæттæ. Манайыл къæм кæмæй 
абада, ахæм агайæг æй куынæ фæуаид, зæгъгæ, дæр æм 
сдзырдта йæ зæрдæ. Сдзырдта йæм афтæ йæ зæрдæ æмæ æр- 
баймысыди, Марусы йæ къах Манайы размæ кæй нæ хаста. 
Уæвгæ та-иу æй куыд тынг фæндыди кæдцæрæй-кæддæрмæ- 
иу цардæфхæрд æрыгон чызг йæ конд хъарм хойраджы хъæстæ 
куы фæуыдаид. Сери зыдта — се ’хсæн исчи куы балæууа, Марта, 
уымæй тæрсгæйæ, Марусмæ рухсцæсгом никуы равдыста. 

168 
Бицъоты Гриш 
—Се-ри! Уæ, Се-ри! 
Йæ мойы фыццаг бинойнаджы чызджы чызг æм кæй дзу- 
ры, уый базыдта Сери æмæ йæ агурæджы размæ атындзыд- 
та, йæ цæссыгтæ сæрфгæ. Чысыл чызгмæ ахъæр кодта: 
— Мæнæ дæн! Фæцæуын дæм! 
— Чидæр дæ агуры, — фехъусын ын кодта саби. 
«Марусæй мæм æвзæр хабар... Мацы йыл æрцæуæд!» — 
хъуыдытыл фæци Сери. Знон Марус нæ фæзынди, æмæ изæ- 
рæй Сери Асинетмæ ныууади. Бухар, дам, нал æруад, кæд 
æрцæуа, уæд дæм хабар кæндзынæн. 
Серийы агуырдта Фаризæт, загъта: 
— Марусы фæдзæхстмæ гæсгæ фæзындтæн. 
— Дзæбæх, сæрæгас у? 
— Дæ зæрдæ йæм ма ’хсайæд. Куы дæ фенид, уый йæ 
фæнды. Дæ фадат амоны, уæд мемæ рацу. Æрмæст фæдисо- 
ны змæлд нагъ. Марусмæ цæуыс, уый куыд ничи бамбара. 
— М’ арт бауазал! Цыдæр мæ æмбæхсыс! — Серийы кæ- 
уын йæ былалгъыл абадти. 
— Знон æй ардыгæй чи аласта, уыдонæй алыгъди, — 
Фаризæт гæххæтты гæбаз систа. — Кæсын зоныс? 
— Ликбезы чысылтæ базыдтон... 
Гæххæтгы гæбаз æм авæрдга Фаризæт, æмæ йæ Сери бакасти: 
«Улица Ком-ин-тер-на, дом...» 
— Уыныс, йæхи фыст у. Марус дæм уым æнхъæлмæ кæсы. 
Æндæр исты æфсонæй дæхи ракур. 
* * * 
Фаризæты уаты бадтысты Забе, Сери æмæ Марус. Лæппу 
Серийæн дзырдта: 
— Дæ хойы чызджы зæрды цы æрæфтыд, уый йæ зондæй 
арæзт цæуы. Марус ацы хæдзары кæртæй ацæудзæн лæппуйы 
дарæсты. Æхсæвыгон. Ды йæм æнхъæлмæ кæсдзынæ бæрæг 
ран. Алцæуыл дæр лæмбынæг ахъуыды хъæуы. Лæппу дын 
цы бавæййы, кæцæй фæзынд, кæм цæрдзæни, ардæм цæ- 
мæн фæзынд... 
Забе æмбæрста, амæй размæ йын цард цы фæлтæрæнтæ 
арæзта, амæй фæстæмæ йæм уыдонæй ноджы карздæр фæл- 
варæнтæ кæй æнхъæлмæ кæсы. 
Рынчындоны йæ фæскомцæдисонтæн раздзогæй равзæр- 
стой. Сæ кусджытæй иу чызг уырнæг разынд. Уый хъуамæ йæ 

Кæрдæджы стъалы 
169 
куыстæй арвыстаиккой. Æмæ Забейæн райкомы загътой: 
«Ныффысс ын характеристикæ». Бацамыдтой йын, ахæм 
гæххæтты цытæ загъд хъуамæ æрцæуа, — ома йе ’мкусджы- 
тæм кæсы уазал цæстæй, цыдæр агъуды бабырыди æмæ йæ 
æхсæнады цард ничердыгæй æндавы. Рæстæг ын радтой — 
гæххæтт уæдмæ хъуамæ цæттæ уа. 
Забемæ уæд бахъардта, цард ын уæззау фæлварæнтæ кæй 
араздзæн. Уыцы чызг уырнджытæм бацыд, уый куынæма ра- 
хъæр, уæд æнувыд, агургæ æмæ æнæаргæ кусæгыл нымад цьщи, 
æппæтæй æххæст советон адæймагыл. Иумæ сын-иу æхсæвы 
сменæйы кусгæ рауади, æмæ иуахæмы Забейæн афтæ: «Цы хъуы- 
дытæ мæм æрцæуы! Иу ранмæ æрæмбырд кæнин, былысчъил 
кæуыл байдайынц, фæкæсинаг чи у, ахæм зæрæдты, зилин сæм, 
нæ сæ бафæлмæцин». Уæд ын йæ ныхæстæм ницы уыйас йæ 
хъус æрдардта. Фæлæ райкомы секретарьмæ хъусгæйæ йæ зæр- 
дыл æрбалæууыдысты æмæ йæм æнахуыр диссагау фæкастыс- 
ты, сахадыдтой йыл, талынгыл рухс куыд сахада. Уый уæд За- 
бейæн цард фæлварæн арæзта æмæ ныхъхьуьщы кодта, йæхи- 
цæн загъта: « Ныр сæ коммæ куы бакæсон, уæд та иннæ хатг 
дæр мæ къухæй искæуыл бандзардзысты». Секретарæн загъта: 
«Куыд дохтыр, афтæ дзы æппæл æмæ æппæл. Æмæ, сымах цы 
хъæуы, ахæм характеристикæ йын нæ ныффысдзынæн». 
Къуырийы фæстæ Забейы йæ ныры куыстмæ раивтой. 
Марусы фарсласæджы ном Забейы тæссаг уавæры æвæрд- 
та æмæ йæхи фарста: «Чи у, цы у, рагацау уыдæттæ куы 
зыдтаис, уæд йæ фарсмæ балæууыдаис?». Уæззау гуырысхо- 
ты ахæсты бахауди... 
— Бирæ цьщæртæ бахынцын хъæуы, — дзырдта Забе.— 
Æрбахауы нæм æнæхæдзар, æвæгæсæг рынчынтæ. Ахæмтæ 
сæ цæргæйæ куы никæй фæхъæуынц, уæд ма мардæй... Гъе- 
уыдоны ныгæнджытимæ æз æмæ Фаризæт дзурдзыстæм. Æнæ 
документ, æнæ исты бæрæг марды ингæн... 
Хабар æмдзæрæны чызджытыл сæмбæлдзæн, айхъуыс- 
дзæн институтыл. Ингæн агурдзысты, Марусимæ чи царди, 
уыдон. Хабар раздæр Биттайы хъустыл æрцæудзæн, уыйфæс- 
тæ Бухары хъустыл. Бухар Серийы йæ куыст скæндзæн. Се- 
рийы ног хæдзарыл «æгъдау куы æруæз кæна...» 
— Бухарæй тынг тæрсын, — сдзырдта Марус. — Нæ мæ 
уырны — истæуыл баууæнда. Ингæн дæр басгардзæн. Ссар- 
дзæн ингæнкъахджыты... 
Хъусæй абадти Забе. Уый дæр агайдтой уыцы зæрдæхса- 
йæнтæ æмæ сдзырдта: 

170 
Бицъоты Гриш 
— Æмæ уæд куыд? Ахъуыды ма кæнæм? 
— Нагъ, нал! — загъта Марус. — Нал хъуыды кæнын! 
— Лæппуйы дзаумæттæ хъуамæ æгæр дæрдджын дæр ма 
уой, æгæр ног дæр, — дзырдта Забе. — Æндæр мæм зæгъи- 
наг нал ис. Змæлын хъæуы рæвдз. 
Забе уыйфæстæ ацыди. 
— Уæ, уынгæджы бон сыл акæна, дæ цардæй дын зын- 
дон чи сарæзта! — хæлбурцъгæнæгау сирвæзтысты Серийы 
риуæй карзæй карздæр зæгъинæгтæ, масты дзæкъул æвдæ- 
лонгæнаг æлгъыстытæ ма дзы схаудаиккой ноджыдæр, фæлæ 
чызджы зæрдæ æгасæй ныдцур уыдзæн. — Марус, уæддæр 
ацы уынаффæ дæхи сæрæй райгуырд? 
— Мæхи сæрызондæй... 
— Аджих вæййын, цыма ацы-адæттæ фыны цæуынц. Забе 
хæрзаг, загъта: мæнæйуый цы ныхъхъус. Хъуыстон æм æмæ 
хъуыдытыл фæдæн, цы кæнгæ нын у? Лæппуйы дарæстæй 
цьщæртæ хъæуы разындзæн, тæлкучкæйы, ам, горæты дæр 
алхæндзынæн... Бынат та дын Манайы цæгаты хохы. 
— Марта дын зæгъдзæн: куы нал дæ хъæуын, уæд ма 
мын дæ хæстæджыты мæ роны цы тъыссыс? 
— Ахамбег ницы зæгъдзæн. Дохтыртæ дын хохаг суæртгæ 
амонынц, хохаг уæлдæф. Æндæр хос дын никуал ис. 
Афтæ иу ныхас, иннæ ныхас æмæ, ацы хæдзары къæсæ- 
рæй суанг хохмæ сæ фæндаг цæстытыл уайын куы байдыд- 
та, уæд Сери сыстади. 
21 
Æмдзæрæны дуаргæс уыцы бон уыдис Кати. Йæ сæрмæ 
рудзынг дæр гом, æрбацæуæн дуар дæр, уæддæр ыл иу дым- 
гæйы уддзæф никæцæй æмбæлд. Уæладзгуытæй йæм ницы 
хъуысти, апæррæстытæ та кодтой «æбчæджитийы» цъиутæ — 
афтæ хуыдта æмдзæрæны цæрæг чызджыты Кати, дардмæ дæр 
сæ иртæста сæ кæл-кæл худынæй, сæ зараг зæлланг хъæлæс- 
тæй, сæ къавдзæфтæм гæсгæ дæр сæ зыдта. Ныр та йæ æдзæм 
æмдзæрæны хуыссæг йæ быны скæндзæн. 
Уысмы бæрц æррæхцыдаид Кати æмæ нæ айхъуыста йæ 
цурмæ æрбацæуæджы къахдзæфты уынæр, фæлæ йæ уæл- 
хъус куыд æрлæууыд, уый банкъардта — цыдæр æндæвд ыл 
сæмбæлди, æмæ сонтæй фехъал ис. 
— Атæгæр дæн, — загъта хатыркурæджы хъæлæсæй дуаргæс. 
— Фæрдыг, Дзерассæ æмæ Азау кæцы уаты цæрынц? 

Кæрдæджы стъалы 
171 
— Двадцæт пиатæйы, фæлæ ныртæккæ инстытуты сты. 
Кæнсултацæ сæм ис. 
— Мæнæ сæм ай ратдзынæ. — Чызг ын йæ цуры æрæвæрд- 
та, дамгъæйы фæд дæр ыл нæ уыди, ахæм къонверт æмæ 
фæстæмæ фæзылди. 
Катийы фæндыди, куы афæстиат ма уыдаид æмæ йæ 
фæдыл адзырдта: 
— Рæхджы сæ ардæм хъæуы, банхъæлмæ сæм кæс, сæхи 
сын фен. 
— Тагъд кæнын, — чызг йæ цæсгом иу хатт равдыста, 
æмæ йæ цæстыты æрхæндæг Катийы зæрдæ уазал агайд фæ- 
кодта. «Чидæриддæр у, хорз уацхæссæг нæу, — дзырдта йæ- 
хицæн. — Æртæ чызджы нæмттæ ранымадта, Марусы кой — 
нагъ. Мацы йыл æрцæуæд?!» 
Марус сидзæр уыди, Кати уый зыдта, арæвдыдга-иу æй, кæм- 
иу ын дыдагъ къæбæры карст авæрдга, кæм къафетгæ, халвайы 
мур. Иунæгæй-иу куы рацæйцьщаид, уый-иу æй фæцдыди. 
Æмдзæрæнмæ раздæр фæзындысты Дзерассæ æмæ Азау. 
Æмæ сæм Кати къонверт радта, йе ’рбахæссæджы койтæ дæр 
сын ракодта. 
Къонверт айста Азау, йе ’ддаг фарсмæ йын æркасти, 
цæугæ-цæуын æй хæлдта. Дыккаг уæладзыгмæ дæр нæма схыз- 
таиккой, нырма сын сæ туфлиты къæрццытæ дзæбæх хъуыс- 
та, уæд богъ-богъæй кæуын ныццарыдта æмдзæрæны тыргъ- 
тæ, бынмæ æривылди. Кати нæ бамбæрста, йæ къахыл куыд 
алæууыди æмæ — асинтыл уæлæмæ згъоргæ. Нæма сæййæф- 
та чызджыты, уæд та айхъуыста адæргæй цъæхахст: 
— Марус нал ис! Бабын ис Марус! 
Асин æртыккаг уæладзыгмæ кæм сзылд, Кати сæ уым 
суыдта. Азауы къæхты бын — чиныг, тетрæдтæ. 
— Цы кодта, цы йыл æрбамбæлд?!— Удаистæй нырдиаг 
ласта Дзерассæ, æмризæджы ныррызти. 
Асины фæрсæнцойыл ныддæлгом Азау. Цы ма дзы-иу сир- 
вæзти зæгъыны охыл, уыдон — хæкъуырцц куыдæй скъуыд 
ныхæстæ. 
Фæдисон тъæбæрттæй сæм згъордтой, æмдзæрæны ма цы 
иугай цæрджытæ уыди, уыдон. 
Кати уый дæр зыдта, æви йæ зæрдæйæ хатыдта — Мару- 
сæн æмдзæрæны чызджытæй Азауæй адцжындæр нæ уыди, 
æмæ Кати схæцыди Азауыл, йæхимæ йæ æрбазылдта, хъа- 
рæг сайæг хъæлæсæй йæм бадзырдта: 
— Цы ’рбамбæлди дæ адджын, дæ зæрдæбын æмбалыл? 
Зæгъ-ма нын æй, зæгъ! Уыцы фыдбоны урс гæххæттыл сау 

172 
Бицъоты Гриш 
дамгъæтæй цы ныффыстой?! Сау уац æрбахæссæг æй мæ разы 
куы фæуагъта. Куыд фидар разынди, фæстæмæ дæр мæм куы- 
нæуал фæкасти! 
Азауы къухæй айстой гæххæтты сыф, кæрæдзи уæхсчыты 
сæрты кастысты фыдуац дзурæг фыстытæ. Цæссыгтæй æхсад 
дамгъæтæ. 
Азау æмæ Дзерассæ сæ уаты хибарæй куы аззадысты, уæд 
та йæ алчи йæхæдæг бакасти. Фæрдыгæн хабар дуаргæс Кати 
адзырдта æмæ, хъæрæй кæугæйæ, сызгъордта æртыккаг 
уæладзыгмæ, фæмидæг сæ уаты, æмæ æртæйæ дæр ныкку- 
ыдтой, ныдздзынæзтой. 
Æрæджиау кæддæр Фæрдыг стъолыл æвæрд гæххæтты сыф 
æрбайста æмæ сау уацы хабар бакасти: «Фæрдыг, Дзерассæ, 
Азау. Æмдзæрæны уемæ цы чызг царди, Марус, уый дæс 
боны размæ машинæйы бынмæ бахауди. Реанимацийы ма 
иу бон ацарди. Рынчындонмæ йæ, йæхи нал æмбæрста, аф- 
тæмæй æрбаластой. Карточкæ аразынмæ йын фесты, фæлæ 
йæм документæй ницы разынди. Иурæстæджы чызг æрчъи- 
цыдта, цæстæй ракаст æмæ бафарста: «Кæм дæн?». Афтæ 
цалдæр хатты æрчъицыдта, нæмттæ дзырдта, арæхдæр сы- 
мах нæмттæ. Цыдæр чингуыты кой йæм-иу рауади. Иурæс- 
тæджы хъуырдухæн кæнын байдыдта. Дзырдта нæлгоймæгты 
нæмттæ, цыма Буха, иннæ ном — Итта^къухтæй-иу цыма 
йæхи хызта лæбурæгæй. Æхсæвы ахицæн. Йæ ныхæстæм гæс- 
гæ базонæн нæ уыди, чи у. Милицæ йын йæ фæдтæ агуырд- 
той. Морджы фæлæууыди. Агурæг æй нæ фæци æмæ йæ сы- 
джыты хайыл сæмбæлди. Уыйфæстæ фæзындысты йæ доку- 
менттæ. Машинæ йæ кæм скъуырдта, уымы цæрджытæ афтæ 
радзырдтой: «Уынджы цæхгæрмæ куыд базгъордта, афтæ 
машинæйы бынмæ бахауди». Авари кæм æрцыд, уыцы уынг 
мæрзæг ын ссардта йæ паспорт. Хатыр курын, мæхи кæй нæ 
бацамыдтон, уый тыххæй. Медицинон кусæгæн дæр йæ зæр- 
дæ æфсæйнагæй конд нæу. Кæд ын исчи разынид, йæ сæф- 
тыл чи сдзура. Хъыгдарæг æй уыди. 
Ахæм бæллæхтæй хызт ут». 
Фæрдыг адæргæй сдзырдта: 
— Мæнæ цы диссæгтæ цæуы царды! Мæнæ цытæ цæры 
зæххыл! — чызджытæй иумæ дæр бакасти, иннæмæ дæр. — 
Хабар æрбахæссæджы чи федта? 
— Махæй йæ ничи федта. 
Фæрдыг бацыди Марусы сынтæджы размæ, зоныгыл 
æркодта, йæ цонг сивæзта Марусы нывæрзæнмæ, нызгъæл- 

Кæрдæджы стьалы 
173 
дысты йæ цæссыгтæ, зæрдæйы риссæгтæ æмæ судзæгтæ чи 
ныхсы, уыцы цæссыгтæ. Марусы нывæрзæнмæ дзырдта: 
— Сæттын ыл, Марус, рамæсты дæм-иу дæн. Афтæ æн- 
хъæлдтон, нæ мыл æрвæссыс. Алцыдæр дын æнцонæй уади. 
Цы лæппуты цæстытæ дæм батадысты, æмæ дзы ды та ни- 
кæй... Æмæ дын уый дæр нæ барстон: ау, дæу аккаг лæппу 
нæма райгуырди?! Уæ, Марус, цæуылнæ-иу загътай, цы ага- 
йæг дæ ис? Дæ хъынцъымтæ де ’хгæд зæрдæйы норстæй дард- 
тай, сау сыгъдæй сыгъдтæ. Иу лæппуйы цæуылнæ бауагътай 
дæ фарсмæ цæуын? Авгау дын æрхауынæй тарстаид, цæсты- 
гагуыйау дæ хъахъхъæдтаид, æмæ уыцы æнаккæгты амæттаг 
нæ бауыдаис. Уæ, Марус, куыд æвгъау уьщтæ, куыд æвгъау 
æмæ сау ингæны хай куыд бадæ?! Куыд тæригъæд дæ, Ма- 
рус, дæ маст дын чи райсдзæн, де ’фхæрджыты дын чи сбæ- 
рæг кæндзæн, сæ ных сын чи бакъуырдзæн? 
— Биттайы кой дзы цыма цæуы, — загъта Азау, — фæлæ 
иннæ та чи у? Зоныс æй? 
— Уый куы базыдтон, уыцы бон куы бакуырм уыдаин! 
* * * 
Авдан Марусы хабар дыккаг бон базыдта. Хъæуæй кон- 
сультацимæ ссыди. Фæсахуыр тыргътæм куыд рахызтысты, 
афтæ йæм æрбауади Фæрдыг, йæ донызылд цæстытæ йæм 
февдыста, сдзырдта: 
— Авдан, тынг æвзæр хабар! — йæ цонгыл ын рахæцыд. — 
Цом-ма, — сæрибар аудиторимæ йын ацамыдта. Уырдæм куы 
бацыдысты, уæд Фæрдыг лæппумæ йæ цæнгтæ байвæзта. — 
Авдан, Марус нын нал ис— Йæ сæр лæппуйы риуыл авæрд- 
та æмæ йæ æрбахъæбыс кодта. Уысмы бæрц афтæ, уыйфæстæ 
дзы аиртæст, йæ риуæй сирвæзти, богъ-богъæй кæуын чи 
расайы, ахæм хæлбурцъытæ, къухтæй цæсгом амбæрзта. 
Авданмæ исдуг йæ зæрдæ афтæ сдзырдта: «Ахъазыны охыл 
цыдæр æрымысыдысты, дзæбæх мыл цы фæхудой, ахæм 
уавæры мæ авæринаг сты». 
Фæлварæнты мæт дæр куыннæ агайдта Авданы, фæлæ 
Марусыл хъуыдытæ фæрæбинагдæр сты. Зæххы скъуыды 
цыма ныххаудта, æвæдбæрæгæй цыдæр æрбаци. Галкаимæ 
сæм чи фæзынди (Софийы ныхæстæм гæсгæ сæ базыдта), 
уый у, Марус арвы кæрæтты кæмæй лидзы, уыцы лæппу, 
Марус, дам, уымæй фæлыгъди, æнæгуырысхойæ дзырдта 
йæ мад. Бæсты хин æмæ кæлæн кæмæй фæзæгъынц. Цалын- 

174 
Бицъоты Гриш 
мæ Галка ракæ-бакæ кодта, уæдмæ уый кæрты фæмидæг. 
Софи Галкайæн лæгъстæтыл фæци, уый хæдзары скуыси. 
Марус аирвæзти, фæлæ диссаг — иу уынæг æй куыннæ фæци. 
Чыссæгонд ма йæ къухы бафтыди, йе ’хцайы капеччытæ, 
йæ паспорт. Йæ иннæ дзаумæттæ дыууæ хызыны æмæ чумæ- 
даны æфсæрст æвæрдæй баззадысты. Софи æмæ йæ Сакро 
хурхынарæджы скодтой, цьщæртæ, дам, нæ æмбæхсыс æмæ, 
нæ хæдзары цытæ цæуы, уымæн бамбарæн нал ис. Ныхас- 
фæливæнтæй сæ цæуылдæрты æууæндын кодта — нæ йыл 
баууæндыдысты. Æндæр кой сæм нал уыди: уыцы чызджы 
агурын хъæуы, йæ дарæс цæмæй аива, уый дæр, дам, ын 
куынæ ис, уæд цытæ кæндзæн. Милицæмæ кæй нæ азгъорд- 
тай, уый дæр, дам, не ’мбарæм. Уыцы бонтæй кæцыдæры та 
йæм Фæрдыг æрбауырдыг: «Авдан, нæ хъустыл цыдæр ны- 
хæстæ æрцыд. Уыцы чызджы æцæгæй дæр ма аскъæф?». Исты 
зæгъын хъуыди æмæ загъта: «Æз дæр иу хатт куы фæсæрæн 
уон, уæд цас диссаг у?». 
Гъе, ахъазинаг мæ сты, зæгъгæ, Авданмæ кæцыдæр уысм ахæм 
хъуьщы фæзынди, фæлæ Фæрдыг куынал æмæ куынал сабыр 
кодга, уæд æй фæцагацатой чызджы уынгæгзæрдæйы хæлбур- 
цьытæ, лæппуйы улæфт ферхæцыд, саст хьæлæсæй сдзырдта: 
— Фæрдыг, фæлваргæ мæ кæныс? Куыд нал ис Марус? 
Гæххæтты сыф систа чызг йæ ридикулæй æмæ йæ лæппу- 
мæ радта. Дыууæ хатгы йæ бакасти Авдан, фæлæ уæлæмæ ницы 
сфæрæзта, йæхицæн загъта: «Ам æндæр цыдæр ис. Бынтон 
æндæр цыдæр. — Уыцы ныхæстæ йæхицæн загъта æмæ йæ 
зæрдæ фæсабыр. — Фæдсафæн митæ йын сты, сыгъдæгæй дæр. 
Мæгуыр, Марус ма йæ сæр кæм фæцæва, уый нал зоны æмæ 
йæ тартæгæнаг зондæй цы скарста, ацу æмæ йæ базон». 
Уыдон — зноны хабæрпæ. Абон та Марусы æмкурсонтæ 
æрцыдысты институтмæ. Ничи сæ хуыдта — Марусы сæфты ха- 
бар сæ æрæмбырд кодта. Нырма йын йæ ингæн дæр нæма баца- 
гуырдтой. Кæцы рынчындоны ахицæн, уый дæр нæ базыдтой. 
Уыцы гæххæтты сыфыл цы фыстæуыди, Авданæн уыдон 
кæрæдзиуыл бæттын нæ бакуымдтой æмæ сæ æцæгæн рай- 
са, йæ зæрдæ уый нæ загъта. Гъе, йæ зæрдæ дзы тынг цæмæ 
æхсайдта, уый — Марусы сафджыты кой дзы кæй рауади, 
уыдонæй иу Битта кæй разынди... 
Авданы та Фæрдыг иуварс акодта æмæ йын афтæ: 
— Марусы сафджытæ сæхицæн афтæ æнцад хъуамæ сба- 
дой? Галка хъуамæ ма зона хабар? Битта фæлварæнтæ дæт- 
дзæн, цыма ницы æрцыди, уыйау. 

Кæрдæджы стьалы 
175 
Марус сæ куы фæлыгъди, уæдæй фæстæмæ Авданы зæрдæ 
иудадзыгдæр Бухаримæ дзырдга. Æрмæстдæр уый базонгæйæ сбæ- 
рæг уаид, Марусыл цы ’рцьщи, уый. Æмæ афарста Фæрдьщжы: 
— Буха чи у? Зоныс æй? Ссарæн ын ис? 
— Ис ын ссарæн, — загъта Фæрдыг мынæг хъæлæсæй, 
ома бамбар мæ, ам аивæй дзургæ у. — Оргæнты кусæг у, 
æнхъæлдæн. 
— Ныхасмæ йæ зоныс? 
— О... Куыд дæм кæсы, ныхъхъус уыдзыстæм? Сидзæр 
чызджы сæрыл сдзурæг нæ разындзæн? 
— Буха Марусмæ цы бар дардта? Исты дзы зоныс? 
— Нæ уаты смидæг. Бирæ йыл нæма цæуы. Мæн уым бай- 
йафдзæн, уый æнхъæл нæ уыди. Цыдæрхуызæттæ аци. Уай- 
тагъд мæ æддæмæ раскъæфта. Уæд ницæуыл фæгуырысхо дæн, 
ныр мæ фидарæй уырны: уæд æрмæстдæр Марусы агурæг 
бацыд. Уарзонгæндтæ уыдыстæм. Бирæ рæстæг мæ нал федта. 
Институты ахуыр кæнын, уый дæр кæд бæлвырд нæ зыдта... 
Йæ ном — Бухар. 
— Марус зыдта, ды Бухаримæ... 
— Уарзонгæндтæ кæй уыдыстæм? Уый кой амæй размæ 
никуы никæмæн... 
— Марусы Бухар кæд базыдта? 
— Афтæ æнхъæл дæн, æрæджы кæддæр. 
Фæрдыг ын йæ цонгмæ февнæлдта, сдзырдта: 
— Аивæй акæс. Дæлæ тыргътæм æрбахызти Бухар. 
Авдан æй^фыццаг хатт уыдта. «Ай, æвæццæгæн, сæ хæрз- 
тæй нæу.— Йæ цæст дзы нал иста Авдан. — Гъе, амæй баф- 
снайдта Марус йæ сæр». 
— Авдан, — катайæдзаг хъæлæсæй дзырдта Фæрдыг, — куыд 
акæнон? Хъæрæй йæ зæгъон: «Мæнæ Марусы сафджытæй иу!» 
— Æрсабыр у, Фæрдыг! — æнæуынæр хъæр ыл фæкодта 
Авдан, йæ къух ын ацахста, æнгуылдзтæ æрæлхъывта, ома, 
æрчъиц. — Ахæм рæстæг масты фæдыл цæуæн ис? 
— Мæнмæ æрбацыд. Нæ мæ фæнды йемæ дзурын. 
— Дæхиуыл ныххæц. Байхъус æм. Азымджыны хъæлæс 
аивы, дæ хъус æм æрдар. 
Фæрдыг Бухармæ чъылдымыздæхтæй лæууыди, барæй, 
æмæ нæ федта, аудиторийы дуармæ лæуджытæн салам куыд 
радта. Йæ къахдзæфтæ йын хъуыста æмæ, сæ разы кæй æр- 
лæууыд, уый дæр базыдта. Йæ чырынтæ костюм ыл, уыди 
бæгъæмсар, хилдасæгæй цыма рацыди — йæ духийы тæф 
ыл æрбакалди. Сæрæй акуывта Бухар Авданæн æмæ афтæ: 

176 
Бицьоты Гриш 
— Бахатыр кæн, Фæрдыг мæ чысыл ныхасæн хъæуы. 
Бухар — Марусы фæдтæ агурæг, æнхъæлдта, абон пад- 
дзахадон фæлварæн дæттынц, æмæ Марус æнæмæнг фæ- 
зындзæн. Фæхибар сты Фæрдыг æмæ Бухар, лæппу загъта: 
— Фæрдыг, цыдæр тыхстхуыз дæ. Уырыссæгтæ ахæм рæ- 
стæг куы фæзæгъынц: «Ни пуха, ни пера!». Ацы фæлварæн 
дæр та ратдзынæ. Иу гæпп ма, æмæ фæуæлбыл дæ. 
«Мæнæ йын цы цъаммар цæсгом ис! — ауыдта йын йæ 
цæстытæ — сагъæсы фæд дæр сыл нæ фæхæцыд. — Марг- 
хъæстæ у йæ туг. Дæлимоны амæттаг баци Марус дæр». 
— Дæ зæрдæ мыл истæмæй фæхудти? 
Нагъ, зæгъгæ, йæ сæр батылдта Фæрдыг. 
— Командировкæйы уьщтæн. Бонтæ ахардз вæййынц. Æмæ 
æрдæбон загътон: ацы бон Фæрдыгимæ кинотеатры къæсæ- 
рæй æнæ бахизгæ нæй. 
— Гъер кинотыл дæн! — æргом ыл сбустæ кодта Фæрдыг. 
— Дæхи чысыл аирхæфсдзынæ. Сеансы райдианмæ фæ- 
зындзынæ. 
«Нагъ, бафæлварон æй, — скарста фидарæй Фæрдыг. — 
Зæгъон ын æй æмæ йæм бакæсон». 
— Цом, — загъта Бухар, — кæртмæ уал акæсæм. Нырмае 
цы нæ базыдтай... 
Афтæ зæгъынмæ хъавыд Фæрдыг: «Кæй тыххæй æрбацыд- 
тæ, уый куы нал ис, уæд ма цы цæсгомæй æрбацыдтæ?». 
Зæгъгæ та кодта: 
— Марус нын машинæйы бынмæ бахауд, — æмæ йæм йæ 
уымæл цæстытæ сæвдысты. — Нал ис Марус. 
— Цы загътай?! —сонтæй дзы сирвæзти, фæудаист, уый 
дæр фæбæрæг йæ хъæлæсыуагæй. — Марус нал ис? — аджих 
цъусдуг æмæ сабыр, æвронг хъæлæсæй загъта: 
— Демæ иу уаты чи цæры?.. Сæ иуы ном дзы Марус?.. 
Кæд æрцыд фыдбылыз? 
— Бонтæ йыл рацыди. Мах æй æндæрæбон базыдтам. 
— Æнæфыдбылыз ут. 
— Ингæны хай баци... Йæ сафджытæй иу разынди не 
студент. Иннæ дæр бæрæг у. 
— Бæлвырд хабæрттæ?.. Кæй кой кæныс? Кæй машинæйы 
бынмæ бахауди? 
— Йæ цард ын сæнад кодтой, йæ фæдыл зылдысты. Уын- 
гæджы сæ фæци йæ сæр, йæ уд снарæг. Куыд та сæ лыгъди, 
афтæ машинæйы бын смидæг. Бабын ис Марус. — Фæрдыг 
азылди, æрбауынгæг йæ зæрдæ, сæрфта йæ цæссыгтæ. 

Кæрдæджы стьалы 
177 
-— Дæхи цæстæй исты федтай? Чи уын сæ дзырдта? 
Фæрдыг йæ ридикулæй систа гæххæтты сыф дьщæгътæ- 
гондæй. Бухар æм йæ къух æрбайвæзта. Фæрдыг гæххæтт фæ- 
стæмæ бафснайдта, скаст лæппумæ æмæ загъта: 
— Бахатыр кæн, аудиторимæ бакæсон, — æмæ йæ лæугæ 
фæуагъта. 
22 
Сафонка ахæстæй куы суæгъд, уæдæй мæй рацыди, фæлæ 
нырма уынгмæ дæр нæ акасти. Хæдзары — йæ мад, йæ кæс- 
тæр æфсымæр, сæ чындз, дыууæ сабийы. Сафонка цалынмæ 
суæгъд уа, уæдмæ чындзæхсæвæн йæ кой дæр нæ уагъта кæ- 
стæр æфсымæр, фæлæ мад Докка йæ зæрдæйæ хорз нал уыди, 
æруатон, хæдзар ныдздзæллаг, æмæ кæстæр æфсымæры æнæ 
хъуыддаг бакæнгæ нал ныууагътой. 
Ахæсты рæстæг ссардта Сафонка ахсæнниз. Йæ мæй ахи- 
цæн, фæлæ йæ рыст æппын нæ фæсабырдæр. Буцдæрæн ын 
цы хæринæгтæ кодтой, уыдонæй йын ницы тади, изгарды 
хос ын-иу фесты йæ нымад комдзæгтæ, йæ хъарм хуыппы- 
тæ. Комдзæгтæ-иу фестадысты тад здыйы æхсидгæ æртæхтæ, 
ахсæны къултæ гæрстой, æндзыггæнаг, къуырмагæнаг рис 
йеддæмæ-иу ницыуал æнкъардта, цы у, уымæй-иу æгасæй 
дæр сымæр хъæд фестади. 
Чындз Сафонкамæ уайсæста. Докка æнхъæлмæ касти: 
рынчыны йæ низ иучысыл куы суадзид, йæ цæсгом куы 
рангæс уаид, уæд æртæ чъирийы фынгмæ рахæссид æмæ йæ 
сдзурын кæниккой. Сабитæй хистæр къахæй згъордта, Са- 
фонка хæдзары нæй, уæд — дзыхы къæбæл, науæд-иу йе 
змæлын нал хъуысти. Иуахæмы Сафонка стъолы уæлхъус 
бадгæйæ афынæй. Докка сабийы хъусы бадзырдта: «Ма суы- 
нæр кæн». Лæппу æввахс бацыд фынæйгæнæгмæ, фæкасти 
йæм æмæ, æнгуылдзæй Сафонкайы цæсгоммæ амонгæйæ, 
цымыдисæй сдзырдта: «Нана, уæлæ-ма, йæ русыл — урс 
æндæхтæ». Сафонка райхъал, фæлæ йæм нæ ракаст. Лæппу та 
афтæ: «Мæнæ Цафонка бахудти». Чызг къахæй уади, фæлæ 
йæ Сафонка æдзух хъæбысы уыдта. Æмæ цы бафиппайдта — 
чызджы цæст-иу ыл æрхæцыд, уæд — мады хъæбысмæ лидзгæ. 
«Мæ уды гæлиртæ мæ цæсгомыл баззадысты, — хъуыды кодта 
Сафонка. — Мамма йын дæн æмæ мын æй æмбарын кæны». 
Сæ хæдзары дæр йæ уд не ’рсабыр уыдзæн, уый хатыдта 
Сафонка, сæ рæзты цæуджытæ сæ кæртмæ æдæрсгæ не ’рба- 
12 Бицъоты Гриш 

178 
Бицъоты Гриш 
кæсынц, куы фæзынди, уæдæй нырмæ сæм æрбахойæг, æр- 
бадзурæг нал ис. 
Ахæсты рæстæг æй йæ фыды карæн профессор йæхицæн 
ныхасæмбалæн равзæрста. Уырыссаг ахуыргоцд лæг. Йæ фæс- 
номыг ныхæстæм къæрцхъус уæвын хъуыди. Йæ дзырдæвзар- 
гæ зæгъинæгтæ Сафонкайы куыд æхсызгон хъуыдысты! Сæ- 
рибары сахат ма йыл куы скæна, уæдмæ йын зондæн райси- 
наг ныхæстæ. Дохтыры æвзагæй дзургæйæ, зæрдæ фыды кæр- 
дих у, дæ армытьæпæны йæ æрæвæр æмæ йæм кæс. Фæлæ ма, 
загъта, адæймагæн ис уд. Удгоймаг у адæймаг. Хъæудзæн, дам, 
дæ ахæм дохтыр, дæ уд дын чи сдзæбæх кæна. Ахæм хъомыс 
кæмæ разыны, уыдон стæм адæймæгтæ сты. Уæвæн ис, æмæ 
дын удæндидзæн басгуыха цæугæдон, хъæды къох. 
Ахæм æвдадз ын цы басгуыхдзæн, уый агуырдта Сафон- 
ка, æмæ-иу йæ цæстытыл ауадысты, адæймаджы къах кæ- 
дæм нæ хæццæ кæны, ахæм фæсвæд æмæ аууон рæттæ. Ма- 
дæн дæр йæ иудадзыг сагъæс Сафонкайыл уыди æмæ йæм 
йæ кæцыдæр тыхст сахат сдзырдта: «Лæппу, мæ бон дæм 
кæсын нал у. Хойы ад мын кæны Масуркæ, уый зоныс. Иунæг 
у, æмæ йæм хохмæ фæцæуæм. Нымадæй дзы цалдæр змæ- 
лæджы, цæст сыл нæ хæцы. Дзæнæты къуымау — сабыр æмæ 
дзы дæ рыст уд кæд иучысыл æрсабыр уаид. Масуркæ æдзух- 
дæр уый фæдзуры — сæ алыварс хъæуты ахсæнниз никуы 
ничи зыдта. Æниу æй дæхæдæг нæ зоныс, нæ хæхбæсты уæл- 
дæф æмæ æвдадзы дæттæн æмбал кæй нæй». 
Масуркæйы хæдзары къæсæрæй куы бахызтысты, ууыл 
дæр рацыди æртæ къуырийы. 
Докка сæ хæдзарæй рахаста дзуллаг ссад, ногахст цыхтытæ, 
арахъхъ, цæхджын дзидзайы хæйтгæ. Фыццаг хуыцаубоны æртæ 
чъирийы, дзидзайы хæйтгæ æмæ арахъхъы графинимæ хъæуы 
кувæндонмæ ссыдысты. Мæхъхъæлы хъæутæм алидзыны фæс- 
тæ ма ам нымадæй баззади фондз хæдзары. Лæггы хистæр — 
Ахамбег. Уый сын скуывта сæ чъиритæ. Сахуыстой кувинæгтæй. 
Уæд Масуркæ Ахамбегмæ бахатыд: «Радзур-ма, ацы дзуар уæ 
бинонты цардæн цы ахъаз фæци, уый тыххæй». 
Хабар æрцыди Ахамбегæн йæ фыдыфыды рæстæджы. Йæ 
Дада сабийæ йæ мады æвджид баззад, йæ фыд зæйы бын 
фæци, æмæ мыггаджы хистæртæ сидзæргæсы йæ цæгатмæ 
æрвыстой. Чындз сæ коммæ нæ бакасти. Тых-тухитæй хъомыл 
кодта йæ сабийы. Цумахъом фæци сидзæр лæппу, уæд æрва- 
дæлтæ сусæгвæнд скодтой, ома, куы рахъомыл уа, уæд нæ 
йæ мады мæстытæ исдзæн, æмæ йæ исты фæкæнæм. Кæсгон 

Кæрдæджы стъалы 
179 
кънйазы амæттаг хъуамæ бауыдаид саби. Сидзæргæсмæ фæха- 
барчындæуыд. Мад йæ фыртимæ ацы кувæндонмæ ссыди, семæ 
скодтой нывондаг фыр. Хъæуыдзуары цур æй аргæвстой. Мад 
дзуармæ бакуывта: «Нæ кувинаг дын барст фæуæд. Мæ хъæбу- 
лы дыл фæдзæхсын æмæ йæ фыдбылызæй бахиз». Йæхи-иу 
хъæуыдзуарыл чи бафæдзæхста, хъæубæстæ-иу уый сæрыл 
хæцæг систы. Мад йæ фыртимæ ам цæргæйæ баззади. 
Хъæуыдзуары кувæндонæй здæхгæйæ, Сафонкайы зæр- 
дыл æрлæууыд, ацы коммæ фыццаг хатт Аццейы фæдыл 
кæй æрбафтыди. Куыддæр аци: ам ыл цал боны аивгъуыдта, 
æмæ Ацце йæ зæрдыл куыннæ æрлæууыди? Уæвгæ та æм- 
бæрста, йæ æмбæхст мысинæгтæй йæм Ацце иуахæмы йæхи 
кæй сæвдисдзæн. 
Аццейæ уæд Комы тæрхондоны тыххæй цы фехъуыста, 
уыдæттæ йæ зæрдыл æрлæууыдысты. Æмæ ныр, хъæуыдзуары 
кувæндонæй здæхгæйæ, Сафонка Ахамбеджы афарста: «Афтæ 
æрыхъуыстон, цыма ам хæстæг кæмдæр уыди Комы тæрхон- 
дон?». «О, — загъта Ахамбег. — Дыууæ хъæуы астæу уыди. Уыцы 
бынат уæртæ комы фæзилæнæй хорз зыны. Бæрзонд хъилдур 
дзы уырдыг слæууыд. Йæ сæрмæ ис ссæуæн, йæ быны — дзæ- 
бæх фæзуат. Уыдæтгыл та цы дзурын —дæхæдæг æй фендзы- 
нæ. Иæ диссаг уый уыди, æмæ æгас комбæсты хъуьщцæгтæ 
дæр уыцы тæрхондон кæй æвзæрста. Туджджынты фидауын 
кодтой ам, загътой-иу, туг чи дары, уый цас хæрдзтæ хъуа- 
мæ скæна. Тæрхон хастой æвзæргæнджытæн. Давæг уа, дам- 
думгæнаг, чи ныххылтæ æмæ чи нал фидыдта, ахæмты хъуыд- 
дæгтæ дæр æвзæрстой. Ныхасы бар алкæмæн дæр лæвæрдтой 
нæлгоймагæй, сылгоймагæй, хистæрæй, кæстæрæй. Цалын- 
мæ-иу раст дæр æмæ зылын дæр сбæрæг сты, уæдмæ хъуыд- 
дæгтæ æвзæрстой. Тæрхоны лæгтæ уыдысты зонынджын, фе- 
нынджын, хæдæфсарм, уæззау зондыл хæст æвзаргæ адæй- 
мæггæ. Аиппæрд-иу сты тæрхоны лæгтæ, алцыдæр-иу бахынц- 
той æмæ-иу сæ тæрхон куы сбæрæг, уæд-иу æй адæмæн фехъу- 
сын кодта комы дзырддзæугæдæр лæг. Уырдыгæй мæ хъуыды- 
тæ æрхæццæ вæййынц абоны тæрхоны лæгтæм, цымæ дзы 
ахæмтæ цал разындзæн, балхæнæн кæмæн нæй?..». 
* * * 
Докка æмæ Масуркæйы ныхасмæ фехъал Сафонка. Боныр- 
дæм афынæй æмæ йе уæнг кæй фæрог ис, уый дæр куыннæ 
банкъардта, фæлæ йæ цины агайд та фæкодта, йæ ахсæны 

180 
Бицъоты Гриш 
хуынчъытæгæнаг рисмæ кæй нæ райхъал. Йæ мидфынмæ дæр 
хатыдта, зæрдæрухс æфтауæг ныхас кæй бацайдагъ дыууæ 
сылгоймагæн. Чысыл рудзынгæй ауыдта, Æррадоны фаллаг 
фарс æмдзæхгæр къæдзæх-къулмæ хур кæй нæма бакасти, 
уыгард бæрæгæй чи зынди, уыцы уæлæнгай ададжы былтыл 
дæр къутæртæ сæхи нæма сæвдыстой. Хуры тынтæ къæдзæхы 
къултыл нæма сæмбæлдысты, фæлæ йæ рухсмæ фæбæрджы- 
тæ сты дзæгвæз къæдзæхтыл зайæг иугай нæзы бæлæстæ. 
Рабадти Сафонка. Ацы райсом суар хæссынмæ хъуамæ 
йæхæдæг фæцæуа. Йæ дзаумæттæ скодта. Тыргътæм рацыди. 
Хиконд табуреткæйыл — тас æвæрд, йæ сæрмæ къулы 
къуырд зæгæлыл цæнгæт хихсæн ауыгъд, йæ цæппузыр- 
къоппа дондзæуæныл схæцыд, æмæ йæ арм донæй айдзаг. 
Масуркæ йæ ауыдта æмæ сдзырдта: 
— Æнхъæлдæн дæ райхъал кодтам?! 
— Куы уал хуыссыдаис, йæ райсомы уазал емынæ у, — 
загъта Докка. 
Сæхимæ йæ бинонтæ хуымæтæджы ныхæстæй дæр хызтой, 
æмбæрстой йæ, агъуды бацæуын æй кæй фæвды. Ам та йæм йæ 
зæрдæ афтæ сдзырдта: Масуркæ хъуамæ ма бамбара, агъуды 
бадын, уый. Хъæуы иннæ змæлджьггæй йæхи хиздзæн, сæ аз- 
мæлæнтæм сын йæ хъус дардзæн æмæ йæ цæуæнтæ æндæр- 
уылты тырндзысты. Масуркæ йын йæ æрдзон хъæлæс хъуамæ 
хъуса, йæ цæстæнгас дзы ма ’мбæхса. Йæ хъуыдьггæй нæ ба- 
тыхсти Сафюнка æмæ йæ уырныдта, Масуркæимæ сæм-иу цы 
кадавар ныхас рауайа, уый фаг зæгъинæгтæ йæм-иу кæй ра- 
зындзæн. Мæнæ ныр сæ фысыммæ бахудти æмæ загъта: 
— Куырдуаты бадæг мæ рауади. Иучысыл æддæмæ акæсон. 
— Хур иучысыл уæлдæр ссæуа, — сдзырдта мад. — Дæ 
рыст ахсæны уазал куы смидæг уа. 
— Ацы райсом суар схæссон. 
— Мæн дæлæ Адоскамæ ныууайын хъæуы, — загъта Ма- 
суркæ. — Уырдыгæй ма суармæ — иу гæпп. 
— Ацы бон мæ фæнд хъуамæ атæрон, — бахудæнгас Сафон- 
ка æмæ йæхи æхсын райдыдта, ома нæ уæм байхъусдзынæн. 
Сæумæйы дымгæ уазал æлхысчъытæ кодта, æмæ йын мад 
рахаста батинкæтæ, фæсмын цъындатæ, хъусджынхуд æмæ 
бæмбæджджын. 
Сафонка йемæ айста æртæлитруат авг, йæ хъуыры — хъузг 
тьыст. 
Дзурынц: ацы хъæуы сæдæ хæдзарæй фылдæр уыди, сæр- 
вæттæ — иумæйаг, уыгæрдæнтæ — уæрст. Хос карстой æва- 

Кæрдæджы стъалы 
181 
дат, цæхгæркъул бæрзæндты дæр. Хъилдур кæнæ фидаруи- 
даг къудзитæм дæхи бабæтг æмæ æмдзæхгæр къултыл кæрд. 
Сæ фысымы тыргътæй кæсгæйæ базьщга Сафонка, цæрæг кæм 
ис, уыцы хæдзæрпæ кæцытæ сты. Æмбæлæг ыл куьщ нæ фæуа, 
афтæ фæсвæдгы йæ фæвдаг адардга Сафонка. Зæроцд хъæуæй 
ахызти æмæ ныууьщга: дæлæ доны сæрмæ уæлбылы фæхибар 
цалдæр хæдзары. «Дæллаг хъæу адоны хоццзысгы, — ахъуыды 
кодга Сафонка. Фæцпдг комкоммæ цьщи уырдæм. — Адоска, æвæц- 
цæгæн, уым цæры?». Суармæ уæлдæргы дæр æрцæуæн ис, — цас- 
дæр æруай комы фæцдагыл æмæ æруырдыг кæн суаргуырæнмæ, 
фæлæ ма ныр куьщ аздæхтавд. Дæллаг хъæуы хæдзæртгæ фæвда- 
джы рахиз фарс арæгъ сты. Се ’рбакомкоммæ фæцдаджы галиу 
фарс — цьупкъахыр мæсыг. Фыццаг хæдзарæй ма баззади æр- 
мæст къултæ. Фæхсдурæй амад æмбонды сæрты дыккаг хæдзары 
кæргы бауьщга сылгоймаджы. Йæ развæвдаг йеддæмæ цыма ницы 
уыны, афтæ рæвдз ныццæуинаг уыди Сафонка ацы хæдзары 
дуæрпы, фæлæ сьшгоймаг йæ размæ рауади æмæ загъта: 
— Дæ райсом хорз, Сафонка. Зонын дæ — Масуркæйы 
уазæг дæ. Хатыр дæ курын. Ацы сахат иунæг дæн æмæ-ма 
мын уæртæ цуайнагыл схæц. 
— Уæззæуттæ исæн мын нæй, — йæ уæгъд къухæй зæр- 
дæмæ ацамыдта лæппу, æхсгæ каст фæкодта дзурæгмæ — 
фьщцъылызтæ сылгоймаг, йæ цæсгом ныссау. Бирæ нæ ныу- 
уадаид, афтæ айхъуыста: 
— Ацы горæтæгтæ æхсынчъы хæстæй дурæфхæдд кæнынц. 
«Нæ мæ уындзынæ, — маст фæцагайдта Сафонкайы. — 
Æмгæрон дæр — никæмæ...». Цы ’рцæудзæн, уый нæ зыдта, 
фæлæ йæ мидзæрдæйы хатыдта, цыдæр агайæг æй кæй фæ- 
уыдзæн, æхсызгон агайæг. Хатыдта: афтæ цадæг къахдзæф- 
тæй бирæ-бирæ куы фæцæуид, уæд ыл цыдæр æхсызгон хъуы- 
дытæ раивыликкой. 
Айразмæ ма ацы коммæ куы æрбафтьщи, Сафонкайæн раз- 
дæр-раздæр уыцы рæстæгмæ ахсайдта йæ зæрдæ. Комы мвдæмæ 
цæугæйæ фыццагдæр кæмæ бахæццæ уай, уыцы хъæуы уæд дыууæ 
боны бафæстиат. Фыццаг æхсæв арвмæ нæма скасти, афтæ ра- 
хатьщга, стьалытæ йæм куьщ тынг хæстæг уыдысты. Ныхъхъо- 
мылтæ, ныхъхъоппæджытæ сты стьальггæ! Куыд æнцонæй йæм 
фегуырди уыцы хъуьщы — утæппæт стьальггæй кæцьщæр демæ 
райгуырди, дæхæдæг нал уьщзынæ, фæлæ де стьалы æнусты 
нымады арвы риуыл дæ номыл æвзист тæмæнтæ калдзæн. 
Уæд уæлæрвтæм хæццæгæнæг хъуыдытыл куыд æнцонæй 
бафтыди, уый йæм æнахуыр диссаг фæкасти. Фæлæ йæ йæ 

182 
Бицьоты Гриш 
æвронг зонд уайтагъд æрзæххон кодта — уымæн уæвæн ис, 
æмæ алы адæймаг ахæм æнусон кады аккаг рауайа?! Уый- 
фæстæ дын хуыцæутты æмæ зæххон хъайтар-лæггы тыххæй 
рагзаманты таурæгътæй иуы куы бакæсид: стьалытæ-иу фе- 
стадысты, уæлæрвты бынат кæмæн разынди, ахæм стæм 
адæймæггæ. Йæ дзæнæты бадинаг Дадайы ныхæстæ-иу æры- 
мысыдысты хистæртæ, дунейы сконды, дам, æнæнымад æмæ 
æнæхынцтæй ницы ис. Комы дзуарылæг уыди йæ Дада, рухс- 
дзæсгом, урсцыллæхил, арфæты æвзагæй дзураг. 
Йæ лæппуйы бонты йæ Дадайы æмбисондæн дзуринæг- 
тæй Сафонкамæ ницы бахъардта, ома, зæрондыл йæ зæх- 
хон цард куырмæджы ацыди. 
Ссæдзæм æнусæй дæс-фынддæс азы рацыди, уæд йæ 
фыдыфсымæр цал^æр иронимæ царды фæрæзтæ агур Аме- 
рикæмæ афтыди. Иæ фыстæджытæ хæдзарыл æмбæлдысты. 
Иуахæмы та сæм фыдыфсымæры æмбæлттæй иуы писмо 
æрбалæвæрдтой: уæ гуырд ацырдыгон сылгоймагмæ мидæг- 
моймæ бацыди æмæ ма йæ уæ цæстыкæронæй дæр фенат! 
Тел æм ныццавтой: «Дæ ныййарæг мад мæлы. Дæ ном ма 
дын цы сдзуры, æндæр доны хъæстæ дæр нал фæвæййы». 
Арвы кæронæй ратындзыдта фыдыфсымæр, æмæ дын йæ 
мады сæрæгасæй куы æрбаййафид. Уыцы сайд сын нæ ныб- 
барста, тæргайцьщ акодта хæдзарæй. Сыхæгтæй кæмæндæр 
афтæ: «Цæуын хохмæ, нæ хъæумæ». Уырдыгæй ацыди царда- 
гур фыдыфсымæр. Йæ фæстæ быдырмæ ралыгъдысты сæ 
бинонтæ, фæлæ æрвадæлтæй хъæуы бирæ хæдзæрттæ баззад. 
Фыдыфсымæр тæргай куы ацыди, уымæй дыууæ боны фæс- 
тæ райхъуысти саубæллæхы хабар — се ’рвадæлты хъæу сын 
зæй фæласта. Дзыллæтæ зæрдæтахт фесты. Сафонка уæд фыц- 
цаг хатт бавзæрста зæрдæрис. Йæ фыды америкдзау æфсы- 
мæры балцы койтæй фылдæр сæм ницуал уыди. Изæрæй йæ 
афæндараст кодтой. Быдыры хъæутæй йæм иуы æнхъæлмæ 
кастысты йе ’мбæлттæ. Фæталынггæрæттæ, афтæ комы кæ- 
ронмæ ахæццæ бæлццон. Уым, дам, йæ развæндагыл фегуыр- 
ди урсзачъе Дада. Йæ уæз, йæ ас нал банкъардта бæлццон, 
зæххон лæджы хуызы мæ размæ дзуар рацыди, зæгъгæ, йæ 
зæрдæ ныссæххæтт ласта. Урсзачъе Дада загъта: «Ды дард 
балцы рараст дæ, — æмæ йын ныгуылæны арвгæронмæ са- 
мыдта. — Балцы цæугæйæ Кæрдæджы стъалы æвæндарасты 
нысан у». Фыдыфсымæры зæрдыл æрбалæууыди, æрдæбон 
чысыл раздæр уыцы тæккæ ран æнахуыр стыр стъалы кæй 
суыдта, æмæ тынг бадис кодта, арвы риуыл куыд иунæг у, 

Кæрдæджы стъалы 
183 
зæгъгæ. Цыллæзачъе Дада йын кæдæм амыдта, уырдæм ска- 
сти фыдыфсымæр, фæлæ дзы ницуал суыдта — мигъ Стьа- 
лыйы йæ дымджытæй бамбæрзта. Йæ цæст нал æрхæцыд 
цыллæхил Дадайыл дæр. Йе ’мбæлттæн ацы æмбисæндтæ 
фæдзырдта. Сæ хистæр, дам, ын загъта: «Дæуæн немæ цæугæ 
нæу». Нæ сæм байхъуыста фыдыфсымæр. 
Аргъауы дзуринæггæй сæ æввахсдæр йæ зæрдæмæ нæ иста 
Сафонка. 
Рæстæджытæ цыдысты. Кæцыдæр адæмы рагзаманты тау- 
рæгътæй иумæ гæсгæ цавæрдæр хъайтар-лæг балцы куыд фæ- 
раст, афтæ скæсæнæй радымдга уазал дьшгæ. Ныр хъарм да- 
рæстæй дæр йæ уæлæ ницы разынди. Йæ фæндаг та цыди 
уæлæрвты. Бæлццон ныргъæвсти, ныссадди, уæдцæр цьщи. Цьщи, 
æмæ йæ фæстæ задысты йæ фæдгæ, арвы риуыл уыцы бæрæ- 
гæй баззадысты. Æрфæны фæдтæ сæ рахуыдтой. Ацы таурæгъ 
кæсгæйæ Сафонкайы зæрдыл æрлæууьщи æвдæр æмбисонд дæр: 
ихæн рæстæг æмæ, дам, митарæх дæр Кæрдæджы стьалыйæ 
цæуынц. Йæ зæрдыл æрбалæууыди: Нарты Уырызмæджы бæхы 
дæр Æрфæн хуьщтой, зæххон бæхты мыггаг кæмæй равзæрд... 
Йæ кæцыдæр балцы рæстæг Уырызмæджы бæхы фæдгæ, Æр- 
фæны фæдтæ, арвы риуыл бæрæгæй баззадысты... 
Фæхсдуртæй амад æмбонды мидæг чысарæх зæххы гæ- 
бæзты картофы саухалыг æвзартæ дзæбæх кæм фæбæрæг сты, 
уырдæм ныххæццæ, уæд ауыдта,^йæ ныхмæ чи сцæйцыди, 
уыцы лæппуйы. Суарæй здæхти. Йæ тымбылгопп къепкæйы 
хъæбæр гæххæттæй тæлыгонд æвæрд, йæ гуырыл — уырынг- 
тæ морæ хъæдабæ ковбойкæ. Арф ададжы фæуырдыг кæна, 
зæгъгæ, уæд ауыдта лæппуйы, — уый та мæнæ фæуæлбыл 
уыдзæн, афтæ хæстæг æм разынд. Цыдæр æхсызгон агайæг 
æй кæй фæуыдзæн, уыцы хъуыдытыл фæци Сафонка æмæ 
лæппуйы уымæн нæ бафиппайдта рагацау. Лæппуйы цæст 
ыл дзæбæх ма ’рхæца, зæгъгæ, арф ададжы нызгъордта. Иннæ 
фарсыл дæр æй цыма æнæмæнг сызгъорын хъæуы, исдуг 
афтæ фенхъæлдта, фæлæ йæ ахсæн судзгæ рыстæй кæй срис- 
дзæн, уыцы хъуыды йæ фæурæдта. Уæд дзуццæджы сбад æмæ 
галиу фæрсчыты бынмæ гуыбын тымбылкъухæй мидæмæ 
æлхъив, — ахсæны судзаг рис буармæ ма аивыла. 
Иннæ фарсыл Сафонка ссыди сындæг къахдзæфтæй. Уæд- 
дæр æй цыдæр æхсызгон агайæг хъуамæ фæуыдаид, — æмæ 
йæм фæкомкоммæ — Ахамбег! Хъæуыдзуары кувæндоны сын 
сæ чъиритæ куы скуывта... Йæ ном æхсызгон зæлау азæлыд 
йæ хъусты.Уæд ын фæдзæхстой: æнæмæнг-иу фен Ахамбе- 

184 
Бицъоты Гриш 
джы, Аццейы тыххæй йæм дзуринæгтæ разындзæн. Æмæ йæм 
сыхаг хъæуæй ардæм æрбацыд. Нæ йыл фæхæст — мæхъхъæ- 
лы хъæутæй кæцыдæрмæ алыгъдысты. Æртæ мæйы фæстæ 
йæм фæцыди уырдæм. Уым та йын загътой: «Фæстæмæ хох- 
мæ алыгъдысты». Ныр Сафонка Ахамбеджы ныхасмæ агур- 
дзæн, фæлæ хъуамæ ма бамбара, кæддæр ма йæ кæй агуырдта. 
Уартæ йæ уæд Ацце фæхуыдта Комбæсты тæрхондоны 
бынат уынынмæ.Сафонкайы фæндыди уæды тæрхоны лæг- 
ты сурæттæ ауынын, сæ нæмттæ дæр ын куы загътаид... 
Фæлæ, Сафонкайы истытæ базонын фæнды, уыцы са- 
гъæс нæ бахъардта Аццемæ, йæхицæй ныббузныг, ды, дам, 
исторык дæ, дипыломджын исторык, фæлæ, дам, уæ ахуыр 
хъуæгтæ æмæ хъаджджынтæ рауайы. Тæрхоны лæгтæм æй 
нæ равдæлд йæхи царды койтæй, ома уымæн, Аццейæн, 
уæды рæстæг цæргæ куы рауадаид, уæд тæрхоны лæгты 
æхсæн бæрæг дардтаид. 
Иубон, кувæндонæй здæхгæйæ, Ахамбег тæрхоны лæгты 
кой зæрдаивæй кæй кодта, уый дæр та йæ зæрдыл æрлæу- 
уыд. Балхæнæн, дам, сын нæ уыди. Уыцы ныхæстæ загъта 
ницæмæ даринаг хуымæтæджы хабар дзурæгау. Ахамбег æй 
дисы бафтыдта. Ахæсты кæй базыдта, уыцы профессор афтæ 
дзырдта: «Фæсреволюцийы стырдæр бæллæх уый уыди, æмæ, 
магусатæ, цурон дымысдæртæ, дзырдхæсджытæ, гъе, мæ 
удыдзæбæхæн æвæлмонæй ацæрон, зæгъгæ, иблисы цармы 
чи бацæуы, уыдонæн мастисыны фадæттæ кæй сарæзтой. Ног 
цард саразыны хъуыдыйы ныхмæ хуымæтæджы гуырысхо- 
гæнаг дæр зæххыл хъуамæ ма разындаид. Æмæ сæ адоны дзы- 
хæй сæфтой. Адон хъысмæтлыггæнджытæ систы. Рæстæг уæз- 
зау фæлварæн басгуыхти Ахамбегæн дæр. Искуы ма сæмбæл- 
дзысты, Сафонка уый æнхъæл нал уыди, æмæ мæнæ йæхæ- 
дæг йæ размæ фæци. 
23 
Марус æмæ Марта знон фæссихор æрбахæццæ сты Ахам- 
бегтæм. Колхозы машинæ фыййæуттæн хойраг æрбаласта. 
Уыцы машинæйы Марта æмæ Сери хъæуы абадтысты, Ма- 
рус та... Марта æмæ шофырæн Сери загъта: «Ме ’мхæрæ- 
фырты лæппу мæм Хъæрæсейæ ссыди, низты бын фæци. 
Хохаг уæлдæф æмæ йын суарыдон амонынц. Быдаты лæп- 
пу, йæ ном — Серæуыз». Гъе, æмæ сæм Серæуыз та горæты 
кæрон æнхъæлмæ касти. Сери уыцы изæр фæстæмæ аздæхти. 

Кæрдæджы стьалы 
185 
Машинæ уæлмæрдты иувæрсты куы нызгъордта æмæ 
фæзилæны аууон куы фæци, уæд Марусы къæмисæнтæ ра- 
цæйрæдывтой, йæ сæр разылди. Фæцуддзæн æмæ рыг фæн- 
дагмæ æрхаудзæн, уый ма фембæрста æмæ ма йын бантысти 
дзуццæджы æрбадын, зæхмæ йæ цонг фæбыцæу кæнын. Куы 
æрчъицыдта, уæд æм бахъардта, йæ зæрдæ цæмæн сфæй- 
лыдта, уый: Сери ацыди, æмæ нал ис Марус, йæ бынаты 
балæууыд Серæуыз. Марус нал ис, уæлион дунейæ фæлыгъ- 
ди Бæлгъуыры бæстæм. Ахæм мæгуырыбон æрмæст аргъауы 
хъæбатыр лæппутыл акæны. Аргъауы лæппуйы йæ сæфты 
фæндаг дæлдзæхы бæстæм ныккæны æмæ сарæхсы, æрыз- 
дæхы фæстæмæ хъæмæ. Зæххон царды арæнæй аргъаумæ ни- 
чима бахызти, фæстæмæ фæндаг дзы ничима ссардта. 
Æмæ мæнæ ныр дæр, суарæй цæугæйæ, хъуыдыты ахæсты 
уыди — Марус нал ис, мæнæ йæ уæлæ кæй хæрв æркодта, 
уыцы Серæуыз та гуыргæ дæр нæ ракодта, гуыринаг дæр нæу. 
Ахсæны суары цурæй фæндаг цасдæр пыхсбынты суайы, 
æмæ рагацау не суыдта йæ ныхмæ æрцæйцæуæджы. Арф ада- 
джы нызгъордта æмæ, фæуæлбыл уа, зæгъгæ, уæд хæрхæм- 
бæлд фесты. Марус суар хаста нарæгхъуыр дурыны, йæ фар- 
сыл — хæцæн. Хъæуæй æрцæйцæуæджы сонтæй ауынгæйæ 
фæудаист, уæззау дурыны хæцæн къухæй^ фæбырыд, фæлæ 
иннæ къух фæцарæхст æмæ йæ ацахста. Йæ маройæфтауæг 
хъуьщытæй хуры рухс нал ахадыдта, цæст цы уыдта, уыдон 
зæххон цымыдисаг нал разындысты. Æрбамбæлæджы фæр- 
сты сфардæг уыдаид, фæлæ уый, цалынмæ уырдыджы нæма 
нызгъордта, уæдмæ йæ уæддæр цæстыкæронæй ауыдта. Са- 
фонкайы бæзджын æрфгуытæ æрбамбæлæг йæхи бакодта. 
Стыр базары цур федта Сафонкайы фæстаг хатт, — адæм 
хæлоф кодтой, хæдтæхæг кæй раппæрста, уыцы гæххæтты- 
ты сыфтыл. Цы хъуынтъыз уыдысты, цы уæззау йæ бæзджын 
æрфгуытæ!.. Йæ цæсгоммæ йын æдæрсгæ фæкæсын никуы 
бауæндыд. Уыйфæстæ-иу йæ зæрдыл æрлæууыди — уыцы 
бон йæ уæззау, хъуынтъыз æрфгуыты уындæй йæ зæрдæ куыд 
ауазал. Сафонка дзы йæ цæстытæ æмбæхста, фæлæ сæ Ма- 
рус кæцыдæр уысм ауыдта: цæстыты сагъæс нындзыг ис, 
фæлæ ма дзы бафиппайдта, Марус æй хъуамæ ма федтаид, 
ахæм цыдæр... Уыйфæстæ-иу æм ахæм хъуыды æрцыди: Са- 
фонка цæмæйдæр фæудаист, йе ’муд нал æрцыди, æмæ йыл 
уыцы уавæры Марусы цæст хъуамæ ма ’рхæцыдаид. 
Æрцæйцæуæг, ададжы нызгъоргæйæ, куыд фæгуыбыр, 
уый дæр хорз бафиппайдта Марус. Йæхи сабыр кæнынмæ 

186 
Бицъоты Гриш 
фæци чызг — адæймаг цы фены, уыдон æдзух æцæгтæ нæ 
рауайынц. Чидæр дын, рагæй кæй нæ федтай, ахæм зон- 
гæйы цæрмыстыгъд бакодта, дæ цурты ауади, йæ фæдыл 
азгъордтай, фæурæдтай йæ. Фæзылди дæм — æмæ хатыртæ 
курынмæ фæдæ. Ададжы нызгъорæгмæ фæстæмæ фæкæсын 
нал бауæндыд Марус... 
Ахамбегты кæрт кулдуары ’рдæм фæуырдыг, æмæ дзы чи 
фезмæлы, уыдон армытьæпæны æвæрд цыма вæййынц. Ахам- 
бег æмæ Марта гом тыргъты бадтысты, цыдæр зæрдиаг ны- 
хас сын бацайдагъ, æмæ Марус цалынмæ йæ суары дурын 
стъолыл æрæвæрдта, уæдмæ йæ нæ бафиппайдтой. 
— Серæуыз, разведкæйы дæ арвит, уæд сарæхсис, — загъта 
Ахамбег. — Пыхсбынты æртæрдæм уайынц къахвæндæгтæ 
æмæ, зæгъын, куы адзæгъæл уай. — Ахамбеджы бинойнаг 
Кызги дæр ыл бацин ис. Арынджы хыссæ надта æмæ, дам, 
кæд æххормаг дæ, уæд уазал дзул æмæ æхсыр ахæр, науæд- 
дæр^ дам, уал дæхи æруадз, аулæф. 
Йæ сæрæй йæ къепкæ исын кæй фæхъæуы, уымæй тых- 
сти Марус — бафиппайдта: Ахамбег куыддæр къæсæрæй 
бахизы, афтæ йæ худ сисы. Йæ къепкæ ныллæг æруадзы 
Марус — йæ цæстытæн æмбæхсæн. Ныр йæ уатмæ бацыд, 
къепкæ систа, йæ æлвыд сæр кæсæны ауыдта æмæ йæм айчы 
хуызæн фæкасти, йæ цыргъдæр цъупп — уæлæрдæм. Ноджы 
сæр æмæ цæсгом иумæ æппын нал фидыдтой — лæппуйæн 
ахæм тыппыр, нарст хæмпус рустæ кæм фендæуыд! 
Дысон хуыссæджы хъæстæ нæ фæци Марус, ныр дæр æй 
хуыссæг нæ ахста, фæлæ йе уæнгтæ зды-уæззауæй лæууыдыс- 
ты. Хуыссæг æм æмгæрон нæ цыд, уæдцæр æй сынтæг йæхи- 
мæ ласта. йæхи куы æруадза, уæд та йæ хъусты зæллангæй 
йæ сæрымагъз сдон уыдзæн. Хъæдынкъух, хъулджын сынтæг 
йæхи æфснайд уыди. Йæ цæсгом ыл йæхи æруадзын нæ бахъæ- 
цыд. Къæлæтджын бандоныл сбадти, йæ сæр стъолыл æрæ- 
вæрдта. 
Уаты дуар гом уыди, æмæ йæ нæ бассыдта, кæд æй Кыз- 
ги гомæй барæй ныууагъта, зæгъгæ. Тыргътæй дзæбæх хъуы- 
сти хо æмæ æфсымæры ныхас. Йæ хъус сæм цасдæр нæ дард- 
та, фæлæ бафиппайдта: иурæстæджы Ахамбеджы хъæлæс фæ- 
фидар, фæдæрзæг: 
— Нæ, нæ! Æгæр бирæтæ дзы домдтай! Загътон-иу дын: 
уый бынаты-ма дæхи сæвæр, уымæй цы домыс, уыдон дæхи- 
цæй бадом. Нагъ, дæхицæй растдæр никæй хоныс. Зæрондæй 
ма мой чи скодта æмæ уайтагъд фæстæмæ чи рафардæг, уыцы 

Кæрдæджы стъалы 
187 
сылгоймаджы фарстой: лæджы тæф, дам, дзы кæй нал кæлы, 
уый тыххæй рацыдтæ? Уый афтæ: цæрæг уды алцыдæр хъæуы. 
Ды дæр цæрæг уд дæ, дæ чындз дæр цæрæг уд у... 
— Цæмæн мæ раскъæфтай мæ хæдзарæй? — Мартайы 
хъæлæсы фæбæрæг сты кæуыны мыртæ. — Мæ чындзæй мæ 
фенæхай кодтай. 
— Мæнæ дын ам цы чындз ис, ныр та дæ уый рæвдауæд. 
— Мæ царды фылдæр бонтæ кæм арвыстон, уым мæ 
мæлын бауагътаис. 
— Уæ, куыд зындзæрин дæ, мæ хо, куыд хивæнд! Дæ уды 
къоппа дæм куыд зынаргъ у. Цы уды фидар ыл уыди, цы 
лæггæдтæ дын фæкодта... — Ахамбеджы хъæлæс фæсасти, 
фæфæлмæн. — Ницы дæ æмбæхсын. Афæдз кусæгæн цыппар 
æмæ ссæдз улæфты боны раттынц, æмæ дæ чындзæн уал 
азы дæргъы иу отпуск не ’мбæлди? Афтæ йæ нымай, цыма 
отпусчы ацыди. Фæлæуу-ма, фæлæуу, ардæм дæ куы лас- 
тон, уæд æнцонæй куы фæраст дæ. 
— Низ мæ сбырста. 
— Къамандæ кæнын сахуыр дæ. Къамандæ кæнын дæ бон 
нал уыди æмæ дæ къамтæ æрæвæрдтай. Куы æрчъицыдтай, 
уæд загътай: алæ-ма, уым мæ чындз хæдзары хицау сси æмæ 
йын уынаффæгæнæг нæй. Ардыгæй сусæгæй ахъуызыдтæ æмæ 
— быдырмæ тъæбæртт. Уыцы хамасхорты машинæйы та куыд 
æнцонæй абадтæ? 
— Æмæ кæд Дзæбийы мæстæй афтæ бакодтон... 
— Дзæбийы та ма дзы цæмæн тъыссыс? 
— Машинæйы аууонæй уæм хъуыстон. Тынг сæм смæсты 
дæн. Уæлдайдæр дæ разы Аццейы тæрных фыртмæ. Зæгъын, 
æз адæймаг ма фæхуыйнон, сымахæн Дзæби куы батайа. 
— Бæгъæмса р Аццейы фырт уыди? 
— Гуыгуызаты Аццейы фырт. Бухар цыма хуыйны. 
— Смæсты сæм дæн, зæгъыс, æрбацыдаис æмæ мын загъ- 
таис — сæ фæд-сæ фæд афардæг уыдаиккой. 
— Цæмæй хæйрæг дæн, Аццемæ цы зæрдæ дарыс. 
— Гъо, æмæ куыд рауад, куыд? 
— Лæсæнты дон та раивылди фæскъæвдаты. Цыдæр уæр- 
дон фæндаг æрцахста. Гуыфффæйы дуар байгом кодтон, æмæ 
Дзæби агæпп ласта. Уый размæ йын йæ бæстытæ суагътон. 
— Æрцардтай мæ уыцы хабарæй, мæ хо. Уæ, Хуыцау дæ 
сараза, лæджы ми сын чи бакодта! 
Хъуыста сæм Марус æмæ хатыдта: мæнæ-мæнæ æртхутæг 
фестдзæн æгасæй дæр. Зынджы мурау йæ ныфс тади, йæ 

188 
Бицьоты Гриш 
æвронг зондæй цы скарста, адæргæй цы фæдфæливæнтæ 
æрымысыд, уыдон ын, æнхъæлдæн, хæрз дзæгъæлы конд 
рауадысты. Ацы ком дæр та Бухарæн сгæрст куы разынд. 
24 
Сафонкайы уырныдта, хъæуæй дæрддзæф рæтты, искуы 
фæхстыл, къутæр арæхы кæй разындзæн дзæбæх æмбæхсæн 
бынат. Уæлдай хуыздæр уаид, фæныгъуылæн бынат бæрзонд 
рæтты куы разынид, уæд. Чъылдымырдыгæй дæм æрбацæуæн 
нæй, дæ бынмæ, дæ фæйнæ фæрсты чи змæлы, уыдон дæ нæ 
уынынц, дæхæдæг сæ уыныс. Цы ’рцыди, цы хæрæмттæ йын 
фæчынди, уыдæттæ йæ хъуыдыты сæйраг систы. Ивылд доны 
гуылфæнтау æй кæдфæнды дæр æрæййафынц йæ маройаг 
хъынцъымтæ. Уæвгæ, адæймаг ивылд фурдæй дæр, араугæ- 
уыраугæ зæйæ дæр фервæзы. Сафонкайæн йæ мысинæпæ 
уысмы бæрц æнцой никуы раттынц. Ау, æппын дзы никуы 
айрох уыдзысты? Хъуыды кодта æмæ йæ зæрдæ чысыл цæ- 
уылдæр фæлæууыд... Ис æнæмæнг ахæм чидæр, иунæг адæй- 
маг... Кæй зыдта, кæй уыны, уыдонæй, чи зоны, иу исчи 
разына уьщы чидæр, чи йæм байхъусдзæн, йæ рис кæмæ 
бахъарид. Йæ цæстытæм ын кæс æмæ ауыдтай, йæ зæрдæ йын 
куыд сфæйлыдтой рæстуды хъизæмæрттæ. Уый дзурынмæ нал 
сарæхсид, цæстæнгасæй дзурид: цы уды фидар дын ис, зын- 
доны арты куы фæсыгъдтæ æмæ ма ноджыдæр куы судздзы- 
нæ... Уыцы чидæры зæрдыл цал хатты æрлæууа, уал хатты 
дæ-иу айрох уаиккой... Хъуыды хъуыдыйы агайдта æмæ... Уыцы 
чидæрыл æрæгмæ куы æмбæла... Æмæ уыцы чидæр разын- 
дзæн, къæмы бæрц дæр кæуыл нæ фæгуырысхо уа? Æмæ ма, 
уæвгæ, ахæм адæймаг искуы ис? Уæд та сæ бæласæн фæдзур- 
дзæн... дургомыг къæдзæхæн... Дургомыг къæдзæхы гуыбынмæ 
цæмæй ныхъхъуысой... Цымæ, цавæр хъæлæсæй бауæндид 
дзудын?.. Уæдæ сæ уымæй уæлдай никуы фервæздзæнис?.. 
Иæ фæллад хъуыдытæй йæ уд куы бафæлмæцыд, уæд 
иуафон Сафонка фæкомкоммæ адæймаджы зондæй дисса- 
гæн райгуыргæ дамгъæтæм, хъуыдытæн æнусон æвæрæнтæ 
чи разыны. Æрмæстдæр дамгъæты руаджы фервæздзæн йæ 
судзаг хъынцъымтæй. Дамгъæ йын коммæгæс куы суа... Куыд 
æнцон агурæн уыди ацы мадзал æмæ йæм куыд æрæгмæ фæ- 
комкоммæ. Цины хуызæн цыдæр æхсызгон æнкъарæнты агайд 
рахатыдта... Дамгъæ свæййы рæстæджы змæлд æвдисæг, цар- 
ды æцæгтæ дзурæг. Уæддæр хатыдта, — йæ уд дзæбæх не ’рса- 

Кæрдæджы стъалы 
189 
быр. Дамгъæтæ дыл гадзрахатæй куы рацæуой... Дамгъæтæ куы 
систы дзырдхæсджыты къухты лæгсафæн хотых! 
Æмбæхст хъуыдытæ дзурынæн ивгъуыд заманты цы нæ 
мадзæлттæ агуырдтой. Инктæ импери сарæзтой, хæстмондаг 
адæм уыдысты æмæ сын цæмæй сæ сусæг хъуыдытæ мачи 
æмбæрстаид, уый тыххæй пайда кодтой æлхынцъ фыстытæй. 
Бæлвырд цæуылдæр дзурæг уыди, æлхынцъытæ кæуыл код- 
той, уыцы бæттæнæн йæ хуыз дæр, цавæр æмæ йæ цал æл- 
хынцъы бакодтаиккой, уыдæтгæ дæр. Бæрз бæласы цъарыл 
фыстытæ фæлæууыдысты аст æнусы. Цурк-дамгъæтæй фыс- 
тытæ баззадысты фæйнæглæгъздуртыл, къæдзæхты фæхстыл... 
Сафонка февзæрста æмæ йæ зæгъинæгтæ гæххæттыл ныу- 
уадзынæй хуыздæр мадзалыл нæ фæхæст. Æрмæстдæр гæх- 
хæттыл баууæиддзæн. Хæрамæй йын цы рачынди, цы фы- 
дæвзарæнты ахасты бахауд, йæ уд цы фæсыгъд — фæфыс- 
дзæн сæ æмæ йæ кæд æнуд сыгъдæй нал судзиккой. 
Сафонка йемæ райста хус дзулы кæрстытæ, — ахсæнæн 
æнцондæр тайæн, —^инджын цыхты хай, авджы йын нык- 
кодтой фых æхсыр. Йæ мад æмæ Масуркæйæн загъта: мæхи 
аирхæфсон, мæсгуытæ фенон æмæ афæстиат уыдзынæн. Йæ 
ахсæн æххормаг рыст скæны, æмæ уæд исты комдзæггæ акæн, 
æнцон æууилæн комдзæгтæ, хъæрмуст хуыппытæ. Йемæ рай- 
ста æдкæрддзæм кард — дзæбæх лæдзæггаг ракæндзæн, Ма- 
суркæйæн та — сау бæрзы къалиутæ иу уисойваг. Æррадоны 
сæрты нарæг хидыл бацыди фаллаг фарсмæ æмæ Æхсæр- 
дзæнты коммæ йæ ных сарæзта. 
Йæ хъус дардзæни, агурдзæни, йæ фыст сыфтæ кæм 
хуыздæр бамбæхса, — сæфгæ дæр ма фæкæной, къæвдайы 
æртах сæм кæдæм нæ ныхъхъара. Алцæмæ дæр амонд кæсы, 
уæвæн ис, æмæ йæ фыст гæххæттыты сыфтæ ма фесæфой, 
уымæлæй кæм нæ бафæлурс уой, ахæм агъуды æвæрдæй 
фæлæууой, фæстæдæры фæлтæртæй сыл чидæр кæддæр 
бамбæла. 
Æхсæрдзæнты ком разынд нарæг. Галиуырдыгæй уыцы 
æмдзæхгæркъултæ, рахиз фæрстæ фæдзæгвæз сты, фылдæр 
рæтты — нæудзар, æдæрсгæ ссæуæнтæ дзы — арæх. Æввахс 
фæхсты — æхсæр къутæртæ. Уæллозты-иу цæст ацахста иугай 
нæзы бæлæстæ, кæм та-иу æмвæтæнæй цъæх адардтой. Ар- 
дæм змæлæг арæх æфтдзæн. Ам, фос хизынмæ кæдæм сызда- 
хай, хос кæм ныккæрдай, ахæм æрдузтæ — арæх. 
Сафонкайы зæрдæ æмдзæхгæр къултæм æхсайдта, хъуы- 
нахæрв сæвæрдтой хус рæтты. Йæ цæст-иу галиу къултыл 

190 
Бицьоты Гриш 
схаста— хæрз æмдзæхгæр къултæ цъæх арвы бæрзæндтыл 
æндзæвыдысты. 
Гъе, ахæм æмдзæхгæр къулы, чи зоны, разына, йæ зæр- 
дæ кæимæ дзырдта, уыцы сусæг æвæрæн, — уа-бæрзонд ран 
нагъ, фæлæ йæм æнæмæнг схизын куыд хъæуа. 
Комы дон-иу кæм дыууæ къабазы фæци, кæм æртæ. Са- 
фонка тынгдæр тырныдта æмдзæхгæр къулрæбынтæм, доны 
сæрты-иу æй хизын бахъуыди æмæ-иу стыр дурæй дурмæ 
бакъахдзæфтæ кодта. 
Æхсæрдзæнмæ бахæццæ Сафонка æмæ æрлæууыди. Уæдæй 
нырмæ дæр-иу ауыдта, къæдзæхты зыхъхъырты дон фæ- 
зын-фембæхсгæнгæ кæм лæдæрсти, ахæм рæттæ, фæлæ ам 
уæлæ ссæдз метры бæрзæндæй бынмæ къæдзæх-къул фæ- 
байбын, донлæдæрсæнтæ уæлдæфмæ, сæрибармæ раивыл- 
дысты, тæмæнкалгæ æндæхтау бынмæ ивæзтысты. 
Ком рахизырдæм базылди æмæ дзы фæсте цы аззад, уый 
фæаууон. Ам ком фæуæрæхдæр. Сафонкайы цæст æрхæцыд 
хæрз чысыл доны сахайыл, калди рахиз фахсрæбынæй æмæ 
комы доныл бафтыди, йæ былгæрæттæ згæхуыз дардтой, — 
цыдæр суары мыггаг кæй уыди, уый бæрæггæнæн. Йæ гуы- 
рæн ын ссардта: фахсрæбынæй хъардта æмæ дзы чысыл 
мал райгуырд. Малы бынæй-иу таппузтæ сгæппытæ кодтой. 
Дзуццæджы æрбадти Сафонка, йæ къух дзы атъыста — 
уазал, æмæ дзы нуазын нæ бауæндыди. Фæлæ йæм бацы- 
бæл, цымæ цы ад кæны, зæгъгæ, йæ армы дзы систа, чы- 
сыл æй ахъарм бауагъта æмæ дзы ацахуыста. Суар цы вæййы, 
уый уыдис. 
Уыйфæстæ дæр ма бамбæлди Сафонка суаргуырæнтыл. Сæ 
иу калди метрдæргъæн цыхцырæгыл, йæ гуырæн разынд 
фахсыл. Æвæццæгæн, къулыл лæдæрсти æмæ йæ нукыл згъор- 
гæ скодтой. Иннæ суæрттæй йæ пайдайагдæрыл банымад- 
той, бæлвырд цыдæр низсафæгыл, æмæ йæм базылдысты, 
хъуьщытæ кодта Сафонка. 
* * * 
Марус та Ахамбеджы зондæй фæраст Æхсæрдзæнты ком- 
мæ. Афтæ йын загъта: «Серæуыз, нæ фæлæ ма уæртæ Æхсæр- 
дзæнты суар дæр бафæлвар. Суæрттæ уым бирæ ис, фæлæ 
уый æнцон арæн у. Комы фыццаг фæзилæнæй ма цасдæр 
бауай, рахизырдыгæй цыхцырæгæй кæлы. Йæ низ бæлвырд 
бæрæг кæмæн нæ равæййы, ахæмтæн уыцы суар фæамонынц. 

Кæрдæджы стъалы 191 
Æмæ кæмæндæрты хорз ахъаз фæвæййы. Гъе, дæ хорз хорз у 
æмæ иучысыл рæбындæр бауай, уисойæгтæ суарæй чысыл 
фалдæр ракодтон. Мæ кард æд кæрддзæм ахауд». 
Комы мидæмæ цыди Марус, къæхты бынмæ кæсын æй 
хъуыди — æдкæрддзæм кард судзин нæу, æмæ йæ кæд ничи 
ссардта, уæд ыл йæ цæст æрхæцдзæн. Йæ фæйнæ фæрстæм 
дардта йæ хъус, уæдæ йæ фæстæмæ фæкæсын дæр хъуыди, 
йæ развæндаг æддозмæ ауынын дæр. Коммæ нæма æрбахызт, 
уæд йæ зæрдæ катайтæй айдзаг. Бæлвырд йæ цæстытыл нæ 
ауад, фæлæ ам цыдæр сырды мыггаг кæй цæры, уый тæс- 
сæй йæ буар ауазал. Иу дзагъул-иу фæласта рахиз фæхсты 
æввахсдæр къутæртæм дæр. 
Æдзæм дуне байдзаг комы чысыл доны уылæнты хæл- 
хæлæй, æмæ йæм исты уынæргъгæ куы ’рбацæйхъуыза, уæд- 
дæр æй нæ фехъусдзæн. 
Фæзилæнæй куы бахызти Марус æмæ йæ ныхмæ æрба- 
цæйцæуæгыл йæ цæст куы андзæвыд, уæд йæ тарст уды 
фæдисæй акъуырма, акуырм. Бынтондæр дзы æрбайрох, 
лæппуйы хæрвы кæй бацыди, ардæм рацæуыны размæ йæм 
Ахамбег Серæуыз-номæй кæй дзырдта, цыма йæ уæлæ цъæх 
быдырыл урсдидинджытæ къаба ис, уæртæ чи æрбацæуы, 
уый та Бухар разындзæн... 
Йæ ныхмæ цæуæг æмдзæхгæр къæдзæх-къулы ’рдæм баз- 
дæхти, æрæвæрдта куырисбаст къалиутæ, чъылдымыздæх- 
тæй алæууыди йæ куырисы раз. Базыдта йæ — знон ахсæны 
суарæй здæхгæйæ арф адагмæ нызгъоргæ кæй ауыдта... Са- 
фонкайы æрфгуытæ йын йæ цæстытыл кæй æрфгуытæ ауа- 
йын кодтой. Уæртæ сбадти. 
Марусы къахдзæф ныссындæг, зивæг ыл бахæцыд. Куы 
йæм бахæстæг, уæддæр нæлгоймаг уæлдай змæлд не скодта, 
уæд та лæбурæг у, зæгъгæ, дæр нæ ракасти. Йæ рæзты бацæ- 
уинаг уыди, фæлæ ахъуыды кодта: «Афæрсон æй». Серæуыз- 
ном кæй хаста, уый дзы домдта^ цæмæй ныфсджын къах- 
дзæфтæ кæна, ма ныллæхъир уа. Йæ къахдзæфтæ хъуамæ фæ- 
даргъдæр уой, йæ гуыр уыцы æнæ æнкъуысгæйæ хæсса... 
Зонгæ лæппутæ-иу йæ цæстыты раз фегуырдысты. Авданы 
бафæзмын æй бафæндыд, фæлæ йын йæ къахдзæфтыл нæ 
фæхæст, — уæзбын къахдзæфтæ, цыма йæм никуы ничи 
æнхъæлмæ кæсы. Сафонкайы афæзмын ын æхсызгон уыди 
— ивазгæ цыдæк æнæвдæлон даргъ къахдзæфтæ. Ам йæ хъæ- 
лæс аивын йæ бон нæ баци. Цы йæ бон уыди, мадзура йæ 
рахонæнт, фылдæр — хъусгæ, йæ дзуаппытæ — цыбыр. 

192 
Бицъоты Гриш 
— Бахатыр кæн, — бадæджы чъылдыммæ æрлæууыдис 
Марус. — Æдкæрддзæм кард агурын. Ам кæмдæр æрхауди... 
Хъусджынхудджыны уæхсчытæ уæлæмæ ссыдысты, ома 
ницы зонын. Æдзæмæй ма абадти, рахиз къух базмæлыд, 
æдкæрддзæм кард æм раппæрста, йæхицæй цасдæр æдцæ- 
дæр йæ чъылдыммæ æрхауди. 
— Бахатыр кæн, — сдзырдта та чызг. — Суар ма дард у? 
Цыхцырæгæй чи кæлы, уыцы суар? 
— Идите, — хъусджынхудджыны къух ын комрæбыны 
’рдæм бацамыдта. — Тут недалеко. 
25 
Ахамбегты хæдзары бæрæгбоны змæлд сæумæрайсом рай- 
дыдта. Кызги уæларынг балæууыд, хыссæ нæмыныл фæци, 
гъе, раздæр, дам, арынджы хъуамæ сфыца хыссæ. Ахамбег 
карк аргæвста. Марта карчы фыцгæ доны адардта æмæ йын 
йæ бумбули тоныныл балæууыд. Ахамбег чысыл тъæпæнæ- 
джы кæттаг æмбæрзæн аиуварс кодта, ныккасти йæм. Бæгæ- 
ны уыди йæ тæккæ æнхъизгæйæ, йæ сæр æмвæтæнæгæй фынк 
равæрдта. Фæстæмæ йæ æрæмбæрзта кæттагæй, рацыди кæрт- 
мæ æмæ Мартайы афарста: 
— Серæуыз та кæм ис? 
— Æнхъæлдæн, скъæт æфснайы. 
Лæг хæдзары чъылдыммæ ныццыди, скъæты дуарæй ба- 
касти: 
— Серæуыз, ам дæ? Рауай-ма. — Скъæтмæрзæг æм рауади. 
— Уæлæ Масуркæты уазджыты нæ зоныс? 
— Нагъ, — йæ сæр батылдта чызг. 
— Мад æмæ фырт æм цæрынц. Федтаис лæппуйы — уæл- 
дзармхуд æмæ бæмбæджджын дары. Æнхъæлдтон, базонгæ 
стут. Ныхас кæимæ акæнай, ахæм æмбал дæ хъæуы. Науæд 
дæм кæсын, æмæ цыма дæхимæ хъусыныл фæвæййыс. 
— Нагъ, æнкъард мын нæу. 
— Уалæ фæндаджы сæрмæ рахизырдыгæй æппæты уæл- 
лаг хæдзар уыныс? Суай сæм æмæ Сафонкайæн зæгъ, Ахам- 
бег дæ, зæгъ, агуры. 
«Кæй федтон, уый Сафонка уыди! Нæ фæрæдыдтæн!» — 
чызджы зæрдæ æнкъусаг цæфтæй цыдæрхуызон аци. Арф 
ададжы нызгъора, зæгъгæ, афтæ йын йæ уæззау, хъуынтъыз 
æрфгуытæ куы ауыдта, уæд кæцыдæр цъусдуг йæ уд куы 
ауади, Сафонка у, зæгъгæ. Зæрдæнкъусæн цин цæуылнæ бав- 

Кæрдæджы стъалы 
193 
зæрста, уый фембæрста Марус — цингуырæн ын цы басгуы- 
ха, ахæмæй ма искуы исты æрцæудзæн йæ царды, уый йæ 
æппын нал уырныдта, уыцы зæрдæ йын амарди. Ахæм ра- 
зæнкъарæн æм фæзынди: «Сафонкайæн дæр ацы хохы цъасс 
авддуары фæстæ æмбæхсæн у!». 
Ахамбег ма цыдæр загъта, дзуапп раттын кæмæн хъуыд, 
фæлæ йын чызг йæ ныхæстæ нал бамбæрста. Æмæ йæ Ахам- 
бег афарста: 
— Серæуыз, исты хъыгдарæг дæ ис? — йæ ныхыл ын йæ 
арм авæрдта, загъта: «Мацæмæ æвнал. Дæ чемы уал æрцæ- 
уай, Серийы фæндиаг дæ хъуамæ адзæбæх кæнæм». 
Сафонка хæдзары нæ разынд. Чи йæм ракаст, уыцы сыл- 
гоймаг ын хъæуы фæстæ кæрдæгфæлыст фæхстæм бацамыдта: 
- Чысыл раздæр уыцырдæм ацыди, æмæ йæ уым фен, 
фæлæ, хъусыс, — йæ хъæлæс фæмынæг. — Æз дæ нæ арвы- 
стон йæ фæдыл. 
Хъæуæй ахызти Марус. Ам нырма уæрдонвæндаджы дыууæ 
цæлхвæды бæрæг дардтой, уæвгæ йыл кæрдæг фæхæцыди. 
Фæлмæн фæхстыл картоф æмæ сысджыйы чысыл хуымтæ, 
стæм уисæй быд ныллæг кауын бырутæй æхгæд. Ранæй-рæт- 
ты-иу бырутæ зын суайæн фæхстæм схызтысты, уымыты та 
— дидинæгарæх бæрзонд кæрдæг. Фембæрста йæ — уыдон 
хъæуы уыгæрдæнтæ сты, фосы к^ах сæм ма хæццæ кæна. 
Æхгæд гæбæзтæ фæсте аззадысты, къахвæндаг дзæгвæз 
рæттæм тырныдта, уæддæр ын фæзындæр цæуæн. Ам кæр- 
дæг фестæмдæр. 
Иурæстæджы Марус бынмæ, хъæуы ’рдæм, ныккасти — 
хъæу фæаууон. Скасти уæлæмæ, бæрзондмæ — хуры рухсæй 
дзаг парахат æнæкъæм арв цы суыдта, æндæр сау къæдзæх- 
тыл йæ цæст нал æрхæцыд, хъæуæй скæсгæйæ æдзухдæр кæй 
суыны, уыцы сау къæдзæхтыл. Фембæрста йæ: уæлæ йæм 
æфцæджы хуызæн цы бæрзæнд зыны, уырдыгæй куы фæуæ- 
ле уа, уæд та суындзæн уыцы сау къæдзæхтæ. 
Марусы къæхтæ зды-уæззау ныйисты, гакъон-макъон къах- 
вæндагыл æддозты ма зилон, зæгъгæ-иу æй бафæндыд цæх- 
гæр хæрды йæ цыппæртыл ссæуын. Æппынфæстаг æфцæг- 
хуыз бæрзæндæй фæуæле, скасти уæлæмæ æмæ суыдта Сафон- 
кайы. Дымгæ дымдта уæле цъуппæй бынмæ æмæ йæм арды- 
гæй йæ ныхас не сыхъуысид. «Дымгæ куы фæсабыр уа, уæд 
æм схъæр кæндзынæн»,— загъта чызг йæхицæн. Йæхи хъус- 
тыл ауади йæ азæлгæ хъæлæс. Зæрдæргомæй, дзыхьщзагæй 
йæм куы сыхъуыса Марусы хъæлæс... Базондзæн æй Сафонка 
13 Бицъоты Гриш 

194 
Бицъоты Гриш 
æмæ йæм æртындздзæн... Марусæн йæхицæн дæр йæ фæллад 
айсæфид æмæ йæ размæ рог къахдзæфтæй сфардæг уаид. 
Æрлæууыд Марус æмæ та лæппумæ скасти. Бæмбæдж- 
джын ыл нæ уыди, йæ худ — йæ къухы. Дымгæ йын йæ 
сæрыхъуынтæ пыхцылтæ кодта, уый сæ йæ сæрибар къухæй 
ахста. 
Нагъ, Сафонкайы цурмæ стындзыны ныфс æм нæ ра- 
зындзæн. Æрлæмæгъ сты йе уæнггæ, йæ фæллад ыл æртæф- 
сти, йæ зæрдæйы фæндиаг ма йæ риуыдзаг куы сулæфыда- 
ид, фæлæ уыйбæрц уæлдæф нал разынди ацы арвы бын. 
Æрдзуццæг кодта, йæ цæнгтæ фæбыцæу сты, йæ æрмттæй 
банкъардта чысæмбæрзт зæххы дæрзæджытæ. Нагъ, йæ хъæ- 
лæсæй йæ нæ базондзæн Сафонка. Нымадæй цалдæр хатты 
сæмбæлдысты, æмæ сæм-иу цанæбæрæг ныхæстæ рауади. 
Марус фембæрста, сæ фембæлд куыд æнахъинон рауайдзæн, 
уый. Сафонка йæ уымæй уæлдай йæхимæ æмгæрон куынæ 
уадза, уæд сæм ныхас цы хуызы хъуамæ рауайа? 
Йæ дзыкку бынтыл æлвыд куынæ уаид, уæд æй дзурыны 
сæр бæргæ нæ бахъæуид, йæ худ фелвасид, йæ хæмпусбадт 
сæрыхъуынтæм йе ’нгуылдзтæй — фасыны æвнæлдтытæ, æмæ 
йæ Сафонка базонид. Ацы фембæлд сын хъуамæ æхсæвыгон 
рауадаид — Сафонка йын йæ дарæстæ нæ уынид, фæлæ йæ 
йæ хъæлæсæй базонид. 
* * * 
Сафонкайы ахсæн схойгæ рыст скодта, цыма дзы тема- 
ны фындз фæцавдæуыди, сырхзынг теманы фындз, æмæ рис 
æгас буарыл анхъæвзта. Нагъ, уый ахæм рыст нæ уыди, æх- 
сыры хуыппытæ, хус дзул æмæ инджын цыхты комдзæгтæй 
чи фенцайа. Æрдзуццæг кæнынæй хуыздæр мадзал ын нал 
уыди. Уырдыджы куынæ ныттулин, зæгъгæ, дæр ма ахъуы- 
ды кодта æмæ дзуццæджы æрбадти, рахиз къухы мучъа фæр- ! 
счыты бынмæ бахаста, балхъывта къуырмагæнаг рисы гуы- 
рæн бынат, — ныннуд уа, ахуысса йæ судзаг рис. Дыууæ 
æхсæвы дзæбæх бафынæй æмæ йæ зæрдæ йæхиуыл æгæр 
фæдардта, æгæр стындзыдта ацы хæрды. 
Йæ рис æй чысыл куы суагъта, уæд хъæрмуст æхсырæй 
цалдæр хуыппы скодта. Авг йæ дзыхмæ нæма схаста, уæд 
бынмæ иу каст ныккодта æмæ Ахамбегты лæппуйы ныу- 
уыдта. Ноджыдæр ма цалдæр хуыппы, хус дзулы комдзаг 
æмæ та ныккасти бынмæ. Лæппуйы нал ауыдта. «Сыгъдæгæй 

Кæрдæджы стъалы 
195 
дæр мын æй мæ фæдыл бафтыдæуыди! — йæ улæфт йæ риуы 
алхынцъ. — Уæдæй нырмæ дæр мæм йæ цæст дары æмæ ницы 
бафиппайдтон». 
Ахæсты арæнтæй раирвæзт, сæмбæлд йæ хæдзарыл, фæлæ 
йæ уд не ’рæнцади, æдзæм æхсæвты дуары кьуырццыты азæлд 
йæ хъусты баззади. Хуыцауæн табу, уæддæр ма ахæсты рæс- 
тæг цы рæстуд, рæстзæрдæ, фарнæй хайджын лæгты базыд- 
та! Царды мидис бамбарынæн ын сæ ныхæстæ цы ахъаз 
фесты! Цыбыр рæстæгмæ адæймаджы афтæ хорз ахæм ран 
ис базонæн, æрмæстдæр ахæм ран. Уæддæр æй профессорæй 
афтæ тагъд кæй нæ фæхицæн кодтой. 
Ссæдзæм æнусæй æхсæрдæс æмæ ссæдз азы рацыди, ра- 
лæууыди уыцы æлгъыстаг рæстæг, æмæ профессоры æрцах- 
стой. Ахастой йæ Воркутайы лагертæм дæс азы æмгъуыдæй. 
Раст йæ дæс азы бон суæгъд ис. Мæскуыйы йын цæрыны 
бар нал уыди. Æцæгæлон горæты уал æрбынатон, музейы 
йын наукон кусæджы бынат радтой. Кæддæрæй кæддæрмæ 
йын уыди Мæскуыйы йæ бинонты бабæрæг кæныны бар. 
Хъизæмæрттæ æвзарæн уазал лагерты йæ хъарутæ байсыс- 
тысты, уæддæр йæхимæ нæ ныхъхъуыста. Ног чиныг ныф- 
фыссыны хъуыды йын цæрыны ныфс лæвæрдта. Иуахæмы 
та йæ бинонтæм æхсгæ уад бакодта æмæ базыдта: æрæджы 
ахæстæй чи суæгъд, уыцы «адæмы знæгты» та ногæй хæс- 
сынц. Бинонтæ йæ ног «балцмæ» бацæттæ кодтой. 
Уьщæттæ Сафонка профессорæн йæхицæй базыдта. Къæ- 
сæрæй камерæмæ æрбахызт, фæгуыбыр, йæ дæргъæлвæс 
цæсгомы царм — æнхъырдтæ, зæбултæ. Æз, дам, дæн Нико- 
лай Алексеевич, профессор. Сафонка чи у, цы у, уый базо- 
нын дæр æй бафæндыд. Æрбадти æмæ дзурынмæ фæци: «Дæс 
азы Воркутайы лагерты фæдæн. Сæдæ лæгæй ма удæгасæй 
кæд баззади дæс. Æрмæст йæ уазæлттæй дæр скъуыдысты. 
Суæгъд дæн... Чиныг ныффыссыны хъуыды мæ тавта. Мыхуы- 
ры рацæуа, ма рацæуа, гонорар дзы райсон, — уыцы хъуы- 
дытæ цæлхдурæвæрæнтæ сты. Ме ’рмæг бабирæ, чиныгæн 
æнæ ныффысгæ нæ уыди. Ме ’муд æрцыдаин. Æмæ гъа, мæ 
фæндтæ мæ хъуыры фæбадтысты... Уæлæуыл зындон иу хатт 
бавзæрстон æмæ, дам, дын уый фаг нæу, ноджы ма, дам, 
аей иу хатт бавзар... Мæ уд баихсыд, хæрв ма мæ баззади, 
быгъуы. Ам нæ, камерæйы, бирæ бонты нæ дардзысты, æнæ- 
мæнг нæ искæцы лагермæ фæласдзысты. Кæд дæм искуы 
удисæг лæджы рис бахъардта, уæд, дæ хорзæхæй, цалынмæ 
мæ нæма аластой... Исты мын æрхъуыды кæн...». 

196 
Бицьоты Гриш 
Сафонка аджих: «Цытæ мæ домы, мæ бон ын цы у?». Про- 
фессор æм йæ донызылд цæстытæ равдыста, йæ цæссыгтæ 
нæ сæрфта: «Сæнттæ нæ цæгъдын, мæ зонд мæхимæ ис. Ла- 
гермæ цæмæй мауал бахауон, уый курæг дæ дæн... Тæригъæ- 
дæй ма тæрс, уый мæ фæстаг курдиат у, мæхи зæрдæйæ карст 
фæндон... Исты мын æрхъуыды кæн... Мæ улæфæнтæ цæмæй 
фенуд уой... Тугдадзин фегом уæд...». Зæрдиагæй дзуры, уый 
бахъардта Сафонкамæ æмæ йæм сдзырдта: «Мæ фыды фæл- 
тæрæй дæ æмæ нын сымах ныфс куынæ дæттат... Уыцы дис- 
сæгтæ бавзарыны фæстæ удæгасæй баззадтæ, уæд дæ къух 
дæхимæ куыд хъуамæ сисай? Кæд та исты уаид...». «Хуыздæр- 
мæ ницæмæуал æнхъæлмæ кæсын, — йæ цæссыггæ йæ рус- 
тыл лæсыдысты æмæ сæ нæ фиппайдта. — Фæстаг аз мæ низ- 
тæ скаст нал суагътой. Дæрдджын бызгъуырты мæ котелоки- 
мæ быронкалæнты хойраджы æмбыд муртæ агуырдтон. Уазал 
— дæс æмæ ссæдз градусы. Дымгæ рæстæг-иу дæс градусы 
фæ^азалдæр. Ныр дæр та дзы æндæр ницы уыдзæн». 
Йæхи æфхæрын та кæй байдайдзæн, ууыл ахъуыды кодта 
мæнæ ныр, æмæ профессоры ныхæстæ йæ зæрдыл æрбалæу- 
уыдысты: «Империтæ цал уыди. Фехæлын æнхъæл сын-иу 
нæ уыдысты. Импери цасфæнды ахæссæд, йæ саразæджы цæст 
куы фæцъынд вæййы, уæд ын æнæ фехæлгæ нæ вæййы. 
Фæрнджын къухтæй арæзт цы не ’рцæуы, уыдонæн æнæ- 
хæлгæ нæй». Æндæр ницы загъта, æмæ йæ Сафонка афтæ 
бамбæрста: «Нæ хурты хур кæй хонæм, уыцы фæтæджы цæст 
куы фæцъынд уа, уæд хæлгæ кæндзæн Советты паддзахад». 
Иæ буар ауазал, профессор ахæмæй куы ницы загъта, уæд 
мæм ахæм хъуыдьггæ цæмæн фæзынди, зæгъгæ. Хъуьщытæ 
— норст цæхæртæ, кæддæр дзы зынджы мур астъæлфдзæн... 
Фæтæджы марды хабар ахæсты бæзджын къултæ æмæ æф- 
сæн дуæрттæ дæр нæ баурæдтой. Уæд профессорæй фæхи- 
цæн Сафонка. Империйы хæлды кой никуы ничи скодта, 
фæлæ-иу æрыхъуыста ныфсæвæрæн ныхæстæ: «Ныр хъуамæ 
политикон климæт фæфæлмæндæр уа, æндæр гæнæн ын нал 
ис. Алцæмæн дæр кæрон вæййы». 
Лæппуйы та ныууыдта Сафонка, дæлæ дзæгвæзмæ схыз- 
ти, къахвæндагыл æм ссæуы, æнхъæлдæн, йæ зæрды иувæрс- 
ты азилын дæр нæй. Комкоммæ йæм куы ’рбацæуа, уæд ын, 
цы гæнгæ у, уыцы хъуыдытыл фæци Сафонка. 
Бухар мæ зæрдыл куынæ æрлæууид, зæгъгæ-иу ахъуыды 
кодта, куы байрох уаид. Ныр бамбæрста: Бухарæй никæдæм 

Кæрдæджы стъалы 
197 
аирвæздзæн, æнæмæнг æм йæ хъуыдыты фæзындзæн... Йæ 
цæстыты раз фегуырди Аццейы фырт Бухар уыцы æвзыгъдæй. 
Йæ куыст къухфыстæй æртыккаг хатт касти Сафонка, 
йæ зæрдæ дзы барухс æмæ, джиппыуагъдæй йæ алы дамгъæ- 
йы уынд дæр цæстæн цы ’хсызгон уыдзæн, уыцы цин рага- 
цау æвзæрста. Бахæццæ мидхæсты цаутыл дзурæг фæрстæм 
æмæ йæ ничердыгæй бацагайдтой. Иæ ныхасы сæр — Ац- 
цейы хъысмæт, æмæ йæ хъайтарыл лæджыхъæд бæрæггæ- 
нæн рæстæджы уæз кæй æрæнцад, цыдæр зындзинæдтæ дзы 
кæй бавзæрста, уыдæттæ æвдыст ничердыгæй æрцыдысты. 
Радзурæн кæмæн ис, цæстытыл чи ауайы, уæд та иу-дыууæ 
ахæм бæлвырд хабары... Йæ цин æрмынæг. Нырма йæ нæма 
фæндыди йæ куыст Галкайы цæстытæй ауынын дæр — йæ 
куыстæн фыццаг аргъгæнæг уый уыдаид. Ноджыдæр ма къух- 
фысты бамбæлди зæрдæхсаинаг бынæттыл. Фæцыди та Ац- 
цемæ, аивæй йæ фарста, хабæрттæ дзурынмæ куыд смондаг 
уа. Уый ныкъкъæрцхъус, цыдæр гуырысхоты ахæсты, дам, 
бахаудтæ æмæ дæ куыд бамбарон. Иæ зæрдæ фæкъæпп кодта 
зæрондыл, хицæй цыдæр аразджытæй ма разынæд, зæгъгæ, 
æмæ нырхæндæг. Агурын бай^ыдта, Аццейы тыххæй æргом 
ныхас зæгъын чи бауæндид. Иæ лæджы кары фылдæр азтæ 
милицæйы арвыста Ацце, æмæ уыцы кусджыты æхсæн ра- 
зынди, Аццейы хорз чи зыдта, ахæмтæ. Ныхас афтæ арæзта 
Сафонка, йæ хъайтары кой сæм-иу æнæнхъæлæджы куыд 
рауадаид. Æмæ-иу сæ зæгъинæгтæ кæд ивылдысты уыцы иу 
ранмæ: Ацце иумæйаг æмбырдты — пайдайаг хъуыдытæ дзу- 
рæг, фæндæттæ хæссæг. Иуахæмы милицæйы кусджытæй иу 
йæ фæдыл уынгмæ рауади æмæ йын афтæ зæгъы: «Аццейы 
хабæрттæ дæ цæмæн хъæуынц, уый нæ зонын, фæлæ дын 
бацамондзынæн, айдæнмæ кæсæгау дын æй чи равдиса, ахæ- 
мы. Райсом мæм-иу телефонæй æрбадзур». Кæмæ йын баца- 
мыдта, уый разынди Бека. Ноджы ма йын загъта: «Бека ныр- 
тæккæ ам, горæты ис», — æмæ йын телефоны номыртæ рад- 
та, бадзур, дам-иу æм æмæ йын-иу дæ ном зæгъ. Бека йын 
загъта: «Мæ разæй уал дæ байхъусын хъæудзæн Къаламæ. 
Цæры Уæрæсейы, æрæджы фæзындис». Къала йын раздæр 
бацагуырдта йæ къухфыст. 
Къалайыл йæ къухфыст нæма сæмбæлд, уæд Сафонкамæ 
фæзынди Бухар. Йæ дæлармæй цыдæр тыхтон райста, стьо- 
лыл æй æрæвæрдта æмæ йæ райхæлдта. Разынди дзы ав- 
джыдзаг нозт, фыдызгъæлы кæрстытæ, булкъ. Мæ зæрдæ, дам, 
иу арахъхъ æрцагуырдта æмæ мæ демæ баназын æрфæндыд. 

198 
Бицъоты Гриш 
Рæстæг æрвитæн ныхæстæ. Къахæн фарстытæ æмæ къухфыс- 
ты кой дæр скодта, куыд, дам, цæуынц хабæрттæ? Сафон- 
кайы зæрдæ фехсайдта: «Къалайы ссыды хабар сæ хъустыл 
ма ’рцæуæд? Хабарзонæгмæ арвы кæронмæ дæр фæцæудзæн, 
уый куы зыдтой, уæд мын Къалайы кой дæр æмæ Бекайы 
кой дæр цæуылнæ скодта Ацце?» Бухар куы здæхти, уæд ын 
афтæ: «Ацце дæм тынг зæрдиагæй æнхъæлмæ кæсы. Æнхъæл 
нал уьщтæн, ахæм бæлвырд хабæрттæ, дам, мæ хъуыдыты 
сæхи сæвдыстой. Къухфыстытæй йын иу экземпляр ратт, 
йæхæдæг дæр æй фæлдахдзæн, æз дæр-иу дзы акæсдзынæн». 
Æртæ экземплярæй йын иу радта. Дыккаг экземпляр уый- 
фæстæ бон ахаста Къалайæн. Къалайы фысымты хæдзармæ 
бацæуæнмæ æввахс Сафонкайы цæст æрхæцыд иу лæппу- 
йыл. Чъылдымыздæхтæй йæм лæууыд, уæлæ æртыккаг уæла- 
дзыджы гом рудзынгмæ цыма касти. Къалайы фатеры нæ бай- 
йæфта. Къалайы царды хабæрттæ Сафонкайæн ставд ныхæс- 
тæй радзырдта йæ хо. Мидхæсты рæстæг сырх партизантимæ 
хъæдты, хæхты фæци. Кировы-иу бахъуыди тæссаг рæттæм 
цæуын, Къала йын цалдæр хатты фæци фæндагамонæг. Æм- 
бæхсгæ дæр-иу æй бакодта йæ хæстæджытæм. Къорд азы 
фæстæ Кировы курдиатмæ гæсгæ Къала ацыди ахуыр кæ- 
нынмæ Ленинградмæ. Цы скъоламæ бацыд, уый Хъæууон- 
хæдзарадон университет хуыдтой. Уымæн йæ дыууæазыккон 
хайады сахуыр кодта. Кусынмæ йæ арвыстой Карелы бæстæ- 
мæ, æмæ уым цæргæйæ баззади. Уынгмæ рахызти Сафонка 
æмæ та уыцы лæппуйы йæ цæст ацахста —¦ хæдзарæй иу- 
ссæдз санчъехы æддæдæр рæбынты фæцæйцыд. «Мæ фæдыл 
æй бафтыдæуыд!» — æнæгуырысхо хъуыды фегуырди йæ 
сæры, кæмдæр йæ тугдадзин ныдздзæхст ласта. Дыууæ боны 
фæстæ Къалайы бабæрæг кодта. Къухфысты фæрстæ фæл- 
дæхта Къала, кърандасæй нысангонд бынæттæм фæкасти, 
рæнхъы бынты-иу амонæн æнгуылдз абырыди. «Æргом дзу- 
рын æй нæ фæнды æмæ йыл зивæг бахæцыд, — хъуыды 
кодта Сафонка. — Революцийы архайджытæй бирæты нæмтгæ 
хъодыгонд æрцыдысты, знаггадгæнджытæ разындысты æмæ 
йæ кæд уыдонæй искæй азар басыгъта? Ирыстонмæ дæр, 
æвæццæгæн, уымæн нал æрыздæхт цæрынмæ...». 
Иурæстæджы базмæлыди Къала, мыхуыргонд сыфмæ ка- 
сти æмæ дзырдта: «Уыцы рæстæгыл фыссынц, фыссынц... 
Кæсын цæ, уæдæ цæм æгæсгæ дæр куыд фæлæууон. Диссаг 
куыннæ у — иу хъæлæсæй дзурынц. Кæрæдзийы ныхæстæ 
исынц. Нал цæ фембарын фысджыты. Зноны лæппу, æмæ 

Ксердæджы стъалы 
199 
уæды хабæрттыл дзуры, цыма цæ йæхи цæстæй федта. Чер- 
нилæ бирæ, пъеро нæ ихсийы, къух нæ фæллайы. Фыссынц. 
Революци ацаразын куыд æнцон уыди! Гуыппытæ, гæрæхтæ 
æмæ — ура! Цы йын æмбæрстам, цытæ цæуы Уæрæсейы. 
Мæнæ ныр лыстæг хабары онг алцыдæр ныффыстой æмæ 
найзуст дзурынц. Хохы уынгæг цъассæй быдырмæ лидзын 
кæй нæ фæндыди. Фыдæбонгæнæджы хъынцъым чи бамба- 
ра, ахæм паддзах цардæн фæткæвæрæг уа, уый нæ бæллиц 
уыди. Адæм банхъæлцау сты, мæнæ-мæнæ ныл амæндтæ 
ныккæлдзысты. Бæргæ, фæлæ амонд хæдзæй ласгæйæ нæ 
цæуы... Гуыгуызаты Ацце куыд зæгъы, афтæ. Дæ фысты бæ- 
рæг дарынц, иннæ фысджыты ныхæстæ кæм фæзмыс. Дæ- 
хæдæг гуырд нæма уыдтæ, ницы федтай, дæхи удæй ницы 
бавзæрстай æмæ иннæ фысджыты ныхæстæй пайда кæныс. 
Бамбарæн дæ ис, афтæ дæ размæ дæр бирæтæ амæлттæ код- 
той. Фæлæ Гуыгуызаты Ацце та? Уый дын цы фæдзырдта, 
уыдон сты дæ сæйрагдæр дзуринæгтæ. Ды йыл баууæндыд- 
тæ, æцæгæн сæ райстай. Æмæ джиппæй фыст дæр æрцæу- 
дзысты. Арт фæсыгъди, фæсыгъди æмæ æрмынæг ис. Буары 
хъæдгæмттæ байгас сты, фæлæ уды рыст рох нæу. Тырыса- 
хæсджыты кой дын фæкодта Ацце. Мæн дæр дзы ранымадта. 
Цал ын баисты, комы хъæутыл чи æрзылди æд тырыса? 
Авд. Фынæй адæмæн дзырдтой, революци кæй фæуæлахиз. 
Зæгъы: «Тырыса бахуыдтой сауджыны дзаумæттæй». Ахæм 
бæлвырддзинæдтæ чи дзура, ууыл, ай-гъайдæр, баууæндæн 
ис. Фæлæ-ма йæ бафæрс: чи сæ бахуыдта? Кæцы хъæуы куы- 
ста, кæй дзаумæттæй бахуыдтой тырыса, уыцы сауджын? 
Тырысахæсджытæн кæцы хъæуккаг зæронд ус фæкалдта алы- 
выдтæ: «Сымах дæр кæд кадеттæ стут, уæд та? Хæйрæг уыл 
баууæндæд». Ныр, дам, бонрухсы уæ цæст цы фена, уыдон 
ахсæв фæдавдзыстут. Кæддæр, ^революцийы рæстæджы сæ 
хъæумæ чи бафтыди, æмæ гъа. Иæ æвæрд арахъхъ ын ссард- 
той тулдз боцкъайы кондæй. Куы йæ ахæссат, уæд, дам, мæхи 
амардзынæн æмæ-иу йæ хурхысæртæм фæлæбурдта... Тыры- 
сахæсджытæй ма æз баззадтæн, ардæм нал сæфтын æмæ айрох 
дæн кæмæйдæрты. Ныр ма Аццейы чи багæды кæндзæн. Сæ 
хъæумæ куы бацыдыстæм, Ацце тырыса уæд цы федта, æн- 
дæр иу къахдзæф немæ нæ ракодта. Тырысаимæ хъæутыл 
зылдыстæм ссæдзæм азы. Уый та йæ афтæ дзуры, цыма;Ор- 
джоникидзейы ардæм куы нæма æрæрвыстой, уæд зылдыс- 
там тырысаимæ хъæутыл. Цæвæг марæджы не ’мбæрста. Къæ- 
мисар Серго æрмæстдæр 18-æм азы ссыди ардæм. Хуыдтой 

200 
Бицъоты ^риш 
йæ Чрезвичайни Югæ Рæссийæ къæмисар... Урс ахæстæтгæй 
ахстытæ чи рауагъта, уыдонимæ дæр фæци Ацце. Чи зоны. 
Фæлæ афтæ кæй зæгъы, зындгонд революционеры суæгъд 
кодтам... Æмæ-гъа, уæд ахæм хабар нæ райхъуыстаид? Уæвгæ, 
уыцы змæст рæстæджы цынæ диссæгтæ æрцыди? Мæ хæс- 
тæджы суæгъд кæнон, зæгъгæ-иу ахæстонмæ дæр бабырстой...». 
«Гонорар акусынмондаг уацтæ фыссæгæй цæмæй хуыз- 
дæр дæн?» — йæхи æфхæрдта Сафонка. Иу журналисты ны- 
хæстæ æрымысыд: «Дæхимæ диссаг, уырнинаг цы нæ фæ- 
кæса, уыдæтгæ фыссинаг не сты». Аццейы мысинæгтæ, йæхи 
загъдау, хъуæгтæ æмæ хъаджджынтæ уыдысты, уæддæр сыл 
ныццин ис. Басаст ыл: йæ диссертаци хъахъхъæныны афон- 
тæ цалынмæ нæма ралæууыдысты, уæдмæ йын мыхуыры иу- 
цалдæр дзæбæх куысты куы фæзынид, уымæ тынг тырныд- 
та, æмæ йын Аццейы кой куы ракодтой, æвæджиауы сгуыхт 
лæг рохуаты аззади, зæгъгæ, уæд ын цыма зынаргъ лæвар 
рачынди. 
Къалайæ куы рацыди, уæд джихауæй аззади: «Цы гæнгæ 
мын у?». Бæлвырд хъуыдымæ нæма æрцыд, афтæ та йæм 
фæзынди Бухар. Цы экземпляр мын радтай, уый, дам, нæ 
хæдзармæ нæ бахæццæ. Сæ хæстæг цардбарæг лæг æрбамард 
æмæ æваст зианмæ фæраст ис — хабар уынджы фехъуыста. 
Къухфыст кæмæдæр авæрдта. Марды цурæй куы раздæхти, 
уæд... къухфыст цыдæр æрбаци. Уыцы ныхæстæ кæнгæйæ 
Бухар фелвæста, стьолыл цы экземпляр уыди, уый. Ацце, 
дам, æм тынг æнхъæлмæ кæсы. 
. Къаламæ бацæугæйæ йæ зæрдæ кæуыл фæкъæпп кодта, 
уыцы лæппуйыл ныр та уынджы æрхæцыд йæ цæст. Æртык- 
каг экземпляр Серийы быгъдуан бакодта, уæд ма йæм Бу- 
хар ног курдиатмæ фæзынди: «Рацу дæ экземпляримæ æмæ, 
Аццеимæ къухфыстмæ цы бафтыдтам, уыдон дæхионмæ 
бахæсдзынæ». Сафонка йæхицæй ныддомдта: «Ды дæр æй 
асай, æрмæст дæ маст ма равдис. Дæ экземпляр фесæфт, 
ахауд, басыгъд». Сафонка загъта: «Райсом æнæвдæлон дæн». 
Бухар: «Ацце афтæ: æнæ ракæнгæ йæ ма фæу». Мæстæй ссыгъ- 
ди Сафонка: «Хилæгыл дæр мæ^нæ нымайы. Иучысыл мæ 
мæхи бар цæуылнæ бауадзы?!» Йæ маст срæмыгъта: «Ныу- 
уадзæм æй бынтондæр. Тыхмитæ... Æддæгуæлæ нæ хæцы!..». 
«Чи дæ сардыдта? Æндæрæбон дæр ма цъæх арт уагътай, 
акусон ма йыл, зæгъгæ. Ма сæм хъус. Ацце дын куы загъта: 
кæмæндæрты адджын нæ фæдæн æмæ ма-иу сæ мæ разы 
æрлæууын кæн». 

Ксердæджы стъалы 
201 
Зæй йыл рауагъта Бухар. 
Райсомæй Сафонка куыстмæ цыдæй рацыди фатерæй. 
Кæртæй уынгмæ рахызти æмæ, мæнæ галиуырдæм фæзила, 
афтæ рахизырдыгæй тротуарыл цæстыкæронæй ауьщта уыйы- 
рдæм сындæг къахдзæфтæй æрбацæйцæуæджы. «Мæнмæ æн- 
хъæлмæ кæсы! — фегуырди йæм æнæгуырысхо хъуыды. — 
Мæ фæдыл кæй бафтыдтой, уыдонæй у». Цæхгæрмæ уын- 
джы проспекты ’рдæм атындзыдта, фæстæмæ нал фæкаст, 
фæлæ йæ фæсонтæй æнкъардта, йæ фæдылдзу йæ кæй æр- 
баййафы. Тигъмæ бахæццæ, афтæ та дæргъмæ уынджы сцæй- 
цæуæгимæ фесты хæрхæмбæлд. Уый йын салам радта, ома 
иуварсæй кæсæг фенхъæла: зонгæтæ сты. Йæ галиувæрсты 
йе ’мдзу акодта. Уæдмæ сæ фæсте цæуæг дæр æрбаййæфта 
æмæ сын загъта: «Уæ райсом хорз!» «Дæ фыдыфсымæры дæ 
фенын нæ фæнды? — бафарста галиувæрсты цæуæг. 
Йæ фыды америкдзау æфсымæры коймæ Сафонкайы 
зæрдæ нынкъуысти, йæ къахдзæф фæкъуызыди. 
«Мæ фыдыфсымæр нæ хохаг хъæуы зæйласты куы фæци, 
уæд ма йæ кæцæй æрымысыдыстут?! — сцæйхæлбурцъ кодта 
Сафонка, фæлæ йæхиуыл фæхæцыди. «Сымах æй сæфтыл 
нымадтат», — загъта та галиувæрсты цæуæг. 
Фæсвæд уынгты акодтой Сафонкайы йæ фæйнæфарс 
цæуджытæ æмæ йæ УЫЦЫ ХÆДЗАРЫ фæмидæг ластой. Æмæ 
йæ райдыдтой фæрсынтæ, къахынтæ: скъолайæ уæгъд рæс- 
тæг йæ фыдыфсымæрмæ Гуырдзыстонмæ цал хатты фæцы- 
ди? Уым ма йæ америкдзаутæй цал бабæрæг кодта? Англи- 
сагау дзурыныл æй цас рæсгæгмæ фæцалх к.одта. Слестгæ- 
нæгæн Сафонка загъта: «Мæ фыдыфсымæр / мерикæг л ком- 
партийы уæнг сси. Ирыстонмæ сæ æргом писмотæ иьыысты. 
Газет «Рæстдзинад»-ы-иу фæзындысты сæ уаытæ. Иуахæмы 
ирон америкдзаутæ æхца бамбырд кодтой, сæ зæрды уьщи 
кæцыдæр хъæуæн машинæ балхæнын. Мæ фыдыфсымæры 
азымы цæмæй бадарат, ахæмæй уæм ницы ис. Кæд ардæм 
æндæр аххосаджы тыххæй æрбахаудтæн, уæд мæ уыдæттæй 
фæрсут...». Бухары койтæ сын кодта фæсномыгæй, ома чи- 
дæр мæ йæ маст исы æмæ-ма йæ мæ цуры æрлæууын кæнут. 
Сафонка ахæстæй кæй суæгъд, Бухар уый æнæ зонгæ нæ 
уыдзæн æмæ йын къепкæджыны йæ фæдыл бафтыдта. Йæ 
маст дзы цы домдта, уый бакæныны зонд фæзынди Сафон- 
камæ: къепкæджыны æввахс æрбауадздзæн, йæ хъару цы 
амона, уымæй йын лæдзæг йæ сæрыл æруадздзæн. Уæддæр 
сæфт æмæ сæфт. 

202 
Бицъоты Гриш 
Ме ’мгæрæтты дæр ма цу, зæгъгæ, къепкæджынæн цал 
хатты бамбарын кодта, — æрдумæ дæр æй не ’рдардта. Ныр 
та-ма йæм кæс, фосы сæфтæджытæй надвæдтыл ын цал æмæ 
цалырдæм азилæн ис, уый йæм уæддæр комкоммæ слæсы. 
Къепкæджын æй æнхъырдцæсгомæй хъуамæ ма "рбай- 
йæфтаид, йæ артæнтыл хæцгæ. Кæд ардыд къуырма куыдз 
нæу, уæд хъуамæ бафиппайа, Сафонка рахиз къухæй лæ- 
дзæгыл цæвæнгарзы хæст кæй æркодта. 
Лæппу æрлæууыди дæрддзæфгомау, къепкæ йæ ныхыл — 
ныллæг конд. 
— Дæумæ мæ рарвыста... — бустæгæнæджы хъæлæсæй рай- 
дыдта лæппу æмæ ферхæцыд. — Ахамбег мæ рарвыста. Æнæ- 
мæнг, дам, æй ссар. — Цæуылдæр та фæтыхсти. — Æртæ чъи- 
рийы, дам, акувæм. — Азылди къепкæджын, уырдыджы цæ- 
уыныл фæци, йе уæз-иу æй тæссармæ куы фæцæйхаста, уæд- 
иу зæхмæ йæхи æрæппарæгау кодта æмæ — цонгæй быцæу. 
Сафонка ахъуыды кодта: «Нагъ, ацы лæппу уыдонæй нæу. 
Ахамбеджы хæдзармæ хъуамæ ахæм ма баирвæза». Хæхбæс- 
тæм, æвæццæгæн, фыццаг хатт æрбафтыд, æвæццæгæн, йæхи 
дзæбæх кæнынмæ. Бастади æмæ йе ’нарæхст бамбæхсын йæ 
бон кæй нæу, уымæй дæр тыхсы... 
Уæдмæ лæппу фæлæууыди æмæ йæм сдзырдта: 
— Ахамбег фæдзæхста, ныртæккæ, дам, рацæуæд. 
26 
Макæйуал уынон, йæ цæст мыл мачиуал æрæвæра, зæгъ- 
гæ, ардæм хохы цъасмæ ратырныдта Сафонка. А дунейы йæ 
ничиуал хъуыди, хуымæтæджы койæ^дæр ын йæ зæрдыл 
хъуамæ мачи макæй æрлæууын кæна. Йæ зæрдæ дардта, ацы 
фæсвæды йæм йæ хъуыдыты дæр йæхи кæй ничиуал бавдис- 
дзæни. Ацы дунейыл кæд мæрдырохы мигъ ныббадид. Ахæм 
хъуьщытæ нывæста Сафонка, уæвгæ та йæ зыдта, уæвæн 
цæмæн нæй, уымæ кæй бæллы. 
Цардæй кæй лидзы, иунæг уыцы хъуыдыйы æвджид куы 
баззайы, уæд йæ удæй нал вæййы, уæддæр къуырцдзæвæны 
уынгæгмæ фæлидзы. Лыгъди æмæ, йæ хъуыды дæр кæдæм 
нæма фæхæццæ, ахæм фæсвæдмæ хъуамæ фæхæццæ уыдаид. 
Гъеуыцы хъуыдыты ахæсты куы фæци, уæд æм йæ зæрдæ 
сдзырдта, цыдæр ын рухсгуырæн, цинагайæн кæй басгуых- 
дзæн. Ацы зæрдахаст æй æрцардта æмæ дын æм куы фæзы- 
нид адджын бæллиц, ацы зæрдахаст ма йын иу æгæрон уыс- 

Кæрдæджы стьалы 
203 
мы бæрц куыд ахæсса. Басасти йыл: Ахамбег йæ зæрдыл 
æрбалæууы, ныхасмæ йæ фена, уый дæр æй æрфæнды. Мæнæ 
йæ ныр Ахамбег йæхæдæг бацагуырдта. 
Хъæуы астæу уынджы йæ фысымты хæдзары æркомком- 
мæ æрхæццæ Сафонка, скасти уæлæмæ. Кæрты суыдта йæ 
мад Докка æмæ Масуркæйы. Уæлæ йæм æнхъæлмæ кæсынц. 
Ныртæккæ йæм цыма ардæм дæр æруайдзысты, Ахамбег дæм 
кæдæй æнхъæлмæ кæсы, зæгъгæ. 
Мæнæ йæм чысыл раздæр цы зæрдахаст уыди, уый йын 
цыдæр æрбаци. Нагъ, ацы сахат æй нæма фæндыди Ахам- 
беджы уынын дæр. Æндæр хатт æй æнæмæнг фендзæн, фæ- 
ныхæстæ кæндзысты, фæлæ ныртæккæ, абон нагъ. Сылгой- 
мæгтæ мыл ма февварс уой, зæгъгæ, астæууынгæй хæдзар- 
мæ æртæ хатты дзуццæджы æрбадти, ома мæнæ та мæ сæл- 
хъывдтытæ кодта мæ ахсæн. 
Æндзæлмттæй конд дуарæй кæртмæ куы бахызти Сафон- 
ка, уæд сылгоймæгтæ йæ размæ рауадысты. Хæдзары дæлба- 
зыры аууоны æвæрд хъæдын сынтæгыл ын нымæт æмæ бæм- 
бæджджын æрытыдтой, авджыдзаг ын суар рахастой, йæ 
хъуыры — нартхоры хъузджы къæдзил тъыст. Уæларты доны 
йæ схъæрмуст кодтаиккой йе ссæуынмæ. Алюмин кружкæйы 
йын дзы рауагъта йæ мад, загъта: 
— Аназ-ма дзы. Æвдадзы хос у, уый зоныс æмæ йæ ад- 
джынæн нуазын хъæуы. 
— Гъо, гъо, Сафонка, — Масуркæйы хъæлæс дæр — рæв- 
дауæн фæлмæн. — Кæцæйты нæм нæ цæуынц. Ласгæ-иу сæ 
æрбакодтой, сæ хæдзæрттæм здæхтысты, уæд-иу куы скафы- 
дысты. Фæахъаз мын уыдзæн, зæгъгæ, суарыл æууæндын хьæуы. 
— Дæхи æруадз æмæ аулæф, — загъта мад. 
— Сæ уазæг лæппу нал, фæлæ нæм Ахамбеджы бинойнаг 
Кызги æрдæбон æруади. Демæ-иу æй рахон, зæгъгæ, нæ ба- 
фæдзæхстой уазæг лæппуйæн? Æнæрхъуыды ныхас, дам, нын 
уыди. Уæздан адæймаджы хорзы миниуæг. Бон афæдзы дæр- 
гъæн у æмæ, ома ма стагъд уай. Дзæбæх аулæф, арæдзæ-мæ- 
дзæ кæн æмæ сæм иурæстæджы дæхи сисдзынæ. 
— Нынхъырдтæ вæййын, ныггæлиртæ, — сынтæгыл бад- 
гæйæ йæ риссаг-судзаг бынат тымбылкъухæй æлхъывта Са- 
фонка, иннæ къухы рæмбыныкъæдз йæ уæрагыл, афтæмæй 
æргуыбыр. — Мæхимæ сæ æркæсын кæнон? Рынчыны лæг- 
гæдтæ сæ домдзынæн? 
— Дæ ныфс ма-иу æгасæй ма асæтт, — ныззæлдаг фæл- 
мæн мады хъæлæс, — иучысыл дæ зæрдæ истæуыл фæлæууа. 

204 
Бицъоты Гриш 
Уæлæмæ йæ не сдзырдтай, фæлæ ибон Ахамбегæй дæ зæрдæ 
барухс, иучысыл абаддзынæ. 
— Мæнæй цæй хуынды лæг ис? Фынг цыдæртæ домы. 
— Нагъ, Ахамбег уыдонæй нæу, — ныхас та айста Ма- 
суркæ. — Уазæг бахæра, баназа, æрмæст уый тыххæй фынг 
не ’вæрынц уыцы хæдзары. Гъе, фыццаг хатт бакъахдзæф 
кæндзынæ сæ къæсæрæй, æмæ фыдæлтæй цы баззад, уый 
сыгъдæгцæсгомæй аразынц. Баууæнд мыл, Сафонка, ды йæ 
удæн хæстæг адæймаг кæй дæ, уый зæрдæйæ хаты Ахамбег. 
Æфхæрдтытæ баййæфта æмæ йæм искæй рис хъары. — Масур- 
кæ аджих, йæ æрмтгæ йæ рустыл авæрдта. — Оу-уа, уый уын 
куыннæ дзурын. Æфхæрд комкоммæ мæн аххосæй баййæфта... 
— Уанцон нæу?! — ныйирдцæст ис Докка. 
— Гъо, гъо! Колхозтæ нæм арæзт фесты, æви сæ аразын 
куы райдыдтой, уæды хабæртгæ... Ахамбег ам тынг нымад 
лæг уыди. Уæд сын ницы æмбæрстон æмæ нал хъуыды кæ- 
нын, цы бæрнон бынæтты йæ æвæрдтой... Гъе, мæн тыххæй 
йæм æфхæрд куы æрхауд, уыцы рæстæг колхозы сæрдар уыди. 
Æз мæ тæккæ ног чындзæй уæхскыл æвæргæ къæлæтæй дыууæ 
дзаг ведрайы дон сцæйхастон. Ахамбег дуканийы рæзты æр- 
цæйцыди æнæвдæлон тагъд. Мæсыгмæ фæзилæнæй схыз- 
тæн æмæ Ахамбеджы суыдтон. Иу-æртæ хæдзары уæлдæр уыди. 
Йæ фæндаг ын куыд алыг кодтаин. Æрлæууьщтæн. Уый мæм 
аивæй йæ къух тилы, ома, дæ фæндагыл цу. Иæхæдæг цыма 
кæмæдæр фæзилинаг у. Мæ сæр батылдтон: нагъ, нæ ахиз- 
дзынæн. Цас фæлæууыдаин, нæ зонын. Уый згъорæгау æр- 
кодта мæ рæзты. Фæлæ æгас Ирыстоныл айхъуысти: партийы 
уæнг, ног цардаразæг, колхозы сæрдар зæронд æгъдæуттыл 
ныббызычъи, æмæ мæ æд бедратæ уынджы къæйыл боны 
æмбис фæдардта. Газеты йæ ныффыстой. Хъæуы кæсæндоны 
кой дæр дзы рауади. Хъуамæ, дам, æм партчыры секретарь 
æмæ йæ хæдивæг æппæты разæй цæуой, уыдон та, дам, ин- 
нæтæн дæр — цæлхдур. Кæсæндоны цур æнцой бон хъулæй 
æмæ хъæлæй хъазынц, чи рамбулы, уыдон иннæтæм хъæр 
кæнынц: «Æри мын мæ бадт!», Бон-изæрмæ кæрæдзи æк- 
койæ рахæсс-бахæсс кæнынц. Партийæ йæ шпæрстой, йæ 
куыстæй фæхауд. Уыйфæстæ быдыры хъæутæй иуы ахуыр- 
гæнæгæй бакуыста. Æнæуи урокты дæр сын амыдта, зыр- 
нæйзилæджы дæсныйадыл дæр сæ ахуыр &одта. Уартаь кæд 
уыди æмæ та сæ æрымысы, Йе скьснащз&п&н ±#>{>а&, баьлрдта: 
хорз куы ахуыр кæнат, уæд уж уалдзæджн г^рæтмæ апас- 
дзынæн, трамвайы сЬаг^зыстут. Саоигæ тъцæлдысш аьмæ 

Кæрдæджы стьалы 
205 
къæлиндары сыфтæ арæхæн фескъуыдтой, иуахæмы къæ- 
линдармæ амонынц, мæнæ, дам, зымæг фæци. Ныр уын- 
джы та мит фадхъултæм. Сынтæджытæ, авдæнтæ, хæдзары 
æндæр дзаумæттæ аразын райдыдтой скъоладзаутæ, уæй сæ 
кодтой. Ахамбег стьолы лагъз сæхгæдта дæгъæлæй, æхца нып- 
парыны бæрц дзы зыхъхъыр ныууагъта. Сæ дæсныйадыл дæр 
сын фæцин кæны, фæлæ, дам, сæ туджы цы фидар æгъдау 
уыди. Стъолы лагъз-иу сæхæдæг бакодтой, æхцатæ-иу æм 
схастой æмæ дзы иу капекк никуы фесæфти... 
Сылгоймæгтæм фæстæмæ сдзурын нал сфæрæзта Сафон- 
ка. Араст уыдзæн, афтæ дын æм Ацце йæ хъуыдыты йæхи 
куы равдисид. Уый тыххæй дæр æй фæндыди Ахамбегимæ 
фембæлын. Аццейы тыххæй йын Ахамбег уæд цы радзырд- 
таид, уыдон ныр хъуамæ базона. Йæ ном ын нæ зæгъдзæни, 
фæлæ йын йæ кой исты хуызы хъуамæ расайа. 
Хъæуы ма уыди нæлгоймаг змæлджытæ, фæлæ дзы никæй 
бацагуырдта Ахамбег. Нæ уазæг лæппу Серæуыз та, загъта, 
æвзаг бæргæ хорз зоны, фæлæ ирон æгъдæуттæн ницы æмба- 
ры æмæ æфсæрмæй баруайы, æмæ, дам, æй нæ батыхсын 
кодтон. Сафонка фиппайдта: фысымæн йæ алы дзырд, йæ 
алы фезмæлд дæр — барст æмæ хъуыдыгонд, ома ма мæ ба- 
тыхс. Йæ хъуырджын морæ хæдонæн — æвæргæ дзыппытæ, 
йæ аив гуырыконд ын равдыста. Йæ нуарвидар хæрздаст цæс- 
гом — йæ сабыр зæрдахасты æууæлтæ æвдисæг. Минасы уын- 
дæй чи скувынмондаг вæййы, кувгæ-кувын йæхи хъæлæсмæ 
хъусынæй чи нал фефсæды, уыдонæй нæ разынди Ахамбег. 
Куывта Ахамбег æмæ йæ хъæлæсы азæлд нагъ, — йæ зæгъи- 
нæгтæ æрыхъусын кодтой сæхимæ Сафонкайы. Зæронды 
зæрдæйы нымбырд-ныццæнд сты уæззау хъынцъымтæ, уæли- 
он царды хæрам æмæ галиу мийæ цы фæчынди æмæ ма ныр 
дæр цытæ æрцæудзæн... Цы æбуалгъ æмæ цы бирæ сты лæ- 
джы удхæрджытæ! Рæстаг ныхас зæгъыны сæр куыд арæх 
бахъæуы, фæлæ адæймаг куыд цыбыркъух у, ныхас куыд 
никæдæм хъуысы... 
Сафонка бамбæрста: Ахамбег æртæ чъирийы куы фæку- 
вы, уæд ын фæвæййы йæ судзаг зæгъинæгтæ скалыны фадат. 
Хæрæмттæ кæмæн фæкодтой, уыдонæй кæй зоны æмæ кæй 
никуы базондзæн, уыцы æназым удты Стыр Иунæг Хуыца- 
уыл ныффæдзæхсы. Фæкуры: рæхджы ахæм рæстæджытæ 
куыд скæна, Хуыцауы фæрнæйдзаг закъонтæм гæсгæ цæргæ 
куыд рауайа кусæгæн дæр æмæ бæрзонд къæлæтджыныл ба- 
дæгæн дæр. 

206 
Бицъоты Гриш 
Йæ зæрдæйы рухсдæр æмæ сыгъдæгдæр æвæрæнты агуырд- 
та, Хуыцаумæ чи фехъуыса, ахæм ныхæстæ. Фæлæ сæ-иу нæ 
банымадта Дунескæнæгæн зæгъыны аккагыл æмæ-иу 
фæкъуызыди, дзырд-иу дзырдæй аивта. 
Æрмæст иунæг хатт скасти Ахамбег раг-рагон-незаманон 
бæрзонд арвмæ: 
— Дунесфæлдисæг Хуыцау, ахæм арфæ ракæн, дæ фар- 
нæй нæ афтæ фæхайджын кæн æмæ де сфæлдыст адæймаг 
нæ дарæг зæххыл фидауцæн куыд цæра! — нуазæн радта 
Сафонкамæ. — Нуазгæ нагъ, дæ был дзы ахуылыдз кæн. Чъи- 
рийæ дæр саход. 
Куы сбадтысты, уæд та фысым загъта: 
— Сафонка, ардæм суар нуазджытæй фылдæр ничи фæ- 
цыди. Ахæмтæ дзы разыны, суарæй æвдадзы хосæн цас ба- 
назы, фондз ахæмы та карз нозт ацæуы йæ хъуыры. Вæййы 
дзы дæ уавæрæн дзæбæхгæнинæгтæ дæр, æппын кæмæн ни- 
цуал фæтайы. Ницæмæй дæм бахатдзынæн. Дæ разы карчы 
фыд хæрзфых у æмæ дын дзы иу-къорд комдзаджы кæд ба- 
таид. Æз дæр фæхиуылхæст дæн нозтыл, алы комдзаг мын 
фарсылхæцон нал рауайы... 
Æртæ сидты рауагъта хистæр, нозтæй-иу ацахуыста æмæ 
та-иу исты æмбисонд æрхаста. Уалынмæ адзырдта: 
— Æфсинтæ, цыдæр хæлар хæринаг ма нæ зæрдæ æрца- 
гуырдта. 
Ахамбеджы бинойнаг къуырф тæбæгъы рахаста тæнæг- 
фых кас. 
— Сысджыйы касагæй фых у, — загъта Ахамбег. — Иурæ- 
стæджы мæ хо Мартайæн дæр ницуал тади æмæ нын ацы 
касаг Дзæуджыхъæуæй æрбахаста иу нæ хæстæг. Йæ фарсыл- 
иу бахæцыд. Фен-ма йæ, æвзаг базоны, адæймагæн цы фæ- 
хæлар уыдзæн... 
Хъусæй абадтысты, æмæ Ахамбег загъта: 
— Бирæ, бирæ диссæгтæ. Адæймаг сыл сахуыр вæййы, 
цыма афтæ æмбæлы. — Цъусдуг фæхъус, къухæй фынджы 
кæрон цæвæгау æркодта, йæ цæстытæ мæстæрттывд фæлас- 
той. — Нагъ, цæимæдæрты не сразы уыдзынæ. Цыдæртæ нæ 
нынныхъуырдзынæ. Æрæджы газеты диссæгтæ бакастæн^ Ка- 
стæн сæ æмæ мæ нæ уырныдта. Ногæй та йæ ракастæн. Йаф- 
тæ фест, дæ газетимæ Иры дзыхъхъы фæзил æмæ уыцы дис- 
сæгтæ дзæнгæрджытæй фæцæгъд. Алæ-ма, мæ газет рахæс- 
сон, — мидæмæ хæдзармæ фæцыди, цасдæр афæстиат, ра- 
уади æмæ сылгоймæгты афарста: «Æмбисæндтæ уын цы га- 

Кæрдæджы стьалы 
207 
зетæй кастæн... Куынæ йæ уынын. Рацагурут-ма йæ». — Æмæ 
фæстæмæ йæ бынатмæ æрбацыди. 
Нæй, нæ разынди Ахамбеджы газет. 
— Афтæ йæ, зæгъын, цæстæй дæр уынæм, — загъта фы- 
сым, — æндæр уыцы диссæгтæ рох кæнынц. Ам нæм уæртæ 
сыхаг хъæуы царди иу ахæм... Кад фæлгъауæг... — былыс- 
чъил худт бакодта. — Кæс-ма, маст адæймаджы куыд акъуыр- 
ма кæны. Кæй кой ракæнинаг дæн, уый тыххæй ницыма 
загътон, афтæмæй пихлæйттæ калынмæ фæдæн. Цæвиттон, 
кæрæдзи сабийы кары базыдтам. О, газеты цы бакастæн, 
уыдоны тыххæй уал. Иу æмæ ссæдзæм азы æртхъирæны мæй 
Сырх Æфсады иу хай хъуамæ ацы комы мидæмæ бацыдаид 
æмæ æфцæгыл Гуырдзыстонмæ ныххызтаид. Революци Уæрæ- 
сейы фæуæлахиз, бæлсæвикты власт ам дæр æрфидар. Уым, 
Гуырдзыйы та, хицау мæнсæвиктæ уыдысты, æмæ сæм сыр- 
хытæ ныр сæтгынмæ цыдысты. Кæй кой ракæнинаг дæн, 
уымæн йæ мыггаг Гуыгуызатæй, йæ ном — Ацце. Гуырдзы- 
мæ бырсæг æфсæдтæ Мæлдзьщжыты зæйуатмæ æрбахæццæ 
сты, дæлæ хъæумæ æввахс фæндаг тигъыл кæм æрбазилы. 
Уыцы райсом Ацце хъæды уыди. Ацы фæзилæны уый размæ 
саха æрцыди — мит, сыджыт æмæ дзæххор æрлæсæн код- 
той, фæндаг сæхгæдта. Фистæгæй бацæуыныл архайдтой 
æфсæддонтæ, фæфæлдæхтысты-иу æмæ та-иу былæй ахауд- 
той. Ацы Ацце сæ уынæрмæ фæфæдис. Уавæр бамбæрста, 
цалдæр сæрæн лæппуйы ссардта, белтæ æмæ сæм къахæнтæ. 
Æрæхсæстой фæзилæн тигъ, æмæ ацæуæн фæуæрæхдæр. Сæ 
фæндаг адардтой æфсæддонтæ. Ныр Киров дæр семæ. Æхсæв 
æй Ацце сæхимæ бахуыдта. Залты мит ныууарыд, æфцæгмæ 
куыдхæстæгдæр — фылдæр. Æфцæгыл — æфцæггæсты хæ- 
дзар. Уырдæм арвыстой сгарджыты, уыдонæн къаадзоныгътæ 
ссардтой. Æфсæддонты дарддæр ацæуын хъуыди, фæлæ куыд? 
Утæппæт миты фыййæггæй фæндаг куыд айгæрстаиккой? 
Æмæ сын æрхъуыды кодтой — ссардтой нымæттæ, кæттаг 
æмбæрзæнтæ. Æфсæддонтæн æххуысгæнджытимæ та — Ацце 
дæр. Кæтгæгтæ, нымæттæ айтау, бæх сыл бацæуы, фæсте чи 
суæгъд вæййы, уыцы нымæт кæнæ кæттаг размæ адав æмæ 
та йæ айтау, бæх дарддæр цæуы. Бæхты уæзæй-иу мит æрæф- 
сæрста, сæ фæстæ цыдысты æфсæддонтæ... 
Сафонкайы зæрдыл æрлæууыди, йæ куыст джиппы уагъ- 
дæй куы кæса, уæд цы æнахуыр адджын цин бавзардзæн... 
Ахамбег ын мæнæ ныртæккæ цы хабæрттæ радзырдта, уьщон 
йæ къухфыстмæ бацыдысты æмæ йæ фæндыди базонын: кæд 

208 
Бицъоты Гриш 
сæ æрымысæггаг хабæрттыл нымайы, уæд сæ лæмбынæг 
цæмæн фæдзырдта? 
Ныкъкъæрцхъус Сафонка, йæ цæсгом тугхъулæттæ кæй 
адардта, уый йæхæдæг хатыдта. 
— Гуыгуызаты хæдзарвæндаджы кой дæр рауади газеты, — 
дзырдта Ахамбег. — Ардæм æрбафтыдысты фæсæфцæгæй. 
Гуырдзиаг æлдар сæм хъалон исынмæ фæзынди. Хæдзары — 
йæ фыдыфыд, æнæбон зæронд лæг. Кънйазæн йæ сæрæй кувы 
æмæ хъæрæй дзуры: «Батьоно! Батъоно!» Æндæр ницы фæ- 
разы дзурын. Уый йæ фæрсы: «Уæ хъалон цæуылнæ фидут?» 
Цы бакæнæм, цыбыркъух, дам, стæм. Уæд кънйаз арты раз- 
мæ бацыд æмæ зæрондмæ дзуры: «Моди, моди». Ардæм, дам, 
рацу. Бацыди йæм, æргуыбыр, дам, кæн, дæ зонгуытыл 
æрлæуу. Æрлæууыди йæ зоныгыл зæронд. Кънйаз ын йæ къу- 
балыл ныххæцыд æмæ йын йæ сæр артмæ ныдцардта. Йæ 
боцъоты арыды тæф скалди. Аццейы фыдæн уыцы рæстæг йе 
’рбахæццæ. Амардта кънйазы æмæ уырдыгæй фæлыгъдысты. 
Нал гуырысхо кодга Сафонка, йæ фыст ын кæй дзуры. Æн- 
хъæлмæ касти, Ахамбег ын æнæмæнг йæ ныффыссæгæн дæр ис- 
тытæ кæй ныдздзурдзæн^æмæ та ныццымьщис. Ахамбег загъта: 
— Ныхасы зæй дыл рауагътон, хæрзаг зæгъыс, мæ фыны 
дæр кæй никуы федтон, уыдоны койтæ мын мæ размæ цæ- 
мæн рахаста? Бафæлмæцыдтæ мæ... 
— Нæ-гъа, — сдзырдта Сафонка, — хъусын дæм, хъусын. 
— Гъе, уартæ иу æмæ ссæдзæм азы цы хабæрттæ æрцыди, 
уыдон раст радзырдтой. Æфтуæнттæ ма сыл кæй афтыдтой, 
уый кой нал кæнын. Фæлæ мæ афтæ тынг цы бацагайдта, 
уый куы зæгъон, уæд мæ бамбардзынæ. Къæппæг æвæрд дзы 
ис, æмбæхст къæппæг æвæрд. Мæ зæрдæ мын сфæйлыдта, 
зæгъын, уыцы газет демæ айс æмæ, кæуылдæриддæр амбæ- 
лай, уыдонæн дзур: «Цæхджын сайд та уæ чындæуы!». Ацы 
кадфæлгъауæг уартæ йе ’рвады хабæрттæ йæхи бакодта. Адæ- 
дзейы царды хабæрттæ. Мæ зæрдыл ма хорз лæууы. Адæдзейы 
хабæрттæ кастæн æмæ сæ хъуыды кæнын. Мæнæ царциаты 
æмбисæндтæ! Куы кастæн, уæд ма афтæ дæр загътон: «Уыцы 
фыссæгæн ахæм зæгъæг цæуылнæ фæци: цытджын, сгуыхт 
лæгты кой кæныс æмæ сын сæ нæмттæ æнæхъæнæй цæуыл- 
нæ фыссыс? Бирæ рæстæг рацыд, æмæ Адæдзейы, чи зоны, 
нал æрымысыдаин. Кæс-ма, кæс, Ацце уыцы фыст бавæрд- 
та æмæ ныры фысджытæй кæмæндæр дзырдта: «Мæнæ мæ 
ацы хабары тыххæй дæр йæ рæстæджы фарстой, фæлæ талф- 
тулфæй...». Ацце дзурын зоны æмæ Адæдзейы сгуыхтытæ 

Кæрдæджы стъалы 
209 
лæмбынæг фæдзырдта, йæхи сæ бакодта. Марды цацатæ ра- 
лас æмæ сæ дæ уæлæ скæн... 
Ацце уыцы газеты бур гæбаз йæ дзыппæй систа, йæ сæс- 
тытæ баихсьщысты æмæ йæ кæцыдæр рæнхъытæн бакæсæн 
нал уыди. Йæ наукон разамонæг Дудары фырт Сафарби 
Аццейы коймæ æппын нæ бацымыдис, æмæ йæм Сафонка 
ихсыд бур газеты гæбаз равдыста: мæнæ сæ дæхи цæстæй 
бакæс. Хъусгæ дæр æй цыма нæ фæкодта... 
— Æниу кæдæмфæнды хъæр кæн: «Фæдис!». Чи дæ фе- 
хъусдзæн? Дæхи ма дын исты схондзысты. 
— Чи у сæ фыссæг? — бафарста Сафонка. 
— Æмæ йæм мæ хъус куынæ æрдардтон. Фырдиссагæй 
йын йæ автормæ дæр не ’ркастæн. 
«Мыхуырæй мын исты рацæуа, кæд мын уый йæ цæст нæ 
уарзы, — афтæ хъуыды кодта уæд Сафонка йæ наукон раза- 
монæджы тыххæй. — Йæхæдæг ницы фыссы æмæ искæмæн 
дæр йæ цæст нæ уарзы. Кæд мын ме ’нтыстыл нæ цин кæны, 
кæд мын ницы æнхъæл у, уæд мæ йæхи сæнæмæт кæнæд». 
Дудары фырт Сафарби Сафонкайæн лекцитæ нæма кас- 
ти, уыцы рæстæг дзы сусу-бусу ныхæстæй цытæ дзырдтой, 
уыдæттæ дæр æрбалæууыдысты йæ зæрдыл. Хистæр студент- 
тæн лекцитæ касти советон дуджы историйæ. Загътой: Лени- 
нæй Плехановæн стырдæр аргъ кæны, Ленины, дам, Пле- 
хановы зондыл ныххæцын хъуыди. Афтæ дæр дзы райхъуы- 
сти, цыма йын-иу обкомы бюройы æмбырдты йæ пакъуы 
кæддæрты дзæбæх ацагътой. Плехановы кой скæныны фа- 
дат, дам, дын куы фæвæййы, уæд фырцинæй дæ сæр рази- 
лы. Худæгæй йыл мардысты. Бæстæйы æхсæнадон цард ны- 
выл арæзт цæмæй æрцæуа, кълæсты æхсæн, дам, тох ууыл 
куы цæуа, уæд уым галиуæй ницы ис. Фæлæ, дам, æддагон 
фьщгултæй Фьщыбæстæйæн тæссаг куы вæййы, уæд кълæс- 
тæ бафидауынц, æмзондæй æддагон знаджы ныхмæ æрлæу- 
уынц. Ныр уыдæттæ мысыд Сафонка, йæ пакъуы йын-иу 
кæй ацагътой, уый йын-иу æхсызгон уыди. Ау, революцийы 
руаджы куынæ ссæрибар уой фæллойгæнæг дзыллæтæ, уæд 
чи у сæ ирвæзынгæнæг? 
— Адæймаг кадмæ бæллаг у, йæ ном дæрдтыл айхъуыса, 
— дзырдта Ахамбег. — Æз дæр-иу кæдцæрты бацыбæл дæн, 
бæрнон бынат куы бацахсин. Уыди цьщæртæ, уыди. Ацы цар- 
даразджыты дуг куы ралæууыди, уæд адæм сæнхъæлцау сты, 
ома кæд хæрæмттæн кæрон æрцæуид... Цæуылнæ скадджын 
рæстзæрдæ фыдæбонгæнæг?.. Хæрзиуджытæ йын, лæвæрт- 
14 Бицъоты Гриш 

210 
Бицъоты Гриш 
тæ, зæрдæлхæнæнтæ. Гъо, фæллойгæнæгæн кад кæнын хъæуы. 
Фæлæ мæнæ Ацце цы аргъæй æлхæны кад? Баууæндыдысты 
адæм: уыдзæн æгъдау, закъон, рæстдзинад æнцонарæн суы- 
дзæн. Æмæ кусынæй нал æфсæстысты. Колхозтæ аразыны 
хæд размæ дæр ма Ирыстонæй ахуыр кæнынмæ канд Уæрæ- 
сейы алы горæттæм не ’рвыстой, фæлæ Германмæ, Амы- 
рыкмæ. Алы дæсныйæдтæ хъуамæ базыдтаиккой, цæмæй за- 
водты, фабрикты куыстаиккой. Ирон газет ма 27-æм азы 
сидти ирон амырыкдзаутæм, цæмæй алы дæсныйæдтыл са- 
хуыр кодтаиккой, науæд, дам, куы сыздæхат æмæ рувæны 
хъæдыл хæцын йеддæмæ куы ницæмæ арæхсат, уæд стыр зиан 
æрхæсдзыстут... Бæстæ сабыр уыди, стæй ныл цыдæр æрбам- 
бæлд æмæ нын уыцы америкдзаутæ фыдызнæгтæ фестадыс- 
ты. Газетты уацхæсджытæн — фæсномыг нæмттæ: «Цывзы», 
«Уæхст», «Пысыра»... Хæлæггæнаг магусатæн фадат фæци æмæ 
сæ маст исынмæ фесты... Маст исгæ, адæмы сафгæ. 
Йæ къухфыст машинкæйæ рамыхуыркæнынæввонг сси, 
уыцы рæстæг Дудары фырт Сафонкамæ радта, хæсты рæс- 
тæгæй чысыл фæстæдæр рацыд, ахæм газет æмæ йын загъта: 
«Лæмбынæг æй бакæс, цымæ дæм дзы ныхасмæ рахæссинаг 
цы фæкæсид? Газет мыл-иу фæстæмæ сæмбæлын кæн». Сцы- 
мыдис Сафонка æмæ дзы иу рæнхъ дæр æнæ бакæсгæ нæ 
ныууагъта. Гъе, фæсхæст иннæ газеттæ цæуыл дзырдтой, 
æндæр дзы уа-диссагæй йæ цæст ницæуыл æрхæцыд. Ногæй 
та йæ бакасти, ныр та истори зонæджы цæстæй. Æмæ дзы 
йæ хъус æрдардта иу уацмæ, хуынди «Историон закъон». 
Автор фыста: «Советон тæрхондон йæ куыст арæзта æмбал 
Сталины амынддзинæдты бындурыл». Уац ныффыссæг ма 
фæтæгæй æрхаста æндæр хъуыдытæ дæр, зæгъгæ, адæмы 
исбонад хæлæттаг чи кæны, уыцы давæг у шпион, гадзраха- 
тæйцæуæг. Советон дуджы закъонтæ фæтæджы амынддзи- 
нæдтæ хынцгæйæ арæзт кæй цыдысты, уый йæм хорз фæка- 
сти. Афтæ нымадта: марксизм-ленинизмы удæгас теоретикы 
зондæй арæзт чи æрцæуа, уыдон уыдзысты, ныронг чи ни- 
куыма уыд, ахæм æмбисонды хорз закъонтæ. Давæг шпион 
æмæ гадзрахатæйцæуæг у загъд дзы кæй уыди, уыцы ныхæ- 
стæ йæ тынг фæцагайдтой... Æххормаг аз æй йæ мад сæ сы- 
хæгтæм нырвыста. Бинонтæй никæй ныййæфта æмæ сæм 
мидæмæ бацыди. Стъолыл — чъирийы кæрстытæ. Иу дзы 
ахордта, иннæ та йæ дзыппы авæрдта. Сыхæгты лæппутимæ- 
иу фæткъуытæ давынмæ ацыди. Æмæ уæд мах дæр шпионтæ 
уыдыстæм, зæгъгæ, ахъуыды кодта æмæ йын тынг фæхъыг 

Кæрдæджы стъалы 
211 
ис, ахæм ном ыл кæй сбадти йæ сабибонты. Фæлæ йæ зæрдæ 
фæсабыр ис — уыцы кары саби ницыма фембары æмæ йын 
цыдæртæ хатыргонд æрцæуы. Нæ бамбæрста уæд, Дудары 
фырт ын уыцы газет цæмæн бакæсын кодтаид. Мæнæ ныр та 
афтæ хъуыды кодта: «Институты ахуыры рæстæг мын ницы 
æнхъæл уыди, фæлæ мыл аспиранты ном куы сбадти, уæд, 
æвæццæгæн, загъта: «Алæ-ма, ахуыргонд лæг суæвынмæ йæ 
былыцъæрттæ чи хæры, уый хи хъуыдыйæ фæхайджын æви 
садзгæ зондæй суыдзæн наукæйы лæг?». Дзуапп дæттын нæ 
бахъуыди Сафонкайы — Гуыгуызаты азар æй басыгъта. 
— Ацу æмæ бамбар, адæймаг чердыгæттæ свæййы. Æн- 
дæр ма Аццейы цы хъæуы? Дæ цоты цоты рæвдау, сæ хурмæ 
дæхи тав, — нагъ, абон дæр, бæрзонддæр нæй, ахæм къæ- 
лæтджыны дæр сбадид. Æмæ суаид кристалнæ чисти, йæ зон- 
дæн æмбал кæмæн нæй, æппæтæй æххæст. Æмæ уый амын- 
дæй закъонтæ арæзт цæуиккой. Иннæрдæм, Асиат, — ныр 
та уый зондæй аразиккам цард. 
Ахамбегтæй рацыди Сафонка æмæ уалæ йæ фысымты 
хæдзар суыдта, кæрты ауыдта йæ мад Доккайы. Уый уæдæй 
нырмæ ардæм йæ хъус дардтаид æмæ йæ æруыдтаид. 
Уæллаг хъæуы мæсыджы аууæтты цасдæр ныууади Са- 
фонка, мæсыджы цурты фæндаг дæлсапмæ ныххызти æмæ 
уыцырдæм фæраст ис, доны былты къахвæндагыл суары 
’рдæм йæ ных сарæзта. Кæдæмыты ахæццæ уыдзæн, уый нæ 
зыдта. Йæхицæй домдта: «Цалынмæ мæхи æрæмбарон, уæд- 
мæ цæудзынæн, цæудзынæн». Ахамбеджы ныхæстæ йын йæ 
зæрдæ сфæйлыдтой. Цæмæн æй бацагуырдта афтæ æнувы- 
дæй? Кæд æй кæцæйдæр зоны, искуы йыл йæ цæст æрхæ- 
цыд? Йæ зæрдæ-иу æм афтæ сдзырдта, цыма Ахамбег æмæ 
Дудары фырт кæрæдзи хорз зыдтой. Уæд ын йæ наукон раза- 
монæг йæхæдæг ницы загъта, фæлæ цыма кæмæндæр ба- 
фæдзæхста: мæнæ-ма мын мæ аспиранты Ахамбегмæ фæцæ- 
уын кæн». «Ахæстæй раивæзтæн, кæд уый дæр зоны? — хъуы- 
ды кодта Сафонка. — Æууæнды мыл. Æви йын рагæй нал 
фæци, йæ тыппыртæ кæй разы суагътаид, ахæм ныхас-æм- 
бал. Америкдзауты кой дæр æм хуымæтæджы нæ рауади». 
Кæддæр Дудары фыртæн Сафонка дзырдта, йæ фыдыфсы- 
мæр Америкæйы кæй уыди. 
Уæд æй нæ фæндыд Дудары фыртимæ сæмбæлын, йæ 
газет ын кафедрæйы ныууадзинаг уыди. Уый фæндиаг дзу- 
апп раттын йæ бон нæ бауыдаид, æмæ йын йæ наукон раза- 
монæг цæстæнгасæй загътаид: «Гæвзыкк дæ, афтидуд!». 

212 
Бицъоты Гриш 
Ныр æй æмбæрста Сафонка: Дудары фырт æй уæд нæ 
бафхæрдтаид. Ног цард арæзт æрцыди нæ бæстæйы. Сафонка 
æмæ йæ фæлтæры хæс уыди уыцы цард ноджы фæрæсугъд- 
дæр кæнын. 
Йæ зæрдæ йын сфæйлыдтой Ахамбеджы ныхæстæ. Уый- 
бæрц фæцарди, æмæ йæм абоны хуызæн никуы бахъардта, 
хи хъуыды йæм кæй нæ уыди, уый. Рæстæг адæймаджы ахæм 
уавæрты æвæрдта, цæмæй хи сæрæй хъуыды кæнынхъом ма 
уа. Адæймаджы æрдз та афтæ арæзт у, æмæ афтид бынæттæ 
нæ быхсы. Æмæ ныр Сафонка хатыдта, хи хъуыдыйæ хызт 
уæвгæйæ йыл цы рæстæг аивгъуыдта, иу уыйбæрц рæстæг 
ма йыл аивылдзæн, уæддæр æм фаг нал бахъардзæн йæ 
мæгуирады уавæр. Ныр дзы никуал ферох уыдзысты Ахам- 
беджы ныхæстæ. Уæвæн уыд æмæ, дам, Ацце кæнæ уый скон- 
дæн лæг сбадтаид, бæрзонддæр нæй, уыцы къæлæтджыны 
æмæ та кæцыдæр фæлтæртæн уый зондæй цæргæ æрцыдаид. 
Æмæ йæ куыд хорз бамбæрста, куыд хорз: цалынмæ йæм хи 
хъуыды фæзына, уæдмæ йæ уд не ’рсабыр уыдзæн, нæ бам- 
бардзæн царды ад. 
27 
Сери уыцы уатмæ бацыди, нæ фæрæдыди, фæлæ дзы 
цæмæдæр гæсгæ урс-урсид кæрдæйнагæй æмбæрзт сынтæ- 
джытæ нæ разынд. Гом рудзынджы раз — бандон пъолыл 
фæлдæхтæй лæууыд, æндæр уаты йæ цæст ницы æруыдта. 
Цыдæрхуызон аци æмæ хъуамæ уатæй рауадаид. Дуарыл ахæ- 
цыди æмæ — æхгæд. Ныххоста йæ тымбылкъухæй, фæлæ 
диссаг, — цыма бæзджын къул хойы, тымбылкъухты цæф- 
ты уынæр йæхимæ дæр нæ хъуысти. Гом рудзынгмæ бауади, 
бынмæ ныккасти æмæ дæлæ хæдзармæ æрбацæуæн дуары 
акомкоммæ уынджы лæууыди бæгъæмсар лæг, йæ урс-ур- 
сид сæрыхъуынтæ раст къаппа-къоппайау фидыдтой. Ныдз- 
дзура йæм, зæгъгæ, афтæ йæм скасти, бахудти, йæ иу уæхс- 
кыл ауыгъд топп райста, иннæ уæхскыл æй æрцауыгъта æмæ 
рæвдз ацыди. «Фæлæуу-ма!» — ныхъхъæр кодта Сери æмæ 
фехьал. 
Уыцы хъæрмæ фехъал йæ ног цардæмбал дæр, йæ хуыс- 
сæны рабадти æмæ йæ афарста: 
— Сери, цы кæныс? 
Сери цыма тъæбæрттæй фезгъордта, — йæ тыхулæфт йæ 
риуæй рæмыгъта. 

Кæрдæджы стьалы 
213 
— Дæ фыны исты федтай? 
— Марусыл цыдæр сæмбæлди! — йæ мидбынат рабадти 
Сери. — Ох, ныссуйтæ дæн! Серæуызыл мын мацы æрцæ- 
уæд?! Цыдæр æнахъинон фынтæ федтон. 
— Хъæбысы саби нæу. Цы йыл хъуамæ æрцæуа? Æрсабыр у. 
Æндæрæбон æм Асинет суади. Бухар, дам, дын Марусы 
тыххæй цыдæр зæгъинаг у, æмæ йæм æруай. Калмы дзых- 
мæ йæхи къахæй цæуæг хæфсы уавæры цыма бахауди. Ма- 
русы «сæфты хабар» йæ æмдзæрин чызджытæ базыдтой. 
Уый кæцы бон уыди?.. Ныр ай хъустыл дæр æрцыдаид. 
Æруади Бухармæ. 
Цы цæстытæ йæм ныззынг ласта Бухар! Ома мæнæй ницы 
бамбæхсдзынæ, уæ ныгъуылæнтæ æмæ æмбæхсæнтæ мæ ар- 
мытъæпæнмæ кæсæгау уæлæнгай сты. Сæ сарайы стъолыл 
æвæрд хызынмæ йын ацамыдта: «Ацы чингуытæ Марус го- 
рæты сæйраг библиотекæйæ райста, — загъта Бухар æмæ 
йын радзырдта, уымæ куыд æрбахаудтой, уый. — Схæсс сæ 
æмæ сæ ратг. Сæ дæтгыны æмгъуыд аивгъуыдта æмæ йæ къæр- 
ных рахондзысты». 
Сери аджих: «Цы гæнгæ мын у?». Бухар æй афарста: «Æви 
сæ Марус йæхæдæг бахæсдзæн?». «Зæрдæ дын нæй æппын- 
дæр? — загъта Сери, куьщ æрбауынгæг йæ зæрдæ. — Кæм 
дæн, уый нæ зонын». «Йе ’мбал чызджытæ дын Марусы 
æмбæхсæн нæ бацамыдтой?» — афарста Бухар. «Æмдзæрæ- 
нæй лидзгæ куы фæкодта. Уыдон дæр ын куы ницы бамбæр- 
стой. Цæмæн дæ арвы кæрæтты лыгъди? Æппын тæригъæд 
нæ зоныс? Ныр дæр цыдæр зоныс æмæ мын æй цæуылнæ 
*æгъыс?» — йæ цæссыгтæ сæрфта Сери. «Зонын цьщæртæ, 
фæлæ сыл не ’ууæндын, — дзырдта Бухар. — Аразгæ хабæрт- 
тæ сты». Сери: «Омæ цы зоныс? Цæуылнæ йæ зæгъыс?». Бу- 
хар: «Æппындæр мын гуырысхойаг нæу, Марусæн гамхуд 
кæй ссардтат æмæ Бирæгъ-Бухарæй фервæзти. Сери, ау, ахæм 
мамма дæн? Цы дæн, уый загътаис дæ хойы чызгæн æмæ 
æрсабыр уыдаид. Фæлæ нагъ, ды дæр æй мæнæй тæрсын 
кæныс». Сери: «Афтæ зындзырд цæмæн дæ, Бухар?!». Бухар: 
«Гамхуд дæр ыл æркодтат. Йæ цацатæ цыфæнды хуызы дæр 
аивæд — йæ къахдзæфгæ йыл комдзог рацæудзысты, йе ’рфгуы- 
гае. — Бухар йæ амонæн æнгуылдзæй иуырдæм-иннæрдæм 
шыв кодта æрфгуытæ, уыдон астæуæй цыбыр хахх æруагъ- 
’а, ома йæ фындзырагъ, уырдыг хаххы фæйнæ фæрсты фæ- 
т^.»%.ан «одта фындзы базыртæ. — Ахæм æрфгуытæ, ахæм 
дагстытæ æмбæхсын тæригъæд у» 

214 
Бицьоты Гриш 
Раздæр фын куы федтаид Сери, Бухар та йæ уыйфæстæ 
куы бацагуырдтаид, уæддæр сæ, чи зоны, иумæ бастаид, 
фæлæ йын ныр иу рæхысы дыууæ цæгау æмхæст фестадыс- 
ты йæ фын æмæ Бухары фæзынд. Цыдæр бæллæх кæд нæма 
æрцьщи, уæддæр рæхджы æрцæудзæн. Æмдзæрæны уат аф- 
тид цæмæн уыди? Фæрдыджы сынтæджы бынаты пъолыл 
ламаздыхъ ауыдта, куы рацæйлыгъди, æрмæст уæд. Ома нæ 
фæрæдыдтæ, ацы уаты цардысты Марус æмæ йе ’мбæлттæ. 
Уыцы Къаппа-къоппасæр хæцæнгарз иу уæхскæй иннæмæ 
райста, ома мæнæ дæхи цæстæй уыныс, фыдбылыз кæй æр- 
цæудзæн. Фыны дæр Сери хатыдга: кæйдæр хуызæн æм фæка- 
сти гæрзифтонг лæг. Куы сбон, уæддæр ма йæ хъуыдыты кæй- 
дæр агуырдта, кæцæйдæр æй зыдта Къаппа-къоппасæры. 
Лæг Серийы катайтæм йæ хъус æрдардта æмæ йын загъ- 
та: «Кæсын дæм, æмæ нал æрсабыр уьщзынæ. Райсом сæумæ- 
раджы хохмæ фæраст у». Дыккаг бон сæударæй колхозы ма- 
шинæйы абадти æмæ йæ горæты æрæргъæвта, уырдыгæй йæ 
комыдымæгмæ æндæр машинæ баскъæфта. Ам дæр бирæ нæ 
афæстиат. Фæзынди кæттагæй æмбæрзт машинæ, Сери йæм 
йæ къух рагацау сдардта. Раст йæ тæккæ цур фæурæдта ма- 
шинæ, кабинæйы Серийы ’рдыгæй бадæг дуар фегом ласта. 
Нагъ, цы уыдта, уымæн æцæг дунейы уæвæн нæ уыди. 
Къаппа-къоппасæры йæхи цæстытæй кæй уыны бон-сихо- 
рафон, ууыл æй баууæндын нæ фæндыди, æмæ Сери фын- 
ты дунейы фегуырди. Цыма та æмдзæрæны чызджыты уаты 
рудзынгæй кæсы æмæ Къаппа-къоппасæры уыны... 
— Мидæмæ хохмæ цæуыс? — афарста Къаппа-къоппа- 
сæр, уæддæр нæма æрчъицыдта Сери. 
— Сери, — радзырдта йæм, шофыры бынаты чи бадти, 
уый. — Нæ мæ уыныс? 
Уый та рызынди Бухар, æмæ Сери бынтондæр нал ха- 
тыдта, æцæгæй фынмæ æви фынæй æцæгмæ бафтыди. Бам- 
барæн цæмæн нæй, уый куыд хъуамæ бамбæрстаид? Бухар 
æм боныгон фæзынди, Къаппа-къоппасæр та уымæн йе ’хсæ- 
вы. Ныр мæнæ фæиу сты! 
— Сери, — радзырдга та Бухар. — Дæ цæстытыл не ’ууæн- 
дыс? Ацафон дæ хъуамæ ам ма ’рбаййæфгаиккам? Афгæ нæу? 
Сбад æмæ нæ фæндаг дарæм. Ныр ма нæ кæдæм фæлвдздзынæ? 
Къаппа-къоппасæр æргæпп кодта зæхмæ, сдзырдта: 
— Схиз, æз гуыффæйы сбаддзынæн. 
— Нагъ, — загъта Сери, хъæзæй быд хызын фелвæста. — 
Бузныг, æз уæле бадын. 

Кæрдæджы стъалы 
215 
— Галка Хадзметович, Сери фырнымд сылгоймаг у. Фы- 
дæлтыккон æгъдæуттыл хæст, — загъта Бухар. — Йæхи бар 
æй уадз. Сыхæгтæ стæм. Хорз сыхæгтæ. Уæддæр, Сери, ме зно- 
ны ныхас æцæг куыд рауади. Ды ныр цæуыс Марусы уынын- 
мæ. Дæ размæ фæуыдзыстæм, уый цæмæй хæйрæг уыдтæ. 
Бухар æй куыд фехъуса, Сери афтæ хъæрæй загъта: 
— Мартайы уынæг цæуын. Нæфæразгæ, дам, у. 
Кабинæйы дуарæй йæ сæр радардта Бухар æмæ фæстæр- 
дæм радзырдта: 
— Мартайы фендзынæ, фæлæ дæ зæрдæ Марусмæ æх- 
сайы. Мах дæр сæ дыууæйы дæр фендзыстæм, ноджы Ахам- 
беджы. Гъе, æрмæст дæм Мартайы зонд ма разынæд — нæ 
фысы нын гуыффæйæ ма раппар. Ахамбегæн æй ласæм. 
«Ау, исты зона?! — гуыффæйы бадгæйæ йыл гуырысхо- 
йаг хъуыдытæ тас бафтыдтой. — Мæ фæдыл мын кæд искæй 
бафтыдта? Марусы Ахамбегтæм куы баластон, уæд мыл йæ 
къæбылатæй кæйдæр цæст æрхæцыди, æнхъæлдæн. Мæнæ 
дуне куыд скъуындæг! Марус йæ сæр кæм фæцæва, иу ахæм 
къуым а дунейыл нал разындзæн». Цы судзгæ катайты ахæ- 
сты фæци Сери, цы саумаройы арты сыгъди: куыд рауай- 
дзæн? Сери гуыффæйæ нæма æрхиздзæн, афггæ ацы хæйрæг 
Ахамбегты кæрты бауындзæн Марусы. Йæ цонджы змæлд, 
йæ къахайст, йæ тьщпыр рустæ... Уæлдæфы йын æнгуыл- 
дзæй йæ сурæт куыд аныв кодта! Базондзæн æй æмæ йæ мæ- 
стæймарæн нæргæ худын комы иу къулæй иннæмæ азæл- 
дзæн. Цы æбуалгъ, цы æгъатыр дæ, Бухар! Хохаг хъæуы цæр- 
джытæ йæм куыд фезгъорой, йæ хъæлæс афтæ нæрдзæни. 
Адæмæн амондзæн Марусмæ: «Сымах æй лæппу хонут. Уæдæ- 
ма иннæрдæм азилут, æз æй нымæтын ехсæй æрцæвон, цымæ 
чызг нæ фестид». 
Къаппа-къоппасæр та йæ цæстыты раз фегуырди: «Уый 
та йын чи у? Йæ чегъре ма уæд, йæ цумайы лæппу, къæп- 
пæг æвæрæг?.. — йæ къухтæ сивæзта. — О Хуыцау, батæри- 
гъæд кæ! Ахæм арфæйаг мæ фæкæн, æмæ нæ бацæуынмæ 
Марус Ахамбегты æмгæрон куыннæ разына! О хохы дзуæрт- 
тæ, ацы æгъатырæй нæ бахизут, нæ машинæ нын Марус 
рагацау куыд ауына, афоныл йæ сæр куыд бафснайа...». 
* * * 
Марус фынгæй куы ссæрибар, уæд тыргъты бандоныл 
æвæрд газет йемæ айста æмæ кæртæй ахызти. Фæстаг рæс- 

216 
Бицъоты Гриш 
тæг-иу уыцы газет арæх ауыдта Ахамбеджы къухы. Иуахæмы 
йæм йæ хъус æрдардта Марус, хæдзары хицау, газеты кæ- 
цыдæр уацмæ æнгуылдзæй амонгæйæ, дзырдта Мартайæн, 
йæ хъæлæс — масты зæлтæй дзаг. Сæ ныхасы мидис сын 
тагъд ацахста — рауади сæм Гуыгуызаты Аццейы кой. Газет 
ракурын уæд йæ цæсгом нæ бахъæцыд, ныр йæ разы фæци. 
Сафонкайы къухфыст чызджыты сусæгæй бакасти Ма- 
рус, Сери йæм æй куы æрбахаста, уыйфæстæ. Ныртæккæ 
къухфыст Авдантæм ис, æмæ чызг хъуыды кодта: «Авдан 
мын мæ «сæфты» хабарыл куы баууæнда, уæд мæ дзаумæт- 
тæм лæмбынæг кæсдзæни, къухфыстыл дæр йæ цæст æр- 
хæцдзæни, бакæсдзæн æй. Чызджытæм-иу ныр арæх бауай- 
дзæн, уыдон ын Серийы кой æнæ скæнгæ нæ фæуыдзысты, 
æмæ уæд мæ дзаумæттæ бынатыл сæмбæликкой». 
Газет цалынмæ йæ къухы хаста, уæдмæ дæр æрхъæцмæ 
нал хъæцыди, фæлæ йæ куыддæр рафæлдæхта, афтæ йæ 
цæстытæ ацагуырдтой Сафонкайыл гадзрахатæй рацæуæджы 
мыггаг æмæ ном. Ивгъуыд заманты тыххæй фыстыты искуы 
куы бакастаид, ахæм æмæ ахæм ахуыргонд лæг йæ ном афтæ 
фæчъизи кодта, уæддæр æм цы æлгъаг фæкастаид, фæлæ 
ахæм худинаг йæ сæрмæ æрхаста XX æнусы цæрæг, рухс 
фидæн аразджытæн зондамонæг, ахуыргонд лæг!.. 
Сафонка йæ хæдзарыл сæмбæлд, зæгъгæ, Галкайы хъус- 
тыл куы æрцæуа, уæд ма, цымæ, бонрухсмæ рацæуын йæ 
цæсгом бахъæцдзæн?! 
Джиппы уагъд рæнхъытыл згъордтой Марусы цæстытæ 
æмæ хатыдта: ацы фыст Сафонкайæн йæхи номыл уагъдæй 
цы цин, цы зæрдæрухс бавзæрстаид! 
Цæстытæ ма рæнхъытыл згъордтой, уæд ын йæ зæрдæ 
замманай æхсызгон хъуыды бацагайдта. Ахамбегты хæдза- 
рæй рацæуæнтæ йæм куыд зыной, афтæ йæхи æввахсдæр 
сисдзæн, æмæ Сафонка куы рацæуа, уæд цыма æнæнхъæ- 
лæджы фембæлдысты. Ацы газеты руаджы йæ фæуромдзæн. 
Хъуыды хъуыдыйы агайдта æмæ, фыццагдæр цы ныхæстæ 
зæгъдзæн, ууыл дæр асагъæс кодта. Ныхас сæм куы рауайа, 
уæд ын Марус зæгъдзæни: «Ныртæккæ дæ аууон æрлæудзы- 
нæн æмæ мæ цыма нæ федтай, æрмæст мын мæ хъæлæс 
айхъуыстай. Ма-иу мæм ракæс, мæ хъæлæсмæ мын-иу лæм- 
бынæг байхъус». Иæ хъæлæсæй йæ куынæ базона, уæд ын 
афæзмдзæни, зæронд усы фатеры амбæхсинаг куы уыди, 
уыцы изæр сæм цы ныхас рауади, уый. Фæлæ йæ цин тагъд 
æрмынæг — кæд Сафонка газет нæма касти, уæд уадз æмæ 

Кæрдæджы стъалы 
217 
мацыма зона. Ныр Сафонка Серæуызыл æрæууæндыд æмæ 
йæ зæрдæ дардта, кæй сарæхсдзæни. Серæуызы хæрв аппар- 
дзæн, афтæмæй Сафонкайæн йæхи раргом кæндзæн. Гъеуы- 
цы фембæлдæн та кæдмæдæр æргъæвæн нал уыди. Уыйфæс- 
тæ... хъæуккæгтæн Серæуыз уыдзæн, Сафонкайæн та — Ма- 
рус... Цæст сыл кæмоне ’рхæца, ахæм фæсвæдтæм дæр-иу 
ахæццæ уыдзысты... Йæ цæсгом бахъæцыди æмæ, фыццаг 
байы ад кæм базондзысты, уыцы бынат дæр йæ цæстытыл 
ауади. 
Нæфæтчиаг хъуыдытæй йæ буарыл æхсызгон арт ссыди, 
йæ ных хиды таппузтæй бауымæл, уый банкъардта. 
Цин æй ахæм бæрзондмæ нæма систа, базыртæ йæ кæ- 
цæй ахастаиккой. Серæуызы хæрвы кæдмæ æмбæхсдзæн? Кæд 
дзы фервæздзæн? Цæмæн дзы æрбайрох вæййы, уартæ ин- 
ститутмæ курдиат куы балæвæрдта, уæдæй нырмæ Бабойы 
номы аууон кæй æмбæхсы? Йæхи фыд Габойы номыл цыма 
хъоды бакодта. Уæд цы хорз фæцарæхст йæ фыды номы æм- 
зæл ном равзарынмæ, цы хорз æмбæхсæн ын разынди, йæ 
уд æрсабыр æмæ йæ уырнын байдыдта, кæй нал фæудаист 
уыдзæн... Фæлæ, йæ нана Гуассæйы загъдау, уæлион цард 
куыд тæлæссонд у. Цардмæ хъуамæ ахæм гуырд рантыса, 
æмбæхсæнтæ, ныгъуылæнтæ сгарын йæ царды нысан кæ- 
мæн хъуамæ суа... Дарддæр цы уыдзæн, уый йæ цæстытыл 
нæ уади. Ау, йæ нана йæ æцæгæй дæр хъуамæ йæхирдыгæй 
фæкæна?.. Уыцы хъуыдытæн ауазæнтæ арæзта, уымæн æмæ 
уал Марус хъуамæ Сафонкайы размæ рацæуа, Сафонка æмæ 
Серæуызы хæрвыдзыд Марус ам цы рæстæг арвитдзысты, 
уый сын ныббирæ, ныддæргъвæтин уыдзæн, æнусау сыл 
сахаддзæн... 
Марусы зæрдæ уæддæр цыдæр ныфсæй хъуамæ фæфидар 
уыдаид, æмæ йæ цæстыты раз фегуырди, Биттайыуылты йæм 
чи æрцыди, уыцы Забе. Цыдæр ивддзинæдтæ хъуамæ æрцæуа 
царды, загъта, дæу пайдайæн дæр чи рауайой, ахæм ивддзи- 
нæдтæ. Уæд ын йæ ныхæсты ницы ахæм мидис рахатыдта, 
уæддæр æй мæнæ ныр фæцагайдтой. Забейы ныхæсты аууон 
ахæм æвæрæнтæ разынди, æмæ сæ йæ буар сисбынтæ абадти. 
Забейы зæгъинаг йæхицæн раргом кодта, æмæ йæ хъусты афтæ 
азæлыдысты йæ æргом хъуыдытæ: «Дæуæн, Сафонкайæн, 
бирæтæн сæ уæлæуыл цард зындон кæй рæстæджы фестади, 
уыцы Фæтæг нал ис, йæ бынаты балæудзæн...». 
Аргъауы хуызæн-иу кастысты Марусмæ ивгъуыд æнусты 
хабæртгæ скъолайы ахуыры рæстæг. Фæлæ йæ царды хæрæмт- 

218 
Бицъоты Гриш 
ты азар куы басыгъта, уæд-иу æнæ бафиппайгæ нæ фæци, 
ныры рæстæджы цаутæ йын кæддæры цæутæй йæ зæрдыл 
цыдæртæ кæй æрлæууын кæнынц. Абоны диссæгтæ-иу куыд 
æнцонæй абарста рагон диссæгтимæ, йæ былалгъыл-иу куыд 
абадтысты йæ дзуринæгтæ æмæ-иу куыд фæудаист. 
Дыууæ мин азы размæ уартæ Римы император Тит йæ 
рæстæджы мæгуирадыл дзурæг бæллæхтæй иуыл банымад- 
та, царды бирæ цыдæртæ дзырдхæсджытæ æмæ нымудз- 
джыты фæндиаг арæзт кæй цыдысты, уый. Æмæ император 
карз тох самадта сæ ныхмæ — надтой сæ ехсытæй, лæдз- 
джытæй адæмы цæстыты раз, цагъары сæ уæй кодтой, æдзæ- 
рæг сакъадæхтæм сæ хастой. Æнахуыр зæрдæхæлар адæймаг 
разынди император Тит, йæ тыхстæй йæм чи цыди, уыдо- 
нæй иу дæр йæ цурæй æрхæндæгзæрдæйæ никуы раздæхт. 
Йæ ныхæстæ æмбисондæн баззадысты. Иуахæмы сихор кæ- 
ныны афон фæхъуыды кодта, уыцы бон хорзæй кæй никæ- 
мæн ницы ракодта æмæ йæ дзыхæй схауди: «Мæ хæлæрттæ, 
мæ бон дзæгъæлы фесæфт!». Афтæ ахъуыды кодта Марус: 
кæд ын историк Светоний йæ сурæт барæй афтæ рæсугъдæй 
равдыста, нæ императортæ сегас адæмы удхортæ нæ уыды- 
сты. Фæлæ Тит райдианы чысыл туг нæ ныккалдта, чъизи 
митæй фæсте ницы ныууагъта, адæм-иу ныммарой кодтой: 
«Дыккаджы Нероны ахæсты фестæм!». Уалынмæ йæм фæс- 
мон æрхъардта, йæ хорз туг фæуæлахиз. 
Марус йæхицæн дзырдта: «Æвæццæгæн, Забе афтæ загъ- 
та: чи нал ис, уыцы фæтæджы бынат бацахсдзæн, йæ нана 
Гуассæйы загъдау, Хуыцауы фарнæй хайджын адæймаг». 
* * * 
Марус ахсæны суары цур дзæвгар рæстæг абадти, знæт- 
лæбурд, хæлофуылæн æрвхуызцъæх доны былты дæр фæс- 
тиатгæнгæ фæцыди, фыццаг хатт Сафонкайы кæм ауыдта, 
уыцы арф ададжы уæлбылмæ сызгъордта æмæ суыдта Са- 
фонкайы — уæлæ Дæллаг хъæуæй æххæст нæма æрхызт. «Ныр- 
тæккæ йæ æруромдзынæн, — ахъуыды кодта Марус æмæ йæ 
зæрдæйы æнкъусаг цæфтæй йе уæнгтæ æрлæмæгъ сты. — 
Дзурын æм бауæндцзынæн. Бауæнддзынæн, бауæнддзынæн!..». 
Уæлæ йæ æруыдта Сафонка йæхæдæг дæр. Чи зоны, йæ- 
хæдæг æм раздæр сдзура... 
Уæлæ кæройнаг хæдзар фæсте аззад, æмæ Сафонка гали- 
уырдæм базылди. Уым картофы хуымы гæбæзты дæллаг фæр- 

Кæрдæджы стъалы 
219 
сты зæронд фæндаджы над фæдтæ кæрдæг æрæмбæрзта, 
фæлæ сæ уæддæр цæст ахста. Ууылты ацыди Сафонка. «Фед- 
та мæ, фæлæ йæ Серæуызы уынын æппындæр нæ фæнды, 
— йæхицæн дзырдта Марус, Ахамбегты кæртмæ куы бахызт, 
уæддæр æй хистæртæй уымæ нæ равдæлд. 
Дæллаг хъæуæй схызти чызг æмæ йæ хъустыл ауади ма- 
шинæйы уынæр. Уæлæ комы фæндагыл кæттагæмбæрзт ма- 
шинæ хъæумæ баввахс. Серийы фæдзæхст дзы рох нæ уыди: 
хъæумæ ног æрбацæуджытæм дæ хъус дар». Дæлсапмæ уыр- 
дыджы цасдæр ныууад æмæ аууонæй машинæмæ касти. Ахам- 
бегты дуармæ баурæдта. Гуыффæйæ цы сылгоймаг æрхызти, 
уымæ æдзынæг ныккасти æмæ йын уæлæ йæ хъæзæйбыд 
хызын дæр суыдта. 
«Сери у! Сери мæм фæзынди! — йæ зæрдæ æрбауынгæг, 
йæ цæссыг фемæхсти. Æмæ йын куыд фенцон, æмæ йæм куыд 
фæтьæбæртт ластаид, фæлæ ауыдта гуыффæмæ хизгæ дыууæ 
нæлгоймаджы. Цыдæр æристой зæхмæ, æмæ йæ кæртмæ сха- 
стой. Уæлæ сæм рацыди Ахамбег, тыргътæй æрхызтысты Марта 
æмæ Кызги. Цасдæр цыма æнцад лæууыдысты, уыйфæстæ 
иртасын байдыдта, сæ къухтæ-иу кæй батылдтой. 
Уалынмæ та йæ цæст Серийы ацахста. Уæлæ йæ къухы 
цыдæр райста æмæ дæлсаппы ’рдæм ратындзыдта. 
Дæлсапмæ ацырдыгæй ныццæуæн уыди къæмбырджын 
фахсыл нарæг къахвæндагыл. Къахвæндаг хуыдта уыргты 
суары гуырæны цурмæ. 
Уалæ уæрдонвæндагыл Сери æрхызти. Уæдмæ Марус ных- 
хæццæ суаргуырæнмæ. Уæрдонвæндаг цыди къæмбырджын 
фахсы рæбынты, æмæ хъæуæй кæцæйфæнды кæс, уæддæр 
ууылты цæуæгыл цæст не ’рхæцдзæн, уый зыдта Марус æмæ 
фæтъæбæртг ласта Серийы размæ. 
Уæлæ Сери фæлæууыди, — æвæццæгæн, йæ цæстытыл 
цалынмæ баууæндыд, уæдмæ сагъдауæй аззад, ныр уый дæр 
разгъоры. 
Цы адджын та рауад сæ хъæбыс! Ардæм куыд тынг тыр- 
ныдта! Фендзæн ма йæ, уый йæ æппын куынæуал уырныдта 
æмæ та йæм мæнæ æрбахæццæ. Мæт æмæ йæ сагъæстæ кæй 
хордтой, уыдæттæ дæр ын загътой Серийы уæрдæхæлвас 
цæнгтæ. Алцыдæр дзы фембæхсы Сери, фæлæ ацы хатт йæ 
кæуыны скъуьщдзæгтæй дæр цьщæртæ сирвæзти, йæ цæс- 
сыгтæ дæр æруадысты, æмæ сæ куыд тагъд асæрфта йæ сæр- 
бæттæны кæронæй. Йæ къухтæ йын йе уæхсчытыл авæрдта, 
ныккасти йæм æмæ дзы зæрдæбын улæфтимæ сирвæзт: 

220 
Бицъоты Гриш 
— Цы хорз у, дзæбæхæй та дæ кæй æрбаййæфтон! Æр- 
цардтай мæ! 
— Исты хабар?! -— фæудаист Марус. 
— Диссæгтæ! Æнæрцæугæ диссæгтæ! 
— Æвзæр исты фынтæ федтай, æви исты хабар?.. 
— Ныр дæр æй нæма хатын, фынæй æцæджы æхсæн цыма 
къæсæр дæр нал баззад... 
— Уыдæттæ дыл иууылдæр мæн тыххæй цæуынц. Фыны 
дæр мæ ничердæмуал фæлидздзынæ... 
— Уый чи у, уый?! Кæд ма исты зонын — ды мын кодтай 
йæ кой. Къаппа-къоппайау æмдымбыл йæ сæр, хъæддых 
сæрыхъуын, сæнтсау, сæнтурс хилтæ. Æмдзæрæны цы уаты 
цардыстут, уый рудзынгæй йæ куы ныууынин. Мæ фыны. 
Æндæрæхсæв. Абон райсом комыдымæгмæ фæурæдтон ма- 
шинæ — æндæрæхсæв фыны кæй федтон, уый мæм каби- 
нæйæ куы ракæсид! Къаппа-къоппасæр... 
— Уый Галка Хадзметович у, нæ декан. Йæ кой арæх 
фæкæнын, къаппа-къопайы хуызæн — йæ чуб. Æрдæбон цы 
машинæйæ æрхызтæ, уый кабинæйæ дæм ракаст?! 
— О, уыцы машинæйы кабинæйæ. Цы ’рбадæн — ницуал 
ын бамбæрстон. Ме ’муд ныр дæр дзæбæх нæма æрцьщтæн. 
— Сери, уæдæ, мæнмæ дæр цы дзуринæггæ ис! Дæ диссæггæ 
амы диссæпæм рацыдысты комкоммæ. — Марусы улæфт фер- 
хæцыди, йæ къухы арм йæ зæрдæйы сæрмæ риуыл авæрдга. 
— Ам дæр ахæм исты?.. 
— Ды куыд зæгъыс, æз дæр раст афтæ. Сафонкайы куы 
ауыдтон, уæд. 
— Дæ фыны, æрæджы искуы? 
— Суарæй сцæйцьщтæн. Дæллаг хъæуы дæле арф ныууа- 
йæны хæрхæмбæлд фестæм. Базыдтон æй — йæ цæстытæ, 
æрфгуытæ, фындз. Уæддæр мæхиуыл нæ баууæндыдтæн. 
— Цытæ дзурыс, Марус? Сафонкайы фыны нагъ, фæлæ... 
— Йæ мад дæр ам ис. 
— Хуыцау, табу дæхицæн! Сафонка сæрæгас у! Æмæ куыд? 
Раргом æм дæ? 
— Нæ уæндын. 
— Мæнæ ацы сахат дæр ам ис, хъæуы? Кæд ма йæ федтай? 
— Æрдæбон чысыл раздæр ахсæны суары ’рдæм фæцæй- 
цыд. Дæрддзæфмæ йæ ауыдтон. 
— Ох, Марус, иу хабар ма, æмæ дзы ма фæудаист у. Дæ дека- 
нимæ Бухар дæр æрбацыди. Кызги мын дæуæй афтæ: суар хæс- 
сынмæ фæцæуы. Æмæ разгюрдгон. Зæгъын, сæ цæст дыл куынæ 
æрхæцид — Къаппа-къоппасæрмæ фыны хæцæнгарз уыди. 

Кæрдæджы стъалы 
221 
Йæ къухы газет кæй нал ис, уый фæхъуыды крдта Ма- 
рус, Серимæ куы ратындзыдта, уæд ын ахаудаид. Йæ зæрдæ 
гуырысхотæй айдзаг: кæд уыцы газет Сафонкамæ бафтыди, 
йæ фыст Галкайы номыл кæй рацыди?.. Уæд Галкаимæ хъуа- 
мæ ма сæмбæлой. 
Ахамбегты ’рдыгæй райхъуысти машинæйы уынæр. 
— Æнхъæлдæн, рацæуынц! — сдзырдта Сери. — Цы фыд- 
былыз ма нæм кæсы? Суармæ ма фездæхæнт? 
— Æз сæм уæлбылæй скæсон, — Марус къæмбырджын 
фахсыл тæссармæ суади, æххæст нæма фæуæлбыл, афтæ 
дзуццæджы æрбадти, йæ къухы фæтылдæй ацамыдта: ма- 
шинæ быдыры ’рдæм фæцæуы. Фæстæмæ здæхгæйæ-иу йæ 
къухтæй дæр быцæутæ ацарæзта, кæрдæгарæхы-иу йæ фа- 
зыл æрбырыди. Серийы цур алæууыд æмæ сдзырдта: 
— Тынг тæрсын, Сафонка æмæ Галка Хадзметовичы æх- 
сæн исты куы рауайа... Иæ фыст ын йæхи бакодта, газеты дзы 
дзæбæх хай рауагъта. Сафонкайы суары раз куы ныййафой... 
— Суары цурмæ фæуайын! — Сери æрбахъæбыс кодта 
чызджы, иу зæрдæбын улæфт ма дзы сирвæзт. — Дæхи æвди- 
сæн дын нæма ис. Цом, уæлæ сæм уæлбылæй аивæй кæсдзы- 
нæ. Мæнæ цы диссæгтæ! Хуыцау, фыдбылызæй нæ бахиз! 
28 
Галка ацы хатт Аццейы ныхасæй фæраст хохмæ. Суар ра- 
ласдзысты, уый кой дæр дзы рауади, фæлæ, загъта, уыцы 
лæджы раз тынг азымджын стæм æмæ дзы хатыр хъуамæ 
ракурæм. Чысыл ма сæрæндæр куы уаин, уæд æм фæцæуин... 
Æмæ, Галка, дæхæдæг зоныс, цы зæгъын хъæуы. Мæ зæр- 
дæйы хъынцъым мын куыд бамбара. Афтæ-иу ма зæгъут: 
мæнæ дын дæ дзæбидыры ныхмæ кусæрттаг. Зæгъут-иу: «Хуы- 
цауы лæвар фос у æмæ искæцы бæрæгбонмæ нывондæн сны- 
сан кæн, бакув нæ хохы дзуæрттæм, табу сæхицæн». Ома йæ 
дзæбидыры йын иумæ расайдтат, иумæ йæ афæлывтат æмæ 
дын дæхи иуварс айсæн нæй. 
Галкайы сусæгæй ма Ацце йæ фыртæн ныффæдзæхста: 
цымæ Ахамбег цы цæстæй ракасти, газеты йыл цы фыст 
рацыди, уымæ? Йæ бинойнаджы дæр, дам, ма-иу аивæй 
афæрс, цымæ ахæм газет исынц. 
Уым мидæмæ иу хъуыдыйы ахæсты фæци Галка: «Адо- 
нæй ма искуы фервæздзынæн?». Дзуапп агуырдта, фæлæ, 
зæрдæ цæуыл фæлæууа, ахæмæй ницы ссардта. 

222 
Бицъоты Гриш 
Бухар æмæ Галка Ахамбегты кæртмæ æвæстиатæй кусæрт- 
таг бахастой. Раздæр сæм ракасти хæдзары хицау, сæ къухтæ 
сын райста æмæ фырмæ бацамыдта: 
— Куывды æрбацыдыстут? Уæ кусæрттаг ам цæмæн æрæ- 
вæрдтат? 
— Ацце фæдзæхста, искæцы бæрæгбонмæ йæ нывонда- 
гæн... — райдыдта Галка. 
— Хуыцау уын бирæ раттæд, дзугты хицау куыд суат, 
фæлæ йæ куы зонут: кæмæн йæ бон у, уый йæ бæрæгбонæн 
йæхи фосæй снывонд кæны. Йæ къух кæмæн нæ фæамоны, 
уый та æртæ чъирийæ скувы. Кусæрттæгтæ хъуаг не стæм, 
Хуыцауæн табу. 
Сылгоймæгтæ дæр рацыдысты, ныхæстæ фехъуыстой, 
æмæ Марта сдзырдта: 
— Нæ сæ æмбарыс? Дзæбийы сæрмæ дын æй æрбалас- 
той, — æмæ хъуынджын æрфгуытæ равдыста Бухармæ. 
— Æмæ сын Дзæбийы уæй куынæ акодтон, — загъта Ахам- 
бег, Бухаримæ дæр фемдзаст, Галкаимæ дæр. — Загътат: «Хъуы- 
дæмæ æнахуыр кадджын уазæг сæмбæлд Мæскуыйæ, тынг 
хынцинаг уазæг, æмæ йæ фынг дзæбидыры фыдæй физонæ- 
гæй тынгдæр ницæмæй сфидаудзæн». Цы мæхæдæг, цы нæ къæ- 
бæргæнæг — ныффæрск стæм æмæ уæ кæд сдзурын дæр уагъ- 
там. Хъуыдæйæн чи стут, уымæй дæр уæ нæ афарстон. — Гал- 
камæ ацамыдта. — Кастæн дæм, æмæ дæхи уæздан дардтай, 
афгæ фенхъæлдтон, обкомы завхоз дæ. — Ныр та Бухармæ ба- 
каст. — Ды Аццейы фырт дæ, уый нæ бамбæрстон уæд. Афтæ 
ахъуыды кодтон, завхоз дæуæй уый хъуамæ уаид — цæуы 
тъæпп-дыгъд æркæндзынæ æмæ дын æхсыр æруадздзæн. Хæс- 
гæут машинæмæ уæ кусæрттаг, æппындæр мæ ницы дарут. 
— Ацце тынг фæдзæхста... — райдыдта дзурын Галка, фæлæ 
та йæ хъæлæс нæ бафидар. 
— Уыцы ныхас ахицæн, — цæхгæр загъта Ахамбег æмæ 
къухæй уæлдæф æрфазта. 
— Йæхæдæг рацæуинаг уыди, фæлæ нæфæразгæ у, — сдзырд- 
та Бухар. — Тынг хъыг ын уыдзæн. Æфхæрдæн æй райсдзæн... 
— Хъуыдæйы уазæг ам цас фæци? — афарста Ахамбег. 
Галка бамбæрста: ацы лæг, æнцонтæй кæй асайай æмæ 
дын дæ тыфтырыкъо митæ чи ныббара, уыдонæй нæу. Æмæ 
йæхицæн загъта: «Дæ пъири сæхгæн. Хæйрæджы фæтдзæгъ- 
дæн йæхæдæг дзуапп дæтдзæн». 
— Куы ницы дзурут? — бабылысчъил Ахамбег. — Цы бон 
бахуыдта Хъуыдæ йæ уазæджы? 

Кæрдæджы стъалы 
223 
— Мах ам кæд уыдыстæм? — Галкамæ бакаст Бухар. — 
Æнхъæлдæн, майрæмбоны. О, хуыцаубоны йæ бахуыдта. 
— Мæхимæ куыдзæмгад æркастæн. Кусæрттаджы тыххæй 
мын цас лæгъстæтæ бахъуыди, — дзырдта Ахамбег. — Цы 
хуыцаубоны кой кæнут, уæд горæты балæууыдтæн, зæгъын, 
Хъуыдæйæн йæхицæн басæттон мæ чъындыйыл, куыддæ- 
риддæр уыди, афтæ йын сæ радзурон. Йæхицæй фæстæмæ 
йын йæ бинонты сæ хæдзары баййæфтон. Зæгъын, уазæджы 
сæ дачæмæ ахуыдта Хъуыдæ? Цавæр уазæг, дам? Хъуыдæ, 
дам, ныр къуыри Мæскуыйы куы ис. 
— Ахамбег, Марта дын æй нæ дзырдта? — кæнгæ худыны 
мыртæ схауди Бухарæй. — Дзæби ныл куынæ бахæцыди. 
Иунæг æрду дæр дзы уырдæм нæ ныххæццæ. 
— Дыккаджы Ацце! — сдзырдта Марта. — Истæуыл дын 
басæтдзæн, фæсырх уа! 
— Лæгты ныхасы-иу сылгоймаг йæ дзых нæ тьыста! — 
карзæй загъта Ахамбег. — Ирон дзырд ма уæм кæд хъары — 
кусæрттаг сæвæрут машинæйы. 
— Дæ хорзæхæй, Ахамбег, ма нын æй арвит, — йæ цæнпæ 
нытгыддта Бухар æмæ Галкайы цонгыл ахæцыд. — Мах цæуæм. 
Ахамбег фыры цурмæ бацыд æмæ Галкамæ фæдзырдта: 
— Рацу-ма, схæцæм ыл. 
Галкайы не суагъта Бухар, машинæйы ’рдæм æй схуыста. 
Уæд хæдзары хицау йе ’фсинмæ фæдзырдта æмæ фыры ма- 
шинæмæ бахастой. Бухар ма йын йæ фæндаг ахгæдта, нæ йæ 
бауадздзынæн, зæгъгæ. Ахамбег ын афтæ: 
— Ды кæцы Аццейы фырт дæ? Ам нæ сыхаг хъæуæй чи 
ацыди быдырмæ, æз кæй зыдтон? Æви, æрæджы газеты 
кæй сгуыхты таурæгътæ радзырдтой? — Дзуапмæ нæ бан- 
хъæлмæ касти, Галкамæ баздæхт. — Ды та сын чи дæ? Дæ 
сæр сæ цы рæстæджы тынгдæр бахъæуы? Кæсын дæм, æмæ, 
хъуыддæгтæ аразынмæ гæрзарм нæ дæ, уæд дыл цы сæну- 
выд сты? 
Æндæр ницуал загъта Ахамбег, сæ кæртмæ бараст. 
Бирæ цыдæртæ ферох уыдзысты Галкайæ, фæлæ Ахам- 
беджы дзыхæй уæлæмæ чи не схауд, уыцы уайдзæфтæ æмæ 
фидистæ йæ хъусты азæлдзысты. Йæхимæ кæсдзæни, уай- 
дзæфгæнæг хистæрмæ скæсын чи нæ фæуæнды, ахæм лукъа- 
хор сабийау. 
Машинæйы кабинæйы та Бухары фарсмæ сбадти Гал- 
ка, фæлæ йæхи цæсты æппын нал сахадыдта. Иуцасдæр 
куы æруадысты, уæд Бухар машинæ фæурæдта, фæнда- 

224 
Бицъоты Гриш 
джы сæрмæ уæллаг хæдзармæ скасти æмæ йæхицæн дзу- 
рæгау загъта: 
— Фæлæуу-ма, мæ зæронд фыд мын куыд фæдзæхста? — 
кабинæйæ ахызти. 
Цас ныффæстиат, уый нæ базыдта Галка, машинæйы 
моторы иугæндзон тыр-тырмæ афынæй. Райхъал ис Бухары 
ныхасмæ: 
— Хъуыды кæныс, Ацце нын куыд фæдзæхста: уе ’ртæ 
чъирийы-иу хъæуыдзуары кувæндоны скувут. Ахамбег уым 
куынæ уа, уæд, дам-иу афæрсут, дзуарылæг дзы, чи зоны, 
разына. Уæлæ уыцы хæдзары сылгоймæгты афарстон. Ахам- 
бег, дам, уын сæ цæуылнæ скуывта? Цы ма загътаин. Уæд- 
дæр мæ цыд нæ фæдзæгъæл — замманай мисыны къус дзы 
банызтон, — цасдæр хъусæй абадти æмæ афарста. — Куыд 
гæнгæ нын у? Дзуары бынмæ цæуæм? Чъиритæ скувдзынæ? 
— Нæ зонын кувын. 
— Цыбыр дзырдæй, ды дæ атеист. 
Машинæ тылди сындæггай. Галка æнхъæлдта, Бухары ма 
кæд фæстæмæ аздæхын фæнды. 
— Цæй, не ’ртæ чъирийы дæлæ суары цур скувдзыстæм, 
— æмæ Галкайы æрбасхуыста. — Галка Хадзметович, дæхи- 
мæ цы ныхъхъуыстай? Ацы хистæртæ диссаг сты. Сæ рæстæг 
аивгъуыдта, уæддæр ма сæ афтæ фæнды, сæ дзырд ма исты 
куы марид. Зондамонын мын чи райдайы, уымæн мæ афтæ 
зæгъын фæфæнды: «Бонцухæй дын дæ фындз мæрздзынæн, 
æрмæст мæ дæ зондæй бахиз». 
Машинæ хъæуы арæнтæй ахызти, тылди сабыр, дзыхъ- 
хъьПгæй йæхи хызта. Æрбасхуыста та Галкайы: 
— Дæ хос нæхимæ ис, ныртæккæ нæхи бахуызæнæнтæ 
кæндзыстæм. — Йæ къух фæхъил ласта. — Гъа-ма, уæдæ, 
ныццæлхъ æй ласæм! — Йæ улæфæнты дзаг ныззæлыди йæ 
хъæлæс, зарæг самыдта: 
Ныр нын ацы азы уалдзæг^ 
Кæд æмæ Цыкарийы уалдзæг, гъей-й-й! 
Æрбасхуыста Галкайы æмæ сдзырдта: 
— Дзæбæх-ма йæ сис! 
Галка дзургæ дæр нагъ, кæсгæ дæр. Æмæ та Бухар фæхъæр 
ласта: 
— Гъа, уæдæ уал ыл мæхæдæг схæцон: 

Кæрдæджы стъалы 
225 
Уæд та нын Тотраты Байти, 
Ой æмсе Къуыдаты цар æрдаудта! 
Ой, ой æмæ мæгуыр фæллойгæнæг дзыллæтæм 
Цытджын фæтæджы руаджы 
Кæд æмæ ныхасы бар æрхаудта, гъей-й-й! 
* * * 
Къутæрбынæй ахызти Сери æмæ суаргуырæны цур бадгæ 
ныууыдта... Нæлгоймаг у, уый йæ дарæстæй дæр бæрæг уыди 
— йæ сæрыл — къепкæ,йæ хæдон гæрæм хъулæттæ цыма 
дардта. Хур уæлæ кæрдæгæмбæрзт рагъы аууонмæ нæма ных- 
хызти, дымгæйы уддзæф никæцæй калди, æмæ сатæг доны 
был абадынмæ адæймаг цыбæл кодта. Ныввахс ис доны был 
бадæгмæ Сери, фæлæ уый уæддæр нæма базмæлыди, йе ’ргом 
— доны ’рдæм, йæ сæр цыма йæ риуыл æрхауди. Æвæццæ- 
гæн, афынæй. Гъе, пырхæндæгкалаг, схъиуаг-лæбурæг æв- 
зистбарц уылæнтæ Серийæн йæхицæн дæр цыдæр удæнцой 
лæвæрдтой, комы иу фахсæй иннæмæ доны уылæнты иугæн- 
дзон хъæлæбайы азæлдмæ адæймаг цы афынæй уа, уый йын 
æвдадзы хос фестдзæн. Сайдта Серийы дæр доны был йæхи- 
мæ — фыны æндидзæг удæнцой бавзарид, — хуыссæгæй 
никуы бафсæды, хæдзары æрвылбоны æнæсихсийгæ талф- 
тулфы фæллад ыл æртæфсти. 
Фынæй адæймагмæ ныввахс Сери, базьщта Сафонкайы 
æмæ фæтыхсти — куьщ æй райхъал кæндзæни? 
Хæсты рæстæг немыц Кавказмæ сæ ных куы сарæзтой, 
уæд Ирыстонмæ æрбацæуæнты фидæрттæ аразынмæ алы 
хъæутæй дунейы адæмы фæластой. Уыцы рæстæг базыдта 
Сафонкайы — сæ хъæуæй ардæм хæринаг ласта. Иурæстæджы 
Серимæ йе ’фсин Мартайæ ныхъхъуысти: «Сынтæгæй æд- 
дæмæ рахизын йæ бон нæу, афтæ æррынчын æмæ йæм кæ- 
сæг нæй». Нæ йæ рауагътой, Фæллойадон фронт, дам, нæ 
хонынц, æмæ, дам, фронтæй хæдзармæ фæндаг нал вæййы. 
Куы амæла де ’фсин, уæд, дам, æй хъæубæстæ бавæрдзысты. 
Уалынмæ Сери йæхæдæг дæр æрбарынчын — артау сыгъди, 
йæ сæр зылди. Кæсгон хъæумæ йæ баласта Сафонка. Къуы- 
римæ йæхи æрæмбæрста, фæлæ ма лæмæгъ уыди. Фæзынди 
та йæм Сафонка æмæ йын афтæ: «Цом, уæхимæ дæ фæла- 
сон». Бæргæ, дам, фæлæ чи уæнды. Сафонка йын: «Дæхи 
нæма æрæмбæрстай, афтæмæй дæ уæ хæдзармæ аластон». 
15 Бицъоты Гриш 

226 
Бицьоты Гриш 
Фæндаггæттæм хъусдард тынг цыди, Сери-иу гуыффæйы 
ныттымбылтæ æмæ-иу æй хъæмпæй æрæмбæрзта Сафонка. 
Йæ буар схъулæттæ, афтæмæй схæццæ йе ’фсинмæ. 
Фæсхæст Сери Марусмæ институтмæ дыккаг хатт куы 
фæцьщи... Фойейæ уынгмæ ахизæн дуармæ æввахс дзæвгар 
фæлæууыди, иурæстæджы йæм иу чызг æрбауади, Марус, 
дам, горæтмæ ацыди. Ахизæны асинтыл æй ныййæфта иу 
бæрзонд лæппу, гуырысхо каст æм æрбакодта æмæ афарста: 
«Мæздæгæй бричкæйы хъæмпы бын кæй фæластон... Сафон- 
ка! Нæ дæ базыдтаин!» — Серийы цæнгтæ йыл хъуамæ сæхи 
æрбатыхтаиккой, фæлæ йæм ничердæм сарæхстысты, — 
æгасæй ныллæг ис, ныффæтæнуæхск, æмæ ма йæ иу цонг 
лæппуйы уæхскмæ сæххæсти, иннæ йæ дæлармы фæмидæг. 
Дзæбæвдæр æм куы æркаст, — йæ цардæмбалы гуырыконд 
ын, йæ фындз дæр афтæ къæлæтрагъ... Серийы риуы цыдæр 
æнахуыр æлхынцъ аци. 
Уыцы бон базонгæ сты Марус æмæ Сафонка. 
Сафонка йæ бæлвырд цæстызулæй бафиппайдта, йæ цæс- 
гом ын ауына, ахæм бæстон æм не ’рбакаст. Фынæй уыди, 
æндæр æй раздæр ауыдтаид æмæ афойнадыл йæхи айстаид. 
Афтæ йæ бамбæрста Сери. Хъæрæй сдзырдта: 
— Сафонка! 
Фæкасти йæм лæппу, — фæстиноны цæсгом. 
— Æз Сери дæн. Марусы мадыхо... 
— Сери... — йæ былты змæлдæй дæр æй бамбæрстаид, йæ 
мынæг фæсус хъæлæс, ныхас рагæй кæмæй нал сыхъуыст 
æмæ йын мæнæ ныр æнæнхъæлæджы сдзурын бантысти. — 
Сери... — Йæ цæстытæй рухс ракалди, æдзынæг æм æрбака- 
сти. — Цы хорз мæ базыдтай... 
— Ам дæ, уый Марусæй базыдтон. 
— Марусæй?! Марус зоны, ам дæн, уый? 
— Марус дæр ам ис. 
— Демæ æрбацыди? 
— Ныр къуырийæ фылдæр ам ис. 
— Йæхи мæм не ’вдисы... 
— Йæ хабæрттæ æнахуыр куыддæр рауадысты... 
Ахæм рæстæджы куыд вæййы — арфæйы ныхæстæ йæ 
былалгъыл абадтысты: «Хуыцау æй саразæд, дæу уыцы зын- 
доны ранæй чи ратыдта, фæрныг цард ыл бацайдагъ уæд». 
Фæлæ уал цыма раздæр алывыд ныккалын хъуыди, Сафон- 
ка кæй хахуырты амæттаг фæци, искæй тæригъæды бацæ- 
уынæй зæрдæрухс чи бавзары, уыдонæн... 

Кæрдæджы стьалы 
227 
Ахæм рæстæг йæ мад Гуассæ йæ аууоны æрбалæууы, йæ 
фæдзæхст ын айхъусы: «Хуыцауæн æнадмигæнæджы æвза- 
гæй чи дзуры, уый дæр уыдоны бынаты æвæры йæхи. Æп- 
пæтысфæлдисæг Хуыцау сæ уыны æмæ сын тæрхонгæнæг 
фæуæд!». 
Машинæ суары размæ куы фездæха, зæгъгæ, ардæм фæ- 
дисон уадæй кæй фæуад, уый æрбайрох Серийæ. Доны абух- 
гæ уылæнты уынæрæй ницуал æрыхъуыста, йæ цæст Са- 
фонкайæ атонын нал куымдта æмæ, машинæ цалынмæ сæ 
тæккæ размæ æрбатылди, уæдмæ йæ нæ бафиппайдта. Ныр 
фембæрста, чи дзы бады, уыдонимæ ардæм, сæ цурмæ, фыд- 
былыз дæр кæй æрбахæццæ. 
Машинæ æрлæууыди, фæллады сонт улæфт ма дзы сир- 
вæзт æмæ ныхъхъус. 
Ныр Сери машинæйæ йæ цæст нал иста, галиу къухы 
армæй йæ дзых амбæрзта. Цъæхфæлыст рагъы аууонмæ тыр- 
нæг хуры тынтæ кабинæйы авгыл арты æвзæггæ ссыгътой, 
цæстытæ сæ рухс тæмæнтæм нæ лæууыдысты. Кабинæйы 
авджы аууон Серийы цæст ницы ахста, æмæ цыма машинæ 
йæхигъдауæй фæтылди, ардæм ма æрхæццæ, бастади æмæ 
ныхъхъус, ныссыпп. 
Ныццырдцзаст Сери, уымæн æмæ, цыдæр бæллæх кæй 
æрцæудзæн, уый Сафонкайæн йæ фæсонæрхæджы дæр нæй, 
æмæ йæ хъуамæ йæхæдæг бахиза фыдбылызæй. 
Раздæр байгом ис машинæйы кабинæйы рахиз дуар. Сери 
айхъуыста йæ фæдисон мидхъæлæс: ныртæккæ уал æрхиз- 
дзæн Марусы декан Галка... Йæ цæстытыл та ауади, фыны 
æмдзæрæны рудзынгæй кæй ныууыдта, уыцы Къаппа-къоп- 
пасæр, йе уæхсчы сæрты кæсдзæни топпы хæтæл... Рахиз гом 
дуарæй ничима æрхызти, уæд байгом галиу дуар дæр. Галка 
æмæ Бухар фæзындысты уыцы иу рæстæг, машинæйы фæй- 
нæ фарс æндзыгæй аззадысты. Галка — бæгъæмсар, йæ цы- 
бырдыс хæдон ын уынгæгад кодта, йæ хæцъæфджын цæнг- 
тæ — хъуынджын. Бухар дæр — бæгъæмсар, йæ къухтæ ра- 
дыгай æвнæлдтой æгоммæгæс сæрыхъуынтæм, сæ фидауц- 
бынатмæ сæ ссывтой. Æмкъахдзæф ракодтой Галка æмæ Бу- 
хар, машинæйы разæй фесты æмæ кæрæдзимæ æввахс ба- 
лæууыдысты. Бухар Галкайы цур нæ сахадыдта, йæ хæдоны 
дыстæ йæ цæнгтæн — уæрæх, асæй — бæрæг ныллæгдæр. Сери 
ацахста Галкайы цæстæнгас, фæндыди йæ Сафонкамæ дзæ- 
бæх æрбакæсын, фæлæ хуры рухсæй байдзаг сты йæ цæсты- 
тæ, къухаууон-иу акодта. Бухар цыма ивддзаг фæци æмæ ам 

228 
Бицъоты Гриш 
йæ хаддих адæймаг æрбалæууыд, фæныгъуылдхуыз, Галка- 
мæ-иу æрбакасти, ома дæ хъус мæм дар. 
«Галка Сафонкайыл гадзрахатæй рацыди, сæфтыл æй 
банымадта, рохуаты фæсвæды йæ зынг бамынæг уыдзæн, 
зæгъгæ, ныр мæнæ, уæларвæй дур æрхауæгау, йæ разы фе- 
гуырди, æмæ фæуыргъуыйау Галка. О, фæлæ Сафонкайы 
уындæй Бухар дæр хорзау куы нал у, уæд уый та цы азым- 
джын фæци йæ разы?» — хъуыды кодта Сери. 
Машинæйы разæй нымад къахдзæфтæ ракодтой, æмæ 
æрлæууыди Галка. Æрлæууыди Бухар дæр. Нындзыг сты цъæх- 
фæлыст рæгътæ сæ сæрмæ, ныкъкъуытты сты уалæ хъæуы 
скомкоммæ сау къæдзæхтæ, ныссыпп ис схъиуд уылæн, абух- 
гæуынæр комы æрра дон... 
Сафонкайы цæст андзæвыд Галкайыл дæр, Бухарыл дæр, 
уысмы дæргъы сæ сурæттæ дзедзыройгæнгæ йæ цæстыты раз 
афæстиат сты, фæлæ, кæй зыдта, уыцы Галка æмæ Бухар 
сæхæдæг кæй фегуырдысты йæ разы, уыцы хъуыды йæ нæма 
бандæвта, уæд йæ æгас буарæй дæр банкъардта, комы ар- 
фæй сæм арвæй цы уадздзаг зыны, уымæн йæ ныгуылæй 
кæрон кæй фæзынди Кæрдæджы стъалы. 
Æмæ Сафонкамæ гуырысхойаг нæ фæкасти, ацы дыу- 
уæйæн Стъалымæ куы самонид, æмæ йæм кæсынтыл куы 
фæуиккой, уæддæр æй кæй не суыниккой. Зæххон хъуырду- 
хæнты амæттаг фæуæг цы фæуыны, уый нæ фæуыны. Æмæ, 
йæ цардвæндаджы райдиан Кæрдæджы стьалыйыл кæй цæст 
сныдзæвдзæн, фæлæ йæ уынгæ чи нæ фæкæндзæн, уыдон 
нырма цал æмæ цал бауыдзысты. 
— Галка, — сдзырдта Бухар, æмæ фæрухс сты йæ цæсты- 
тæ, йæхи æрæмбæрста, йæ ас ссардта, Сафонкамæ ацамыд- 
та, — гуырысхо ма кæныс? Сафонка у! Йæ къух ын райсæм. 
— Галкайы дæларм йæ цонг фæцавта æмæ йыл рахæцыд. 
Се ’хсæн ма баззад нымад къахдзæфтæ, уæд Галка йæ 
цонг раскъуыдта, иуварс фесхуыста Бухары æмæ дзы куы 
феуæгъд, уæд мæстæлгъæд хъæлæсæй загъта: 
— Йæ къух ын райсдзынæн, фæлæ уал... — фæкъуызыди 
Галка. — Дæ фыд Аццейыл Сафонка ныффыста чиныг. 
Уымæй æрæджы газеты цы скъуыддзæгтæ рауагътой, уыдон 
мæ номыл цæмæн рацыдысты, уый уал ын бамбарын кæ- 
нæм... 
— Галка Хадзметович, — æназымы хъæлæсæй сдзырдта 
Бухар. — Алцæмæн дæр вæййы фадат æмæ рæстæг. Уæртæ 
уал... — машинæмæ ацамыдта. — Не ,ртæ чъирийы уал ску- 

Ксердæджы стъалы 
229 
вæм. Адæймаг цы æнахуыр зилдухæнты бахауы... Æртæ чъи- 
рийы Сафонкайы амондæн конд æрцыдысты. Фыны дæр... 
— Хорз зилдухæнты нæ бахаудыстæм æз æмæ ды æмæ 
нын иумæ чъиритæ кувгæ нал у. — Галка Бухарæй йæ цæст 
нал иста. — Мæрдкъахы бынаты цæмæн смидæг дæн, уый 
йын куынæ радзурæм æз æмæ ды, уæд ын йæ къух цы цæс- 
гомæй хъуамæ райсæм? — æмæ Бухармæ йе ’нгуылдз ныд- 
дардта. — Цы дæ домдæуы, уый æмбарыс?! 
— Галка Хадзметович! — сдзырдта Бухар. — Æрсабыр у. 
Дæхи æрæмбар. 
— Æз райдайдзынæн, — Галкайы æнгуылдз Бухары тæр- 
ныхыл фæцæйæндзæвыд. — Ды сæ кæронмæ ахæццæ кæн- 
дзынæ. 
— Хорз, Галка, фæлæ уал чъиритæ рахæссон... 
Машинæмæ фæзылди Бухар, фæлæ йæ Галка рацахста, 
рогæн æй фелвæста æмæ йæ Сафонкайы ’рдæм æргомыз- 
дæхтæй садзæгау æркодта: 
— Мæ фыны дæр дæ никуы федтон, Аццейы фырт. 
Иуахæмы мæм институтмæ фæзындтæ. Машинкæйæ мыхуыр- 
гонд къухфыст мын мæ разы æрæвæрдтай, загътай: «Лæм- 
бынæг æй бакæс, рæхджы дæм зындзынæн æмæ йыл бæс- 
тон адзурдзыстæм». Æртыккаг бон фæзындтæ. Ды мын афтæ: 
«Æвгъау у ацы фыдæбон сæфынæн. Иæ ныффыссæг цы азым- 
джын фæци, уымæн мах тæрхонгæнæг не стæм. Цæй æмæ дæ 
номыл дунейы рухс фенæд ацы куыст». Цæхгæр дын загъ- 
тон: «Кой дæр æй мауал скæн». 
— Галка Хадзметович, дæ хæрам туг райхъал æмæ дæ 
хорзмæ не ’ркæндзæн... 
— Дарддæр дын цытæ бантысти, уыдон дæхæдæг дзур, — 
Бухары цонгыл æрхæцыди Галка. — Æндæр гæнæн дын нал 
ис. Дзургæ! 
— Иу хатт ма дын æй зæгъын: дæ хæрам туг дзуры, Гал- 
ка, — йæ къух æрриуыгъта æмæ фæтъæлланг ласта: 
— Сæрсæфæнмæ фæцæуыс, Галка, æрчъиц! 
Сери федта, Бухары цонг Галкайы къух мæстæлгъæдæй 
æлхъывта. Ныртæккæ йæ цæхæртæ ныккалдзæн, фыдбылыз 
æрцæудзæн, фыдбылыз æрцæудзæн. Бауади сæм Сери æмæ 
лæгъстæхъæлæсæй сдзырдта: 
— Галка, дæ хорзæхæй, ныууадз æй! 
— Нæхи бар нæ бауадз, — загъта Галка сабыр хъæлæсæй 
æмæ та баздæхт Бухармæ. — Мæ ныхас мын æрдумæ дæр не 
’рдардтай. Редакцийæ мæм æрбадзырдтой: «Де ’рмæг райсо- 

230 
Бицъоты Гриш 
мы номыры цæуы, рацу æмæ йæ бакæс». Æнæтуг æргæвст... 
— мынæг хъæлæсæй бафарста: 
— Афтæ нæ уыди? 
— Афтæ кæй нæ уыди, уымæн ис æвдисæн. — Бухары 
хъæлæс æрнывыл. — Сæрæгас æвдисæн — редакцийы кусæг 
Бетти. Ды къухфыст бакастæ æмæ бахъынцъым кодтай, æв- 
гъау, дам, у дзæгъæл сæфтæн. Редакцимæ фæуадтæ. Æрмæг 
типографимæ æрвыст æрцыди, уæд ма тыбырттытæ райдыд- 
тай: «Нал æй уадзын, кусын ма йыл хъæуы». Уьщæттæн Бет- 
ти цардæгас æвдисæн... 
Галка Бухары иннæ цонг дæр ацахста, зæхмæ йæ æрри- 
уыгъта. Æрсæстытæ Бухар, йæ мидбынаты æртымбылтæ. Ро- 
гæн æй фелвæста Галка, доны ’рдæм æй скъæфгæ. Суаргуы- 
рæнæй чысыл æддæдæр уæгъды кæлæг суар кæм смал ис, 
уырдæм æй адавта æмæ йын йæ сæр малы нытыъыста. 
Сери сæм бауади, сдзырдта: 
— Галка, дæ хорзæхæй, ныууадз æй. 
— Ма йын тæрс, — сдзырдта Галка. — Кæд йæ цæсгомы 
чъизитæ ссæуиккой... 
Сери Сафонкайæн алæгъстæ кодта: 
— Зæгъ ын, ныууадзæд æй. 
Бухары йæ къæхтыл алæууын кодта Галка. Лæппуйы фын- 
дзыхуынчъытæй, йæ сæрыхъуынтæй лæдæрсти дон, нып- 
пыррыччытæ кодта, ферхæцыди æмæ хуыфынмæ фæци. 
Сафонка дзуццæджы бадти, йæ тымбылкъухæй йæ ар- 
тæнтæ мидæмæ æлвæста, йæ сæрыл схæцыд æмæ хъæрзгæ 
хъæлæсæй загъта: 
— Ныууадз æй... 
Суагъта Бухары Галка. Лæппу йæ фындзыкæлмæрзæнæй 
йæ цæсгом фæсæрфта æмæ мынæг хъæлæсæй Галкамæ ба- 
дзырдта: 
— Дæхи къухæй дæхицæн ингæн скъахтай! — машинæмæ 
фæтындзыдта, кабинæйы дуæрттæ батьæппытæ ласта. 
Машинæ уынæргъгæ ссыди комы фæндагмæ æмæ быды- 
ры ’рдæм афардæг. 

ИРОНÆН - ДИГОРОН ДЗУБАНДИ... 
Уацау 
1 
Фæссихор Алыккамæ йæ мадыхо Веринка те- 
лефонæй куыстмæ æрбадзырдта, «бонхорз» дæр 
нæ загъта, йæ риуы арфæй хæтæлмæ ныйирвæзти 
йæ зæрдæбын улæфт: 
— Лык-к-ка! Куы зонис, куьщ ты-ы-ы-нг æх- 
сызгон мæ хъæуыс! Дæхи куы ракурис, уæд куыд 
хо-о-орз лæппу уаис! Фæрсгæ мæ мацæмæй кæ — 
згъоргæ хæдзармæ!». 
Цыма арв хурсудзæн фестади æмæ сусæны хуры 
тынтæ Алыккайы кусæнуатмæ сарæзта, судзаг 
уæлдæф улæфæнтæ ныххус, ныссур кодта. 
Алыкка газеты райсомы номырæй ницуал дард- 
та æмæ редакторы хæдивæгæн загъта: «Хуыцау- 
бонмæ кæй фыссын, уыцы очеркæн æрмæг æм- 
бырд кæнынмæ фæуайын». 
Уынджы таксийы абадти Алыкка æмæ хъуамæ 
хъуыдытыл фæуыдаид, мадыхойæ цыдæр æхсыз- 
гон хабар кæй фехъусдзæн æмæ цин кæй ,бавзар- 
дзæн, фæлæ, редакторы хæдивæгæн мæнг ныхас 
кæй загъта, уый та йæ фæцагайдта — йæ очерк 
машинкæйæ рамыхуыр кæнынæввонгæй йе стьо- 
лы лагъзы цæтгæйæ лæууыди. Газеты кусæджы алы 
къахдзæфмæ дæр цæстдард кæй цыди, уый æргом 
хæрамыл нымадта Алыкка. 
«Волгæ»-йы дуæртты æвгтæ уыдысты дæлæмæ 
уагъд, æмæ мидæмæ гуылфæй калди асфальты тад 
писи æмæ бензины æмхæццæ тæф, соляркæйы 
фæздæгæй уæлдæф æгасæй сала. 
Алыккайы зæрдæ та ахсайдта йæ мадыхомæ, 
цымæ йæ уыцы æнувыдæй цæмæн агуры? Абон — 

232 
Бицьоты Гриш 
къуырисæр, Веринка куыстæй уæгъд у æмæ йæ кæд дзæбæх 
исты хæринæгтæй фæхынцинаг у? Æви сæ дукани фæсарæй- 
наг костюмтæ райста æмæ йын дзы сæхимæ æрбахаста? Нагъ, 
уыдæтгы тыххæй йын ацафон йæ куыстæй йæхи нæ рато- 
нын кодтаид. Телефоны хæтæлмæ йæм цы цин ныуулæфы- 
ди, уымæн æндæр сты йæ гуырæнтæ æмæ йæ гуылфæнтæ. 
Æмæ уæддæр уый цы хъуамæ уа, зæгъгæ, Алыкка ныкъ- 
къæрцхъус ис æмæ дын æваст куы фембарид, Веринка йæ 
цæмæ агуры, уый, æмæ, цыма зыбыты иунæг у - ныххуд- 
ти, ныккæл-кæл кодта. 
— Вы мне что-то хотели сказать? — йе уæхсчы сæрты йæм 
æрбадзырдта таксист. 
— Нет, нет! — йæ къух батылдга Алыкка æмæ йын йæхи 
хабæрттæ фæсномыгæй радзырдта, ме ’рдхорды, дам, йæ 
хæстæджытæ цалдæрæй сæ куыст скодтой, чызджытæ йын 
нымудзынц, фæлæ сæ уый уынгæ дæр нæ кæны. Уæд ыл сæ 
кусджытæй иу афтæ æрымысыд, цыма сывæллонджынимæ 
бацæрынмæ хъавы. Æмæ йе ’рдхорды фæдыл цæстдарджытæ 
сарæх сты. 
Сæ газеты хуызисæг Дзодзыр йеддæмæ никæмæ æхсайдта 
Алыккайы зæрдæ, Веринкайы ныхасмæ зоны æмæ йын йæ 
хъусы бацагътаид дæлгом- уæлгом ныхæстæ. 
Редакцийы кусæг Бичен хъазæн ныхас æцæгмæ исы, но- 
джы ма кæд фæци кадуарзаг дæр, æмæ йæм Дзодзыр сæ 
кусджыты æркæсын кодга. Ие спектакль мæйы бæрц ныйивæз- 
ти. Дзодзыр — режиссер, редакцийы кусджытæ стæмтæй 
фæстæмæ — спектаклы архайджытæ. Цæвиттон, Науыры 
зымæгон фосдарæнтыл Биченæн газеты цы æрмæджытæ 
фæзынди, уыдоны тыххæй йæ ССРЦ-ы хъæууонхæдзарадон 
министрад бахастой, фыййæутты цард хуыздæр чи равдыс- 
та, Цæдисы уыцы журналистты номхыгъдмæ, хабар ралæ- 
вæрдтой радио «Маяк»-ы программæйæ. Ады Дзодзыр Би- 
ченмæ кæйдæр бадзурын кодта, дæ уацтæ, дам, дын фæкæ- 
сын æмæ мын тынг æхсызгон уыди, дæ ном дын «Маяк»-æй 
кæй радзырдтой, уый. Уыцы рæстæг сæ кусджытæ цалдæрæй 
ацы кабинеты фесты æмæ Биченæн — арфæтæ, ныддис сты, 
ахæм хабар, дам, æрæхсинаг у. Æмæ сæ фæхынцта. Цалдæр 
боны фæстæ та уыцы информаци Мæскуы «слæвæрдта» те- 
летайпæй. Редакцийы кусджытæ кæрæдзимæ хæрзæггурæггаг 
уадысты. Гæххæтты уадздзагыл джиппæйуагъд хъусынгæни- 
нæгтæй иуы йæ кой кæй ис, уый уал ын йæ цæстæй фенын 
кодтой, кæсгæ та, дам, æй рестораны бакæндзынæ. Æмæ, 

Иронæн — дигорон дзубанди... 
233 
капекк капеччы роны тъыссаг Бичены мæйы гонорар 
ацъелф ластой. 
Иу спектакль хъуамæ иннæйы ива, æмæ мæнæ ныр та 
Дзодзыр Алыккамæ фæкомкоммæ. 
Такси æрлæууыди Веринкаты нарæг уынджы тигъыл, 
æрхызти Алыкка æмæ фæйнæрдæм афæлгæсыди — цæст æм 
чи дары, ахæм дзы ма разынæд. 
Горæтæн йæ ацы уынгтæ Алыккайæн хъæуы ад кодтой — 
иууæладзыг хæдзæртгæ, алкæмæн дæр — зæххы гæбаз, хи кæрт. 
Алыкка æрлæууыди, Веринка йæ чызгимæ кæм царди, 
уыцы самандуркъул усрцагъд хæдзары цур. Хæдзар ныдз- 
дзæллæгтæ, йе ставнæтæ ныггæрæм сты, йæ сæр нукдурæй 
æмбæрзт, йæ тигъты чъырызмæст фæзгъæргай фезгъæлд, 
зыхъхъыргæмтгæ дардта. Ацы хæдзар сæ мады æфсымæр бал- 
хæдта, базилинаг æм уыди, фæлæ йæ бинойнаг астмæйæ 
фæрынчын, дохтыртæ йын удхосæн бацамыдтой хус бæс- 
тæ, æмæ ацыдысты Душанбемæ, хæдзары та уал Веринка 
æрцарди. 
Кæртмæ бахизæн чысыл дуар фегом æмæ, йæ ^халаты 
уæллаг цæппæр æвæргæ, уынгмæ рауади Веринка. Йæ сæр 
бынтондæр куы сурс ис, зæгъгæ, йæм кæсгæйæ аззад. Фæлæ 
фембæрста, афтæ бæгъæмсарæй йæ кæй никуы фены — рарт- 
тив-барттивгæнаг сæрбæтгæнтæ æмæ къаппа-къуппагопп худ- 
тæ дараг у. 
Уæддæр ма Алыкка йæ зæрдæ дардта, телефонæйдзурæг 
Веринка кæй разындзæн, ууыл. Уый йын йæ рахиз къухмæ 
лæбурæгау фæкодта, йæ уæларм ын йæ иу русыл аныхæста, 
йæ арм — иннæ русыл, æмæ сдзырдта: 
— Куыд фæрæдыдтæ?! Нæ къулыл зылынхахх ныккæн- 
дзынæн. — Кæртмæ ацамыдта: 
— Ацу мидæмæ. Нæ чыкк сæ къласимæ экскурсийы ацы- 
ди. Нæ сыхæгтæм сдзырдта телефонæй... — æмæ азгъордта. 
Веринкайы фæдыл касти æмæ хъуыды кодта: «Мæ мады- 
хойы хъæлæсæй мæм кæд Дзодзыр æрбадзырдта, уæд сыгъ- 
дæгæй дæр хæйрæг у». 
Алыкка ма Мæскуыйы ахуыр кодта, Веринка уæд фескъæф- 
ты. Хъуыды кодга: æнæкуырдæй нæ баззадацд, æгъдауыл æй 
арвитой, хæдзары бон уый уьщи, уæд цæмæн афгæ рауадаид? 
Чыцдздзон чызджы-иу хуыссæнæй йæ хойы дæлфæдгæй куы 
рахастой, йе ’фсымæргы рудзгуыты бынты-иу куы рафардæг 
сты, уыцы рæстæджьпæ кæд æмæ кæд аивгъуьщтой. Уалынмæ 
Алыкка базьцца: йæ мадыхойьш ын сайдæй рацыдысты. 

234 
Бицъоты Гриш 
Веринкайы æнувыд æмбал-чызг чындзы цыди. Йе ’рви- 
тæн бон æрбахæстæг, уæд дын æй сæ сыхаг лæппу горæты 
фæсвæд ран куы фенид, цыдæр лæппуимæ кæрæдзиуыл куыд 
узæлыдысты, афтæмæй. Уый размæ сыхаг лæппу Веринкамæ 
къахихсыд баци, фæлæ йæ ницæмæ æрдардта. Ныр мойгæ- 
нæг чызг скуыдта, сыхаг лæппуйæн ныллæгъстæ кодта: «Ма 
мæ фенамонд кæн æмæ дæ стыр хæсджын уыдзынæн». Сыхаг 
æрсабыр, загъта мойгæнæгæн: «Де ’мбалы мын рахон, ца- 
фон æмæ кæдæм зæгъон, уырдæм». Фæсхохмæ афардæг лас- 
той Веринкайы, ныддомдтой йæ, æмæ ныффыста: «Ме скъæ- 
фæджы мæхицæн цардæмбалы аккагыл нымайын». Мæнæ 
ныр сыхæгтæм чи сдзырдта, уыцы чызг сын райгуырди, 
рацыди ма цасдæр рæстæг æмæ лæг æрбабирæгъ, ныннозта- 
иу, авдæны баст сывæллонмæ-иу ныйивæзта йæ цæнгтæ, 
ныууынæргъьщта-иу: «Мæнæй нæу!» Æмæ-иу ын ранымад- 
та, дуканимæ бауайгæйæ-иу Веринкайы дзæбæх дзургæ кæ- 
имæ баййæфта, уыцы нæлгоймæгты. Басæтг, дам, ыл, уæд- 
дæр рахъæр уыдзæн, кæимæ фемзæрдæ дæ, уый. Веринка 
йæхиуыл дуар æхгæнын байдыдта. Иуахæмы та æд сывæллон 
ахызти рудзынгыл æмæ сыхæгтæм балыгъди. Рацыди йæ 
цæгатмæ, фæлæ йæ йæ ходыгъдтæ акодтой, не ’фсымæр, 
дам, æрхудти йæхиуыл. Нымад бонтæ рацыди æмæ та баир- 
вæзти йæ лæг арахъмæ... Уыйфæстæ йæ Веринка æмгæрон 
нал æруагъта. 
Бахызти Алыкка асфальтастæрд кæртмæ æмæ йæм цыма пецы 
дзыхæй арты тæвд рагуылф ласта. Ныр ын йæ дæлæрмтгы хид 
асæрфыны фадат фæци, йæ урс хæдоны уæллаг цæппæртæ 
суагъта, фындзыкæлмæрзæнæй йæ дæлæрмпæ асæрфта. 
Алыккайы цæст æрхæцыди гыццыл цæхæрадоны бæлæс- 
тыл, фæлæ сæ рухсдзыд аууæттæм цæуыны цыбæл нæ баци. 
Бафиппайдта уаты æрдæггом дуар æмæ уырдæм ахсайдта йæ 
зæрдæ. Самандуркъул хæдзарæй-иу загътой: «Зымæг дзы 
хъарм вæййы, сæрд — сатæг». 
Алыккайыл æртæфсти йе уæнгты здыуæззау фæллад, 
ныртæккæ йæ хæдон феппардзæн, гауыз-фæндагыл йæхи 
уæлгоммæ æруадздзæн, иу тъæбæртг ма фæкæндзысты йæ 
цæстыхаутæ æмæ сæ фын йæ адджын сасмæй аныхасдзæн. 
Æрвхуыз дуарæмбæрзæныл иуварс ахæцыд лæппу, бакъах- 
дзæф кодта æмæ йæ туфли фæлмæныл^куы æрæнцад, уæд 
ахъуыды кодта: «Фелвасын сæ хъæуы». Йæ туфлитæ ласын- 
мæ куы æргуыбыр кодта, уæд цыма кæйдæр улæфын айхъуы- 
ста, æмæ исдуг фæкъæрцхъус: кæд йæхи улæфт ауади йæ 

Иронæн — дигорон дзубанди... 
235 
хъустыл? Йæхимæ хъусыныл куыд фæци, афтæ та айхъуыс- 
та дæргъвæтин улæфт. Йæ зæрдæ ахсайдта уаты галиу къул- 
рæбын æвæрд сынтæджы бынмæ. Уырдæм куы фæкасти, 
уыцы уысмæй фæстæмæ ма исты архайдта, нæ архайдта — 
ницуал ын раиртæста... 
Алыккайы цæстытæ сæхи цæуыл скъуырдтой, ууыл бау- 
уæндæн нæ уыди. Сынтæджы бынмæ дзагъырдзастæй кæсгæ 
кæмæ баззад, уый хъуамæ æрбайсæфтаид, мæнæ, цæстытыл 
æнæнхъæлæджы цы ауайы, уый куыд æрбайсæфы, афтæ, 
æмæ йæ цæстытæ аууæрстаид, фæлæ. цы уыдта, уый цæсты- 
ты разæй нæ сæфти. Уыйфæстæ йыл йæхицæн басасти: чы- 
сыл йæ чемы куы æрцыд, уæд хъуамæ феддæдуар уыдаид, 
фæлæ цæстытæ сзыд сты, цæстытæ систы джигулгæнджытæ. 
Кæй бауыдта сынтæджы бын, уымæн сынтæгæмбæрзæны 
аууонæй йæ сæр нæ зынди. Æргуыбыр кæн, уæд æй бауыдта- 
ид, фæлæ йæм уыцы хъуыды уæд нæма æрцыди, уымæн 
æмæ йæ исдуг кукла фæхуыдта, Веринкайы чызг ма ныр 
дæр кæмæй фæхъазы, уыцы кукла. 
Веринка йæ чызгæн раст йæхийас кукла балхæдта. Балцы 
цæуыны размæ ма дзы фæхъазыди... йæ дарæс ын ныхсадта, 
фæлæ се скæнын йæ къухы нал бафтыди æмæ — сынтæджы 
бын бæгънæгæй аззади кукла. 
Сдиссаг, сцымыдис Алыкка. Дзуццæджы æрбадæгау код- 
та æмæ куы ауынид... уæлæмæ ссыдысты ногдыгъд мыды хуы- 
зæн хъуымац-агъудты æмбæхст риутæ. Гъеуæд ауади лæппуйы 
уд. Гъеуæд æм бахъардта, ам ын фæстиат кæнæн кæй нал 
ис, цалынмæ нæма ферæджы, цалынмæ йæ хиды тæф чыз- 
джы фындз нæма алхыскъ кодта... нæма фегом сты йæ цæс- 
тытæ... йæ цæстыхаутæ удаист пæррæстытæ нæма ныккод- 
той... «Феддæдуар у, рæвдздæр, феддæдуар у!» — домдта йæ 
йе ’фсарм, фæлæ цæстытæ сзыд, скæрæф сты, уымæн æмæ 
йæм уынынæн нæфæтчиаг буарæй калди адджын тавс æмæ 
йæ удыл сæмбæлди, тæлтæг монцты судзгæ арт йæ буарыл 
анхъæвзти... 
Кукла кæй фæхуыдта Алыкка, уымæн йæ рахиз цонг йæхи 
систа, бацагайдта сынтæгæмбæрзæн æмæ йæ нарæг астæуыл 
йæхи æруагъта, дзывылдары æйкуатыйас гуыбыны къуырф 
æрæмбæрзта. 
Туфли феуæгъд лæппуйы къухæй æмæ пъолыл йæ тъупп 
фæцыд. Фелвæста йæ. Не суынæр кæныныл архайдта, фæлæ 
дуарыл йæхи скъуырдта æмæ уый хъыррыст дæр азæлыд йæ 
хъусты. Удаист чызг куы фæсонт уа, куы ныффæдис ласа!.. 

236 
Бицьоты Гриш 
Кæрты куы фæцæйуади Алыкка, уæд ахъуыды кодта: «Ве- 
ринка мæ куы нал фенид!». Кулдуарæй акасти — уынджы 
змæлæг нæ разынди. Мадыхо æрдæбон рахизырдæм азгъорд- 
та, уый галиуырдæм атындзыдта. 
2 
Алыкка цæттæ нæма уыди йæ мадыхоимæ ныхасмæ æмæ 
йæ нырма йæ фенын дæр нæма фæндыди. Веринкайæн куыд- 
дæр фадат фæуа, афтæ йæм куыстмæ æрбалæудзæн. Алык- 
кайы зæрдæ хæрам-æлхынцъытæ ныцци, сæ райхалын уымæ 
кæсы æмæ йæм мæнæ-мæнæ телефонæй дæр хъуамæ æрба- 
дзура. Уыцы хъуьщытæ куыд кодта, афтæ ныззæлланг ласта 
дзæнгæрæг, систа хæтæл. 
— Алка, цхабртæ дми? — ацахста лæппуйы хъус æмæ ба- 
зыдта дзурæджы — йе ’рвад Гыбытг. «Бонхорз» дæр нæ фæ- 
зæгъы, йæ иу дзырд иннæйы æккойы абады, дзырд дзырды 
ассæнды, кæмæн ма дзы йæ райдайæн ацахсы Алыккайы 
хъус, кæмæн — йæ кæрон. 
— У балц фрстмæ? — афарста та æрвад. 
— Цы зæгъыс? — нæ раиртæста ныхæсты мидис Алыкка. 
— У балц хохм... Нæ фыдæлт хъæум... 
— Гъа-а! — сдзырдта Алыкка. — Нæ балц тынг хорз рауад! 
Уартæ дæсæм къласы куы ахуыр кодта Алыкка, уæд сæ 
фыдæлты хъæумæ иунæг хатт бафтыди зианмæ æмæ дзы 
уынгæ дæр цанæбæрæг цыдæртæ федта. Уырдæм тырныдта, 
æмгъуыдтæ кодта, фæлæ йын нæ бантысти. Фæлæ йыл æнæн- 
хъæлæджы хорз куы сæмбæлид. Къуырийы размæ Мæскуы- 
йæ ссыди профессор Ганге, æрбахызти ацы кабинеты къæ- 
сæрæй. Алыкка йæ нымадæй дыууæ хатты йеддæмæ нæ фед- 
та, æмæ йæ бахъуыды кæндзæн, уый æнхъæл нæ уыди. Гъе, 
æмæ Ганге Алыккайæн афтæ: «Ирыстоны æппæты хистæр 
чи у, уый зоныс?». Лæппу загъта: «Нæ зонын». Гъемæ, дам, 
фæцæуæм æмæ йæ базонæм. Ганге йын сæ мыггаджы хистæр 
Уæрццийы кой кодта. Уæрцци хæдзары нæ разынд, фæрын- 
чын æмæ йæ горæты рынчындонмæ аластой. Уæд сын загъ- 
той: «Къабузджыны хъæуы ис, нæуæдзæй уæлæмæ кæуыл 
цæуы, ахæм хистæр. Уый разынди Дзаммæрз. Йæхи йын ба- 
цамыдта Ганге, уыйфæстæ Алыккамæ бацамыдта: «Мæнæ 
дын уый та Уæрццийы кæстæртæй». Дзаммæрз йæ цола къух 
батылдта, цыма афтæ зæгъынмæ хъавыди: ма мæм æй æрба- 
уадз! Алыккамæ та æрбадзырдта: «Бахатыр мын кæн, лæп- 

Иронæн — дигорон дзубанди... 
237 
пу, фæлæ уæ мыггаг цыдæр хъулæттæй рантысти дунемæ. 
Уыдис уæм, ныр дæр уæм ис удæн æхцон лæггæ... — æмæ та 
йæ къух батылдта. — Цæй, кæдцæры хабæрпæ хурмæ нал 
хæсдзыстæм... Сымахæй ам иу фæзынди, дæлæ суары цур 
цатыртæ æрцарæзта. Йæ ныхыл саджы сæр ныхæст куы ис, 
ахæм машинæ йæм, Уæлга цыдæр хуыйны. Куывдтæ здыхта, 
холыхортæ йыл æмбырдтæ кодтой. Кæд, лæппу, де ’фсымæр 
у, уæдцæр дæ ницы басусæг кæндзынæн. Сæ бынтæ акъуыв- 
витг ластой æмæ сæ чи сардыдта, нæ зонын. Уæлæ, дам, сау 
къæдзæхтæм ривæдмæ æрцæуынц дзæбидыртæ. Сусæны тæвд 
бон, дам, тигътæм схизынц, дымгæйы тæккæ цæвæнтæм. 
Бынæй сæм лæмбынæг кæсæнтæй фæкастысты... Цæй дзæ- 
бидыр цæуы уырдæм?! Сусæны рæстæг нæ сæгътæ уымыты 
фæхизынц. Фондз дзы æрбасатар кодтой, мæ сыхаджыон- 
тæй — æртæ... Суар нуазынмæ куыд ауадысты, афтæ сæ ца- 
тыры фæмвдæг дæн. Сæгъы сыкъатæ дзы баййæфтон мæ гак- 
гондæй. Цыдæр гæххæтгыты цъæпæра мæ роны атьыстон». 
Дзаммæрз бацыди иннæ уатмæ, рахаста стыр нарст къонверт 
æмæ сын æй сæ разы æрæвæрдга, загъта: «Хуыцауы хатыр 
бакæнут, фæлæ зæххыл цытæ цæуы, уый хъуамæ зонат...». 
Къамтæ... Къамтæ... Кæмдæр денджызы был ист къамтæ. 
Гыбыттыл бæхбадт скодта æрыгон сылгоймаг. Иннæ ран 
уыцы, æви æндæр сылгоймаг (йæ цæсгом нæ зынди) бады 
йæ хъæбысы, рус русыл ныхæст... авджы хъуырæй нозты 
æндах кæлы сылгоймаджы дзыхмæ, лæдæрсы йæ русыл æмæ 
йæ Гыбытт цъиры... 
— Книц дзус?! 
— Цы дзурон? — æнæбары дзуапп радта Алыкка, ома, 
кæд нæ ныхас нæ ныддаргъ уаид. — Дæ фæстæ дзы ногæй 
ницы уыди. 
— Чи уд? Де ’мбал чи уд? 
— Ирон лæг, Мæскуыйæ ссыд. 
— Це хъуыд, ц? 
— Ахуыргонд у... Рæстæг цæуы, æгъдæуттæ сæфынц. Базо- 
нын æй фæнды, цæмæн сæфынц. Æгъдау йæ туджы кæмæн 
нал ис, уый цы схонæн ис... — Алыккайы фæндыди, Гыбыт- 
ты зæрдæйæн рæхуыстау чи фæуа, ахæм истытæ зæгъын. 
— Фсым, уæ фсым Уæрци уди? 
— Уæрцци хæдзары нæ разынди. Къабузджынмæ рацыды- 
стæм. Дзаммæрз нæ суазæг кодта... — Алыкка ахъуыды кодта: 
«Цымæ Дзаммæрзы коймæ Гыбытты хъæлæс нæ асæттид, 
йæ зæрдæахастыл ничердæм фæзынид?». 

238 
Бицъоты Гриш 
—Дзаммæз хоз лгу, фæл зцдарын. Йæ ксдæртæй ныууагъто... 
— Æз дæр æй федтон! — сбустæ кодта Алыкка. — Цæй 
зындарæн?.. Зæронд цы вæййы, уый у... 
— Ц дом, уй йæхæдæ дæр нæ зон. 
— Хистæр æгъдау фæдомы, фæлæ йæм хъусæг куы нал 
вæййы... — мæ зæгъинаг æй куынæ æндавы, уæд ын зæрдиаг 
ныхæстыл цы схæцьщтæн, зæгъгæ, Алыкка фæхъус. Уæвгæ 
та йæм куыннæ уыди Дзаммæрзы тыххæй зæгъинæггæ, йæ 
марой — хъæубæсты уавæрыл. Кæстæрты тыххæй сидт куы 
рауагъта, уæд йæ цæссыгтæ æрызгъæлдысты, йæ фындзы- 
кæлмæрзæн сисынмæ дæр нал арæхсти. Мæ размæйы хъæуы 
хистæр, загъта, тæхудиаг уыди, уый рæстæджы хъæуы кæс- 
тæртæ æддæмæ афтæ нæма ивылдысты. 
— Научни дджы н бафарстай — н мыкаджы мæсы кæдыко у? 
— Гангейы фæрсын нæ бахъуьщ. Цыдæр прибор æм уьщи 
æмæ мæсыджы сæрстытæн, йæ сæгæн анализтæ скодга. Фыццаг 
уæладзыджы зæххы фыдæлтыккон царды фæдтæ разынди... 
— ’Мæ ма ц загът? 
— Куыд æй бамбæрстон, афтæмæй нæ мæсыгыл мин азæй 
фылдæр цæуы. Анализтæ Мæскуыйы дæр кæндзæн æмæ уæд 
хабæртгæ фæбæлвырддæр уыдзысты. 
Ныр æм зæрдиагæй æрыхъуыста æмæ дзы сирвæзти: 
— Гъер кæс, галирдгæй та фдæн. Ныр афт бак, Дзодзр 
сар, тагъ мым рбадзурд. 
Дзодзыр — газеты хуызисæг — æмæ Гыбытт иу хæдзары 
цардысты. Дзодзыр разынд йæ кусæнуаты, Гыбытгы коймæ 
бакъæрцхъус. 
— Цом, дæуæй йæм адзурдзынæн. — Агъуды æвæрдхуызи- 
сæн фæлмæн гæрзын босæй Дзодзыры уæхскыл ауыгъд, дзе- 
дзыро куыннæ кæна, афтæ йыл йæ арм æрæнцади. Тыргъты 
цæугæйæ афарста хуызисæг: 
— Тæвд картоф ын йæ комыкъултæ сыгъта, афтæ талф- 
тулфæй нæ дзырдта? 
— Цыдæр агайæг æй цыма ис. 
Дзодзыр æдзухау — æвæлмон, æдыхст. Йæ сæр фæхалас 
æмæ йын фæци фидыцы хос. Сылгоймæгтæ йыл æнувыд 
уыдзысты, зæгъгæ, нымадта Алыкка. Цыма дæсны хуыз- 
исæджы къамæй рахизы — цы йæ гуырыконд, цы йæ 
фидауцджын дарæстæ. Уæлдай рæвдз къахдзæф дын ма акæ- 
на. Алыкка æдзухдæр цы раиртасы — Дзодзыр йæ зæрдæйы- 
уаг æргом никуы равдисы, йæ цин дæр æмæ йæ хъынцъым 
дæр — æмбæхст. 

Иронæн — дигорон дзубанди... 
239 
Адзырдта Дзодзыр Гыбытмæ, нымадæй загъта цалдæр 
дзырды æмæ хæтæл Алыккамæ авæрдта. 
— Алка, иум нæхим рацут, — загъта Гыбытт. 
— Цыдæр æвæстиатæй кæнинаг куыст... 
— Фсе! Словæ тамада не подлежид обсуждение, — æмæ 
хæтæл æрæвæрдта. 
— Де ’рвад та дыгуры мæстæй зæрдæцæф фæци, — загъта 
Дзодзыр. — А фæстаг бонты йæ нæ федтон, фæлæ-ма-иу фæ- 
кæс, цымæ саугъости койæ нæ райдаид йæ ныхас. Фæлхасцæ- 
дисы хицауы бынатмæ дыгуроны басхоинаг сты. Ацы хабар 
нырма сусæггаг куы у, уæд йæ хъустыл кæцæй æрцыди? 
Гыбытт разынди сæ хæдзары кæрты. Донхæрисы бын фæй- 
нæг бацдоныл цалдæрæй бадтысты. Куы сæ ауыдга, уæд сæ 
размæ рауади, йæ дурнад русты туг хъазьщи, йæ фæлурс пин- 
джачы дысты йæ цæнпæ нæ цыдысты, йæ шляпæ — йæ къухы. 
— Хъуст-ма, журналисттæ-ництæ, — сдзырдта Гыбытт, 
йæ пинджачы дзыппæй систа æнцъылдтæ гæххæтты сыф, 
райхæлдта йæ æмæ хъæрæй бакасти: 
Саухьустæ басгуыхтысты мæтыхтæ. 
Уæ, ирæттсе, ма ныххуыйут уæ дзыхтæ 
Æмæ сдзурут сæ ныхмæ. 
Куынæ æрæмбырд кæнæм нæ тыхтæ, 
Уæд нæ ныссадздзысты сæ ныхтæ. 
Гыбытт бакаст сæ иумæ дæр, иннæмæ дæр, сдзырдта: 
— Гъы, ц зæгъуд? 
Дзыхæйдзургæ нырыккон рифмæбыд рæнхъытæй рухсмæ 
цы хастæуыд, уыдонæй Алыкка цьщæртæиæ зæрдыл бадардта. 
Ацы рæнхъытæ фыццаг хатг хъуыста. Йæ хъус дардта Дзо- 
дзырмæ, фæлæ уый цæстæнгасыл иу æнкъарæны аууон дæр 
нæ фæзынд. Ау, Дзодзыр ма сæ æндæр искæмæй æрыхъуыс- 
таид? Ацы рæнхъытæ Гыбытты сæры не сфыхтысты. Кæм- 
дæр сыл бамбæлдаид æмæ сæ уæззау фынджы аргъæй дæр 
балхæдтаид. 
— Руадзут м йа, руадзут, — гæххæтты сыф хуызисæджы 
цæстытæм ныддардта Гыбытт. — Уæ тъарантухын газт урзæй 
агурикой... 
— Дæ курдиатыл æвдæлон рæстæг асагъæс кæнын æмбæ- 
лы, — загъта Дзодзыр. 
Гуырысхотææфтауæг цымыдис та бацагайдта Алыккайы. 
Дыгурæй йæ маст райсыны хъуьщытæ Гыбытгы куыд су- 

240 
Бицъоты Гриш 
дзынц, уый дын зона Дзодзыр æмæ æнцад сбада. Уыцы рæн- 
хъытæ йæхæдæг дæр ныффыстаид æмæ сæ Гыбыттыл кæй- 
дæр уылты сæмбæлын кодтаид. 
Гыбытт агуырдта йе ’мхъуыды, йе ’мцин адæймаг æмæ 
Алыккамæ дæр бауырдыг: 
— Ме ’рвад, д та ц зæгъс? 
— Сæ автор чи у? — бафарста Алыкка. — Кæй фыст сты? 
— М йед кæй фст у: «Уæл халон фтæхы, йæ дзых та ц 
хæсс?» 
— Уый — адæмон сфæлдыстадæй, — загъта Дзодзыр. 
— Наукон-иртасæг институт ахæмтæ фелхæны, — загъта 
Алыкка. 
— Хоз, журналистæ, газт ництæ, — сдзырдта Гыбытт. — 
Цуæм мидмæ, хъдагл хдзар дзург у. 
— Хæдзары, уæд хæдзары, — загъта Дзодзыр æмæ разæй 
араст. 
Гыбытты бинойнаг уайтæккæ фынг æвæрынмæ фæци. 
Гыбытт сæвдыста гæххæтгы сыф æмæ загъта: 
— Уæ туг нлæуыд, ниц уæ домн, фсæн машинкйыл æй 
сбир кнут, — Гыбытт сæ иумæ дæр — дзагъул, иннæмæ дæр. 
Алыкка йæхицæн загъта: «Æз уæ симды нæ бацæудзынæн». 
Редакцийы машинкæтыл мыхуыргæнджытæ уыдысты æртæ. 
Сæ кæцыфæнды дæр дзы иу экземпляр фæфæсвæд кæнид, 
уайтагъддæр сæ уаты къæсæрæй ахизид, уынджы балæууид, 
уыйфæстæ ацу æмæ йæ бауром. 
— Гыбытт, дæхи ницызонæг скæныс, — загъта Дзодзыр. - 
Социализмы рæстæг цæрæм. Ленин загъта: «Социализм лю- 
бит контроль и учет». Машинкæтæм мыхуыр кæнынмæ цы 
æрмæг лæвæрд цæуы, уыдонмæ йæ хъус дары сæрмагонд 
адæймаг. Искæй арм сæ сырхтуманæй ахъыдзы-хььщзы кæн... 
— Хоз, истæ-ництæ, — йæ къух ауыгъта Гыбытт. — Сма- 
хый мæ хъу — гæвдæс, мæ гал — хорма. Тæпудтæ студ... 
— Алыкка, де ’рвадмæ поэты курдиат зыны, уый нæ фип- 
пайыс? — бафарста Дзодзыр. 
— Дыгур йæ курдиатæн суадон кæй басгуыхтысты, уый 
дæр ма фиппайын, — загъта Алыкка. 
Скъола кæронмæ каст нæ фæци Гыбытт. Сæ хъæуы дука- 
нигæс æй æмбалæн бахуыдта — нæ дзы бафæстиат, æхца- 
тæм, дам-иу фæныхылдта. Хъомты фермæйы дæр акуыста, 
фæлæ уым дæр бирæ нæ бафæрæзта. Загътой: хъугдуцджы- 
тæй иуæн тыхми кæнынмæ хъавыд æмæ йæ ратардтой. Йæ- 
хæдæг та афтæ: мызд, дам, мын фыстой транспортерæй фосы 

Иронæн - дигорон дзубанди... 
241 
фаджыс калыны тыххæй, мæн та, дам, ма адæймаджы æд- 
дæмæбадæнтæ дæр калын хъуыди, æмæ рахъуытты дæн. 
Уалынмæ райхъуыст: Гыбытт уæгъдибар хъæбысхæстæй сæ 
районы чемпион сси. рпортивон дарæсты-иу рауади уынг- 
мæ, йæ хуыз скалдта. Йæ фидæн йæ цæстытыл уади рæсугъ- 
дæй. Йæ нысан — Ирыстоны иугонд командæмæ бахауын... 
Финалмæ рацьщысты дыууæйæ. Гыбытт иу бал бакуыста. 
Тæрхонгæнæг сæ алыварс кафыд, Гыбыттыл-иу йæ къух 
былысчъилæй атылдта, ома, тылиф ма кæн, змæл! Уалын- 
мæ сын сæ хъæбысхæст баурæдта, уымæй уæлдай, дам, куы- 
нæ базмæлай, уæд фæсыкк дæ. Гыбытты ныхæстæ-иу фæз- 
мыдтой: сонт маст, дам, мæ тыхсæттæг у, уый бамбæрста 
тæрхонгæнæг, æмæ ныссуйтæ дæн. Адзырдтой йын: дæ ных- 
мæлæууæг, дам, зыдта, иугонд командæмæ куы бахауа, уæд 
æй æнæ фæлварæнтæ ратгæйæ институтмæ кæй райсдзысты 
æмæ тæрхонгæнæджы æхцайæ балхæдта. Гыбытт балæбурдта 
тæрхонгæнæгмæ, загъта йын: «Ды шабашник дæ!». Уый йæм 
былысчъилæй бахудт æмæ йын сыгъдæг дыгуронау афтæ: 
«Дæлсаппи галау курæфцæг æма цъумурлæбæз дæ, ма дун 
ке фуд æй». Уыцы ныхæстæ йын цалынмæ тæлмац кодтой, 
уæдмæ йæ фыдгул афардæг. 
Гъеуæдæй нырмæ йын дыгуронæн йæ кой дæр изгарды 
хос у. 
— Айдарыхъ мæм дзрдта, — Гыбытг баздæхт Дзодзырмæ. 
— Дыгурмæ Айдарыхъ ном нæй, — загъта Дзодзыр. Айда- 
рухъ. Уыхъ нæ, фæлæ Ухъ. Гъы, æмæ цы зæгъы? 
— Нæ хицау н дгуронæй ивнц, — дзырдта Гыбытт. — Бюрой 
ма йым фрмалнæ ц ’рксой. Афтæ куа, уæд... Дæ хстæдж фен. 
— Аизæр æм бадзурдзынæн... 
— Дзург нагъ. Дæ гбын цъарл дæр æм бабр. 
— Хорз, хорз. Дæ куыст йеддæмæ ницуал кæнын. Зæгъ- 
дзынæн ын: архай, дæуæй уый хъуыдцаг араз. Кооператор... 
«Айдарухъ Дзодзыр йæхæдæг у, — æнæгуырысхо хъуыды 
та фегуырди Алыккайы сæры. — Айдарухъы цармы абыры, 
дыгуронау дзурынæй йæ мондæгтæ суадзы, йæхи фæирхæф- 
сы. Уыйфæстæ дуканимæ Гыбытмæ фæзыны чъылдым-дуа- 
рыл, фыдызгъæлы дзæбæхæй аслам аргъæй рахæссы». 
— Хдæгай! — Гыбытгы цæсгом фæрухс, Дзодзыры афарста: 
— Дйæ нæ зонс? Стр ирон учони Ганге... о 
— Куыннæ йæ зонын, — загъта Дзодзыр. — Йæ ном хьуыст- 
гонду. 
— Нæ мыкаджы мæсыг нын фета. Мин азæй зрондæр... 
16 Бицъоты Гриш 

242 
Бицъоты Гриш 
Дзаммæрз сын сæ разы кæй æркалдта, уыцы къамтæ та 
Алыккайы зæрдыл æрбалæууыдысты. «Цæсгом ын нæй æп- 
пындæр, — хъуыды кодта Алыкка. — Ам куынæ уаин, уæд 
ын сæ йæхи номæй дзурид нæ мæсыджы историтæ». 
— Бынтон раст мæ нæ бамбæрстай, Гыбытт, — сдзырдта 
Алыкка. — Ганге цæмæй фидар наукон хатдзæггæ скæна, уый 
тыххæй ма йæ Мæскуыйы афыдæбон хъæуы. Банхъæлмæ уал 
кæсæм. 
— Учони мæнгæй ц зæгъ? Н мæсг кæдыкон у? — райдыдта 
та Гыбытг. — Уй гъо, фæл мæ зæрд ци? Нæ мæсг базилинаг 
у. Учони кы зæгъид, кæм хъæу, ум, хцай нæм фæкæсæнт. 
— Куыннæ, куыннæ, — зæрдиагæй загъта Дзодзыр. — Бæгуы- 
дæр баххуыс кæндзæн. Ахæм рагон мæсыг хъуамæ реставраци- 
гонд æрцыдаид ныронгдæр. Культурæйы министрады ахæмты 
тыххæй сæрмагонд фонд байгом кодгой. — Алыккамæ æрба- 
зылд. — Йæ хъусы-ма йын æй бацæгъд, кæд ма ам ис, уæд. 
«Æнæмæнг мæ хъуамæ сæ хъазты нытьтьысса», — тарæр- 
фыгæй бакасти Алыкка Дзодзырмæ, фæлæ йæ уый ницæмæ 
æрдардта. 
— Цæй тхæй зæгън, — ныррухсдзаст Гыбытт, йæ цæсгом 
æртгивæнтæ калдта. —Рагæй хъды кæн мкаджы кывдыл. Мæсг 
йæ хыз к равдисид. Йæ цур фнгтæ равæр, нæ мкадж хистыр 
Уæрци дзæбидр скъа сисид... 
3 
Абон Алыкка куыстмæ дыууæ сахаты раздæр æрбацыди. 
Редакцийы йæ кусæнуаты баййæфта хъæууонхæдзарадон 
хайады хицау Бичены. 
Æртæ боны размæ сæ дыууæйæ арвыстой республикæйы 
хуыздæр колхозтæй иумæ, хъуамæ дзы фæуыдаиккой æртæ 
боны, æрæмбырд кодтаиккой ахъаззаджы æрмæг æмæ хæ- 
дзарады цард алывæрсыгæй равдыстаиккой. Лæвæрдтой сын 
газетæн йæ дыккаг æмæ æртыккаг фæрстæ. Редакцийы кус- 
джыты æвзагæй та — разворот. 
Бичены сæр галиу уæхскмæ фæкъул ис, дзыхы рахиз къуы- 
мæй-иу раулæфыд тамакойы фæздæг, пастæйæ ифтыгъд руч- 
кæйы фындз урс гæххæтгы сыфыл цъыгыъуытг ласта. Алыкка 
иучысыл æнцад абадти йæ цуры, йæ блокнотæй сыскъуыд- 
та цалдæр сыфы æмæ сæ Бичены раз æрæвæрдта. 
— Æз ницы сæнтаудзынæн, — загъта Алыкка. — Кæд дын 
дзы исты сбæзза, спайда сæ кæн. 

Иронæн — дигорон дзубанди... 
243 
— Сбад æмæ фысгæ. — Бичен хъуыдыйы тагыл фæхæст 
æмæ йын аирвæза, уый йæ цæст нæ уарзта, ручкæйы фындз 
урс гæххæттыл кафыди, дзырдæй дзырдмæ гæпп кодта. 
Æртæ боны размæ Бичен æмæ Алыкка автобусы ныццы- 
дысты хъæумæ, колхозы правленийы ма баййæфтой эконо- 
мисты æмæ бухгалтерийы кусджытæй кæйдæрты. Бичен афтæ: 
«Адонæй уал æрмæг райсæм». Бичен фарста, уыдон фæл- 
дæхтой хъуыддаджы гæххæттытæ, згъæлдтой йыл нымæц- 
тæ, фæлтæрдджын журналист сæ йæ ручкæйы фындзæй ах- 
ста. «Цæмæ бадыс, — кæддæр æй æрхъуыды кодта Бичен, — 
исты амæлттæ кæн». Алыккайы зæрдæ та бьщыртæм, фер- 
мæтæм æхсайдта. Цы бафиппайдта — æгæрон арвы бын, тыгъд 
быдыры цы хъæрмхуыпп сфыцы, уый йæм уæлдай адджын- 
дæр фæкæсы. Зæххыл дæ фазыл бадгæйæ йæ хойраг адджы- 
нæн кæмæн бахæрай, уый дын йæ зæрдæ байгом кæндзæн. 
Гъе, ахæм рæстæг дæ ручкæ ма фæцъортг ласай æмæ дæ 
блокнот фæлдахынмæ ма фæуай — багомыг вæййынц. Уый 
тыххæй сæм Гангеимæ дæр ныхас рауад. Алыкка æнхъæлдта 
— фефсæрмы вæййынц. Ганге та йын афтæ: дзырдхæсджы- 
тæ, нымудзджытæ, дам, сæ цæстыты раз фегуырынц. 
О, æмæ сæ командировкæйы фыццаг бон колхозы къан- 
торæй куы рацыдысты, уæд Бичен сдзырдта: «Цом, гъер 
фæйнæ жигулевскийы баназæм». Бæгæныйæ сæ мондæгтæ 
суагътой, уæдмæ автобус фæзынди æмæ горæтмæ рафардæг 
сты. Бичен Алыккайæн ныффæдзæхста: «Къæмæндировкæйы 
рæстæг нæ редакцийы ницы хъуыддаг ис». 
Мæнæ ныр Алыкка сыстади Бичены цурæй æмæ загъта: 
— Никæй федтон, ницы зонын æмæ ницыйæ цыдæр куыд 
саразон, — рахызти Бичены кусæнуатæй, асинтыл æруыр- 
дыг кодта уынгмæ æмæ Терчы былмæ йæхи айста. «Ай мæ 
куыст нæу. Нæу! Нæу!» — нынтьыснæг ис Алыкка æмæ йын 
боны рухс дæр нал сахадыдта. Редакцимæ цæуын афон сси, 
уæддæр æй йæ къах нæма хаста. Хицау æй иу риссаг æлхыскъ 
акæндзæн, йæ ручкæ йе стъолмæ нысхойдзæн, йæ рахиз 
уæхск æм фæзилдзæн, рудзынджы раз балæудзæн, къух дзып- 
пы смидæг уыдзæн æмæ йæ агъд массаж-æууæрстытæ акæн- 
дзæн. Афонмæ редакцийыл айхъуысти, Алыкка æнæбон кæй 
у, æргом сæ ничи ницы, фæлæ йын цæстæнгасæй æмбарын 
кæндзысты: «Лæмæгъ дæ, хомбыл!» Ганге йын-иу кой скод- 
та, аспирантурæмæ бацæуыны хъуыды, дам, дæм никуы 
фæзынди. Ныфсы нæмыг ын ныппæрста ахуыргонд лæг йæ 
зæрдæйы æмæ, ацы куыстæй куы рафæлмæцы, уæд та йæ 

244 
Бицъоты Гриш 
хъуыдыты алидзы стыр сахармæ. Хæдзары дæр афæзмыдта 
Гангейы ныхæстæ. Йæ мад Саска йыл бабустæ кодта: «Мæ 
бон нал у дæ пысултæ æхсынæй. Искæй æркæн æмæ дæ фæды- 
фæдмæ дæр мауал сис уыцы чиныгæй дæ сæр». Йæ фыд Га- 
дзымур дæр уым фæци æмæ уый та афтæ: «Пушкин, дам, 
йæ рæстæджы загъта: «Учыш, учыш и дураком отстал». 
О, фæлæ редакцийæ æгады цыд акæнын дæр нæ фæнды- 
ди Алыккайы, исты хъуамæ сæнтауа. Цыдæр мидхъару æн- 
къардта йæхимæ æмæ йæ дзæбæх фæцагай, уæд ма æрыхъал 
уа, уымæн уæвæн нæй. 
Редакцийы дуармæ сæ кусджытæй никæйуал баййæфта. 
Æнæзонгæ сылгоймагыл йæ цæст андзæвыди, бафиппайд- 
та, уый йæм æдзынæг кæсы, уæдцæр йæ цурты бараст. 
— Алыкка! — лæппу фембæрста, уыцы сылгоймаг æм кæй 
дзуры, уый. Фæзылди йæм, æмæ фемдзаст сты. Чындзы цыд 
кæй уыди, йæ зæрдæйы фæндиаг хæдзармæ кæй бахауди, 
уый йæ æппæт æууæлтыл дæр бæрæг дардта — райдзаст, 
лæгъзрус, чызгон фырнымд æфсæрмытæ, йæ лæуд куыд 
аивдæр уа æмæ цыдæртæй йæм ницуал. 
— Алыкка, нæ мæ базыдтай?! — сылгоймаджы мидбыл- 
худт фæцырендæр. 
— Зино! — лæппуйы цин рауади æнæкъæм, зæрдæбын æмæ 
нæ бамбæрста, раздæр Зинойы цæнгтæ скодтой сæхи базы- 
рæппæрст æви йæхи цæнгтæ, æмæ — кæрæдзимæ згъоргæ, 
æмæ куыд адджын, куыд æхсызгон, куыд æнæкъæм рауади 
сæ хъæбыс! 
Скъолайы фæстæ Зинойы нал федта Алыкка. Цы карз, 
цы фырнымд чызг уыди Зино! Къæйных лæппутæй дæр æм 
никуы ничи суæндыди уæндон ныхас. Йæхи къласы лæппу- 
тæй дæр хуызæй никæй бахъуыды кæндзæн, зæгъгæ-иу ыл 
дистæ кодтой. 
— Журналисты æххуыс мæ бахъуыди æмæ фæрсын иуы, 
иннæйы, зæгъын, газеты кусджытæй уæ зонгæ никæмæн ис? 
Æмæ мын махон афтæ: дæ хьæуккаг газеты куы кусы. Уый дæ 
зоны. Æнæмæнг нæм æрцæудзынæ æмæ цас фæдзурдзыстæм! 
— Цом мидæмæ, — загъта Алыкка. 
— Ам уал дын бамбарын кæнон мæ тыхсты хабар. — Йæ 
ридикюлы тымбыл къоппатæ кæрæдзийæ фæиртæста, гæх- 
хæтты цалдæр сыфы систа æмæ сæ райхæлдта. — Ам цыдæр- 
тæ фæфыстон. Мæстæлгъæд фыстытæ. Кæсгæ дын æй бакæ- 
нон, æви уал сæ дзургæ?.. 
Алыкка йæ бульвары афтид бавдонмæ ахуыдта. Сбадтысты. 

Иронæн — дигорон дзубанди... 
245 
— Гъер дæм хъусын, — загъта лæпгту. 
— Æхсыры заводæй нæм адæймаг æрцыди, уæ урсаг, дам, 
хъæстæ у. Низæфтауæг микробтæ дзы разынди. Æз колхозы 
зоотехник дæн. Мæн бацагуырдта, тынг мын ныффæдзæх- 
ста: «Дæхæдæг-ма уал æхсырмæ дæ хъус æрдар». Ногдыгъд 
æхсыр хæтæлтыл кæлы чанмæ. Кæсын хæтæлтæм æмæ дын 
иурæстæджы тупсьулæттæй куы ракæлид. Цы базонын ма мын 
æй хъуыди — рынчын стурты æхсыр дæр чанмæ ауагътой. Ме 
’вастæй. Не стуртæй дæс æмæ дыууиссæдз — сахъат. Хибар 
ран сæ дарæм, дуцгæ дæр сæ хицæнæй кодтам. Ныр сын се 
’хсыр иумæйаг чанмæ аскъæрдтой. Уыцы æхсыр æппын- 
къаддæр фыцын хъæуы ссæдз минуты. Паддзахадмæ æхсыр- 
дæтгыны пълан фæкъахыр фæстаг рæстæг æмæ йæ ацы хъыл- 
майæ баххæст кодтой. Стерилизацигонд нæ цыди, афтæмæй 
йæ комкоммæ æхсыры заводмæ æрвыстой... Дыууæ къуырийы 
куысты нæ уыдгæн æмæ кæд дуцæн аппараттæ æхсадтой 
фыццаг щолокæй, уыйфæстæ — уазал донæй. Микробтæ сæ- 
фой, зæгъгæ, æхсырыл уагътой стрептомицин. Ныр ацы хос 
йæхæдæг марг кæй у, ууыл дæр хъуыдыгæнæг нал разынд. 
Не ’хсырæй ахст цыхт, уæвæн ис æмæ ацæуа дуканитæм. 
Ахæм цыхт чи бахæра, уый ахсæн... Зæрдæ йæ зæгъын нæ 
комы. Æбуалгъ низтæ уæдæ куыдæй фæзынынц?! Гæххæтты 
сыфтæм ацамыдта Зино. — Ацы низæй стурты афойнадыл 
куынæ дзæбæх кæнай, уæд цы бæллæхтæм асайы, уыдæтты 
кой дæр кæнын мæ фысты... Бонæй бон фыддæрмæ цæуы 
уавæр. Иукъорд азы размæ дæр ма рынчын стурты æнæниз- 
тимæ дарыны тыххæй чидæр карз æфхæрд баййæфтаид. 
Алыкка йæ миднымæры йæхицæн афтæ: «Гъеуый дын 
фыссинаг æрмæг. Ам дæ хъару æмæ дæ джелбетг уыйас дæр 
æвдис!». Лæппу бакасти Зинойы къухфыст æмæ загъта: 
— Дæ номыл æй сараздзынæн. Цæмæй газеты тагъд фæ- 
зына, ууыл бацархайдзынæн. 
— Æмæ æз фыссын куынæ зонын, — йæ къух батылдта 
Зино. — Æцæг цы у, уыдæтгæ дын мæнæй уый радзырдта, 
зæгъгæ, йæ зæгъ. Министрады кусæг инфекционист дæр дын 
радзурдзæн, цы федта, уыдæтгæ. Хъæумæ дæр æрцу, фæлæ 
райкомæй, колхозы разамындæй æмзонд, æмвæнд сты, сæ- 
хиуыл къæм абадын нæ бауадздзысты. Щолок сæм голджыты 
дзæгтæ уыди æмæ цыдæр æрбаисты, сæ фæдтæ æрбайсæфтой. 
— Министрадмæ цæуæм ныртæккæ, — сцæйстади Алыкка. 
— Цом, — Зино рæвдз фестади. — Мæнæ цы æбуалгъы 
диссæгтæ цæуы, мæнæ! 

246 
Бицъоты Гриш 
* * * 
Куысты кæронмæ ма сахаты бæрц баззади, уæд Алык- 
кайы уаты дуарæй æрбакасти редакцийы дæсныдæр шах- 
мæттæйхъазæг: 
— Иу парти дзы æрцæвиккам? Бола обкомы нынныхсти. 
Редакцийы кусджытæй чидæр аныхæста сæ редакторы 
мыггаг æмæ номы раззаг дыгай дамгъæтæ, æмæ Иры ном- 
дзыд хъæбысæйхæцæг Болаимæ бамном. Уыцы Болайæн цы 
йæ ас, цы йæ хъару — хъæбысæйхæцджытæ йæ коойæ дæр 
рызтысты. Ацы Бола йæ асæй не сæййæфта, фæлæ... Йæ дæл- 
бар адæм дзы стьæлфынц, сæ фындзы бынæй сын сæ шах- 
мæттæ фелвасы. 
Йæ сæр æнæбары банкъуыста Алыкка, ома, дзурын дæр 
мæм нæ цæуы. Стъолы лагъзы сæвæрдта йæ æрдæгфыст æр- 
мæг æмæ абоны æлхæд мæскуыйаг газеттæ. Фæндыди йæ йæ 
дуар сæхгæнын, фæлæ ма фæстиæтгæ кодта, кæд ма йæм 
Веринка, йæ мадыхо, телефонæй æрбадзурид. Мадыхо теле- 
фонæй не ’рбадзырдта — йæхæдæг æм фæзынди. Алыкка йын 
йе ’рбацыд цыма ницæмæ æрдардта, йæхи афтæ равдисинаг 
уыди, фæлæ та нæ сарæхст — уыцы рæвдз ын фестади. 
— Лыкка, тынг мæм фæхæрам дæ? — Веринка йын йæ 
рахиз къух дыууæ армæй æхсызгон æлхъывд ныккодта. Лæп- 
пуйы зæрдæ йæм æрфæлмæн, йæ цæстытæ байгом сты, ома, 
кæсыс: ме ’рхæндæг, мæ хъынцъымтæ мæ цæсгомыл мигъ- 
вæлмау бадынц. Æнхъæлмæ дæм кæй кастæн, уый дæр бам- 
бæрстай. Уæ кæртæй лидзæгау куы ракодтон, уæд мæм афтæ 
касти, цыма дæм ныххæрам уыдзынæн. Æхсæвы мæхиуыл 
æрхудтæн — цы ’рцыди, уый мæ фæндиагæй дæр нæ рауади, 
дæ фæндиагæй дæр. Нæ йæ зонын, Дзодзыр мæ ахъазыди 
æви æндæр исчи, æмæ мæ уый дæр æрбайрох ис. Фæлæ, рухс 
галуаны сатæг уаты чи хъуамæ улæфыдаид, уыцы чызджы 
уынынæн нæфæтчиаг буарæй ма мæм ныр дæр кæлы кæ- 
лæнгæнæг тавс... 
— Куыд диссаг рауади, уый куы зонис, Лыкка. — Верин- 
кайы цæстытæ — æхсызгон рухсæй дзаг. — Фимæйы æмбал 
чызг чындзы цыди. Фимæ сабаты æмæ хуыцаубоны уысмы 
бæрц æнцой нæ базыдта. Уыйфæстæ та — хуындзау. Уыйас 
фæлладхуыз дæр мæм нæ касти. Къухнайы архайдтон, зæ- 
гъын, цу, цалынмæ хæринаг фыца, уæдмæ дæхи æруадз. Уалын- 
мæ мæм сыхæгты лæппу æрбазгъордта — нæ чыкк уыдонмæ 
сдзырдта телефонæй. Фимæмæ ма бадзырдтон: «Хъæрмхуып- 

Иронæн — дигорон дзубанди... 
247 
мæ-иу дæ хъус фæдар».Стагъд дæн æмæ мæ дæуæн Фимæйы 
кой скæнын дæр æрбайрох. Цæй, мæхи сраст кодтон? 
О, зæгъгæ, йæ сæр фæлмæн æнкъуыст бакодта Алыкка. 
— Гъемæ кæд афтæ у, уæд дæ фьщыфсымæртæм бадзур. 
Зæгъ сын: ахсæв мæнæй уымæ уыдзынæ æмæ дæм ма æн- 
хъæлмæ кæсой. 
— Афтæ сын зæгъдзынæн: мадыхойæ мады ад цæуы, уый 
мæ рох кæнын байдыдта æмæ йæ абæрæг кæнон. 
Редакцийы хæдзарæй уынгмæ куы рахызтысты, уæд Ве- 
ринка лæппуйы цонгыл æрхæцыд æмæ йæ фæндиаг сындæг 
ацыдысты. 
— Уыцы чызгæй мæ нæ фæрсыс? — загъта Веринка, уын- 
джы иннæ фарсмæ ацамыдта. — Уалæ хойрæпы дуканийы кусы. 
Йæ мадымад æй арæх бæрæг кодта, ныхасмæ базыдтон Фи- 
мæйы Нанайы. Дæ сæр, дам, мæ сæрæй куы фæурсдæр. Фæ- 
фарста мæ. Æмæ мыл Фимæйы бафæдзæхста, дæ хъус, дам, 
æм фæдар. Йæ Нана загъта: фæкастæн, дам, æмæ Фимæйы 
дуканийы дæр, сымахмæ дæр, дам, æй дæу йеддæмæ никæй 
бар бакæнин. Фыд сæ ныууагъта, æндæримæ кæдæмдæр афар- 
дæг. Фимæйы Нана афтæ, мæ чызджы, дам, ын нæ лæвæрд- 
тон, æмæ, дам, мæ йæ маст райста. Йæхирдыгæй йæ фæкод- 
та, уыйфæстæ йæ фæуагъта. Фимæйы мад мæстæй уæззау низ 
ссардта. Ныр чызг йæ Нанайы æвджид баззад. — Бульвармæ 
бахызтысты Веринка æмæ Алыкка. —Уæлæ рахизырдыгæй 
иунæгæй бады Фимæ. Цыдæр хæссинæпæ нæм ис æмæ йын 
загътон: «Мæ хæрæфырт нæм фæкæсдзæн». 
— Таксийы уæ сбадын кæндзынæн, — загъта Алыкка. 
— Такси нæ, фæлæ нын файтон куы баххуырсай, уæддæр 
дæхицæн дæр немæ цæугæ у. 
Бандоны цур нæма æрлæууыдысты, афтæ чызг фестади. 
Алыкка йæ сæрæй къæхтæм дæр ауыдта æмæ та фæстæмæ 
дæр йæ цæстытæ сызгъордтой. Йæ быдырыл мынæг æртгывд- 
гæнаг нывæфтыдтæ кæмæн уыди, ахæм къаба йын йæ гуыр- 
видауц æвдыста. Йæ хæмпусуæларм къухæй йæ сæрыхъуын- 
тæ сфасæгау кодта, ахæмпуснæрст сты йæ уадултæ, былтæ 
фæиртæстысты кæрæдзийæ, дзыхы фæйнæ фæрсты фæбæ- 
рæг сты русты фæлмæн къæлæттæ æмæ цæсгом худгæ хур 
фестад. «Ницы зоны, — ахъуыды кодта лæппу, Фимæйы 
мидбылхудт куыд сыгъдæг, куыд зæрдæагайаг рауади, уый 
бафиппайгæйæ. — Веринка дæр ын ницы загъта». 
Лæппу йын йæ сæры фæтылдæй кæнæ æндæр хуызы са- 
лам куы хъуамæ раттаид, уыцы уысм æм чызджы цæстытæй 

248 
Бицъоты Гриш 
уыйбæрц рухс ракалд, æмæ ферхæцыд йæ улæфт, æмæ та 
ныссуйтæ. Веринкайæ ницы аирвæзт, Фимæйæн Алыккамæ 
ацамьщта: 
— Мæ хæрæфырт, мæ хистæр хойы лæппу Алыкка. — Алык- 
кайæн та чызгмæ ацамыдта. — Фимæ. Æрцардта мæ. Нæ чыкк 
цалынмæ йæ балцæй здæха, уæдмæ æмгъуыдæй мæм æрба- 
цыд, фæлæ йæ цыма нал ауадздзынæн. 
Кæй ныкъкъуыхцытæ, чызг хур кæй фестад, йæхæдæг та 
— æхсынæны чъири, уыдæтгæ Фимæ куынæ бафиппаид, 
зæгъгæ, Алыкка бандоны цур æвæрд дыууæ уæззау хызыны 
фелвæста æмæ Веринкамæ бадзырдта: 
— Истæмæ ма у каст? 
— Мæнæ ма ардæм иу уад бакæнæм Фимæимæ, — хойрæпы 
дуканимæ ацамыдга Веринка. — Ды цу трамвайы лæууæнмæ. 
Алыкка фелвæста хызынтæ æмæ фæраст. Йæхи урæдта, 
уæддæр цæстызулæй ауыдта Фимæйы — Веринкайы галиу 
фарс балæууыд. Лæппуйы фæндиагæй та хъуамæ йæ рахиз 
фæрсты цыдаид, уæд ын Веринкамæ кæсыны æфсонæй 
Алыккайы ауыныны фадат уыдаид. 
Лæппу цы бафиппайдта — Веринкатæм фæхæццæ сты, 
уæддæр Фимæйы дзыхæй сыбыртт нæма схауди. 
Алыкка къухнайы æрæвæрдта хызынтæ. Веринка систа 
фыдызгъæл, инджын цыхт, йæхи ныллæг бандоныл æруагъта 
æмæ кæртмæ адзырдта: 
— Фимæ, рауай-ма! 
Чызг къæсæрæй æрбакъахдзæф кодта, къухтæй фæйнæ 
æвнæлды фæкодта йæ сæрыхъуынтæм, иу æхсгæ каст — Алык- 
камæ, æмæ йæм фæирд сты йæ къæлæт æрфгуыты бын æм- 
бæхст мæнæргъыхуыз цæстыгагуытæ. 
— Алыкка, абон Фимæйы гуырæн бон у. Йæ Нана йын 
дунейы цыдæргæ сæрвыста. Сихорыл дыууæ билеты балхæд- 
та Фимæ изæры сеанстæй иумæ, хуын уыйфæстæ схæццæ. 
Æмæ нын куьщгæнгæ у? Уæддæр та нæлгоймаджы зонд... 
— Ацæут киномæ, — загъта Алыкка. — Уе ’рцыдмæ уын 
хæлтъамæтæ сфыцдзынæн. —Чызджы цæстæнгас ацахста 
Алыкка, уый йын цыма йæ ныхæстæ æцæгæн райста æмæ 
ныззæрдиагхуыз. 
— Æртæ чъирийы дæр скæндзынæ? — афарста Веринка. 
— Æртæ чъирийы дæр дзы уьщзæн, — загъта лæппу. 
— Дæхи конд чъиритæ? 
— Зæгъын дын: чъиритæ дзы уыдзæн, — зæрдиагæй дзырд- 
та Алыкка. 

Иронæн - дигорон дзубанди... 
249 
— Уый Фимæйы Нанайы хъустыл куы æрцæуид — æл- 
хæнгæ чъиритæй йын скуывтам... — Веринка фестади. — Рæ- 
стæг цæуы, замманайы æнхъизæн мæм ис... Фæйнæ ком- 
дзаджы скæнут æмæ цæут. Фимæйы кинойæ æнæхай ма фæ- 
кæн, Лыкка... 
«Мæнæ куыд дæсны у мæ мадыхо хъуыддæгтæ аразынмæ! 
— джихæй аззади Алыкка. —Цал хъулы суылдта æмæ йын 
иууылдæр сахтæ абадтысты». Ахæм уавæры йæ авæрдта æмæ- 
ма авзар æмæ ма сразы у?! Уæвгæ та йæ куыннæ фæндыди 
изæры сатæг уынггы чызгимæ ацæуын, ноджы ма кæд ныр- 
тæккæ Фимæйы зæрдæйы дæр æндæр бæллиц нал ис, уæд 
сын киноныв фенын æфсон йеддæмæ ницуал уыдзæн. 
— Лыкка, цы ныхъхъус дæ? — сбустæ йыл кодта Верин- 
ка, уазалгæнæнæй райста къалбасы лæдзæджы хай, кефиры 
авг, дзул æркарста. — Акомдзаг кæнут æмæ ацæут, ацæут. 
«Ацы къуыттыимæ мæ кæдæм æрвитыс?» — йæ былал- 
гъæй сцæйирвæзтис, фæлæ йæхиуыл фæхæцыд, ома, куы 
йæ бафхæрон. Чызг куы ныттæргæйттæ уа, зæгъгæ, ахъуыды 
кодта æмæ йæ зæрдыл æрбалæууыди Куарæ. 
Уымæн тæргай кæнын сси йæ хæцæнгарз, хи буц кæны- 
ны мадзал. «Цæй, гъер Фимæйы æппындæр куы нæма зо- 
нын, уæд ыл цыдæртæ цæмæн мысын? — чызгмæ кæсгæйæ 
хъуыды кодта Алыкка. — Æнхъæлмæ мæм куы кæсы, мемæ 
цæуын æй куы фæнды...». 
— Фимæ, уæдæ нын цæугæ у? — афарста Алыкка. 
— О, — мынæг уддзæфимæ сирвæзти чызгæй, æмæ дзы 
лæппуйы хъус ацахста, зæрдæйы рæбинагдæр æвæрæнтæй 
чи раирвæзы, ахæм цин. Кæдæй у, уæдæй нырмæ Алыккайы 
зæрдæйыл æнтъыснæджы мигъвæлм бадти æмæ ныр йæ зæр- 
дæйы æгæрон æрвон тыгъдад рангас ис, æмæ уыцы ахаст 
хъуамæ йæ цæсгомыл фæбæрджытæ уа. 
Алыкка хатыдга: чызджы цæсгом дæр ныррайдзаст, фæбæ- 
рæг та сты йæ русты къæлæпæ, æрфæлмæн сты йе ’рфгуытæ... 
Кæртæй уынгмæ рахизæн чысыл дуары цур Фимæ иуварс 
акъахдзæф кодта æмæ йæ цæстытæ иу æвдыст фæкодта Алык- 
камæ, ома, ды разæй ахиз. Куарæ та йæ зæрдыл æрбалæууы- 
ди — уый-иу йæхи фæразæй кодта. Ныр Фимæйы алы ми, 
алы фезмæлд уый æууæлтимæ бардзæн. Тротуарыл цæугæйæ 
Алыкка чызджы галиуварс балæууыд, йæ цонгыл конд са- 
хатмæ æркаст, æмæ цадæггай ацыдысты. Йæ хъус дардта 
Фимæмæ, йæ цæстæнгас-иу ын ацахста, бахудти-иу æм æмæ 
йын уый дæр йæ мидбылхудт не ’вгъау кодта. «Йæ хъæлæс 

250 
Бицьоты Гриш 
уæлæмæ кæмæн нæ хъуысы, уыцы фырнымдты хуызæн мæм 
куынæ кæсы, уæд йæ дзых цы ныххуыдта», — дис кодта 
лæппу. 
— Фимæ, чындзыты дæр куынал фæнды уайсадын... — 
мацы йын фæхъыг уа, зæгъгæ, арæхстгай дзырдта Алыкка. — 
Ныхæстæгæнгæйæ фæндаг цыбырдæр кæны... 
—Дзорун не ’ндеун, — загъта Фимæ æмæ йæм фæрсæджы 
каст æрбакодта, цымæ йæ цæсгомы æууæлтыл йæ зæрдæйы 
ахаст уайтæккæ нæ фæзынид. 
Фимæ дыгуронау сдзурдзæн, уымæ æппындæр не ’нхъæл- 
мæ касти Алыкка æмæ джихæй аззади. 
— Æргом ныхасы, дам, къæм нæй — дыгуронау сдзурдзы- 
нæ, уый æнхъæл нæ уыдтæн æмæ дæ дзæбæх нæ бамбæр- 
стон, — загъта хатыркурæгау Алыкка. — Иу хатт ма мын æй 
зæгъ, хъуамæ дæ бамбарон. 
— Дзорун не ’ндеун. — Фимæ йæ цæст нал иста Алыккайæ. 
— Нæбал мæ лæдæруй? Не ’ндеун дзорун. 
— Дзурын та цæуылнæ хъуамæ уæндай? — бадис кодта 
Алыкка. — Дæ хъæлæсы бартæ ист куынæ сты, мыййаг. 
— Гъæлæс кæнуни барæ мин ес, е ба бæлвурд æй, — дзырд- 
та Фимæ, — фал ирони цори дзорун не ’ндеун. 
— Дыгуронмæ хъусын мын хъыг уыдзæн, зæгъгæ, мæн 
тыххæй ахæм хатдзæг цæмæн скодтай? Дзур уыйас дæр, æз 
цæттæ дæн хъусынмæ... Дзур къуыдайрагау дæр, уырыссагау 
дæр, бар дын ис... 
— Цæмæн къудайрагау, уæдта уруссагау? — чызджы мид- 
былхудт нæ хæлди. — Мæ зæрдæ дигоронау дзорун зæгъуй, 
уæдта мин еци барæ нæййес? 
— Æз дын мæ хъуыды гæххæттыл фыстæй дæр зæгъдзы- 
нæн — дæттын дын ахæм бар, — Алыкка йын хъазынырдæм 
аздахинаг уыди йæ ныхас, фæлæ та йæ зæрдыл æрбалæууы- 
ди, бульвары куы сæмбæлдысты, уæдæй нырмæ йæ дзыхæй 
уæлæмæ кæй ницы суагъта, уый. — Цыдæр у, уæддæр дæ 
ирæттæй чидæр тынг бафхæрдта. Дæ мадæлон æвзагыл кæй 
дзурыс, уый тыххæй дæ азымыдарæг ис. Æвæццæгæн дын иу 
хатг не смаст кодтой. Бабылысчъил дыл кæнынц: «Цы ’вза- 
гыл дзурыс?». «Немыцагау ма дзур!». 
Ныддис кодта Фимæ, йæ къæлæткъæдз бецыкк йæ къу- 
хæй сæппæрста уæлæмæ, йе ’ргом фездæхта Алыккамæ: 
— Ду дæр нæ фæууидтай, нæ? Уоми адтæ?! 
— Æз уым нæ фæдæн, фæлæ мæ цæстытыл уайы де ’фхæ- 
рæджы сурæт. Хъуыды ма йæ кæныс? Йæ русты туг хъазыди, 

Иронæн - дигорон дзубанди... 
251 
бæрзонд, цыргърагъ фындз ын, тагъддзураг, дзырд дзырды 
йæ быны акæны. — Алыкка йын ныв кодта йе ’рвад Гыбыт- 
ты сурæт. 
— Фадуат ин ку фæцайдæ, уæдта мæ куйгæлдзæн къæхæ- 
нæй рагæлстайдæ. Ду ба, дан, циуавæр æвзагбæл дзорис? 
Къæбури цъасæй дæр, дан, уæхæн адæм нæ рабурдзæй. Ва- 
гони кадæр адтæй, еугурæй дæр нæмæ никкастæнцæ. Æвæ- 
дзи, æхцæуæн син адтæй, сун дæр имæ неке ’скодта. 
— Исчи йæ дзæбæх куы фæнадтаид, уый дæ фæндыди, 
нæ? Æмæ нæ зоныс? Æррайæ алчидæр йæхи хизы. 
— Ныххатыр мын кæн, — иронау сдзырдта Фимæ, фæ- 
къæмдзæстыг, фæсасти йæ хъæлæс. — Цыма дзы ды дæр исты 
аххосджын дæ... Мæ гуырæнбоныл мын цин кæныс, дæ куыс- 
тытæ дæр ныууагътай, æз та... 
— Æз дæр æфхæринаг дæн, — загъта Алыкка. — Сæттын 
ыл. Къуыдары, дыгуры фауджытæм æнцад фæхъусын. Ирон 
дзыхæй дзурæгæн мæ зæрдæйы — парахат бынат. Ирыстонæй 
афтьщтæн æмæ та Мæскуыйы дæр — уыцы тох. Уырыссæг- 
тæй кæмæйдæрты хъуыстон: дзуттæгтæ — бæркадсуртæ, мæ- 
гуирады хос, сынтъутæ. Иу украинаг мыл баууæндыд æмæ 
мын-иу йæ хъæстытæ кæнынмæ фæци, уырыс, дам, нæ 
æлхъивынц, скаст нæ нæ уадзынц, не ’взаг, дам, сæфы. 
Зæгъын, ды кæм хъаст кæныс, уым ма мах та, нымæцæй 
чысыл адæмтæ, цы хъуамæ зæгъæм? Нæ хъæу иу комæй ра- 
лидзгæ адæм сты, æмæ цы? Ныдцихтæ стæм: уæлæсых, дæ- 
лæсых, зыдысых... 
Трамваймæ бахызтысты, фæрсæй-фæрстæм сбадтысты. 
Фимæ аивæй бынмæ ивæзта йæ къабайы фæдджитæ, кæрæ- 
дзимæ æлхъывд уæрджьпæ æрæмбæрзыныл йæ уд хъардта, фæлæ 
йын дзы ницы уад æмæ уæд йæ разæй бадæны къæлæтыл йæ 
цæнгтæ æрæвæрдга, цæнгтыл æрæнцад рахиз рус, Алыккамæ 
рухсдзæстæй иу уæндон каст бафæрæзта, ома, дарддæр дæ 
ныхас кæн. Лæппу фæгыхсти - йæ дзуринæгты ахсджиагдæр- 
тæм бахæццæ æмæ ныр сæ ныхасы таг хъуамæ фескъуына? 
Фимæ йæ дзæбæх куыд хьуса, афтæ дзурын куы райдыдтаид, 
уæд æй, æввахс сæм чи бады, уыдон дæр хъуыстаиккой. Чыз- 
джы хъусмæ йæхи байвазгæйæ дзурын райдыдтаид æмæ йæ 
уæд Фимæ фембæрстаид — уынджы йæм йæ æргом хъуыдытæ 
дзурынмæ цы ныфс уыди, уый нал ис, тæппуд у. Фæсмон 
фæцагайдта Алыккайы — æгæр ратæвд вæййы, æмбарой йæ, 
ма йæ æмбарой, хион уа, æцæгæлон, — йæ мæстьпæ, удхæрæн 
хæрæмтгы судзаг скалы. Раздæр нæ, фæлæ раст ахæм рæстæг 

252 
Бицъоты Гриш 
æрбалæууы йæ зæрдыл, арæх кæй фехъусы, уыцы фæдзæхст: 
«Алы куыстуатæй дæр чидæр ПÆК-мæ дзырд хæссы». 
Сæ ныхасы таг афтæ цæхгæр хъуамæ ма фескъуыдтаид, 
æмæ Алыкка скодта сæ хуызисæг Дзодзыры кой: 
— Нæ куысты иу ис... Нæ базондзынæ, ирон у, дыгурон, 
къуыдайраг. Уæдæ йæ уырыссаг ныхасыхъæд дæр — æнæкъæм. 
Гъе, дæу зæрдæрыст чи фæкодта, ахæм йæ размæ куы фæ- 
вæййы, уæд ыл цыма сусæны æнуд рæстæг сатæг уддзæф 
сæмбæлы. Ды, дам, цæй тохгæнæг дæ, знагæн фыццаджы- 
дæр йе ’взаг базонын хъæуы. Билары æвзаг, дам, схуыр кæн 
æмæ дыл царды хорзæхтæ ныккæлдзысты. Æз, дам, дын — 
лæвар ахуыргæнæг. 
— Æхсицкæ ба дæ гъæуй дигорон дзубанди? — бахудти 
Фимæ. 
— Йæ тæккæ кæдзостæй йын куы зонин, уæд дзы-иу кæй- 
дæрты тынг амæстæй марин. 
Фæскиноныв Алыкка барæй равзæрста, йæ дыууæ фæр- 
сты дæр иууæладзыг хæдзæрттæ кæм атьанг сты, ахæм са- 
быр уынг. Кинонывмæ кæрæдзи æфсæрмæй кæй фæкастыс- 
ты кæронмæ, ууыл Алыкка æппындæр гуырысхо нæ кодта. 
Кинонывы хъайтартæ — чызг æмæ лæппу кæрæдзи бауарз- 
той. Бæргæ бауарзтой, фæлæ æхсæнадон куыстæн сæ цард 
нывондæн хаст æрцыд æмæ сæ свиданитæм дæр не ’вдæлди... 
Æмæ уæд, йæ зæрдæйы уарзты пиллон арт кæмæн сыгъди, 
уыцы лæппу хаст хъыбылы йæ хъæбысмæ сисы æмæ, чыз- 
джы сурæт йæ цæстытыл уайы, афтæмæй зарынæй йæ мон- 
дæгтæ суадзы... 
Алыкка тарсти, Фимæмæ кинонывы кой куы рауайа, 
ныхасы аккагыл æй куы банымайа. Фимæ загъта: 
— Афтæ нæ ахъуыды кодтай: ацы саугъос кизгæн ирæттæ 
куы сæнад сты, уæд мæ мадыхойы роны цы бабырыди? 
— Афтæ ахъуыды кæнæн та цæуылнæ ис? — загъта Алыкка. 
— Мæ Нана иронау хорз æмбары, фæлæ дзургæ нæ кæны. 
Веринкаимæ сæ ныхас кæнгæ федтон. Нана сыгъдæг дыгу- 
ронау дзырдта. Ахæм зæронд дзырдтæ йæм вæййы, æмæ сæ 
æз дæр нæ фæзонын. Веринка дзы æппындæр нæ батыхсти, 
цыма аргъаумæ хъуыста... 
4 
Зинойы фæрцы чи райгуырди, уыцы уацы гранкæтæ ти- 
пографийæ схæццæ сты^æмæ сæ Алыккайы раз авæрдтой. 

Иронæн — дигорон дзубанди... 
253 
Джиппыуагъдæй цыма дзырдтæ хъæрдæрæй зæлыдысты. Сæ 
митæ хурæргом кæмæн раисты, уыцы знаггадгæнджытæ рай- 
сом газет куы райсой... 
Ныр йе ’рмæг цалæймаг хатт кæсы Алыкка æмæ та дзы- 
иу йæ зæрдæ барухс, уыйфæстæ та-иу æй фæсмон риссаг 
æлхыскъ акодта: «Хъæумæ цæуылнæ ныццьщтæн? Æргом 
знаггадгæнджыты цæсгæмттæ бонрухсмæ цæуылнæ федтон?». 
Зинойы фæдзæхстмæ йæ хъус тынг æрдардта Алыкка, ома, 
уадз æмæ мачи мацы базона æмæ æрмæг рагæпп ласа. Ныр 
йæхиуыл худти — ахæм бæрнон хъуыддаджы бацу æмæ фæд- 
фæливæнтæ кæн, дæхи хомбыл журналисты бынаты сæвæр. 
Уæддæр Алыккайæн фæстæмæ здæхæн нал уыди æмæ хъуы- 
ды кодта: «Бола куы сразы уа, уæд æй редакцийы номæй 
ратдзыстæм æмæ йæм къухбакæнæнтæ къаддæр уыдзæн». 
Кабинеты дерматинцъар дуар фегом, æмæ Гыбытт йæ 
уынгæг пинджачы тæрггæ тыгъдгомæй æрбахаста. «Бонхорз» 
загъта, хистæртæй йæ афарста. Дзырдтæ йын йæ комыкъул- 
тæ куыд арауынц, уымæ гæсгæ Алыкка фембæрста — йе ’рвад 
хуымæтæджы мæстджын нæу. Йæ цонг æм æрбадаргъ кодта 
Гыбытт, Алыкка дæр æм балæвæрдта йæ къух, фæлæ арм 
армыл дзæбæх дæр нæ андзæвыд, æнгуылдзты кæрæттæ кæ- 
рæдзи ахафтой. Гыбытт сбадти диваныл, афарста: 
— Ц хабртæ дми? — фæлæ та дзуапмæ нæ банхъæлмæ ка- 
сти. — Хдзар ктæтæ сдут? 
— Ницы нын... 
— Гагдзы аунн, Гадзму дзбæх ’нæниз? 
— Уымæн дæр ницы... 
— Хоз!.. — фæхъус ис Гыбытт, æрбайвæзта йæ цонг, каст 
гранкæтæй иу айста, æркасти йæм. — Мæн ац фст Дзаджей 
тхæй ма уд? 
Йæ къухтæй йын джиппæйфыст уадздзаг куы райсон, мæхи 
йæм куынæ бауромон, зæгъгæ, йæ бынатæй фестади Алыкка. 
— Дæу та уый чердыгæй æндавы?.. Æниу ын зонгæ та цы 
кæныс? 
—’Ндавг нæ, фæл судзг... 
— Редакцийы куысты цы фæтк ис, уый куы зонис... 
— Газт адымын н уадзут? 
Алыккайы маст срæмыгъта, Гыбытты хъæлæс куыд фæ- 
бынæй уа, афтæ хъæрæй дзырдта, дзырдтæ ивæзта: 
— Редакцийы цытæ цæуы, уымæн æцæгæлон адæм хъуа- 
мæ мацы зоной. Газет куы рацæуа, уæд æй æууилгæ дæр ба- 
кæн, — гранкæ Гыбытты къухæй айста. 

254 
Бицъоты Гриш 
— Алка, Дзаджей тхæй ’взæр к зæгъад... 
— Уæртæ редактормæ бацу æмæ йын дæ хъуыдытæ бамба- 
рын кæн. 
— Æгыст фæудзынæн... 
— Цы зæгъинаг дæ, уый-ма мын дзæбæх бамбарын кæн. 
— Дзадже н мнистры хрз ’фсмæр у. Æгыстæй зайн, мæ 
бинонт сдæй амæлдзысты... 
— Топп фæгæрах кодта, нæмыгæн раздахæн нал ис. 
— М удхос д къухи! 
«Кæцæй йæ базыдтаид, — хъуыды кодта Алыкка. — Зино 
хуымæтæджы нæ тарсти, куы рахъæр уа, зæгъгæ». 
— Гыбытт, чи нæ йæ зæгъа, кæмæй базыдтай ацы хабар? 
— Удæтæй м ма фрс, мæ цард хæл... 
«Машинкæйæ мыхуыргæьщжьпæй раирвæзгавд хабар?—хьуы- 
дьпыл та фæци Алыкка. — Дзодзыр сæм арæх бауайаг у. Дзадже 
министры хæдивæг у, Дзодзыр уый зоцдзæн. Гыбьптæн та хæрз- 
гæнæг фæци æмæ йæ ам æрбалæууын кодта, ома, æз дын дæ 
хъуьщдæггæ аразын, де ’рвад та дын цаелхпуртæ æвæры...». 
— Хабар кæмæй базыдтай, уый мын нæ зæгъыс? — цæх- 
гæр æй бафарста Алыкка. 
— Къмых кардый м ’ргæвдс! 
— Бамбар-ма мæ, Гыбытт! Фæдис хъæр кæнын хъæуы. Дæ 
кæстæр лæппу детсадмæ нæ цæуы? 
— Цæу. 
— Æмæ сæм æхсыры æфсон урс хъылма куы баласой. Казо 
дзы куы бахæра, рæуджыты низ... Уæнгцæнкуылтæ... 
Йæ тымбылкъух æрцавта стьолыл Гыбытт — гуымс æмæ 
фестад, йæ дыууæ цæсты Алыккамæ ныззынг ласта: 
— Д ’рвад нæ, фæл цыфтæр знаг д! — йæ чъылдым æм 
фездæхта æмæ тыргътæм ахызти. Йæ хъус æм бадардта Алык- 
ка: Дзодзыры бацагурдзæн æви уынгмæ ахиздзæн? Гыбытт 
ацыди тыргъты кæронмæ, машинкæты къæрцц-къæрцц кæ- 
цæй цыди, уырдæм иу каст бакодта, уыйфæстæ секретариа- 
ты дуарæй йæхи бавдыста. 
«Ацы æрмæг æвæстиатæй уадзинаг у!» — фидарæй загъта 
йæхинымæры Алыкка, æрæвæрдта йæ разы æрдæбоны æр- 
дæгкаст гранкæ, йæ цæстытæ азгъордтой рæнхъытыл. Кæ- 
ронмæ йæ каст нæма фæци, афтæ йæм фæзынди йæ фыды 
æфсымæр Гагуыдз — йæ сынæг фæразæй, афтæмæй æрба- 
хызти мидæмæ. Аходæн нал хæры, фистæгæй цæуыныл нæ 
ауæрды, уæддæр йæ уæзыл æфты æмæ бегара фидæгау æм- 
пъухы йе ’нæбары уæз. 

Иронæн — дигорон дзубанди... 
255 
— Гыбытты сæрыл дзурынмæ ма æрбацу?! — Алыкка йæ 
размæ ауади, дисы бацыди: дысон бирæ фæныхæстæ код- 
той, сæумæрайсом дæр ма йæм куы ницы хабар уыди, уæд 
æм цæмæн фæзындаид? 
— Ды куы рацьщтæ, уæд мæм хъæуæй сдзырдтой,— дзырдта 
Гагуыдз. — Æмæ куыд зæгъынц, уый зоныс? Иу сылгоймаг, 
дам, нæм кусы — цъиутысайд æмæ, дам, æй афæливдзæн. 
Гъе, дæу чи сардыдта, уый, дам, ахуыр кодта фæсаууон- 
мæ, йæ лæг ахуыргæнджытæй кæмæн хъыбыл ласта, кæ- 
мæн фæздæгдзыд дзидза. Капчонкæ мыртт-мыртт æмæ дип- 
лон хыртт-хыртт. Куьщ ма дзы загътой: сыл род нæлæй нæ 
иртасы. 
— Æмæ дзы, мыййаг, афтæ нæ загътой: суртæгæнаг у, 
сæнттæ цæгъды? 
Гагуыдз стыр фындзыкæлмæрзæн сласта йæ дзыппæй, йæ 
хæдоны æфцæгготыл схæцыд æмæ йæ бæрзæй фæсæрфта, 
сæрфта йæ дæллагхъуыртæ, йæ фаесхъустæ. Уыцы асинтыл 
куыд зынæн ссыдаид, куыд зивæг кодтаид! 
Алыкка редакцийы кусын куы байдыдта, уæдæй фæстæ- 
мæ газетыл тынг сæнувыд ис. Цасдæр рæстæг рацæуы, æмæ 
та Гагуыдз бахъынцъым кæны: «Алыкка, куы ницы дын уа- 
дзынц?! Хæрæмттæ дын кæнынц? Мацы мæ бамбæхс, æз 
уын уæ редакторы хæсты размæ дæр зыдтон. Ногдзаутæ уыды- 
стæм, Рог кавалерийы уæнгтæ, активисттæ. Уый — сæхи 
хъæуы, æз — нæхимæ. Улæфынмæ мæ арвыстой, хъæдрæбы- 
ны нын — лагыртæ. Æмæ уым фæзонгæ стæм. Иухатг цалдæрæй 
хъæдмæ афардæг стæм. А-уæ хицаумæ мæ зæрдæ тæппудæй 
фехсайдта, æмæ лæппутæн загътон: «Мæ ныхасмæ гæсгæ 
нæхи фæиуварс кæндзыстæм, иунæгæй куыд аззайа». Иунæ- 
гæй куы аззади, уæд ныцъцъæхахст ластон: «Арс, арс, хъуын- 
джын, стырссырджын, æрбацæуы!». Цæвиттон, скуыдта, йæ 
доныхуыпп дæр ма аирвæзти. Æмæ дæ куы хъыгдара, уæд ын 
æй æз йæ зæрдыл æрлæууын кæндзынæн». 
— Адæм цы зæгъынц, уымæ хъусын хъæуы, — загъта Га- 
гуыдз. — Ды иумæ хъусыс, æмæ уый зондæй иннæтыл тæ- 
ригъæдтæ мысыс. 
— Кæй кой кæныс, уый скъолайы хорз ахуыр кодта. Иу 
къласмæ цьщыстæм. Тынг сæрæн чызг уыди. Хъыгдары сæ, 
æмæ йыл мысынц... 
— Басæтт дæ азымыл. Куырмæджы куыстытæ... 
— Хорз, Зинойы кой нал кæнын. Хъæууонхæдзарадон 
министрады кусæг дæр сæм уыди. Фæдис уый систа, æддæ- 

256 
Бицъоты Гриш 
мæ, дам, хъылма æрвитынц. Æппынфæстаг, дæхи æфсымæ- 
рыл фосæй бруццелез кæй ныххæцыди, уый дæр мæнг ха- 
бар у? Мæ азымыл сæттын, тæккæ райсом министрады ку- 
сæгимæ хъæумæ цæуын. 
— Ныццу æмæ сæ хатыр ракур. Фыссинæгтæй фылдæр 
цы ис... 
— Гыбытт мын басасти, Дзаджейы æфсымæр министр у 
æмæ йын бынатæй зæрдæ æвæрдта. Фæлæ уыцы Дзаджейыл 
мæ фыдыфсымæр та цæмæн афтæ сæнувыд? 
— Къæдзæх йæ сæрæй чи хуынкъ кодта, уый уавæры æвæ- 
рыс дæхи. 
— Хорз, æз иуварс алæудзынæн, æрмæг рацæудзæн ми- 
нистрады кусæджы номыл. Цæугæ та хъуамæ ракæна, уымæн 
æмæ фыдгул дæр фьщдæртæ нæ сараздзæн, сæ митæ... 
— Уæдæ æз уæ хицаумæ цæуын. — Дыууæ цонджы бандо- 
ны бадæн чъиримæ ныббыцæу кодта Гагуыдз, йæхи бандо- 
нæй сиртæста. — Кæм бады, ацамон мын æй. 
Алыкка йемæ тыргътæм ахызти, бацамыдта йын редак- 
торы уаты дуар æмæ фæстæмæ фездæхти. Телефон баййæфта 
зæлланггæнгæ. Дзырдта йæм Зино: 
— Алыкка, гъер мæн цы схуындæуа? Цъысымы дæ бап- 
пæрстон, мæхæдæг ныхъхъус дæн. 
— Ам, редакцийы, уьщтæ, уый куыд базыдтой? 
— Æдылы къоппа! Куы араст дæн, уæд сæм ныртхъирæн- 
тæ кодгон. Æппыцдæр ницы саразæн ис. Хъугдуцджытæй æртæ 
рæухъæнджынтæ разындысты, хъæуы дохтыр сæ нал ауагъ- 
та фермæмæ. Хъомтæ дыгъд не ’рцыдысты. Райкомы фыццаг 
секретарь хъæуы æрбалæууыди, хъугдуцджыты йæ машинæйы 
баласта фермæмæ. Махоны йæ куыстæй фелвæстой. Уыцы 
бынаты сæр, дам, нæ нал хъæуы... Мæ кой кæм скодтай, 
уыцы бынæттæ сис... Алло, алло, хъусыс мæм?! 
— Хъусын дæм. 
— Арвы талынггы дæ æмбæхсдзынæн. Ехх, мæнæ цард 
куыд хъомпалтæ у! — ныккуыдта æмæ хæтæл æрæвæрдта. 
Гагуыдз ма йæм иу каст æрбакодта, къæсæрыл æрбакъах- 
дзæф кодта, дуар æрбахгæдта æмæ загъта: 
— Уæ хицау ам нæй. Фарстай мæ: Дзаджейыл цæмæн стых- 
стæн? Хæсты рæстæг æй базыдтон. Мæхъиæвæрд скодта къа- 
лиутæ æмæ мæ немыцы фындзы бынæй цæфæй раласта. Мæ 
фæстæ уым кæй баййæфтой цæфæй, мардæй — автоматтæ 
сыл-иу аскъæрдтой. Дзадже ныр дæр салдат у. Парти пълан 
домы æмæ Дзадже æххæст кæны партийы приказтæ. 

Иронæн — дигорон дзубанди... 
257 
5 
Сихоры улæфты рæстæг Алыкка Терчы былмæ йæхи ный- 
иста. Иунæгæй атезгъо кæнын-иу æй куы бафæндыд, уæд-иу 
уырдæм тырныдта. Фæстаг цалдæр боны та Фимæйы ауыны- 
ны зæрдæйæ атындзы уырдæм. Терчы былмæ сихоры улæф- 
ты рæстæг чи рафты, уыдоны, æнхъæлдæн, иуы иннæйæ 
иртасын байдыдта Алыкка. Æмæ дын æрæджы Фимæйыл дæр 
йæ цæст куы æрхæцид, сæ дуканийы кусджытæй иуимæ 
фæзынди сихоры тезгъомæ. Адон йæ ныхмæ æрцæйцыдысты 
æмæ хæрхæмбæлд фæуыдаиккой, стыр бæлæсты бынты ма 
Алыкка цасдæр куы суадаид, уæд, фæлæ фæзылди тенни- 
сæй хъазæн фæзы ’рдæм. Иукъорд къаздзæфы акодта æмæ 
дын æм чидæр куы фæдзурид: 
— Алыкка! 
Лæппуйы хуыссæгæфтауæг æнтъыснæг алыгъди, афтæ 
æхсызгонæн ацахста йæ хъус дзурæджы хъæлæс. Фæкасти æмæ 
дын уæлæ æрызгъоры... Æваст æй нæ базыдта. Мæнæ-мæнæ 
чи бачызгхуыз уыдзæн, нырма кафгæ-схъиугæ къахдзæфтæй 
уайын кæуыл фидауы. Йæ бирæ хæстæджыты чызджытæй 
цыма чидæр у, хъæбысмæ йæхи чи æрбаппары, уыцы кары 
чызджытæй. Стæй йæ базыдта — Фимæ! Йæ уæлæ урс цы- 
бырфæдджи, цыбырдыс къаба, йæ дысты æмæ фæдджиты 
кæрæттыл тæмæнкалаг хъуымацæй уадздзаг тæлмытæ æф- 
тыд. Иубонæй йæм бирæ æвзонгдæр фæкасти. 
— Дæ бонтæ хуарз, Алыкка! — салам радта чызг, йæ бе- 
цыккъæлæт дзыккутæ цыма фæцыбырдæр сты, йæ цæстытæй 
æхсызгон рухс цыренæй ракалди æмæ Алыккайы æнтьыснæг 
зæрдæйы аууæтгæ рангас сты. Йæ улæфт фæкъуызыди æмæ 
сирвæзти йæ риуы арфæй комдзогцæуæг зæрдæбын улæфт. 
— Гъер, Фимæ, дæуæн кæдзос дыгуронау салам ма ратт! 
Уæдмæ чызджы æмбал сæ цурмæ æрхæццæ, Алыкка йын 
сæры фæтылдæй салам радта æмæ ахъуъщы кодта: «Фимæйы 
фæрсдзæн: уыцы халассæр дын чи у?» 
— Веринка мын фæдзæхста: Алыккайы куы фенай, уæд- 
иу ын зæгъ, æрбауайæд, дам, мæм. — Иу хатт ма фемдзаст 
сты. — Æз згъорын! 
Æмæ мæнæ ныр дæр Фимæйы фенын æнхъæлæй райста 
йæхи Терчы былмæ. Тезгъогæнджыты-иу дæрддзæфмæ дæр 
ауыдта æмæ иурæстæджы куыддæр фæтыхсти. 
Сывæллæтгы хинайæн цады былыл бандоныл бадгæ ауыд- 
та йе ’рвад Хабийы, йæ хъæмпхуыз теглахудæй йæ базыдта. 
17 Бицъоты Гриш 

258 
Бицъоты Гриш 
Йе ’ргом — йæ дæллаг фарс бадæгмæ здæхт æмæ йын йæ 
цæсгом нæма уыдта. Ууыл та — фетр теглахуд, йæ цæсгом, 
хуры тын ыл цыма никуы андзæвыд, афтæ фæлурс, йæ 
къæдзлæдзæг йæ галиу дæларммæ сбыцæу кодта, цьщæртæ 
дзырдта Хабийæн. 
Хаби Алыккайæ — цалдæр азы хистæр. Йæ хабæрттæ йын 
зыдта хъусæггагæй: йæ фыды нæ зоны, мад ын чындзæхсæв 
скодта, фæлæ чындз хæдзарыл нæ баныхæсти æмæ царди 
хибарæй. Хаби мадæй йæ бинойнаджы астæу дзедзыкка код- 
та. Æрæджы мад фæзиан. Йе ’вæрæн бон æрцæуæг адæмæн 
мыггаджы номæй арфæ кодта Гыбытты фыды æфсымæр 
Хамырзæ, адæмы æркæсын кодта Хабимæ. «Уайдзæф фæкæ- 
нынц, йæ азым чи бамбардзæн, ахæмæн! — дзырдта Хабийы 
’рдæм Хамырзæ. — Фæлæ ды уыдонæй нæ дæ. Ды дæ бæстыл 
мæгуыйрад æфтауæг, мыггаг худинаггæнæг...». Уайдзæфты 
уæзæй æрсæрныллæг Алыкка, Хаби кæм лæууыд, уыцыр- 
дæм акæсын йæ зæрдæ нал батардта. 
Цæвиттон, мад йæ уд куы иста, уæд йæ уæлхъус ничи 
разынд, цæстытылæрхæцæг ын нæ фæци. 
Уæд Алыкка Хабийы ’рдæм нал акасти, фæлæ æнкъард- 
та, хъыггæнджытæ цал уыдысты, уалæй тæрхонгæнджытæ 
кæй фестадысты, сæ масты судзаг ыл калдтой, æмæ Ха- 
бийæ æртхутæг дæр хъуамæ мауал баззадаид. Алыкка уæл- 
мæрдтæй хæдзармæ нал баздæхти, Хабийæ ма хæрв кæм баз- 
зад, уырдæм æй йæ къах нал бахаста. 
Саударæн бонты саухил æрæмбæрзта Хабийы цæсгом, сæр 
риуыл æрхауди, æмæ сæ рæзты куы ныццыдаид Алыкка, 
уæддæр æй цыма нæ бафиппайдтаид Хаби. Алыкка исдуг ахъ- 
уыды кодта: «Рахизырдæм фæзилон æмæ мæхи байсон саби- 
ты херыгæнæны цурты æмæ билетуæйгæнæн киоскы аууон 
фæуыдзынæн...».Æвæццæгæн, уыцырдæм фæзылдаид, фæлæ 
Хабийы фарсмæ бадæг Алыккайы цæстæнгас ацахста æмæ 
ма йæм афтæ дæр фæкасти, цыма, Хабийы уындæй кæй 
фæсæццæ, уый дæр бамбæрста фæлурсцæсгом. Хабийæн 
цыдæр кæй загъта, уый дæр бафиппайдта Алыкка æмæ ахъуы- 
ды кодта: «Мæ кой йын скодта!». Æмæ нæ фæмæнг Алык- 
кайы хъуыды — Хаби йæм уыцы рæвдз скасти. 
— Алыкка! — сдзырдта Хаби æмæ фестади. 
— Æз цæуын, — загъта фæлурсцæсгом, Алыккайæн цæс- 
тæнгасæй салам радта æмæ, лæдзæгæй æнцойгæнгæйæ, акъах- 
дзæфтæ кодта, цыма ныхæсаг цъыфы ныгъуылдысты йæ 
къæхтæ. 

Иронæн — дигорон дзубанди... 
259 
Алыккайæн зын кæсæн уыд йе ’рвады цæстытæм, цы 
зæрдæ йæм дары, уый йæ цæсгомыл æргом фыстæй базза- 
ди, æмæ йыл Хаби йæ уайдзæфтæ куы ныккалид, ды дæр 
мыл бахъоды кодтай, зæгъгæ, уæд æгомыгæй баззаид. Ха- 
бийы дарæстæ æнцъылдвæд, сæ рыгтæ сын не ’рцагъта, 
афтæмæй сæ цыма скодта. Йæ размæ ракъахдзæфтæ кодта, 
йæ къух æм радта. 
— Кæд дæ ’вдæлы, уæд... 
— Цæуылнæ, цæуылнæ... 
— Абадæм, — фемдзаст уой, уымæй йæхи хызта Хаби. 
Цыдæр зæгъинæгтæ мæм ис æмæ мæм байхъус. 
— Табуафси, — зæрдиагæй та йын дзуапп радта Алыкка. — 
Байхъусдзынæн дæм. 
— Мæ ныхас кæй размæ рахæссон, чи мæм байхъусдзæн, 
ууыл хъуыды кодтон. Ам тезгъо фæкæныс, уый зонын æмæ 
знон дæр ардæм мæхи райстон. Ницы дæ домын, æрмæст 
мæм байхъус. — Цады доны найæг сывæллæтгæм касти, фæлæ 
сæ уынгæ нæ кодтаид. — Дыууæ хъуьщдаджы фидарæй алыг 
кодтон — Ирыстоны цæргæ мын нал у, иннæмæй та, мæ 
мыггаг хъуамæ ивд æрцæуа, Рæгъаты мыггагæн йæ худина- 
джы гакк ахаудзæн... 
— Хаби, мыггаджы куырыхон лæгты зондмæ дæр байхъу- 
сын хъæуы, — загъта Алыкка. 
— Никæй сæ бацагуырдтон. Демæ ма аныхас кæнон, зæгъ- 
гæ, мæм мæ зæрдæ сдзырдта... 
— Уæрцци — нæ мыггаджы хистæр, искуы йæ федтай? 
— Уæрцци бакуырм ис, фæлæ, фæзæгъынц, цæстджынтæй 
уынагдæр у. Чи ма йæм хъусы, æгæстæй мæрдтæм хæстæгдæр у. 
— Уæддæр ма батагъд кæн. Хамырзæйы ныхæстæ алчи 
æцæгæн нæ райста... 
— Æз нал дæн æмæ, цы нал ис, ууыл ма дзурай — ма 
дзурай... Мæ зæгъинæгтæ дæм фыстæй куы раттин, газеты 
сын бынат куы разынид... Уыцы фадат мын куы фæуаид, 
уæд сæ скалин. Чи зоны, æппын ницы сты мæ зæгъинæгтæ, 
фæлæ мæ æнуд сыгъдæй судзынц. Мæ уавæрмæ чи бахау- 
дзæн, иу ахæм ма кæмдæр ис æмæ мæ уый уæддæр бамбар- 
дзæн, уымæн æмæ ныхас кæд зонды хос... — фæхъус ис, йæ 
сæр æруагъта, йæ армæй æрæмбæрзта йæ цæстытæ, æмæ 
Алыкка æнхъæлдта — йæ цæссыгтæ æрызгъæлдзысты. Иурæ- 
стæджы йæ сæрыл схæцыд æмæ дзурын райдыдта: 
— Мæ фыды мын æхсæвыгон акодтой. Азырæт — йæ ном. 
Æз хъæбысы уыдтæн, мæ мады ныхæстæй сæ зонын. Цырагъ 

260 
Бицъоты Гриш 
судзын дæр нæ бауагътой. Æхсæвдзутæ цал уыдысты, уый 
дæр нæ базыдта мæ мад. Мæйдары йæ акодтой æмæ, дам, 
мæм-иу афтæ касти, цыма хæйрæджытæ уыдысты. Хæйрæ- 
джытæн се ’хсæвы цыдæртæ не скæнынц?.. Фыд сын никуы 
ницы бауагъта. Ныр сын-иу мæ мад талынг уаты сæ фынг 
сарæзта. Йæ зæрдæ кæд истæуыл дардта, ома, хæйрæджытæ 
йæ ахуыдтой æмæ йын кæд ныххатыр кæниккой, фæстæмæ 
дæр æй æрбахониккой. Мæ фыды æфсымæр нæ иунæг хатт 
бабæрæг кодта, дзæкъулыдзаг ссад æрбахаста. Талынг æхсæв 
нæм æрбацыди. Æмæ уый дæр мæ мад афтæ бамбæрста, цыма 
хæйрæджыты арæзт хъуыддаг у. Уыйфæстæ нæм мæйдары дæр 
æмæ мæйрухсы дæр ничиуал фæзынди. Мæ мад къухми- 
мæ дæсны уыди, хуыдта уæлæдарæстæ, дзабыртæ. Уæй кæ- 
нынмæ сæ хаста базармæ. Ратарцтой-иу æй. Ницы, ницы 
дзырдта... Æрмæст мæм мæнæ. — Йæ пинджачы риуы дзып- 
пæй систа дьщæгътæгонд гæххæтты сыф. — Мæнæ мæм уый 
йæ ахицæны размæ бонтæй иуы радта. Мæ фæстæ, дам-иу 
æй бавдис Гадзымур æмæ Гагуыдзмæ. —Дыдæгыæгонд сыф 
радта Алыккамæ. — Бакæсæнт æй, сæ ныхас мын зæгъдзы- 
нæ... Адæмы знаджы хъыбыл дæ куы рахоной... Мæ мад йæ 
уды тавс мæныл схардз кодта. Куыд дын æй бамбарын кæ- 
нон? Кæронмæ дæр ын сабийæ баззадтæн, коммæгæс са- 
бийæ. Йæ дæлфæдтæм ма стырæй дæр фынæй кодтон. Мæ 
улæфт æм хорз куыд хъуыстаид, афтæ æввахс æвæрд æм уыди 
мæ сынтæг. Заводы мын куыст разынд. Капекк капекмæ æм- 
хасæн кодта, загъта: «Дæ чындзæхсæв куы сырæза, уыйфæ- 
стæ мæлыныл дæр разы дæн». Уыцы ныхæстæ фæстæдæр 
бамбæрстон... Чындзæхсæв ахицæн, адæм сыхагæй, хионæй 
аивылдысты, мах æртæйæ аззадыстæм. Уыцы минутæй фæс- 
тæмæ хъизæмайраг фæдæн. Сæнæууæнк мæ мад, уадзгæ, дам, 
мæ кæнут. Йæ чындз йæ удисæг фестад. Сывæллон нæм куы 
фæзынди, уæд ноджы фæфыддæр, ныр, дам, сымах æххæст 
хæдзар стут æмæ ма уæ æз цæмæн хъæуын. Чындзы йе ’фси- 
нимæ фæлæууын нал фæндыди, дыууæ дуры-иу баййæфтон 
нæ хæдзары, уазал дойнаг дуртæ... Иуахæмы æд сывæллон 
цыдæр æрбаци. Уырзæй агуринаг мын фæци. Ничи йын ницы 
зыдта. Хæдзармæ-иу æрæгмæ æрæфтыдтæн, æмæ мад йæ дзых- 
мæ хойраг нал хаста, дуар мыл-иу сæхгæдта, дæхи, дам, 
мын мауал уынын кæн. Каисты ’рдыгæй мæм иу фæзынди, 
мад æмæ сабийы æмбæхсæн бынат чи зыдта, ахæм. Иу уынд 
сæ, зæгъын, куы фæкæнин. Боны æрдæг ацух дæн хæдзарæй. 
Мады сыхæгтыл бафæдзæхстон, фæлæ йæхимæ æмгæрон 

Иронæн - дигорон дзубанди... 
261 
никæй бауагъта. Сыхæгтæ дæр чындзы фарс фесты... Нал 
æрбаййæфтон мæ мады. Сынтæджы къухыл йе ’нгуылдзтæ 
нындæгъдысты, ихсыд æнгуылдзтæ, рафтауын нал куымд- 
той... Ды зоныс, нæ мыггаджы æхсæн рагæй фæстæмæ хæст 
кæй цыди?.. Мæ мад мын сæ-иу дзырдта, дæ фыд, дам, сæ 
дыууæ хъæстæйы хуыдта. Нæ бафидыдтой, сæхи мидæг кæ- 
рæдзи нæ бамбæрстой æмæ абон дæр не ’мбарынц кæрæдзи 
дыууæ хъæстæйы. Уæрццийы бон дæр сын ницы баци. Ха- 
мырзæйы тыххæй, дам-иу мæ фыд афтæ загъта: «Хæйрæг 
æргом рацыд, адæмы æхсæн æрцард æмæ йыл сахуыр сты». 
Се ’хсæн цы рауад, уый мын не схъæр кодта мæ мад, фæлæ 
цыма Хамырзæ мæ фыдæй стъæлфти. Ныр ын фадат фæци 
æмæ йæ мæстытæ райста. Фæхъуыстой йæм, мæ уавæр мын 
чи зоны, уыдон дæр. Фæхъуыстой Гадзымур дæр, Гагуыдз 
дæр. Райсом та сæ алчидæр æгъдауыл хъæрæй дзурдзæн, чъи- 
ритæ та кувдзысты, даргъ сидтытæ уадздзысты. Æмæ сæ, 
зæгъын, ныффыссон, афтæ æмæ афтæ цæуын Йрыстонæй, 
Иры дзыхъхъæй, мæ мыггаг ивын... Газеты рауадзыны аккаг 
куыд суой, афтæ сæм базилын хъæудзæн. Гъеуый дын мæ 
курдиат... 
— Ахъуыды кæнæм, — загъта Алыкка. — Куыд зæгъыс, 
афтæ лидзын мæм куыддæр кæсы. Дæ рæстдзинад дын хъуа- 
мæ исчитæ зона. Фысгæ йæ ныккæн, дзыхæй дæр æй зæгъын 
хъæуы. Ахъуыды кæн. — Гæххæтты сыф сывдыста. — Абон- 
райсом æй бакæсын кæндзынæн æмæ дæм зындзынæн. 
6 
Асинтыл схызти Алыкка, даргъ тыргъты галиуырдæм 
фæзылди æмæ ауыдта ныллæджытæ, гуыбырарæзт лæджы, 
йæ галифе хæлафы æдце уагъд хæдон фæтæн ронæй æлвæст, 
æнцъылдхъус цырыхъхъытæ йыл. Уый разынди йе ’рвад 
Дзоцц, Алыкка йæ ауыдта чъылдымырдыгæй. Алыккайы уаты 
дуарыл рахæстытæ кодтаид, кæм ис, уымæй афарстаид æмæ 
уал тыргъты тезгъо кæны. «Куынæ мæм фæкæса, уæд каби- 
неты фæмидæг уыдзынæн», — афæнд кодта йæхицæн Алык- 
ка. Гъе, Дзоццы асайын æм тæригъæд нæ касти. Æндæраз 
сæм Алыккайы сæрдыгон каникулты рæстæг хъæумæ усгур 
фæзынди, сыхаг чызгмæ сын бацамыдта: Мæ зæрдæмæ, дам, 
цæуы, фæлæ йæ нæ зонын æмæ уæ афæрсон. Алыккайы мад 
Саска йæм джихæй аззад, ай цытæ лæхуры, зæгъгæ. Афæр- 
сын, дам, аипп нæу. Дзоцц ын йæ ныхæстæ ницæмæ æрдард- 

262 
Бицъоты Гриш 
та, дзырдта: «Мæ мад иу хъæумæ йæ зонгæ сылгоймагмæ 
фæцыд, чындздзон чызг ын уыди. Нæ кæрæдзи, дам, хорз 
зонæм æмæ нæ кæстæрты дæр бæтдзыстæм. Æмæ йæ фæр- 
сынтæ байдыдта: «Дæ чызг пирын зоны?» Пирæны сæр, дам, 
æй никуы бахъуыд. Алцæмæйты йæ фарста, рацæй-рабон æмæ 
йæ чызг æлвисын дæр нæ зыдта, хуыйын дæр, цъында ни- 
куы сбыдта, арынджы уæлхъус нæма æрлæууьщ. — Ам Дзоцц 
хъæрæй ныххудти. — Æмæ йын хорз фæци! Йæ дыууæ гом 
армы фæиу кодта мæ мад, цыма чиныг байгом кодта æмæ 
дзы кæсгæ кæны. — Чиныг кæсын йеддæмæ, дам, дын ницы 
зоны? Уый, дам, мах аккаг чындз нæу». Саска йæхи Дзоц- 
цыл тыхсæг скодта æмæ йæ къахта: «Æмæ дæхæдæг ницы 
домæнтæ æвæрыс чызджы раз?». Дзоцц афтæ: «Æвæрын, 
æвæрын. Хъуамæ дзы уынд æмæ конд уа, уæдæ скъаппы хæй- 
рæг кæй хъæуы. Бахъуаджы сахат сæрбæтгæн абæтгынмæ хъуа- 
мæ цæттæ уа. Æмæ, æнæмæнг, хъуамæ мæ мады цæстæнга- 
сæй æмбара. Фæндырæй цæгъдын æй мæ мад йæхæдæг са- 
хуыр кæндзæн». Саска бакатай кодта: «Нæ сыхæгты чызг зам- 
манайы усгурæй æнæхай фæуыдзæн, цыдæр ницæйаг ин- 
ститут каст фæци æмæ йын хуыйын дæр нæ бацамыдтой, 
конд хæринаг хордта, хуыд дарæс æлхæдта. Уæд цавæр ин- 
ституттæ сты уыдон!» Дзоцц: «Мæ мад æй алцæуыл дæр аца- 
хуыртæ кæндзæн, уый институт цыбыр у». 
Редакцийы къуыри акуыста Алыкка, уæд æм Дзоцц йæ 
хъаст æрбахаста. Сæ фермæйы хицау фыдлæг, хæссы йæ хæ- 
дзармæ фосы холлаг. Род æрбакæны æмæ гал йæ хæдзармæ 
атæры, стур æрбаргæвды, акт ыл акæны, низæй амарди, 
зæгъгæ, æмæ кусарты фылдæр йæ хæдзармæ афардæг ласы. 
Алыкка йæ афарста: «Æмæ дзы дæумæ ницы хауы?». Дзоцц: 
«Мæнмæ дзы æрхауы æнæбары цьщæртæ...». Йæхиуыл дуар 
дæр сæхгæдта Алыкка, уæддæр Дзоццæй нæ аирвæзти. 
— Кæм дæ, кæ, ме ’фсымæр?! — Дзоццы бæгыъæтгом цæс- 
тытæ ферттывтой, йе ’рфгуытæ уылæнзмæлд бакодтой, æмæ 
та йæ фембæрста — нозтджынæй та йæм фæзынди. Æврон- 
гæй, фæзæгъынц, мадзура у, нырхæндæг вæййы æмæ, дам, 
искæдæм куы фæцæуы, уæд йæхи арахъхъæй аифтындзы. 
— Хæрз æрæджы мæм иу хъуыды фæзынди æмæ йæ дæ ра- 
зæй никæмæн дæн зæгъинаг æмæ-ма мæм дзæбæх байхъус... 
Ницы йын дзы рауайдзæн, уый зыдта, уæддæр Алыкка 
ацархайдта Дзоццы асайыныл: 
— Иу-дæс минуты абад, мæнæ мын цыдæр æвæстиатæй 
аразинаг куыст, — йæ ручкæ фелвæста, гæххæтты цалдæр 

Иронæн — дигорон дзубанди... 
263 
сыфы йæ разы авæрдта. — Цы минут зæгъой, уæд æй хъуамæ 
ацъапп ласай... 
— Кæддæр никæд дæм фæзынын æмæ-иу дæ куыстытæ 
мæнмæ ма’рхæсс. 
— Гъемæ хорз, цыбырæй мын æй бамбарын кæн... 
— Цы дæн, уымæй мæ цыбырдæртæ мауал кæн. Гъер хъусгæ 
кæн. Кæд дæ хъустыл исты æрцыди — Гыбытт, дам, йæхи 
цæттæ кæны мыггаджы куывдмæ... 
— Йæхи дзыхæй йæ мæ разы дзырдта, хæрз æрæджы. 
— Æмæ цымæ цы ныфсæй? Цæры горæты, къуындæг фа- 
теры. Кæрт нæй, сара нæй. Къæвда куы ныккала, уæд та? 
— Горæты дæр ис гæнæнтæ, парахат ресторан баххуырс- 
дзæн. 
— Алыкка, цытæ дæ хъусын! Хæдзары пецы сугты артыл 
фых чъириты ад дæ ферох ис? Дæ комыдæттæ не ’руадысты? 
Рестораны гуымсæджыты тьуппытæй та адæймаг цæлмар- 
тæн фæуыдзæн... 
— Кæрæдзи бамбæрстат Гыбыттимæ? 
— Æз æмæ уал ды бамбарæм кæрæдзи. Телефон дæм ис. 
Хъæутæм æфтыс. Газеты рагацау ныффысдзыстæм: куывд кæм 
уыдзæн, кæд уыдзæн, кæйты йæм хонæм. 
— Дзоцц, мыггаджы куывды нысан цы у? Цы дзы рам- 
булдзыстæм? 
— Чызджытæй цыбырдым къабатæ чи дары... 
— Мини дарæстæ? 
— ... йе ’рбадæнтæ кæмæн рагудзи кæнынц, кæстæртæй чи 
адзæгъæл, уыдоныл — хъоды. Фыдуæгтæн сæ ных къуыргæ... 
«Цымæ ацы Дзоцц та кæй хъæстæйæ у? Гыбытты? Ха- 
бийы?» — ахъуыды кодта Алыкка. 
— Къоста загъта: «Кæстæрæй рæдийаг нæ вæййы æвзæр»... 
— Мыггаг худинаггæнджыты бын хъуамæ зæхх судза. Уæдæ 
Хабийы хуызæттæн цы дæ зæрды ис? 
— Искуы йемæ аныхас кодтай? Йæ хæдзары уыдтæ? 
— Ахæмтыл æмзондæй хъоды кæнын хъæуы. 
— Дзоцц, чысыл раздæр Хабиимæ ныхас кодтон. Хамыр- 
зæ йæ рæстæй бафхæрдта, уый хистæртæй чидæртæ æмбæр- 
ста, мæхи фыд дæр, фæлæ йæм сым ничи суæндыди. Цы 
дын зæгъон, нæ зонын. Мыггаджы куывд скæныны ныфс 
нæ, фæлæ мæм иукъорд лæджы бахынцыны ныфс дæр нæй. 
— Мæнмæ æртæ галы ис... 
— Æртæ галы дæм ис, фæлæ дæм æрхъуыдыдзинад æртæ 
капеччы аргъ дæр нæ разынди. 

264 
Бицъоты Гриш 
— Цæмæн мæ æфхæрыс, æз дын тынг аргъ куы кæнын. 
Кусæг лæджы дæ сæрмæ нæ хæссыс? 
— Хъуырыгънæгæн дæ бахуыйдзынæн. 
7 
Кæдæй-уæдæй ма Алыкка йæхи сынтæджы бафынæй кодга. 
Мæйы дæргъы сæ хæдзары нæма сæмбæлд — дыууæ сабаты 
æмæ сæ дыууæ хуыцаубоны арвыстой хæххон уыгæрдæнтæм. 
Алы хæдзарадыл дæр хæс æвæрд ис хос кæрдынæй. Æмæ го- 
рæтаг куыстуæтгæй дæр алчи хъуамæ фæкастаид кæцыдæр хæ- 
дзарадмæ. Иннæ улæфæн бонты та сæ кусджытæй иуæн чындз- 
хæссæг фæци. Кусæртгаг дæр ын сæхæдæг бацагуырдгой. 
Æмæ ныр йæ фынæйы мондæггæ уагъта Алыкка хъыр- 
рыстгæнаг кæрдæйнагцъар хуыссæнты. Æрыхъал ис, фæлæ 
нырма йæ цæстыхаутæ фыны адджын сасмхъæстæ уыдыс- 
ты, рæдзæ-мæдзæ фынæйы хъæрмуст нырма йæ буарыл 
фæлмæн сахайæ ивылди æмæ йæ цæстытæ байгомгæнинаг 
нæма уьщи. Йæ сынтæг сæ чысыл цæхæрадоны сæнæфсиры 
бын æвæрд кæй ис, уый æмбæрста сыфтæрты мынæг сыбар- 
сыбурæй дæр. Сыфтæрты зыхъхъыртæй-иу хуры тынты рухс- 
пырхæндæг йæ гом ныхыл æркалди æмæ йæ цæстытæ бай- 
гом уой, уый йæ зæрдæ нæма куымдта. 
Уалынмæ йæ хъус ацахста зарæджы зæлтæ, гъе, истытæ 
архайгæйæ йæхи æгъдауæй чи сирвæзы, ахæм зæрдæбын 
зæлтæ. Æмæ æрыхъал Алыкка. Уый йæ фыд Гадзымур йæ 
зæрдæйыхорзыл у, кусинагмæ æрæвнæлдта, кусæнгарзæй 
æхсызгон тавс цæуы йæ арммæ, æмæ базарынмондаг: 
Ставай, стрæна æгромнсе, 
Ставай смертнæ бой. 
Фæшискæ кликæ тиомнæ, 
Прыклятæй сердой. 
Йæ цæфты иудадзыг рыст-иу æй куынæуал уагъта, ри- 
сæй-иу йæ цæсгом æнхъырдтæ, гæлиртæ куы абадти, гъе 
ахæм рæстæг-иу ацы зарæг систа Гадзымур. Уæнгцухтæ æмæ 
дзырдхъуæгтæй куыд бахъуыды кодта ацы зарæг, афтæмæй- 
иу æй йæхицæн самыдта. Æмæ-иу ын фæахъаз, йæ цæфты 
схойгæ рис-иу фæкъуырма æмæ-иу нал схъæрзыдта. Ныр 
зарæджы зæлтæ сфæлмæн сты хæсты мысинаг хабæртгы тав- 
сæй, æртхъирæны мыртæ дзы нал райхъуысы. 

Иронæн — дигорон дзубанди... 
265 
Быдыры кусæг-иу цыфæнды фыдæбонджын разынæд — 
фермæйы кусæджы фæллойбонты æмбис дæр-иу не скодта. 
Æмæ Гадзымур быдыры куыстмæ нæ баразæнгард, фермæ 
йæ дыккаг хæдзар сси. Йæ цæфты рис бамынæг, фæлæ йыл 
бахæцыди фосы низ, анхъæвзти йе уæнгтыл, бахъардта 
стджытæм. Туг дзы сусæны тæвды дæр асæлы æмæ уæд йæ 
хæдоны фæдджитæ сыссивы, уæхсчытæ дæр куыд абæгънæг 
уой, афтæ, æмæ йæ фæсонтæ ныддары хуры судзаг тынтæм. 
Дохтыртæм фæцыди, фæцыди æмæ иурæстæджы рабæрæг 
йæ низыхатт, йæхæдæг æй куыд рахуыдта, афтæмæй — бур- 
цилоз. «Ныронг ахæм низ куы никуыма уыди, уæд дæумæ 
кæцæй фæкомкоммæ? — бабустæ йыл кодта Саска.— Уæв- 
гæ, фосимæ æмдзæрин сдæ æмæ дыл адæмы низ дæр нал 
хæцы». Йæхи бæргæ хъахъхъæдта уыцы бруцеллезæй Гадзы- 
мур — фермæйы кусгæйæ æхсыр нал схуыпп кодта, рынчын 
стуры дзидзайæ нал сахуыста, уæддæр дзы нæ аирвæзт. Стур 
æргæвдгæйæ, дам, мæ къух фæхъæн, хъæдгом сахъат стуры 
тугæй фæхъæстæ æмæ мыл йæ низ бахæцыд. 
Фæсаходæн Гадзымур гæрзын роны æргъæвæг сарайы 
цæджындзы къуырд зæгæлыл фæхæцын кодта, сæрдасæн ыл 
сдаудта, фынкгæнæнтæ райста... Архайдта, Алыккайы цæст 
ыл куыд æрхæцыдаид, афтæ. Лæппу фыды уæлхъус балæу- 
уыд, хисæрфæн ын йæ роцъойы бынты æрбайста, сæр сфынк 
кодта. Алыкка йæ сæрыхъуынтæ чупфаст кæдæй кæны, уæд- 
дæр ыл нæма сахуыр фыд. Ногæхсадæй къæмисæнтæм æр- 
кæлынц лæппуйы сæрыхъуынтæ æмæ та сæ сæры фæтылдæй 
сæппары. Дæ сæр, дам, сусæны бæхы тылд кæдмæ кæндзы- 
нæ, адас, дам, сæ, æмæ дæ буар улæфа. 
— Хабийы федтон,— загъта Алыкка.— Йæ мады зианы 
бон Хамырзæйы уайдзæфтæ афтæ бамбæрста, цыма йыл 
мыггаг хъоды бакодтой. 
— Хæдзармæ йæм бацыдтæ? 
— Йæхæдæг мæ бацагуырдта. Стыр мастæн райста Хамыр- 
зæйы уайдзæфтæ. 
Цыргъ сæрдасæн фыды сæры бырынцъаг цармыл æнцо- 
нæй бырыди, æхсызгон дзы æвзæрста Гадзымур, æмæ йæ 
цæстытæ æрцъынд сты. 
— Нæ зонын, нæ зонын, цы загъдæуа. 
— Хаби афтæ зæгъы: «Ирыстонæй лидзын, мæ мыггаг 
ивын». 
— Мыггагæн аивæн куыд ис? Æниу æй куыдфæнды аив, 
кæмæй дæ, уый æдзух дæ хъуыдыйы нæ уыдзæн, дæ туг цы 

266 
Быцьоты Гриш 
уыд, уымæй нæ баззайдзæн. Æниу хуыздæр æрвадæлтыл кæм 
фæхæст уыдзæн? Уæвгæ та йæ æмбарын — Хамырзæйы уай- 
дзæф топдзæфæй фыддæр у, чысылдæр æй дæ зæрдæмæ куы 
хæссай, уæд. Хамырзæ цы у, уый бирæтæ зонынц æмæ йæ 
ницæмæ дарынц. Фæлæ ацы лæппу цардæй æфхæрд у. 
— Мыггаджы номæй æдзух Хамырзæ цæмæн фæдзуры? 
— Бригадир уыди райдианты. Æмæ цæмæн сси бригадир, 
растдæр æмæ дзы фæрнджындæр лæгтæ куы уыди, уæд? 
Уыйфæстæ йын хъæуыхицауы бынат дæр саккаг кодтой, 
уымæн æмæ власты ахæмтæ хъæуынц... Власт та у хъуыддæг- 
тæ аразæг, кæцырдæм хъæуы, уыцырдæм сæ здахы. 
— Хаби рæстæй æфхæрд æрцыд, уый ды дæр куы зыдтай, 
мыггаджы иннæ хистæртæ дæр, уæд Хамырзæмæ иу ныхас 
баппарæг куыннæ фæци? 
— Цыфæнды ныхас дæр æм баппар — уыцы минут дын 
дæ ныхас фæзыгъуым кæндзæн æмæ дын æй йæхи ныхæс- 
тæй дæсы бын фæкæндзæн. 
— Уæдæ Хаби сæфт адæймаджы бынаты баззайдзæн, нæ? 
— Гъер мын ды нæ барыс, æнцад æм кæй фæхъуыстон!.. — 
фыд стьæлфæгау фæкодта æмæ сæрдасæн сæры царм фæ- 
хъæн кодта, тут рахъардта. — Цьщæртæ нæма æмбарыс, лæп- 
пу. Æз чысылдæр Хабийы сæрыл куы сдзурон, уæд Хамырзæ 
æнцад нал сбаддзæн, алы цæлхдуртæ дын куыд фæцараз- 
дзæн, æмæ ды дæ куыстæй куыд фæхаудзынæ, уый мах æм- 
баргæ дæр нæ бакæндзыстæм... Ацы ныхас ныууадзæм. Дæ 
аууонмæ дæр къæрцхъус у. 
Фæсаходæн та дыууæйæ куы аззадысты, уæд Алыкка ра- 
фæлдæхта Хабийы сусæг æвæрæнæй ист згæхуыз хъулæттæ 
гæххæтты сыф. 
— Мæнæ дын ацы фыст бакæсон, — загъта лæппу æмæ 
бакасти: 
«Донесени правлени колхоз. Азрат Рагаив протв колхозо- 
ни строи агитаци делæт. Адин лосæд одал зена отец. Адин 
лосæд колхоз адал, тада исо много разни имуществ 
Цæхæрцæст». 
Гæххæтты сыф фыды раз æрæвæрдта, загъта: 
— Цæстæй дæр æй фен. 
Йæ кæсæнцæстытæ йæ хæдоны риуы дзыппæй систа Га- 
дзымур, бакодта сæ æмæ æркасти фыстытæм. 
— Кæцæй дæм æрбафтыд?! — кæсæнцæстытæ фелвæста 
Гадзымур, аууæрста йæ цæстытæ, акодта кæсæнтæ фæстæ- 
мæ æмæ та фыстытæм ныццымыдис. 

Иронæн — дигорон дзубанди... 
267 
Хаби загъта: «Мæ мад мæм æй радта йæ амæлæты размæ». 
Фæнды йæ, цæмæй йæ бакæсат ды дæр æмæ Гагуыдз дæр. 
Гадзымур йæ рæстæджы йæ райгуырæн хъæуы хохы скъо- 
ламæ фæцыди иу аз æмæ, йæхи загъдау, дамгъæ дамгъæмæ 
æмхасæн кæныныл фæцалх. 
— Фæлæуу-ма, фæлæуу! - ныццымыдис Гадзымур, йæ 
кæсæнцæстытæ та æриста, йæ цола цæсгом армæй сæрфта — 
куы галиу рус, куы рахиз, хъуыдыты ацыди. Гæххæтты сыф- 
мæ та æдзынæг ныккасти. — Адон сыгъдæгæй дæр Хамыр- 
зæйы дамгъæты халдихтæ сты. Хырхы дæндæгты хуызæн ын 
уадысты. Гагуыдзмæ йæ нæ бавдыстай? 
— О, знон æм æй бахастон. 
— Æмæ цы загъта? 
— Уый дæр базыдта Хамырзæйы дамгъæтæ, — загъта Алык- 
ка. — Хамырзæ уырыссаг æвзаг кæм базыдта? 
— Быдыры хъазахъæгтæй хаццонæй зæхх райстой. Фыд æй 
иуахæмы йемæ раласта, иу хъазахъаг хæдзармæ йæ радта æвзаг 
зонынмæ. Сæ лæппуйы бонты Хабийы фыд Азырæт æмæ 
Хамырзæ лымæн хастой, фæлæ скъоламæ цæуын куы бай- 
дыдтой, уæд сæ лымæн ахаст фехæлд. Скъолайы сарæзтой 
æнæхуыцæутты къорд. Ныр сæ атестытæ куыддæр хонынц. 
— О, атеисттæ. 
— Азырæты дæр уыцы къордмæ кодтой, фæлæ ныхъхъус 
ис. Уæд æй иубон ахуыргæнæг карзæй бафарста: «Цæуыс æви 
нæ цæуыс æнæхуыцæутты къордмæ?». Мæнæ, дам, де ’рвад 
Хамырзæ дæр куы бацыд. Ницы дзуапп лæвæрдта æмæ йын 
ахуыргæнæг йæ хызын тыргътæм аппæрста. Азырæт Хамыр- 
зæмæ фæуазал. Фæстæдæр бынтондæр сных сты кæрæдзимæ. 
Хамырзæ бацыди къæмсæмолмæ. Нæ фыд сæ къæмæсоттæ 
хуыдта. Хъæумæ ног æрлидзджытæй иуты чызг дæр сæ чыр- 
мæ бацыди æмæ йæ чыры разæйцæуæг скодтой. Лæппутæ 
йыл сæ цæст æрæвæрдтой, комкоммæ йæм чи уæндыди, 
фæлæ йын кæйдæрты уылты сæ зæрдæйыуаг æмбарын код- 
той. Чызг-иу хъуыддæгты фæдыл иунæгæй дæр ацыди, зыл- 
ды къанторы-иу балæууыд. А Хамырзæ иуахæмы йæ размæ 
бабадти æмæ йын æргомæй загъта: «Кургæ дæ кæнын». Чызг 
ын фæуайдзæфтæ кодта, гъер, дам, нæ чындзæхсæвтæм æв- 
дæлы. Мæнæ, дам, уал æхсæны цардæн бындур сæвæрæм. 
Иумæ, дам, ын фидардæр бындур сæвæрдзыстæм. Чызг æм 
карзæй бартхъирæнтæ кодта, къæмсæмолы цæсгом чъизи 
кæныс æмæ дын не ’хсæн бынат нæй. Хамырзæ спихлæйттæ 
ласта, чызгмæ февнæлдта... Уæларвæй æрхауæгау сæ уæлхъус 

268 
Бицъоты Гриш 
фегуырди Азырæт. Цы уæнгты конд ын уыди! Хъандзалæлвæст 
цæнгтæ. Цы богал дзы рауадаид, цы сгуыхт ерысон! Хамыр- 
зæйы йæ къабазæй ацахста, иуварс æй азыввытг ласта. Нæ 
аппæрстой Хамырзæйы чырæй. Йæ фыдмæ, дам, ын барт- 
хъирæнтæ кодта, фыд йæ чызджы дзых сæхгæдта. Уыйфæстæ 
дæр Хамырзæ чызджы фæдыл зылди. Хабæрттæ афтæ æр- 
зылдысты, æмæ уыцы чызджы æрхастам Азырæтæн. Хаби ма 
хъæбысы уыди, уæд ын æхсæвыгон йæ фыды ацопп ластой. 
Гагуыдз дæр ацы хабæрттæн цыдæртæ зоны. 
— Фæдзырдта мын сæ. Нæ хъæуыхицау, дам, мæм æхсæ- 
выгон фæзынди, гæххæтгы сыф, дам, мын фæтьыста мæ 
къухы, Азырæты бинойнагыл-иу æй сæмбæлын кæн, зæгъ- 
гæ. Æмæ, дам, дыууæ боны фæстæ хъæуыхицауы дæр алас- 
той. 
— Гъер бамбæрстай, Хамырзæмæ къухбакæнæн цæуылнæ 
ис, уый? — бафарста Гадзымур. — Царды сагъæстæ дæ кæй 
агайынц, уый хорз у, фæлæ, цæрæнбонты кæй агурынц æмæ 
кæй ничима ссардта, уыцы рæстдзинад агурыныл куы схæ- 
цай, уæд дæ хорзмæ не ’ркæндзæн. 
— Цы бамбæрстон? — йæхи фæрсæгау сдзырдта Алыкка 
æмæ фæсагъæсхуыз. — Ды адæмы, Хуыцау ын ис, нæй, æдзух- 
дæр уымæй æвзарыс. Æмæ афтæ уæвæн нæй — Хуыцаумæ нæ 
кувы, фæлæ раст адæймаг у, нымайынц æй. Ис кæнгæ хъæ- 
батыртæ, фæлæ ис æцæг адæймæггæ, нæ сайынц, кусынц, 
цæмæй хæрам мауал уа. 
— Гъер æй загътай, гъе, куыстæй хуыздæр ницы ис. Ныг- 
гуыбыр кæн æмæ кус. Кæс дæ алыварсмæ. Хицауы дæр æмба- 
рын хъæуы, де ’мгусæджы дæр нымай. Адæймаг алыхуызæт- 
тæ у, йæ хъуыдыйы цы ис æмæ, уæлæмæ цы сдзуры, уыдон 
ын æдзух кæрæдзиуыл нæ фæбадынц. Æрнывыл уал у, дæхи 
æрæмбар. Зондджын йæхи къуыхцытæ дæр уыны, искæуыл 
дæр ахуыр кæны. 
— Дæ цæстытæ — баст, дæ хъусты — къæрмæджытæ, аф- 
тæмæй æнцад кус, фысы комæй хал ма ралас... Алкæмæн 
уынгæг агъуды сæвæрæн нæй. Абоны хабæртгæ цæмæй æм- 
барай, уый тыххæй, знон цы уыди, уыдæттæ дæр зонын 
хъæуы. Хаби йæ фыды ныхæстæ фæзмыдта. Куыдцæр æй загъ- 
та, нæ мыггаджы, дам, дыууæ хъæстæйы ис. Гагуыдз мæс- 
тыйæ сдзуры: «Адон Дзацъатæй сты!». 
— Гагуыдз дæр тæвд у. Уыди ахæм рæстæг, мыггаг дыууæ 
дихы фесты, се ’хсæн сæвзæрд изгард ахæстытæ, æмæ уый 
уартæ кæд уыди. Нæ мыггаджы хистæр Хъулагъар, дам, нæл- 

Иронæн - дигорон дзубанди... 
269 
гоймæгты, зоныгыл лæугæйæ, ард бахæрын кодта, хиуыл- 
хæст цæмæй уой, фæсивæды рохтыл фидар хæцой. Хъула- 
гъары фæстæ хистæры бынаты фидар разынд Елдза, ныр — 
Уæрцци. Кæуылты дзуринæгтæ сты. Арысхан фæфарста нæ 
хистæрты, ныффыста сæ. 
8 
Зино Алыккамæ куы æрбадзырдта, уыцы рæстæг йæ уац 
редактормæ уыди. Алыкка йæ куырдта, цæмæдæрты ма дзы 
æркæсон, зæгъгæ, нал ын æй радта. Зæгъгæ дæр ын — ницы. 
Лæппуйы уæнджы та æнтьыснæг ныббадти. Редакцийы кус- 
джытæ йын цæстæнгасæй дзырдтой: ницы сæнтаудзынæ æмæ 
дæхи цы хурхæй марыс? Æмæ-иу Алыкка байрæджы кодта 
куыстмæ, цæмæй сæ къаддæр уына. 
Сахаты бæрц та адавта Алыкка куысты рæстæгæй. Редак- 
цийы дуармæ дæр ничиуал хьщи, никæуыл сæ сæмбæлди, 
афтæмæй йæ уаты фæмидæг. Йæ зæрдæ дзырдта Фимæимæ — 
иумæ цы рæстæг арвитой, цы фæдзурой, цы фæхудой, уыдæт- 
тæ йын царды тавс кæндзысты. Адзурон æм, зæгъгæ, хæтæл 
систа æмæ йæ хъус ацахста сыгъдæг дыгурон ныхас: 
— Фуд хабар дин фегъосун кодтон, фал ци гæнæн ес, 
бухсун Хуцау хуарзæн равардта. 
Алыкка æмæ йæ фарсмæ уыцы уаты чи бадт, уьщрнæн сæ 
телефоны номыр иу уыд. Сыхаг улæфынмæ уыди. Йæ каби- 
нетмæ-иу ын бауадысты тагъд фыссинаг æрмæгыл акусын- 
мæ дæр, телефонæй адзурынмæ дæр. 
Алыкка ныццымыдис: йæ сыхаг уаид æмæ йæ дзыхæй иу 
дыгурон дзырд дæр никуы схауди, æмæ уæдæ чи хъуамæ уа? 
— Д дыр саухъустæй дæ, — айхъуыста талф-тулф дзурæ- 
джы хъæлæс æмæ йæ базыдта — Гыбытг. — Сæ бынæй ласгы- 
тæй. Д фндйаг фдæн. 
— Гибитт, ду ба дæ хæлхъой дзубандитæ ниууадзæ. Æз ба 
дзоргæ дигоронау кæнун, фал мæ тогдадзинтти ирон тог 
æнгъезуй, уобæл ду гурусхæ ма кæнæ. Дæ сагъæс мæ хъæбæр 
тухгин æндавуй. 
— Де ’ндавытæ дхицы уадз, фæл-ма зæгъ — чиу, чи си 
мистр? 
— Уруси бæстæй исхъæрттæй. Æз ба имæ микъроскопæй 
æркæсдзæнæн. 
— Мæгыр м бон, мæ хъьщцæгтæ аразыг — мæ хæйрæдж 
хай Айдарыхъ... 

270 
Бицьоты Гриш 
Дуар фегом æмæ мидæмæ æрбауад машинкæйæ мыхуыр- 
гæнæг æрыгон чызг, йæ къухы — мыхуыргонд æрмæг. Алык- 
ка хæтæл æрæвæрдта, ома кæимæдæр дзырдтон æмæ фæдæн 
ныхасгонд. Редакцигонд сыфтæ æрбахъæбыс кодтой сыгъ- 
дæг мыхуыргонд сыфты, афтæмæй сæ Алыккайы раз æрæ- 
вæрдта, йæ хъусмæ йын баввахс кодта йæ былтæ æмæ мы- 
нæг хъæлæсæй загъта: 
— Йæ арвистон фыстьггæ йын цы дзæбæх банывыл кодтай! 
— Кæй у, кæ? — афарста цымыдисæй Алыкка. 
— Æмæ йæ нæ зыдтай? 
Знон æм редактор фæдзырдта, Алыкка æнхъæлдта, уыцы 
дзырддаг æрмæг æм æрбаппардзæн. Уый йæм ацы æрмæг радга 
æмæ загъта: «Æркæс æм, мыхуырмæ йæ бацæттæ кæн». 
— Нæ йæ зыдтон, — загъта лæппу. 
— Хицауæн йæхи æрмæг у. Къухфыстæй мæм æй бахаста... 
Кæддæр, дам, рæвдз фыста. Æз та афтæ зæгъын: кæддæр куыд 
фыста, уый уыцы рæстæг хорзыл нымад цыди. Дæуæн та 
бамбарæн нæй, афтæ арæхс æмæ дæхицæн иу сом ма бакус. 
Айдагъ передовицæтæй иуæй-иутæ сæ мызды бæрц бакусынц. 
Бухгалтер афтæ фæзæгъы: Алыккайы гонорар, дам, вæййы 
чысыл нæ, фæлæ мæнкъи. 
Алыкка редакторы фауынмæ куы фæуыдаид, чызг æм 
цыма уымæ æнхъæлмæ касти. Кæмдæр ын æхсызгон уыди, 
сæйраг ын уыйбæрц аргъ кæй кæны, уый. Уæвгæ ма, йæхи 
зонгæ-зонын цæсты чи ’фтауы, уымæй ма цæй ^ргъгæнæг 
ис. Цæмæн ма райста йæ кьухмæ ручкæ? Фæлæ, кæс-ма, йе 
’дзæллагыл нæма сæтты. Йæ хъуыдытæ джиппæй фыстæй 
феныны бæллиц нырма йæ туджы фидар у. 
Сыгъдæг мыхуыргонд уац бакасти Алыкка æмæ йæ ахас- 
та редактормæ, йемæ айста хъулæттæгонд сыфтæ дæр. Теле- 
фоны хæтæл йæ хъусыл ныхæст, кæмæдæр лæмбынæг хъуы- 
ста, афтæмæй йæ баййæфта лæппу. Йе ’нгуылдзæй йын аца- 
мыдта редактор — банхъæлмæ кæс. 
Алыкка æрæвæрдта мыхуыргонд сыфтæ стьолыл. Редак- 
тор ныхасгонд куы фæци, уæд стъолы аууонæй лидзæгау 
рако^та, рудзынджы цур балæууыд æмæ та йæ къух йæ дзып- 
пы фæмидæг. 
— Критикон æрмæг райсомы номыры цæуы, — фидар 
хъæлæсæй загъта редактор, иунæг цæфæн цыма зæгæл йæ 
бынатмæ ныттардта, афтæ разыхуызæй. Алыккайы хъусты 
дзæнгæрджытæ фæдисон зæлланг нылластой, зæлланг сæ- 
рымагъзыл анхъæвзта, къæмисæнтæ дзы анæрстысты. 

Иронæн — дигорон дзубанди... 
271 
— Æмæ йæ æз куыницæмæуал... Куы сæбæркад?.. 
— Бирæ цыдæртæ нæма зоныс. Фæлæ сæ æгæр дæр ма 
базондзынæ. Хъусыс: дæ ныфс ма сæтт. Дæ фæндаджы рай- 
диан хорз у. 
— Зоотехник йæ къухтæ сдардта... Фæфæсмон кодта... 
— Æрмæг цæуы, фæстæмæ здæхæн нал ис... Цæфтæ ныл 
уайдзæн. Дæуыл фылдæр схъиуæццагæй. — Фæзылди Алык- 
камæ æмæ йæм рухс цæсгом равдыста. — Схъиуæццаг цæф 
афтæ тынг нæ фæриссы. 
Фæлхасцæдисы хицауы йæ бынатæй кæм æппæрстой, об- 
комы бюройы уæнгты уыцы æмбырды Бола дæр уьщавд. Иугæр 
лæджы æппарынц, уæд цас бæрзонддæрæй. Уыцы бон амæт- 
таджы æппарæн бæрзæндмæ чи хаста, уыдонимæ Бола дæр 
кæй уыди, ууыл дæр нæ гуырысхо кодта Алыкка. Йæ дзых 
æхгæд у æмæ йæ истæмæй афæрсæн дæр нæй, ракъахæн дæр. 
Алыккайы уац джиппы дæр нæма фæзынди, афтæ нык- 
калди Гыбытгы мæсыг. Фæлæ йе ’рвады нымадæй та афтæ 
рауайдзæн, цыма, мæсыг кæмæй фехæлд, уыцы дур Алыкка 
басгуыхти. Йæ хæрзгæнæг Дзодзыры къухтæ дæр цыма Алык- 
кайы аххосæй баст æрцыдысты. 
— Партийы уæнг нæ дæ, æнхъæлдæн? — афарста сæйраг 
редактор. 
— Нæ дæн, — загъта Алыкка. 
— Партион газеты кусæг партийы уæнг куы уа, уæд дзырд- 
хъомдæр у. Бацæттæ дæ кæндзыстæм. Æмæ уæд иу къæпхæн 
уæлдæр... Цæй, фендзыстæм. 
Алыкка йæ кабинеты баййæфта йæ мадыхойы. 
— Фæзагъд дæм, зæгъын, кæнон, — сдзырдта Веринка, 
цы уазал æрттывд фæкодтой йæ цæстытæ! — Зæгъ-ма мын, 
уыцы чызг дæ æппындæр ничердыгæй æндавы? 
— Дæ ныхас æгæр уæззау фарстытæй нæ райдыдтай? 
— Бæлвырддæр æй зæгъдзынæн — нæ йыл æрвæссыс? 
Былысчъил ыл кæныс? 
— Æз ма дæ бынаты Лыккайы афтæ дæр бафæрсин: дыгу- 
рæтты нæ уарзыс? 
— Æз дæ æндæр хуызы фæрсын: дæ мæскуыйаг ироны раз 
цæсты нæ ахады? Ахуыргонд дæ хъæуы? — тынг арфæй су- 
лæфыди Веринка, чысыл фындзсæрфæн йæ армы фегуыр- 
ди, йæ цæстытæм æй сдавта, йæ фындзæй мынæг футт рай- 
хъуысти. — Уыцы хъуыды мæ сæры кæцæй фегуырди! Иумæ, 
фæрсæй-фæрстæм лæугæ уæ ауыдтон æмæ ныццин дæн. Хорз, 
уыдæттыл нал дзурдзыстæм, фæлæ ма цы зæгъинаг дæн. 

272 
Бицъоты Гриш 
Къуырийы размæ иу лæппу сæ дуканийы кусын райдыдта. 
Уæзæгтæ хæссæг. Куыд рабæрæг, афтæмæй ацы лæппу тех- 
никум каст фæци æмæ йæ сæ директор нæ иста, фæлæ уыцы 
куыстмæ ничи фæцæуы... Уьщы лæппу уый размæ Фимæйы 
кæцæй базыдта, нæ зонын. Йæ аууон фестади. Чызг æй æм- 
гæрон не ’руагъта йæхимæ. Æмæ уæд лæппу дуканийы уæзæгтæ 
хæссæг сси. Æнхъæлыс, ацы лæппу иунæг у? Æндæр ма дзы 
ис. Къоборарæзт. Хъазы цæсгом никуы федтай! Фимæйы 
Нанайы фарсмæ сбады, йæ бæсты картофтæ стигъыныл дæр 
балæууы. Ды дæр, дам, немæ горæты цæрдзынæ, суджы мæт 
дæ нæ уыдзæн. Фимæ мæнмæ вæййы, уый дæр базыдга. Цыма 
рагон зонгæтæ стæм, йæхи афтæ дары. Кæрты слæууы, хæ- 
дзарыл йæ цæст ахæссы. Бамбарын мын кодта: дæ хъус мæм 
фæдар, чызг мæнырдыгæй цæмæй фæуа, ууыл бацархай æмæ 
дæ хæдзар йæ хуыз скалдзæн. 
— Уæдæ ма дзы ды кæй нæ зоныс, ахæмтæ дæр уыдзæн, 
— загъта Алыкка. 
— Фимæмæ ахæм койтæ никуы вæййы. 
— Мæ мадыхойæ мæм æмбæхсинæпæ нæй. Дурыны сагъд 
дидинæг нæу, уый уынын, уымæй дарддæр ын ницыма зрнын. 
— Мæ ныхас мын хъазынырдæм мауал аздах. 
— Мæ зæрдæ йыл ницæмæйма фæкъæпп кодта. 
— Йæ мад фенамонд, уый дын дзырдтон. Чызг зæрдæтахт 
у, сæнæууæнк. Уæд демæ киномæ ацæуыныл куыд сразы, 
уый мæм фыны уынæгау фæкæсы. Куыд тынг дыл баууæн- 
дыди, уый куы зонис. Дзургæ ницы, фæлæ мæм йæ дыууæ 
цæсты куы февдисы... Уыдон йæ лæгъстæтæ сты... 
9 
Фимæ телефоны хæтæл куы систа æмæ куы сдзырдта: 
«Хъусын!», уæд Алыкка загъта: 
— Агорун, дигоронау мæ ка сахур кæна, уæхæн адæймаг. 
— Ка дæ? 
— Æз ба дæн, æрæги Фимæ дигоронау дзорун ке цори не 
’ндеудта, еци лæппо. 
— Алыкка?! — чызг куыд фæтыхсти, уый фембæрста Алыкка. 
— Уый дæн æмæ мын мæ курдиатмæ æркæс. 
— Æма хъæбæр дæсни ку дæ, уæд ма дæ цæй ахургæнæг 
гъæуй? 
— Фимæйы куы бафæнда, уæд, æвæдза, сдæсны уаин. 
Куынæ базивæг кæна... 

Иронæн — дигорон дзубанди... 
273 
— Хуарз, Фимæ арази æй. 
— Гъемæ уæд ликбез йæ куыст æвæстиатæй райдайæд. Зæ- 
гъæм, аизæр, фæскуыст... 
Чызгæй сирвæзти зæрдæбын улæфт. Мацы æфсон акæна, 
зæгъгæ, Алыкка сдзырдта: 
— Парчы бацæуæны мæ фендзынæ. Баныхас кодтам, нæ? 
— Хуарз. 
Изæры паркмæ бацæуæнмæ æввахс бульвары бандæттæй 
иуыл бадти Алыкка. Рагацау хатыдта: Фимæимæ фæрсæй- 
фæрстæм цæудзысты, фæлæ цы цин хъуамæ æвзара, уый нæ 
бавзардзæн, уымæн æмæ та сцырддзаст уыдзæн, зонгæтæй 
ныл куы никæй цæст æрхæцид, зæгъгæ, катайты хай бауы- 
дзæн. 
Фимæ тагъд фæзынди, йæ галиу дæлармы — чысыл сум- 
кæ, рахиз къухæй йыл хæцыди. Цæстæнгасæй кæрæдзиуыл 
цы бацин кодтой, æндæр сын фæйнæ ныхасы зæгъын дæр 
нæма бантысти, уæд Алыкка бульварыл сцæйцæугæ ауыдта 
сæ кусджытæй иуы. Сæ размæ куы схæццæ, уæд сдзырдта: 
— Алыкка, детсады дæм сæ цæстытæ ныуурс сты, ныр- 
ма, дам, йæ сывæллоны афоныл никуыма акодта. 
Дзæбæх æм фæцарæхсти Алыкка: 
— Æз уал иу ранæй мæнæ хистæры ракодтон, — ацамыдта 
Фимæмæ, — кæстæр абон йæ мады бар у. 
— Дзæбæхæй дын бахъомыл уæнт! 
— Ды дæр зæрдырай у! 
Фимæ дзы дзæвгар кæстæр кæй у, уыцы хъуыды та йæ 
рæхойæгау фæкодта, хъазгæмхасæнтæй ма хъуамæ чызгæн 
загътаид: «Хъусыс æм, чызг æмæ нæ фыд рахуыдта». Фæлæ 
йын уый æнæрхъуыды ныхас рауадаид. 
Цадæг къаадзæфтæй паркмæ бацыдысты. 
Хиарæзт къæмбырджын обауы сæрыл — цалдæр тымбыл 
стьолы, сæ цуры — бандæггæ. Стъолты сæрмæ - урс кæттаг 
тымбыл аууонгæнæнтæ. Иу стьолы уæлхъус бадтысты чызг 
æмæ лæппу, сæ разы бæрзондкъах фузерхуыз сæлдæгхæрæн- 
тæ, уидгуытæй сæм хъавгæ æвнæлдтой. 
— Фимæ, æхсæвæр афон у æмæ фæйнæ комдзаджы скæн, 
уæд уым аиппæй исты уаид? 
— Хойраджы дуканийы кусæг йæхи æххормаг уадзы, - 
загъта чызг. — Цом, ды бахæрдзынæ, æз дæр иу цай бацым- 
дзынæн. 
— Уæдæ мæм ис æндæр фæндон, — обаумæ ацамыдта 
Алыкка. — Уæлæ уым уазал адджын комдзæгтæ скæнæм. 
18 Бицъоты Гриш 

274 
Бицъоты Гриш 
— Цавæр комдзæгтæ? — бацымыдис Фимæ. 
— Адджын уазал комдзæгтæ. Сæлдæг дзурынмæ мæ дзых 
нæ тасы. Сæлдæг — сæндæг. 
Куарæ та йæм йæ хъуыдыты аууонæй йæхи равдыста. Æмæ 
йын æнæ фæзынгæ дæр нæ уыди. Фыццаг хатт фембæлдыс- 
ты фæззыгон асæст бон, тезгъо кæнынæй бафæлладысты 
æмæ, фыццагдæр цы хæрæндонмæ бахæццæ сты, уырдæм 
бахуыдта чызджы. Равзæрстой хæринæггы зæрдæзæгъгæтæй. 
Алыкка кассæйы бадæг сылгоймагæн загъта: «Анымай сæ». 
Куарæ йын афтæ: «Хицæнтæй нын сæ банымай». Алыкка йæ 
кой дæр нæ уагъта. Нæй, чызг йæхи фæнд атардта. Æнæбары 
æнад комдзæгтæ фæкодта уыцы изæр Алыкка. 
Мæнæ ныр æхца бафыста Алыкка, Фимæ та лæггад кæ- 
нынмæ фæци. Чызг сбадти, тезгъогæнджытæ йæ чъылдымты 
куыд цæуой, афтæ. Ныр Куарæ уысмæнлæуд кæндзæн йæ 
зæрдыл — уый та, цæуджыты куыд уына, афтæ абадтаид. 
Акомдзæгтæ кодтой, æмæ Алыкка афарста: 
— Ацы æхсызгон хæринагæн йæ дыгурон ном дзæбæхдæр 
нæ зæлы? 
Чызг йе уæхсчытыл схæцыд, ома, нæ йæ зонын æмæ ма 
йæм фæрсæджы каст куы æрбакодта, уæд Алыкка сдзырдта: 
— Зæгъын, нæ урок уымæй райдайæм. 
— О, о, ахуыргæнæг куы дæн! Куыд мæ æрбайрох ис! — 
Фимæйы кæл-кæлæй худын азæлыди, лæппуйы хъустæн — 
æхсызгон дзæнгæрæг. 
— Уый та дын ног диссаг — урок цæуы, ахуырдзау цæттæ, 
ахуыргæнæджы зæрдæ — кæмдæр. 
— Ахуыргæнæг нырма йæхæдæг дæр нæуæндаг у, фыццаг 
бон рацыди йæ куыстмæ... 
Гъе, афтæ ныхæстæ кодтой, иу иннæйы дзырдмæ дзырд 
æнцонæй ардта, цинмыр, цинзæл дзырдтæ. 
Ныр дæр та лæппуйы цæстыты раз фегуырди Куарæ æмæ 
Фимæйы йæ аууон фæкодта. Дзæбæх-иу уыдысты, стæй-иу 
чызгæн цы фæхъыг ис, уый кæд Алыккайы хæйрæджы хай 
æмбæрста, йæхи-иу атыдта Алыккайæ, аразæй-иу. Бæргæ, 
куы ницæмæ-иу æй æрдардтаид — йæ фæдыл-иу атындзыдта 
æмæ йын — лæгъстæтæ, табутæ. Куарæйæн та уый авæрай, 
йæ пыхс-иу федде, нæ йæм бандзæвæн уыди, нæ сдзурæн. 
Æмæ та йæм æнхъæлмæ кæс — кæд æртæфсдзæн йæ тæргай 
зæрдæ, кæд та йæм сдзурдзæн æргомыздæхтæй. 
Ацы хъуьщытæ кæнгæйæ Алыккайы цыдæр гуырысхо ба- 
цагайдта. Цыма Веринка Фимæйæн дзырдта: ахæм æмæ ахæм 

Иронæн — дигорон дзубанди... 
275 
чызгимæ æмбæлдысты, афтæ æмæ афтæ нын нæ лæппуйы 
зæрдæ скъахта. (Веринка Алыккамæ Мæскуыйы балæууыд 
æмæ Куарæйы ныхасмæ базыдта). Æмæ цыма Фимæ, Верин- 
кайы ныхæстæ хынцгæйæ, коммæгæс чызг аразы йæхицæй... 
«Нагъ, уый сæнæууæнк дæн æмæ Веринкайыл тугтæ мы- 
сын», — хъуыдытæ кодга Алыкка. Куарæйæ йе ’хсæн цыдæрид- 
дæр æрцыди — Фимæйæ дзы бамбæхсинаг ницы уыди, фæлæ 
уал банхьæлмæ кæсдзæн, сæ дзурыны рæстæг уал ралæууа. 
Æмæ цымæ цæмæй райдаид? Цытæ йын радзурид? Сæ 
иумæ ист къамы хабар — æнæмæнг дзуринаг. 
Куарæйы фæндонæй иуахæмы хуызисæнмæ бацыдысты. 
Чызгыл цыдæр зæды базыр андзæвыд æмæ хъуамæ дидинæг 
æфтауын райдыдтаид Алыккайы цæстыты раз. Хуызисæг сын 
сæ сæртæ кæрæдзимæ бакъул кодта, чызджы галиу уæхскы 
аууон фæци лæппуйы рахиз уæхск. Фондз къамы дæр айста 
Куарæ, йæ сумкæйы сæ сæвæрдта, мæнмæ, дам, уал уæнт. 
Лæппуйæ айрох сты, фæлæ иурæстæджы йæ зæрдыл æрлæу- 
уыдысты æмæ дзы иу бацагуырдта. Куарæйы цæсгом фен- 
хъырдтæ, сдзырдта: «Кæмдæр сæ авæрдтон æмæ сыл мæ цæст 
нал хæцы, фæлæ сæ хъуамæ ссарон». Баууæндыди йыл, уæдæ 
цы. Иуахæмы та Куарæйы æмдзæрæнмæ фæцыди Алыкка. 
Стъолы цур — бандон. Мæхи йыл æруадзон, зæгъгæ, йæм 
куыд бакъахдзæфтæ кодта, афтæ Куарæ стьолæй йæ сумкæ 
фелвæста. Лæппу сумкæмæ æвналинаг нæ уыди, ныр ыл чызг 
гуырысхойы зынг афтыдта, акъахта йын æй йæ къухтæй, 
йæ ком дæлгомырдæм, афтæмæй фегом. Бирæ цьщæртæ дзы 
æрхауди, фæлæ дзы лæппуйы цæст ацахста сæ иумæист къам. 
Ауыдта дзы Куарæйы. Æнхъæлдта, къам дыдагъгонд æрцыд 
æмæ йæхи сурæт фæаууон. Нал дзы разынд йæхæдæг, 
ачъепп æй чындæуыд. Алыккайы чырынтæ хæдоны уæхск 
йеддæмæ дзы уымæй ницуал баззад. Ныккуыдта, цæссыг ныз- 
гъæлдта Куарæ. Адон, дам, не ’мдзæрæны чызджытæй иуы 
митæ сты æмæ кæйдæр æлгъыста. 
«Мæнæ диссаг, кæдæмыты ахæццæ дæн! — йæхи æфхæ- 
рынмæ фæци лæппу. — Веринка Фимæйæн куыд хъуамæ ра- 
кæна Куарæйы койтæ?! Йæ хæрæфырты цæсты æфтауы, йæ 
фæсаууонмæ афтæтæ уæнды?». 
— Уæдæ урок цæуы, — загъта Алыкка. — Ахуыргæнинаг 
сцымыдис æмæ ахуыргæнæджы фæрсы. 
— Ахуыргæнæг йæхи дарын нæ зоны, — зæрдиагхуызæй 
зæгъинаг уыди Фимæ, фæлæ æгæр барухс йæ цæсгом. — Ба- 
фæрсыны размæ цы кæнын фæхъæуы? 

276 
Бицьоты Гриш 
— Къух сдарын, — йæ цонгыл схæцыди Алыкка. 
— Гъер дæ зæгъинаг зæгъ, — йæ мидбылхудт нал хæлди. 
— Æз дæн Веринкайы хуæрæфурт. Дзырд хуæрæфурт раст 
дзурын? 
— Растдæр уодзæнæй хуæрифурт. Иронау - хо, дигоронау - 
хуæрæ. 
— Æз æй иронæй тæлмац кодтон æмæ мын нæ фæрæстмæ. 
Хо — хуæрæ, хойы фырт — хуæрифурт. Гъер, кæс-ма, дæ 
дзых дын чи сæхгæдта, уымæн ацы дзырд æхсидавау йæ 
цæстытæм ныдцар. Хæрæфырт дыгурон дзырдæй кæй цæуы, 
уый йын йæ хъусы ныггукк кæн. 
— Уымæн истытæ дзурын... Нæ, нæ, мæ зæрдыл мын æй 
ма лæууын кæн. 
— Уæвгæ, ды раст дæ, Фимæ. Уый дзырд хæрæфырт нал 
дзурид, фæлæ, æвæццæгæн, хойы фырт дзурын райдаид. 
Лæппуйы уд æрсабыр æмæ афтæ ахъуыды кодта: «Искуы 
йын æнæмæнг фæдзурдзынæн Куарæимæ нæ мæскуыйаг тез- 
гъотæ. Æмæ йæм уыцы хъуыды кæй æрцыди, уый йын йе 
’ууæнк фидар кодта. 
Уазал адджын комдзæгтæгæнæны асинтыл Фимæ æр- 
хызти разæй, парчы арфырдæм акъахдзæфтæ кодта æмæ 
йе ’ргом Алыккамæ фездæхта. Терчы былгæрæтты тезгъо 
кæнгæйæ сатæг удцзæфы узæлд банкъардтаиккой, фæлæ 
сыл уымы тезгъогæнджытæй йæ цæст цалæй æрæвæрдзы- 
сты. Проспекты ’рдæм цалдæр цадæг къахдзæфы акодта 
Алыкка æмæ чызгæн цæстæнгасæй дæр ацамыдта: ацыр- 
дæм ацæуæм. 
Веринкайы ныхæстæй Алыкка зыдта: Фимæйы мад дæр 
скъæфты фæци. Æфсин æмæ йын ходыгъдтæ уый йæ цæстмæ 
дардтой, ома, бæстыл æртæ хорзæй цыма фæдæ, дæхи афтæ 
сæвæрдтай, афтæмæй, дам, дæм уа-диссагæй куы ницы 
уынæм. Чындз низ ссардта... 
— Фимæ, цы ахъуыды кодтон, — загъта Алыкка. — Дæ 
Нана нæ разы куы фегуырид... Тынг карз, дам, у. Хистæртæй 
бирæтæ ныр дæр ма домынц: чызг хъуамæ хурныгуылды раз- 
мæ йæ хæдзар ссара. Сæхицæй сын цы домдтой, уый ныр сæ 
цотæй дæр домынц, сæ цоты цотæй дæр. Æмæ ныл дæ Нана 
хæрхæмбæлд куы фæуаид, уæд куыд акæниккам? 
— Горæтмæ-иу ссыди мæ Нана, аивæй мæм йæ хъус дард- 
та, техникумæй кæд рацыдтæн, кæимæ рацыдтæн... Æрæ- 
джиау мын сæ йæхæдæг дзырдта. Уыцы бон, дам, уыцы хæ- 
рæндонмæ уалæй бацыдыстут. Уал сахатыл кино федтат... 

Иронæн — дигорон дзубанди... 
277 
— Хурныгуылды фæстæ фæсвæд уынгты æцæгæлон лæп- 
пуимæ... 
— Дæу зоны. 
— Дæ Нана мæн зоны?! 
— Автобусмæ сцæйхызти. Уæззау хæссинаг æм уыди. Ах- 
хуыс ын кодтай. Иу æрыгон лæппуйы дæр ма йæ бынатæй 
сыстын кодтай, æмæ дзы мæ Нана сбадти. Хизгæ дæр иу ран 
æркодтат. Æристай та йын йæ хæссинаг æмæ йæ бафарстай: 
кæдæм дæ цæуын хъæуы? Уæд мæнмæ цыди. Мæ хæссинаг, 
дам, мын цасдæр фæхаста, фефсæрмы, дам, дзы дæн. Иу 
ран, дам, ын стыр хæдзармæ ацамыдтон, мæнæ ардæм цæ- 
уын, зæгъгæ. Хæссинагмæ æвналын дæ нал бауагъта. Уый- 
фæстæ дæ Веринкаимæ ныхасгæнгæ федта сæ дуканийы. 
— Дæ Нанайы дын æз дæр федтон дуканийы? 
— Уый уæм йæхи нæ равдыста. 
Фимæйы ма цыма цыдæр зæгъын фæндыди, фæлæ йæхи- 
уыл фæхæцыди. Веринка йын фæзмыдта, Фимæйы Нана дзы 
куыд бузныгæй баззади, уый. Æмæ дзы йæ Нана уымæн дæр 
кæй æппæлыди, уый зæгъын æй фæндыдаид. Веринкайы сæр- 
мæ куы фæкомкоммæ, уæд, дам, йæ зæрдæ банкъуысыди — 
йæ чызджы, Фимæйы мады йын йæ зæрдыл æрлæууын кодта. 
Фæталынггæрæттæ, уæд трамвайæ æрхызтысты Алыкка 
æмæ Фимæ. Уырдыгæй Веринкатæм ацæуæн уыди цыбыр 
фæндагыл — уæрæх уынгæй фæзил къуырцдзæвæнмæ хонæг 
уынгмæ, кæйдæр хæдзары кæртыты бауай æмæ Веринкаты 
уынгмæ бахиз. Фæлæ йæ Алыкка ахуьщга уæрæх уыцджы. Лæппу 
йæхицæн басасти, цы фæтезгъо кодтой, æртæ ахæмы ма фæ- 
цæуид, уæддæр фæллад нæ базонид. Ныртæккæ рахизырдæм 
фæзилдзысты иу тигъыл, уыйфæстæ дыккаг тигъыл... 
Фыццаг тигъыл фæзылдысты. Алыккайы цæст æрхæцыд, 
иу-ссæдз метры дæлдæр тротуары æмбуар цы «Волгæ» лæу- 
уыди, ууыл, йæ цуры лæуджыты дæр бафиппайдта. 
— Парень! — фæсте йæм чидæр фæдзырдта. 
Алыкка фæкасти уыцырдæм. Сæ фæстæ цалдæр къахдзæ- 
фы фæстæдæр цыди бæгъæмсар лæппу, йæ тамакойы зынг 
ферттывта. 
— На минутку можно тебя? — загъта бæгъæмсар, æрлæу- 
уыди, ома, иунæгæй мæ хъæуыс. Алыкка Фимæмæ фæкас- 
ти, ома, хатыр, байхъусон æм. Фимæ йæ бынаты лæугæйæ 
баззад. Алыкка лæппуйы раз куы æрлæууыд, уæд Фимæ ауыд- 
та: «Волгæ» скуыста, йæ цырæгътæ не ссыгъдысты, йæ бы- 
натæй размæлыди. 

278 
Бицъоты Гриш 
— Алыкка! — удаистæй сирвæзти Фимæйæ æмæ — згъоргæ. 
Лæппу йæм рæвдз фæзылди æмæ чызджы размæ — тъæбæртг. 
Куырмæджы тулæг машинæ мæнæ-мæнæ Фимæйы сæййа- 
фа, афтæ чызг Алыккайы хъæбысмæ йæхи баппæрста, йæ 
астæуыл ын йæ цæнгтæ атыхта. «Волгæ»-йы дуар гом кæй 
уыди æмæ сæ размæ куы æрбахæццæ, уæд æй кæй ахгæдтой, 
Алыкка уый дæр бафиппайдта. Ацырен и машинæ, тигъыл 
фæзылди æмæ фæаууон. Алыккайы цæст нал æрхæцыд, æр- 
дæбон æм чи фæдзырдта, уыцы лæппуйыл. 
Кæддæр сырддонцъиутыл цуан кодта Алыкка. Дæлгоммæ 
фæлдæхт тас къæцæлыл æнцади. Йæ быны йын мæнæуы 
нæмгуытæ ныккодта. Сырддонцъиутæ йæ быны куы фæми- 
дæг сты, уæд къæцæлмæ баст бæттæн ратъæпп ласта. Тасы 
бын чи аззад, уыдонæй иу цъиу йæ къухы бафтыди. Къуыба- 
рыйас цъиу афтæ рызти, æмæ йæ цыма уигъын байдайдзæн. 
Мæнæ ныр Фимæ дæр цыма уыцы цъиуыйас дæр нал уыди, 
йæ зæрдæйы æнкъуысæг цæфтæ йæ хъусты азæлыдысты. 
Лæппуйы астæу феуæгъд кодта, фæлæ йын йæ цонг йæ риу- 
тæм фидар нылхъывта, йæ гæртт-гæртт цыди. 
— Ма тæрс, — Алыкка йæ сæрибар къухæй чызджы фæ- 
сонтæ фæлмæн æрсæрфинаг уыди, æрæндзæвыд йæ арм къа- 
байыл, фæлæ йæ дæлæмæ æруагъта. — Истæуыл фæкъæпп 
кодта дæ зæрдæ? Дæхи цæмæн тæрсын кæныс? 
Веринкатæм баввахс сты, уæд чызджы риуæй сирвæзти 
сонт улæфт — фыдбылызæй кæй фервæзт, уый йæ цыма ныр 
бауырныдта, загъта: 
— Иу нæм урс «Волгæ»-йы ныццæуы... Йæ цæстытæ нæ 
ныкъулынц. Нана йæ Уырд хоны. Мæ зонгæтæй, дам, иу 
цалынмæ чызджы фыдмæ бартхъирæн кодта: «Уæ хæдзар уын 
басудздзынæн!» — уæдмæ йын ницы дзуапп лæвæрдтой. Нана 
йæм тызмæг сдзурын нæ уæнды. Нанайæн афтæ: «Ды^хъуамæ 
горæты цæрай». Æрдæбон урс «Волгæ» куы ауьщтон... Йæ цуры 
лæуджытæй иу Уырды хуызæн уыди. 
— Уæ хъæуккаг у? 
— Нана сыхаг хъæуы автобусæй нæ хъæумæ фæзилæны 
æрхызти, æнхъæлмæ касти, кæд мæ исчи бадавид, зæгъгæ. 
«Волгæ» йæ цуры фæурæдта, абад, дам. Нæ дуармæ йæ ба- 
хæццæ кодта. Мидæмæ йын загъта. Шофыр сразы. Цалынмæ 
Нана хæринаг хаста, уæдмæ уый кæрдотæй дзæбæх ратыдта. 
«Хабийы фыд Азырæт цы æрхъуыдыджын разынди — йæ 
уарзон чызджы хъахъхъæдта, — хъуыдытæ кодта Алыкка. — 
Фимæйæн ам, чи йæ бахъахъхъæна, ахæмæй ничи ис. Хъахъ- 

Ироиæн — дигорон дзубанди... 
279 
хъæнинаг у Фимæ. Йæхицæн ныфс кæмæй бавæра, ахæм ын 
кæд мæн йеддæмæ ничи ис». 
— Фимæ, исты хабар дæм куы уа... Сæр дæ куы бахъæуа - 
дзур мæм-иу, — йæ телефоны номыртæ йын загъта. — Нæ дæ 
ферох уыдзæн? 
— Никуы мæ ферох уыдзæн, — загъта чызг, йæ риуыл ын 
йæ арм аныхæста — уый та арфæйы ныхæсты бæсты. 
10 
Тыргътæй Алыккайы кабинетмæ цæугæйæ Гагуыдз ды- 
вæр дуары æхгæд æмбис йе уæхскæй дзæбæх æрбацавта æмæ 
ныццудыдта — иу-дыууæ-æртæ сæррæтт санчъехы æмæ — 
йæхи баурæдта. Диваныл хауæгау æркодта æмæ афарста: 
— Кæм фесæфтæ? 
— Æртæ боны командировкæйы уьщтæн, æваст фæраст 
дæн, уыйфæстæ — дыууæ уæгъд боны... 
— Æрвадæлтæй искæй федтай ацы бонты? 
— Никæй. 
— Хъусгæ дæр ницы æркодтай? 
— Ницы. 
— Гъеуæдæ ахæм ныхас ацыд: «Алыкка сæ мыггаджы 
мæсыджы гуыдыр ауæй кодта...». 
— Дыццæджы базары йæ ауæй кодтон? 
— Хохмæ кæимæ ацьщтæ... Мæскуыйаг ахуыргондæн... 
— Гангейæн?! Æмæ дзы цас бакуыстон, уый кой сæм нæ уыди? 
— Гангейы цы хъуыди? Мæсыджы гуыдыр агуырдта? 
— Мæсыджы гуыдыры кой йæм нæ уыди... Мыггагон цар- 
дарæзт рагæй æрæгмæ... Æгъдæуттæй, бæрæгбæтгæй фарста, 
чи федта цард, ахæмты... 
— Уæдæ ды кæмæн дзырдтай, нæ мыггаджы мæсыг нын 
сарæзтой мин азы размæ? Ахуыргонды ныхæстæ кæмæн 
фæзмыдтай? 
— Гъа-а-а! — Алыкка ныххудти. — Гыбытг мæ телефонæй 
фарста нæ балцы хабæртты тыххæй. Галиуырдыгæй, дам, 
фæдæн. Гангейы йæ фыны дæр никуы федта æмæ мын æй 
фауынтæ куы райдыдта, уæд ын, цæмæй ныхъхъус уа, уый 
тыххæй цьщæртæ æрбаймысыдтæн... 
— Уый йеддæмæ ничи уыдаид! — диваны мутака йæ ар- 
мæй æркъæрцц ласта Гагуыдз. — Уый дыл æрымысыди тугтæ. 
Уæ, Хуыцау, адон цавæр хъæстæ сты?! Иу мыггаджы ахæм 
хъулæтгæ уа, уый æлгъыст у... 

280 
Бицъоты Гриш 
— Кæд нымаинаг хабæрттæ не сты? 
— Дзоцц нæм фæзынди. Аивæй сдзырдта, афтæ, дам, дзу- 
рынц, цыма дæуæй уый мыггаджы гуыдырæй æхца бакуыс- 
та. Кæмæй сæ фехъуыста, уый зæгъын æй нæ бафæндыд. 
— Нозт æм хæццæ кодта? 
— Æвронгæй йæ дзых нæ байгом кодтаид. 
— Дзоцц мын йæхицæй æппæлыд, мыггаджы куывд, дам, 
кæнын. Зæгъын, Гыбытмæ дæр ахæм хъуыды ис æмæ, æвæц- 
цæгæн, сæмбæлдысты. 
— Мыггаджы маст сæ нæй. Кадмæ бæлгæйæ æгадæй чи 
амæлдзæн, ахæм быллегæтæ сты! — диваны мутакайыл ныр 
та йæ тымбылкъух æруагъта, цыма дзы Гыбытты æрцавта. — 
Дзоцц цьщæртæ лæхуры, фæлæ а Гыбыгг... Дзаджейыл фыст 
дын нæ ныббардзæн. Мыггаджы кадджындæр, номдзыддæр 
лæг аразы йæхицæй. Ды куыд æнхъæлыс, дæ кой Ирысто- 
ныл айхъуыст æмæ йæ цæстыфиутæ нæ тайынц? 
— Æз ын мæ хæрзиуджытæ иууылдæр дæттын. 
— Афтæ уадзæн ын нæй. Ныртæккæ цæуæм Арысханы 
бинойнаджы уынынмæ. Уæ хицауæй дæ ракуырдтон. Маши- 
нæ бынæй лæууы. 
Сæ машинæ цалынмæ горæтæй Арысханты хъæумæ тыл- 
ди, уæдмæ Гагуыдз дзырдта Арысханы тыххæй. Ахуыргæнæг 
уыди, фæлæ пенси райсыны онг нæ бакуыста скъолайы. Кæм 
аивæй, кæм æргомæй йæ æлхыскъ кодтой. Дæ фыртты, дам, 
рæствæндагыл куынæ сарæзтай, уæд ахуыргæнæгæй куыд 
хъуамæ кусай? Иæ хистæр фырт дæсæмты йæ ахуыр ныу- 
уагъта æмæ дыууæ сывæллонджынмæ мидæгмоймæ бацыди, 
Ирыстонæй сæхи айстой. Кæстæр — Микъа — институты аца- 
хуыр кодта афæдз, уыйфæстæ æндæр горæтмæ æндæр ин- 
ститутмæ аивта, зæгъгæ, дзы райхъуыст. Нал æй федтой йæ 
бинонтæ дыууæ азы дæргъы. Иуахæмы фæзынди æмæ йæ 
ныййарджытæй æхца бацагуырдта. Къамæй фæхæрд ис, æви 
искæмæй хæс дардта. Æхца йын самал кодтой. Цасдæр рæс- 
тæг æрбадæлдзæх. Фæзынди, цыдæр куысты алæууыд. Æмæ 
та фæхæсджын... Арысханы зæрдæниз мæрдтæм батардта... 
Арысхан мыггаджы хабæрттæ æмбырд ко^та, хистæртыл 
зылди. Цæмæдæрты ма йæ зæрдæ æхсайдта. Иæ куыст баби- 
ноныг кæнын йæ къухы нал бафтыд. 
— Гадзымур мын мæ дзых ахгæны, кæстæртæ, дам, куы 
ницы зоной, уæд хуыздæр у, науæд, дам, кæрæдзимæ зна- 
джы цæстæй кæсдзысты,— дзырдта Гагуыдз. — Арысханы фæн- 
дыди, мыггаг дыууæ дихы цæмæн фæци, уый бамбарын. 

Иронæн — дигорон дзубанди... 
281 
Хъулагъарæй фæстæмæ, дам, æмбæхстой дыууæты хъæлæ- 
баты æфсæнттæ, дзурын ницы уагътой, кæстæр фæлтæртæ 
æмудæй цæрой, зæгъгæ, фæлæ, кæсыс Гыбытмæ, змæнты. 
Ам цас нæ уьщтæ æмæ цьщæртæ нæ зоныс. Арысхан бирæ 
цьщæртæ зыдта, фæлæ сæ нæма æвдыста, зæрдæхсаинаг ха- 
бæртгæ ма дзы ис-иу загъта. Архивмæ дæр цыди. Мыггаджы 
куывды радзурынмæ дæр цæттæ кодта йæхи... 
Арысханы бинойнагæхсырфау ныкъкъæлæт-къæдз, ныкъ- 
къæлæт-гуыбыр. Лæдзæг авæрдга Алыккамæ, кæрчытыл, дам, 
æй фехс æмæ дзы кæцы фæфæлдæха, уый æрбаргæвд. Га- 
гуыдз лæдзæг айста, загъта: 
— Рæстæг нын нæй. Хæндыджы цыхт дын тынг сгуыхти. 
— Ногахст цыхтæй уын уæд та æртæ чъирийы... 
Гагуыдз цæхгæр загъта: 
— Къæбæр, цыхт, фæйнæ арахъхъы... Ныхасаг нæ ис. 
Æфсин уазал хæринæггæй фынг арæвдз кодта. Лæгтæ сбад- 
тысты, æфсин сынтæджы къухыл банцой кодта. Гагуыдз 
акуывта, анозта æмæ афарста: 
— Микъа хæдзары ис? 
— Хæдзармæ дæр фæзыны. 
— Мæнæ, — Гагуьщз Алыккамæ ацамьщга, — мæ хисгæр æфсы- 
мæры фырт у, Мæскуыйы универсигет касг фæци æмæ йæ бакæ- 
сын фæвды Арысханы куыст, мыпаджы тыххæй кæй ныффысга. 
— Æмæ-гъа, цы ма сын зонын. Дзырдæй дзырды æхсæн 
дæр мæ айрох вæййы... 
— Нагъ, къуызгæ дзурыс, - сбустæ кодта Гагуыдз. — Ды 
раздæры чындзытæй дæ æмæ дыл мæнг ныхас нæ фидауы. 
Ныртæккæ нæ мыггаджы хистæр Уæрццимæ цæуæм. Арысхан 
уый зондæй дæр арæзта йæ куыст æмæ йын цы зæгъдзыстæм? 
— Ох, тæхуды, гъер мæ цы уавæры баппæрста! — бакатай 
кодта Арысханы бинойнаг. — Цы хуыйны, мæнæ талф-тулф 
ныхас чи фæкæны? 
— Гыбытт, — сдзырдта Алыкка. 
— Гъо, гъо, уый æрбацыд æмæ сæ... Мыггаджы куывд, дам, 
цæпæ кæнын æмæ, дам, дзы докладтæ дæр кæндзынæн. 
— Быллегæ! — йæ бынаты рабадти Гагуыдз. — Докладтæ 
кæны! Бæркадсур! Æмæ йыл баууæндыдтæ? Арысханы фы- 
дæбæтгæ... Куы фесæфой?.. 
— Цы бон мæ уыди. Докладтæ, дам, сараздзынæн æмæ 
дын сæ фæстæмæ æрбахæсдзынæн. 
— Уæ разы ма чи уыди? 
— Нæ лæппу Микъа. 

282 
Бицъоты Гриш 
— Кæм ис Микъа? 
— Горæтмæ цæуын, загъта. Йæ мадырвадæлтæм хъуамæ уа. 
— Мыггаджы мæсыджы гуыдыр нын уæддæр фенын кæн, — 
дзырдта Гагуыдз. — Ам æм æркæсæм... 
— Горæтæй иу лæг æрцыди, музейы, дам, кусын. Уым, 
дам, ис йæ бынат. 
— Кæцæй базыдта, мæсыджы гуыдыр ам ис, уый? 
— Куынæ йын æй лæвæрдтон, уæд мын афтæ, Гыбытт 
дæр, дам, мæ зоны. 
— Уæдæ Арысханы гæххæттытæй ницыуал баззадис? — 
афарста Алыкка.—Архивтæм дæр-иу куы цыди. Уыдон дæр 
ахаста Гыбытт? 
— Уыдон кæд æвæрд сты, — йæ къух йæ ныхыл авæрдта 
хæдзары æфсин, исдуг джихæй алæууыд. — Ныртæккæ сæ 
фенон. - Уатæй ахызти, цасдæры фæстæ нарст папкæимæ 
фæзынди æмæ йæ Алыккамæ балæвæрдта. Уый йæ байгом 
кодта, афæлдæхта кæм тетрæдтæ, кæм хицæн сыфтæ æмæ 
Гагуыдзмæ йе ’ргом аздæхта: 
— Ис дзы архивты документтæ. Адон Уæрццийæн бакæс, 
æвзæр нæ уаид. 
— Уæрццимæ сæ бавдисын хъæуы, — фидарæй загъта Га- 
гуыдз. — Æмбæлдзысты рæхджы. 
Сæ машинæйы та бабадтысты æмæ фæстæмæ горæты ба- 
лæууыдысты. Гыбытт кæм царди, уыцы фондзуæладзыгон 
хæдзары цур æрхызтысты. Ацы хæдзар атъанг ис дæргъмæ 
уынджы. Цæхгæрмæ уынджы хæхты ’рдæм айвæзти иннæ ахæм 
хæдзар, йæ ныхы ’рдыгæй фыццаг уæладзыджы бын дыууæ 
хæдзары цæрджытæн иумæйаг къæбиц кæй уыди, Алыкка 
уый зыдта. Къаты бон дæр æхгæд никуы æрцæуы, авджыдзаг 
дæр æм хастой, къамтæй, шахмæттæй дæр уым хъазыдысты. 
Ныртæккæ дæр къæбицмæ бацæуæн дуар уыди гом, хъуы- 
сти дзы хъæлæба ныхас. Алыкка сæм йæ хъус æрдардта. Иуæй 
иннæ хъæрдæрæй азæлыдысты цалдæр хъæлæсы æмæ дзы 
исты бамбарæн нæ уыди. 
— Гыбытт уæртæ уырдæм бауайаг у, — Алыкка ацамыдта 
къæбицмæ. — Бакæсон æм. 
Къæбицмæ куыд бахæццæ, афтæ йын йæ дуар ахгæдтой 
— сæ цъæлхъæр æддæмæ æгæр кæй хъуысы, æвæццæгæн, 
уый фембæрстой. Гыбытты ауыныны цъусдуг сæм бакæс- 
дзынæн, зæгъгæ, байгом кодта дуар Алыкка. 
Клеенкæйæ æмбæрзт даргъ стьолы иу кæрон лæууыд Гы- 
бытт, дыууæйæ йыл хæцыдысты. Æрвад йæ талф-тулф пих- 

Ироиæн - дигорон дзубанди... 
283 
лой калдта, стьолы иннæ кæрон чи лæууыди, уыдоны ’рдæм. 
Уыдонæй дæр иу — лæбурæг, иннæтæ — иргъæвæг. 
— Ыз дн д удæй фхъаздзнæн! — ныртхъирæнтæ та кодта 
Гыбытт, йæ къух ныттылдта. Фаллаг дæр нæ сабыр кодта, йе 
’ртхъирæнтæ Гыбытмæ æрвыста. Гыбытты цур цæсты нæ са- 
хадыдтаид, ахæм тæнджытæарæзт, асæй дæр æй не сæййæфта. 
Ацырдæм æрбадзырдта: 
— Дохтурæн дæхе фæууинун кæнай, психиатрæн! 
— Гыбытт, цы хабар у? Цы у уæ хъæлæбайы сæр? Цы дын 
кодта Бекир? — фарста йæ иргъæвджытæй иу. — Махæн дæр- 
ма йæ бамбарын кæн. 
— Уй Бекр нæу, фæл м хæйрæдж хай Айдархъ! ’Нхъæлд- 
та, н йæ базондзнæн! 
— Нæ’ймæ кæсетæ, — Гыбытты ’рдæм амыдта Бекир. - 
Йæ сæри землетрясени рауадæй. Цидæр Айдарухъ телефо- 
нæй фæдздзоруй, е, дан, ду дæ. 
— Ам цы ис? — Алыккайы уæлхъус алæууыди Гагуыдз. 
— Уæртæ ис Гыбытт, — загъта Алыкка. — Кæмæдæр лæбу- 
ры. Дыгурæттимæ тох кæны. 
— Алæ-ма, — Гагуыдз дуар байтыгъта, бакъахдзæфтæ кодта 
Гыбытты ’рдæм æмæ хъæрæй загъта: 
— Кæцытæ стут сымах?! — йæ иударон æлхыскъ дæр та 
дзы схауди. — Быллегæтæ, — æрмæст ам йæ хъæлæс фæсасти 
æмæ йæ нæ бамбæрстаиккой. 
Гыбытт Гагуыдзы ауыдта, æмæ йæ хъандзал-ивæзт цæнг- 
тæ æрхаудысты, йæ размæ бауади, сдзырдта: 
— Гагдз?! Кцæй фдæ? 
— Цæуыл у уæ тох? — иннæты цæстызулæй ауыдта, Гы- 
бытгы та цæстæй хуынчъытæ кодта. — Уæ фосы дзугтæ уарут? 
— Цом, — Гыбытт Гагуыдзы цонгмæ февнæлдта. — Мид- 
мæ цом. 
— Хуарз лæг, ба мин хатир кæнæ, — Гагуыдзы размæ æр- 
бауади Бекир. — Уотæ мæмæ кæсуй — Гибитт дæ тогхæстæг... 
— Нæ рæдийыс, — загъта Гагуыдз. 
— Сталин мæхъхъæли фæххаста æма син Казахстани цъа- 
си бунат иссердта. Дæ хæстæг ба дигорæнтти Иристонæй 
тæруй, фал кумæ, уой нин нæ зæгъуй... 
— Æртæ чъирийы скувут, — загъта Гагуыдз. — Бафидаут.— Йæ 
къух ауыгъта æмæ рæвдз рацыди кæртмæ. Гыбьпт — йæ фæдыл. 
Гагуьщзы баййæфга æмæ йын дæллаг хæдзармæ ацамыдта: 
— Мидмæ цомт! 
— Мидæмæ бацæуыны размæ уал дæ бафæрсон... 

284 
Бицъоты Гриш 
— Хæдзар фæрсдзнæ... 
— Уæрцци нæм æнхъæлмæ кæсы. Арысханы бинойнаджы 
федтам, уырдыгæй схæццæ стæм. Мыггаджы хабæрттæ цал- 
дæр азы фæфыста Арысхан. Куыд зынаргъ ын уыдысты, уый 
зоныс. Ды сæ рахастай æмæ кæм сты? 
— Лбург мым ’рбакотат? — йæ цæнгтæ фæхъандзалхъæд- 
дых сты Гыбыттæн. — Хдзар мын ки! 
— Загътон дын: Уæрцци нæм æнхъæлмæ кæсы. Арысханы 
фыстытæ райс æмæ дæхæдæг дæр немæ цом. 
— Иу лгмæ с ксынмæ ратон. Ахургон лæг. Цдæртæ дз ба- 
бæлврд кна. 
— Ды куыдтæтæ кæныс, Гыбытт?! Арысханы куыстæн дæ 
чи схицау кодта?.. Цом, ныртæккæ цом уыцы ахуыргондмæ, 
райсæм сæ. 
— Нртæкæ Мæски. 
— Телефонæй йæм ныдздзурдзыстæм, почтæмæ цом. 
— А дыуæ бон ам удзæн. 
— Иу рæстмæ ныхас нæма загътай, — йæ гом арм æм 
равдыста Гагуыдз. — Къухмæ куыд кæсай, афтæ дæ уынын. 
Арысханы фырт Микъа ныххæсджынтæ, ды йын йæ хæс 
бафыстай. Лæвар нæ — йæ фыды фыстытæ уал дын раздæр 
рахаста... 
— Зæронд кдæ, тугтæ мл мысс. 
— Микъа хæс кæмæй дардта, уымæ цом æмæ уым дзур- 
дзыстæм. Æхцамæ æнхъæлмæ касти, ды йæм бацыдгæ æмæ 
йæ æхцайы бæсты хъæдæрмæгыл сразы кæнын кодтай. Уый 
размæ рахæссæм нæ ныхас. 
— Китæ дæр м нал бахрдзсты. 
— Мыггаджы мæсыджы гуыдыр чи ауæй кодта, уый зо- 
ныс æмæ нын æй зæгъ. 
— Умæн ыз ниц зон, тæригъæдтæ дзурс. 
— Дыгуры ныронг фидиссаг кодтай, ныр сæм хæстмæ 
сидыс. Æмæ дæхæдæг дымды куы фæуаис, фæлæ æгас мыг- 
гаджы дæр фыддзæсгом кæныс. Нæ мыггагæй Дыгуры дæр 
кæй ис, уый дæр зоныс, фæлæ бæстæ змæст куынæ уа, уæд 
дын цард ад нæ кæны. 
Алыккайы зæрдæ та Дзодзыримæ сдзырдта. Кæс-ма, Гы- 
бытты Гагуыдз бæсты иблис рахуыдта, цардызмæнтæг. Фæлæ 
Гыбыттæй хъазæнхъул чи сарæзта, уый та цы схуындæуа? 
Æрдæбон сæ къæбицы Гыбытг æмæ Бекиры æхсæн цы хъæ- 
лæба рауади, уый дæр Дзодзыры дæлимонзондæй арæзт у. 
Айдарухъы цармы бацыди Дзодзыр æмæ Гыбытмæ бадзуры. 

Иронæн - дигорон дзубанди... 
285 
Ахæм адæймаг кæй ис æмæ йыл дыгурон уæвгæйæ кæй ауды, 
ууыл æууæндын кодта Гыбытты. Ныр Дзодзыр бафæлмæцыд 
Айдарухъы ролы хъазынæй. Йæ ныхас-иу афтæ арæзта, Бе- 
кирыл Гыбытгы зæрдæ куыд фæкъæпп кæна. Бекирæй цы 
ныхæстæ схауы æмæ Гыбытг дæр кæй хъусы æрвылбон сæ 
кæрты дæр æмæ сæ^къæбицы дæр, уыдон Дзодзыр Айдарухъы 
дзыхы бафтьщта. Йæ куыст та бакодта Дзодзыр — Гыбытгы 
Бекирыл сардыдта æмæ та сæм иуварсæй кæсдзæни. 
11 
Хохаг хъæуы уынгæг уынджы цьæхсæр хæдзары дуармæ æр- 
лæууыди «Волга». Рахызтысты дзы Гагуьщз æмæ Алыкка. Хæ- 
дзары ныхы æмыр къулæн йæ галиу кæронмæ æввахс — дуар. 
Гагуыдз ыл бахæцыд, æмæ байгом. Къæсæрыл бахызтысты æмæ 
кæрæдзи фæдыл дурын асинтыл ныццыдысты кæртмæ. 
Хæдзар — дыууæуæладзыгон, уæллаг уæладзыгæн — рон- 
басты бæрзæнд ахуырст фæйнæг тыргътæ. Тыргъты æддаг 
кæрон — уæллаг уæладзыгмæ ссæуæн фæйнæг асинтæ. Тыргъ- 
ты бын къулы астæу — дуар, йæ фæйнæ фæрсты — дыгай 
рудзгуыгæ. 
Кæрты фæткъуы бæласы бын йæ гæрстæ æхсын фæуагъ- 
та, йæ къухтæ йæ раздарæнæй асæрфта æмæ сæ размæ рауа- 
ди æрыгон сылгоймаг, даргъдыс, даргъфæдджи къаба йыл. 
Ныхыл дæллозгомау уагъд фæстæрдæм баст сæрбæтгæн. Сыл- 
гоймаг фефсæрмдзæстыг. 
— Чындз, дæ бонтæ хорз, — йæ къух ын райста Гагуыдз. — 
Дзæбæхтæ стут? 
— О, — йæ сæр батылдта чындз, йæ цæсгом фæрухс. 
— Уæрцци куыд у? 
— Мæнæ ам ис, — бинаг уæладзыджы дуармæ ацамыдта 
чындз. — Ахизут мидæмæ. 
Гагуыдз Алыккайæн бафæдзæхста: 
— Æнæдзургæйæ бацæудзыстæм. Цæмæн, уый фæстæдæр 
бамбардзынæ. 
Дуар фæхъыррыст кодта æмæ уæрæх байгом. Гагуыдз дуа- 
ры æфсæйнаг хæцæн не суагъта, Алыккайы мидæмæ æрба- 
уагъта æмæ дуар ассыдта, ацы хатт йæ хъыррыст райхъуыст 
хъæрдæрæй. Алыкка йæ фембæрста, ома Уæрцци нæм йæ 
хъус æрдара. 
Зæронд уæлгоммæ хуыссыди хæдзары рахиз рæбинаг къуы- 
мы æвæрд никелкъух сынтæджы, къулæмбуар баз — йæ 

286 
Бицъоты Гриш 
фæсонты бын, йæ сæрыл — йæ кæрæттæ сау нывæфтьщтæй 
фæлгонцгонд æхсæвхуыссæн нымæтхуд. Коцорагънæг хъуыр- 
джын хæдоны фæдджитæ хæлафы æдцеты уагъд. Алыкка 
куыд æнхъæл уыд, Уæрццийы цæсгом афтæ нæ баруад — 
рустæ бæрæг фæкъуырф сты, рихиты кæрæттæ хæрдмæ 
скъæдз сты. 
Гагуыдз схуыфæгау кодта æмæ сынтæджы цурмæ бацыди. 
Алыкка лæугæйæ аззади, фæлæ йæм фыды æфсымæр йæ хъус 
куынæ дардта, уæд уый дæр мидæгдæр йæхи байста. 
— Дæхи та ныхъхъус кодтай, фæлæ дæ базыдтон, Гагуыдз, 
базыдтон — дæ иу зæвæт дыл комдзог рацæуы, зæххыл йæхи 
скъуыраг у. — Алыккайы хъустæ æхсызгонæн ахстой зæрон- 
ды фæлмæн, рæвдауæн хъæлæс. — Гъе, æдзух мын фæлва- 
рæнтæ аразыс, Гагуыдз. Хъазæн-худæн замантæ кæнæд Хуы- 
цауæн уарзон адæмыл. Æмæ де ’мбал та чи у? 
— Гуырдзиаг лæппу у. Ацырдыгæй йæ цыдæр хъуыддаг ис 
æмæ мемæ рацыди. 
— Уæдæ ма мæм æввахсдæр рацæуæд. — Уæрцци йæ къух 
систа æмæ йе ’нгуылдзтæ йæхирдæм дыууæ хатты цадæггай 
фæтасыдысты. 
Алыкка зæронды уæлхъус балæууыд, уый йын йæ цонг 
бацагуырдта, йæ уырзтæ лæппуйы къухуæларм асгæрстой, 
йæ къухты фæтасæнты хъултæм æндзæвдтытæ, йæ цонджы 
стæг, цонджы норттæ æнгуылдзтæй æлхъывдтытæ кодта, йе 
уæхск ын йæ армæй æрсæрфта, уыйфæстæ æнгуылдзтæ бæх- 
бæттæнтæ бацагуырдтой. 
— Æргуыбыр-ма мæм кæн, мæ къона, — загъта Уæрцци 
æмæ йын йæ цонг æривæзта. Лæппуйы сæр зæронды риуыл 
æрцæйæндзæвыд, афтæ йæм ныггуыбыр кодта. Уæрцци йын 
йе уæнгтæ фесгæрста, уыйфæстæ ма уадултæм, роцъомæ 
ныхылдтытæ. — Ацы цæринаг гуырд сыгъдæгæй дæр Хъу- 
лагъары туг-стæг у. 
Алыккайы риу æнахуыр æхсызгон цинæй айдзаг, цин 
рауади ахадгæ æмæ йæ буарыл æнхъæвзта. Хъулагъар сæ раг- 
фьщæлтæй уыди, йæхицæй анымайгæйæ, чи зоны, æвдæм 
æви ноджы раздæры фæлтæрæй. 
— Гъер мын дæ ном зæгъ, — цонг нæма уагъта Уæрцци. 
— Алыкка... 
— Гъо, гъо, зонын дæ, — загъта Уæрцци. — Хъусын дын дæ 
зæрдæрухсы хабæрттæ — Гадзымуры кæстæр фырт. Дунесфæл- 
дисæджы бафæндæд æмæ дæ фæстæ нæ фæсивæд чиныгзон- 
джыты фæндæгтæ ноджы зæрдиагдæрæй куыд агурой! 

Иронæн — дигорон дзубанди... 
287 
— Йæ хицауы йын зонын ныхасмæ, — загъта Гагуыдз.— 
Алыккайæ бузныг у. Æгас Ирыстонæн зындгонд кусджытæ 
ис йæ бæрны æмæ уыдонæй кæйдæрты Алыккайæ ныллæг- 
дæр æвæры. 
Алыкка йæ къухы фæтылдæй Гагуыдзæн йе ’нæразыйы 
хъуыды бамбарын кодта, ома, цæмæн мæ æппæлыс? 
— Æгæр дзы нæ зæтъут йæ хицау дæр æмæ ды дæр? — 
бафарста йæ Уæрцци. — Иæ сæр ын ма разилын кæнут. 
— Уыцы ныхас дæр æм уыди, — дзырдта Гагуыдз, — фæлæ 
йын уымæй нæ тæрсы. Кадмæ бæллагæн, дам, фидæн нæй. 
— Цы дын зæгъон? — йæ цонг уæззау ист скодта Уæрцци, 
йе ’нгуылдзтæ йæ арммæ къæлæт-къæдзæй аззадысты. — Мæ 
рæстæг аивылди. Цытæ уыди, куыдтæтæ уыди — æрдуйы бæрц 
дæр дзы не ’рхæццæ абонмæ. Уæддæр ма мæнæн мæ сымæр 
къодахлæзæры... 
Дуар сабыргай байгом, мидæмæ æрбахызти чындз, йæ 
сæрыл — арæхдидинæг сæрбæтгæн, йæ къаба дæр аивта, æмæ 
ферыгондæр, фæрайдзастдæр. 
— Чындз, Гагуыдзы зоныс. Дæ разы лæппу та, нæ мыг- 
гаджы ном нын газеты чи рауадзы, уый у, Алыкка... Бабуц 
сæ кæн, мæ къона, мæ цæстыты рухс. О, о, лæппутæ, цæс- 
тырухс мын у мæ чындз. Цыкурайы фæрдыг у. 
Чындз фæкъæмдзæстыг æмæ рæвдз ацыди хæдзарæй. Уæрц- 
цийы ныхасы таг нæ аскъуыди: 
— Цардæй фæлмæцыд дæн æмæ ма, зæгъын, хъусгæ дæр 
куынал кæнин. Фæлæ нæм ацы чындз фарны къах æрбавæрд- 
та æмæ мæ бафæндыди цæстæй ракæсын, уысмы дæргъы-иу 
æй куы ауынин... Æмæ нæ фæмæнг дæн — ауынын, ауынын 
цыдæртæ. Уæлæ нæ мæсыджы сæрмæ æрцындзцыргъ къæдзæ- 
хыл мигъ абада, дзæбидырты митзæйтæ бынноз æртæрой, 
тæхгæ стьалы нарæг комы сæрмæ ферттива — чындз мæм 
æрбазгъоры, адзуры мын сæ, цæстырухс мæ бауадзы. Дæсны 
дохтыр рынчынæн йæ низыхатт йæ цæсгоммæ кæсгæйæ базо- 
ны. Гъе, мæнмæ дæр мæ чындз афтæ дæсны у — газетмæ бай- 
хъусын мæ кæд бафæнды, фыдæлтыккон таурæгъ, аргъау мæ 
зæрдæ кæд æрцагуры, уыдæттæй чындз алцыдæр базоны, га- 
зет уа, чиныг — радавы сæ æмæ мын сæ бакæсы. 
Уæрцци фæхъус ис, йæ бæзджын æрфгуытæ æрлæмæгъ 
сты, былтæ æмыр æнгом аисты, фæллад улæфт сыхъуысти 
йæ пакабазыр фындзæй. 
— Афæллайы, — загъта Гагуыдз. — Афынæй вæййы, фæлæ 
йæ фын бирæ нæ хæссы. 

288 
Бицъоты Гриш 
— Нæ нæ батыхсдзæн? — афарста Алыкка. 
— Иунæгæй бафæлмæцы. Иæхимæ дзурын куынæ цæуа, 
уæд дæ истæмæйты фæрсдзæн. Ныр дзырдмондаг у. Ахæм 
рæстæг æй дзæбæх араз, уæд дзы бирæ базонæн ис. 
Уæрцци куы базмæльщи, уæд æм Гагуьщз фæрæвдз ис, загъта: 
— Алыккайы бафæндыди Арысханы фыстытæ бакæсын, 
фæлæ йæ къухы нæ бафтыдысты. 
— Цы фесты, Арысханы фæстæ бинонтæ куы баззад. Цы 
зæгъынц? 
— Гыбытт сæ ракуырдта, сæ хæдзарæй сæ рахаста æмæ 
бынатыл нæма сæмбæлдысты. Тæрсын, куынал сæмбæлой... 
— Йæхицæн сæ рахаста? Цæмæ йæ бахъуыдысты? Уыцы 
тыфтырыкъо та сæ цы кæны? 
— Мыггаджы куывд цæттæ кæны, — дзырдта Гагуыдз. — 
Рагæй æрæгмæ мыггаджы цы уыди, куыд уыди, уыдæтты 
тыххæй дæр уый дзурдзæн мыггаджы куывды. Афтæ йын 
афæзмыдтой йæ ныхæстæ... 
— Ха, ха-а, ха-а! — уæлдæфæй зæрдæйы фæндон чи нал 
айдзаг вæййы, уыцы риуæй сыхъуыст ивазгæ худын. Алык- 
кайы хъус ма дзы æнæбоны кæуыны уынæртæ дæр ацахста. 
— Гъеуьщæттæ цæмæй фехъусон, уымæн ма у, æвæццæгæн, 
мæ цард. Куыд дæ æмбарын, Гагуыдз, афтæмæй сымахæй 
дæр никæимæ ауынаффæ кодта уыцы... Ахæмтæй-иу загъ- 
той: стæх, мæ лæх, мæ сæрмæ. Алыкка, ды мын бахатыр 
кæн мæ дæрзæг ныхæстæ. 
— Мæсыджы гуыдыр дæр нал ис, — дзырдта Гагуыдз. — 
Гыбытты федтам. Арысханы фыстытæ рахаста, ууыл сæтты. 
Дарддæр тылиф кæны... 
— Алыкка, мæ къона, цыдæртæ федтон, чысыл азтæ нæ 
батыдтон, æрыхъуыстаис мын мæ хабæрттæ. Арысхан дæр 
сæ фæфыста. Науычни ститутæй мæм цыдысты æмæ мæ цæ- 
мæй нæ фарстой. Къоста загъта: «Лæгдзарм тæнæг у». Кæм- 
дæрты раст уыди, фæлæ кæмдæрты нагъ — лæгдзарм фидар 
у. Хъулагъар дæр бирæ фæцарди. Зæрондæй афтæ загъта, лæ- 
гæй цæрын, дам, мæ нал фæнды, сæгъæй, дам, ма ацæрин, 
Хæрдысæры къуылдымтыл ма нычъчъыллиппытæ кæнин, 
къудзигæрдæгæй стындтытæ ласин... 
— Дзацъа Хъулагъарæй бирæ къаддæр фæцарди? — афар- 
ста Гагуыдз. 
— Дзацъа бирæгъ-лæг уыди, бирæгъæн та Хуыцау бирæ 
цæрæнбон нæ радта. О, æмæ цы дзырдтон? Мæрдырох мыл 
бахæцыд... 

Иронæн — дигорон дзубанди... 
289 
— Сæгъæй, дам, ма ацæрин... 
— О, мæ хур, Алыкка, ды ахуыргонд дæ. Уæ рæстæг æндæр 
у. Чындз мын сæ газетæй фæкæсы. Æмæ ныры хицауадмæ 
æндæр цыдæр зонд ис. Амæй размæ цы уыди, уыдоны кой 
кæнын нæ уадзынц. Хъуыдыты-иу бафтьщтæн: уыцы зондыл 
цæмæн хæцынц? Æмæ сæ афтæ бамбæрстон: куырмæджы кæй 
фæдарай, уый æнцондæр здахæн у, кæцырдæм дæ фæнда, 
уыцырдæм. Уæд иу приходы иу пъырыстыф æмæ иу писыр 
уыди. Ныр бригадир дæр — пъырыстыф, колхозы — пъырыс- 
тыф, партионтæн — сæхи пъырыстыф, къæмсæмолтæн дæр... 
Цыдæртæ-иу æргом загътон æмæ мæ нæ быхстой. 
— Нымады дæр дæм куынæ уыдысты, уæд дæ куыд быхс- 
таиккой, Уæрцци, — сдзырдта Гагуыдз æмæ Алыккамæ баз- 
дæхти. — Сосойы къамы фарсмæ паддзах Микъалайы къам 
бакодта. Лæгъстæ йын кодтой хиуæттæ, зонгæтæ: паддзахы 
къам раппар, фесафдзысты дæ. Никæмæ байхъуыста. Уæлæ, 
дам, паддзах нæ зыдта, мæхæдæг кæм цæрын, уый дæр. А 
Сосо та, дам, зоны, цал карчы мæм ис æмæ сæ чи цал 
айчы æфтауы, уый дæр. 
— Ахæм хабар дæр уыди, — загъта Уæрцци. — Фæлæ Алык- 
кайы хъæлæс нæ хъусын. 
— Мæнмæ дзуринæгтæ ницы ис, — загъта лæппу. 
— Цæрæнбонты мыл цъутта æвæрдтой. Ды мæм ма смæс- 
ты у. Æнхъæлыс, дæ рæстæг дын фауын? Раздæры рæстæг 
ын йæ ныхмæ æвæрын? Нæ, мæ къона, æз æй куыд бамбæр- 
стон, афтæмæй зæххон цард фыдæбон æмæ хъизæмар йед- 
дæмæ ницы у. Рæстдзинад агуырдтон æдзухдæр, раздæр дæр, 
ныр дæр, фæлæ йæ не ссардтон. Æниу æй кæд чи ссардта?.. 
Зæххон царды хæрæмттæн æмæ хъулон митæн, æвæццæгæн, 
кæрон никуы æрцæудзæн. Гуырдз йеддæмæ ницыма уьщтæн 
мады гуыбыны, уæд æвзарын байдыдтон уыцы хæрæмтгæ... 
Гагуыдз та Уæрццимæ ныхасæппарæн бакодта, Гыбытты 
’рдæм ын здæхта йæ хъуыды, ома, мыггаджы хистæр дæ æмæ 
йын исты карз тæрхон рахæсс, фæлæ та зæронд тæгæр фы- 
нæй аци. Йе ’рчъицынмæ къæрцхъусæй æнхъæлмæ касти 
Алыкка æмæ, йæ ныхасы хал кæм фескъуыд, уый йын йæ 
хъуыдыйыл бафтыдта. 
Æмæ ахæм дзуринаг разынди Уæрццимæ. 
Уæрццийы мад Айсæду — чындзыты кæстæр — æнхъæл- 
цау уыди Уæрццийæ. Йæ хистæр файнустытæ — цыппар. Сæ 
сæргъы лæууыди æфсин, се сулæфт, сæ алы фезмæлд сын 
фæсаууонæй дæр æнкъардта. Уæдæ чындзытæй дæр алчи 
19 Бицъоты Гриш 

290 
Бицъоты Гриш 
аивæй йæ хъус дардта æфсинмæ, кæд мæ файнустытæй ис- 
кæй хъулон рæвдыд акæны, рогдæр куыстыл æй бафтауы. 
Ницы аирвæзт хистæр чындзытæй, æфсинæн сæ кæстæр фай- 
нуст кæй фæадджындæр, уый зæрдæйæ дæр æнкъардтой, 
цæстæй дæр цыдæртæ уыдтой. Фемзонд сты æмæ сæ кæстæр 
файнустмæ уазал зæрдæ дарын байдыдтой. Æнхъæлмæ касты- 
сты, сæ маст райсыны фадат сын кæд фæуыдзæн, уымæ. 
Ралæууыдысты хосгæрдæнтæ. Сæрвæтгæ хъæуæн иумæйаг 
уьщысты, уыгæрдæнтæ — хæдзæртты сæрыл уæрст. Алы ад- 
джындæф, дидинæгарæх уыгæрдæнты фæфæлвых кæрдæг æмæ 
йæм кæрдынмæ февнæлдтой, гъе. Хосгæрдджытæн сæ хæр- 
ды рæстæг дæр кадавар, улæфыны бон сæ нал вæййы. Хæрд, 
нозт сын чындзытæ радыгай хастой. Уалынмæ ралæууыди, 
хистæр чындзытæ сæ кæстæр файнустæй сæ маст куы рай- 
стой, уыцы бон. Бафиппайдтой, кæстæр файнустæн йæ ары- 
ны рæстæджытæ кæй æрбаввахс сты, мæнæ-мæнæ æруатон 
уыдзæн. Фæстæдæр-иу æй дзырдтой: Уæрццийы фыд — æф- 
сымæрты кæстæр — æрхæндæгæй фæцыди уыцы бон хæдза- 
рæй уыгæрдæнтæм. Уыцы райсом æфсин дæр цыдæр æнæв- 
дæлон разынди, хистæр файнусттæ сæхи рагацау айстой чи 
сæрвæттæм фос дуцынмæ, чи цыхт ахсынмæ æмæ хосдзау- 
тæн сихор хæсгæ рауади Айсæдуйæн. Сусæны тæвды фондз 
хосдзауы сæ дойны цæмæй басастаиккой, уый сын махсы- 
мæ æмæ суары донæй схæссын хъуыди, чидæр сæ мисын 
уарзаг уыди æмæ ма сæм уый хай дæр бафтау. Уæдæ чъи- 
рийæ, фыдызгъæлы хæйттæй, дзыккайысыфæй æмбæрзт 
хъарм хойрагæй, цæадонæй дзæкъулты æвæрд æмæ дурын- 
ты кондæй сыл схæцыди кæстæр чындз æмæ рахызти сæ 
кæртæй. Фæндаг йæ разæй алæсти, цадæггай абырыди зына- 
нæзына хæрды, суади сæ мыггаджы мæсыджы иувæрсты, 
къæдзæвдурæй амад быруты æхсæнты хъæуæй ахызти. Ам 
уæрдонвæндагæй йæхи атыдта къахвæндаг, галиуырдæм дзæг- 
вæзы бауади, уыйфæстæ хæрды уæлæмæ хилын байдыдта. 
Айсæду хъусæггагæй зыдта арыны рæстæджы хъизæмары 
койтæ. Æмæ йын мæнæ ныр райдыдта уыцы хъизæмар æвза- 
рæн рæстæг. Скасти-иу чъырынкъул кувæндонмæ æмæ-иу 
скуывта, цæмæй йе ’мгъуыдтæ фæфæстæдæр уыдаиккой. 
Йæхицæн-иу алæгъстæ кодта: ныффæраз, ныббыхс, цалын- 
мæ хосдзæуттæм фæхæццæ уай, фынг сын æрæвæрай... Къах- 
вæндаг йæхи дзæгвæзтæм иста, сæрвæты парахат фæхстыл- 
иу агакъон-макъон, æмæ-иу Айсæдуйы нал уырныдта, ис- 
куы хосдзæуттæм фæхæццæ уыдзæн, уый. Фæндаг хъуамæ 

Иронæн — дигорон дзубанди... 
291 
æрцыбыр уыдаид, æмæ Айсæду афæлвæрдта цæхгæр хæрды 
комкоммæ ссæуыныл. Æмæ фæуæззаудæр сты хæссинæгтæ, 
хызынтæ — нæудзармыл сæ ласæгау кодта. Уалынмæ рай- 
дыдтой йæ мидрæхуыстытæ, йæ сæр разылди æмæ, куы 
фæуæлгом уа, куы фæцуда, уæд бынмæ кæй ныттулдзæн, 
уый ма фембæрста æмæ йæ бынаты^æрбадти... Йæ рис фæ- 
мынæгдæр, йæ хъуыды æрæвронг. Йæ бырынцъагуафс дза- 
быртæ раласта, хызыны сæ нытьтъыста æмæ, йæ хæссинæг- 
тæ сыфцæй ласгæйæ, йæ цыппæртыл сбырыди хæрды къах- 
вæндаджы онг. Уыйфæстæ дæр ма йæ бахъуыди йæ цыппæр- 
тыл бырын, къахвæндаг фæдæргæвст кæнын. Цыргътигъ 
чысдуртыл-иу йæ уæраджы чъиритæ схафта, мычъыртан сал- 
бар хæлафы уæрджытæ рæдывта. 
Кæддæр Айсæду хосдзæутты суыдта æмæ бамбæрста, сæ 
сихоры хæрды афонтæ дзæвгар кæй фæфæстæдæр сты. Хис- 
тæр тиуы масты цæхæртæ йыл уырдыгæй ардæм дæр калды- 
сты, уый æнкъардта, фæлæ йæ нæ сыгътой. Хистæр тиуы 
цур куы лæууыдаид æмæ йыл æхсидæвтæ куы æппæрстаид, 
уæддæр æй нал бандæвтаиккой, уымæн æмæ, æвгъæдгæсы 
æвджид кæд хъуамæ аззадаид, уыцы æмгъуыдтæ йын нал 
куымдтой фæстæдæрмæ æргъæвын. Куырмæджы ма къах- 
дзæфтæ кодта æмæ ма хосгæрдджыты размæ фæхæццæ уы- 
дзæн, уыцы сагъæс дæр æм нал хъардта. Иу хъуыды ма-иу 
ферттывта йæ сæры: куы сæм фæхæццæ уа æмæ хызынтæ 
куы æрæвæра, уæд ма йын хъуамæ бантыса йæ алфамбы- 
лаймæ афæлгæсын, ауына æввахсдæр аууон ран æмæ ма 
уырдæм баирвæза. 
Хосдзæутты цурæй аууон ранмæ куыд фæхæццæ, утæх- 
сæнгæнгæйæ цы фæнæтыд æмæ цы фæбогътæ кодта, æнæв- 
гъæдгæс æвгъæдыбадæджы диссæггыл дисгæнæг цæлхыдзаг 
хур арвы риуыл ауындзæгæй цас ныффæстиат, уыдæтгæн 
ницуал бамбæрста Айсæду. 
Цæлхьщзаг хуры цырен рухс йеддæмæ ницуал уьщи арвы бын, 
цæмæй боныл бафга æмæ ныййарæг йæ хъæбулыл баузæла. 
Мады дарæстæй ницы рауæлдай - уæд Айсæду йæ мадард 
бæгънæг буар хъуамæ равдыстаид — æмæ æртыдта кæрдæ- 
джы фæлмæнтæ, æввахс æм разындысты дзыккайысыфтæ, 
æртыдта дзы, сæ хъæдабæфæрстæ уæлгоммæ, афтæмæй сæ 
æвæрдта æвзаргæ фæлмæн кæрдæджытыл. Дзыккайысыфтæ 
ноггуырдæн — йæ фыццаг хъæццул, йæ фыццаг цаца. 
Уæрцци йæ ныхас фæци æмæ та цасдæр æдзæмæй азза- 
ди, йæ фæллад риуæй та сыхъуысти, Алыкка та кæуыны 

292 
Бицъоты Гриш 
зæлтæ кæм айхъуыста, ахæм худын. Йæ худын тагъд айсысти 
æмæ загъта: 
— Æгъдауылмард адæм хонæм нæхи. Æмæ æгъдау цы у? Чи 
у йæ зонæг?.. Сæ хойрагхæссæджы уæрджыты тугæрхæмттæ 
нæ федтой? Хæстбойнон сылгоймаг цы уавæры вæййы йæ 
фæстаг бонты, уый æнæзонгæ уыдысты? Цоты ад куы базыд- 
той? Уæд сæ иу цæуылнæ фенкъуысти йæ бынатæй æмæ сыл- 
гоймæгтæм цæуылнæ фæхабар кодта? Цы сæ схуындæуа? Цы 
стæм, уый-иу æргом загътон æмæ мæ нæ быхстой. 
Уæрццийы чындз фæзынди йæ сойæрттывд, мондæгтæ 
сайæг уæливыхтимæ. Æртыкъахыг фынгыл фæзынди къахыр- 
был гуыбынджын дурын, æртæ чысылгомау сыкъайы, æртæ 
авджын арахънуазæны, фыдызгъæлы кæрдинаг хæйттæ. 
Сынтæгæй пецы æхсæн къулрæбын хурыскæсæнырдæм 
æргомыздæхт къæлæтджыныл йæхи æруагъта Уæрцци, æнæ- 
фæкъуыхцыйæ ссардта йæ бынат. Сæ бынæттæ бацахстой 
Гагуыдз æмæ Алыкка дæр. Уæрцци загъта: 
— Æнæ сымах кæд бæстæ сæфы, уæддæр уæ нæ ауадздзы- 
нæн — ахсæв мæ уазæг уæхи бакæнут. Нæ фынджы кой дæр 
кæндзыстæм, нæ ныхас дæр нывæнддзыстæм. 
Куы скуывта, куы акомдзæгтæ кодтой, уæд хистæр загъта: 
— Гагуыдз мæм кæддæрты фæхъуыста. Алыкка, ды мæ 
цæмæй бафæрсис? Æз дæр дæ-иу цæмæйдæрты афæрсдзы- 
нæн, фæлæ уал дын дæхимæ байхъусон. 
— Иу мыггаг куы стæм, уæд нæхи æхсæн дыууæ дихы 
цæмæн фестæм? Дыууæ хъæстæйы дæр ма фæзæгъынц. 
— Фондз æфсымæры кой нæм рауади, мæ мад йæ хъизæ- 
мары бон сихор кæмæн ахаста... Ныр кæуыл дзурдзынæн, 
уыдон дæр фондз уыдысты, æфсымæртæ. Гъе, мæнæй аны- 
майгæйæ, æвæццæгæн, фондз фæлтæры сæрты акæс. Хæх- 
бæсты уæрдонвæндаг нæ уыди, алцыдæр уаргъæй хастой, 
цыдæртæ æккойæ. Тынтæ уæфтой. Цæрмтгæ æлдыгъы æвæрд- 
той. Зыдтой сапон кæнын дæр æлыг, фæныкдон æмæ сойæ. 
Ис сæрмагонд æлыджы мыггаг, тæмæл æй хуыдтой. Лæг куы 
цæра, уæд æй цардыхостæ амал кæнын хъæуы, уæдæ куыд. 
Хуымы гæбаз цæмæй скæнай, уый тыххæй йын йæ хуыр цас 
фехсæдын хъæуы. Хъæд сыгъдæг кодтой, арæзтой уыгæрдæн- 
тæ, сæрвæттæ. Йæ зæгъын æнцон у — бæлæстæ фæкал, зæхх 
уидæггæй ссыгъдæг кæн... Цыппар æфсымæры æмзонд, æм- 
вæндæй змæлыдысты, фæндзæм, кæстæр, тылиф кодта, 
цуаны-иу афардæг. Цы йын кæнын кодтой, уыдон дæр — 
цъапп куыстытæ. Хос кæрдгæйæ-иу кæстæр цыди фæсте. 

Иронæн - дигорон дзубанди... 
293 
Цыппар хистæры уистæ бæрæг дардтой. Кæстæры карст-иу 
хуыбарц бадти, кæм-иу цъиудзагъд рауад. Хуыбарц хуыдтой, 
дæ карст гæрæмтæ куы рауайа, тæлмытæ-тæлмытæ. Цъиу- 
дзагъд карст дæр нымады нæ уыди — уисы райдиантæ-иу 
аззадысты. Цынæ кодтой сæ кæстæрæн, фæлæ йæм ницы 
хъардта. Уæдæ йæм сæ зæрдæ къæрных митæй дæр фехсайд- 
та, фыддзæсгом сæ кодта... Фондзæй дæр бæхтыл сбадтыс- 
ты, хистæртæ фæткмæ гæсгæ нывыл, кæстæры сбадын код- 
той, йе ’ргом фæстæмæ, афтæмæй. Рæгътыл ацыдысты. Фæр- 
саг кæмттæй цалæмдæрмæ ахæццæ сты, уæд ын загътой: 
«Амæй мидæмæ дыл куы фæхæст уæм — марынæй дыл нæ 
бацауæрддзыстæм. Амæй æддæмæ — дæ бар дæхи». Кæцыдæр 
бон хъодыгонд æфсымæр бафтыди иу суадоны былмæ. Хъæд- 
быны. Ныффæллади, адæргъ зæххыл æмæ ныффынæй. Кæд- 
дæр куы æрыхъал, уæд кæсы æмæ йæ худы — маргъы айк. Йæ 
худ иуварс аззади уæлгоммæ фæлдæхтæй, æмæ дзы цыдæр 
тæхгæмаргъ айк æрæфтыдта. Цард кæй æрсуры, уый йæ сом- 
боныл дæр æнæ асагъæсгæнгæ кæм вæййы æмæ, дам, загъ- 
та: «Цыдæриддæр у, уæддæр ацы бынат амондджын бынат 
у». Халагъудгонд дзы сарæзта, фæстæдæр та сахъарикъул цæ- 
рæн къуым. Уым æдцæдæр иу хъæуы цæрæг хæдзармæ æх- 
хуырсты бацыди. Йæхиуыл фæхæцыди. Уыцы хъæуккаг си- 
ахс баци. Амондджын бынатыл кæй банымадта, уым бын- 
дурон хæдзар сарæзта. Цот ын рацыд. Цалдæр лæппуйы. Куы 
бахъомыл сты, уæд фыды æрфарстой: «Ам иунæг хæдзарæй 
цæмæн цæрæм?» Фыд сæ ницы бамбæхста. Фæцыдысты фырт- 
тæ сæ фыды райгуырæн хъæумæ, фыды æфсымæртæй æр- 
домдтой сæ хуымзæххытæ... Гъеуыцы хъодыгонд уыди Дзацъа. 
Фондз æфсымæры хистæр — Хъулагъар. Иннæ æртæйы нæмт- 
тæ афтæ нæ райхъуыстысты. Нæ мыггаг Хъулагъары æмæ 
Дзацъайы фæдонтыл фæдих сты. Æндæр мыггæгты раз хи- 
уылхæст уыдысты, фæлæ сæхи мидæг — æгъатыр, иу иннæйы 
хъæстæйы æлгъыста... Дзацъайы зæйц афтæ ныббирæ сты, 
æмæ, иннæ цыппар æфсымæрæн цы рацыд, уыдон нымæ- 
цæй дæр аййæфтой, мулкæй дæр. Фæстæдæр фæхъæутæ сты. 
Уый размæ дæр зæххытæ сæхирдæм гæбазгай тыдтой, ныр 
æппындæр ницæуылуал ауæрстой... Мæ фыды æфсымæр 
Гæдойæн цот нæ рацыди. Мæ фыд Гуысийæн — цыппар 
фырты, æртæ чызджы. Гæдо нын йæ хæдзæрттæ ныууагъта, 
йæхицæн къаддæр цæрæнтæ балхæдта. Йæ бинойнаг — алцæ- 
мæй æххæст кæмæй акæнынц. Ныллæгъстæ кодта йæ мойæн: 
«Дыккаг бинойнаг æркæн, кæд дын зæнæг фæзынид». Иу 

294 
Бицъоты Гриш 
абадгæйы ракуырдта. Æнхъæлмæ кæсынц. А ног бинойнаг-иу 
бахæстбойнон, йæ афон-иу æрцыди æмæ та ницы. Сайдта 
сæ, йæ гуыбыныл-иу пысултæ стыхта. Æмæ йæ фæсырдтой. 
Ус та йæм ныххатыд: «Нæ бынтæ кæмæн баззайдзысты, иу 
хатг ма бафæлвар». Æркодта æртыккаджы Гæдо. Чызг æмæ 
йын дзы лæппу райгуырди, чызджы моймæ радтой. Лæппу, 
мæнæ йæ лæджы кары бацæудзæн, зæгъгæ, уæд фесæфти. 
Дон раивылди, æмæ фæрсаг комы фыййæупæй цалдæр боны 
ницы хабар уыди. Лæппу бæхыл абадти, хæринæгтæ айста 
фыййæуттæн, ивылд доны зулаив тæнæгдæр рæтты ауагъта 
бæхы. Фыццаг хатг дзы нæ бахызти, фæлæ сæ æдкъала бæлас 
æрæййæфта, фæфæлдæхта сæ. Бæх аирвæзт, лæппу фесæфт. 
Хистытæ йын фæкодтой. Ууыл афæдз рацыд, уæд та ус Гæ- 
домæ хаты: «Иунæг хатт ма бафæлвар». Гæдо йыл йæхи сцагъ- 
та: «Зæронд дæн, ныууадз мæ!». Нæ йæ ныууагъта, æмæ фæ- 
рæстмæ цыппæрæм хъуыддаг. Лæппу сын райгуырд, Биба. 
Гадо ма ацарди дæс азы. Биба ралæг. Зæронд ус ын хъуыддаг 
бакодта. Бибайы æрыгон мад чындзы фæцыди. Бибайæн 
фыццаг зæнæг куы рацыди, уый фæстæ йæ цардæй ахицæн 
зæронд ус. Бибайæн рацыди цыппар фырты. Фæкуыстхъом 
сты, уæд сыл Дзацъайы фæдонтæ сагъуыдысты. Адон, дам, 
кæвдæсардтæ сты, сæ фыды сын исты фæкæнæм æмæ сæ 
æххуырстытæ саразæм. Иуахæмы Биба йе стыр мадырвадæл- 
тæй здæхти, адон йæ размæ бабадтысты. Аныхæстæ, дам, 
кæнæм. Арахъхъ ыл калынц, фæлæ Биба нæ расыг кæны. 
Уæд та йемæ хъæбысæй хæцын райдыдтой. Иугæйттæй йын 
сæ бон ницы уыди æмæ йæ цалдæрæй сбырстой. Йæ къух- 
тæ, йæ къæхтæ йын бабастой æмæ йæ былмæ фæхæссынц. 
Уый æнхъæлдта, сæхи ирхæфсынц. Аппæрстаиккой йæ, фæлæ 
йæ амондæн æрвадæлты лæгты Хуыцау ууылты рахаста. Куы- 
дзæй сæ куыдздæр бакодтой. Уæдæй фæстæмæ Биба йæ хъама 
йæ астæуæй нал райхæлдта. Мæ фыдæн йæ сиахс наган рад- 
та æмæ йæ Бибайæн балæвар кодта. А Дзацъайы байзæддæг- 
тæ бавдæлдысты æмæ йын лæгдыхæй байстой йæ хуымзæх- 
хытæй. Сæрвæтмæ йын йæ фос нал уагътой. Биба æркодта 
пъырыстыфы. Фæлæ йæ Дзацъатæ балхæдтой, æмæ пъырыс- 
тыф уайтагъд йæхи айста... Гъе, афтæ бирæ азты дæргъы 
Дзацъатæ зæхх лæгдыхæй истой æрвадæлтæй, пъырыстыфы 
æлхæдтой. Мæстæлгъæд лæг йæхи дæр мары. Биба йæ бинон- 
ты йе стырмадырвадæлтæм ахæццæ кодта, хъæумæ аивæй 
фæзынди æмæ йын йæ уæлæуыл цардæй зындон чи сарæз- 
та, уыдонæй иуы амардта æмæ йæхи айста. Бирæ заманты 

Иронæн — дигорон дзубанди... 
295 
Бибайæн йæ кой дæр нал райхъуысти, уæд мæ иу лæг баца- 
гуырдта, сыгъдæг дыгуронау мын «бонхорз» загъта. Чи дæ, 
зæгъын? Уый мын мæ царды хабæрттæ дзурынтæ куы бай- 
даид. Лæдæрис, дан, мæ? Хъæбæр хуарз дæ, зæгъун, лæдæ- 
рун, фæлæ, зæгъын, ды чи дæ? Æз, дам, дæ æрвадæ дæн, де 
’нсувæр. Мæ зæрдæ ныссæххæтт ласта, йæ цонгыл ын фæ- 
хæст дæн. Мæ зæрдæ суынгæгæмæ мæ бон сдзурын нал баци. 
Стæй мын уæддæр бантыст йæ зæгъын: «Ды сыгъдæгæй дæр 
дæ Бибайы байзæддæгтæй». Гъер мах Рæгъатæ стæм. 
Биба йæ мыггаг фездыхта æмæ йæхи схуыдта Рæгъиатæй. 
Йæ цотæн фæдзæхста: сымах дæр, дам, нæма раргом кæн- 
дзыстут уæхи, уæ цотæй раздæр чи бахъомыл уа, уый-иу Хъу- 
лагъары фæдонты хистæры агурæд. Къорд азы фæстæ мæм 
фæзынди ацæргæ дыгурон, йæхи рахуыдта Рæгъиаты хæрæ- 
фырт. Мæ разæй уæм чи уьщи, уый, дам, нал ис. Таджикис- 
таны бæстæйы, дам, цардысты. Афæдзы фæстæ, дам, йæ кæ- 
стæры Ирыстонмæ хъæуы... Кæм æй бацагурын хъæудзæн, 
уый сын бацамыдта. Афæдз рацыди, Арысхан фæцыди Ды- 
гургоммæ Бибайы байзæддаджы агурæг, фæлæ уый нæма фæ- 
зывди. Бæрæг та, дам, нæ-иу кæн. Куыд æй агурын хъæуы, уый 
чындзмæ кæмдæр фыст у. Хъуьщдæггæ змæстмæ рацæуой, 
уымæй нæ Хуыцау бахизæд, дзацьатаг хъæстæйыл æууæнк нæй. 
12 
Газеты уыцы боны номыры мыхуыргонд æрцыдысты 
адæмты хæлардзинады темæйыл хуыздæр очерк ныффыс- 
сынмæ сидæг конкурсы домæнтæ. Алыкка йын йæ мидис 
зыдта æмæ йæ кæсинаг дæр нæ уыди, фæлæ йыл уæддæр йæ 
цыбæл-цымыдис цæстытæ джигулгæнаг згъорд акодтой, 
иударон уæлвонг ныхæстæ дзы райардтой. Фыццаг преми — 
æртæ мæйы мыздæй фылдæр. Уый аккаг очерк та дзы уæвгæ 
дæр нæ разындзæн, фæлæ дыккаг æмæ æртыккаг премитæм 
хъавджытæ сарæх уыдзысты. Очерктæ джиппыуагъд цæудзыс- 
ты, фæлæ зæрдæйыл чи æмбæла, ахæм зæгъинæгтæ та ни- 
кæмæ разындзæн. 
Уыцы хъуьщытæ Алыккайыл æнтъыснæг бафтыдтой. Æмæ 
газет иуварс ассыдта, хурæнбæрæг цы у, уыдæттыл ма мæхи 
цы фæхæрын, зæгъгæ. Æндæр хъуыдыты ахæсты хъуамæ 
фæкодтаид йæхи, фæлæ дын æм йæ мидзæрдæйы бадæг хъуы- 
дытæ бараг-уараг куы басусу-бусу кæнвд: «Раст дæ, темæйæ 
дидитæ æвдисæн фæрæз сарæзтой, гъемæ ды бавдæл æмæ 

296 
Бицъоты Гриш 
лæгдæр разын, дæ судзаг зæгъинæгтæ скал. Гыбытгимæ æрва- 
дæлтæ стæм, зæгъгæ, сырх хæцъилыл урс дамгъæтæй ныф- 
фыссын дæ цæсгом кæй нæ бахъæцыд, уыдæттæ фæдзур». 
Фыццагдæр йæ кабинетмæ чи ’рбахызт, уый — Дзодзыр. 
Йæ зæрдæйы ахаст та ницæмæй равдыста, уæддæр ын Алыкка 
йе ’рбацыдыл бацин кодта. 
— Конкурсæн мæм цалдæр ахъаззаг æрмæджы ис, — загъ- 
та Дзодзыр, сагъæсæн йæ къæм дæр нæ зынди йæ пудрæ- 
хъæстæ цæсгомыл. — Иу дзы дæуæн уæй кæнын. 
— Дæхæдæг преми куы рамбулис, уæд дæ цы бахъыгдарид? 
— Ды дæ удæй кæй бавзæрстай, ахæм æрмæг у. 
— Æмæ йæ уæд мæхæдæг цæуылнæ уынын? 
— Гыбытг æмæ дыгурæтты хæлар ахæстытæ... 
— Нагъ, мæ разæй дæр уый дæу æрмæг у. Ды, æвæдза, 
уыцы темæ тынг райхалис: ыххъхъ — уыхъхъ! 
— Омæ æз журналистытыл-ництыл нымад кæд уьщтæн? 
Гъе, афтæ, конкурсыл дæр та аивæй бабылысчъилтæ кодта 
Дзодзыр. Фæлæ йæм æндæр ницы зæгъинаг ис, уый Алык- 
кайы ницы хуызы бауырныдтаид. 
Хуызисæг диваныл йæхи æруагъта æмæ сдзырдта: 
— Гыбыттæн дæ раарфæ кæнын нæ фæнды? 
— Куысты йæ нытьтъыстай? Кооператормæ баирвæзти? 
— Уымæй фæфыдæнхъæл, фæлæ горæты стырдæр дука- 
нитæй иуы къæлæтджыны абадт. 
— Дæ фæрцы, — фидарæй загъта Алыкка, фæлæ йын Дзо- 
дзыр цыма йæ ацы ныхас хъусгæ дæр нæ фæкодта, телефон 
йæхирдæм æрбазылдта, хæтæл систа. — Гыбытг фæкодта ракæ- 
бакæ, уæддæр сси дирпродмага. — Хæтæл зилгæйæ та загъта: 
— Гъе, фæлæ нырма йæ къæлæтджын йæ быны нæма ба- 
хъарм, афтæмæй та йæ сæрмæ мигъы цъупп абадти. 
«Цыдæр та æрæфтыд Дзодзыры зæрды, — фæкъæрцхъус 
ис Алыкка æмæ йæхицæн басасти, Дзодзыр Гыбыттæй дзæ- 
бæх куы ахъазид, уæд ын хъыг кæй нæ уаид. — Гыбытт ын йæ 
хъæстытæ ма фæкæнæд? Гагуыдз æй куыд суылæнтæ кодта, 
уьщæттæ йын ма фæдзурæд?». 
— Гыбытт, мæнæ дын де ’рвадæй... Гъо, гъо, хатыр. Де 
’рвад нæ, фæлæ де ’фсымæрæй дын — салæмтгæ... Чиде ’фсы- 
мæр, зæгъыс? Журналисттæ-ництæй иу, Алыкка... Йæхиуыл 
дæр дзурæн дзых ис, фæлæ кæстæр у æмæ дæм къæйных 
нæу...Ех, ныр дæ зæрдæйыуагæй иунæг къæртты гæбазы 
къуыбары мур! Ау, дæ зæрдæ нæ ныррухс?! Уæддæр цæуыл- 
нæ?.. Гъа-а-а!.. Нæ-гъа, нæ мæ ферох, фæлæ сæ ницæмæ æр- 

Иронæн — дигорон дзубанди... 
297 
дардтон... Дæрддзæфмæ йæ федтон... Дæхицæй нæдæр къобор 
нæу... О, афтæ зæгъынц, фыццаджы хæрæфырт, дам, у... Хорз, 
кæд мын фадат фæуа, уæд абон... — хæтæл æрæвæрдта Дзо- 
дзыр, аппарат Алыккайы цурмæ баласта. — Уæллæй, де ’рвады 
хъуьщдæгтæ нæ рæстмæ кæнынц. Æндæрæбон ын дзырдæуы- 
ди. Фыццаг лæджы хæрæфырт, дам, Уæрæсейы кæмдæрты 
фæзилахар кодта, базарады кусæг, ныр ам æрбалæууыд. Го- 
рæты дуканитыл фæзылди æмæ кæд йæ зæрдæмæ фæцыди 
Гыбытты къæлæтджын. 
— Уый дæр та дыгурон ма рауайæд? 
— Сæ тæккæ саугъостæй. А Гыбытт æй нæма федта, фæлæ 
йын йæ сурæт сныв кодтой. 
— Уыхъхъытæ кæнынц мыхъхъытæ... 
— Гæбæлиндзæ цыма у йæ ном. 
~ Æваст æй куыд?.. Иугыццыл æй кусын нæ бауадздзысты? 
— Цæвиттон, ацы къобор йæ риуæмбæрц цæуы, бауро- 
мæн, дам, ын нæй... 
Алыккайы уырныдта: хуызисæг йæ кусæнуаты кæсæнмæ 
кæсгæйæ йæ цæсгом куыд саразы, афтæмæй рацæуы æмæ 
уыйфæстæ йæ æрфгуыты æвæрд нал фехæлы, цæсгомы норт- 
тæй иу уæлдай змæлд нæ бакæны. «Ацы Дзодзыр сыгъдæ- 
гæй дæр хæйрæг у, — хуызисæджы ацыды фæстæ хъуыды- 
тыл фæци Алыкка. — Гыбытт — къуымых, къамбецы мыг- 
гаг, хъазæнхъул дзы сарæзта, æмæ гуырысхо никуы ницæ- 
уыл фæуыдзæн. Мыггаджы мæсыджы гуыдырæй æз æхца ба- 
куыстон, уый дæр ын йæ хъусы бацагътаид. Дзодзыр йæхи 
тæригъæдгæнæг скæны хæрзаг æмæ йын ацы хуырым йæ 
сусæгтæ ракалы. Хъазт йæ тæмæны бацыди, æмæ йæ Дзо- 
дзыр æрмынæг кæнын нæ бауадздзæни...». 
Алыкка æмæ Гыбытты æхсæн ирдгæуазал дыууæрдæм 
дымгæ кæй дымы, Дзодзыр уый бæгуыдæр зоны æмæ, ома, 
ды дæ къуымых æрвадмæ сдзурынхъом дæр нæ дæ, фæлæ 
дзы æз дæ мæстытæ дæр райсдзынæн. «Фæлæуу-ма, фæлæуу, 
— йæ хъуыдытæ йæ сæры ныггуппар-нытътъыфылтæ сты. — 
Ау, Арысханы фыстытæ кæй рахаста, уый дæр ын радзырд- 
таид? Æмæ уæд Гыбытты сæрымагъз ныссæмпæл. Гагуыдз 
афтæ загъта: «Дзацъахъæстæйы хæрам митæ цæмæй гæххæт- 
тыл фыстæй ма баззайой, уый тыххæй ахаста Гыбытт Арыс- 
ханы фыстытæ». Алыкка йæхæдæг та афтæ хъуыды кодта: 
Гыбытт бацархайдзæн, сæхи хъæстæ рæсугъдæй æвдыст цæ- 
мæй æрцæуа, ууыл. Хъулагъары къалиу та афтæ хъуамæ ра- 
зына, цыма йыл сæмпæл гагатæ йеддæмæ никуы ницы æр- 

298 
Бицъоты Гриш 
зади. Гагуыдз уыцы хъуыдыйыл бабылысчъил, Гыбытгы зонд, 
дам, уыйонгты не ’ххæссы. 
Æмæ мæнæ ныр Алыккайы зæрдæ ныссæххæтг ласта: «Куынæ 
сæ ратта — æгас хæдзарвæндагæй нæ хъазæнхъултæ ацараэдзæн». 
Ацы хъуьщытæ Алыккайы къуырцдзæвæнмæ æркодтой, 
куырмæджы фæндагсгарæджы хуызæн æнæбон фæкасти йæ- 
химæ. Фимæ æрбалæууыд йæ зæрдыл æмæ йæ æрцардга. Ныр- 
ма уартæ куысты кæронмæ цас рæстæг баззад, уæддæр ын 
рагацау цин йæ зæрдæ барухс, басабыр кодга. Фимæйы теле- 
фоны номыртæ æрзылдта æмæ айхъуыста: «Да, я слушю!» 
— Кæд гæнæн ис, уæд ма мын Фимæмæ фæдзурут! 
— Сшас, — дзуапп та йын радта нæлгоймаджы хъæлæс, 
уыйфæстæ хъуыста, уый кæмæдæр куыд дзырдта: «Фимæмæ 
фæдзурут, кæм ис?». Цы дзуапп ын радтой, уый нæ бамбæр- 
ста. — Нет е нрботе, — айхъуыста ма Алыкка. Уысмы дæргъы 
аджих, цыдæр зонгæйы хъæлæс у, зæгъгæ, стæй йæ куы 
фæхъуыды кæнид — Гыбытт ын дзуапп лæвæрдта. Гыбытт — 
Фимæйы хицау! Калм битъынайæ тарсти... Фимæ дьпурон 
у, уый куы базона Гыбытг... Æмæ ма ноджы уыцы дыгурон 
чызг йе ’рвадæн фæадджын, уый дæр ма куы базона... Йæ 
фыд Гадзымур æй, Дзацъаты ’рдыгæй дзы иу уæддæр хъуа- 
мæ уа, зæгъгæ, чындзхæссæгæн куы бацагура... 
Телефоны хæтæл та фелвæста — Фимæ куысты цæуылнæ 
ис, уый Веринкайæ хуыздæр чи хъуамæ зона. Æрзылдта сын 
сæ телефоны номыртæ: бипп-бипп-бипп... Æрæвæрдта хæ- 
тæл, чысыл банхъæлмæ касти æмæ йæ мæнæ ныр фелваса, 
афтæ ныззæлланг ласта. Байхъуыста дзурæгмæ: 
— Алыкка дæ? 
— Уый дæн. 
— Æз Дзубæир дæн, айфыццаг дæр ма дæм куы дзырдтон. 
Æрхъуыды мæ кодтай? 
Цалынмæ цæрон, уæдмæ дæр мæ нал ферох уыдзынæ йын 
зæгъинаг уыди — айфыццаг æм æнæхъæн сахатæй къаддæр 
нæ фехъуыста. Уæ газеты, загъта, идеологон æгъдауæй зæр- 
дæхсаинаг бынæттæ æгæр сарæх сты. Æз, дам, дын аргъ кæ- 
нын Хамырзæмæ гæсгæ дæр, лымæнтæ, дам, стæм. Алыкка 
йæ ардыдта йæхицæй бæрнондæр кусджытæм. Иу дæр, дам, 
сæ бынаты нæй. 
— Уæ абоны номыр дæ разы ис? — фарста Дзубæир. 
— Чидæр мын æй айста, — загъта Алыкка. 
— Йемæ мæм афтæмæй байхъус лæмбынæг... 
— Æппындæр мæ не ’вдæлы! 

Иронæн — дигорон дзубанди... 
299 
— Дæ сæйраг куыст газеты идеологон мидисмæ кæсын 
нæу? Æмæ дын... 
— Мæнæ армукъа! — хæтæл йæ саггомыл æртьæпп ласта 
Алыкка. 
«Кæйдæр мыл сардыдтой, — æнæгуырысхо хъуыды фегуыр- 
ди лæппуйы сæры. — Дæхиуыл фæхæц, мацæмæ сæ дар...», 
Телефоны зæлланг нæ, фæлæ йыл цыма исты æрбасæх- 
хæтт ластæуыд. Дзубæир мæм лæбуры, зæгъгæ, ахъуыды кодта 
æмæ йæм хъусинаг нæ уыди, фæлæ йæхицæн афтæ: «Хæрзаг 
зæгъид: схъиуы мæ!»,Æмæ хæтæл йæ хъусыл авæрдта: 
— Хъусын дæм! 
— Лыкка, цыдæр тызмæг дæ, - айхъуыста Веринкайы 
хъæлæс. — Маст дæ бацыд? 
— Цыдæр фыдæмбæлæг мæ размæ фæци сæумæрайсом 
æмæ мæ бон ныкъкъаппа-къуппа. 
— Хъус-ма, Фимæйы тыххæй дæм дзурын. Сабаты йе йæ 
хуыцаубоны нæ федтай? 
— Кæцæй. Хъæуы уьщтæн, дæ хистæр хойы цæхæраджын- 
тæ хæрынмæ... 
— Изæрæй хæдзармæ фæзындтæн, стъолыл — гæххæтты 
гæбаз. Фимæ мæм фыста, афтæ, дам, мæ ма бамбар æмæ 
дæм истæуыл фæхæрам дæн æмæ уый тыххæй цæуын. Йæ 
дзаумæттæ иууылдæр ахаста. Уæдæй нырмæ мæ мидзæрдæйы 
демæ загъд кæнын, кæд æй, зæгъын, бафхæрдтай?! 
Алыкка Веринкайæн цалдæр хатты бафæдзæхста: ме 
’мкъул кабинеты бадæгимæ нын иу телефон ис æмæ мемæ 
куы ныхас кæнай, уæд-иу уый дæ зæрдыл дар. Æмæ Верин- 
ка хъавгæ ныхас фæкæны, ныр йæ зæрды цыдæридцæр уыди, 
уæлæмæ сæ калдта. 
Ныхас фескъуыныныл бацархайдта Алыкка: 
— Бауайдзынæн дæм. Æнхъæлмæ мæм кæс. 
Хæрамы азар та мæ судзы, зæгъгæ, йын йæ зæрдæ риссаг 
судзин фæрæхуыста, йæ ныфс дзы асасти. Цы фыдбылыз 
æм кæсы? Кæм фæрæдыдаид? 
Алыкка дуар æрæхгæдта дæгъæлæй, диваныл йæхи уæл- 
гоммæ æруагъта, сæр æрæнцад мутакайыл. Фыццаджыдæр 
йæ зæрдыл Гыбытт æрбалæууыди. Уый ма бафхæрæд Фи- 
мæйы?.. Уартæ сæ Веринка киноныв уынынмæ куы арвыста, 
уыцы изæр дæр афтæ фенхъæлдта, цыма, Фимæйы трам- 
вайы чи бафхæрдта, уый Гыбытг уыди. 
Агурджытæ уыди Алыккайы — дуарыл дæр-иу ахæцыды- 
сты, телефон дæр йæ зæллангæй нал æнцади. Иурæстæджы 

300 
Бицъоты Грищ 
йын йæ дуар тымбылкъухæй цалдæр цæфы ныччынди, стæй 
йæм æрбадзырдæуыд: «Алыкка, кæд ам дæ?! Иу дзæбæх Нана 
дæм ныр кæдæй æнхъæлмæ кæсы!» Нæ йæм сыстади. 
Сихоры улæфты рæстæг сæ кусджытæ куы аивылдысты, 
уæд Алыкка йæ кабинетæй рацыди. Редакцийæ ахизæны лæу- 
уæг зæронд усы цæстыкæронæй ауыдта. Морæ сæрбæттæн 
ын йæ сæрыхъуынтæ кæй æмбæрзта, йæ галиу цонгыл кæл- 
мæрзæн æппæрст кæй уыди, уьщæтгæ дæр бафиппайдта. Зон- 
гæйы хуызæн æм фæкасти, фæлæ йæ не ’рхъуыды кодта. 
— Ба мин хатир кæнæ, — сдзырдта йæм зæронд ус, æмæ 
Алыкка æрлæууыд. — Æз ба дæу хезун. Æвæдзи, нæбал мæ 
бафæсмардтай? Исдæмæ цудтæн уæлуадзугмæ дæр, дæ ко- 
сæнуат дун иссирдтон, фал дæ дуар æхгæд адтæй. 
Алыкка дуарæхгæдæй цæмæн фæбадти, уый тыххæй йæхи 
сраст кæнынмæ нæ фæцарæхсти æмæ зæронд усæй йæ цæс- 
тæнгас амбæхста. Уый йæм йæ къух авæрдта. 
— Хуарз дин ке зæрдæ зæгъуй, они фæндæуагæ рауайæд 
дæ цард. Æз ба дæ зонун, ду Веринкай хуæрифурт дæ, æз ба 
— Фими Нана. 
— Гъер дæ базыдтон! — зæрдæбын цинæй айдзаг сты Алык- 
кайы цæстытæ æмæ, зæронд усы зæрдæ рухс агайд кæй фæ- 
кодта, уый дæр бафиппайдта. Ныр ын дзурын фенцон уы- 
дзæн. Ныр ын ацахста йæ цæстæнгас æмæ йæм афтæ фæкасти, 
цыма йын йæ æнæзагъд зæгъинæгтæ æнцонæй рахатдзæни. 
— Цæмæн дæ байагурдтон, уой ба лæдæрис? 
— Фимæ Веринкайы æвастæй ацыди йæ хæдзарæй, æн- 
дæр ницы зонын. 
— Фæйфарстон сабурæй дæр, загъд дæр имæ фæккодтон 
— ка ’й бафхуардта, ци бæллах æрцудæй — стуф дæр дзи нæ 
фегъустон. Уæд ба æз æ цори сбадтæн æма цæстисуг фæк- 
калдтон. 
— Кæд фæзынди уæхимæ? 
— Дууæ бони размæ. 
— Æз æртæ боны тынг æнæвдæлон уьщтæн æмæ Фимæйы 
нæ федтон. 
— Дæу тухæн Фимæйæн æз отæ зæгъун: еци лæппо дин 
æнæ ести рæууонæ маст не скæндзæнæй. Мæ дзубандитæ 
аййев нæ ’нцæ, фал мин Хуцауи хатир никкæнæ. Кусти кенæ 
æндæр маст цæстисугæй æхснад æрцæуй, фал кæсун, æма, 
Фими ци маст бацудæй, е цæстисугæй æхснун нæ комуй, 
’ма тæрсун, еци мастæй æ унгæг реуи æ сугъдæг зæрдæ тæ- 
гæлтæ ку бауа. Устур хатир ди корун, уайдунтæй ке нæ дзо- 

Иронæн — дигорон дзубанди... 
301 
рун... Нæ кизгæ дæу ку базудта, уæдæй нихходæзмол... Отæ 
мæмæ кæсуй, æ масти ’гурæн дæуирдигæй агоргæй. Загътон: 
дæу еу уинд ракæндзинан æма алцидæр базондзиан. Нур æй 
зонун — æнæгъæуаги ка бафхæруй, ду уæхæн нæ дæ. 
— Æз æй цæмæн хъуамæ бафхæрон? Кæд йæ куысты исты 
ахæм?.. 
— Æ косгутæ æнгъæлунцæ, сæйгæ кæнуй. - Куы хицæн 
кодтой, уæд ма Фимæйы Нана загъта: 
— Зин зæгъæн æй, отæ æхцæуæн мин æй, мæ æнгъæлæ ке 
нæ фæммæнг æй. Фал мæмæ мæ зæрдæ отæ дзоруй, цума, ду 
зинаргъ кæмæн адтæ... уæхæн бацудæй уе ’хсæни. Цæй, дæ 
дзæбæхти хабæрттæ мæбæл æмбæлæнтæ. Цæрæ нивгунæй, 
ка дæ уарзуй, они хæццæ. 
Фимæйы Нана йæ фæстаг ныхæстæ дæр арфæйы хуызы 
фæлмæн хъæлæсæй загъта, фæлæ Алыккайы зæрдæ фæйлауæ- 
гау скодтой. Кæс-ма, Куарæйы кой йын кодта. Æмæ цымæ 
уыйонгты йæ зæрдæ цæмæн ахсайдта зæронд усæн, кæд ницы 
зоны, уæд?.. Æмæ сæ зонгæ та кæцæй бакодтаид? Веринкайæ 
исты базыдтаид? Æмæ уымæн та уæвæн куыд ис? 
13 
Хамырзæ царди, «Пълантæ» кæй хонынц, горæтæн йæ 
уыцы хайы. Трамвайæ æрхизæнæй ма сæм дзæвгар бауайын 
хъуыди, æмæ Алыккайæн æхсызгон уыд, йе ’рвады раз йæхи 
куыд дардзæни, йæ ныхас цæмæй райдайдзæн, уыдæтгыл 
ахъуыды кæныны рæстæг ма йын кæй баззад. Гагуыдзы фæ- 
дзæхстмæ гæсгæ йæ сæрыл æрсагъта йæ сæрдыгон шляпæ, 
йæ уæлæ, урс быдырыл сырх чырынтæ кæуыл уыд, уыцы 
костюм. Цæвиттон, бæрнон бынаты кусæджы æнгæс куыд 
рауадаид — Хамырзæ, дам, уыдæттæ тынг нымайы. 
Гагуыдзы фидарæй уырныдта, Арысханы фыстытæ Ха- 
мырзæйы зондæй кæй рахаста Гыбытт. Къухы ма исты баф- 
та, ууыл йæ зæрдæ тынг нæ дардта Гагуыдз, уæддæр Алык- 
кайы Хамырзæмæ рарвыста. Дæ хъуыды, дам, аивæй зæгъ: 
фыссын чиныг, ныхас дзы цæудзæн нæ хæдзарвæндагыл, 
архивты æрмæджытæ дæр бакастæн, ныр фæрсын нæхи æмæ, 
æрвадиуæг кæимæ кæнæм, уыцы мыггæгты хистæрты, сæм- 
бæлдтæн уал Уæрцциимæ... Ома, Арысханы тетрæдтæ куыд- 
фæнды бамбæхсут — рæстдзинад нæ бамбæхсдзыстут. 
Алыкка йæхæдæг дæр цæуинаг уыди Хамырзæмæ Хабийы 
тыххæй. Ацы ныхасмæ тынг зивæг кодта Алыкка, сабыр 

302 
Бицъоты Грищ 
ныхас нæ бахъардзæн Хамырзæмæ, бадомын æй хъæудзæн: 
бацу Хабимæ æмæ дзы хатыр ракур, стæй йын зæрдæ бавæр* 
хиуæтты, мыггаджы раз дæ сæназымджын кæндзынæн, зæгъ- 
гæ. Йæ зæрдæ ницæуыл дардта æмæ йæ сæры фегуырди: «Сæ- 
химæ куынæ разынид». 
Алыккайыл æддæ цы фондз азы аивгъуыдтой, уыцы рæ- 
стæг æй нал æндæвтой æгъдæуттыл хъуьщытæ, хæстæгхио- 
ны мæт. Æмæ йæм ныр Хамырзæты къæсæрыл бакъахдзæф 
æфцæгыл ахизæгау касти. 
Цъæхсæр, бæрзонд бындурыл æвæрд агуыридуркъул хæ- 
дзарæн, нæ сæм сæххæссыдаид, ахæм уæлæуæз парахат рудз- 
гуытæ. Цыллæхуыз тюль рудзынгæмбæрзæнтæн сæ нывæф- 
тыдтæ тæмæнтæ калдтой. 
Кулдуары цæджындзы къуырфгонд зиллаччы астæу цæп- 
пузыргонд нылхъывта Алыкка. Исдуг афтæ фенхъæлдта, цыма 
йæм Гыбытт рауайдзæн. Уыцы хъуыдыйæ йе уæны æнтъыс- 
нæг абадт. Фæзынди йæм Хамырзæ, йæ сæрыл — æхсæвда- 
рæн гопп-худ. Хæдоны дыстæ æмæ хъуыры æгънæджытæ — 
гом, йæ галиу къухы — кæсæнцæстытæ. 
— Мæнæ сыгъдæгæй дæр Гуыдзан мæрдтæй рацыди! — 
пæррæстгæнæгау стахтысты Хамырзæйы цæнггæ. — Къæцæл 
дæр никуы самадта, æдзухдæр — фосимæ. Йæ дарæстæ дыл 
баппар æмæ дæ хъæуы уæ кæртæй бавдис, уæд Гадзымур 
фæуыргъуыйау уаид, мæ фыд мæрдтæй рацыд, зæгъгæ. — Дуар 
парахат байгом, æмæ лæппу кæртмæ куы бахызт, уæд ын 
Хамырзæ йæ дæлармы йæ цонг фæцавта æмæ йæ комкоммæ 
шиферсæр сарамæ ахуыдта. Лæг хæдзармæ бахъæр кодта: 
— Алло! Цы фæдæ? 
Хæдзарæй рауади, йæ чызгон рæсугъды æууæлтæй ма йæ 
цæсгомыл цыдæр фæдтæ кæмæн аззад, уæнгтæй та — уæл- 
хъæдæй хус бæлас. 
— Хъæрæсейы чызг, тæбынг скæнын йæ бон кæмæн нæ уыди 
— фæрæтæй къуыргæ-къуыргæ æмæ та йын-иу ныццыбыр, уыцы 
Гуьщзаны койæ зоныс, ныр ын мæнæ йæхи дæр фен!.. 
— Шляпæ дардта, уый мын куынникуы загътай? — Алык- 
кайы къух райста æфсин, Хамырзæйыл йæ къух ауыгъта. — 
Ма йæм хъус, йæ хъазæн ныхæстæ йын дæ зæрдæмæ ма ис. 
— Газеты куы куыста Гуыдзан, уæд уый дæр раст ахæм 
шляпæ дардта, — худти Хамырзæ, йе ’фсинæн сæрдыгон 
хæдзармæ ацамыдта. — Ды дæ куыст кæн. 
Сарайы царыл фанеры æмыйас цæстытæ хуыд. Къулæм- 
буар — даргъ стъол, йæ фæйнæ фæрсты — йе ’мдæргъæн 

Иронсен — дигорон дзубанди... 
303 
фæйнæг бандæтгæ. Сарайы чъырæйцагъд къулы астæу стъо- 
лы сæрмæ уыгард нывæфтьщтæй фæлгонцгонд фæлгæтæй 
касти Сталин. 
Алыккайы зæрдыл цыдæр æхсызгондзинад сæмбæлд, 
æвæццæгæн ма йæ кæй федта æмæ, дзыллæтæ йæ кады ден- 
джызы сæхи куы надтой, уæд дзы куыд сæрыстыр уыди, 
уыдæттæ та кæй бавзæрста. Фæлæ дзы нæ рох кодтой, фæ- 
тæджы сурæт уынгмæрзæн машинæйы ныхы авгыл ныхæс- 
тæй кæй федта, базары йын йæ фæлурсист къамтæ кæтта- 
гыл хуртуантыдæй кæй æрæвæрдтой къæхты бын... 
Сарайы стъолыл — газетгæ. Хамырзæ уым фæбады, Со- 
сойы бынмæ, уый фембæрста. Ныр дæр йæ кæсæнцæстытæ 
гом газетыл æрæвæрдта æмæ йæхи хъæдабæцъар тымбыл 
базыл æруагъта, йæ фарсмæ ацамыдта Алыккайæн, ома, дæ 
бынат æрцахс. 
— Уæ редакторы афæрсын дæуæй, — загъта Хамырзæ. — 
Бузныг дæ у. Маладец! Уæ куыст тынг бæрнон у. Пæлитикæ 
хъуамæ дæ фындзыхуынчъытæй дæр æмбудай, фынæйæ дæр 
дæ ма байрох уæд. Джиппыуагъд фыстытæм сæдæ цæстæй 
кæсгæ у. Гъер дзырдæй иу дамгъæ куы фæхъæуа, — дамгъæ 
схъиугæ дæр фæкæны, исчи дын æй барæй дæр фелвасдзæ- 
ни, — ныззыгъуыммæтæ уыдзысты дæ хъуыдытæ æмæ уæд 
дæ гуырæй райгæ у. Истæмæй дзы батыхсыс? 
— Чысыл цыдæртæ змæлын. 
— Жулыччытæ сымах æхсæн дæр разыны. Иуахæмы иу 
хъазуатон кусæджы газеты куыдæй рауагътой?.. Йæ бæзджын 
чупп, дам, сфаста. Афтæмæй йæ сæр раджы ныггæмæх. Йед 
та, партимæ нæма бацыдтæ? 
— Нæма. 
— Дзæгъæлы! Дæ размæ нысан сæвæр æмæ йæм тырн. Раз- 
мæ тындз. Партионыл ис æууæнк. Нæ мыггаджы кад нын 
бæрзонд хъуамæ сисай. Ууыл нæ ахъуыды кæныс? 
— Ууыл никуы хъуыды кодтон. 
— Жря! Ног царды сæраппонд йæ чъиухид чи ныккалдта, 
уыдоныл хъуамæ уа дæ ныхасы сæр. — Хамырзæ цæрдæг фе- 
стади. — Æз ныртæккæ, — æмæ хæдзармæ ауади. 
Уæдæй нырмæ-иу Алыкка фæтæджы къаммæ æхсгæ каст 
фæкодта æмæ йæ мидзæрдæйы афтæ банкъардта, цыма са- 
райы нæ бадынц, фæлæ, йæ къæсæрæй бахизгæйæ, адæймаг 
йæхи цæсты дæр кæм нал фæахады, æдæрсгæ акъахдзæф 
кæнынмæ кæм нал фæарæхсы, ахæм бæрзондкъул пылыс- 
тæг тымбылцæджындз галуаны бадынц. Ныр фæтæгимæ са- 

304 
Бицъоты Гриш 
райы иунæгæй куы аззадысты, уæд лæппу айхъуыста йæ 
мидзæрдæйы райгуыргæ хæрамнæбыхсæг, рæстылдзурæгхъæ- 
лæс: «Фæтæджы къам зæххыл æвæрд ныллæг сарайы къу- 
лыл ауыгъд æрцæуа, уый кæй зонд скарста?». Уыцы уавæ- 
рæй уайтагъд æрчъицыдта, уымæн æмæ йæ зæрдыл æрбалæу- 
уыдысты, Хамырзæ Сосойыл иууылæнувьщдæртæй кæй ра- 
уади... Йæ цыртытæ, йæ дурын сурæттæ йын сæ бынæттæй 
исын кæй байдайдзысты, уый, дам, рагацау базыдта Ха- 
мырзæ æмæ хæдзар нал бацагуырдта. Иутæ загътой: равзæр- 
ста, Сосойы дурын сурæттæй йын адджындæр чи фæци, 
ахæм. Дурын фæтæджы адавынмæ, дам, алцыдæр бацæттæ 
кодта, — машинæйæ, уæзласæнæй... Цыдæр заводы хъала- 
гъуры балхæдта æмæ цыртдзæвæн раласта. Алыкка хъуыды 
кодта: «Фæтæджы цыртдзæвæн ардæм, уæ хæдзармæ æрлас- 
тай, зæгъгæ, йæ куы бафæрсон, уæд ын æхсызгон уыдзæн 
æмæ мын æй фенын кæндзæн». Сосо йæ зæххон хуыцау кæ- 
мæн сси, уыдон, дам, æм ардæм уынынмæ цæуынц, зæгъ- 
гæ, дæр æрыхъуыста Алыкка. 
Хамырзæ æвзыгъд къахдзæфтæ кæнгæ рауади хæдзарæй, 
йæ дæлармы — нæрст папкæтæ. 
— Дæ куыстмæ дæм бауаинаг вæййын æмæ та мын нæ 
бантысы. ~ Хамырзæ папкæтæй иуы бостæ райхæлдта, ра- 
хæлиу æй кодта. — Адон дын мæ Хъуыран. — Телын къæн- 
дзытæй иумæты фидаргонд гæххæтты сыфтæм-иу æркасти, 
иста сæ æмæ сæ иннæрдыгæй дæлгоммæ фæлдæхта. Доку- 
ментытæ... Хъуыддæпæ... Цыдæртæ. Мæнæ адон та... 
Хæдзарæй райхъуысти телефоны дзæнгæрæджы зæлланг. 
— Уæдæй нырмæ дæр нæ куыд хорз ныууагътой! — феста- 
ди Хамырзæ, куыд азгъордта, уымæ гæсгæ, телефонæй чи 
бафæлмæцыд, ахæмы ахаст ын нæ уыди. Хæдзары фæмидæг, 
цыма, йæ удхос кæй къухы ис, ахæм адæймаг æм æрбадзу- 
ринаг уыди. 
— Хъусын дæм, алло? — райхъуысти йæ хъæлæс, уыйфæ- 
стæ ницуал фехъуыста Алыкка. 
Лæппу йæхи байвæзта, гомæй чи аззад, уыцы къухæй фыст 
сыфмæ, ома йæ мæ цæстыкæронæй иу уынд акæнон. Йæ 
цæст андзæвыд куы лыстæгдæр, куы ставддæр дæлдæртæ- 
уæлдæртæ бадæг цыргъцъупп дамгъæтыл. 
Хабийы фыд Азырæты чи фесæфта, растдæр уыцы дам- 
гъæты халдихтæ. Хабийы мады йæ иунæг хомбыл сабиимæ 
иунæгæй чи ныууагъта сидзæргæсæй, уыцы дамгъæтæ, Ха- 
бийæн фыды ад бавзарын чи нæ бауагъта... 

Иронæн — дигорон дзубанди... 
305 
Йæ пинджачы мидæггаг дзыппы ацагуырдта Дæнесени — 
нæ разынд йæхимæ. Куыннæ йæ рахаста?! Йе ’рцыдмæ йæ 
сыфты фарсмæ авæрдтаид, дæлгоммæ фæлдæхт сыфы фарс- 
мæ афтид бынаты Хамырзæ Дæнесени ауыдтаид, аджих уыда- 
ид, стæй йæ цыргъцъупп дамгъæтæ ныххæррæтг ластаиккой... 
Хамырзæ хъæрæй дзургæйæ рахызти хæдзарæй: 
— Цæй тыххæй не ’рбадзурдзысты? Хæдзараразæг шифе- 
рыл нæ хæст кæны. Гъемæ мæ ныр главснабы хицаумæ цæ- 
уын хъæуы. Уый хъуамæ адзура таварни двормæ... — йæ бы- 
нат бацахста Хамырзæ æмæ та йæ кæсæнцæстытæ йæ фын- 
дзырагъыл æрфидар сты. — Фысджытæй иуимæ иурæстæджы 
санаторы улæфыдыстæм. Хъаст кодта: давлени мæм ис æмæ 
фынæй нæ кæнын. Æмæ, зæгъын, уый дæ хъул сах куы абадт, 
æнæхуыссæг рæстæгæй пайда кæн, чингуытæ фысс. Нæ йæ 
’мбæрстон, æнхъæл вæййынц, фыссæг йæ зæрдæйыдзæбæ- 
хæн сбады æмæ, къахкъæлæтгæ дзода митыл куыд цъыгъ- 
гъуытт ласой, афтæ пъеро гæххæтгыл абыры. Ныр мæхæдæг 
бавзæрстон уыцы фыдæбон. Зæгъын, мæхи тухæнтæ, мæ ха- 
бæртгæ гæххæтмæ рахæссон. Цыдæртæ ныххылы-мылытæ код- 
тон. Иу фарс мын кæд æмæ кæд байдзаг вæййы. Æмæ мæ уд... 
Хамырзæйы телефоны фыццаг зæлланг йæ къæхтыл 
авæрдта æмæ та — хæдзармæ згъоргæ. Дуар ын гомæй аззади 
æмæ йæ хъæлæс дзæбæх азæлыди: 
— Чи фæзиан?! Де ’мхæрæфырт? Рухсаг уæд. Уый йе ’нусон 
хæс бафыста, фæлæ де ’мхæрæфырты кæстæрæн хъуыддаг куы 
бакодтай, уæд мæ цæуылнæ бацагуырдтай? О, о, цины сахат 
дæ ферох вæййын? Æнæуи та, цыма пæхæронни бюро дæн... 
Сæрдыгон хæдзары къæсæрæй ракасти Хамырзæйы би- 
нойнаг æмæ Алыккамæ радзырдта: 
— Ныр æм куынæ æрбадзырдтаид, бынтон диссаг уæд 
фæуыдаид. Де ’фсымæры ды нæ зоныс... 
Хамырзæ кæртмæ рауад, æмæ æфсин сæрдыгон хæдзары 
фæмидæг. 
— Сæр схъил кæныны бон нæй адæймаджы, — дзырдта 
Хамырзæ. — Ацы зиантæй та бынтон мæ сæрæн нал дæн. — 
Ныггуыбыр та кодта йæ фыстытæм. — Цыдæр дзырдтон æмæ 
йæ ныр хæйрæг æрхъуыды кæнæд... 
— Фыссæджы куыст уæззау кæй у... — загъта Алыкка. 
— Уæззау чысыл загъд у, дæхæдæг дæхи ахæстоны бакæн. 
Сæ дæсныты куыст бæрæг дары, фæлæ хъæды æрмæст бæр- 
зæндтæ нæ вæййы, къаннæгдæр бæлæстæ дæр сфидауынц 
20 Бицьоты Гриш 

306 
Бицъоты Гриш 
бæрзæндты цур. Жуличчытæ кæм нæй, фæлæ кæсын дæсны- 
ты чингуытæ æмæ дзы кæмæндæрты... 
Хæдзармæ бахизæн дуары тæккæ сæрмæ ныззæлланг лас- 
та дзæнгæрæг. 
— Кæдæй-уæдæй нæм Алыкка æрбацыд æмæ нæ сныхасы 
бон фæуыдзæн? — Хамырзæ сыстади зивæггæнгæ æмæ кул- 
дуары ’рдæм акъаадзæфтæ кодта. Кæртмæ æрбацæуæн дуар 
байгом кодта хæдзары хицау æмæ гобийæ аззад. Кулдуары 
аууон лæууæг ын «бонхорз» загъта, Хамырзæ ма уæддæр 
æгæрон даргъ уысмы дæргъы хъусæй алæууыд. 
— Гъа-а-а, Дзодзыр! — сдзырдта Хамырзæ. — Куынал дæ 
базыдтон? Исты хабар? 
—Æвзæр хабарæй хызт ут, Хамырзæ. Мæнæ Агысайы хъус- 
тыл æрцыди, Сталины цыртыл къæм дæр нæ абадт, афтæ- 
мæй йæ кæй бахъахъхъæдтай. Уымæн, дам, уæвæн нæй... 
— Æнæхъæнæй цæмæн баззад зæгъинаг стут? — йæ дæр- 
зæг хъæлæсыуагæй, йæ мидбынаты уыйбæрц кæй нæ фез- 
мæлыд, уыдæттæй сын æмбарын кодта: мидæмæ уын нæ 
зæгъын, аздæхут. 
— Нагъ, Хамырзæ! — райхъуысти Дзодзыры хъæлæс. — 
Агысайæн йæ фæсонæрхæджы дæр ахæмæй... 
Агыса дæр цыдæр загъта, фæлæ йæ Алыкка нæ фехъуыста. 
— Дыууæ уæзласæн машинæйы дæм айфыццаг цы гуыр- 
дзиæгтæ фæзынди, уыдоны кой йын куы ракодтон... 
— Рацæут! — зыст хъæлæсæй сдзырдта Хамырзæ, йæ чъыл- 
дым сæм фæзылдта æмæ Алыккайы ’рдæм ратындзыдта. — 
Хæдцзу уазæгæй дæр цух нæ дæн. — Стьолы цурæй ма иу каст 
фæкодта æрбацæуджытæм æмæ йæ папкæ бафæлдæхта. 
«Кæдæмыты æххæссынц Дзодзыры хæтæнтæ», — йæхи- 
цæн^загъта Алыкка, Дзодзыры æвæлмон цæсгом ауыдта. 
Йæ фæстæ къæдз лæдзæджы æнцæйтты цыма бæгъæвва- 
дæй сындзытыл цæуæгау чи кодта, уымæ лæмбынæг ныккас- 
ти. Федта ма йæ, фæлæ кæм? 
Дзодзыр Алыккамæ йæ цæст æрныкъуылдта, ома ам дæр 
та мæхи æдзæллагæй нæ^авдисдзынæн. Лæдзæгджын салам 
радта сæры фæтылдæй. Иæ хъуыры нуар фæтынг ис, цæсгом 
æнхъырдтæй аззад, сæр галиуырдæм фæкъул. «Хабиимæ са- 
биты парчы цады был чи бадти, уый у! — базыдта Агысайы 
Алыкка. — Ай дæр та — Дзодзыры зонгæ». 
— Нæ уæ бахъыгдардзыстæм бирæ, — загъта Агыса. — Со- 
сойы иу уынд акæнæм... 
Хамырзæ Алыккамæ сдзырдта: 

Иронсен — дигорон дзубанди... 
307 
— Ды дæр рацу. — Сарайæ цæхæрадонмæ дуарыл разæй 
ахызти хæдзары хицау. 
Цæхæрадон разынди, кæрт æд хæдзар, æд сара цы ахста, 
уымæй дыууæйыйас. Цæст фыццаджьщæр цæмæ фæкомком- 
мæ, уый уьщи фæтæг. Йæ уæлæ — китель, уыди бæгъæмсар, йæ 
сæрыхъуынтæ — хæрдмæ лæмбынæг фаст, йæ рахиз цонг — 
сæры æмбæрзæндæн ист, йæ арм — бынырдæм, пæлæхсар- 
гом æнгуылдзтæ фæлмæн æркъæдз сты. Сæ кæроныл цæст 
нæ хæцыд, фæтæг цыма утæппæт дзыллæты сæрты фæлгæ- 
сыд кæдæмдæр. Йæ лæууæн бындур æххæссыди ронбасты онг. 
Сарайæ рахизæн дуарæй йæ цурмæ, лыстæг мургонд агуы- 
ридур кæм æрнадтой, ахæм фæндаг, йæ фæйнæ фæрсты — 
сырх æмæ урс уардитæ. Цыртдзæвæны фæйнæ фæрсты æмæ 
йæ фæстæ — фæткъуыбæлæстæ. 
Цырты цурмæ хонæг фæндагыл алæууыд Хамырзæ æмæ 
сдзырдта: 
— Ардыгæй йæм бакæсут. 
— Цы лæг уыд æмæ йын цьпæ бакуыстой! — загъта Дзодзыр. 
— Цæхæрадонгæс дзы сарæзтой, — загъта Агыса, йæ хъуы- 
ры нуар та æрдынивæзт аци, йæ цæсгом анхъырдтæ æмæ та 
сæр сонткъул фæци. 
— Раст загъта Сталин! — фæзылди Агысамæ Хамырзæ. — 
Тынг раст загъта. — Æмæ йæм йæ амонæн æнгуыддз ныддардта. 
- Социализм йæ рæзты фæндагыл цас дарддæр цæуа æмæ 
фидардæр кæна, уыйас йе знæгтæ фылдæрæй фылдæр кæн- 
дзысты. Уыцы знæгтæ ам дæр сты, Мæскуыйы дæр сты. 
Ныртæккæ дзы иуы уæхи цæстытæй фендзыстут. — Хæдзары 
хицау рахизырдæм фæзылди, бауади сарайы фæскъул фæй- 
нæгæй конд куыдздон кæнæ скъæтгондмæ. Къулыл ауыгъд 
куыси райста, тъæпæнæджы йæ атъыста æмæ дзы æнтыд 
фелвæста, æркодта йæ тæгæнайы, скъæтгонды дуар фегом 
кодта æмæ хъæрæй басидти: 
— Китæ, Никитæ! Китæ, Никитæ! Нкитæ Сергевич! 
Хуыгист хъохъхъохгæнгæ рауади, тæгæнайы йæ бырынкъ 
фæцавта æмæ æнтыд сцъелф-цъелф ласта. 
Дзодзыр зæрдæбынæй худти, йæ къухтæ-иу кæрæдзиуыл 
æрцавта. 
— Хадзырæт, уый дæхæдæг æрхъуыды кодтай?! 
— Мæнæ мын æй де ’мбал бацамыдта, — Хамырзæ фæс- 
тæмæ фæкасти, фæлæ Агысайыл йæ цæст нал æрхæцыд. — 
Адæмы знаг куыд фæлидзæг ис! — Уыйфæстæ Дзодзырмæ 
фездæхти: 

308 
Бицъоты Гриш 
— Чи у, уый нæ зоныс? Цæмæн мæм æй æрбахуыдтай?! 
— Ныллæууыди, Сталины цыртдзæвæнтæй, дам, иу дæр 
æнæхъæн нал ис. Мæрддоны, дам, лæзæрынц. 
— Нæ мæ хъæуынц дæ ныхæстæ! — Дзодзырмæ дæр та йе 
’нгуылдз ныццыргъ кодта. — Ды дæхæдæг кæцытæй дæ? 
— Хатыр, Хамырзæ. Хатыр дæ курын, — йæ сæрæй акуыв- 
та Дзодзыр. — Хæрзизæр, Агысайы фæдыл акæсон, — æмæ 
рæвдз ацыди. 
«Агысаимæ æнæмæнг хæснаг скодтаид, — Дзодзыры тых- 
хæй хъуьщытæ кодта Алыкка. — Фæлæ ацы хатт йæ хъазт йæ 
фарсæй фæци. Ам ын Гыбытт нæй». 
Хамырзæ ферхæндæг, йæ хъæлæс фæмынæг. Йæ къух пап- 
кæтæм нал батасыд. Рæвджы дæм куыстмæ бауайдзынæн, 
зæгъгæ, йын зæрдæ бавæрдта. 
Хамырзæтæй Хабитæм кæд уьщи фынддæс минуты цьщ, æмæ 
Алыкка уыдоныл йæ фæцдаг акодта. Уынгмæ йæм рауади ацæр- 
гæ сылгоймаг, байхьуыста йæм æмæ йын уырыссагау бамба- 
рын кодаа: сæ хæдзар сын балхæдтам æмæ дзы ныр цæрæм къуы- 
рийы бæрц. Йæ иннæ фарстьпæй йын дзуапп ницæмæн радга. 
14 
Алыкка æмбæрста: Хамырзæимæ сæ фембæлд куыд ра- 
уад, уый зонын Гагуыдзы куыд тынг фæндыд æмæ йæм куыд 
æнхъæлмæ кæсы, фæлæ йæ аизæр никæйуал фенын фæн- 
дыди. Фæстаг автобус горæтæй Гагуыдзты хъæумæ ацæуы 
æхсæвы дæс сахатыл æмæ уым сбаддзæни — кæд фыдыфсы- 
мæр йе ’рцыдмæ бафынæй уаид. 
Фæхты хосты хуызæн ныддæн, зæгъгæ, дзураг у йæ фыд 
Гадзымур. Уæнгдых куыстæй куы бафæллайы, афтæ уæд 
фæзæгъы æви царды хæрæмттæй йæ уд æрдуйы нарæгæн куы 
свæййы, уæд?.. Æви йе стад, йæ нуарлæмæгъ, æргъиуивæзт 
къабæзтæ æддæгуæлæ куынал фæхæцынц, уæд фæкæсы йæ- 
химæ фæхты хосты хуызæн? 
Къуырийы дæргъы Алыккайы уæнгтæ къанторы бадгæ- 
куыстæй амæлынц æмæ батагъд кæны хъæумæ. Уым та уæнг- 
дых куыст кæд нæ разыны, — февналы æмæ нал æрæнцайы, 
цалынмæ йе уæнджы нуар хъандзал-хъæддых нæ ныввæййы... 
Кæцыдæр рæстæг цæсты фæтъæбæртты дæргъы бавзары, 
маргъы йæ базыртæ куы сисынц, уыцы æрвон цин... 
Здæхти Алыкка Хамырзæтæй æмæ ма искуы йæ зæрдæйы 
æнтьыснæг ссæудзæн, уый йæ нал уырныдта. Хабийы рæст- 

Иронæн — дигорон дзубанди... 
309 
дзинад мыггаджы размæ рахæссинаг кæй у, уыцы хъуыды 
йæ æнæнцой кодта, срастгæнæн ын кæй ис, уыцы ныфсæй- 
иу йæ зæрдæ фæрухс. Уый, цалынмæ Хамырзæйы нæма фед- 
та, уæдмæ. Ныр Алыкка йæхи æфхæрдта: «Хаби æгас мыг- 
гаджы æхсæн йæ зæрдæ æрмæстдæр мæныл дардта. Æмæ цы? 
Ницы! Йæ сæрыл сдзурын кæмæн æмбæлди, цы зæгъын 
хъæуы, уый чи зыдта æмæ йæхи нæхъусæг, нæзонæг чи скод- 
та, уыдоны фарсмæ балæууыдаæн æз дæр. Цалынмæ фæлыгъ- 
ди Хаби, уæдмæ нæ базмæлыдтæн. Кæддæр Биба йе ’фхæрæг 
æрвадæлтæй иуы мæрдтæм барвыста æмæ йæ бæстæй йæхи 
айста. Ныр фæзынди йæ фæдон. Ныр та Дзацъатæй лæг Ха- 
мырзæйы азарæй раздæр фесæфти Азырæт, ацы бонты та 
йæ фырт Хаби фæлыгъди Ирыстонæй, йæ мыггагæй, нæ 
хъæстæйæ йæхи ссыгъдæг кæндзæни... Уыцы Хамырзæ йæхи 
банымадта, ног царды сæраппонд йæ туг, йæ чъиухид чи 
фæкалдта, уыдонимæ. Уыдоны мысинæгтæ чингуытæй уа- 
дзынц, æмæ уæд Хамырзæйы ном дæр рохуаты цæмæн хъу- 
амæ баззайа? Йæхи къухæй йæхицæн цыртдзæвæн хъуамæ 
самайа...». 
Ныр ын нæ бантыст, фæлæ йæм Хамырзæ куыстмæ куы 
фæзына, уæд æй афæрсдзæн: санаторийы кæимæ фæлымæн 
дæ, уыцы фыссæджы бар цæуылнæ кæныс дæ мысинæггæ? 
Ауыл Дзодзыр-дæлимон ма сагъуыйæд? Фыссæг дæ рауай- 
дзæн, зæгъгæ, дзы ныфс ма бауадзæд? Аргъ ын чи кодта, 
уыдонæн хъазæнхъул куыд феста, гæххæтты рæмпæг æй куыд 
рахоной. 
Хамырзæ быдыргъау цæсты куыд нал сахада, ахæм цы- 
дæр фессонæнтæ, къахфæдарæнтæ йын агуырдта Алыкка, 
фæлæ йæ хъуыдытæй ныффæллад æмæ йæхицæн басасти: 
«Абон Хамырзæйы бон уыди, æз та, дедатæ кæмæй фæкæ- 
нынц, ахæм хыссæ, æви пластилин? Лæдзæджы æнцæйтты 
цæуæг Агыса æмæ дзы бынтыдзог Дзодзыр лидзæг фесты. 
Райсом дæр та Хамырзæ паддзахады къæбицæй кæмæдæр 
цыдæртæ фæбырын кæндзæн, æмæ та йæхицæн цæсгом скæн- 
дзæн... Райсом дæр та Хамырзæйы бон уыдзæн... 
Æрвылизæр уыцы иу фæндаг хуыдта Алыккайы Гагуыдз- 
ты хъæумæ цæуæг автобусы лæууæнмæ. Ацы уынджы уынæн 
цы уыди, уыдонæй йæ цæст бафæллади æмæ ницуал фип- 
пайдта. 
Мæнæ фæстаг тигъыл фæзылди Алыкка æмæ йæ цæст ан- 
дзæвыди йæ ныхмæ æрбацæйцæуæгыл. Сылгоймаг у, уый цы 
раиртæста, æндæр ын йæ дарæстæй дæр ницы бафиппайдта, 

310 
Бицьоты Гриш 
баивгъуыдтаид йæ фæрсты, фæлæ сылгоймаг æрлæууьщ æмæ 
йæм йæ цонг æрбайвæзта. Æмæ йæм фæкасти Алыкка. 
Бонрухс дыдзымынæг нæма æрци æмæ сылгоймаджы 
фæстæмæфаст сæрыхъуынтæ хæмпус кæй бадтысты, уый дæр 
бафиппаидта. Йæ кофтæйы сырхтæмæн йæ рустæм сæн- 
хъæвзта. Йæ хъоппæггом цæстытæй йæм ракалди удаисты æго- 
мыг фæдис. Йæ цонг æруагъта, фæлæ та йæм æй рæвдз æр- 
байвæзта æмæ цыдæр амæлттæй сфæрæзта: 
— Алыкка. 
«Фимæйы амæй бацыди маст! — æнæгуырысхо хъуыды 
риссаг рæхуыст фæкодта Алыккайы зæрдæ. Йæ Нана йæ уай- 
тæккæ дæр бамбæрста. Æз та гуырысхо дæр ницæуыл фæ- 
дæн». 
— Дæ изæртæ хорз, Алыкка. 
— Мæ ном дын сæнцондзурæн ис? — загъта лæппу, чыз- 
джы ном хъуамæ сдзырдтаид, фæлæ йе ’взаг нæ батасыд. 
— Ницы ферох уыдзæн... дæуæй дæр... мæнæй дæр... 
— Рæстæджы сæг бирæ цæуылдæрты ныббады... 
— Ныссуйтæ дæн, Алыкка... Ды йæ дæхæдæг нæ зоныс, 
цы адæймаг дæ... Зын дзурæн мын у... Æви мын дзурыны бар 
уæвгæ дæр нæй? 
Алыккайы цæсты йæхи æвæрын зыдта. Уарзон ма йын 
кæй уыди æмæ уыцы иу рæстæг сæ дыууæимæ дæр кæй æм- 
бæлы, цалынмæ уыдæтгæ базыдта Алыкка, уæдмæ нæ бам- 
бæрста, Куарæ йын йæхи кæй кадджын кæны, фæлварæнтæ 
йын кæй аразы. Къухылтухгæ цыллæ бæттæн хъуамæ суыда- 
ид Алыкка Куарæйы фæндиаг... 
Уыцы Куарæ цы фæци?! Мæнæ кæй уыны, уымæ уыцы 
Куарæйы хуызæнæй куынницыуал баззади. 
— Цæуылнæ дын ис дзурыны бар... 
— Куыд цæрон? — йæ сау дæргъæлвæс ридикюль йæ къух- 
тæй æвдæрзта. — Хъуыды ма кæныс?.. 
— Æнхъæлмæ мæм кæсынц... 
— Ма мæ ныууадз ам лæугæ! — йæ ридикюль йæ риумæ 
балхъывта Куарæ, йæ сæр мæгуыры къул фæкодта. 
— Автобус ныртæккæ араст уыдзæн, зæронд лæг мæм 
хъæуы æнхъæлмæ кæсы. 
— Дæ размæ бабадын... Ныр цал фæлтæрæны скодтон... 
Дардмæ дæ ауынын æмæ та лидзæг фæвæййын... 
— Цы ма баззади не ’хсæн? Цы ма сты дæ фæлтæрæнтæ? 
— Уæд та дæм дæ кæддæры зонгæ... Хъуырыцъар иваз- 
гæйæ дын лæгъстæ кæны... Иу ныхасмæ мæм байхъус... 

Иронæн — дигорон дзубанди... 
311 
Уынджы тигъыл хæдзары фисыны цырагъ ссыгъди æмæ 
сæ ныррухс, ныддиди кодта. Лæппу тротуары кæронмæ, 
бæласы аууонмæ йæхи байста æмæ сдзырдта: 
— Дзур, хъусын дæм. 
— Афтæ ацæуæм, — чызг ацамыдта, Алыкка кæцæй æр- 
базылд, уыцы уынгмæ.— Иучысыл мын бабыхс... Размæ кæс- 
гæйæ цæудзыстæм, дæ цæстæнгас дын куы уынон, уæд мын 
зын дзурæн уыдзæн... 
— Хорз, ацæуæм, — загъта Алыкка æмæ араст ис. Куа- 
рæйы-иу цæмæдæр гæсгæ рахиз фæрсты цæуын фæндыд. Кæд 
ын Алыкка уыцы фадат кæй нæ лæвæрдта, уый фыдæнæн 
кодта. Иуахæмы йын чызг йæ галиу цонг ныхъхъæбыс кодта 
æмæ йæ коммæ нал бакаст. Адæм гуылфæй кæм цыдысты, 
чызг ахæм уынгты тезгъо кæнын уарзта. Фæлæ йæ кæддæр 
Алыкка асайдта æдзæуæг фæсвæд уынгмæ. Къаппа-къуппайы 
æнгæс æлвыд бæласы бынмæ йæ баздæхта, йæхимæ йæ æр- 
гомыздæхтæй æрлæууын кодта. Чызг знæт уæрыккау фес- 
тъæлфыди, алидзыны фæлтæрæнтæ акодта. Лæппу йын йæ 
цæнгтыл дзæбæх æрхæцыди, йæ гом цæстытæм ныккæсын 
æй куыд тынг фæндыди! Лæппу ныццыбæл — Куарæйы хæм- 
пус имонау русты фидыц цæстьщзагæй ауынынæй диссаг- 
дæр ницуал уыди уыцы уысм, дидинсыфтау хæрздæфгæнаг 
хæмпус рустæм йæ нæрст уырзтæ мæнгæфсон æндзæвдты- 
тæ, хъуызгæ ныхылдтытæ райдыдтаиккой, фæлæ уал æй 
зæгъын хъуыди, чызгæн кæлæнтау чи фестадаид, ахæм ны- 
хæстæ. Уыцы ныхæстæ йæ былалгъыл абадтысты, фæлæ Куа- 
рæ йæ сæр иуварс акъуырдта, йе уæхск сысхъиудта æмæ 
сбустæ кодта: «Цæй-ма, дзыпкъахæг йæ амæттаджы талынг 
къуыммæ куыд батæра!...». Æмæ хъæрæй ныккæл-кæл кодта 
Куарæ. Алыккайы цæнгтæ æрхаудысты. 
Мæнæ ныр чызг бацархайдта, цæмæй йæ рахиз фæрсты цæуа. 
— Мæхи сраст кæнон, уый тыххæй дæ не ’рурæдтон. — 
Куарæйы къахдзæф фæцырддæр, йæ каст — размæ. — Куы 
базонгæ стæм, уыцы Ногбонæхсæв мæм дæ зæрдæ фехсайд- 
та æмæ мæ афарстай: «Цæуыл тыхсыс?». Афæдз æмæ мæ æр- 
дæджы фæстæ æцæгæлон æмдзæрæны кæимæ федтай, уый 
дæр уыцы æхсæв уым хъуамæ уыдаид... Бæргæ, афтæ куы 
рауадаид! Абон ацы уавæр нæ бавзæрстаин. Фæлæ, æвæццæ- 
гæн, цы ’рцыди, уымæн æнæ ’рцæугæ нæ уыди. Не ’мдзæрæ- 
ны вахтеры цур бадтæн уыцы изæр. Рараст у, зæгъгæ, мæм 
хъуамæ æрбадзырдтаид. Æрбадзырдта æмæ мын афтæ: «Ме 
’мхæрæфырт рынчындонмæ бахауди. Ныртæккæ йын хъуа- 

312 
Бицъоты Гриш 
мæ скæной операци — прободная язва. Бынæй мæм машинæ 
æнхъæлмæ кæсы». Цыдæр зæрдæлхæнæн ныхас мын загъта, 
уæддæр ыл йæ хъæлæс комдзог рацыд, цыма нозтфæллад 
уыди, цыма кæйдæр узæлæнтæй бафсæсти. Мæ цæссыгтæ 
æрызгъæлдысты. Мæхи цы фæкодтаин, арæвдз дæн æмæ ра- 
цыдтæн Ногбонæхсæвмæ. Дæуыл мæ цæст æрхæцыд. Загъ- 
тон: «Куы мæ бафиппаид, иумæ куы асимиккам». Иурæс- 
тæджы фемдзаст стæм. Ды мæм æрбацыдтæ. 
Æз мастисæг фестадтæн æмæ дыл мæхи цингæнæг скод- 
тон. Цы къæйных разындтæн — куыддæр симды цагъд ай- 
хъуыстон, афтæ дын мæхæдæг загътон: «Асимæм». Фæндыди 
мæ, дзæбæх куы банозтаис, уырдыгæй мæ куы рахуыдтаис... 
Мæ уа^зоны æмдзæрæны цур балæууын мæ куыд тынг фæн- 
дыди! Йæ рудзынгмæ йын скастаин. Уый размæ дæр ыл-иу 
фæгуырысхо дæн... Сæумæраджы мын загътай: «Уе ’мдзæ- 
рæнмæ дæ фæхæццæ кæндзынæн». Кой дæр дæ не суагътон. 
Уæд та мын афтæ: «Ардыгæй иннæ Ногбонмæ нал сæмбæл- 
дзыстæм?». Уыцы минут мæ сæры фæмидæг: «Мæ уарзонæй 
мæ маст цæуылнæ исын? Уадз æмæ мæ ацы лæппуимæ фена 
æмæ мæстæй цæхæртæ кала». Иу хатт нæ федта иумæ лæугæ. 
Æз æй дæрддзæфмæ ауыдтон, ды куыд ницы бамбарай, афтæ 
дæ хатыр ракуырдтон æмæ азгъордтон... Иу нæ хъæуккаджы 
кой-иу ын кодтон æмæ цыма ды уый уьщтæ æмæ æнæнхъæ- 
лæджы сæмбæлдыстæм. Мæн фæндыди, мастыхос ын куы 
фæуыдаид, фæлæ ахæмæй ницы равдыста... Мæ мад мæ уар- 
зоныл, йæ фидæны сиахсыл, æнувыд уыди — аспиранту- 
рæйы ахуыр кодта. Стыр лæг дзы рауайдзæн, йæ чызг царды 
бахаудзæн, æмæ йын аивæй зæрдæлхæнæнтæ кодта. Поезды 
мын-иу рарвыста дыргътæ, æвæрд арахъхъ, хæндыджы цых- 
тытæ... Æмбарын мын кодта — уый дæр-иу æрхъуыды кæн. 
Æдзух мæм мæ мад æртхъирæнтæ, чысылдæр, дам, дыл йæ 
зæрдæ фæхудти!.. Куыд ын загътаин: «Сылгоймаджы рæвды- 
дæй чи ныфсæсти, де сиахсаг уыдонæй у». Куыд ын загъта- 
ин: «Аспиранты фыдæнæн гуырысхонæзонæг Алыккайы 
мæхиуыл сардыдтон, сæнувыд кодтон. Æнувыдзæрдæ уарзо- 
ны узæлæнты ад уымæй бавзæрстон, дæ сиахсаджы уазал 
ахæстæй та æргъæвсгæ бакодтон?». Мæ мад мæм фæзынди, 
нæ иумæ ист къамтыл йæ цæст æрхæцыди æмæ сæ ныскъуыд- 
тæ кодта æмдзæрæны. Нæхимæ мыл куы фæхæст уыдаид, 
уæд мæ мæ дзыккутæй фæралас-балас кодтаид... 
Фондзуæладзыгон хæдзары кæртмæ бацæуæны æрлæууы- 
ди Куарæ æмæ загъта: 

Иронæн — дигорон дзубанди... 
313 
— Ацы хæдзары цæрæгыл нымад дæн. Мæ къæсæрæй бахиз. 
— Уый дзы нал хъæуы, — загъта Алыкка. 
— Нымадæй цалдæр минуты афæстиат уыдзынæ. Мæхи- 
цæй дарддæр дзы ничи уыдзæн. 
— Дæ ныхас ам фæу. 
— Дæхи цæстæй цыдæр хъуамæ фенай, уæд мæ ныхас 
æнцондæрæй балхынцъ кæндзынæн. 
— Æз дæ цæмæйдæр бафæрсинаг дæн æмæ мæм куы бай- 
хъусай, дæ ныхас уыйфæстæ балхынцъ кæндзынæ. 
— Фæрсдзынæ мæ, уый зыдтон. Гъемæ, кæмæй зæгъын, 
уый куы фенай, уæд мæ, чи зоны, фæрсын дæр мауал бахъæуа. 
Цыдæр гуырысхо фæцагайдта Алыккайы, цыма йын 
къæппæг аразы, фесхойдзæн æй. æмæ уым куы стæлфа... 
«Нагъ, байхъусын æм хъæуы, — ахъуыды кодта лæппу. — Йæ 
ныхæстæ йæ рыстзæрдæйæ цæуынц, цæуылдæрты æрфæс- 
мон кодта». 
Бахызтысты Куарæйы фатеры къæсæрæй. Уаты дуары ба- 
комкоммæ къулæмбуар æвæрд стьолыл — сæ иумæ ист къам 
стырдæргондæй. Сæуæхсиды рухс æм цыма бакалди. Алыкка 
къаммæ кæсыныл куы фæци, уæд Куарæ загъта: 
— Нæ къамтæй ма иу баззади. Фестырдæр æй кæнын кодтон. 
— Ацы къамæй загътай, цыдæр фендзынæ, зæгъгæ? 
— Ды нæ æцæгæлон æмдзæрæны куы федтай аспиранти- 
мæ æмæ мæ куы фервæзтæ, уымæй цасдæр рауади, хъуамæ 
бацыдаиккам Мæскуыйаг театрмæ. Уымы ирæттæ, æнхъæл- 
дæн, сегас дæр зыдтой: Тæбæхсæуты Бало уыцы изæр рацæу- 
дзæн уырыссаг театры сценæмæ Отеллойы хуызы. Фен- 
хъæлмæ кастæн бæрæг ран аспирантмæ, фæлæ мæм нæ фæ- 
зынди. Театрмæ дард уьщтæн, билеттæ — уымæ. Мæ зæрдæйы 
уыйбæрц маст ныццæнд, æмæ йыл æй уыцы изæр куынæ 
акалдтаин, уæд мæ басыгътаид æмæ фæнык фестадаин... Так- 
сийы абадтæн æмæ Ермоловайы номыл театры цур æрхыз- 
тæн. Спектаклмæ цæуын афонтæ раджы аивгъуыдтой, æмæ, 
театрæй рацæуæнтæ куыд уынон, афтæ бааууон дæн... Рацы- 
дысты дыууæйæ. Йе ’мбал сылгоймаг — кæцыдæр министра- 
ды кусæг, йæхицæй фынддæс, ссæдз азы хистæр... Аспиран- 
турæмæ йын уый скодта фæндаг. Æз мæхи ныккуыдз код- 
тон, аййæфтон сæ, сæ разæй фæдæн, иунæг каст сæм фæ- 
кодтон фæстæмæ, куыд мæ ауыной... æмæ згъоргæ... Мæ зæр- 
дæ ницæуылуал дардтон, уæддæр дæ фæдыл зылдтæн... Бе- 
цыкджын чызгимæ уæ федтон, мæ зæрдæ рацæйтыдта... Мæ 
базмæ фæкуыдтон, уæддæр не ’рсабыр мæ зæрдæ. Ныр та 

314 
Бицъоты Гриш 
уый фæстæ бафтыдтæн. Æрбасайдтон дын дæ чызджы, дæ 
уарзоны. Къам куы фена, уæд цыма Алыкка мæн бауыдзæ- 
ни... Мæ зонд ныдздзæгъæлтæ... 
— Ныр мæнæн куыдгæнгæ у, уый мын дæхæдæг баца- 
мон, — загъта Алыкка. 
— Уыйфæстæ йæм хъæумæ фæцыдтæн, фæдзырдтон ын 
алцыдæр... Тæригъæдджын дæн, хатыр мын нæй... Амар мæ... 
Цы дæ фæнды, уый кæн, — йæ ридикюлæй дæгъæлтæ фел- 
вæста, Алыккайы къæхты бынмæ сæ баппæрста. — Дуар сæх- 
гæн æмæ мæ фæхынджылæг кæн. — Диваныл дæлгоммæ ных- 
хауд, йæ кæуыны хæкъуырццытæ йæ хуыдуг кодтой. 
Алыкка стьолæй райста сæ иумæ ист къам, цалдæр скъуы- 
ды йæ акодта, акалдта сæ паркет пъолмæ æмæ рацыди. 
15 
Æрвадæлтæй телефонтæ кæмæ уыди, Алыкка уыдоны 
фæфарста, Хаби йæ цæрæн кæдæм аивта, зæгъгæ, фæлæ йын 
йæ хабæртгæн ничи ницы зыдта. Æмæ сæ уый тыххæй азымы 
бадаринаг никæй уыди, фæлæ йын дзуапп былысчъилæй кæй 
лæвæрдтой, ома, дымды фæуинаг куы у, уæ^ æй койы аккаг 
цы рахуыдтай, уый сын нæ хатыр кодта. Йæ зонд æй нæ 
ахста, Хаби царды ссæст кæй у, йе ’назым фыдыл цыфыд- 
дæр знаджы ном кæй нынныхæстæуыд, уый сæ иумæ куын- 
нæ бахъардта? 
Ныр-иу се ’рвадæлтæй искæуыл куы амбæла, уæд-иу йæ 
зæрдыл æрбалæудзæн, сегас дæр Хабийы раз азымджын кæй 
сты. «Æмæ уæд афтæмæй кæдæмыты ахæццæ уьщзынæ? — йæхи 
фарста Алыкка. — Де ’рвады уындмæ нал бæлдзынæ, иувæрс- 
ты дзы лидздзынæ... Цæстысындз дын фестдзысты. Ды — иу, 
уыдон — бирæ, æмæ дын кæддæр чидæр зæгъдзæн: «Хабийы 
нывæн ысу!». Хабийыл хъодыгæнджыты фарсмæ куы балæу- 
уай, уæд ды дæр — ’нæуынаг, ’нæзонаг, ’нæриссаг. Рис кæм 
нал вæййы, уым та — цæстмæмитæ, хъыдзытæ»... 
Телефоны зæлланг ыл цыма донау æрбакалдæуыд, æмæ 
дзы йæ уд ауади. Йæ зæрдæ йæм сдзырдта: «Цыдæр маст ма 
дæм кæсы!». Фелвæста хæтæл æмæ йæ фæстæмæ йæ саджил 
æвæрæныл авæрдта. Фæлæ телефон уæддæр не ’рæнцади — 
иу зæлланг иннæйы фæдыл... Æмæ уæд хæтæл йæ хъусыл 
авæрдта Алыкка. 
— Лыкка, ды дæ? — Веринкайы хъæлæс — хиуылхæцгæ, 
цинмынæг. 

Иронæн - дигорон дзубанди... 
315 
— Æз дæн, уый нæ уыныс? — сбустæ кодта Алыкка. 
— Дæуæн зæгъын дæр ницы хъæуы, фæлæ та мæ зæрдæ 
нал фæлæууыд... 
Фимæйы тыххæй йæм æхсызгон зæгъинæгтæ ис, зæгъгæ, 
фехсайдта йæ зæрдæ. Чызг Веринкайы æвастæй тæргай куы 
ацыд, уыйфæстæ бон дзы йæ мадыхо домдта: «Ссар æй æмæ, 
цы ’рцыди, уый базон!». Лæппу нæ баразæнгард, æмæ та уæд 
уый загъта: «Æз дæр демæ цæуын, æнцад бадæн дын нал ис». 
Алыкка афтæ: «Цард диссаг уымæй у, æмæ, мæ нывтыл карст 
дæр кæй нæ цæуы æмæ дæ нывтыл карст дæр». Веринка ба- 
бустæ кодта: «Уæдæ нын куьщгæнгæ у?». Алыкка загъта: «Ахæм 
рæстæг хъуамæ кæйдæр цармы бабырай æмæ дæм уæд цы 
зонд æрцæуа, уымæ гæсгæ архай». «Куы бабырай, уæддæр та 
иу дæхихуызæн æдылыкъоппайы цармы бабырдзынæ æмæ 
та дæ иу Куарæ-Муарæ тыччыдурау фæхъаздзæни!» — Ве- 
ринкайы цæссыгтæ æрцæйуадысты æмæ феддæдуар. 
Мæнæ ныр цинæлхынцъ аци Алыккайы улæфт æмæ сдзу- 
рынхъом нал сси. 
— Æппын дæм ницуал хъары? Цы ныхъхъус дæ? 
— Кæд дын зын у, уæд мын æй æндæр хатт зæгъдзынæ... 
— Нæ, нæ, æз дын æй ныр зæгъын, ныр. Фимæ йæ куысты 
ис æмæ йæ фен. Æмæ-ма-иу базон, йæ фысым чи уыдзæни? 
— Йæ фысым чи уыдзæн, уый дын фидарæй зæгъын мæ 
бону. 
— Федтай йæ?! 
— Ме уæны кæсын. 
— Иу рæстмæ ныхас-ма зæгъ. Кæмæ цæрдзæн? 
— Саскатæм. 
Зæрдæбынæй ныххудти Веринка æмæ хæтæл æрæвæрдта. 
Чысыл фæстæдæр Алыккамæ фæзынди Дзодзыр, дива- 
ныл йæ ныхмæ сбадти, сахатмæ æркасти æмæ афарста: 
— Алыкка, Нартæн баззадысты сæ таурæгътæ, Царциа- 
тæн æрмæст сæ кой. Æмæ уæд Царциаты диссæгтæ цы сты? 
— Амæй размæ цы не ’рцыди, кæй никуыма федтой, 
æвæццæгæн, ахæм диссæгтæ. 
— Иттæг раст æй бахахх кодтай. Де ’рвад Хамырзæтæм 
дæр ибон Агыса Царциагы диссæгтæ уынынмæ фæцыди. Афтæ 
мын: «Дæ ныхас æцæг куы рауайа, уæд уый Царциаты дис- 
саг уыдзæн». Йæ зæрдæйы тугтæ æрлæдæрстысты, афтæ фæци 
Сосойы уындæй. Йæ маст цæмæй ссыдаид, уымæн ницуал 
зыдта æмæ, хъуыды ма кæныс? Фæтæджы цы рахуыдта? 
— Цæхæрадонгæс цыма... 

316 
Бицъоты Гриш 
— Уыцы ныхас де ’рвады амардта. 
— Кæрæдзи зонынц? 
— Хамырзæ проспекты бульвары бандæтгæй иуыл бадти, 
йæ зæрдæйы дзæбæхæн газет касти. Агысаимæ йæ рæзты ныц- 
цыдыстæм. Æз де ’рвадæн салам радтон. Ай йæ, чи зоны, нæ 
бафиппайдтаид. Ныр æм ныдздзынæг ис, йæ цæсгом ацикъæ, 
йæ лæдзæг фæхъил кодта. Йæ цонг ма йын ацахстон... 
— Æмæ ма йæ цурмæ куыд ныццыди? 
— Æнхъæлдта, фæтæджы цыртдзæвæнтæ иууылдæр мæрд- 
доны балæууыдысты. 
— Мыййаг æй истæмæй бафхæрдта Хамырзæ? 
— Агыса реабилитацигонд у, йæ къæхты бынтæ йын ба- 
сыгътой. Хамырзæйы кæцæй зоны, уый нæ зæгъы. Йæхиуæт- 
ты дæр, дам, уæй кодта. — Дзодзыр та йæ сахатмæ æркасти 
æмæ сыстади. — Цом, Гыбытт нæм æнхъæлмæ кæсы. 
— Мæн нæ хуыдта. 
— Кусарт нæ акодта, мæнмæ дæр сæрмагонд хонæг нæ 
уыди. Цом, йæ ног бынатæн ын арфæ ракæнæм. 
Алыккамæ цыма иуварсæй æрбадзырдæуыд: «Фимæйы 
фенынæн дын æвæджиауы фадат!» — æмæ фестади. 
* * * 
Дуканийы фарсмæ кулдуарыл кæртмæ бахызтысты Дзодзыр 
æмæ Алыкка. Кæртæй Гыбытгы кабинетмæ — сау лидеринцьар 
дуар. Дзодзыр иу каст йæ сахатмæ кодта, иннæ — Алыккамæ. 
Иæ галиу цæст ныкъулыны змæлд бакодта, фæлæ дзы æххæст 
ныкъуылд нæ рауади. Дуар байгом кодга æмæ бахызтысты на- 
рæг тыргътæм. Тыргъты кæрон дæр — ахæм дуар. Йæ хæцæн ын 
батьæпп кодта Дзодзыр æмæ хъæрæй сдзырдта: 
— Ам дæ, Гыбытг?! — рахæцыд дуарыл, æмæ разынд æх- 
гæд. — Хицау, хиуæттæ стæм! 
Дуары гуыдыры къæпп фæцыди æмæ байгом, къæсæры 
мидæгæй лæууыд Гыбытт, йæ уадултæ æмæ йæ рустыл сæнт- 
сырх лыстæг тæгтæ, йæ цæстытæ авгæрттывд фæкодтой, 
йæ хæдоны дыстæ — уæгъд. Дыууæ тумбочкæйыл цы стъол 
æнцади, уый уæлхъус бадти дæргъæлвæсдзæсгом, уæлдай 
фыды мур ыл нæма фæхæцыд, афтæмæй йын дурнад уæнг- 
тæ. Йæ фæстæмæфаст сæрыхьуынтæ æнгом бадтысты. Йæ 
пинджак бандоны къухыл æрæппæрста. Стъолыл — иугонд 
гæххæттыты цъæпæратæ, пылыстæг урскъæбæлджын ныма- 
йæн, телефоны аппарат. 

Иронæн - дигорон дзубанди... 
317 
— Слушаю вас, — загъта директоры къæлæтджыны бадæг. 
— Мах мæнæ амæ æрбауадыстæм, — загъта Дзодзыр æмæ 
Гыбытмæ ацамыдта. — Мæнæ хицаумæ... 
— Хицау нал дæн, — Гыбытты хъуыры нуар адымст, атып- 
пыр. — Мæн дын дир... Табуафси, уымæ дзур... 
«Ай, æвæццæгæн, Гæбæлиндзæ у!» — фæцымьщис Алыкка. 
— Ци ’хсицгæ гъуддагбæл дæмæ æрбацудæнцæ? — афар- 
ста Гæбæлиндзæ Гыбытты. Уый йе уæхсчытæ фелхъывта. — 
Æйдæ, уæ курдиадæ зæгъетæ. 
— Гыбыттимæ уарзон сыхæгтæ стæм, иннæ... — Алыкка- 
мæ ацамыдта Дзодзыр, — йе ’рвад, æмæ æрбауадыстæм... 
Дуканимæ цæуæн дуар чидæр уæздан хост æрбакодта. 
— Да! — фидар хъæлæсæй загъта Гæбæлиндзæ. 
Дуар æрбайгом æмæ ныгъуылдтытæгæнгæ æрбацыди 
Фимæ. — Оу! — йæ къух йæ риуыл авæрдта æмæ фæстæмæ 
фæцæйздæхт. 
— Рацæуай, — сдзырдта Гæбæлиндзæ. — Зæгъай, ци дæ 
гъæуй? 
Фимæ Гæбæлиндзæмæ джихгæстытæ, стæй Гыбытмæ 
фæзылд. — Иу лæг сервелат къалбас агуры. Директор, дам, 
мын загъта. Хъæстинæ йын хъуамæ раттаид къалбас æмæ 
дохтырмæ ацыди. 
— Æйдæ, дæхуæдæг имæ фæццæуай, — Гæбæлиндзæ гом 
дуармæ ацамыдта Гыбытгæн. 
Алыкка йæ цæст нал иста Фимæйæ, куы мæм фæкæса, 
уæд ын цæстæнгасæй салам ратдзынæн, зæгъгæ. 
Фимæ цыма Гыбытгæн фæндаг лæвæрдта, фæстæмæ ра- 
къавдзæфтæ кодта æмæ Алыккайы фарсмæ æрлæууыд, фем- 
дзаст сты. Лæппу ауыдта: чызджы зæрдæ дæр — мæт æмæ 
сагъæстæй дзаг. Лæппу йæ амонæн æнгуылдзæй йæхимæ аца- 
мыдта, стæй дзы уæлдæфы къæлæт хахх æркодта, ома, ду- 
канимæ дæм бауайдзынæн. 
— Ма нæмæ бацо, — загъта мынæг хъæлæсæй чызг. — Куст- 
мæ дæмæ нидздзордзæнæн. 
Дзодзыр æмæ Алыкка директоры уатæй кæртмæ куы ра- 
цыдысты, уæд хуызисæг афарста: 
— Цы федтам, уыдон куыд схонæн ис, дæумæ гæсгæ? 
— Редакцийы кæй кой кодтам, ахæм диссæгтæ. 
— Гъер мæ бауырныдта — Царциатæ кæддæр кæй уыдыс- 
ты, ацы хабар уымæн æвдисæн. Уый дын Гæбæлиндзæ! Фæ- 
зынди кабинетмæ, лæджы йæ бынатæй сыстын кодта, дæ- 
гъæлтæ æмæ мыхуыр райста, æмæ бынат йæхи баци! Дæумæ 

318 
Бицъоты Гриш 
куы бауадтæн, уымæй чысыл раздæр дзырдтон Гыбытмæ 
æмæ ма, мæгуыр йæ бон, уæддæр гъæйтт-зæгъгæ лæг уыди. 
Мæнæ де ’рвадыл цы цæфтæ цæуы! 
— Æвæццæгæн æм исты стыр хицау æрдзырдта: «Дæ бы- 
натмæ лæг фервитæм». 
— Къанторы бадæг бирæкрат йæхимæ ахæм бæрн исы? 
Гыбытты цасдæр фæджыбы-джыбы кодтой. Кæд Гæбæлин- 
дзæ йæхæдæг... Æмæ, дам, гъер Гыбыттæн ма батæригъæд 
кæн! Мæнæ Царциатаг лæг Гæбæлиндзæ! Нырма хабарæн сæ 
кусджытæ дæр ницыма æмбарынц. Гæбæлиндзæйы ревизор 
исты хондзыстьь 
Æрдæбон Алыкка Дзодзырмæ дæр æмæ Гæбæлиндзæмæ дæр 
йæ хъус фæдардта, ома, кæд сусæгвæнды æмархайджытæ сты, 
уæд сæ исчи йæхиуыл æнæрхъуыдыйæ комдзог рацæудзæн. 
Ахæмæй йæ зæрдæ ницæуыл фæкъæпп кодта, уæддæр æй нæ 
бауырныдта, цы уыны, уый спектакль нæу, æмæ Дзодзыры 
зонды чъылдымыздæхт, дæлгоммæвæрд, дызгъуынтæгонд 
æвæрæнтæй нæ райгуырд, уый. Спектаклы æрхъуьщыгæнæг 
дæр йæхæдæг, йæ режиссер дæр — йæхæдæг. Айфыццаг мын 
Гæбæлиндзæйы кой куы скодта, уæд спектакль йæ тæккæ 
цæттæгæнгæйæ уыди, ныр сцæттæ, æнæ театрдзауæй йын 
спектакль схонæн нæ уыдаид æмæ мæ ам æрбалæууын кодта». 
— Цыма фын федтон, — загъта Алыкка. — Æви театры сце- 
нæмæ кастæн? Фæлæ цæй сценæ, царды, æвæццæгæн, ахæм 
диссæггæ цæуы æмæ дзы сценæмæ бирæ нæ баирвæзы... 
— Куыд федтай, афтæ, — загъта Дзодзыр. — Гыбытгы уазал 
бæгæныйæ дæр ма æнæхай фестæм. Цом, нæхæдæг исты са- 
мал кæнæм, Гыбытты хъыгыл фæхъыг кæнæм. 
— Телефонæй мæм æрбадзуринаг сты æмæ æз фезгъорын, — 
сдзырдта ма Алыкка, йæ цонг фæхъил кодта æмæ азгъордта 
редакцимæ. 
Тыргътæм айхъуыста телефоны зæлланг, дуар фегом код- 
та, хæтæлы айхъуыста: 
— Фимæ дæн. 
Лæппуйы улæфт скъуыдтæ кодта, нывыл сдзурынмæ нæ 
сарæхстаид æмæ хъусæй лæууыд. 
— Алыкка мæ хъæуы, — хатыркурæджы хъæлæсæй та 
сдзырдта Фимæ. 
— Згъоргæ кодтон, гъер мæ чемы æрцыдтæн æмæ дæм 
хъусын, Фимæ. 
— Дæхимæ уыдзынæ? — афарста чызг æмæ, цæуылдæр 
кæй тыхсы, уый фембæрста Алыкка. 

Иронæн - дигорон дзубанди... 
319 
— О, ам уыдзынæн. 
— Æртыккаг этаж, 25 уат? 
— Адристы бюройы кусæгæн бæззыс. 
— Фæцæуын. 
Стъолы лагъз цасдæр раласта Алыкка, армы амбæхсæн 
кæмæн ис, ахæм айдæн къуымæй райста, чингуытыл ми- 
дæгдæр бахæцыд, айдæн сыл банцой кодта æмæ йæхимæ 
бакасти. Сæры тæккæ тенкайыл та хъуынты бындзыг гопп 
абадт. Графины донæй йæ армы рауагъта, сæрыхъуынтæ дзы 
ахуылыдз кодта, уырзтæй ма сæ адудутæ кодта æмæ сæрва- 
сæнæй фасгæ. 
Лæппуйы зæрдæ цины схуыстытæ кодта — Фимæ йæм 
æппындæр нæ фæхæрам, сæ сæрмæ иу мигъы къæм дæр нал 
бады. Уыцы уысм æм æндæр хъуыды фегуырди: «Дæхи та 
зæххæй куы атыдтай! Банхъæлмæ уал кæс, цы уац та дын 
æрбахæссы...». 
Фимæ йын йæ дуар æрбахоста нæуæндон къухæй, Алык- 
ка йæ размæ ауади æмæ йын дуар бакодта, диванмæ йын 
бацамыдта, фæлæ чызг лæууыди, ома, дæхæдæг уал сбад. 
Йæ фарсмæ сбадын æй фæндыди, фæлæ йыл кæд цымыдис- 
тæй искæйы цæст æрхæцыд, уæд сæм гудзитæ кæндзысты. 
«Гъемæ нæм уыйас дæр кæсæнт, — загъта йæхицæн лæппу 
æмæ диваны иу кæрон сбадти, иннæ мутакайы цур хъавгæ 
йæхи æруагъта Фимæ. 
— Куыд хорз дæ рауагътой? — афарста Алыкка. — Куысты 
рæстæг... 
— Нæ хистæр директоры кабинетмæ ацамыдта, абон, дам, 
сæ махмæ нал равдæлдзæн, кæд, дам, дæ исты æхсызгон 
хъуыддаг ис... Æфхæрд нæ баййæфтон, æмæ мын буц митæ... 
— Æгæр æфхæрд дæр ма... 
— Нæ, нæ, Алыкка, — чызг йæ къухтæ батылдта. — Ды цы 
’нхъæл дæ, уый нагъ... Веринкатæй куы ралыгъдтæн... Иунæг 
нæ уыдтæн. Иу лæппу бацыди нæ дуканимæ кусынмæ, Ве- 
ринка йæ зоны. Уæззæуттæ хæссæг. 
— Веринка мын йæ кой кодта. 
— Мæ фæдыл бафтыди... 
Дуар фегом æмæ машинкæйæ мыхуыргæнджыты кæстæр 
мидæмæ æрбауад, афарста: 
— Де ’рмæг кæм ис, Алыкка? Февдæлон дæн. 
Фимæ йын сыстади, диванæй иуварс алæууыд. Уый йæм 
цæстытæй — джигултæ. 
— Абон ма йæ райдайдзынæ? — бафарста Алыкка. 

320 
Бицъоты Гриш 
— Уæдæ дын æз цы зæгъын. 
Æрмæг ын йæ къухы фæсагъта, æмæ мыхуыргæнæг ацы- 
ди. Фимæ сбадти æмæ дарддæр йæ ныхас кодта: 
— Ахæм æнахуыр адæймаг у, ахæм... Мæ разы-иу слæууы- 
ди æмæ йын цыфæнды дæр дзур... 
Телефоны дзæнгæрæг. Хæтæл йæ хъусыл аныхæста Алыкка: 
— Хъусын. 
— Тбауай-ма мæм, — айхъуыста бардзырд дæттæджы хъæ- 
лæс, æмæ хæтæл æрæвæрдта æрбадзурæг. 
Сæйраг редактор йæхимæ афтæ фæхоны, уый зыдта Алык- 
ка, фæлæ алкæйы нæ — курдиаты зынг кæмæ нæ разынд 
кæнæ кæмæ фæхæрам вæййы, уьздоны. Сæйраджы цалдæ- 
рæй хорз фæзмьздтой æмæ йæм уьздонæй исчи æрбадзырдта- 
ид. Хæтæл æрæвæрдта Алыкка, йæ сахатмæ æркасти — куы- 
сты кæронмæ ма баззади дыууæ сахаты. 
— Фимæ, ами дзубандитæ кæнæн дæр нæййес, - загъта 
Алыкка. — Уынгмæ акæсæм... 
— Нæ, нæ, уыцы лæппу хæстæг кæмдæр ис! — бакатай 
кодта чызг. 
— Цавæр лæппу?! 
— Кæй кой дын кæнын... 
— Æмæ куысты нæй? 
— Мæ фæстæ нал рацьзди куыстмæ. 
— Æмæ ма уæд цы? Ныр дæр ма дæ фæдыл зилы? 
— Сымах директормæ куы бацьздыстут, уый размæ йæ нæ 
чызджытæй иу рудзынгæй рауьздта. Æмæ, дуканимæ бацæ- 
уай, уый мæ нæ фæндыд... 
— Æцæгæй дзы тæрсыс? 
— Æррайы хуызæн сси. Веринкайæ куы лыгъдтæн, уæд 
мемæ уьзди. Цыфæнды йын дзур, нымады дæр æм ницы у. 
Мæ сумкæ мын айста, автостанцæмæ мæ ныххæццæ кодта, 
билет мын балхæдта. Æз загътон: «Нал цæуын». Уый та мын 
мæ сумкæ айста æмæ та мемæ рараст. Кæугæйæ йын лæгъстæ 
кæнын: «Ныууадз мæ, мауал цу мæ фæдыл». Адæм нæм нык- 
кастысты. Цьздæрхуызон адæн æмæ йæ дзæбæх асхуыстон. Уый 
мын мæ уадул ньздздзæхст ласта. Автобусæй йæм нæ сыхæг- 
ты лæппу рауади, аууонмæ йæ аскъæфта, хылтæгæнаг у нæ 
сыхаг æмæ йын цытæ бакодтаид. Ныр йæ маст исдзæн... Дæ 
размæ куы бабада. Ды йæ хуызæй дæр нæ зоныс... 
Телефоны дзæнгæрæг та сын сæ ныхас фескъуыдта. 
Дзырдта Веринка. Алыкка хæтæл Фимæмæ авæрдта, ома 
дæу агурынц. 

Иронæн - дигорон дзубанди... 
321 
— Æмæ æз ам дæн, уый чи зоны? — аджих ис Фимæ. 
— Æмæ адæм цы нæ зонынц æмæ цы нæ базондзысты... 
Чызг хæтæлмæ къуызгæйæ ныдздзырдта: 
— Хъусын дæм... Æз... Æз ам нæ кусын. О, редакци. О, 
Алыкка ам ис... О, Фимæ дæн... — Ныхъхъæлдзæг ис Фимæ, 
ныххудти. — О, тæргæйттæгæнаг, — хæтæл радта Алыккамæ. — 
Дзуры дæм. 
— Аизæр уæ дыууæ дæр цæут нæхимæ, — загъта Веринка. — 
Аныхæстæ кæнут æмæ мæм-иу æрбадзурут куыстмæ. 
Алыкка хæтæл æрæвæрдта æмæ загъта: 
— Фимæ, цом, уыцы лæппуйы мын бацамон æмæ дзы 
мæхи гъæуай кæнон. 
Уынджы Фимæ сцырддзаст, лæппу та йæхи ницыфип- 
пайæг скодта. Ацыдысты сабыр фæрсаг уынгмæ. 
— Фимæ, зонын, Куарæ дæ йæ фатермæ кæй бахуыдта. 
Йе стъолыл нæ иумæ ист къам. Йæ ныхæстæ дын комком- 
мæ нæ афæзмдзынæн, фæлæ дын загъта: Алыкка æмæ мæн 
Хуыцау кæрæдзийæн... Фимæ, æз дæ басусæг кæнынмæ 
ницы хъавыдтæн, фæлæ... Цæмæй дын сæ радзырдтаин... 
Куыд дын æй бамбарын кæнон? Иучысыл уал нæ кæрæ- 
дзи базонæм, зæгъгæ, хъуыды кодтон. Алцæмæн дæр йæхи 
рæстæг ис... 
— Алыкка, ма кур хатыртæ. Куарæ фæзындзæн, ды æп- 
пындæр уый æнхъæл нал уыдтæ. 
— Æндæризæр автобусмæ фæцæйцыдтæн. Фæталынггæ- 
рæттæ. Автостанцæмæ хæстæг мæ размæ фæци. Æнхъæлд- 
тон, мæ фыны дæр æй нал фендзынæн æмæ йæ рох кæнын 
байдыдтон... 
— Алыкка, алцыдæр мын фæдзырдга, нал сæ хъæуы дзурын... 
— Фимæ, мæхи æрæмбарон... Уæлæмæ скалинæгтæ мæм 
ис... Ныллæгъстæ мын кодта, байхъус, дам, мæм. Йæ фатер- 
мæ бахызтыстæм. Мæнæ, дам, ацы къам уынынмæ æрбахуыд- 
тон Фимæйы... 
— Алыкка, ныр нал... Искуы сыл тынг, тынг бирæ фæ- 
дзурдзыстæм. 
— Уыцы кьамтæ се ’мдзæрæны скъуьщгæй куыд баййæфгон... 
— Уый дæр базыдтон — йæ мад сæ ныскъуьщтæ кодта, иу 
къам ма йæм баззади. 
— Уæдæ алцыдæр зоныс... 
— Аспирантурæмæ йæ уарзонæн фæндаг чи сарæзта, уыцы 
сылгоймаджы къам дæр мæм æвдыста... Мæ цæстытыл куы- 
дæй уайыс: æнцад æм фæхъуыстай... 
21 Бицъоты Гриш 

322 
Бицьоты Гриш 
— Къам ныскъуьщтæ кодтон æмæ рацьщтæн... Уыцы ми- 
ниуæгæй, æвæццæгæн, никуы фервæздзынæн... Маст дын чи 
скодта, уымæй æнæмæнг æвæстиатæй дæ маст райс... 
— Уæдæ æвзæргæнæгæн цы дæ зæрды ис? 
— Æвзæргæнæг уыцы уавæрмæ цæмæн æрхауы, уый базо- 
нын нæ-иу искуы цæуылнæ бафæнды?.. Никуы бафиппайд- 
тай, кæмæйдæр загътой иу ран, иннæ ран: афтæ акодта, 
уфтæ акодта, адæмы æхсæнмæ хъуамæ мауал рацæуа. Ды гуы- 
рысхо дæр ницæуыл фæдæ, йæ алы ныхасыл дæр ын бау- 
уæндыдтæ, æмæ уыцы чидæр дæуæн дæр цæстысындз фес- 
тад æмæ ды дæр кæмæндæр йæ фыдгой кæныс... 
— Алыкка, ныртæккæ дæ нæ бамбардзынæн... Архайдзы- 
нæн, цæмæй дæ бамбарон. Ныр та уал æндæр истæуылты 
дзурæм... 
— Иттæг хорз, Веринка цы фæдзæхста, уый дын зæгъон? 
— Зæгъ, — йæ сæр батылдта Фимæ. 
— Фимæйы, дам-ма-иу бафæрс, кæм цæрдзæни? Загътон 
ын: кæм цæрдзæни, уый æз зонын. Кæм, дам? Дæумæ, зæгъын, 
куы бацæуа, уæддæр рæстæгмæ. Цæргæ та кæндзæни Саска- 
тæм... 
— Саска та чи у? 
— Алыккайы мад... 
16 
Æндæрæбон Хамырзæ Алыккамæ йæ куыстмæ æрбахаста 
йæ къухфыстытæ. Чиныгæй, дам, дын сæ рауадзиккам, исчи 
дын сæ куы барæвдзытæ кæнид, уæд. Чиныгуадзæны кус- 
джытæй кæимæ дзырдта, уый кой не скодта, фæлæ дзы рап- 
пæлыди, сæрджын лæг, дам, у, йæ къухæй бирæ хорз чин- 
гуытæ рацыди. Æмæ Хамырзæ Алыккайæн бафæдзæхста: «Ба- 
кæс уал сæ, уыйфæстæ ныхас кæндзыстæм». 
Уыцы изæр Алыкка йæ фыдыфсымæр Гагуыдзæн кодта 
Хамырзæйы къухфыстьпы кой. Æмæ уый тьшг бацымьщис. Ала- 
гиры советон власть куы æрфидар, уæд уырдæм урсьпæ куьщ 
бабырстой, уьщоны бæлсивиччытæ фæстæмæ куыд расырдгой, 
уый тыххæй, дам, æнæмæнг фысдзæн æмæ, дам, ма-иу уыцы 
бынат раздæр бакæс. Йæ фыдыфсымæры куыд бамбæрста, 
афтæмæй Хамырзæ йæхицæй тыхæй зындгонд лæг аразы. 
Хамырзæйы къухфыстытæ райста Алыкка æмæ, Гагуы- 
дзы фæдзæхст йæ зæрдыл даргæйæ дзы-иу кæм хицæн рæн- 
хъытæ акасти, кæм фылдæр. 

Иронæн — дигорон дзубанди... 
323 
«1917 азы ревæлюционер кой едæмæ ницуал уди ыз загъ- 
дон хъуамæ ревæлюционер мæхи цæсдæй мæхæдæг фенон 
уæладжыры комы ысдрдæр хъæуы пърыстывы къантормæ 
бацыдæн алы хуызон адæймæктæ дзы бирæ федтон Иу лæгл 
кожыкæ Пърсдывы чингытæй 1 райста æмæ дзы цдæртæ 
нхæхытæ кодта Пърсдыв схъæртæ кодта куыдæ уæндс уый 
загъда Микъала патцах нал ис æмæ йæ кой мауал кæнут 
* * * 
Советон власт адæм власт фæуæлахиз хъæуты сел совет 
арæсдой Ног сел советы кусчытæн къри бахуыс кодтам æмæ 
ыз æмæ революцинер горæдмæ рацдыстæм 
* * * 
1918 азы революционер Авдакин рев къорд сарæсда æмæ 
кьорды мæхи ныфысын кодтон Уй фæсдæ партийы нылæу- 
ыдæн æмæ нæхи хъæуы гæвзыг цæрæг лæбпутæй парт йа- 
чейкæ сарæсдон 
* * * 
Граждайнаг хæсды рæсдæг уыдтæн секретар парт йачей- 
кæ æмæ урстæй тас уыд æмæ ыз партизантæм ацыдæн...» 
Йæ кусæнуаты дуар ын сонт гом кæй ачынди, уый æн- 
къаргæ бакодта Алыкка. Къæсæргæрон лæууæджы цæстыкæ- 
ронæй дæр нæма ауыдта, уæд йæхицæн загъта: «Бола мæ 
йæхимæ хоны». Фæлæ фæхъуыды кодта, хицау æм уайтæккæ 
кæй æрбадзуры: «Æрбауай мæм!» æмæ дуар йæ тарвазыл аны- 
хæсы. 
Къæсæргæрон лæууæгмæ Алыкка цымыдис каст фæкод- 
та, йæ домæн ныхас йæ дзыхæй куыд æрæгмæ хауы, зæгъ- 
гæ, æмæ ауыдта йе ’рвад Хамырзæйы. 
Хур ацы сахат раст уалæ арвы бæрзæндты æрбахæццæ йæ 
рудзынджы скомкоммæ, йæ рухс уаты нал цыди, æмæ Алык- 
ка ауыдта Хамырзæйы цæсты бынты дзæкъултæ, цыма сæ 
уæззау цыдæртæ нытгагъдæуьщ, æривæзæгау кодтой. Йæ къæ- 
лæт фындзырагъ дæр цыма фæцыргъдæр. 
Хамырзæ лæууыди йæ мидбынаты, йе ’ргом дæр Алык- 
камæ, йæ каст дæр. 

324 
Бицъоты Гриш 
«Йе знæт дзацьа-туг æй æрбалæууын кодта ам», — фегуыр- 
ди йæ сæры, æнхъæлдта, Хамырзæ йæхи авæрдзæн бæрзон- 
дæй ныллæгмæ кæсæджы уавæры æмæ йæ исты хуызы дзæ- 
бæх алхыскъ кæндзæн. Фæлæ бафиппайдта, йе ’рвад ацы са- 
хат уыдæттыл кæй нæу, йæ иу къухæй дуары æхгæд æмби- 
сыл фидар хæцыд, иннæ къухæй чесуча кителы дзыпп æрæм- 
бæрзта, цадæггай йæ æрсæрфта, æддæгуæлæ авæрдта йæ 
цæстытæ. 
«Нагъ, абон Хамырзæйы бон нæу», — загъта йæхицæн 
Алыкка æмæ та ауыдта, цардхуызгæнæг мидзæрдæйы рух- 
сæй йæ цæсгом кæй нæ рангæс. «Ныртæккæ фæцуддзæни!» — 
фæдисон хъуыды фестын кодта лæппуйы, йæ размæ бауади. 
— Ницы... ницы, — сфæрæзта зæгъын Хамырзæ. — Ма тыхс. 
— Мидæмæ æрбахызт æмæ дуар æрбахгæдта. — Дзодзыры ссар... 
Ардæм æй ракæн, — æмæ галиуырдæм ацамыдта. 
«Йæ кабинет уыцырдыгæй ис, уый дæр зоны», — загъта 
йæхинымæры лæппу. 
— Ам ис? Абон æй федтай? 
— Чысыл раздæр æй федтон. 
— Зæгъ ын: чидæр дæ агуры... Ды дæр мæ нæ зоныс... 
Дзодзыр та цыма дæсны хуызисæджы хуызисæны раз сба- 
дынмæ йæхи ацæпæ кодта — сæрыхъуынтæй алы ’рду йæ 
бынаты, итувæрд хæдоныл æнцъылдбæрæг нæма уыди. Йæ 
разы стьолыл, æвæццæгæн, типографимæ æрвитинаг хуы- 
зистытæ, сæ бынмæ цы æмбарынгæнæн ныхæстæ вæййы, 
уьщон хицæн сыфыл — машинкæйæ мыхуыргонд. Æмæ сæм 
касти. 
— Иу чидæр дæ агуры. 
— Фæндаг ын ацамыдтаис, — йæ кæсын нæ ныууагъта 
Дзодзыр. 
— Хетæг хъæдмæ нал, фæлæ, дам, хъæд Хетæгмæ. 
— Чи у, чи? Цъæадзаст — скъуыдчъил? Æви йæ уæззау 
хуынтæ нал фæразы? 
— Цы мын бафæдзæхста, уый дын зæгъын. Мæ кабинеты 
дæм æнхъæлмæ кæсы, — загъта Алыкка æмæ рацыди. 
Йæ баздæхынмæ диваныл бадти Хамырзæ. Æвæццæгæн, 
йæ бацæуынмæ стьолыл авæринаг уыди агуывзæ, фæлæ йæ 
стьолы кæроныл бакъуырдта, дон сцæллахъ ласта æмæ йæ 
дысыл æркалди. Агуывзæ сæвæрын ын куы бантысти, уæд 
йæ галиу аууон фарсмæ диванмæ æрæвнæлдта. Йæ кителы 
дзыппы аивæй цы атъыссинаг уыди, Алыкка уый ауыдта — 
хосты чысыл флакон. 

Иронæн — дигорон дзубанди... 
325 
— Федтай йæ? — бафарста Хамырзæ, йæ дысæй доны 
æртæхтæ æрцагъта. 
— Ныртæккæ æрбацæудзæн. 
— Хъусыс... дæхи дзы бахъахъхъæ... Æнхъæлдтон, сæ хъæс- 
тæ сын скуынæг кодта Сталин... Цынæхуызон дзы федтон, 
чердыгæттæ дзы-иу нæ разынди, фæлæ дзы... 
Дуарæй æрбахызти Дзодзыр, йæ астæу сраст кодта æмæ 
йæ риу раразмæ. Уымæй уæле дæлæмæ кæсæджы бынаты 
авæрдта йæхи. Диваныл бадæгыл куыдцæр йæ цæст æрхæ- 
цыд, афтæ афарста: 
— Мæсты ма мæм кæныс, Хамырзæ? 
— Ды!.. — ныззынг æм сты Хамырзæйы цæстытæ, йæ цонг 
æм топпы хæтæлау ныдцардта, хæтæлы кæрон — арц — риу- 
мæ хъавæг æмраст æнгуылдз. Сонт гæрæхтау хъуамæ сирвæз- 
таиккой Хамырзæйы дзыхæй карз зæгъинæгтæ, фæлæ æр- 
лæмæгъ ис цонг, æруæззау, хъæбысмæ æрцæйхауди, фæлæ 
къух кителы галиу дзыпмæ байвæзта йæхи, фæлмæн арм ыл 
æрдæлгом. Уыйфæстæ та уыцы армæй йæ цæстытæ æрæм- 
бæрзта. 
— Хамырзæ, исты хъыгдарæг дæ ис? — афарста Дзодзыр 
æмæ Алыккамæ фæкаст. — Кæд æй дохтыры æххуыс хъæуы? 
Хамырзæ Дзодзырмæ кæсгæ не скодта, бандонмæ йын 
бацамыдта: 
— Сбад-ма. 
— Хистæры ныхас кæстæрæн — закъон,— загъта Дзодзыр 
æмæ Алыккайы рахизырдыгæй къулæмбуар æвæрд бандо- 
ныл сбадти. 
— Дурзæй рацæуы... бæстæ ныффалгæрон кæны...— дзырдта 
Хамырзæ, йæ каст — Дзодзырмæ. — Зæй расайы иунæг 
дур... Уый алчидæр зоны... Уыцы дурæн ссарæн нал вæййы... 
Зæгъæн ын нæй, ахæм фыдбылыз рачынди... Дысон... Стыр 
æбуалгъ ми рачынди... Зæй чи расайы, уыцы дурæн ссарæн 
нал вæййы... ам та æбуалгъ фыдбылыз ракæнæг хурæнбæрæг 
у... Чи йæ самидин кодта, уый дæр... 
— Ацы ныхæстæ нæ дыууæйæн дæр дзурыс? 
— Алыккайы дзы ма тъысс... Алыкка, дуар-ма сæхгæн... 
Алыкка Хамырзæйы курдиат сæххæст кодта. 
— Цымæ уæддæр цæй дымæгмæ дзурыс уыцы ныхæстæ, 
Хамырзæ? 
— Æбуалгъ ми кæм рачынди æмæ йæ чи ракодта, уыдæт- 
тæ ды зоныс. 
— Дæлгом-уæлгом ныхæстæ... Кæй кой кæныс? 

326 
Бицъоты Гриш 
— Ибон мæм кæй ныххуыдтай... Алыкка нæхимæ куы 
уыди... 
— Агысайы. Æмæ дæ истæмæй бафхæрдта? Кæм ма йæ 
федтай? 
— Ахст у дæ Агыса... Иумæ дзуапп дæтдзыстут... 
— Психатакæ мын аразыс, Хамырзæ? 
— Дæ чеппа æрдхорд дысон æбуалгъ ми ракодта, æмæ йæ 
ды зоныс. 
— Алыкка, ацу уал-ма, Хамырзæ дæ цуры æргом дзурын 
нæ уæнды. 
— Дысон дæ чеппа фыдгул Сталины цыртдзæвæныл ра- 
уагъта ахорæн цæимæдæрты æмхæццæйæ... Ныддæвдæг ыл... 
Сысхъауæн ын нал ис... 
— Зæгъыс, Агыса къаланчойы смидæг. Æмæ æз йемæ куы- 
нæ дæн, уæд иумæ дзуапп цæмæн хъуамæ дæтгæм? 
— Фыдгæнæгæн ды бацамыдтай фæндаг. 
— Агысайæн æдæрсгæ ацæуын йæ бон куынæ у, уæд уын 
уæ бæрзонд кулдуары сæрты куыд бабырыд? Æви уын уæ 
гуьщыртæ басаста? 
— Нæ ныхмæ иннæ уынджы зæронд ус цæры... — ныр йæ 
ныхас Алыккайæн кодта Хамырзæ. — Æхсынæнтæ фæуæй 
кæны... Йæ цæхæрадоны быру хæлд у... — Дзодзырмæ та йе 
’ргом аздæхта. — А чеппа советон власты цыфыддæр знаг у, 
мастисæг... Ды йын æхсидав радтай, уый арт бафтыдта... 
— Мингай æназымты сраст кодтой, реабилитацигонд 
æрцыди Агыса дæр. Газеттæ куы кæсыс, Хамырзæ, æмæ уыцы 
хабæрттæ тынг хорз куы зоныс. Уыдон сраст сты æмæ ныр та 
дзырдхæсджытæй, хахуыргæнджытæй дзуапп агуырд цæудзæн. 
— Нæ йæм кæсут, куыд суæндон ис! 
— Мæн тыххæй дæр дæм зæгъинæгтæ куы ис! Ныронг сæ 
æмбæхстæй куыд фæдардтай, цы фæрсты фидар дыл уыди?! 
— Дæ лични делæйы нæ бавдыстай дæ редактормæ, дæ 
фыд кулакгонд кæй уыди... 
— Кулак кодтой самангæрдæны тыххæй, нартхорзгъалæн 
кæмæ уыди, ахæмты. Дæуæн-иу колхозы фосимæ уыди дæс 
æмæ ссæдз, ноджы фылдæр бæрнаг фысы, лæвар дын сæ 
хызтой. Де ’фсымæры фырт Гыбытт «Москвич» батыдта, 
уыйфæстæ йын «Волгæ» йæ бынатмæ батылдта... 
— Чеппа знаг у... Фæлæ уый дæ разы у пешкæ, пицых... 
Ды æгæр æбуалгъ дæ æмæ дæ дæ редактор дæр нæ зоны! 
— Хамырзæ, дæ хотых нал кусы, æндæр ды мæнимæ ны- 
хæстыл не схæцис. Афонмæ дæ хырхы дæндæггы хуызæн 

Иронæн — дигорон дзубанди... 
327 
тигъджын дамгъæтæй фыст бынатыл сæмбæлдаид... Агыса 
хæрз цъæмæлæй раздæхти, цæй мастисæг ма дзы ис, фæлæ, 
дæ гуырæй райгæ у — дæ хахуырты азар кæй басыгъта, 
уыдонæй ма чидæртæ къахыл лæууынхъом сты... Дысон 
цы æбуалгъ ми бачынди, уый Агысайæ æнхъæл цæмæн 
дæ? Дæ амæттæгтæй дын алчидæр тæрхонгæнæг у...— Дзо- 
дзыры ныхас фескъуыди, йæ бæрзонд ных йæ къухæй ба- 
къуырдта: 
— Мгъы! Фæлæуу-ма, фæлæуу! Мæ лымæн лæггаг ахорд- 
та сæкка. — Телефонмæ бауад, хæтæл систа, æрзылдта но- 
мыртæ агурæн цалх æмæ байхъуыста: 
— Алло! Ды дæ, лымæн лæггаг? О, æз, Дзодзыр - тьуз- 
къозыр. Агыса уым кæмдæр ис... Де зæды стæн, дæ фарны 
стæн, ма фæзивæг кæн, фæдзур мын æм. — Телефоны аппа- 
рат стьолы кæрон æрæвæрдта æмæ хæтæл бадаргъ кодта Ха- 
мырзæмæ: 
— Гъа, аныхас кæн ахст лæгимæ... 
Хамырзæ йæ дзыппæй хосты флакон куыд систа, йæ сæр 
ын куыд разылдта æмæ йæ йæ арммæ куыд фæкъул кодта, 
уыдæттæ нæ федта Дзодзыр. Хæтæл æм куы лæвæрдта, уыцы 
рæстæг Хамырзæ хос йе ’взагыл æрæвæрдта. Скасти хуызи- 
сæгмæ, акъуырдта телефоны хæтæл, феуæгъд ис Дзодзыры 
къухæй æмæ стъолы фарсыл йæ къупп фæцыд. 
— Æввахс мæм ма цу, — Хамырзæ йæ къух ауыгъта Дзо- 
дзырыл, йæхи фæстæмæ диваныл ауагъта æмæ йæ цæстытæ 
æрæхгæдта. 
— Баулæф, Хамырзæ, æрæнцай, — загъта Дзодзыр æн- 
цойбоны сабыр хъæлæсæй. — Кæд ма дæм исты хъарутæ ис, 
уæд дæ тæригъæдтыл басæтг. Фыссæджы курдиат дæр дæм 
куы разынди, мемуартæ фыссæджы курдиат. Дæ тæригъæд- 
тыл басæтт, науæд дæ мæрдтæ сæхимæ нæ бауадздзысты. 
17 
Алыкка адæймаджы ном хæссыны бæрн куы банкъардта 
йæхимæ, уæдæй нырмæ ныры хуызæн никуыма фæбузныг 
йæхицæй. Сæххæст кодта Уæрццийы курдиат. Йæ удæгасæй 
ма йæ бафæндыди. Дзацъайы фæдонты азарæй æфсымæры 
марæджы ном кæуыл сбадти, уыцы Бибайы байзæддаджы 
хъæлæс фехъусын. Æмæ йæ фехъусдзæн мæнæ-мæнæ... 
Уæрцци æнхъæл у, æмæ йæ цуры дыууæйæ балæудзыс- 
ты, Бæрек æмæ йæхæдæг. Фæлæ, йæхæдæг цæйау акæны: 

328 
Бицъоты Гриш 
цард, адæймаджы зонды арæнтæй барст кæй не ’рцыди, 
уымæй диссаг у. Уæрццийы цур ма æрлæудзысты Бæрекы 
фырт Смайли æмæ-иу Рæгъатæ — Рæгъиатæ афтæ кæй тых- 
хæй зæгъдзысты: «Таджикистаны дæр нын хæрæфырт — ху- 
æрифурт ис», уыцы саудзагъд Муалим. 
Шофыры ауагъта Алыкка æмæ уынгæй Уæрцциты кæрт- 
мæ асинтыл ныххызти йæ уазджытимæ. Фæссихоры хуры 
хъарм зæронды сысаг туг дæр батавта, æмæ кæрты фæткъуы 
бæласы бын бадти йæ къæлæтджыны Уæрцци, хъуырджын 
хæдоны, йæ сæрыл — йæ æхсæвхуыссæн худ. 
Асинтæм æрхизæн дуары хъыррыстмæ нæ базмæлыди 
зæронд, æвæццæгæн та се ’рбакъахдзæфы размæ тæгæр фы- 
нæй аци. Чындз ам æввахс искуы уыдзæни, æмæ къуыттыйы 
цыд кæнын аивыл нæ нымадта Алыкка, сдзуринаг уыди, 
фæлæ Бæрек фæразæй, асинты цур æрлæууыди, йæ дыууæ 
цонджы хæрдмæ сæхи сивæзтой, уыйфæстæ сæ базыртау 
фæйнæрдæм айтыгъта, иуырдæм — иннæрдæм йæ цæст ахас- 
та, арвыл сæнцадысты, хæхты уыцы бæрзæндтыл, æмæ ри- 
уыдзаг сулæфтимæ йæ зæрдæбын хъæлæс азæлыд: 
— Тауæрæхъти бæстæ! Сугъзæринæ фестай, мæ фидæл 
дуней рохс кæми фæууидта, еци тауæрæхъти бæстæ! 
Уæрцци базмæлыди. Уый, æвæццæгæн, ныхæстæм хъал 
раци, фæлæ сын сæ мидис нал ацахстаид. 
Гагуыдз та Уæрццийæн исты хынцинаг æрбаймысыда- 
ид, чи зоны, Бæрекы рагацау дзурын дæр нæма бауагътаид. 
Бибайы байзæддаг кæд фæзынд, зæгъгæ, Алыкка дæс 
боны размæ Дыгургомы балæууыд. Уæрццийы амындмæ гæсгæ 
бацагуырдта Бæрекы мадырвадæлты. Хæдзары хицау — Гагуы- 
дзы карæн лæг ын рахабæрттæ кодта. Фæцæуын, зæгъгæ, дам, 
дзы уартæ хабар кæд райстам, нæ цæстытæ, дам, æм ныу- 
урс сты æнхъæлмæ кæсынæй. Уый бавдæлд æмæ йæхæдæг 
нæ фæзынди фæлæ сæм йæ зонгæйы сæрвыста, ме ’рцыд- 
мæ, дам, мын сырды фыд фæхсынгондæй æрцæттæ кæн. 
Цуанон, дам, цыдæр æнахуыр лæг у. Ахуыдта Алыккайы сæ 
хæдзары чъылдыммæ æмæ йын фæткъуы бæласмæ самыдта. 
Алыкка дзы суыдта цъæтджын сынтæг æнæ къухтæй, къа- 
лиутæм уыди баст. Гобаныцъары, дам, ногкарст хос нын- 
надта, баз нæ бауагъта, нывæрзæны ’рдыгæй хос фæфыл- 
дæр кодта. Хуыссæн — нымæтæй æмбæрзт. 
Алыкка лæмбынæг фæкасти, ома, фынæй адæймаг раха- 
уын дæр зоны, фæлæ дзы йæ цæст ахæмæй ницы æрцахста, 
рацæйхаугæйæ фынæй лæджы цы фæурæдтаид. Æнæхуыс- 

Иронæн •— дигорон дзубанди... 
329 
сæг, дам, фестæм фыццаг рæстæг, исты йыл куы æрцæуа, 
зæгъгæ. Цуаны цæуын куы райдыдтон, уæдæй фæстæмæ, дам, 
мидæгуат никуы сæвæрдтон мæ сынтæг зымæг дæр. Йæ хил 
рауагъта æмæ, дам, æй карæй дæр дзæбæх нæ раиртасдзынæ. 
Егеримæ фæлымæн æмæ цалдæр боны дæр нæ фæзыны хæ- 
дзармæ. Загъта, дам, дæс боны дæргъы банхъæлмæ кæсæм 
Бæрекæн йæхимæ. 
Æрыздæхти Алыкка Уæрццимæ, цы федта, цы фехъуыс- 
та, уыдон ын радзырдта. Мыггаджы хистæрæй зæрдæрухс 
æфтауæг худыны мыртæ сыхъуыст, æмæ Алыкка хъуыды 
кодта: «Уæрцци ма йæ хъаруйыл куы уыди, уæды рæстæгæй 
цьщæртæ йæ зæрдыл æрлæууыди, æнхъæл нæ уыди, ахæм 
удæнцой бавзæрста, æмæ уыцы хæзна-хабæрттæй истытæ æнæ 
радзургæ нæ фæуыдзæн». Уый та йæ афарста: «Æмæ куыд 
зæгъыс, Алыкка, дæс боны фæстæ та сæм фæцæудзынæ?». 
«Уæдæ нæ фæцæудзынæн, — загъта лæппу. — Уыцы цуанон 
сæ хæдзары нæ уыди æмæ йæ фенон, уый дæр мемæ рахон- 
дзынæн». 
Иу æрдхорды дæр нæ сæрвыста Бæрек, йæхæдæг иунæ- 
гæй æрбалæууыди йæ мадырвадæлтæм. Чысылæй сæм сæф- 
тыди Бæрек йæ фыдимæ, уæдæй фæстæмæ йæ нал федтой, 
таджикаг æмæ уырыссаг æмтьеры æвзагæй сыл цуанон Бæ- 
рекы саламтæ сæмбæлын кодта. 
Цæвиттон, хабæрттæ куы раргом сты, уый размæ бон та 
цуанон йæхи абæлццон кодта æмæ фæрасти йæ цæуæнты. 
Æхсæв нæ фæзынди. Уæвгæ сæм кæд фæзындзæн, уымæй 
сын фидар зæрдæ нæ бавæрдта. Дыккаг бон мадырвадæлтæм 
фæзынди Бæрек дыууæ лæппуимæ. 
Бæрек Душанбейы бакодта бинонты хъуыддаг, йе ’мтуг, 
йе ’мдзубанди чызджы цардæмбалæн бацагуырдта, цот сын 
рацыди, æмæ мæнæ йæ цоты хистæр, Смайли, сæ цæстыты 
раз. Хъæддых хъæбыстæ æмæ йын цъиргæ батæ фæкодтаик- 
кой, фæлæ, дам, сæм-иу Смайли йæ цыргъ рæмбыныкъæдз- 
тæ фæдардта. Бæрек гуыргæ Дыгуры хæхбæсты ракодта, фæлæ 
царды ад Таджикстоны базыдта, æмæ йæ уыцырдыгон хæ- 
дзар хæстæгæн куы бацагуырдтой, уæд сын нагъ не сфæрæз- 
та, йæ чызджы зæрдæйыахаст дæр зыдта. 
Бæрекы мадырвадæлтæй здæхгæйæ Муалим Алыккайы 
фарсмæ бадти æмæ йæм йæ хъус æнæ даргæ нæ уыди. Алык- 
ка хъуыды кодта: «Йæ мадырвадæлты ’рдыгæй дæр æмæ йæ 
фыды ’рдыгæй дæр фарнæй цы ис, уыдон Муалимы туджы 
куы разыной, уæд ахæм адæймаг басгуыхдзæн, дыууæ адæ- 

330 
Бицъоты Гриш 
мы æхсæн арæны къæсæртæ ныллæг æмæ æнцонхизæн чи 
кæна». 
О, æмæ мадырвадæлтæ куы фæцинтæ кодтой уазджытыл, 
уæд Бæрекы афарстой: «Дæ уазæгæй нæ куыннæ фæрсыс, 
хæмпæлдзæсгом цуанонæй?». Бæрек сын афтæ: «Кæй кой 
кæнут? Æз уæм куы никæй сæрвыстон». Ныххор-хор код- 
той, уый, дам, цытæ дзурыс, цуаноны, дам, ды нæ сæрвы- 
стай? Уæлæ, дам, бæласмæ йæ сынтæг чи сæргъæвта, уыцы 
цуаноны? Уыцы цуанон, дам, æз мæхæдæг уьщтæн. Ныдж- 
джих æм сты, чи-иу къухаууон акодта, чи йæм сæр фæкъул- 
гæнгæйæ касти. Æмæ сын афтæ зæгъы, уæ чъылдымтæ, дам, 
ма мæм сыздахут. Йæ коммæ бакастысты æмæ сын самыдта, 
цуанон-иу, хæхтæй здæхгæйæ хъæумæ куы æрбаввахс, уæд 
сын цы зарæг кодта, уый, йæ хъæлæс айвæзта, уылæнтæ- 
уылæнтæ азæлыди зарæг. 
Фæстаг хатт цуаны нал ацыди Бæрек — Смайли æмæ 
Муалимы чи сцæйласта, уыцы поезды размæ атагъд кодта. 
Æмæ мæнæ ныр кæртмæ куы æрхызтысты, уæд Алыкка- 
мæ ахæм хъуыды фæзынди: Уæрццийæн рагацау нæ зæгъ- 
дзæн, цуанон æмæ Бæрек иу адæймаг кæй сты, уый. Йæ 
айфыццаджы балцы хабæрггæ йын куы фæдзырдта, уæд Уæрц- 
цийы цы схудын кодта, уый дæр ныр рабæрæг уыдзæн. 
Кæрты акъаадзæфтæ кодта Алыкка æмæ Уæрццимæ хъæ- 
рæй сдзырдта: 
— Мах мæнæ стæм, Уæрцци! Фæцæуæм дæм?! 
— Алыкка, æмæ йыл фæхæст дæ? — Уæрццийы хъæлæс, 
лæмбынæг хъусын æм хъуыди, ахæм мынæг. — Бæрек уæдæ 
æрхæццæ? 
Зæронд лæджы цур алæууыд Алыкка, æнæ сыстгæ нæ 
фæуыдзæн, зæгъгæ, йæм сдзырдта йæ зæрдæ, æмæ, Уæрцци 
къухæй къæлæтджыныл куы æрхæцыд, йæ гуыр размæ куы 
айвæзта, уæд йæ дæлæрмтты йæ къухтæ атъыста. 
— Мæхæдæг сыстдзынæн, — загъта зæронд. — Уый æн- 
хъæл та ма кæм уыдтæн, æмæ ма мыл ахæм цин сæмбæлдзæн. — 
Йæ лæдзæг къæлæтджыныл банцой кодта. — Рацу-ма, рацу, 
мæ ныфсы гуырæн, арвы кæрæтты агуринаг мын чи фæци. 
Хъуыды дæр дыл кæдмæ кодтаин, рохуаты дæр дæ куыд 
ныууагътаин! 
— Дада, æцæгæлон бæсти хормæ никъкъæрес дæн, æрин- 
садтонцæ мæ оми куройни, æма мæ нæуар дæр ци байза- 
дæй, æма бадунæй аддæр ци скæндзиан? — Бæрек уал лæу- 
уыди йæ цæнгтæ æрбахъæбыскæнынæввонг цæттæ. 

Иронæн — дигорон дзубанди... 
331 
— Гъауæдæ, кæд афтæ зæгъыс. Мæхæдæг дæм цæуын... 
Бæрек æм рæвдз бакъахдзæф кодта. Зæрондæн йæ хъæ- 
быс зæрдæвæндон куыд рауайа, — сабийау Уæрццийы хъæ- 
бысмæ йæхи баппæрста, йæ астæуыл атыхта йæ цæнгтæ. 
Алыккайæ ницы аирвæзти, ауыдта, Уæрццийы хус æн- 
гуылдзтæ сгарынтæ куыд байдыдтой. Бæрек та йæ, чи зоны, 
афтæ бамбара: зæронды цинтæн, йæ рæвдыдæн фæуæн нал 
ис æмæ сæ уыцы хуызы æвдисы. Уæртæ Бæрекы уæхсчытыл 
æрхаста йæ къухтæ, йæ бæхбæттæнтæ йын иуырдæм — ин- 
нæ&дæм сæрфта. 
Йæ цæсгом дæр ын æрбæрджытæ кодта роцъойæ, фын- 
дзæй, хъусæй, цæстыкъуырфытæй... Бынтон æнувыдæй та 
йын йæ уадултæ фесгæрста. Æмæ, къуырийы размæ, цуано- 
ны хабæрттæм байхъусгæйæ, куыд ныххудти, ныр дæр та 
ахæм худтæй ныххудти. Æвæдза, зæронды риуæй цин сабуз- 
таид, рæмудзгæзæллангæй хъуыстаид йæ худын, фæлæ йæ 
зæрдæйы ауындзæнтæ смæнгæфсон сты, йæ улæфт ныллæ- 
мæгъ, ныффæсусмынæг. 
— Ду, Дада, нур бадгæ ’скæнæ, — загъта Бæрек. — Махæн 
дæ цори цирагъау содзун æмбæлуй. 
Уæрцци сбадти. Иу зæрдæбын сулæфт ын куы бантыста- 
ид, уæд йе скъуыддзаг хæр-хæрæй иучысыл фервæзтаид. 
Смайли бæласы къалиу æривæзта, хъæбæр фæткъуытæй 
æртыдтой, иуварс алæууыдысты, хъыррыст-комдзæгтæ код- 
той. Уæрцци йæ къæлæтджыны лæппуты ’рдæм разылди æмæ 
загъта: 
— Уыцы туаг фæткъуытæ кæй зæрдæ бацагуырдта, уыдон 
мæм цæуылнæ цæуынц? Сæ цъæм-цъæм дæр сын хъусын, 
сæ уыцырдыгон ныхæстæ дæр. — Йæ къух фæиртæсти бадæ- 
ны къæлæтæй, йе ’нгуылдзтæй сын амыдта: рацæут-ма мæм. 
— Мæ къонатæ, уæхи-ма мæм æрбайсут. 
Раздæр æм бацыди Смайли, йе уæнгтæ йын фесгæрста 
æмæ афтæ бакодта: 
— Де стæг нырма æхсидгæ кæны, дæ тæккæ рæзгæйæ дæ. 
Дзæбæхæй бахъомыл у, уæ фæлтæр фæрнджындæр куыд ра- 
уайа! — Йæ ном ын зæгъын кодта, уыйфæстæ йæ бафарста? 
— Ду Рæгъиати лæхъуæн дæ? 
— О, — загъта Смайли. 
— Дæ рынтæ мæ гуыбыны. 
Муалимæн дæр — зæрдиаг хъæбыс, уый уæнгтæ дæр ас- 
гæрстытæ кодта, загъта: 
— Цы номæй дæм дзурынц? 

332 
Бицьоты Гриш 
— Не ’взаг нын дзæбæх не ’мбары, — загъта Алыкка.— Йæ 
ном — Муалим. Таджикаг лæппу у, Рæгъиаты хæрæфырт. 
— Бæрекы цоты цот?! — ныццин и Уæрцци. 
-О. 
— О, Хуыцау уæ сараза! Гъер æй бамбæрстон, цæмæн ма 
цардтæн. Нæ мæстæй фæзæгъæм: цард ницы у. Фæлæ-ма кæс, 
царды диссæггæ нæ фенгæйæ дыл бонтæ куы азгъорой, уæд 
нæ фæцардтæ. — Цъусдуг фæхъус ис. — Чындз сыхæпæм ауади, 
куыд æрæгмæ у? Ам цы диссæгтæ ис, ныр уый куы зонид!.. 
Уæдæ Муалим нæ хæрæфырт у? Уæдæ ныр таджиктимæ дæр 
тугхæстæг стæм? 
Чындз фæзынди, йæ хъæбысы алюмин арф къусы — цых- 
тытæ. Уазджыты цинæй ныррухсдзæсгом, уый дæр сæм кæй 
æнхъæлмæ касти, уый йæ ахастыл æргом фæбæрæг. Уæрцци 
йын йе ’рбацыд базыдта, фæдзырдта йæм æмæ йын уазджы- 
ты хабæрттæ дзурыныл фæци. Бæрекæн йæ сæрæй акуывта 
чындз. Уый йын фестади æмæ рацæйцыди, фæлæ чындз йæ 
цурмæ рæвдз бауади, йæ къух æм уæздан лæвæрд ракодта. 
Уæрцци йæ кæстæр фыртимæ баззад цæргæ. Егеры куыс- 
ты лæуд у æмæ хæдзармæ æдзух не ’фты. Фæсаууонмæ Алык- 
кайы цæстытыл уади Уæрццийы кæстæр фырт — мадзура, 
йæ фыды зондæй цæрæг. 
— Чындз, мæ къона, Бæрек стыр бæллæхы лæг у. Уыдæттæ 
дын æз фæдзурдзынæн, — загъта Уæрцци. — Ныр дæ куыст 
кæн. — Чындз ацыди, æмæ зæронд дардцæр йæ ныхас кодта: 
— Алыкка, ацы Бæрек кæуылты бæллæхы лæг у! Иубон 
мын йæ цуанон æрдхорды хабæрттæ куы фæдзырдтай, уæд 
мæм худæг смидæг, æмæ ды хæрзаг загътай: цæуыл фæхуда, 
ахæмæй куы ницы радзырдтон, уæд ацы зæронд цы бахъæл- 
дзæг? Ды Бæрекы æрдхорды нæ федтай, йæ дæргъ, йæ уæрх 
цы у, уый дæр мын нæ загътай, фæлæ мæнæн йæ сурæт мæ 
хъуыдыты йæхи сæвдыста. Æмæ гъер Бæрек дæр зæгъдзæн: 
зæронд сæнттæ цæгъды. Фæлæ уал мæм байхъусут... Фыдæл- 
тæй баззад: фыды фарн мæрдтæм нæ цæуы. Æмæ мын, Алык- 
ка, ды уыцы цуаноны хабæрттæ куы дзырдтай, уæд мын 
райгас ис Гоце, Бæрекæн йæ дадайы кæстæр æфсымæр. Ал- 
чидæр нæ адæймаг фæхуыйны, куы райгуыры, уæд, фæлæ 
æдзух алчи адæймаг не свæййы. Иу бирæгъ-адæймаг свæййы, 
иннæ — рувас-адæймаг. Кæмæ цавæр æфтуан, кæмæ цавæр. 
Гъе, ацы Гоцемæ æфтуан уыди. Цалы æрхæндæг асырдта, 
цалы бахудын кодта!.. Амæйразмæты дæр-иу Гоце мæ зæр- 
дыл æрбалæууыд æмæ-иу куыдцæр фæдæн. Зæгъын, ау, нæ 

Иронæн — дигорон дзубанди... 
333 
мыггагмæ ахæм лæг нал равзæрдзæн? Йæ фарн йемæ фæха- 
ста мæрдтæм? Æмæ мæ иубон дæ ныхæстæ æрцардтой, Алык- 
ка. Гоцейы митæ мысыдтæн æмæ мыл æхсызгон худæг уымæн 
бахæцьщ... 
Уæрцци ахæццæ ис æнусы райдайæнмæ... Æртæ æфсымæ- 
ры цæмæ бæллыдысты, уый сæ къухы бафтыди, сæ фос сби- 
рæ сты. Дардтой æххуырст фыййæуттæ. Зымæг сæ Хъызлары 
хизæнты дардтой, сæрд — хæххон сæрвæтгы. Кæстæр æфсы- 
мæр Гоце йæ хистæрты фæндиаг нæ рауад. Цард карз фæлæу- 
уын кæм домдта, уым дæр — хатыргæнаг, бараг. Æмæ йæ 
æххуырст фыййæуттæн цæстдарæг скодтой, ома, ма йæ 
уынæм, мæстæй йæм ма хæлæм. Гоце-иу хæдзармæ сæфтыди 
— фыййæуттæн хæлцæй, дарæсæй æндæрæй цы æмбæлди, 
уыдæпæ ласынмæ. Уæлæдарæс дæр сын лæвæрдтой, ныхас- 
гонд куыд уыдысты, уымæ гæсгæ, фæлæ-иу дарæстæ сæ но- 
гæй фæдардтой хистæр æфсымæртæ, сæ хъомыл цот. Гоце 
сын уайдзæф кодта, фæлæ йæм чи хъуыста. Æххуырст фый- 
йæупы истæмæйты барæвдауын-иу æй бæргæ фæндыди, фæлæ 
йын алцыдæр бæрцæй лæвæрдтой. Нозт дæр сын-иу аласта. 
Йуахæмы та фæзынди Гоце хæдзармæ. Фæстæмæ тагъд аздæ- 
хинаг уыди æмæ æркасти къæбицмæ — арахъхъ сæм хуыпп 
дæр нæ. Ныддома йе загъд скæна, уый йæ туджы нæ уъщи. 
Йæхицæн афтæ зæгъы Гоце: «Хæйрæг фест, уæддæр сæм æнæ 
нозтæй дæхи ма нывдис». Саст хъæлæсæй бинонтæн рахабар 
кодта. Сæнæхъыз, дам, нын амардис. Хорз хæдзары базæ- 
ронд, кæстæрæй, хистæрæй алкæмæн дæр лæггад кодта. Уым, 
дам, нæм æввахс царди. Иунæгæй баззад æмæ, дам, нæ йæ 
бинонты кæстæртау бауарзта, хæрдхуыз дæр нæ кодта, æрт- 
хуыз дæр. Иу рухсаг, дам, ын цæмæй зæгъæм, уый мын нозт 
самал кæнут. Æмæ йын ракуырдтой арахъхъ... Сæнæхъыз сæм 
æцæгæй дæр уыди, сæ мыстахсаг сыл гæдыйыл ахæм ном 
сæвæрдтой. Амарди сын, бæрæг ран æй баныгæдтой, цыр- 
тæн ын лæдзæг ныссагътой. Уымæн дæр, дам, уд ис... Æндæр 
хатт дæр хæдзары арахъхъ нæ разынди, уадзинаг арахъхъаг 
сæм — бирæ. Фæлæ йæм æнхъæлмæ кæсын хъуыди, æмæ 
æрбарынчын Гоце, йæ артæнбынтæ скалдта (кæндысы хъæс- 
тæ фæкодта йæхи). Сæнттæцæгъдаг рынчынты куыннæ федта 
Гоце æмæ йæхи ахæм уавæры сæвæрынмæ сарæхсти. Сæ зæ- 
ронд мæрдтæй йæм цыма чидæр хонæг фæзынди. Арахъхъ 
уадзынмæ февнæлдтой, мæрддзæгтæ дæр ын æрцæттæ код- 
той. Æппæтдæр — рæвдз, гъе, æрмæст ма каст уыди, Гоцейы 
цæстытæ кæд æрцъынд уыдзысты, уымæ. Йæ уæлхъус лæу- 

334 
Бицъоты Гриш 
уыдысты, фервæзын æнхъæл ын нал уыдысты. Хиуæтгæй иу 
йæ цæссыг æркалдта æмæ йæм сынтæгмæ ныдздзырдта: «Ра- 
кæс-ма нæм, Гоце. Чындзæхсæв дæр дын куы нæма скод- 
там, уæд сау сыджытмæ цæмæн батагъд кодтай?" Рахъил 
кодта Гоце æмæ афтæ зæгъы: «Кæд мын чындзæхсæв кæнут, 
уæд никæдæмуал тагъд кæнын!» Цьщæртæ ма дзырдтой, уый 
рабадти æмæ афтæ бакодта: «Арæвдз мæ кæнут, афонмæ мæм 
сæ цæстытæ ныуурс сты». 
— Гъе, гъе, Дада хъæбæр рæститæ дзоруй. — Бæрек йæхи 
байвæзта Уæрццимæ. — Мæ лимæн, еци цауæйнон ка ’й, е 
дæр Гоцей хузæн бæллахи лæг адтæй... 
— Нæ, нæ Бæрек, — загъта Уæрцци. — Гоцейы æмбисæнд- 
тæ уын цæмæн хæссын? Нæма мæ бамбæрстат? Алыкка уыцы 
хабæрттæ куы дзырдта, уæддæр дæ базыдтон, Бæрек. Цуа- 
нон кæмæй зæгъынц, уый ды дæхæдæг уьщтæ. Алыккамæ 
æппын лæппуты кой нæ уыди, уыдон фæстæдæр схæццæ 
сты. Æмæ уæд куыд рауади? Лæппуты ссыдмæ ды цуанон 
уьщтæ, уыйфæстæ с-Бæрек дæ. Исты ма зæгъыс?.. 
«Чидæр нæ разæй фæци æмæ йын хабæртгæ радзырдта», — 
ахъуыды кодта Алыкка, йæ гуырысхотæ хъæрæй дæр сцæй- 
дзырдта, фæлæ, цæстджынтæй уынагдæр у кæй фæзæгъынц, 
уый та йæ зæрдыл æрбалæууыди, ноджы ма кæцыдæр уысм 
фембæрста, йæ гуырысхотæ тыфтырыкъо калд куы скодта- 
ид, уæд зæронды мæнгтæдзурæг рахуыдтаид. Иæхимæ та 
æрыхъуыста: «Æвзагыл цы абады, уый срæцугъын!». 
— Ци ма зæгъон, — сдзырдта Бæрек. — Гоцей туххæй дзу- 
бандитæ минкъий æригъустон, фал æй хуарз нæ фæсмæрун. 
Дада, дæхуæдæг уадзæн байззайдзæнæ. Æз кæми цæрун, еци 
бæстæй еугур адæми нимадмæ гæсгæ ду дæ Муалим, йе ба 
зонæнгин, фæууиндгин, ци адтæй ма ци уодзæнæй — еугу- 
рæй дæр сæ зонуй. 
— Мацибал зæгъæ, Бæрек, мацибал, — загъта Уæрцци. — 
Хæлхьой ма кæнæ! 
Чындз сын фынг куы æвæрдта, уыцы рæстæг Бæрек кас- 
ти комы ныгуылæн къæдзæхфæрстæм, изæры хуры тынтæ 
сæ ирдсырх сахуырстой. Уыцы рæстæджы Уæрцци Алыкка- 
йæн бафæдзæхста: 
— Кæстæрты тыххæй бакувдзыстæм, лæппутæм фæдзур- 
дзыстæм. Гъеуыцы рæстæг-ма-иу мæнмæ дæр æмæ уыдонмæ 
дæр дæ хъус дар. 
Кæстæрты цæрæнбоны тыххæй сидт уадзыны рад куы 
ралæууыд, уæд Алыкка фæкъæрцхъус: цымæ цы уыдзæн? 

Иронæн - дигорон дзубанди... 
335 
Бæрек лæппутæн ацамыдта, фынджы раз куыд хъуамæ 
лæууой, «Оммен!» дзурын сæ кæй хъæуы. 
Хистæр кувын нæма райдыдта, йæ къух æд сыкъа æр- 
уагъта æмæ фынджы кæрон æвæрд чъирийы карст бацагайд- 
та, къæбæр зæхмæ æрхауди. Лæппутæн цыма сæ каст уæдмæ 
уыди, чъирийы карстмæ æмлæбурд фæкодтой. Смайли фæ- 
рæвдздæр, фелвæста къæбæр, аба йын кодта æмæ йæ фын- 
гыл авæрдта. 
— Æнхъæлдæн, цыдæр аппæрстон, — загъта Уæрцци. — 
Куырм лæг къодах у. 
— Неци, — сдзырдта Бæрек, йæ хъæлæсмæ гæсгæ ницæ- 
уыл фæгуырысхо. — Уæхæн æгъдау сæмæ ес, хойраг зæнхæмæ 
æрхаудтæй, гъæуама æй еске исеса ’ма йæ ескæми уæллæй 
æрæвæра. 
— Гъемæ уæм, мæ хуртæ, нæ кæстæрты цæрæнбонты тых- 
хæй сидын, — сыкъа систа Уæрцци. — Ахæм фарны рæстæ- 
джытæ скæнæд уæ фæлтæрыл, æмæ, цард аразыны зондыл 
фидар хæст куыд уат. Хуыцау ахæм арфæ ракæнæд, æмæ 
бæсты сæргъы куыд æрлæууа закъонхæссæг æмæ æгъдаугæ- 
нæг падцзах. Муалим та нын ахæм хæрæфырт разынæд, æмæ, 
дыууæ адæммæ хорзæй цы ис, уьздон йæ туджы куьзд разыной. 

Сæргæндтæ 
КÆРДÆДЖЫ СТЪАЛЫ (Роман) 5 
ИРОНÆН - ДИГОРОН ДЗУБАНДИ... (Уацау) 231 
Литературно-художественное издание 
БИЦОЕВ ГРИГОРИЙ ХАРИТОНОВИЧ 
Венерняя звезда 
Роман и повестъ 
на осетинском языке 
Редактор И.Х. Джанаева 
Художник В.С. Григорян 
Художественный редактор Г.З. Чеджемты 
Технический редактор А.В. Ядыкина 
Корректор Т.А. Казбекова 
Компьютерная верстка Д.О. Амбаловой 
Сдано в набор 06.04.03. Подписано к печати 19.06.03. Формат бумаги 
60x841/16. Бум. тип. № 1. Гарн. шрифга «Таймо. Печать офсетная. Усл.-пл. 
19,53. Учетно-изд. л. 18,03. Тираж 1000 экз. Заказ № {06. С 3. 
Комитет Республики Северная Осетия-Алания по печати и делам 
издательств. 
Издательство «Ир», 362040, г. Владикавказ, проспект Мира, 25. 
Республиканское издательско-полиграфическое предприятие им. В А Гас- 
сиева, 362011, г. Владикавказ, ул. Тельмана, 16. 

Бицъоты Гриш 
КæРДæДЖЫ 
СТЪАЛЫ 


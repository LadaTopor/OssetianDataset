ХОХОЙТИ Федар 
Æссон кизги 
æлгъистæ 
Прозæ 
Драматурги 
Поэзи 
Дзæуджыхъæу 2017 

ББК 84(2Рос=Осе) 
А-36 Хохойти Ф. 
Æссон кизги æлгьистæ. ГГека]: Прозæ. Драматурги. Поэзи / 
Хохойтм Федар. - Дзæуджыхъæу: Ирмон, 2017. - 404 ф. 
Хохойти Федар Салати фурт, райгурдæй Ирæфи райони Сурх- 
Дигори гъæуи 1952 анзи. Астæуккаг скъола фæууни фæсте каст 
фæцай Хуæнхаг гъæууонхæдзарадон институт Дзæуæгигъæуи. 
Райгурæн бæсти размæ е ’хас бафиста Советон æфсади рæнгъити. 
Цалдæр анзи бакуста Нигулæн Казахстани гъæууон хæдзайради 
хаййади фонси дохтирæй. 
1985 анзи каст фæцай Ставрополи фæллойни СурхТурусай ном 
хæссæг Аграрон университет. Уæдæй фæстæмæ, пенсимæ рацуди 
уæнгæ, фæккуста Сурх-Дигори Гетъой-фурти номбæл къæлхози 
фонси дохтирæй. 
А уацаутæ, радзурдтæ, æмдзæвгитæ рагæй мухургонд цудæнцæ 
нæ республики аллихузон газеттæ <ма журналти. 
84(2Рос=Осе) 
©ХохойтиФ.,2017 

ТУГЪДОН ЛÆГИ МАЙДАН 
(Уацау) 
Ерун си Гæвдинти Руслани рохс ном 
"^Щ^Й^^^^Щ^ 
1/Цубур гъар сæрдæ æвеппайди фæцæй. Сугъзæрийнæ 
бæркадгин фæззæг æ дессаги аллихузон хуарæнтæ Цæгат 
Урали æрдзæмæ бонæй-бонмæ арфдæрæй-арфдæр уагъта. 
Æмбесонди нарæг астæу бæрзæ бæлæстæ сæ сæрддон фæлуст 
куд ласгæ цудæнцæ, уотæ сæ бæгънæг бауæр æфсæрмихузæй 
римахстæнцæ æносон цъæх тайгай гъæбеси. 
Мæргътæн куд фæстагмæ хуаллаг фагæ нæбал кодта. Устур 
къуæрттæй гъар бæстæмæ фæттæхуни размæ бонсауæй 
изæрмæ арви цъæхти зелдогъ кодтонцæ. Нæбал зудтонцæ 
æнцойнæ, нæбал син адтæй бæлвурд бæрæг бунат, нæбал 
игъустæнцæ боницъæхти сæ раздæриккон цъæхснаг зартæ. 
Урали цæгатон горæттæй еу, - Руслан е ’фсæддон бæнттæ 
кæми æрвиста, е æрæнцадæй цæугæдон Ивдели фæйнæ фар- 
семи, тайгай астæу. Минкъий горæти хæдзæрттæн сæ фулдæр 
æмбес адтæнцæ гъæдæрмæгæй арæзт. Æ фæтæн раст гъæунгтæ 
адæмæй идзаг некæд кодтонцæ. Ивдели дони сæрти ци даргъ 
хед арæзт адтæй, е баста горæти дууæ хаййи кæрæдзей 
хæццæ. Еци хедæй горæтæн æ хонсар фарсмæ кæсгæй, иннæ 
хæдзæрттæй уæлдай бæрæгдæр адтæй уорс агоридорæй амад 
æфсæддон хаййи дууæуæладзугон азгъунст. 

Зæрдæвæрæни мæйи æмбести æфсæддон хаймæ 
æрхъæрттæй дивизий штабæй бардзурд. Е игъосун код- 
та, цæмæй фиццаг батальони бастдзийнади хайади хецауй 
хуæдæййевæг сержант Гæвдинти Руслан къуæрей æнгъудæй 
æййивд æрцæуа дивизий медæгæ æндæр полкмæ е ’дарддæри 
служби бунатмæ. 
Дууæ боней фæсте Руслан, æ минкъий сурх чемодан æ 
къохти, уотемæй балæудтæй æфсæнфæндаги вакзали. Адтæй 
рæфтад афонæ. Вакзали рæбунтæ рæсугъд фæлгонцгонд устур 
фæзи бæлццæнттæ ’ма сæ фæндарастгæнгутæ нæзи бæлæсти 
бунмæ даргъ къелатæбæл поездтæмæ æмгъæлдзауæй сæ 
фæллад уагътонцæ. 
Руслан бацудæй вакзали азгъунстмæ медæмæ, касси билет 
райста. Æхе фæстæмæ дуарæрдæмæ куддæр фæззилдта, уотæ е 
’мдзаст фæцæй фарсбæл ауигъд устур электрон сахат. 
- Оу, мæнæ Хуцауи дессаг, - æнæбари гъæргомау сдзурдта, 
- æнæгъæнæ цулбар сахатти ма гъæуй поезди æрбацудмæ. Нур 
ци кустæ уа?! 
Гъенцъунгæнгæ æндæмæ рацудæй. Фæзæбæл дууæ зилди 
æркодта уæдта бадæнтæй еуебæл æхе æруагъта. Тамаку иса- 
сугъта ’ма гъудити ранигъулдæй. «Кай зонуй, куд уодзæнæнцæ 
мæ гъуддæгтæ еци æндæр полки? - æ сæр æнæбари тилд бакод- 
та уæдта байдзулдæй, - ами, ами мин бæргæ хуарз адтæй. Æнæ 
мастæй, æнæ фидбилизæй рарвистон ме’фсæддон царди фиццаг 
анз. Куд мæ нæ хæссуй мæ къах æндæр рауæнмæ, куд нæ фæндуй 
ме ’мбæлттæй фæххецæн ун. Еу бонбæл нæмæ фæдздзурдтонцæ 
æфсадмæ. Еумæ рацудан Иристонæй. Æнæгъæнæ анз æнсувæрти 
цард бакодтан, нур ба мæн уонæй фæххецæн кодтонцæ, 
- æнкъардæй æхецæн дзурдта Руслан, - гæнæн нæййес. 
Дзæбæхæй мин изаетæ, ме ’нсувæртæ: Бясти Ким, Хъæдохти То- 
лик, Хæмицати Арсен, Хуадонти Авдан, Дзоблати Валери, Рубай- 
ти Ахсарæ, Цъæхилти Вовæ, Фæрниати Артур... Бон цæуй æма 
фарнæ хæссуй. Анзи фæсте нæхемæ Иристони æмбæлдзинан 
кæрæдзебæл. Табу дæхецæн, сугъзæрийнæ Уасгерги!..» 

- Гъей ме ’мбæстон! - æ гъудитæ ин фесхъæтæг кодта 
æнæзонгæ гъæлæс, - хатир бакæнæ, фал мин хъæбæр зин æй, 
æмбал æфсæддон, уотæ æнкъардæй ке бадис, е. Фæззæг дин, 
куд дæмæ кæсун, уотемæй дæ хузæ фæссурдта! 
-Саламдæуæд.Растминбафеппайдтайме’нкъарддзийнадæ. 
Мæхемеднимæрцæбæлдæрти гъудити ранигъулдтæн.Фæззæги 
фуд ба си неци ес. Анзæн æ алли афонæ дæр хуарз æй, - дзуапп 
ин равардта Руслан. 
Æрбацæуæг лæг æ дзиппæй газзет исиста æма æй къелабæл 
байтудта. Æ баллон пълащи думæггæгтæбæл хæрдмæ 
исхуæстæй ’ма Руслани фарсмæ æрбадтæй. 
- Æрбамæмæ игъосай, ме’рдхуард. Мæ фарста дæмæ гъулæг 
ма фæккæсæд. Бафæрсун аййеп нæй. Идардмæ цæуæг дæ? Ци 
нæ фæууй, зæгъун, кæд нин еумæ цæугæ ’й, уæддæр? 
- Нæ-а. Уотæ идардмæ цæуæг нæ дæн. Абони бал цæун сахар 
Свердловскмæ. Уоми ба гъуддаг æхе æвдесдзæнæй, идарддæр 
æви нæ, - дзуапп равардта Руслан æма æ чемоданбæл е 
’рæмбункъæдзæй æрæнцойнæ кодта. 
- Нæ дин зæгъун! Йе дин мæ зæрдæмæ цæуй, - бацийнæ 
кодта лæг, - хуарз. Зонис, æз дæр уордæмæ цæун. Еумæ заргæй 
рафæндараст уодзинан. 
- Рандæуодзинан. Мадта ци кæндзинан, æрмæстдæр нæ по- 
езд тагъд нæма уодзæнæй. Цуппар сахатей фæсте. 
- Гъе дæр æнæмæнгæ уотæ æй. Хатир бакæнæ, ме ’рдху- 
ард, фал ку базонгæ уианæ, уотæ мæ фæндуй, Мæ ном Яков. 
Силгоймæгтæ ба мæ Яшæ фæххонунцæ. 
Руслан, æ сæр аразий тилдгæнгæй, комкоммæ бакастæй 
Яковмæ ’ма загъта: 
- Руслан мæ хонунцæ нæлгоймæгтæ дæр æма силгоймæгтæ 
Дæр. 
Дууемæй дæр гъæрæй ниххудтæнцæ, Яков е ’нгулдзитæ 
къæрццитæгæнгæй æдзинæг кастæй Русланмæ. Æ цæсгомæй 
зæрдæлхæнæн медбилхудт бунтондæр нæбал цох кодта. 
Бакастæй адтæй-къæсхур, листæг, дæргъæлвæст, борхелæ, 

цъæхцæстæ лæг. Æ хузæмæ гæсгæ ибæл цудайдæ еу дæс æмæ 
инсæй анзей бæрцæ. 
Гъæдæрдигæй рæстæгæй-рæстæгмæ фæззиннидæ 
фæззигон сатæг уадæ. Æ коми тулфæ лæгъуз фæдиуосау 
адæймаги бауæрæн æхе хъæбæр æнæуарзонæй лæдæрун 
кодта. Думгæ фæккарздæр æй. Къуззетгæнгæ бабæй вакзали 
фæзи скусийнæ æй. Хускъæ сифтæ æмæ гæгъæдий гæбæзтæ 
зæнхæй раскъафта ’ма сæ уæлдæфмæ бæрзонд исиста. Адæм 
сæ цæститæ сæ арми тъæпæнтæй æмбарзтонцæ. 
- Игъосис, Руслан, - æ цæститæ райгонгæнгæй, загъта Яков, - 
адæм исæфти къахбæл ниллæудтæнцæ. Уинис æй дæхуæдæг, сæ 
фулдæр азгъунстмæ медæмæ фæццæунцæ, уæд мах ба ами нæхе 
цæмæн марæн, - æ амонæн æнгулдзæ хæрдмæ исхъел кодта, - 
ес еу хуарз гъуди. Ци хилæ кæнуй, нур еу фæйнæ сæдæ грам- 
ми ку фелхъезианæ, уæд? Нæ бауæри нæ тог базмæлдзæнæй, 
багъар уодзинан, уæдта ду дæр фегъæлдзæгдæр уодзæнæ. Куд 
дæмæ кæсуй мæ фæндон? 
- Цитæ дзорис, цитæ? - æ гъостæ æууæрдгæй, загъта Рус- 
лан, - мæнæ æрбакæсай мæ шинелмæ. Медæггаг дæр ибæл ес 
æма мæ уазалæй хуарз гъæуай кæнуй, - æ къохтæй æ дзиппитæ 
æрхуаста, - фал мæнæ атæ ба ин ревæд æнцæ. Салдати улупа ци 
æй, уой, æвæдзи, дæхуæдæг зонис. Гъе уæхæн хабæрттæ, Яков. 
- Уой дин бæргæ зонун, фал ибæл ду æппундæр тухсгæ ма 
кæнæ. Е мæн гъуддаг æй, - Яков æ дзиппи æ къох ратъунста æма 
æнхуæцгæ фондз æма инсæй соми фелваста, - аци гæгъæдий 
гæбазæ нæ фагæ нæй? Дæумæ ку дзорун, Руслан? 
- Цитæ дзорис, цитæ! Уой бæрцæ æхца æнæгъæнæ взводи 
фагæ дæр æй. Фал ма си уомæй уæлдай æндæр гъуддæгутæ, 
фæззелæнтæ дæр ес, Яков. 
- Циуавæр фæззелæнтæ? - хинцфарст ракодта Яков. 
- Фиццагидæр ди æфсæрми кæнун, æ усхъитæ хæрдмæ 
йсесгæй дзуапп равардта Руслан, - адæймагæн æхе дзиппи ку 
неци уа... 
- Æгъдау æз кæнун. Зæрдиуагæй дин зæгъун. 

- Дугкаги ба, зонис æй, салдатæн ниуазуни барæ дæр 
нæййес, уой. 
- Берæ цидæр бартæ нæййес æфсæддонæн, уой æз дæр 
зонун. Æз дæуæй уæддæр еу дæс анзи хестæр дæн, ’ма мæнмæ 
байгъосæ. Фæйнæ минкъиййи нин неци зæран æрхæссæнæй. 
Каст дæумæ ’й, ме ’рдхуард. Æнкъард аннæ бæсти кæндзинан, - 
Яков бадæнæй фестадæй, Руслани усхъæбæл æ къох æрæвардта 
æма горæтæрдæмæ æ сæрæй райамудта, - рахуæстан сабургай. 
Руслан ба еу усмæ дузæрдуг кодта. Фæндгæ дæр æй код- 
та, фæндгæ дæр æй нæ кодта. Яков æй балæдæрдтæй ’ма ин æ 
цонгбæл рахуæстæй: 
- Цæйбæрцæ ма мæ дзорун кæндзæнæ? 
Руслан фестадæй ’ма æ чемодан æ къохмæ исиста. Е’уæнгтæ 
райвæзтитæ кодта ’ма æ сæр аразий тилд бакодта. 
- Гъема цæуæн, кæд еугæрдæр гъуддаг уобæл ниллух æй, 
уæд. 
Сабургай вакзали фæзæй горæти гъæунгæрдæмæ рараст 
æнцæ. 
Асæст цазæ бони хор адæммæ æ цæстæ арви бæрзондæй 
ефстагмæ мæстмæлæни æвдист ракæнидæ, уæдта бабæй æй 
мегъти пъæстутæй фудæнæни римæхсæгау раримæхсидæ. 
Думгæ горæти гъæунгти, æстонг берæгъ фиййауи дзогæмæ 
куд лæбора, уоййау æхе æндиуддæрæй æвдесун райдæдта. Еу 
тукани дууæ авги «Портвейн» сæнæ балхæдтонцæ. Фæстагмæ 
гъæунгæмæ ку рацудæнцæ туканæй æд ниуæзтæ, уæд Яков 
Русланмæ æхе бахатта фæрсæгау: 
- Анæн ци бакæнæн? Ами сæ ескæми фæскъум лæутæй 
раниуазæн, миййаг? Куд дæ фæндуй, салдат? 
Русланмæ гъулæг фæккастæй уæхæн æргъудидзийнадæ: 
- Ходæгæй мæ марис, Яков. Теуати хузæн дæр ку нæ ан. 
Уартæ гъæунги иннæ фарсæй тегъæбæл хуæрæндонæ уинис? 
- Гъо-о, куд нæ’й уинун. 
- Мадта, адæм куд фæккæнунцæ, уотæ уордæмæ бацæуæн 
’ма сæ уоми хуæрди хæццæ баниуаззинан. 

Яков исарази æй Руслани курдиатæбæл æма хуæрæндони 
сæ гъуддаг бакодтонцæ. Фæстæмæ вакзалмæ цæугæй, Якови 
фарстатæн кæрон нæбал адтæй. Зин балæдæрæн нæ адтæй, 
ниуæзтæ æ сæрмæ цæун ке райдæдта, е. 
- Руслан, нæ бакомкоммæ еунæгæй ци кизгæ бадтæй, е 
дæмæ куд фæккастæй? 
- Дзæбæх уæздан адæймаги хузæн адтæй. 
- Иди ба, хъæбæр рæсугъд н’ адтæй, цæсгомæй, гури 
кондæй?!. 
- Гъо-о, зæгъун. Хъæбæр рæсугъд. Куклай хузæн. 
- Тукангæс ба? Светланæ’й худтонцæ мæнмæ гæсгæ. 
- Уомæн дæр неци æй. Раст зæгъун гъæуй, æ кусти сæргъи. 
-’Ма иди ба... Лæдæрис мæ? 
Руслан неци сдзурдта. Фал бабæй æй Яков рафарста: 
- Мадта дæмæ куд фæккастæй Светланæ? 
Руслан æхе нигъгъос кодта. 
- Цæй, дæхе æлхæд хъибили гъос ци никкодтай? Светла- 
ни цæститæмæ лæмбунæг нæ бакастæ? Æвæдзи ма айдагъ 
аргъæутти фæууй уæхæн æнæбун сау цæститæ... 
- Цæмæн айдагъ аргъæутти, - æ дзурд ин райста Руслан, - 
æз кæми цæрун, уоми ефстагæй уæлдай æгас силгоймæгтæбæл 
дæр гьеуæхæн рæсугъд, æнæбун, сатæг сау цæститæ ес! 
- Е ци рауæн æй? 
- Кавкази. 
- А-а, - æ сæр батилдта Яков, - зонун æй уой ба. Киной сæ 
фæууининæ. Фал уæддæр аци Светланæ: Ммм... Е ’рфгутæ, æ 
фæлмæн сурх билтæ. Уомæн еунæг зæрдиуаг ба ракæнæ ’ма 
мæлæтбæл дæр арази дæн уæдта. Ци нигъгъос дæ? Ести зæгъай, 
- æрлæудтæй æма къохæй Руслани дæр æруорæдта. 
Руслан уидта, Яков ниуæзтæй игъæлдзæгæй-игъæлдзæгдæр 
кæнгæ ке цудæй, уой ’ма ходæзмæлæгæнгæй гиризæй загъта: 
- Ниммæ уадзæ, Яков, дæ Светлани хæццæ. Фæууидтон 
ин æ билтæ дæр. Цума имæ «Баба-ягай» хæццæ цидæр 
æнгасдзийнадæ ес, уотæ мæмæ кæсуй. Гъе, дæуæн 6а дæ барæ 

’й: цо фæймæ цо ’ма ин дууæ бай дæр ракæнæ. Мæнмæ гæсгæ 
«портвейн» дæ сæрмæ исмедæг æй. 
Яков æнæбари худт бакодта, Руслани цонгбæл раздæрау 
хуæстæй æма дзурдта: 
- Куд адæймаг, уотæ мæ зæрдæмæ фæццудтæ хъæбæр. 
Раст мæ балæдæрæ, ме ’рдхуард. Дæхуæдæг ба, ци, уой зонис? 
Райгъосай. 
- Игъосун дæмæ. Ци зæгъис? - бадес кодта Руслан. 
- Куд дæмæ кæсуй, ниуæзтгун дæн æви нæ? Æрмæстдæр 
мин æй æргом зæгъæ. 
- Ци дæбæл æй баримæхсон, Яков, фагæ дæмæ си хъæртуй. 
Яков фæйнердæмæ рагъæуай-багъæуай ракодта. Фæзи 
бадæнтæй имæ хæстæгдæр ка адтæй, уомæ е ’нгулдзæй райа- 
мудта: 
- Уартæ уоци даргъ къела уинис? 
- Хъæрæу нæма бадæн, - дзуапп равардта Руслан. 
- Мадта мæмæ кæсгæ кæнай. Æз уордæмæ æнæ еу санкъех 
фæккеугæй ку нæ бацæуон, уæд æз лæг нæ дæн. Бадзубанди 
кодтан? 
- Мæнмæ дæр уотæ кæсуй. Уотæ æнгъæлис æма дæбæл 
не ’ууæндун? Бар-р-рæ-най, æрлæу-уæ, - Руслани ходæг 
ниййахæста. Яков е ’уæнгтæ аллирдæмæ райвæзтитæ кодта. 
Исхуфтæй. Æ къохтæ æ фæрстæмæ балхъевгæй, «калинкæ» 
заргæй, рæнгъон къахдзæфæй фæннæхстæр æй. Руслан æ 
фæсте кæсгæй райззадæй. Яков бадæнмæ ку бахъæрттæй, уæд 
Русланмæ æ къохæй райамудта, рацо ардæмæ, зæгъгæ. 
- Зæгъай мин æй, куд æрбауадтæн, уой, - рафарста Руслани, 
æ рази ку æрбадтæй, уæд, - мæ цуди уагæ дæмæ куд кæсуй? 
- Бæрæг æй, къахæй ма гъæддух ке дæ, е, - дзуапп ин ра- 
вардта Руслан, - фал дæ уæддæр де ’взаг уæйæ кæнуй, цифæнди 
кууа,уæддæр. 
- Раст мæ бафеппайдтай. Мæхуæдæг дæр æй уайтæггидæр 
балæдæрун, еци хийнæйдзаг цумд ме ’взаги кæронбæл уаргъ 
ке февæруй, уой. Гъеууомæй хъæбæр раст зæгъис. Нур ба бал 

еу фæйнæ тамакуй бадумæн, рауолæфæн уæдта бабæй нæхе 
туканмæ баласдзинан. 
- Нæ дæ балæдæрдтæн, - фæкъкъехтæ ’й Руслан. - Тука- 
ни ма нин ци кустаг ес? Светланæ дæ зæрдæмæ уотæ хъæбæр 
ниххизтæй? Æви ма дæмæ ниуазун цæуй? 
- Тукангæсæй мин неци рауайдзæнæй, фал ма еу фæйнæ 
сикъай ба æмбалдæй исаккаг кæнун. 
- Ходæгæй мæ марис, Яков. Хуцауистæн, артист дæ, артист. 
- Ци зæгъунмæ гъавис? Нæ дæ лæдæрун. 
- Еци ниуæзтæн æ кой дæр мабал искæнæ, - Руслан е 
’нгулдзæй бартхъерæн кодта Яковмæ, - аци бони номæй нæмæ 
ка бахъæрттæй, е нин хæлар уæд, æркæсай дæхемæ, - æ гæбæт 
ин æ къохæй нидæнгомау бахуаста, - æвгæнгæ май кæми 
никкæндзæнæ, æви дæбæл ахсæни бæсти месини гæбæт ес? 
Якови цæсгон фæттар æй уæхæн уайдзæфтæй æма бостæ 
кæнунмæ фæййагайдта: 
- М-м, е ба дин æрдхуард. Аци уазали дзæгъæл бадт кæнуни 
бæсти нæхе хуарз фæууидтаййанæ. Ду ба дзурдмæ игъосгæ нæ 
кæнис. Дæ кари ма дин ку уайнæ нур. Ниуазæ æма хуæрæ. Ци 
бацæрай, едæхай! 
- Дæ дзубанди мæмæ бустæги раст нæ кæсуй, - загъта Руслан, 
- баниуазтан, бахуардтан. Уæлдай хуæрдæ берæгъæн дæр нæ 
тайуй. Дугкаги ба, æрбакæсай, мæ усхъитæбæл ци пъагæнттæ 
хæссун, уони уæзæ хъæбæр устур æй. Уони фегадæ кæнун мæ 
бон нæй. Æз æфсæддон лæг дæн ’ма мæн расугæй ка фæууина, 
е мæ Райгурæн бæстæ гъæуайгæнæг нæ, фал ходуйнаггæнæг 
исхондзæнæй. Æртигкаги ба цард айдагъ хуæрдæ ’ма ниуæзтæй 
аразгæ нæй. Ниуæзтæй æхецæн кадæ некæд некема искодта, 
рæдуйун ба берети фæккæнуй. Бамæлæдæрдтæ, мæ дзубандий 
сæр цæбæл æй, уой? - Яков æ сæр аразий тилд бакодта. Нисса- 
бур æй. Æ еу къах инней сæрти багæлста ’ма æхе зæнхæмæ еу 
рауæнмæ кæсæг искодта. 
Руслан, арф исолæфгæй, æ тамаку исасугъта. Яков имæ 
цалдæр касти бакодта. Æхе нæбал бауорæдта: 

- Рахæссай дæ пъапъиростæй ардæмæ дæр еу. 
Руслан имæ тамакути къаробгæ бадаргъ кодта: 
- Табуафси. Думгæ кæнæ. - Яков дæр æ тамаку сдумдта. 
Дууемæй дæр бабæй нигъгъос æнцæ. 
- Игъосис мæмæ? - нæбал ниббухстæй Руслан. 
- Игъосун. 
- Кæд мæбæл дæ зæрдæ ходуй, Яков? 
- Цæй, кæд дин сувæллон нæ дæн, - æ къох ибæл ракъуæрдта 
Яков, - цæбæл гъæуама бацæуон дæ хæццæ зæрдихудти. 
- Е дин æцæг лæги дзуапп. 
Уалинмæ се ’нгаси фæцæй, вакзалмæ ци устур рейсгæнæг 
автобус æрбацудæй, е. Автобус æрлæудтæй æ лæууæндони, 
азгъунстæй минкъий идарддæр. Æ дуæрттæ ку байгон æнцæ, 
уæд си, ци адæм æрбаласта, етæ æндæмæ фæзæмæ еугай- 
дугаййæй хизтæнцæ. Кæрæдзей фæд-фæди си рацудæй æртæ 
æригон кизги æма цæстифæнникъулдмæ иннæ адæмæй 
уайтагъддæр фæххецæн æнцæ. Сæ сумкитæ телгæй кæрæдзей 
æсхуститæ кодтонцæ. Тъæбæрттæй фæзи тæккæ астæумæ 
æрбахъæрттæнцæ. Адæмæн сæ фулдæр сæ фæсте æнæуарзон 
каст кодтонцæ. - Еу рауæн æрбакъуар уогæй, кæрæдземæн 
дзурди барæ нæ лæвардтонцæ, уотемæй ходæгæй мардæнцæ. 
Сæ дзанхъулайæй бæстæ сæ сæрбæл истонцæ. Сæ хъæлбест 
æма цъæхахстæн кæрон нæбал адтæй. 
- Яков, уартæ уони нæ уинис, - кизгуттæ ’рдæмæ райамудта 
Руслан, - æрра фæцæнцæ æви ци кæнунмæ гъавунцæ, уой æз 
нæлæдæрун? 
- Кæсгæ сæмæ кæнай, кæсгæ. Нæ бакомкоммæ куд 
æрбадтæнцæ, уой нæ уинис? Æз дин зæгъун, атæ сайтани 
хæйттæ æнцæ. 
Кизгуттæй еу æ сумкæй айдæнæ æма устур сæрфасæн фел- 
васта ’ма æ пихцил сæри дзигкотæ рæсугъдтæ кæнунбæл ис- 
цалх æй, фал æй думгæ кæми уагъта. Иннæ дууемæн сæ тамакуй 
хъуæцæ сæ сæрмæ мегъау зелæнтæ кодта. 
«Уæ хузæ ба адæми хузæн бæргæ æй, - æхе меднимæр 

æхецæн дзурдта Руслан, - фал уин ци загъдæуа! Силгоймаг 
æнадæгæнгутæ. Ме ’нæуинон фæууотæ», - Руслан зæнхæмæ 
нитту кодта. 
- Цæбæл дæ сæтæ калис, ме ’рдхуард? Сæ къæхтæмæ син 
бакæсай, цæхæн дзабуртæ сæбæл ес, уой уинис? Æз дин зæгъун, 
атæ модæй фастейзад нæ ’нцæ. 
- Ци æнцæ етæ ба, - бадес кодта Руслан, - мæ мардмæ мин 
æрцо, æз уæхæн къахидарæс нури уæнгæ уингæ дæр некæдма 
фæккодтон. Уони медæгæ къах басæттунмæ дæр æвæдзи 
хъæбæр тæссаг æй. 
- Мæхе гъостæй куд фегъустон, уотемæй сæ «платформитæ» 
хонунцæ. Æрæги базари адтæн ’ма сæ уоми фæууидтон. Уæйæ 
дæр сæ къохтæй кодтонцæ æздгай тумæнттæбæл. 
- А-гъа! - деси бафтудæй Руслан, - адæймаг ку цæрæ, уæд ци 
нæ фæууиндзæнæй. Сæ пъолцитæ дæр ци цубур æнцæ, уомæ 
кæсгæ кæнай, Яков. Æвæдзи син етæ дæр «платформитæбæл» 
лæуунцæ. Сæ бæгънæг æгъдтæ мæнæ-мæнæ кæнунцæ. 
Яков никъкъæл-къæл кодта ’ма Русланмæ хæстæгдæр 
исбадтæй. 
- Дæ загъд мæмæ ходæг фæккастæй. Æцæгæйдæр 
сæ уæргути стæвдтæ мæнæ-мæнæ кæнунцæ. Цæуæнай, 
лæмбунæгдæр сæмæ æркæсæн. 
- Нæ дæ балæдæрдтæн, - Руслани цæсгом фæттар æй, - ги- 
риз кæнис æви æцæгæй дзорис? Мæ фуни дæр æз уæхæнттæй 
тæрсгæ ку кæнун. Кæд сæмæ цæуис, уæд дæ барæ дехæ! 
Яков æхе æригон уасæнгау батилдтитæ кодта: 
- Мæн хузæн замманай лæппо син æгæр æвгъау дæр æй, 
фал сæмæ уæддæр бацæуон. Фестунмæ гъавта, фал æй Руслан 
бауорæдта: 
- Æнцад дæ бунати бадгæ кæнай! Дæу гъæуагæ ма кæд нæ 
’нцæ. 
Кизгуттæн зин балæдæрæн н’адтæй, дзубанди уони фæдбæл 
ке цæуй, е, ’ма сæ бадæнæй фестадæнцæ. Кæрæдземæн 
цидæртæ дзоргæй, вакзали азгъунстæрдæмæ фæрраст æнцæ. 

Еу кизгæ си æхе фæстæмæ Русланети ’рдæмæ фæззилдта. Æ 
цæсгом фенхъирттæ гæнгæй сæмæ е ’взаг фелваста æма сæбæл 
æ къох æнæнвæрсон рæуигъд ракодта. Гъæрæй ниххудтæй 
’ма е ’рдæгдумд тамаку æ размæ æргæлста. Æ къах бæрзонд 
исесгæй æй къозойау никъкъуæрунмæ гъавта, фал ибæл æ цæф 
не ’сæмбалдæй, дзабури къелæ ба асфальт бахафгæй фæхецæн 
æй æма æсхъиудтитæ гæнгæ еуварсмæ батулдæй. Се ’мбалмæ 
кæсгæй, иннæ дууæ кизги ходæгæй басор æнцæ. Кæрæдзей 
райваз-байвазгæнгæй фæзæй фæййаууон æнцæ. Æ платформи 
къелæ кæмæн æрхаудтæй, еци кизгæ дзабури къелæ æ сум- 
ки ниггæлста ’ма къиллеп-къиллеппæй е ’мбæлтти фæдбæл 
фæрраст æй тъæбæрттæй. 
Яков æма Руслан сæ фур ходæгæй бадæнбæл дудæгътæ 
кодтонцæ. 
- Гъеууотæ фæууй, æнæгъæуаги, нигки 6а ма нæбæзгæ 
уогæй адæмбæл дæ къохтæ ку къуæрай, уæд. Не Скæнæг, нæ 
Дарæг Еунæг Хуцау бæрзондæй кæсуй дуйнемæ ’ма алци дæр 
уинуй æхе цæститæй... 
Цидæр зæгъун ма фæндæ адтæй Руслани, фал ин вакзали 
гъæрдзорагæ радио æ дзурд райста: 
- Æмбал фæндаггонтæ! Игъосун уин кæнæн, Свердловскмæ 
уи ка цæуй, уони поезд дæс минуттей фæсте æрбахъæртдзæнæй 
æфсæнфæндаги дуккаг надмæ. Поезд лæудзæнæй æ бунати авд 
минутти. Уæхе цæттæ даретæ. Уæ дзаумæуттæ дæр уи ма фе- 
ронх уæнтæ. 
- Хуцауæн табу уæд, - бацийнæ кодта Яков, - дæ чемодан 
райсæ, Руслан. Хæстæгдæр ниццæуæн поезди лæууæндонæмæ. 
Дууемæйдæр фестадæнцæ сæ бадæнæй, Руслан райста 
æ чемодан. Æ цæститæ урух байгом æнцæ, уотемæй кастæй, 
горæтæй имæ ци минкъий хай зиндтæй, уордæмæ: гьæунгæ, 
ниллæг хæдзæрттæ, нæзи æма кедр бæлæстæ. Æ цæститæбæл 
гъазтонцæ е ’фсади лæггади фиццаг бæнттæ, е ’мбæлттæ æма 
е ’мбæстон лæппотæ. Яков имæ еу цæйбæрцæдæр рæстæг 
цæмæдесæй фæккастæй, уæдта ин æ шинели дус райвазта: 

*)»Щ о» ту^^Йп»^-^^ 14 »> ■§§ ^таДО^^’у4*0 
- Гобий каст ци кæнис? Далæ поезд нæ уинис? - Руслан 
куддæр æнахур æстъæлфт фæккодта ’ма æ гъудитæ æваст 
радзæгъæл æнцæ. 
- Ци зæгъис? - сонт фарст ракодта Якови. 
- Далæ поезд лæууй, - е ’нгулдзæй райамудта Яков, - уинис 
æй? Цæуæн æма рабадæн. Æви дæ нæбал фæндуй? 
- Бæргæ мæ нæ фæндуй, - æнæбари идзулд бæрæг радардта 
Руслани цæсгонбæл, - фал фæндон гъуддæгтæ ци Хуцау дæттуй, 
Яков. Цæуæн æма рабадæн. Табу уæд Уасгергийæн. 
Руслан ма еу каст ракодта фæстæмæ, фал лæугæ ба нæбал 
æркодта. Цæугæ-цæун рафарста Якови: 
- Кæци вагони цæуис? 
- Æвдæймаги, - дзуапп ин равардта Яков. 
- Мæн билет ба фарæстæймаг вагонмæ æй. Синхæнттæ уод- 
зинан надбæл. 
- Синхæнттæ, синхæнттæ, æрмæстдæр нæ астæу горени 
бæсти ци уодзæнæй, уой уингæ кæнис? - æ къохæй баймудта 
вагон-ресторанмæ Яков. 
- А-а, - загъта Руслан, - хъæбæр хуарз. Хуæрунмæ нæ 
идардмæ цæун нæ гъæудзæнæй. 
- Айдагъ хуæрунмæ æви. 
Руслан уайтагъддæр ралæдæрдтæй, Яков ци зæгъунмæ 
гъавта, уой, ’ма имæ е’нгулдзæй бавзиста: 
- Кой дæр æй мабал искæнæ. Цæй, нур ба уал æз фæццæун 
мæ вагонмæ. 
- Æз дæр фæлледзун мæхеуонмæ. Мæ бунати бæрæг ба- 
зонон, уæдта дæ бæрæг кæндзæнæн. Æппундæр ма мацæбæл 
тухсæ, ме ’рдхуард, - загъта Яков ’ма æвдæймаг вагони размæ 
бацудæй. 
II 
Руслан вагонмæ схезæн къæпхæнбæл æ билет 
æфсæнвæндаги косæг проводницæмæ равардта. Бæрзонд 
дзугъурцæсгом уосæ имæ æркастæй тагъдгомау ’ма ин æй æ 
къохти фæстæмæ фæссагъта: 

- Цуппæрæймаг къупей æрбунæттон уо. 
Къупей хурфи æ ходæ æма æ шинел ауиндзæнбæл байа- 
уигъта. Стъоли фарсмæ хуссæн тæрхæгбæл сбадтæй, вагони 
къæразгæй æндæмæ æнкъард каст кодта. 
Перрони фæндарастгæнгутæ фæлмæн цæстæнгас æма 
медбилходгæй сæ къохтæ хеуони тилд кодтонцæ, вагæнтти ци 
бæлццæнттæ бадтæй, уонæмæ. 
Райгъустæй поезди сонт æскъотт. 
Руслан кастæй, æ комкоммæ перрони къæпхæнтæбæл ци 
æригон лæппо æма кизгæ лæудтæй, уонæмæ цæмæдесæй. 
Кæрæдзебæлуотæхъæбæрниттухстæнцææма,поездæбунатæй 
ке фезмалдæй, уой гъуди дæр не ’ркодтонцæ. Æнæферонх 
æхсицгон хъуритæ ’ма батæ кодтонцæ. Еуфарсæй кæсгæй зин 
базонæн адтæй, ка си ке фæндараст кодта, е. Дуккаг хатт ку ни- 
скъотт кодта поезд, уæд и лæппо кизгæй æхе тухтонæ ракодта 
æма поезд расурдта. Тухмадзалæй ма æ бон иссæй вагонмæ 
исгæпп кæнун. Кизгæ ма еу цæйбæрцæдæр æ сæрбæттæн 
рателæ-бателæ ракодта, уæдта цæстæнгасæй фæййеуварс æй. 
Нæбал зиндтæй Русланмæ. Поезди цуд тагъддæрæй-тагъддæр 
кодта. Горæт фæстегæй райзадæй. Æфсæнфæндаг тайгай 
хурфæмæ бахизтæй. Надæн æ фæйнæфарс даргъ бæлæсти 
цъонгкитæ думгæмæ, кафти бацæуæг кизгуттау, ратасæ-батасæ 
кодтонцæ. Вагони цæлхити дæгар-дугур æнхузон тагъд иссæй... 
Изæрмелтæ кæнун райдæдта. Надгæрæнттæмæ хæстæг 
фæззинниуонцæ кæми еугай агъазийау устур дортæ æма 
къæхæнтæ, кæми ба æнæгъæнæ къæдзæхтæ. Фæндаг цæун 
райдæдта Урали хуæнхти фарсмæ. 
«Дессаг куд нæй зæнхи къоребæл æрдзи сконд. Раст цума 
нæхе Дигоргоми хуæнхти фæццæун, - æхецæн дзурдта Рус- 
лан, - фал цийфæнди ку уа, уæддæр нæхе æрдзæ зæрдæмæ 
хæстæгдæр æй. Адæймаг æй цидæр уæлдай æхсицгон, адгин 
уарзт кæнуй. Дессаги нарæг кæмттæ, зæлланг æхсæрдзæнтæ, 
цæргæсти гъазт арви цъæхти, нифсгун, сæребарæ дзæбодурти 
сæрбæрзонд æнгас, сæумон фиййауи зар, мæ уарзон 

гъæубæстæ, мæ тумбул минкъий синх!..» 
Æризæр æй. Вагони сцæфстæй цирагъи рохс. Руслан æ 
чемоданæй исиста æ гъæуккаг игъустгонд дигорон адæмон поэт 
Малити Георгий киунугæ «Ирæф». Уой ин, æфсади рæнгъитæмæ 
ку цудæй, уæд балæвар кодта æ синхаг зæронд лæг æма ин 
фæдзахста: «Аци киунугæ цуппар анзи тугъди дзамани мæ реуи 
дзиппи дардтон. Адтæй мин цирагъи рохс æма ахургæнæг. 
Æвæдзи мæ гъæуай дæр кодта æзнаги нæмугæй. Иронхуати ди 
ма байзайæд. Гæнæн æма дин амал ку уа, уæд имæ арæхдæр 
æркæсисæ». 
Скъоладзау уогæй дæр æй цал æмæ цал хатти бакастæй 
Руслан, уæддæр æй мури уæнгæ дæр не ’ронх кæнуй. Алли хатт 
дæр си æхецæн царди æхсицгæ гьæуагæ нæуæг минеугутæ ис- 
серуй. Кæсуй бабæй æй нур дæр. Тъафæ тъафи фæдбæл раха- 
туй. Æ билтæ æнæдзоргæй сабур æзмæлд бакæниуонцæ. 
Поезд еу устур гъæуи минкъий рæстæг æрлæудтæй, уæдта 
бабæй æ цуди хабар кодта. Къупемæ кадæр æрбахуаста. 
- Медæмæ рацо, - æ киунугæ стъолбæл æрæвæргæй, дзу- 
апп равардта Руслан. 
Дуар байгон æй ’ма медæмæ æрбахизтæй фæтæнусхъæ, 
гуппурсартæ, къæбæлдзуг сæригъунгин уруссаг лæппо, еу 
нæудæс-инсæй анздзуд. 
- Изæр хуарз, - салам равардта лæппо ’ма рафарста, - кæд 
дæмæ уæгъдæ бунат ес, сержант, уæд мæ дæхецæн æмбалæн 
райсæ. 
- Табуафси, æрбунæттон уо. Дæу хузæн хуарз æмгарæн бунат 
ма скæнæ, е Хуцауæй дæр ходуйнаг æй, - æ медбилтæ худтæй 
Руслан, - æз дæр ами еунæгæй дæн ’ма уодхар кæнун. Дууемæй 
ба нин игъæлдзæгдæр уодзæнæй. 
- Дæ салам берæ уæд, æмбал сержант, - раарфæ кодта 
лæппо, исбадтæй ’ма æ пъартвел æ рази пъолбæл æрæвардта. 
Руслан æ киунугæ нихгæдта ’ма ’й фæстæмæ æ чемодани 
бафснайдта. 
- Ци кустæ уа мадта. Рæстæг дæр цума æппундæр размæ 

нæбал цæуй, уотæ мæмæ кæсуй, - æ сахатмæ æркастæй ’ма 
ибæл нæ баууæндтæй, цума раст нæ амонуй рæстæг, рафарста 
лæппой: 
- Цал сахатти ’й дæумæ ба? 
Лæппо е ’нгулдзæй æ дусбæл хæрдмæ исхуæстæй, æркастæй 
æма дзуапп равардта: 
- Авд сахатти дæс минутти гъæуагæй. Минкъий раздæр æй 
радиомæ гæсгæ исаразтон, ’ма мин раст цæуй. 
- Мæнæн дæр уотæ амонуй, - Руслан ма еу каст дæр 
нæуæгæй æркодта æ сахатмæ, - фал ибæл нæбал æууæндун. 
Рæстæг хъæбæр сабургай цæуй размæ. 
- Æмбал сержант, æхсæвæ анзæй даргъдæр æй ’ма цæмæй 
нæ фæндаг цубурдæр кæна, уой туххæй доминойæй ку 
рагъазианæ, æрмæстдæр дæ кæд фæндуй, уæд. 
Руслан бахудтæй ’ма къох бадаргъ кодта лæппомæ: 
- Сержант мæ ма хонæ, кæд миййаг къазармай нæ ан. Мæ 
ном хуннуй Руслан. 
Лæппо æ сæрæй ниллæг ракувта, Руслани къох райста ’ма 
загъта: 
- Юрий Андреев. Студент. Облæсти чемпион уæгъдебарæ 
гъæбесæйхуæсти æригæнтти æхсæн. 
Гъæбесæйхуæст Иристони куд кадгин æй, уæдта куд 
устур бæрзæндтæмæ исхизтæй, уой хуарз зонгæй, Русланæн 
уæлдай æхцæуæндæр адтæй, е ’мфæндаггон хуæцæг ке æй, е. 
Байдзулдæй ’ма загъта: 
- О-о, е хъæбæр хуарз æй. Дæ цæрæнбон берæ уæд. Мæн 
райгурæн бæсти хуæцæг гоцъефæн изæди кадæ ес, уой зонис, 
Юрик? 
- Е кæми æй? - рафарста Юрик. 
- Цæгат Иристон ескæд фегъустай? Нæ сæйраг горæт Ор- 
джоникидзе... 
- Фегъустон... фегъустон, - æ дзурд ин райста лæппо, - уæ 
хуæцгутæй дæр хабарæй кедæрти зонун. 
- Кети си зонис? - бадес кодта Руслан. 
2 Заказ № 53 

- Рагон хуæцгутæй Хъанухъти Болай хабæрттæ, æригæнттæй, 
нур ка хуæцуй, уæнæй ба Андиати Сослан, Икъати Эльбрус, Би- 
гати Борис æма Хæтæгти лæппой, æ ном ин феронх дæн. 
- Тасолтанæй зæгъис? 
- Гъо-гъо! Ке телевизори фæууинун, ке хабæрттæ ба «Со- 
ветон спорти» газзети бакæсун. Дессаги спортсментæ æнцæ 
æгасæй дæр. Уæхæн æнтæстдзийнæдтæ мæн къохи ба кæд 
бафтуйдзæнæй, Хуцау æ зонæг. 
- Зæрдибунæй ку архайай, уæд алци дæр бафтуйдзæнæй 
дæ къохи. Андий-фурт æма Икъай-фурти хæццæ еу рæстæги 
гъæууонхæдзарадон институти еумæ ахур кодтан, æрмæстдæр 
фæйнæ факультетеми, ’ма сæ æз хъæбæр хуарз зонун. Фæллад 
æма зийнадæ ци æнцæ, уой етæ зонгæ дæр нæ кодтонцæ. 
Берæ сорхед фæккалдтонцæ тренировкити. Сæ нисанмæ федар 
къахдзæфтæй цудæнцæ æма нур дæр цæунцæ. Андий-фурт ба, 
мæ дзурд дæ зæрдæбæл дарæ, гъæуама тагъд Олимпиадæ дæр 
рамбола. Мæ зæрдæ дæуæн дæр зæгъуй хъæбæр устур спор- 
тсмен исун. 
- Дæ салам берæ уæд, æхцæуæн мин адтæй, Руслан, дæ 
хæццæ ке базонгæ дæн, е, - арфæ кодта Юрик. 
- Дæуæй гъæуамæ хуарз гоцъеф рауайа, е ми æруагæс 
кæнуй, - зæрдитæ ин æвардта Руслан. - Нур ба рахæссай дæ 
дæминотæ.Тæрсун дæ нæ кæнун, фал мин мæ дзамани тухгæнæг 
тухæ нæ кодта аци гъазтæй. Раст зæгъун гъæуй, мæ къохмæ сæ 
рагæй нæбал райстон, фал ма си кæд исарæхсон! 
Юрик æ пъартвелæй дæминоти къоп исиста æма ’й сгъолбæл 
æрæвардта: 
- Æз дæр си уотæ дæсни нæ дæн. Мæ кæстæр æнсувæрæн 
сæ балхæдтон аци бон тукани. 
Дæминойæй куддæр гъазунмæ фæййагайдтонцæ, уотæ 
сæмæ вагони къæлидорæй æрбайгъустæй силгоймаги 
цъæхахст. 
- Уау, мæ къахбæл мин ниххаттæ! Дæ сæрбæл нæ хæссунмæ 
гъавис æви нин ци кæнис?! Дæ къæхти бунмæ кæсгæ кæнæ! 

- Бахатир мин кæнæ, мæ уоди гага. Æнæбари рауадæй. 
Зонгæй фæууæд, - дзуапп ин равардта нæлгоймаг. 
- Цидæр фæсмард гъæлæсæй дзоруй еци лæг, - загъта Рус- 
лан ’ма ма ’ймæ ци дæмино байзадæй, уой стъолбæл æртъæпп 
кодта, - кæсалгæ! Мæ гъазт фæцæй, нимайæ, цал ачкой дæмæ 
байзадæй, уой. 
- А-а, сумах дæминой къуппитæ цæунцæ, - дуар 
райгонгæнгæй, тæрвæзтæбæл æрхуæстæй Яков, - уе ’зæр хуарз 
уæд! 
- Медæмæ рахезæ, Яков, - загъта ин Руслан. Салам ин ра- 
вардта Юрикдæр. 
Яков сбадтæй Руслани фарсмæ ’ма æхе байамудта Юриккæн. 
Е дæр ин фестадæй ’ма ин æ ном загъта: 
- Кæстæр дæ, Юрик, ’ма дæ фарнæ, де ’гъдау берæ уæнтæ, - 
раинарфæ кодта Яков, - бадгæ скæнæ дæ Хуцауи хатирæй. Уæ 
гъазт мæ зæрдæмæ цæуй, фал æз ба къарти гъазун фулдæр уар- 
зун, - дзурдта идарддæр Яков. - Нур ба уæмæ куд кæсун, уотемæй 
уæ цæсгæмттæ хъæбæр тауæг æнцæ. Цæбæл уæхе æнкъардæй 
маретæ. Уæ гъазти гъуддаг кæнетæ, æз ба ресторанмæ бауайон 
’ма еу водки авгæ æрбадавон. 
- Дæхебæл еу минкъий фæххуæцай, - æрæйуорæдта Руслан, 
- куд мæмæ кæсуй, уотемæй силгоймаги дæр ду бафхуардтай, 
цæбæл хъæлæба кодтайтæ? 
- Ардæмæтагъдгæнгæй ин æ къахбæл æнæбари рафсардтæн 
’ма мæ маргæ кодта. Силгоймæгти уæхуæдтæ нæ зонетæ! Æ 
размæ дæр нæма æрбахъæрттæн, уæд цъеп-цъеп кæнунмæ 
фæййагайдта. 
- Кæд бабæй е дæр дæ зæрдæмæ фæццудæй, - гиризгæнгæй 
æй рафарста Руслан, - Светлани хузæн? 
- Бæргæ фæццудæй, фал ин ци мæ бон æй, - æргом дзуапп 
ин равардта Яков, - дæу хузæн бецъотæ мæбæл ку уидæ, уæд 
æй фæууинисæ. Æгас силгоймæгтæ дæр мæхе уайуонцæ. 
- Бецъотæ, Яков, тикисбæл дæр, лæгбæл дæр ес. Æрмæстдæр 
сæмæ уæхæн игъауги ес æма æцæг лæг æ бецъотæй сомигъ- 

он æй, тикиси бецъотæ ба недзамантæй ардæмæ дæр мæнгæ 
æнцæ. Ци зæгъунмæ гъавун, уой балæдæрдтæ? 
- Дæ Хуцауи хатирæй, ниууадзæ мæ, - рабостæ кодта Яков. - 
Æфхуæргæ бабæй мæ кæнис, уой зонун, фал дæмæ уæддæр не 
смæстгун уодзæнæн. Æрмæстдæр дæ еу фарст цæбæл бакæнон, 
уой зонис? 
- Цæбæл? - æ цæститæ фæййирд кодта Руслан. 
- Свердловскмæ ку нихъхъæртæн, уæд ци архайдзæнæ? 
Æви ма дæ идарддæр рауæнмæ цæун гъæудзæнæй? 
- Эх, Яков, Яков, - æ сæр ранихта Руслан, - цæмæйти мæ 
фæрсис. Дзæбæхæй бал уордæмæ ку ниццæуианæ. Берæ зо- 
нун хуарз нæ æй. Адæймаг си тагъддæр зæронд кæнуй, уæдта 
æфсæддон сосæгдзийнадæ нæдæр игон гæнæн нæййес. 
- Гъæйдæ, кæд мин инæлар нæ дæ, - Якови зæрдæ рахудтæй 
Русланбæл, - дæ сосæгдзийнæдтæ мæ некæми гъæунцæ. 
Æрмæстдæр дæ æз бафæрсунмæ гъавтон, горæти неци басабур 
уодзæнæ, зæгъгæ. 
- Цæмæннæ, - загъта ин Руслан, - нанай æнсувæри лæхъуæн 
уоми цæруй ’ма имæ бауайдзæнæн. Æрмæстдæр ин æ адрис 
нæбал гъуди кæнун. Фæмми иронх æй. 
- Нуртæкки царди адæймаг зин иссерæн нæй. Уæлдайдæр 
ба устур горæтти. Адристи бюромæ бацо, ’ма дин дæ гъуддаг 
уайтæкки дæр райараздзæнæнцæ. 
- Уой, Яков, мæхуæдæг дæр бæргæ зонун. Фал мæхе фуд æй. 
Цæмæн ми байронх æй мæ хæстæги адрис. 
- Нæ. Сæумæ нæбæл хуарзæй æрцæуæд, уæдта еститæ 
кæндзинан. Уруссаг æмбесондмæ гæсгæ сæумæ изæрæй 
курхондæр æй. 
- Кæдæй-уæдæй ди лæги загъд фегъустон, Яков, гъе дин мæ 
зæрдæмæ цæуй, - райæстудта Руслан. 
- Алци дæр хуарз, фал ци, уой зонетæ? - рафарста сæ Яков. 
- Сайтан æ зонæг, ци бабæй зæгъдзæнæ. 
- Сайтани кой мин ма кæнæ Руслан, фал поезди ку рабадтан, 
уæдæй ардæмæ æз фунæй кодтон. 

- Мадта уæд дæ фæрокъитæ нæма исрæгъæд æнцæ? 
- Ма гириз кæнæ. Басудтæн ехæнæй. Раст цума уазалгæнæни 
адтæн. 
- Мæгурæг.Тæрегъæд дæр ин неке кæнуй. Хуссæндзаумæттæ 
проводницæй цæмæн нæ райстай? 
- Майрæн æ цæхæр æма æ къолæ! Æнæнгъæлти мæ хуссæг 
райахæста. 
- 'Ма иди ба, - Руслан æхе гъудигæнæг скодта, - Светлани ба 
дæ фуни нæ фæууидтай? 
- Мæ зæрдæ си нур дæр нæма хецæн кæнуй, - арф уолæфгæй 
загъта Яков, - хузæй дæр мæ фиццаг уоси хузæн æй. 
- Уосæ дæр дин адтæй Яков, - рафарста Руслан. 
- Еу дæр нæ, фал æртæ, - йе’ртæ æнгулдзи æвдесæнæн ис- 
хъел кодта хæрдмæ, - фиццаги хæццæ æртæ анзи фæццардан 
уæдта рахецæн ан. Еумæйаг кизгæ дæр нин ес. Мæ дугкаг 
уосæ цуппар мæйемæ фондз лигъди фæккодта æ цæгатмæ. 
Æппунфæстаг нæ нæдтæ фæффæйнердæмæ æнцæ. Æртигкаги 
хæццæ дæр мæ цард нæ рацудæй, - цидæр æнахур æ фæсмонæй 
дзурдта Яков, - сæ кой кæнун дæр син нæ гъудæй, фал уотæ 
рауадæй. - Фестадæй æ бунатæй. Æ дууæ къохемæй Руслан æма 
Юрикки бæрзæйтæ æрахæста, - нур ба, мæ лимæнтæ, цæуæн 
ресторанмæ. Æхсæвæр искæнæн. Фæйнæ дæр баниуазæн. 
- Æз хуæргæ æрæги бакодтон, ниуазæн ба мин нæййес. 
Хуæцæг дæн, - хатир си ракурдта Юрик. 
- Дæндагæй ма хуæцай, лæппо? - æ цæсгом фæгъгъунтъуз 
кодта Яков. 
- Ци къумух лæг дæ, Яков, лæппо гъæбесæй хуæцæг æй, ду 
6а ’й æфхуæргæ кæнис, - бауайдзæф ин кодта Руслан. 
- Гириз кодтон, - æхе раст кодта Яков. - Кæд Юрик спортсмен 
æй ’ма ’й нæ фæндуй, уæд цæуæн æз æма ду. 
- Дæ мадæ, дæ фиди хатирæй, мæхе барæ мæ уадзæ. Æз дæр 
еу минкъий мæ фæллад ку суадзинæ, уæд хуæздæр уидæ. 
Яков æ нихмæ фæллæудтæй: * 
- Сувæллони хузæн дин лихстæ кæнун гъæуй? Лæг дæ æви 
ци дæ? 

Руслан æфсæрмæбæл исарази æй Якови хæццæ. Хатир ра- 
курдта Юриккæй, еунæгæй æй ке уадзуй, уой туххæй. 
- Неци хилæ кæнуй, - загъта Юрик, - цотæ, æз ами уодзæнæн. 
Ресторани стъоли фæйнæфарс нихæй-нихмæ æрбадтæнцæ. 
Уайтагъддæр официанткæ сæ размæ урдуг балæудтæй æма сæ 
бафарста: 
- Ци есетæ, игъосун уæмæ. 
Яков бакастæй Русланмæ: 
- Ци ниуазæн? 
- Æз неци, - нихкъуæрд ин равардта Руслан. 
Яков официантки фæлмæн цонгбæл æ къохæй хуæстæй, 
уотемæй ин загъта: 
- Мæ зæрди зæрбатуг, фæйнæ цумуйнаги, карчи фид, дзол, 
сæнæ ’ма кæд салат ес, уæд уомæй дæр. 
Силгоймаг Русланмæ комкоммæ кæсгæй, цума ин æнæбари 
адтæй, уотæ æ гъæлæсæй æ сугъзæрийнæ дæндæгутæ æргом 
æвдесгæй загъта: 
- Мæ царди нивтæ, сæнтæ нæмæ берæ хузти ес. Циуавæр 
уин рахæссон? Коньяк дæр нæмæ ес. Ес шампайнаг дæр. 
- Кæд уæмæ «мускат» сæнæ ес, мæ зæрди зæрбатуг, уæд 
нин еу авгæ рахæссæ, - мæлгъæвзагæй, официантки цонг нæ 
уæгъдæгæнгæй, æ курдиадæ балæдæрун кодта Яков. 
- Ес нæмæ «мускат» дæр, - загъта силгоймаг. 
Æ уорс раздарæни дзиппæй минкъий финсæн киунугæ 
исиста. Æ нимайæн къæбæлтæ стъолбæл февардта ’ма æ 
дзиппидаргæ киунуги Якови курдиæдтæ рафинста. 
Цалинмæ Яков нимайæн къæбæлтæ е’нгулдзæй ракъуæрæ- 
бакъуæрæ кодта, уæдмæ фингæ цæттæ адтæй. 
- Нæ хуæрæ, кæд æмбæлуй, уæд мин еу бæгæни байгон 
кæнай, - загъта Руслан официанткæн, - мæ зæрдæ ’й цæмæдæр 
гæсгæ æрзагъта. 
- Бæгæни дин мæ барæ фæууæд, фал кæд æмбæлуй, уæд дæ 
еу цæбæлдæр бафæрсон, - æ цæстæ имæ фæнникъулдта сил- 
гоймаг. 

- Дæ хуарзæнхæй. 
- Цал анзи дæбæл цæуй? 
- Инсæй. 
- Мадта Гурдзий дæу карæнтæ ниуазгæ нæма фæккæнунцæ? 
- Нæ зонун, фал мæ гурдзиаг ба цæмæн хонис? 
- Хузæй уони хузæн дæ. Сау цъарæ, сау бецъо, хийнæйдзаг 
цæститæ... 
- Кавказæгтæ цæмæйдæрти æнгæс æнцæ, фал æз гурдзиаг 
нæ дæн. Мах адæм Хуцауæ ма изæдтæмæ бæгæнийæй ковунцæ, 
уой туххæн, æма нæмæ е нимад æй кадгиндæр ниуæзтæбæл. 
Силгоймаг бæгæний авгæ æрбахаста ’ма си Русланæн агувзи 
дзаг рауагъта. 
Хæлар дин уæд, саубецъогун, - загъта официанткæ, æ 
нимайæн къæбæлтæ райста ’ма синхаг фингитæй еуемæ 
бацудæй. 
Фæсæхсæвæр Руслан æма Яков, «хуæрзæхсæвæ кæнæ» 
зæгъгæй, кæрæдземæй фæххецæн æнцæ æма си алке дæр æ 
вагон иссирдта. 
III 
Поезд Свердловскмæ æрхъæрттæй сæумон хорискасти 
хæццæ. Думгæ нæ кодта. Æзинæй адтæй дзæвгарæ гъардæр. Еу 
дзурдæй, бонигъæдæй адæймаги бон рагъаст кæнун н’ адтæй. 
Поездæй рахезгæй Руслан фиццагидæр æ чемодан вакзали аз- 
гъунсти къохæй ’хæсгæ дзаумæуттæ гъæуайгæнæни ниввард- 
та. Дугкаг уæладзуги хуæрæндони сехуар искодта, уой фæсте 
ба балæудтæй горæти адристи бюройы. Урух уати сурх стъоли 
уæлгъос бадтæй рацæргæ силгоймаг. «Сæумæхуарз» ин загъта 
Руслан ’ма ’й бафарста: 
- Мæ хæстæг адæймаги агорун ’ма мæ уе ’нхуси хай гъæуй. 
Силгоймаг стъоли лагъзæй анкетæ исиста. Русланмæ ’й ра- 
вардта ’ма ин загъта: 
- Мæнæ дин анкетæ ’ма си, ци фарстатæ ес, уонæн дзуæппитæ 
ниффинсæ ’ма мæмæ ’й фæстæмæ ратдзæнæ. 

Руслан райста анкетæ, куд æмбæлуй, уотæ æй дзуæппитæй 
исæнхæст кодта ’ма ’й уосæмæ фæстæмæ балæвардта. 
Силгоймаг телефони хæтæл райста. Кедæр хæццæ еу æртæ 
минуттей бæрцæ радзоргæй, загъта: 
-Æфсæддон къæмендатури хæццæ дзубанди кодтон ’ма мин 
фегъосун кодтонцæ, дæ хæстæг, майор, Гурдзибети Тазей фурт 
Геннадий цалдæр мæйей размæ Рязани æфсæддон училищемæ 
æййивд æрцудæй æд бийнонтæ. 
- Уæ цæрæнбон берæ уæд, нæ мади хай, - бакозбау код- 
та рацæргæ силгоймагæн Руслан ’ма си хатир ракурдта, æ 
рæстæг ин ке рацъæхуæл кодта, уой туххæй, - мæнæн ба хатир 
бакæнетæ. 
- Неци хилæ кæнуй е. Мæнæн мæ куст æй. Дæубæл ба, мæ 
зинаргъ, дуйне сабур куд уа, уæхæн амонд дæ уæд. Сумах нæ 
рохс, сабур цард гъæуайгæнгутæ айтæ ’ма нин дзæбæхæй, 
æнæнезæй цæретæ, - раин арфæ кодта силгоймаг. 
- Хуарзæй мин изаете, нæ мади хай, - загъта Руслан, æ 
медбилтæ ходгæй. Силгоймагмæ фæндарасти тилд ракодта æ 
къох æма гъæунгæмæ рахизтæй. 
Руслани Свердловскæй идарддæр цæун гъудæй, горæт 
Тавдай ци æфсæддон хай лæудтæй, уордæмæ. Поезд Тавдамæ 
нæхстæр кодта æхсæвæ æнафони. Уомæ гæсгæ ин уæгъдæ 
рæстæг берæ адтæй. Зелæн кодта горæти рæсугъд гъæунгти. 
Адтæй сæйраг парки. Уой фæсте кинотеатр «Космоси» бакастæй 
киномæ. Бацæуидæ тукæнттæмæ дæр, кæд си æлхæнгæ неци 
кодта, уæддæр. Лæдæргæ дæр æй нæ бакодта, фæззигон цубур 
бон куд фæцæй, уой. Кафе «Юбилейныййи» изæрхуар искодта 
’ма вакзалмæ æрбацудæй. 
Горæтбæл æхсæвæ æ уæзæ æруагъта. Исцæфстæнцæ мин- 
гай электрон цирæгътæ. 
IV 
Береуæладзугон азгъунсти æнгъæлмæ кæсæн залти адæмтæ, 
муди биндзитæ сæ бæтманти куд фезмæлунцæ, уоййау пæс-пæс 

кодтонцæ. Еуетæ рæндæунцæ, иннетæ æрбацæунцæ, уотемæй 
устур залтæ минкъий рæстæг дæр уæгъдæ нæ кодтонцæ 
фæндаггонтæй. 
Руслан бадæнтæй еуебæл æрбунæттон æй ’ма æ киуну- 
ги цидæртæ кастæй. Дæс минути дæр ибæл нæма рацудайдæ, 
уотæ æнæнгъæлæги Яков æ сæргъи æрбалæудтæй. 
- Ами дæ, Руслан, ду дæр? Дессаг нæй, - рафарста Яков, - 
нæуæгæй бабæй кæрæдзебæл ке исæмбалдан, е? 
Руслани цæсгомбæл рабæрæг æй, Якови фæууинд ин бунтон 
æхцæуæн ке нæ адтæй: «Ниууадзунмæ мæ нæбал гъавуй, æви 
ци хабар æй айæ?! Мæ бон си ку нæбал æй», - мæстгун кодта 
æнæдзоргæй. 
- Ци кæнис, кæми бабæй раниуазтай? 
- Некæми неци баниуазтон, - нæ басастæй Яков, - æппундæр 
неци. 
Фестай, цæуæн нæ нæуæг фембæлд ресторани исбæрæг 
кæнæн. 
- Зунд дин си нæбал ес, - æ сæрмæ раамонгæй бафарста 
Руслан, - ниуазунæй уæлдай, куд дæмæ кæсун, уотемæй неци 
архайис. Фу- у! Мæн æрдæмæ мабал æрбауолæфæ, дæ арахъи 
тæфæй инод кæнун. 
- Ниууадзай, Руслан, цæуæн, æма еу сахат ресторани 
бабадæн. 
- Мабал мин лихстæ кæнæ, неци ди рауайдзæн. 
- Æрмæстдæр фæйнæ. Фулдæр нæ, - цоттæ-моттæ кæнгæй, 
нæ сабур кодта Яков. 
- Нæййес уомæн уæн, - нæ ин арази кодта Руслан. 
- Мæнæ дессаг! - æхе нæбал бауорæдта, Руслани фарсмæ 
къелабæл æд сувæллон ци цигайнаг уосæ бадтæй, е, - мæгур сал- 
дати ниууадзунмæ нæбал гъавис? Дæ къæхтæбæл нæ лæууис, 
уæд ма дæ цæй арахъ гъæуй? 'Ма имæ кæсæ, ма райрæзай, - 
æ минкъий биццеуи цæсгон æ армитъæпæнæй фехгæдта, - ду 
дæр уомæй рæвдзæдæр нæ уодзæнæ æвæдзи. 
- Дæлæ зæронд, æхе имæ фæззилдта Яков, - неци дæ гъуд- 

даг ес ’ма дæ пъиритæбæл æнцад хуæцæ, - цæбæлдæр рагъ- 
уди кодта ’ма е ’нгулдзæй æвзиста уосæмæ, - уой бæсти мин 
еу дзæбæх цигайнаг зар ку ракæнисæ, уæд нæ дууемæн дæр 
хуæздæр уайдæ, æ дзиппæй къохи дзаг æхцай гæгъæдитæ фел- 
васта ’ма имæ сæ бадаргъ кодта. 
- Гъа-а, мæнæ дин æхца/ма заргæ кæнæ. Æз кæмæ дзорун! 
Руслан ин æ къохбæл бунмæ æрхуæстæй: 
- Рандæ кæнæ де ’хца ’ма æрсабур уо, ходуйнаг æй адæмæй. 
- Барæнай, Руслан, - æхцатæ бабæй уоси фиййи бунмæ ба- 
даргъ кодта. - Мæнæ ай адæймаг хонис? Айæ неке æй, фал мин 
заргæ ба уæддæр гъæуамæ ракæна. Райсæ сæ дин зæгъун! - 
фæгъгъæр кодта уосæбæл. - Райсæ æхцатæ! 
- Бун бауо, цъен бауо, дæ рондз дæ гъæлæсæй фæккалæ, 
илгъаг, федиссаг расукъа, - æлгъетунмæ фæййагайдта цигайнаг. 
Сувæллон фæттарстæй’ма искудтæй. 
- Ниууадзæ, Яков, дæ гъæдтаг миутæ, - сабур æй кодта Рус- 
лан, - ай бæсти дæ ку нæ базудтайнæ, уæд хуæздæр адтайдæ. 
- Æрбайгъосай! Мæнæ аци цъумур, æнæхснад цигайнаг ил- 
гъаг уæдта федиссаг ке хонуй, Руслан, - уосæмæ æхе батардта, 
- дæ фур æнæхснадæй дæ систæ бабузи уаст ку кæнуй, уæд ду 
илгъаг ке хонис!? - гъæр кодта Яков æма уоси цонг æ къохæй 
райахæста. 
- Дзоргæ кæнæ, дæу фæрсун! 
Силгоймаги цигайнаг тог райрадæй. Æ дæндæгути къæс- 
къæс иссудæй. Æ цонг Якови къохæй ратудта æма ин æ уалхъос 
нидздзæхст ласта. 
Яков фæккиудтæй. Æхцатæ æ къохæй пъолмæ æркалдæнцæ. 
Æ фур мæстæй æ цæститæ нидздзангъир æнцæ æма сæ уосæмæ 
ниссагъта. 
- Мæ мадæн дæр уæхæн цæф ба ку некæд хатир кодтон, - 
æ фæсхъос ранихгæй, æ хæлафи фæстаг дзиппæй кънопкæгун 
кард фелваста. Кънопки къип фæццудæй ’ма карди суг размæ 
рагæпп ласта. Карди уиндæй цигайнаг ницъцъæхахст кодта. 
Сувæллони æ гъæбеси æнгом æрбатухта. 

Яков æ къох бæрзонд исиста ’ма гъенур силгойма- 
ги æррæуегъа, зæгъгæ, уотæ Руслан æ бунатæй къозой- 
ау фæсхъиудтæй ’ма ибæл æхе хъæрццигъай цæф никкод- 
та. Цæстифæнникъулдмæ Яков æ буни фæцæй. Æ къох ин æ 
фæсонтæмæ æрæздухта ’ма карди тъæпп пъолбæл фæццудæй. 
Æ еу къохæй Яковбæл хуæцгæй, е ’ннæмæй кард райста ’ма ’й æ 
цулухъи гъоси нитътъунста. Æхе ин исæргъувта, æ къæхтæбæл 
æй æрлæуун кодта, гъеуæдта ин тумбул къохæй æ тух æ бонæй 
æ гæбæт ниммæхст ласта. Лæг уолæфæн бадæнмæ бахаудтæй 
уæлгоммæй. Уолæфгæ ма кодта, фал æзмæлгæ 6а нæбал. 
Силгоймаг æ фур тæссæй хæкъурццæй кудтæй ’ма арфитæ 
кодта Русланæн: 
- Дæ мадæ æма дæ фиди фæндон уо. Ду нин ку н’ адтайсæ, 
уæд мæн дæр æма мæ бæдоли дæр куййи æвгæрст ракодтайдæ. 
Сæ аллифарс ци фæсевæд бадтæй, уонæй æ бунатæй æзмæлгæ 
дæр неке фæккодта. Ходæзмолæгæнгæ сæмæ устурзæрдæй 
гъæуай кодтонцæ ’ма циркмæ кæсæгау хизтонцæ, идарддæр ци 
уодзæнæй, уой. Адæм фæйнæхузи æнцæ. Кæбæл ес зæрдихудт 
кæнæн! Æ мади губунæй, райгурци ка ци рахæссуй æ хæццæ 
хуарзæй дæр, лæгъузæй дæр, е æ рамæлæтмæ дæр е ’мдзо исуй. 
Руслан уингæ дæр, иъосгæ дæр нецибал кодта. Гъудити арф 
уолæнти бахаудтæй. Кæми циуавæр рæдуд рауагъта, цæмæн æй 
фембæлун кодта Уасгерги Якови хузæн лæгъуз æмфæндаггони 
хæццæ. Цæмæн ибæл баууæндтæй, хуарз æнгарæбæл куд 
æууæндунцæ, уотæ, хуарз ку зудта рагон æмбесонд - адæймаги 
хæццæ цалæнмæ цæнхи пут бахуæрай, уæдмæ ин æ зæрдихатт 
базонæн ке нæййес, уой. Æ гъостæбæл азæлдæнцæ æ фиц- 
цаг æфсæддон командир, хестæр лейтенант Къорати Павели 
фæдзæхститæ: «Æмбæлттæ! Къæрцгъос уотæ. Макæд уи макæми 
иронх кæнæд, нæ Райгурæн бæстæ, нæ Мадæ æ хъисмæт мах 
къохтæмæ ке равардта, е! Æ фæлмæн уарзон къохтæй нин нæ 
усхъитæбæл ци пъагæнттæ æрæвардта, уонæн, минкъий уогæй, 
хъæбæр устур æй сæ уæзæ/ма уони фæхходуйнаг кæнуни барæ 
махæй некæмæн лæвæрд ес. Æхе лæгбæл ка нимайуй, е гъæуама 

æ сæрмæ хæсгæ дæр ма æркæна уæхæн гъуддаг. Æцæг фурттæ 
ин уотæ! Æ цæсгон ин макæд ницъцъумур кæнетæ!» 
Еци рæстæг ин кадæр къилдунæрдигæй æ усхъæбæл æ 
къох æрæвардта. Руслан фестъæлфтæй ’ма æхе фæстæмæ 
фæззилдта. Æ размæ, лæдзгути æнцойнæ, лæудтæй еу 
æртинсæйанздзуд уорсзакъæ тугъдон лæг æфсæддон дарæси. 
Цирæгъти рохситæмæ æ реуæй æ берæ хуæрзеугутæ, ордентæ 
’ма майдантæ тæмæнтæ калдтонцæ. Æцæгæй дæр, бакастæй 
адтæй изæди хузæн хуæрзконд. 
- Æмбал сержант, æхсаргин æфсæддон ке дæ, уой мæхе 
цæститæй фæууидтон ’ма дин мæ сæрæй ниллæг ковун, - æ 
ходæ исесгæй, цидæр æхцæуæн зæрдесгæ гъæлæси уагæй лæг 
арфæ кодта Русланæн. 
- Цитæ дзорис, нæ фиди хай, - бафсæрмитæ ’й Руслан, - 
гъæуама мах, кæстæртæ, нæ мæлæти уæнгæ дæр сумахæн 
ковæн, уой туххæй, æма сумах фæрци ан нури сабур царди. 
- Æргом дзурд дæн æз. Ме ’ригони бæнттæ мин мæ 
зæрдæбæл æрлæуун кодтай. Мæ дзамани берæ уæхæн цаути 
бахауинæ. Тугъди рæстæги, тас ци адтæй, уой зонгæ дæр нæ 
кодтон. Æсгарæг адтæн. Сабур цардмæ тундзгæй, не ’знагбæл 
фæууæлахез ан. Сабур царди мин исæнтæстæй еунæг кизгæ, 
фал мин æй, - тугъдон лæг æ цæститæ дони разилдта, ’ма æ 
цæстисугтæ æ рехæмæ урдугмæ феймæхстæнцæ. 
Æ дуйнебæл берæ зинтæ ка фæууидта, нæ бæсти цифуддæр 
æзнагæн басæттун ка нæ бакумдта, Берлини фарæстæймаг 
маййи Рейхстагбæл æ къох ка бафинста, еци тугъдон лæгæн 
æ зæрдæ е цæгæй исхъурмæ æй ’ма хæкъурццæй кудтæй. 
Руслан æй къелабæл исбадун кодта æ фарсмæ. Лæг æ къохти 
къохмæрзæнæй æ цæсгом æрсæрфтитæ кодта ’ма Яковмæ е 
’нгулдзæй амудта: 
- Дæлæ мин уой хузæн лæгсирдтæ, мæ еунæг кизги, 
дæс туманемæ цæсти бафтуйгæй, рамардтонцæ. Дæу хузæн 
ергъæвгæнæг ибæл ку сæмбалдайдæ, уæд æртæ сабийи 
седзæрæй нæ байзадайуонцæ. Лæгдзийнадæн айдагъ тугъди 

нæ, фал сабур царди дæр бунат ес ’ма ин аргъ кæнун гъæуй. 
Лæг æ кителæй майдан «За отвагу» рафтудта ’ма ’й Руслани 
реубæл ниййауигъта. 
- Е куд æй? Мæ бон уæхæн хуæрзеуæг райсун нæй, - загъта 
Руслан ’ма майдан фæстæмæ рафтаунмæ гъавта, фал ин лæг æ 
къохбæл æрхуæстæй: 
- Ду сержант дæ, æз ба старшина. Рæнгъæй дæр, æнзтæй 
дæр хестæр дæн дæуæй, ’ма мæмæ игъосгæ кæнæ. Салдатæн 
«За отвагу» майданæй хъазардæр хуæрзеуæг нæййес. Мæ 
номбæл æй дарæ. Царди медæгæ ба дæбæл ескæд гъæйтт- 
мардзæ сахъ салдат ку исæмбæла, уæд æй дæ бон уодзæн 
уомæн исагкаг кæнун. 
Тугъдон лæг æ фæндон ке нæбал раййевдзæнæй, уой 
балæдæрдта Руслан ’ма æ хæццаз исарази æй. 
- Дæ фæндон дин ке исæнхæст кæндзæн, уобæл дин соми 
кæнун, фал аци мардæн ба ци кæнгæ’й, нæ фиди хай, - Яковмæ 
бакæсгæй, рафарста Руслан. 
Мæ бийнойнаг мæ хæццæ æй. Гъуддаг 
фудраконддзийнадæмæ æхе ку раййивта, уæд æй 
æфсæнфæндаги милици хаййадæмæ фервистон, фæссин игъ- 
осун кæнæ, зæгъгæ. Нуртæкки ами уодзæнæнцæ. Æхсæнадон 
сабурдзийнадæ æмæнтъеригæнæг гъæуама адæмæй еуфарс 
конд æрцæуа. Раст зæгъун æви нæ? 
- Хъæбæр раст, нæ фиди хай, - æ сæр батилдта Руслан. 
- Дæумæ 6а куд кæсуй мæ фæндон? - бафарста тугъдон лæг 
цигайнаги дæр. 
-Уæхæнттæнеунæгбунатесдуйнебæл-ахæстдонæ,-дзуапп 
равардта силгоймаг, - уартæ имæ æрбацæунцæ сурхходгинтæ. 
Тугъдон лæги уосæ æрбахъæртун кодта милици наряд, дууæ 
афицери ’ма æртæ сержанти. Цалинмæ кæстæр милиционертæ 
Якови æ кеми цæун кодтонцæ, уæдмæ афицертæ бафарстонцæ 
цигайнаги, тугъдон лæги, Руслани. Етæ радзурдтонцæ, гъуддаг 
цæй медæги адтæй, уой. Руслан сæмæ Якови кард равардта. Про- 
токол финст ку æрцудæй, уæд си алкедæр æ къох æрæвардта. 

Уалинмæ Яков дæр æрæскъиттæй, ’ма си хестæр афицер па- 
спорт байагурдта. 
Ку имæ æркастæй, уæд æ кæстæртæмæ цæстæй райамуд- 
та, есгæ ’й, зæгъгæ. Уайтагъддæр ин æ къохтæ æ фæсонтæбæл 
февардтонцæ ’ма ин сæбæл уотемæй «къохбæттæнтæ» никъ- 
къип кодтонцæ. 
- Проскурин Яков Алексеййи фурт ду дæ? 
Яков æ сæр аразий тилд бакодта. Хестæр афицер кæстæрмæ 
дзоруй: 
- Илья Иванович, абони сæумæ нæмæ Ивдели районæй 
аци лæгбæл «ориентировкæ» æрцудæй. «Сводки» игъосун 
кæнунцæ: æртæ боней разæй Ивдели райони гъæди хæдзарадæ 
«Сурх партизани» къассæй фудгæнгутæ, æхсæвгæси кардæй 
фæццæфгæнгæй, фæххастонцæ косгути мизд, æхсæрдæс æма 
инсæй мини. Сейфæй ци æнгулдзити фæдтæ исистонцæ, уомæ 
гæсгæ давгутæй сæ еу æй, раздæр ма тæрхонгонд кæмæн адтæй, 
уæхæн, Проскурин Яков Алексеййи фурт. Райгурдæй 1942 анзи 
Ивдели райони, Першиной поселоки. 
Яковмæ бадеголæ кодтонцæ ’ма си ист æрцудæй дууадæс 
минемæй хуæздæр. 
Еци гъуддагбæл дæр протокол конд æрцудæй. 
- Ласетæ ’й сæйраг фæдæсмотæн хайадæмæ, - бардзурд 
равардта хестæр афицер, - куд æмбæлуй, уотæ ’й исæмбæлун 
кæнетæ æнæ къулумпийæй. - Раарфæ кодта тугъдон лæгæн, 
уой уосæн æма цигайнагæн. 
Уæдта фæдздзурдта Русланмæ: 
- Уæлдай арфæ кæнун дæуæн. Дæу фæрци уорæд æма 
ахæст æрцудæй хъæбæр тæссаг фудракæнæг. Мæлæтæй 
фæййервæзун кодтай силгоймаг æд сувæллон. Хуарздзийнадæй 
дин фæуун мæ бон уоййасæ неци æй, фал дин отпускæй ба 
зæрдæ æвæрун. Хъæбæр дæ фæндуй уæхемæ фæццæун? 
- Цитæ дзорис, æмбал капитан? Анз хæдзари нæма адтæн, 
уой лæдæрис? 
- Еци гъуддаг дин мæнбæл, сержант! Тæккæ исон де’фсæддон 

хаййи командирмæ облæсти медгъуддæгти управлений хецау 
инæлар-лейтенант Анисимови номæй уæхæн курдиадæ æрвист 
уодзæн. Капитан Белкин æ дзурдæн лæг æй, - æ къох бадаргъ 
кодта Русланмæ, - фæндараст кæнæ, сержант! 
Руслан ин медбилходгæй æ къох райста: 
- Æнгъæлдзау нæ фæллайуй. Хездзæнæн отпуск. Фæндараст 
кæнæ. Æнæнез уо! 
Капитан æ планшет æ дæлмус фæккодта ’ма фæййаууон æй. 
Тугъдон лæг æ уоси усхъæбæл æ сæр бакъолæ кодта, уотемæй 
æрфунæй æй. Цигайнаг æ зæнæги æ хизи батухта ’ма ’й æ 
гъæбеси рауозæ-бауозæ кодта. Минкъий рæстæги фæсте сæ 
сун-сун иссудæй. Хустæнцæ. Фæндаггонтæ минкъийдæр нæ 
кæнунцæ, еуетæ рандæунцæ, иннетæ æрбацæунцæ... 
Цъифæ бони æппун неци 
Æз мæхемæ æркæсун. 
'Ма нæ фендеун мæ-деси 
Уæлæ арвмæ искæсун... 
Киунуги æхецæн идарддæр кастæй Руслан. 
Сурх-Дигорæ, 1974 анз. 

РОХСАГ УО, СÆППÆРКЪЕ! 
I 
ннæ æнзтæй уæлдай аци хатт зумæг, раст цума тæрсгæ 
естæмæй фæккодта, уотæ æ бартæ, куд не’мбæлуй, уотæ тагъд 
растæгмæ æвеппайди рагуалдзæги рагъмæ багæлста. 
Зæнхæ исуолæфтæй, базмалдæй, æркуста. Коми уæлвæзти 
уæнгæ къуар бонемæ цъæх горцъе фестадæй. Уорс хонхи 
бунмæ, Сауæлдари устурхезнити, фиййауи уадиндзи рæсугъд 
муртæ æма гъар хори æрттевагæтæмæн тунтæ фæрнæй, цар- 
ди нивау ивулдæнцæ æма сæмæ адæймаги зæрдæ рохс кодта. 
Адæн, сæ дустæ бафест кæнгæй, æнæзийнадæй сæ уалдзигон 
куститæмæ бавналдтонцæ. «Уалдзигон бони анзи бæркадæ ес», 
- зæгъгæ, хумæтæги нæ дзориуонцæ нæ курухон хестæртæ. 
Сæппæркъе, кæд ибæл дууинсæй анземæй фулдæр нæма 
цудæй, уæддæр, царди медæгæ, раст цума æнахъаурæ уорс за- 
къе зæронд лæг иссæй, гъеууотæ, зийнадæ кæнун райдæдта, 
æ къох уазал дони дæр нæбал тулдта. Хуцау æй ниууæзтæбæл 
фæккодта, æ бæрцæ си нæбал зудта, æ хъаурæ ба ин нæбал 
адтæй раздæри хузæн ниуазун. Ниуазгæ’ма хусгæ, æндæр имæ 
нецæйбал сагъæс адтæй. Бæргæ ин хилæ кодтонцæ хеуæнттæ 
дæр æма синхæгтæ дæр, фал дзæбодури гъоси уадæ. Некæмæ 
игъуста. 
Уæхæн уæлæбæл мардмæ кæсгæй, æ цардимбал 
Гуæсæнагъуæ цæрунгъон нæбал адтæй, æ фурмæстæй æ 
ч 

къæхтæбæл нæбал лæудтæй, æ цæхгун цæсти сугæй æхе 
æхснадта бонсауæй изæрмæ. Цалдæр хатти æй ниууадзун 
фæндæ дæр бæргæ ракæнидæ, фал бабæй ин уой фæсте ба 
фæлмæнзæрдæ силгоймаг тæрегъæд кæнун райдаидæ: «Ци 
фæууодзæнæй æнæ мæнæй еунæгæй, æнæ еу дони цунд 
бадæттæгæй карки цъеуи мард ракæндзæнæй. Кæди майди ба. 
Хуцау хуарз æй, ма æ хæрани ниуæзтæ дæр ниууадзидæ». Фал 
неци æма некуд. 
Еу бон кæми адтæй, уоми Гуæсæнагъуæ сæумæцъæхæй 
Сæппæркъей æ хуссæни рателæ-бателæ кæнуй: 
- Игъосис мæмæ, нæ лæг? 
Сæппæркъе, фæсниуæзтæ лæг куд фæууй, уотæ цидæртæ 
дугъ-дугъгæнгæй, æ сæр гъæццоли буни ратухта: 
- Ци хабар æй, ци нæбæл æрцудæй? 
- Æз дæумæ дзорун, - нæбал æй уагъта Гуæсæнагъуæ, - дæ 
сæр райгон кæнай ’ма мæмæ игъосгæ кæнæ! 
Сæппæркъе гъæццоли бунæй ралæстæй ’ма æ хуссæни 
рабадтæй, æ цæститæ æууæрдгæй, æ уосæмæ дзоруй: 
- Мæ комтæ ниссор æнцæ. Рахæссай, кæд ма си еу цумд ес 
ескæми, уæд. 
Гуæсæнагъуæ фарсæй сайтани къæхтæбæл ауигъд месини 
гæбæт æриста. Исæйцагъта ’ма си къосидзагæ лæгмæ бадаргъ 
кодта: 
- А, баниуазæ. 
- Æндæр нæмæ неци ес? - æ цæсгон ниффуцъулузтæ кодта 
Сæппæркъе. 
Гуæсæнагъуæ æй цума нæ балæдæрдтæй, уотæ ’й 
мæстмæлæни фарст ракодта. 
- Æндæр ци, ци дæ гъæуй? 
- Арахъ зæгъун, - æ къохтæ истилдта Сæппæркъе. 
- А-а-а. Арахъ зæгъис! Арахъ сæрæй есгæ ’ма бунæй ахедгæ 
ке нæй, уой ба, æвæдзи, дæ расуг тенка нæ ахæссуйæ, æзинæ ма 
боцикъай бунтæ ке рауагътай, ’ма ’й æхсæвæ-бонмæ ниуæзт ке 
фæддæ, е ба ди мæрдирæнхæ фæцæй. 
3 Заказ № 53 

- Уанцон нæй! - æхе десгæнæг искодта лæг. 
- Уотæ, мæ хор, уотæ. 
- Лæгъуз хабар, мæ минкъий уорс бæлæу, - æ мæлгъæвзаг 
исуагъта Сæппæркъе. - Мæ минкъий уæрццæ, мæ сæри фарстæ 
тонгæ кæнунцæ, ме’взаг ба ниххускъæ æй/ма мин дæхуæдæг ку 
нæ уай, уæд аци бон ма царди бæнттæн æ фæстаг исуодзæнæй, 
æвæдзи. Марауадзæ, ’ма мин далæ Хъаурбегетæй еу авгидзаг 
исдавæ æфстау. 
- Æндæр нана дæбæл ма нигъгъарæнгæ кæнæд. Еунæг хупп 
дæр æз æфстау некæмæйбал ракордзæнæн! Æвзурст мин æнцæ 
еци миутæ дæр, - рамæстгун æй Гуæсæнагъуæ ’ма месини къос 
æ лæги къохти фæссагъта, - ниуазгæ кæнæ! 
Сæппæркъе æ цæсгон ниллæкъун кодта, уотемæй æй 
илгъаминдзайæй еукъуар хуппемæн фæддæлæсуйнæ кодта. 
Ревæд къос æ уосæмæ дæтгæй, загъта: 
- Ци дзæбæх фæлмæн, уазал æй. Æр-ма си кæнай. 
Гуæсæнагъуæ гæбæт исцагъта. Къос байдзаг кодта’ма бабæй 
æй æ лæги къохти фæссагъта: 
- Къамбеци месин адæн æвдадзи хуасæн агорунцæ, ду ба ми 
уой бæсти æнæхаири хъæсхъæрти дон корис. 
- Хъæсхъæрти дон арахъæй зæгъис? 
- Раст æй ниргъавтай, - байдзулдæй Гуæсæнагъуæ. 
- Мæ мадистæн, дæуæй растдæр ном ин некема равард- 
та, - Сæппæркъе месин раниуазта. Ревæд къос æ уосæмæ фе- 
вардта ’ма æ дууæ къохемæй, харбуз цæттæ ’й æви нæ, уой куд 
фæббæрæг кæнунцæ, уотæ æ сæри фарстæ балхъивттитæ код- 
та, - фæммин æнцондæр æй. 
- Ай-гъайдæр! Уазал месин æвзаг бунмæ ласуй, уой зонгæ кæнæ. 
- Хæдæгай, цидæр зæгъунмæ мин ку гъавтай, ку æрбацудтæ, 
уæд. 
Гуæсæнагъуæ æ лæги фарсмæ исбадтæй хуссæнбæл ’ма ин 
загъта: 
- Æдосæ, нæ лæг, Нанай мæ фуни фæууидтон. 
-’Ма куд æй нана Нарти кæнти? Ци зæгъуй, ци фæдзæхсуйæ? 

Æ размæ нæ нæма хонуйæ, æви нин æ зæрди ести 
хуарздзийнæдтæ есæ? - гириз кодта æ уосæбæл Сæппæркъе. - 
фунтæ æма фунтæ. Æппундæр сæ мацæмæ дарæ. 
- Гъæладзорæ ма кæнæ. Æз дин æцæгæй зæгъун. Хъæбæр 
æнкъард адтæй æ хузæ. 
- Æвæдзи имæ ма хуарз хабæрттæ игъусунцæ ’ма уомæй 
æнкъард кæнуйæ. 
- Æ зæрдæ дæбæл хъæбæр ходуй. Кæд ма, дан, мæ еунæг 
фурт æгас æй, уæд, дан, мин мæ цирт еу хатт куд нæ бабæрæг 
кæнуй. Уойбæрцæбæл, дан, ми æ зæрдæбæл ци уавæри фуд 
даруйæ. 
Сæппæркъей зæрдæ рахъурмæ ’й, æ цæститæ дони 
разилдæнцæ, зæнхæмæ æ къæхти бунмæ кæсгæй. Кæд сæмæ 
уæлмæрдтæ идард н’ адтæй, уæддæр нур еу дæс анземæ 
хæсгæг æ мади циртмæ æ къохæвæрунмæ некæдбал бацудæй. 
Æ цæститæбæл гъазтонцæ фæстугъди лæгъуз æнзтæ. Куд 
фудæбонæ кодта æ мадæ, ма ’й куд мæгурæй исгъомбæл код- 
та. Куд берæ рæстæг фенгъæлмæ кастæй æ лæг, Сæппæркъей 
фидæмæ, фæстугъд дæр, ома, кæд иссæудзæнæй, зæгъгæ. 
Уадзæ æма цæфæй, æнæ къохæй, æнæ къахæй, сахъатгунæй, 
фал уæддæр уодæгасæй. 
Нæбал иссудæй тугъдæй Мæхæмæт, æнæбæрæгæй 
фесавдæй нæ Райгурæн бæсти сæрбæл устур тугъди будури 
цирени. Уоййадæбæл хуæнхаг уæззау гъезæмарæ, царди маст 
нихъуæргæй, седзæргæс силгоймаг е ’нзтæй берæ раздæр æ 
тæккæ дзамани е’носон дуйнемæ бацудæй. Нивтæ байуарæгæн 
ци загъдæуа? 
- Эх нана, нана! Мæн бæсти дин еу куййи къæбула ку 
исæнтæстайдæ, уæд дин е уæддæр айфонгæмæ уæлмæрдти дæ 
цирт гъæуай кодтайдæ, æз ба дин уæлæбæл дæр æма дæлæбæл 
дæр масти хуасæй уæлдай неци дæн. 
- Уотæ ма дзорæ, нæ лæг. Нæ фæткуй æй. 
- Эх, мæ минкъий уорс бæлæу, - æ къох рауигъта Сæппæркъе, 
- ка ин ци ’зонуй, ци æнгъезуй æма ци нæ фæткуйæй, уомæнæ. 

- Лæгъуз æвзагæй дзорун, ниуазун, адæни фоне давунæй - 
æлгъист дæн æма æлгъист. Мæ еунæг мадæ кæми ивард æй, е 
дæр ма ми байронх æй, уæд мæнæн мæ цард ци æй æ дуйнебæл. 
Хумæтæги мин Хуцау зæнæг æнæдæтгæ нæй. Ковгæ ба имæ 
алли бон дæр бæргæ кæнун, фал, æвæдзи, Хуцау мæн хузæнтти 
кувд есгæ дæр нæ кæнуй. Куд дæмæ кæсуй дæумæ ба? 
Гуæсæнагъуæ зундгин силгоймаг адтæй. Уайтæггидæр 
ралæдæрдтæй æ лæги дзурдтæй, кæцирдигæй имæ 
къохбагæнæн ес, уой æма ин уотæ зæгъуй: 
- Е ма имæ нæ лæг ду ба мабал ковæ. 
- Дæ унаффи нæй е ба... - фæкъкъæпп кодта лæг, - дæу 
уæнгæ нæ хъæртуй. 
- Æз дæр уотæ нæ зæгъун, æма Хуцауи ном æппундæр мабал 
арæ. 
- Нæ дæ лæдæрун, ци зæгъунмæ гъавис, уой. 
- Ковгæ имæ кæнæ не’сфæлдесæгмæ, æрмæстдæр арахъæй 
ба нæбал. 
- Мадта цæмæй? - рамæстгун æй Сæппæркъе. 
- Нанай ма фуни ку фæууидтон, уæд мин уотæ загъта, - биц- 
цеу, дан, не’скæнæгмæ кæдзос уорс æхсирæй ковун райдайæд, 
е ба, дан, æ гъуддæгутæ рæстæрдæмæ æрзелонцæ. Уотæ ку нæ 
бакæна, уæдта, дан, ин хъæбæр лæгъуз уодзæнæй. 
- Ци мæмæ æвзедуй е дæр мæрдти бæстæй, - райтинг æй 
Сæппæркъе, - цал сахатти, уой мин зæгъай. 
- Дæсæймаг райдæдта, - æ сахатмæ æркæсгæй ин дзуапп 
равардта Гуæсæнагъуæ. 
- Ме’ндæмæ давæн дарæс мин рарæвдзæ кæнай, дæ Хуцауи 
хатирæй. 
- Ци си кæнис, ци дæ зæрди æрæфтудæйæ, - бадес кодта 
Гуæсæнагъуæ. 
- Аци фæдæй нанамæ исуайон, кенæдта бабæй мин уой 
фæсте равгæ нæбал уодзæнæй. Кæдæй ардæмæ нæбал адтæн 
æ цори. Адæмæй дæр ходуйнаг æма аллайаг фæдтæн, - загъта 
Сæппæркъе. 

Раистадæй хуссæнæй, æхе рахснадта. Тагъд-тагъдæй 
цидæртæ искомидзаг кодта ’ма тургъæмæ рахизтæй. Сарайæй 
æ бæхи рæвдзитæ æ хæццæ стойкæмæ бахаста. Саргъ ибæл 
исæвардта. Уайтагъддæр дæллаг синхæрдæмæ гъæунги 
фæуурдуг кодта. Хъаурбеги хæдзари рази æ бæх фæууорæдта 
ма ехсæй дуар бахуаста: 
- Кæми дæ, Хъаурбег? 
- Ами бæргæ дæн,-тургъæй райгъустæй Хъаурбеги гъæлæс, 
- кæци дæ? Медæмæ. 
Хъаурбегæн зин балæдæрæн н’ адтæй Сæппæркъей 
фæззинд. Уæддæр иуазæг иуазæг æй ма ибæл куд æмбæлуй, 
уотæ батабедзæ кодта. Салам ин загъта Сæппæркъе дæр. 
- Ци изæд, ци идауæг ма дæ æрбахаста кæдæй уæдæй, 
Сæппæр? 
- Ма-гъа, - æфсæрмихузæ райста æ цæсгон, - ци дæбæл æй 
баримæхсон, Хъаурбег, рагæй дæр æнсувæрти цард ку кæнæн, 
уæд, - æ цулухъи гъостæ æхси гъæдæй æртъæпп-æртъæпп 
кодта Сæппæркъе, - æзинæ имæ ’й æгæр фелхъивтон ’ма 
мæ хæтæлтæ мæ хурфи цæфсунцæ. Сæри фæрстæ æндæмæ 
рæдовунцæ. 
- Куд не ’мбæлуй, уотæ уæззау гъуддаг æй е ба, - æ цæстæ 
имæ æрникъулдта Хъаурбег’ма æ уосæмæ фæдздзурдта, - Къа- 
пархон, дзатмабæл нин фингæ рарæвдзæ кæнай. 
Уайтагъддæр фингæ рацæттæ ’й ’ма сæмæ силгоймаг рад- 
зурдта: 
- Рацотæ. Исбадетæ. 
- Хъаурбег æ къох Сæппæркъей усхъæбæл æрæвардта ’ма 
ин загъта: 
- Нуртæккæ радзæбæх уодзæнæ, æрмæст мæнæн ба 
хатирæй фæууæд. Кæдæй мин нæ хъæрæу хæлорæ исистонцæ, 
уæдæй ардæмæ нæма ниуазун. Циййес, уомæй корун ди, 
мацæмæй бафсæрми уо. 
- Бахатир кæнæ, Хъаурбег, мæ равгæ не ’ссæй дæумæ 
сæйгæфæрсæг æруайунмæ. Фæстаг рæстæги мæ Хуцау аци 

æнамонд хуаллагбæл фæккодта, - æ къохæй фингæбæл 
графинæмæ бамудта, - лæдæрис мæ дæхуæдæг. 
- Лæдæрун дæ. Дæхебæл секк ма хæссæ. Махмæ адтæй 
æндæрæбон Гуæсæнагъуæ дæр, рамæ бæрæг кодта. Къеретæ, 
карк. Е, куд фæууй, уотæ. 
Сæппæркъе сикъай дзаг арахъ раниуазта ’ма дзоруй: 
- Хъаурбег, æстаугæ æй нæ кæнун, фал изæди хузæн æй нæ 
хæдзаргæс. Мæнæн уойбæрцæ ка бухсуй, айдагъ уой туххæй 
дæр ин куд изæдмæ, уотæ æхемæ ковун гъæуй, ковун. 
- Изойлаг мин æй ма æнгъæлæ, - байдзулдæй Хъаурбег, - 
нæ фиддæлти фиддæлтæ æмхуæрифурттæ адтæнцæ, уой зонис? 
- Куд æй нæ зонун, - æ сæрбæл исхуæстæй Сæппæркъе, 
- дæ фидæ Мæрзабег рохсаг уæд, мæн æ сиахсбæл нимадта 
алкæддæр. Сугъзæринæ талатæ исуадзæд, - фингæмæ арахъи 
тъинк æртадзгæй, бабæй сикъа раревæд кодта. 
- Мæ фидæ сиахсбæл ке нимадта, е мæнæн дæр сиахси 
бунати æй, е ма ди уой корæг дæн, æма еци силгоймагмæ дæ 
ниуæзти бæллахæй дæ къох макæд исæргъувæ. 
- Гуæсæнагъуæй зæгъис? 
-О-о. 
- Æз уомæ мæ къох ци бон исесон, - æ къæбæр фингæбæл 
æрæвардта, - е, уæд еци бон мæнæн аци къох бахускъæ уæд æма 
рахауæд. Еу къуар ма ку раниуазта, уæд æ фусунæн балæдæрун 
кодта, еу авгидзаг ин æ хæццæ куд ниввардтайдæ, уой. 
- Æндæр лазæ дæ ма уæд. Еци гъуддаг ба дин мæнбæл, - 
зæрдæ ин байвардта Хъаурбег. 
Сæппæркъе къæсæри Уасгерги æма Мукалгабурти туххæй 
баниуазта ’ма фингæй, дзæбæх байгъæлдзæг æй, уотемæй 
раистадæй. Хъаурбег ин авгæ арахъæй байдзаг кодта. Нарти- 
хуари хъозгъæ си нитътъунста ’ма ин æй фæсабæрцæ хурдзи- 
ни сор цæхгун цихти æгъзæли хæццæ ниввардта, уотемæй æй 
рафæндараст кодта. 
Сæппæркъе бæх æ медбунати æркафун кодта, æ фарстæ 
ин æ къæхтæй балхъивта, идонæбæл æхемæ æрбахуæстæй ’ма 

бæх æ фæстæгутæбæл ислæудтæй. Хъаурбегмæ æ къох ратилд- 
та уæлбæхæй’ма гъæугæронæрдæмæ фæннæхстæр æй. 
II 
Уалдзигон рæсог цъæх арвæн хор æ тæккæ астæумæ 
исхъæрдтæй. Сæппæркъейæн æ хед алли æрдой бунæй 
сауæдонау ивулдæй, уотемæй саргъбæл, кеутæ-меутæ кæнгæй, 
уæлмæрдти цормæ æ бæх бауорæдта. Рафестæг æй ма ’й еу 
туртуй къотæрбæл идонæй бабаста. Æ хурдзин æриста æ 
фæсабæрцæй ’ма кæрдæгбæл æхецæн тагъд-тагъдæй рафингæ 
кодта, æримиста æ мади, муггаги зæронд мæрдтæ, Фидибæсти 
Устур тугъди ка фесавдæй, уони æма Синдаигъæуи æдзард 
сувæллæнтти. Сæ еугуремæн дæр рохсаг загъта. Авгидзаг 
арахъ баниуазта, уотемæй, цоттæ-моттæ кæнгæ, æ мади цирт 
агорунбæл исцалх ай. Еуæрдæмæ æрзелидæ, иннердæмæ 
фæццæуидæ - некуд æмæ неци. 
Ниуæзтæ дæр æ куст кодта. Æ сæри бацудæй. Уæлмæрдти 
астæу еу устур циртдзæвæн дори размæ æ уæзæ æруагъта. Æ 
мадæ æ цæститæбæл рагъазидæ. Сувæллон уогæй æй æ фидæн 
тугъди фæсте уæлмæрдти ци къудур æвæрд æрцудæй, уой 
размæ ’й куд æрбахонидæ. Куд фагъгъарæнгитæ кæнидæ æ 
мадæ, æ зæрдæ исхъурмæ æй ’ма хæкъурццæй кæун райдæдта: 
- Кæми дæ, Нана! Мæ зæрдæ тонуй! - æ цæстисугтæ тумбул 
къохи æстæй æ сурх ростæй зæнхæмæ æгъзалдæнцæ, - кæми 
дæ, нана! Мæлгæ дин ку кæнун! 
- Ци кæнис, цæбæл æмбохисæ, - æ гъостæбæл рауадæй 
цидæр æхсицгон зонгæ гъæлæси уаг, - ци дæбæл æрцудæй, 
Сæппæрæ? 
Сæппæркъе æ бунатæй фесхъиудтæй, раст ин цума æ 
лæбæзифæлмæнициргътуасæескерацавта,уоййау.Æниуæзтæ 
æрбайсавдæй. Рагъæуай-багъæуай кæнуй аллирдæмæ ’ма æ 
рæбунтæ ку неке æрæстгефтæй, уæд сонт фарст ракодта: 
- Кæцæй мæмæ дзорис, æма кæми дæ, ка дæ? 
- Эх, ме ’стаугæ сиахс, зæронд мæрдтæ мæ сæхемæ ку нæма 

райстонцæ, уæд мæ ци тагъд фейронх дæ. Еу фингæбæл дæр, 
гæллæхха, еу æма дууæ хатти ку нæ бадтан, миййаг. 
- Дæ гъæлæси уаг мæмæ Мæрзабеги дзурди хуæзæн кæсуй, 
фал дæ уингæ ба нæ кæнун. Мæрзабег дæ? 
- Мæрзабег дæн, æдта ка дæн. Тæрсгæ ма кæнæ. Дæ фарсмæ 
цирти дормæ æрбакæсай. 
Сæппæркъе æ цæститæ байгон кодта ма имæ æ бакомкоммæ 
цирти устур сау дорæй идзулдæй Мæрзабеги хузæ. Æ буни ба, куд 
фæууй, уотæ устур дамугъатæй дигоронау финст: «Сауæрбегти 
Афæхъой фурт Мæрзабег». 
- Мæрзабег, минкъий раздæр дæ уæхемæ фингæбæл Хъаур- 
беги хæццæ имистан, - æ тæрнихи бунти Мæрзабеги хузæмæ 
кæсгæй загъта Сæппæркъе. 
- Уæ цæрæнбон берæ уæд, - байдзулдæй хузæн æ цæсгон, - 
цалдингæмæ ма нæ уæлион дуйнебæл имисгутæ уа, уæдмæ нæ 
хъаурæ, не ’гъдау æма нæ фарнæ уони къохти уодзæнæнцæ, е 
уи иронх. 
Нур ба мин æй балæдæрун кæнай, ардæмæ цæмæн 
æрбафтудтæ, уой. Мæлгæ ракодтай, æви æндæр ести гъуддаги 
дæ? 
- Хатир бакæнæ, Мæрзабег, - фæкъкъех æй Сæппæркъе, - 
мæлгæ нæма ракодтон, фал дæс анзи уæлмæрдти нæбал адтæн 
’ма нанай цирт нæбал арун. Нæбал æй гъуди кæнун, ци рауæн 
нигæд адтæй, уой. Миййаг, дæбæл кæд ескæми рамбалдæй Нар- 
ти кæнти? 
- Некæд ма ’й фæууидтон ами, - æ сæр батилдта хузæ. Уогæ 
мæнбæл дæр, кæдæй рамардтæн, уæдæй анз нæма рацудæй’ма 
мин зæронд мæрдти ’хсæн бунат нæма ес. Уони дзæнæт хецæн 
æфсæнæй дехгонд æй. 
- Мадта нур ци бакиндæуа, - батухстæй Сæппæркъе, - кæми 
ма’й багурдæуа? 
- Еу гъуддаг ма ес, - загъта хузæ, æ бецъотæ базмæлунтæ 
кæнгæй, - цæууон æма дæмæ Барастæри ракæсун кæнон. 
Фæндуй дæ? 

- Мадта мин хуæздæргæнæн неци ес æма, кад дæ равгæ 
æй, уæд дæ мадæ, дæ фиди хатирæй, ма базийнадæ кæнæ, кæд 
хестæр дæ, уæддæр. 
- Хуарз, - æ сæр батилдта хузæ ’ма циртдзæвæн дорæй 
фæййаууон æй. 
- Уæхæн дессаг, - æ цæститæбæл ниххуæстæй Сæппæркъе, 
æ бауæри тасдзийнадæ бабурдæй. Нæ ’й лæдæрдтæй, уодæгас 
уогæй мæрдти Барастæри хæццæ куд дзордзæнæй, уой. 
Хузæ æ бунати февзурстæй ’ма дзоруй: 
- Сæппæр, дуйнебæл цидæриддæр мæрдтæ ес, уони 
бардауæг Барастæр дæмæ игъосуй. 
- Кæми ’й, кæми ’й? - фестъæлфтæй æ фур тæссæй 
Сæппæркъе’ма цума ехарæнги сæрмесиндзæгмæ нæххаудтæй, 
уоййау базир-зир кодта, - кæми ’й? 
- Дæ фæсте лæууй, - дзуапп ин равардта хузæ 
ходæзмолæгæнгæй. 
Сæппæркъе æхе еци-еу зилд фæккодта ’ма ку неке фæууидта 
æ размæ, уæд æ тас нигки фæффулдæр æй ’мæ сосæгкити дзо- 
руй: 
- Кæми дæ, æмбал Барастæр? Кунæ дæ уинун. 
- Мæнæ дæн æз, - æ хуæд разæй имæ исдзурдта Барастæр, 
- цæбæл зир-зир кæнис? Тæрсгæ ма кæнæ, æз Уодесæг нæ дæн. 
Дæ цард мæ нæ гъæуй. Æрмæстдæр, ка дæ, ци дæ æма де’рба- 
цуди сæр ци æй, уой мин балæдæрун кæнæ. 
Сæппæркъе, кæд Барастæри уингæ нæ кодта, уæддæр ин 
æ тарст цæсгони цъарæбæл æ уазал коми тулфæ æнкъардта. 
Туххæйти имæ исдзурдта: 
- Нæ дæ уинун, æмбал Барастæр. 
- Уобæл ма тухсæ, - дзоруй имæ Барастæр, - мæн уинунцæ 
айдагъдæр, сæ зæнхон цардæй ка рахецæн æй, сæ цæститæбæл 
кæмæн бахуæстæнцæ æ мæлæти рæстæги, етæ. Æ уод ма æ 
хурфи гъар кæмæн æй, еци уодæгас адæни цæститæ ба мæ нæ 
есунцæ, уой туххæн æма мæбæл устур еунæг Хуцау, табу ин уæд, 
Дуйне ку исфæлдиста, уæд уæхæн цæстиарфæ искодта. Берæ 

рæстæг мин нæййес, ’ма дзоргæ кæнæ, мæнæй дæ ци гъæуй, 
уой. 
-Хуарз.ÆздæнМулдзугутиМæхæмæтифуртСæппæркъе.Мæ 
фидæ тугъдæй нæбал исæздахтæй. Фесавдæй æнæбæрæгæй. 
Уæлмæрдти ин къудур æвæрд æрцудæй, фал нури уæнгæ дæр 
нæ зонун, кæми, ци бæсти нигæд æрцудæй, уой. 
- Дæ фидæ Мæхæмæт æгæстæй дæр нæбал æй, мæрдтæмæ 
дæр нæма æрбахъæрттæй. Æ уод исесун æ къохи нæбал 
бафтудæй, уой туххæн æма ’й немуц уодæгасæй лæгсодзæн 
пецти басугътонцæ. Æ сугъдæнтти фунук æнæгъæнæ зæнхи 
къорибæл ниппурх æй. 
- Уой балæдæрдтæн. 
- Ци ма? 
- Мæ мадæ дæс анзей размæ рамардæй, ’ма уæдæй аци бони 
уæнгæ æз уобæл мæ къох некæд ма байвардтон. Агорун ин æ 
цирт ’ма ’й нæ ерун. Дæс анзи минкъий рæстæг нæй. Уæдæй 
ардæмæ хъæбæр берæ адæнтæ рамардæй. Уалмæрдтæ дæр 
цалдæр хатти фестурдæр æй... 
- Æрбайгъосай, къæсибадæг, - æ дзурд ин райста Барастæр 
’ма ин æ къæхти бунмæ нитту кодта, - мæлгæ никкæнæ, илгъаг, 
мæлгæ. Дæ мадæ дæмæ куд æнгъæл кастæй, уæхæн хуæрзигурд 
нæ разиндтæ. Дæ мадæ Насупхан ами изæдтæ ’ма идаугути 
курдиадæй Мадæ-Майрæни байзайæггæгти хæцæ еу дзæнæти 
æмхуæрдæ ’ма æмниуæзтæ æй. Уорс Елиай кизгуттæ ин æ 
къæхтæ æхсири цади æхснунцæ, Тотур ин æ биндзитæ соруй. 
Еу къуæрейæй иннемæ ба ин Уацелла нæуæг дарий дарæстæ 
æрветуй. Фал æй етæ дæр нæбал тавунцæ дæу мастæй. Дæ 
фудкой имæ ардæмæ дæр æрбайгъусуй ’ма, æвæдзи, тагъд 
дугкаг мард ракæндзæнæй. Ниуазгæ ку нæ кæнисæ, уæд æй 
гъуди кæнисæ, ардигæй Гæлиати гъæуæй тугъди фæсте Сурх- 
Дигорæмæ ке фæллигъдайтæ,'ма дæ мадæ дæр уоми астæугкаг 
уæлмæрдти, Дзаттой тупбур ке хонунцæ, уоми нигæд ке æй, уой. 
Дæ фидæн дæр уоми æвæрд ку æрцудæй къудур, уæд сæ ду нур 
ами Гæлиати зæронд уæлмæрдти ци цæсгонæй агорис, уой мин 

зæгъай. Мæ разæй фесæфæ ’мæ дæ куд некæдбал фæууинон, 
уобæл байархайæ. Рæстæг ма дин еу минкъий уагъд ес раст 
цардмæ рахезунмæ. Хъæбæр минкъий. Нийгъуди кæнæ. 
Барастæри уолæфт Сæппæркъей цæсгонбæл нæбал бæрæг 
кодта, æ уазал коми тулфæ ин æ бауæр нæбал æнкъардта. 
Сæргубур æма иуонтæхъелæй Мæрзабеги хузæмæ бакастæй 
ма ’й рафарста: 
- Ци фæцæй Барастæр? 
- Рандæ ’й, - дзуапп ин равардта хузæ, - ду дæр дæхе раеу- 
варс кæнæ, цалдингæмæ Уодесæг нæма фæззиндтæй, уæдмæ. 
- Хуарз. Аци фæдæй фæццæун Сурх-Дигорæмæ. Дзаттой 
тупбурмæ, нанамæ. 
- Фæндараст, - æ бецъотæ базмалдæнцæ хузæн. 
-Дзенетибадæ,Мæрзабег,-æсæрæйинракувтаСæппæркъе 
’ма ин æ циртбæл æ къох байвардта, - рохсаг уо! 
III 
Сæхемæ дæр нæбал баздахтæй Сæппæркъе, уотемæй æ над 
Сурх-Дигорæмæ исаразта. 
Хор æ цуди кой кодта. Берæ си ней ’задæй нæ бæхгин 
дæр. Цубур рæстæгмæ Мæстиноки сæрти Сауæлдари фæтæн 
хезнитæй Хъазахти гъæумæ багæпп кодта. Тоборæхътæ æ 
фæсте райзадæнцæ, Фæрæскъæттæ ’ма Дзанкисти адагæбæл 
баевгъуйгæй. Нари уæлтегътæй Хæнæзæмæ бацудæй. 
Гъæугæрон Биркъисати колдуар бахуаста. Самур имæ ракастæй. 
Дууæ æрдхуарди кæрæдзебæл бацийнæ кодтонцæ’ма медæмæ 
бацудæнцæ. Самури бийнойнаг син фингæ ракодта. Еу фæйнæ 
арахъи ку баниуазтонцæ, уæд Сæппæркъе Самурæн балæдæрун 
кодта æ хабæрттæ. 
- Ард дин хуæрун, изæригон дæ некумæбал рауадздзæнæн, 
- загъта ин Самур, - æхсæвдзо æдули миуæ æй. 
- Мæ мадистæн, аци хатт дæмæ нæ байгъоссæнæн, мæ 
дзурдæн куд фæуун, уой ба зонис, ме’рдхуард. 
- Уой дин бæргæ зонун, фал хор тагъд ранигулдзæнæй. 

Уæдмæ æз Хæнæзонбæл Чегирай бæрзондмæ 
бахъæртдзæнæн. 
- Уæдта? 
- Уæдта Урдгъелий ком, Болай рагъ, Хусфæрæк, Даргътагæ 
’ма Сурх-Дигорæ, - ниххудтæй Сæппæркъе. 
- Мадта дин хестæр биццеуи дæ хæццæ рарæвдзæ кæнон, 
- Самур æ уосæмæ æ къохæй раамудта, - Уæйугмæ мин 
фæдздзорай. 
- Нæ гъæуй, - ниллæудтæй Сæппæркъе, - кæд мин уæ 
зæрди хуарз гъуддаг ес, уæд мин еу дууæ авги арахъ мæ хæццæ 
ниввæретæ. 
- Дзæбодури хускъæ фидæй дæр ин еу фарси æмбес фæллух 
кæнетæ, - æ уосæмæ дзоруй Самур. Силгоймаг, хуарз, зæгъгæ, 
æ сæр батилдта ’ма иннæ уатмæ бацудæй, - естæбæл ма тухсис, 
ме’рдхуард? 
- Ма-гъа. Фæттæ дæр мæмæ дууемæй фулдæр нæййес. Уогæ 
си кæнгæ ба ци кæнунæ. 
- Уартæ райсæ, - пеци фарсмæ ауигъд хъатарамæ раамудта 
е ’нгулдзæй Самур. - Идзаг æй фатæй. Райсæ сæ, ци нæ фæууй 
фæндаги. Уæлдайдæр ба æхсæвигон хуæнхтæ ’ма саугъæдти 
хурфи. Ка дæ си багъæуа, иннети ба фæстæмæ цæугæй 
æрбадæтдзæнæ. 
- Уæд уотæ дæр, - æ сæри батилдæй Сæппæркъе е ’мбали 
хæццæ исарази æй. Цалдæнгæмæ фингæбæл бадтæнцæ дууæ 
лæги, уæдмæ иуазæги фæндаггæгтæ дæр рæвдзæ адтæнцæ. Са- 
мури бийнойнагсæхурдзини ниввардта’ма’й бæхи фæсабæрцæ 
федар бабаста. Фингæй ку раистадæнцæ, уæд Самур фæттæй 
дзаг хъатара Сæппæркъей усхъæбæл æрæвардта. Рацæуæни 
скъаппи лагъзæй дзиппидаргæ цирагъ исиста ’ма дзоруй е 
’мбалмæ: 
- Ай дæр райсæ. Бадæгъæудзæнæй. 
Сæппæркъе цирагъ æ дзиппи райвардта, гъæунгæмæ 
рацудæнцæ’ма æ бæхбæл рабадтæй. Самур æй рафæндараст кодта: 
- Уасгерги де’мбал уæд. 

IV 
Сæппæркъе Сурхмæ бахъæрттæй, Чегирай бæрзондæй, 
сау гъæди, Урдгъелий коммæ куддæр фæуурдуг кодта, уотæ 
изæрмелтæ кæнун райдæдта. Цанæбæрæг ма ибæл рацудайдæ 
рæстæг Болай рагътæмæ исхезунмæ. Мæртæмæ ма ин еуусми 
цуд адтайдæ, уотемæй ибæл æрталингæ ’й. Æ бæхæй рахизтæй 
’ма ’й идонæй æ фæсте ласта сабур къахдзæфæй. Æ развæндаг 
нæбал уидта. Кæцæйдæр идардæй бæхæргъауи сонт гъæр 
райгъустæй. Сувæллони гъæлæсиуагæй неун райдæдтонцæ 
æнæхаири хуæдмæлхуартæ, æма сæмæ лæги зæрдæ унгæг код- 
та. Фæрдуг æ хецауи фæсте цудæй, фал хаттæй-хатт ба æ гъостæ 
фæхъхъел кæнидæ’ма хуррутт кæнунмæ фæййагаидæ. 
- Ма тæрсæ, ма тæрсæ, Фæрдуг, - фæстæмæ имæ радзоридæ 
Сæппæркъе. 
Сувæллонæй Сæппæркъе арæх игъосидæ хестæрти 
тауæрæхътæмæ гъæддон берæгътæ, дæлуймæнттæ, гумеритæ 
’ма сайтæнттæбæл .Æ сабиййи доги уонæй, ма разæгъай, зæгъгæ, 
æдас дæр кæми уидæ, уæлдайдæр ба, æ мадирвадтæлтæй 
изæри Къæмунтæй сæхемæ Гæлиатæмæ ку цæуидæ, уæд. 
Надбæл ести сибирт райгъосгæй, уайтагъддæр, хестæр 
биццеутæй куд игъосгæ æрцудæй, уотæ æ ходæ фæффæстæмæ 
кæнидæ, цæмæй си сайтæнттæ сæхуæдтæ тарстайуонцæ, ’ма 
гъæр кæнунмæ фæййагаидæ: Хæр-р-рæги æфтаугæ гæр-р-рæт! 
О-къиш, о-къиш, о-къиш! 
Уотемæй тъæбæрттæй цæстифæнникъулдмæ сæ хæдзари æ 
тъупп иссæуидæ хæсгуолæфгæнгæй. 
Сувæллонмæ гæсгæ, ке сæ фæттарсун кæнидæ раздæр 
æхуæдæг, гъеууой туххæй æй некæд бахъор кодтонцæ сæ 
еуетæ дæр æмæ се’ннетæ дæр. Кæд раевгъудæй еци догæ! Кæд 
æма кæд адтæй! 
Сæппæркъе байдзулдæй æхецæн. Нур имæ ходæгау 
кæсунцæ еци евгъуд бæнттæ æма фæстæмæ раздахæн кæмæн 
нæбал ес, еци адгин, зæрдæн æхцæуæндзийнадæ ка дæдтуй 
æносмæ, еци дзаман. Эх, куд арф ниххезунцæ адæймаги реуи’ма 

син феронхгæнæн куд нæййес фæстаг уолæфти уæнгæ! 
Нади фæйнæ фарсемæй цидæр æнахур æстуф æ гъостæбæл 
рауадæй ’ма æ дзæбæх гъудитæй фæццох æй Сæппæркъе. Куд 
фæстæдæр, уотæ æстуф æма дзанхъула фæхъхъæбæрдæр 
æнцæ. Фæснæдтæ кедæр къахгъæр иссудæй. Хускъæ 
къуæцæлтæ ’ма пихсити къæрццитæ гъæрдæрæй-гъæрдæр 
кодтонцæ. Еу усми фæсте ба Сæппæркъей гъостæбæл сæ дзурд 
уайун дæр райдæдта: 
- Фонсдавæг... кæсетæ... 
- Æнафсардзорагæ фæццæуй... 
- Магоса... расуггæнагæ... 
Лæг деси бафтудæй, æ ци уа, зæгъгæ. Æрлæудтæй ’ма игъ- 
осуй. Дуйне бунти-бун сабур бацæй. Æхе зæрди гупп-гуппæй 
æндæр уæлдай сибиртт некæцæйбал цудæй. Уотемæй ма еу 
усмæ ралæудтæй, уæдта æ къох ракъуæрдта ’ма идарддæр æ 
надбæл фæццæуй. Дууæ æмпъези дæр нæма ракодта, уотемæй 
бабæй игъосуй кедæр дзурд: 
- Сæппæркъе - фонсдавæг... 
- Сæппæркъе - æнафсардзорæг... 
- Сæппæркъе - магоса... 
- Сæппæркъе - расуггæнагæ... 
Лæг сæ æрлæдæрдтæй ’ма æ медбилти бахудтæй: «Е 
нур уæ уæ рауæни иссирдтон ’ма ма мин ардигæй ба кумæ 
ледздзинайтæ. Цæй бауæ æвзарон». Æ хурдзинæй еу арахъи 
авгæ исиста’ма си исхуппитæ кодта. 
- Мах дæр æдонуг ан... 
- Цæлæмбуд ма уо, радтæ нин дон... 
- Маха ’й раниуазæн... 
- Не’донуг басæттæн... 
- Магоса... фонсдавæг, - мæстæймарæ кодтонцæ лæги. 
Сæппæркъе зудта, цæмæй æй сæхе хузæн ма ’скæнонцæ, уой 
туххæй сæ хæццæ дзорун не ’мбæлуй. Уайтæггидæр адæймаги 
сæхебæл рабæттунцæ ’ма си уæд рацохи амал нæбал фæууй. 
Арахъи авгæ син нади астæу æрæвардта, цитæ кæндзæнæнцæ, 

ку баниуазонцæ, уæд, зæгъгæ. Еу минкъий ма ку рацудæй æ 
надбæл ’ма си ку фæййеуварсдæр æй, уæд æрлæудтæй ’ма 
сæмæ сосæггити игъосун райдæдта. Уайтагъддæр сæ хъурт- 
хъуртт æрбайгъустæй Сæппæркъемæ. 
- Рахæссай æй ардæмæ... 
- Мæн дæр гъæуй... 
- Мæ къохтæй мин æй кумæ къахис... 
- Ауæхæн дон ба некæдма баниуазтон... 
- Æгасæй æй ма баниуазæ... 
Цæстифæнникъулдмæ ’й раревæд кодтонцæ. Ниуæзтæ сæ 
сæри цæун райдæдта. Сæ дзанхъула хъæлæбамæ рахизтæй, 
уотемæй син хилæ раеудагъ æй. Кæрæдзей нæмунбæл 
фæцæнцæ. Ке къохи си ци æфтудæй, уомæй иннебæл цæвунæй 
нæбал аурста. Æхсæви тари Болай рагъи хонсарфарсæй 
исервазтæй сæ цъах-цъах: 
- Уау, мæ фæрскъитæ... 
- Кардæй мабал ниццæвæ... 
- Къæдзелæ исуадзæ... 
- Муггаги хестæри цæстæ исхаудтæй... 
- Уæ фæйнæ мадебæл уин... 
Сæппæркъе æнæбари тилд бакодта æ сæр, ауæхæн дес- 
саг ба некæд ма фæууиндæй, зæгъгæ. Æ хурдзинæй дугкаг 
авгæ исиста, ’ма æхецæн дзæбодури фидæй еу фарскъæ ралух 
кодта. Авги хъурæй дзæбæх исæлвæститæ кодта. «Хумæтæги 
æй сайтани хуаллаг нæ фæххонунцæ», - загъта æхецæн ’ма 
фарскъæ æхсинун райдæдта. Урзацауæнæй еу фæтæн бæласи 
буни исбадтæй, æ фæсонтæ имæ исбуцæу кодта ’ма идарддæр 
игъосуй хилæгæнгутæмæ. Етæ дæр раздæрау кæрæдзей 
фæрстæ морæ кæнунцæ. Уони гъæрзун, адаги дони хæл-хæл, 
бæхæргъауи сонт фæдес’ма хуæдмæлхуарти неунæй лæги гъо- 
сти æхгæнæнтæ раскъунунмæ берæ нæбал гъудæй. 
- Анæй ба мæ бон ку нæбал æй, - загъта Сæппæркъе 
æхемеднимæр, - æргъоси мадзал син ку нæбал ес, - æ цирагъи 
рохс сæмæ фæййаразта ’ма сæ æ дууææхстонæй багæрæхтæ 

кодта сæ тумугъмæ. Æ ходæ æ сæрбæл фæстæмæ фæззилдта 
’ма куд æ сабиййи доги, уотæ æ гъæлæсидзаг нигъгъæр ласта, - 
хæр-р-рæги æфтаугæ гæр-р-рæт! О-къиш, о-къиш, о-къиш! 
- Фæдес! Исæфæн!.. 
- Нæ дзилагæ нин æскъунуй... 
- Гъæйт, гормон, уæхебæл фæххуæцетæ... 
- Тагъддæр Басой коммæ ледзгæ дзалгъæддæ ’ма 
федæрттæмæ, - исхансиуа æнцæ сайтæнттæ. Сæ мæрдтæ ’ма 
сæ цæфтæ раскъæфгæй, раст син цума зæнхæ ниттудта, уоййау 
цæсти фæнникъулдмæ тар гъæди гъæбеси æрбайсавдæнцæ. 
Раст ин загъта Самур: «Æхсæвдзо æдули миуæ æй». 
Сæппæркъе æ цирагъи рохсмæ рæбунтæй хускъæ согтæ рам- 
бурд кодта æма бандзарста. Бæхи саргъ исиста ма’й хæстæгдæр 
æхсæрæ къотæрбæл бабаста идонæй. Еу арахъ ма баниуазта 
дзæбодури фиди хæццæ. Æфтаугæ æ буни, саргъ æ нивæрзæн, 
топп æ къохти, уотемæй нимæти бунæй арти фарсмæ 
уайтагъддæр æ хур-хур иссудæй. 
V 
Хуцау æ зонæг, ци уидта æ фуни Сæппæркъе, фал ибæл 
раст цума пъæзу ниббадтæй ма ’й е нæ уагъта фезмæлун, уотæ 
æрæгиаумæ фæххустæй. Ку райгъал æй, уæд ин нæуæг хорбон, 
сæумон гъæди уалдзигон мæргъти цъæбар-цъубур æма арфада- 
ги дони цъæхснаг удзæл æ зæрдæмæ æнахури æнцондзийнадæ 
æрбахастонцæ. 
Раистадæй. Йе ’уæнгтæ райвæзтитæ кодта. Топп æ къохи, 
бæх ба æ фæсте, уотемæй урдугмæ донгонмæ æхе ниййиста. 
Бæх дон баниуазта, æхуæдæг ба астæуи уæнгæ æхе дзæбæх 
æрæхснадта. Уазал дон æма ин коми сатæг рауæг уадæ æ тог 
базмæлун кодтонцæ. Æ бауæр сурхгон радардта. Раст цума дуг- 
каг хатт райгурдæй, æхе уотæ банкъардта. Æ дзаумæутти размæ 
ку ’ссудæй, уæд ма, авги ци арахъ адтæй, уой баниуазта. Цъеу- 
сехуар ракодта ’ма фæнæхстæр æй. Болай рагъи мæртæмæ 
ку бахизтæй, уæд æ бæх бауорæдта ’ма ’й хезунмæ рауагъта. 

Мæртæмæ раубестæ арæх цæуагæ ке æнцæ, уой зонгæй, имæ 
рацауæн кæнуни фæндæ фæззиндтæй. Минкъийдæр мæри 
кæрони бунмæ, хуæрæн кæми адтæй, еци æрдæмæ муркъи 
къотæртæ æма пихсбунти астæу æхе римæхсгæй, гъузæги са- 
бургай, æнæ еу æсгуфæй бацудæй. Рагъбæл устур фæтæн тæгæр 
бæласи аууонæй урдугмæ никкастæй. Цæу рæубес цæхгун фах- 
си зæнхæ æ раззаг къæхтæй ракъахидæ, уæдта ’й зудæгæнгæ 
æстæрунмæ фæййагаидæ е ’взагæй. Лæг æма рæубеси астæу 
еу æртинсæй ампъезей бæрцæ адтайдæ. Сæппæркъе æ топп 
бæласæбæл банцойнæ кодта. Нигъгъавта рæубесмæ ма ’й фех- 
ста. Сирд æ медбунати зæнхæмæ æрхаудтæй. Лæг æ размæ 
ниццудæй ма ’й æ фæстаг къахæй хуæрæнæй еуварс раласта. 
Ниййæвгарста. Æ рагъи ’й фæккодта ма ’й æ бæхи размæ исха- 
ста. Уоми ’й багъуд кодта. Сæр æма фиддæ, хурфидзаумæуттæ æ 
хурдзини никкалдта. Цар æма хæлæрттæ урдугмæ коммæ низ- 
зуввут ласта робæстæ’ма хуæдмæлхуартæн. 
Фæсарæфти гъæдгæронмæ рахъæрдтæй. Хусфæрæки 
донбæл бахизтæй ’ма ку фæууæлтегъæ æй, уæд Даргъ-таги хеди 
уæнгæ некæмибал бафæстеуат æй. Бæхгин хеди сæрти донæн æ 
галеу фарсмæ ку бацудæй, уæд бæх æрлæудтæй. Æ къæхтæ нис- 
сагъта’ма размæ æзмæлгæ дæр нæбал фæккодта æ медбунатæй. 
А ци хабар уа, зæгъгæ, Сæппæркъе æ бæхæй рафестæг æй. Бæхи 
барцитæ æ къохæй фæлмæндауæ æркодта ’ма имæ дзоруй: 
- Ци кæнис, Фæрдуг, ци дæбæл æрцудæй? 
Фæрдуг æ фæстæгутæбæл ислæудтæй, уотемæй уасун æма 
хуррутт кæнунмæ фæййагайдта. Æ раззаг къæхтæ уæлдæфи еци- 
еу тилд искодта. Ку ’рсабурæй æй, уæд Сæппæркъе æ цæсгон 
бæхи ростæбæл рахафæ-бахафæ кæнун райдæдта, - кæд, 
миййаг, естæмæй фæттарстæй, зæгъгæ. Еуусми фæсте бабæй 
ин æ идонæбæл размæ рахуæстæй. Бæх æ бунати цавддорау 
ниссагъдæй. Рæстæгæй-рæстæгмæ ба ма æ хецаумæ бакæсидæ, 
æ къохтæ ин растæридæ, уæдта хуррут кæнунмæ фæййагаидæ. 
Лæг деси бацудæй. Ацал-ауал анзей æндæргъи цал æма цал 
хатти рацудæй æ бæхи хæццæ аци надбæл, фал ибæл ауæхæн 
4 Заказ № 53 

цау ба некæдма æрцудæй. А ци уа, зæгъгæ, æ фалдзостæмæ 
лæмбунæг гъæуæйттæ кæнуй Сæппæркъе ’ма ’й æхуæдæг дæр 
нæбал лæдæрдтæй, идарддæр ин ци ’рдæмæ цæугæ æй, уой. Æ 
цæститæ ибæл ратартæ’нцæ, æ сæр разелидæ.Уотæ кæсун имæ 
райдæдта, цума ами æ цæргæ цæрæнбонти дæр некæд ма адтæй 
æппундæр. Ниуæзтгун дæр н’ адтæй. Гъæумæ дæр ин сахатти 
æрдæги цудæй фулдæр нæбал байззадæй, фал ин цирдæмæ ци 
кæнгæ адтæй, уой æ сæр нæбал ахæста. 
Арвæй кæд хор æдзинæг кастæй æ зинг цæстæй, 
уæддæр Даргъ-таги ниллæг тегътæй урдугмæ уорс лæкъун 
хæрæ мегътæ фæхстæй донгонмæ æмбурдтæ кодтонцæ. 
Хедигъосæй ракæсгæй, нæдæр уæллаг мæскъæ нæбал зиндтæй 
Сæппæркъемæ, нæдæр дæллаг мæскъæ. Дон таги размæ уадæй 
раздæрау, фал æ удзæл ба нæбал цудæй. Æрдзæ дуйнеййи 
ниййауæдзæ æй. Лæг бæхи идонæ исуагъта ’ма надгæрон еу 
устур дорбæл æхæ æруагъта ’ма гъудити ранигъулдæй. 
Еу усми фæсте имæ уотæ фæккастæй, цума кедæр 
дзурд райгъуста дæлиауæй кæцæйдæр. Лæг байдзулдæй. 
Фæййинæнцондæр æй уайтагъддæр: «А-а! Ами бабæй æнцæ мæ 
лимæнтæ», - рагъуди кодта Сæппæркъе. А бунатæй фæггæпп 
кодта ’ма æ уахъæрæн дуæрттæ фегон кодта: 
- Хæр-р-рæги æфтаугæ гæр-р-рæт! О-къиш, о-къиш, о-къиш! 
- Дæ сæри зунд фæццудæй, æви нæбæл Хеди гъосæй хæрæги 
уаст ци кæнис! - кадæр имæ исдзурдта дæллаг мæскъæрдигæй, 
- рацо бал аци ’рдæмæ мах размæ. 
- Кæци дæ ’ма кæцæй дзорис?! - фæннифсгундæр æй 
Сæппæркъе, - э-ей! 
- Донгæнттæ рацо урдугмæ ’ма нæбæл цурæвæрæ 
кæндзæнæ. 
- Цæуæн, Фæрдуг, - æ бæхи идонæбæл рахуæстæй 
Сæппæркъе, - ба сæ бæрæг кæнæн. 
Хедæй минкъий дæлдæр донгони устур фæтæн кæрдду 
бæласи буни хуæрдæй-ниуæзтæй идзаг фингитæбæл бадгæй 
баййафта еудзæвгарæ адæми къуар æма син салан равардта. 

Финги хестæр идзагдармæ фæдздзурдта: 
- Рауадзай’ма имæ ниуазæн радтæ. 
Сæппæркъе ниуазæн райста’ма син арфæ кæнуй: 
- Дæ ниуазæн берæ уæд, цитгин хестæр, ма ’й алкæддæр 
дзæбæхдзийнæдты куд дæттай, уæхæн амонд Устур Еунæг Ху- 
цау исаккаг кæнæд, - æ цæстæ æхемæ æрникъулдта, ауæхæн 
цард мæбæл Хуцау бафедаун кæнæд, зæгъгæ, æма æ ниуазæн 
баниуазта. 
- Дæ бæх рауадзæ, е ба хеза кæрдæгбæл, дæхуæдæг ба, куд 
дин æмбæлуй, уотæ фингæбæл исбадæ, - 6а ин лæдæрун кодта 
хестæр. 
Бунат ин неке равардта æвæсмард адæмæй, кæд си 
Сæппæркъейæй кæстæртæ дæр адтæй, уæддæр. Уой туххæй 
си æ зæрдæ некæбæл фæххудтæй. Хебæраги финги кæронмæ 
исбадтæй. Æнахъоргæнæгæй, цæй кувд æма гагидауæ, дзæбæх 
фæнниуазта, фæммийнасæ кодта. Еу афони, ниуæзтæ æ сæрмæ 
ку бацудæй, уæд фестадæй æма финги хестæрмæ дзоруй: 
- Бахатир кæнæ, нæ боц хестæр, фал мæнмæ еу фæндон ес. 
- Хуарз, - æ къох исхъел кодта хестæр æма фингæлæбадæг 
адæн фæссабур æнцæ, - ба нин лæдæрун кæнай, дæ 
хуарззæнхæй, дæ фæндон. 
- Абони мин Æфсатий æ сиугин сирдтæй еу балæвар код- 
та. Дæлæ фæсабæрцæ хурдзини æй æ фид ’ма си кæстæртæ, 
цæмæй нæ фингæ фæррæсугъддæр уа, уой туххæн фезонгутæ 
ку ракæниуонцæ. 
Сæппæркъей дзубандимæ адæн ниххор-хор кодтонцæ. 
Кадæртæ имæ уозгалгæ дæр кодта. Хестæр фестадæй фингæй, 
’ма адæн басабур æнцæ. 
- Зæгъай нин æй, Мæхæмæти фурт Сæппæркъе, зиани 
фингæбæл кæд кæми фæууидтай нæ Дигори æгъдæуттæмæ 
гæсгæ фезонгутæ ивæргæ? Сæппæркъе фæкъкъех æй, зиа- 
ни финги хабар ку райгъуста, уæд. Хестæри кувдтитæмæ не 
’рдардта е рух ’ма уой æнгъæл кæми адтæй,æма зиндзийнади 
фингæбæл исæмбалдæй. 

- Некæд некæми, - æ сæр æруагъта Сæппæркъе, - неке мин 
æй балæдæрун кодта, цæй гъуддаги фæдбæл бабадтæй, уой. 
Цийни æвизиани. 
- Цал анзи дæбæл цæуй? 
- Дууинсæй. 
- Аци бонæй кæстæр царди медæгæ некæдбал уодзæнæ, 
- хестæр йе ’нгулдзæй бавзиста Сæппæркъемæ, - аци бонæй 
хестæр дæр дæ царди нæма адтæ, некæдма. Ходуйнаг дин 
фæууæд, дууинсæй анземæ зини фингæ цийни фингæй мама 
æртасæ, е. Бахуæрун, баниуазун дессаг нæй, фал алцæмæн дæр 
æгъдау ес. Еци æгъдау ба дæумæ, куд дæмæ æркастæн, уотемæй 
нимади дæр некæми æй. 
- Бахатир кæнай, хестæр, ке зиндзийнади бадæнæ, æз уи 
фæсмæргæ ку неке кæнун, уæд мин ду мæ ном цæмæй зонис? 
- Мæнгæттæ мин ма дзорæ! - рамæстгун æй хестæр. 
- Нæ, Хуцауистæн, - æ сæр батилдта Сæппæркъе. 
- Мæнгæ соми дæр ма кæнæ Хуцауи номæй, - зæронд лæг, 
фингæй хæстæгдæр имæ ка бадтæй, уонæй еуей раистун кодта 
ма ’й бафарста, - Елизбар, дæлæ еци лæги зонисæ. 
- Зонун, - Сæппæркъемæ кæсгæй загъта лæг. 
- Ка ци æй, цæмæй æй зонис? 
- Е æй Мулдзугути Мæхæмæти фурт Сæппæркъе. Зонгæ ба 
æй уомæй кæнун, æма мин еухатт мæ гъолон хъунадзин радавта 
ма’й Киристонгъæуи базари рауæйæ кодта. 
- Цæмæй æй зонис ду ба, Сæлафир? - рафарста хестæр еу 
ма лæги. 
- Сæппæркъе мин еу хатт Фацбадæни бæрæгбæнттæмæ 
идауæгæн нивондгонд гал радавта. 
Фингæй раистадæй еу къæсхур цонгой лæг. 
- Ци зæгъдзæнæ ду ба, Еристауæ? 
- Мæнæн ба, биццеуæн æфсадæй æрцудмæ ци тохъули 
уагъд адтæй, уой радавта ма ’й сæхемæ, кæд ин сувæллæнттæ 
нæййес, уæддæр Алаурдий номбæл исæвгарста. 
Финги хестæр раистун кодта еу æригон лæхъуæни ’ма имæ 
дзоруй: 

- Ду ба нин ци зæгъунмæ гъавис? 
- Æз ба, минкъиййæй сæ разти ку цæуинæ, уæд, - лæхъуæни 
цæсгон ниссурх æй æ фурæфсæрмæй, - уæд мин алкæддæр мæ 
мади æлгъетидæ. 
- Идарддæр ма сæ фæрсон, Сæппæркъе? Ами кадæриддæр 
бадуй, уонæй сæ еугуремæй дæр, куд не ’мбæлуй, уотæ 
тæрегъæдгун дæ, уой балæдæрдтæ? 
- Дæуæй ба неци ихæсгун дæн, нæ боц хестæр? 
- Мæнæй? - ниххудтæй хестæр. - Царди сæйрагдæр ихæс 
мæнæй дарис. 
- Кæд мин мæ Хуцауи хай нæ дæ, - æ къох ибæл ракъуæрдта 
Сæппæркъе, - ка дæ ду, уой мин уæддæр ку балæдæрун 
кодтайсæ. 
- Мæ хæццæ дæ уотæ хъæбæр фæндуй базонгæ ун? 
- Уæд цæмæннæ ба? 
- Хуарз, - хестæр раамудта идзагдармæ, - фæйнæ арахъи 
нин рауадзай, махæ базонгæ уæн Мулдзуги-фурти хæццæ. 
Идзагдар сæмæ фæйнæ ниуазæни рауагъта. 
- Æз дæн Мулдзугути Мæхæмæти фурт Сæппæркъе Гæлиати 
гъæуæй, - æ сæри æркъолæй раарфæ кодта хестæрæн 
Сæппæркъе. Æ ниуазæн еци еу нихъуæрд ракодта’ма æнгъæлмæ 
кæсун райдæдта хестæрмæ. 
Финги хестæр æ ниуазæнбæл хуæцгæй, Сæппæркъемæ 
æдзинæг кæсгæй загъта: 
- Æз ба дæн, Дигори дзиллæ сæ рантæстæй абони 
уæнгæ Уодхæссæг ке хонунцæ, е. Бадгæ ба кæнæн або- 
ни дæу уæлмæрдхуæрнæги. Аци бон дæ бонигкон бон æй, 
’ма ци бæстæмæ цæуис, уордæмæ дæ Устур Еунæг Хуцау дæ 
синхбæстæ, дæ гъæубæсти астæуæй фæффæндараст кæнæд. 
Сæппæркъей бон исдзорун нецибал иссæй. Æ гъæлæс 
игонæй райзадæй. Æ цæститæй ма æ бæхи бæргæ раагорунмæ 
гъавта, фал ин етæ дæр кумæдæр нидздзангъир æнцæ, уотемæй 
лæг фингæй уæлгоммæ рахаудтæй. Уодесæг æ размæ фингæмæ, 
еу арахъи тъинк æртадзгæй, загъта: 
- Рохсаг уо, Сæппæркъе! 

VI 
Алик еу афони уазал кæнун райдæдта. Е ’фсæрти гæрцц- 
гæрццмæ райгъал æй. Æ цæститæ байгон кодта. Æ фур 
æдонугæй ба æ комикъолтæ ниссор æнцæ. Хуссæнæй 
рахезунмæ бæргæ равзурста, фал си неци рауадæй. Æ сæр 
цæбæлдæр æнахури цæф никкодта. Талинги урзацауæн 
кæнунмæ фæййагайдта. Уайтагъддæр æ фур тæссæй æ зæрди 
гæбар-губурæй уолæфунгъон нæбал адтæй. Уæлдæф ин нæбал 
фагæ кодта. Æ рæугути цъес-цъес иссудæй. Æ дарæс æма æ 
дзабуртæ æхебæл, хуссæни бæсти ба, фезмæлæн дæр кæми нæ 
адтæй, уæхæн фæйнæгæй æхгæд агъодæ. Ци базонун ма æй 
гъудæй, кири хурфи ке æй, уой. Е’нгулдзæй агъоди фæрстæ ба- 
хуаста ’ма сæ фæйнæггъæр иссудæй. Æ цæстисугтæ æгъзалгæй 
имисун райдæдта, е ’вгъау бæнтти цитæ æрцудæй, кутемæй 
рамардæй, уой. Цидæртæ æргъуди кодта. Берæ гъуддæгутæ 
æ цæститæбæл рагъазионцæ. Æрмæстдæр, кæми, кутемæй 
рамардæй, уой æримисунгъон ба нæ адтæй. Гъæр кодта ’ма 
æхе гъæрæй æ гъостæ никъкъуру æнцæ. Лæдæргæ дæр æй 
бæргæ кодта, зæнхи бунæй ин æ гъæр ке неке фегъоссæнæй 
æхецæй уæлдай, ке неке ин нецæмæйбал баæнхус кæндзæнæй, 
уой. Уæддæр еу усмæ ку рацæуидæ, уæд бабæй нæуæгæй æ 
гъæлæсидзаг нигъгъæр кæнидæ. Æ къох æ сæри уæнгæ исла- 
ста ’ма ин æ фæрстæ бахуаидæ, - аци сæри неци ес’ма си хъанзи 
дзилагæ некæд адтæй æ дуйнебæл дæр. Ниуæзтæ ’ма давунæй 
уæлдай неци базудта. Хуарз гъуддæгтæбæл фæццæфсунмæ ин 
рæстæг некæд фагæ кодта. Неке бæллах дæбæл ес дæхецæй 
уæлдай. Æ цард бабæй, куд берæ хæттити, уотæ æ цæститæбæл 
гъазунмæ фæййагайдта æ сувæллони догæй фæстаг бæнтти 
уæнгæ. Седзæрæй куд исгъомбæл æй. Минкъиййæй сæ 
хæдзари тугури æ фиди зæронд æркъетæ куд иссирдта. Уони æ 
къæхтæбæл куд бакъуæридæ. Сæ тургъи си сæпп-сæпп кæнгæ, 
куд раледзæ-баледзæ кæнидæ. Уомæ гæсгæ ба имæ æ мадæ 
фæсномугæй Сæппæркъе дзорун куд райдæдта. Æргъуди код- 
та, Гæллити зæронд уæлмæрдти Мæрзабеги хузи хæццæ куд 

дзубанди кодта, Барастæр ин ци загъта, Хæнæзи Самурмæ куд 
бацудæй, Сайтæнттæ æма рæубес куд фехста... 
- Кæми ’й? - æ гъостæбæл исæмбалдæй кедæр дзурд ’ма 
имæ цæмæдæргæсгæ хьæбæр зонгæ фæсмард фæккастæй. 
- Ами некæми зиннуй. Кæд Гуæсæнагъуæмæ æ цæгатмæ 
рандæ ’й, - загъта иннæ адæймаг, ’ма имæ уой гъæлæсиуаг дæр 
æнæфæсмард нæ фæккастæй. 
Гъуди кæнунмæ фæййагайдта, о, ка уонцæ етæ, цæмæ гæсгæ 
мæмæ уотæ кæсуй, æма сæ фæсмæрун, ’ма син ами, мæрдти 
бæсти, ци кустаг ес? 
- А-а, - фæскътолæмæ фæкъкъæпп кодта æ зæрдæ, - ами 
бабæй æнцæ. Мæрдти дæр мæ нæбал гъавунцæ ниууадзунмæ. 
Хæ-р- р-р-æги æфтаугæ, гæ-р-р-р-æт! О-къиш! О-къиш! О-къиш! 
- Е’цæг, æ бæнттæй ниффæдес кодта Алик. 
- Кæцæй хæрæги уаст кæнуй? - бафарста фиццаг гъæлæс. 
- Дæлæ шифонери бунæй, - дзуапп ин равардта дугкаг 
гъæлæс. 
- А-а, мæ лимæнтæ мæ Аким æма Бариси гъæлæси уагæй 
сайунмæ гъавунцæ, зæгъгæ, Алик æхе нигъгъос кодта. 
Уæдмæ биццеутæ шифонер рахъел кодтонцæ, ’ма дæ 
бал гъетæ уæхæнмæ æркæса. Лæгæн æ сæри гъун æдосæ дæр ма 
сæнт-сау æрттивта, нур ба ин бæмпæгæй дæр уорсдæр иссæй. 
Йе’фсæртæ æ дæндæгути гæрцц-гæрццæй кæрæдзебæл нæбал 
æндавдæнцæ. Æ хъурæй æ дзурд нæбал хаудтæй. Æ къæхтæбæл 
æй æрлæуун кодтонцæ, ма ’й Аким бафарста: 
- Ци кодтай, ци дæбæл æрцудæй? 
- Уодесæг мæ Даргъ-таги билæбæл рамардта, - æнæцæстæ 
фæнникъолгæй дзуапп равардта æ синхон лæппойæн Алик. 
Барис æ фурходæгæй тупбур ихæлæнтæ кæнгæй дзоруй: 
- Мабал сæ æскъæрай, дæ Хуцауи хатирæй, ’ма нæ ходæгæй 
мабал марæ. 
- Мæн цари ку уисæ, уæд уæмæ ходæг нæбал кæсидæ, - 
загъта Алик’ма рафарста, - Фæрдуг ба кæми ’й? 
- Циуавæр Фæрдуг? - дес кодтонцæ лæхъуæнтæ. 

- Мæ бæх, уæхе ци нигъгъæла кодтайтæ? - Æ къохтæ сæбæл 
истилдта Алик, - æримæ кæсайтæ, æскъæти мæ фæсабæрцæй 
хурдзини рæубеси мард рахæссетæ. 
- Мæнæ цирк, мæнæ кино! - Барис æ гæбæти цъарæбæл 
ниххуæстæй ма ’й æ фурходигæй æ хæлафи ниммезунмæ берæ 
нæбал гъудæй. 
- Дæ дуйнебæл дæмæ бæх нæ, фал хæрæг дæр ку некæд 
адтæй, уæд нур цитæ дзорис? - бауайдзæф ин кодта Аким. 
- Мадта мард нæ дæн? - йе’цæгæй бафарста Алик. 
- Мард нæ дæ, фал дин æй зæгъон, гъуддаг цæй медæгæ 
æй, уой, - Аким æ къох Аликки усхъæбæл æрæвардта, - æзинæ 
ма фæстаг авгæ ку ниуазтан, уæд дæ уодесаг нæ, фал е ра- 
мардта. Туалетти бæсти сарай буни шифонермæ ку бацудтæ, 
уæд дæ мах раластан уордигæй. Æвæдзи, ку рандæ ан, уæдта 
бабæй нæуæгæй бабурдтæ шифонермæ ’ма дæбæл рахъан æй 
дæлгоммæ, ме’мбал. 
- Æза ’й кирæ бангъæл адтæн, - йе ’фсæртæ кæрæдзебæл 
хуайгæй, байдзулдæй Алик. Сабургай æ кеми цæун райдæдта. 
- Еу авгæ æрбахастан ’ма рацо, еу баниуазæ, Алик, - дзоруй 
имæ сарай буни æртикъахуг финги уæлгъосæй Барис, - е ба 
дæ тог дæ бауæри рацæуа, - мæн ба нæбал æвдæлуй. Кустмæ 
цæун, - æртæ агувзи водкæй райдзаг кодта. Еу си баниуазта ’ма 
æ кустмæ рандæ’й. 
Алик æ къæхтибунæй шифонери айдæни саст исиста ’ма си 
æхе ку бауидта, уæд æ къохтæй фæстæмæ зæнхæмæ æрхаудтæй 
’ма еугур пурх ниццæй. Æ сæрбæл æ къохтæй хуæстæй, уотемæй 
Акимæн загъта: 
- Гуæсæнагъуæ дууæ боней æмгъудæй æ цæгатмæ рандæ’й. 
Изæри гъæуама фæззинна. Ку мæ бафæрса, дæ сæр цæбæр ису- 
орс æй, уæд ин ци зæгъдзæнæн. 
- Ма-гъа, - æ сæр батилдта Аким, - зæгъдзæнæ ин, хуаргæ’й, 
зæгъгæ, никкодтон. 
- Ма мæбæл раууæнддзæнæй? Нæ ’й зонис дæхуæдæг, 
цæхæн æй, уой, - æ къох ракъуæрдта Алик, - ести ин æргъуди 
кæндзæнæн. 

- Цæуæн еу фæйнæ баниуазæн, - фингæмæ амонуй Аким. 
Финги размæ бацудæнцæ. Сæ ниуазæнтæ сæ къохтæмæ 
исистонцæ фингæй’ма кæрæдземæ кæсунцæ. 
- Баниуазæ, Аким, - загъта Алик. 
- Дæ разæй ба куд, - æ цæститæмæ ин кастæй Аким, - æппун 
неци, фал хестæр дæр ку дæ. 
- Аци бон дин барæ ес мæ разæй баниуазунмæ. Уотæ мæ 
фæндуй. 
- Ма кæнай. 
- Æйдæ, æйдæ, дæумæ ’й каст. 
- Æйдæ, мадта, дæ цæрæнбон берæ уæд Алик, - раниуазта 
’ма кæсуй Аликмæ, - ци кæнис? 
- Аким, арв æма дин зæнхæй аци бон ард хуæрун, мæ 
рамæлæти уæнгæ дæр карз ниуæзтæ мæ гъæлæси ке ’нæбал 
уодзæнæй, уобæл, - агувзи ’дзаг водкæ зæнхæмæ рауагъта са- 
бургай. - Рохсаг уо, Сæппæркъе! 
Цубур рæсгæгмæ Алик устур гъæугувд искодта Сурх-Дигори. 
Нæуæг анзи райдайæни ба син Гуæсæнагъи хæццæ Хуцау 
фазæнттæ балæвар кодта - кизгæ æма биццеу. 

ÆГЪАТИР РÆСТÆГИ’ 
БЕРÆГЪТÆ 
Уацау 
I æстæгæн ци бухсуй? Неци! Ке бон ин æй бауорамун? 
Неке! Фал уæддæр цард ба æ кæнон кæнуй. Бухсуй ин. Урдуги 
уа, хæрди уа, уæддæр си нæ раздæр кæнуй, нæ ба - изайгæ. 
Адæймаг æма æ хораууон кæрæдзебæл куд æновуд æнцæ, 
уотæ баст æнцæ сæ медастæу рæстæг æма цард дæр. Ка ма ’й 
æргъуди кæндзæнæй, кæд æма ке доги райдæдтонцæ æмдзо 
кæнун, уой? Неке! Ке æй базондзæнæй, кæд æма кæци рауæни 
æрлæудзæнæнцæ, кæци дзамани, уой? Неке! Рæстæг рæстæг 
æй, æхе æгъдаубæл цæруй. Цард ба цард æй, æхе рæстæг ин ес. 
Табу уæд Хуцауæн! 
Æноси фæстаг æнзти «райарæзт æма дзурдибарадæ», 
æдзæнхæ, уæлвунх реформитæ æма алцикæнуни барæ Советон 
Цæдеси уолæфæн хæтæлти уæззау пъæззуйау ниббадтæнцæ. 
Зæнхи къорей устурдæр импери хæстуолæфт кæнун райдæдта. 
Бонæй-бонмæ ибæл æ хор арвбæл ниллæгæй-ниллæгдæр 
кæнгæ цудæй. Æ берæ адæми хæттити ма ин æнæбари мæнгæ 
тавд кодта фæллад хор æма фурæфсæрмæй æхе рæстæгæй- 
рæстæгмæ бааууон кæнидæ сау мегъти сау сасугæй. 
Дууæ æносей арæнбæл ниххæбæццæ уогæй адæми фулдæр 

хай, мулдзугбæл æ мæлæти размæ базуртæ куд базайуй ’ма 
е куд базмæлуй, уоййау базмалдæй. Сæудæгергæнæги куст 
уайтæккидæр адæми астæу рапарахат уогæй фиццаг бунат 
байахæста. 
Кæмæн куд æнтæстæй, уотæ ес-нæййесæй дæр, раст уогæй 
уа, фудгин уогæй, уой нæбал æртасгæй, æнæфæстæмæ ракæсгæй, 
куд фæззæгъунцæ, уотæ цъæсгитæ кодтонцæ. Сæ фур хæлæф æма 
мулкдзæстæй берæгъи науæр райстонцæ. Æфсарæ фесавдæй. 
Устур æхцай фæрæзнитæ, æнцон æма син æфсес царди уагæ сæ 
сæри хъанзи арф уедæгтæ рауагьтонцæ. Цубур рæстæгмæ и хъанз 
фæгъгъæдгинтæ æй. Уомæ гæсгæ ба синхон синхонмæ нæбал 
цудæй. Хеуон хеуонбæл нæбал аурста марунæй. Гъæздуг адæймаг 
цауддæрмæ æ къох нæбал лæвардта. Мæгурдæрдзийнадæ хо- 
дуйнаг иссæй царди медæгæ. Адæн кæрæдземæ топпи кæсæнæй 
кæсун райдæдтонцæ. Адæнбæл фуддæрæн, хуæздæр цардмæ 
æнгъæлдзауæй ралæудтæй царæстъегъгутæ æма тогцъухти 
рæстæг - Дзерассæ, æригон кизгæ уогæй, берæ зиндзийнæдтæ 
æвзаргæ цудæй рæстæги цуди хæццæ.Æ мадæ ’ма æ фидæ, мул кæй 
устурдæр бунтæ искæнун æнгъæлдзау, Хæстæгдæр Хорискæсæни 
паддзахæдтæй еуеми сæудæгер кæнун райдæдтонцæ. Уоми сæ 
фурт, Дзерасси хестæр æнсувæр Цæппо, рæстæмбес уæзæ фудра- 
кондзийнади фæдбæл ахæст æрцудæй цуппар анзей æнгъудæй. 
Цæппо нæма исуæгъдæ ’й ахæстъонæй, уотемæй сæ ниййергутæ 
Дубаййæй Дзæуæгигъæумæ тæхгæй, Сау денгизи сæрмæ 
уæлдæфон катастрофи бахаугæй, фæммард æнцæ. Сæ мæрдтæ 
син ергæ дæр нæбал искиндæй. 
Еци уæззау гъуддаг æрцуди фæсте Дзерассæн кæд 
хъæбæр зин цæрæн иссæй, уæддæр æ ахур нæ ниууагъта. 
Хæстæг хеуонтæ ин горæти медæг на ’дтæй. Æ ниййергутæй 
ин ци кунауæгкаг къаппегкитæ байзадæй, етæ тагъд рæстæги 
фæцæнцæ хардз конд. Æнæ хуæргæй, æнæ хъæппæл, æнæ 
къахидарæсæй, æнæ коммуналон ихæстæ федгæй ба цæрæн 
кутемæйти ес? Æнæ еу фæххуæцæгæй, æнæ еу фарсбадарæгæй 
кизгæ æ сау цæстисугæй æхе æхснадта. 

Æнахур адæймаг тагъд фæллайуй. Æ бон ку нæбал адтæй, 
уæд уиндгун, гурведауцæ кизгæ, берæ уой хузæнттæ куд 
кодтонцæ, уотæ æхе æхцабæл æхсæвæ æмгъудæй бонгиндæр 
нæлгоймæгтæн уæйæ кæнун райдæдта. Е ’нæбонæй æхецæн 
зæрдитæ ивардта, - мæнæ ахургонд фæууон, уæдта ести 
уодзæнæй. Бон цæуй ’ма фарнæ хæссуй. Урдуг кæми нæ фæууй 
хæрди фæсте. Киндзи æрцæудзæнæн. Косдзæнæн тæрхондони 
е авдакаттæй, е прокурорæй. Уæдмæ Цæппо дæр зиндзæнæй. 
Кæд мин мæ лæгъузи кой нæ фегъосидæ майдима. Фал горæт 
уоййасæбæл устур нæ æй. Дам-думтæ ’ма сусу-бусутæ ба, ци 
’рдигæй сæ нæ хезай, уоци æрдигæй сæхе балæдæрун кæнунцæ 
адæймаги фудæнæн. Амонд фехалунмæ ба цанæбæрæг 
фæгъгъæуй... Нæ!.. Нæ!.. Цæппо мæ ку базона, уæд мин нæ 
ниххатир кæндзæнæй. Æ бон уодзæнæй, æма мæ маргæ дæр 
ракæна... фал... фал... 
Фондз анзи кæд цийфæнди даргъ ниццæнцæ кизгæбæл, 
уæддæр Дзерассæ æ ахур фæцæй ’ма юристи диплом райста. 
Уæдмæти ахæстæй исуæгъдæ æй Цæппо дæр. 
Æ райгурæн горæтмæ исæздахтæй Хæстæг Хорискæсæнæй. 
Æ хуæри хæццæ кæрæдзебæл берæ фæццийнæ кодтонцæ. 
Æримистонцæ сæ мади’ма фиди дæр. 
- Хъæбæр æхцæуæн мин æй, Дзерассæ, дæ ахур ке фæддæ, 
е, - æнæкозбауæй ин дзурдта Цæппо. 
- Мæнæн дæр хъæбæр æхцæуæн æй, нæ хæдзарæ ма 
дзæбæхæй, æнæнезæй ке иссирдтай, е. Амонун мин æй нæ 
гъæуй, ахæсти куд зин æй, уæлдайдæр ба - æцæгæлон бæсти, - 
комкоммæ имæ кастæй æ хуæрæ, - уолæфæ, уолæфæ. Дæхебæл 
бал фæххуæцæ, уæдта дин ести куст дæр агордзинан. 
- Раст зæгъис, мæ еунæг хуæрæ, - æ къохтæн ин батæ кодта 
Цæппо. - Ести кæндзинан, агордзинан куст дæр. 
- Цæппо, хуцаубони ресторани университет каст ке фæцай, 
уой туххæй нæ курсæн бабаддзийнадæ уодзæнæй, ’ма дæ мæ 
хæццæ хондзæнæн. 
- Æз ибæл мæ дууæ къохемæй дæр арази дæн, - худтæй 

Цæппо, - хъæбæр рагæй дæр нæбал адтæн уæхæн рауæнти... 
«Нæуæг фунх» юриститæ сæ зонгитæ ’ма сæ хæстæгути, сæ 
ахургæнгути хæццæ æрбадтæнцæ, Терки билæбæл ци устур 
райдзаст ресторан ес, уой дууæ урух залеми аллихузон хуæрдæ 
’ма ниуæзтæй идзаг фингити уæлгъос. Музыкалон ансамбли къу- 
ар син сæ рæсугъддæр зартæй сæ зæрдитæ игъæлдзæг кодта. 
Финги хестæртæ искувтонцæ Устур Еунæг Хуцаумæ, 
æримистонцæ изæдтæ ’ма идаугути рохс нæмттæ. Зæрдиуагæ 
арфитæ фæккодтонцæ, ахури дæсниадæ ка райста, аци дзæбæх 
фингитæ син ка исаразта, ардигæй фæстæмæ студент ка нæбал 
хундзæнæй, фал юрист, уонæн. Куд фæууй, уотæ сæмæ арфи 
ниуазæнтæ дæр финги хестæри номæй аккаг конд æрцудæй. 
Ке зæрдæ æрзæгъидæ, етæ 6а сæ лæгдзийнадæ кафун æма 
зарунæй æвдистонцæ се’мбæлттæ æма сæ цийнæдзийнадæмæ 
хунд адæмæн. 
Цæппо гургин лæппо адтæй. Дæргъæлвæс, нарæгастæу, 
тæнтъихътæ фæтæн усхъæ; хъæбæр арæсхтгин адтæй, куд 
разарунмæ, уотæ ракафунмæ дæр. Ниуазгæ ба ма ку ракодта, 
уæд байгъæлдзæг уогæй, æ зæрдæ æрзагъта еу кафт ракæнун. 
Æ галеуфарс æртиккаг фингæбæл ци кизгуттæ бадтæй, уонæй æ 
сæри рæуигъдæй кæройнагмæ раамонгæй, æ хуæри рафарста: 
- Дзерассæ, уæртæ еци кизгæ ци хуннуй? 
- Амийнæт. Цæмæн дæ багъудæй уотæ æхсицгон? 
- Æ хæццæ еу кафт ракæнон. 
- Хуарз, - æ сæр аразий тилд бакодта Дзерассæ. - Дæхецæн 
ба, ме’нсувæр, дæ цæсгон цивзау сурх кæнун райдæдта ’ма ма- 
бал баниуазæ æгæр. Ходуйнаг æй. Адæм ци зæгъдзæнæнцæ? 
- Тухсгæ дæр мацæбæл кæнæ, Дзерæ, - æ къох ибæл рауигъ- 
та Цæппо. Фестадæй ’ма кизгутти сæргъи исмедæг æй. Æ сæрæй 
син ниллæг ракувта, уотемæй Аминæтмæ æхе бахатта, - хуарз 
кизгæ, кæд æмбæлуй, уæд еу кафт ку ракæнианæ æз æма ду 
ауæхæн дзæбæх бони. 
Кизгæ фестадæй. Цæппо æй зали астæу кафæн фæзуатмæ 
æ къохбæл хуæцгæй рахудта. Куд не ’мбæлуй, уотæ дессаги 

рæсугъд кафт ракодтонцæ «Хонгæ». Адæм син дæргъвæтийнæ 
къохæмдзæгъд исаразтонцæ, кафт ку фæцæнцæ, уæд. - Бис! 
Браво! - гъæр кодтонцæ аллирдигæй. 
Цæппо Аминæтæн æ сæри æркъолæй раарфæ кодта, ’май 
фæстæмæ иннæ кизгутти размæ æ бунатмæ бахудта. 
- Мæ зæрдæмæ ниххизтæй Аминæт, - загъта Цæппо, Дзерас- 
си фарсмæ исбадгæй, - æвæдзи æй бауарзтон. Уæхæн дессаг! 
Дзерасси зæрди гупп-гупп иссудæй еци дзубандитæй. Æ 
къохсæрфæнæй æ цæсгонæн дунгæ гæнæн рааразта. Æхе си 
расатæг кодта. Аминæти хæццæ айдагъ еумæ нæ ахур кодтонцæ. 
Дзерасси цæститæбæл рагъазта, фиццаг хатт æй æхцагъæуагæй 
Аминæт иуазæгуат «Кавкази» нæлгоймаги хæццæ куд фембæлун 
кодта, е... Фиццаг хатт æ царди куд фæнниуæзтгун æй, е... Фиццаг 
хатт Еви фæлусти сæумæй куд райгъал æй нæлгоймаги хæццæ 
еу хуссæни. Сæргубурæй æ цæхгун цæстисугтæ нихъуæргæй ин, 
куййæн зæнхæмæ æстæг куд ниггæлдзунцæ, уотæ хуссæнмæ ци 
къаппеккитæ ниггæлстонцæ, уони куд исиста зирзиргæнгæй 
æ къохмæ... Æ бакомкоммæ имæ иннæ хуссæнæй гъæццоли 
бунæй сæ сæртæ даргæй, медбилходгæй куд кастæнцæ Аминæт 
æма æ фарсмæ ци хъоппæгцæстæ фæтæнцæсгон рацæргæ 
лæгхъан адтæй, е... 
- Дæу аккаг нæй Аминæт, - æ цæсгон æ армитъæпæнæй 
бамбæрзгæй, загъта Дзерассæ, - кой дæр æй мабал искæнæ. 
- Цæмæн уотæ зæгъис, Дзерæ? - Цæппо никкастæй 
Аминæтæрдæмæ, - уинис æй, цæхæн рæсугъд æй. Æви мин æй 
дæ цæстæ на уарзуй? Мæнæн! Дæ еунæг æнсувæрæн! 
- Нæ! - æ къохæй стъол æртъæпп кодта Дзерассæ. 
- Уæд цæмæннæ ба!? 
- Уой туххæн, æма ин уарзон ес, - шампайнагæй идзаг бакалæй 
еу цалдæр хуппи искодта, - тагъд имæ лæгмæ цæуй ’ма ма си ду 
ба уоми кæцитæй унмæ гъавис? Уæрдуни фæндзæймаг цалхæй? 
- Уобæл 6а ма радзордзинан, - æ цæстæ имæ æрникъулдта 
Цæппо. Æхецæн рауагъта водкæ ’ма æ ниуазæн æ къохмæ 
исесгæй искувта: 

- Е мæ кæнæг, мæ Дарæг Еунæг Хуцау! Хуарз зæрдæй дæмæ 
ковун мæнæ аци рæсугьд бони ’ма мин мæ гъуддаг фæррæстмæ 
кæнæ! Хуарздзийнадæ зæрдæбæлдарагæ дæн ’ма дин æй некæд 
байронх уодзæнæн мæ рамæлæти уæнгæ! - еци-еу хупп æй ра- 
кодта. - Аминæтæн, Дзерæ, еу дзæбæх зар балæвар кæнон, - 
фестадæй ’ма æхе музыкантти размæ баласта. 
- Æдули! Æнæрцæф! - Мæстгун кодта æ хуæрæ. Цæппо 
музыканттæмæ æхца равардта ’ма син балæдæрун кодта, 
Аминæтæн æй дзæбæх зар балæвар кæнун ке фæндуй, уой. 
- Хуарз: лæдæрд æй гъуддаг, - дзуапп ин равардта ансамбли 
хестæр. 
- Мæнæ аци лæппо ке хæццæ кафта, уæдта æ фарсмæ ка 
бадуй, е дæр, - райгъуста кедæр дзурд æ фæсмæкъурæрдигæй 
Цæппо, - нæ хæццæ сæ ласдзинан иуазæгуатмæ. Нæхе сæбæл 
раерхæфсдзинан, сæуми уæнгæ, уотемæй нæ рæстæг тагъддæр 
раевгъуйдзæнæй. 
- 'Ма нин комгæ ба бакæндзæнæнцæ? - рафарста дуккаг 
гъæлæс. 
- Цитæ дзорис, цитæ! Æхца ба уæд ци нæ кæнуй нури дзама- 
ни. Æз сæ рагæй фæсмæрун сæ дууей дæр, - дзуапп ин равардта 
фиццаг гъæлæс. - Тухсæ æппундæр мацæбæл кæнæ. 
- Есгæ ба цæйбæрцæ кæнунцæ? 
-Ци? 
- Еу æхсæвæмæ æхца. 
- Де’ртæ сæдæ доллæри цæттæ кæнæ. 
Цæппо сæмæ фегъуста. Еу усми фæсте ба сæмæ æхе разилд- 
та ’ма сæ бафарста: 
- Æнхæст уæ нæ лæдæрун, цæбæл дзоретæ уой, бахатир 
кæнтæ? 
-Кехæццæкафтай,уæдтакефарсмæбадис,ецисилгоймæгтæ 
мæ рагон зонгитæ æнцæ. Хатир нин бакæнæ, фал сæ мах мин- 
къий фæстæдæр нæ хæццæ ласунмæ гъавæн иуазæгуатмæ, - 
загъта, æ реубæл, депутат ке у, уой бæрæггæнæн кæбæл адтæй, 
еци лопъосæр лæг, - нæ æригондæри бæнттæ нæ зæрдæбæл 
æрæфтауæн. Нæхе сæбæл райсæрхæн. 

- Гъома, куд сæбæл райсæрхунмæ гъавис дæхе!? - Цæппой 
дæндæгути къæс-къæс иссудæй. 
- Дæ кари лæхъуæн дæ ’ма дин æй амонун гъæуй, лæг 
силгоймагбæлæхекудрайсæрхуй,уой?-байдзулдæйлопъосæр. 
- Мæ мадæ, мæ фидистæн, мæнæ илгъаг, ард дин хуæрун, ду 
аци изæр де’ртæсæдæ доллæри ке исфæстауæрцæ кæндзæнæ, 
уобæл! - фæгъгъæр кодта Цæппо ’ма ин æ тумбул къохæй æ 
цæсгон ниммæхст кодта. 
Лæг цæф сирдау ниббогъ-богъ кодта, уотемæй уæсгоммæ 
радæргъæмæ ’й. Æ фиййи тог ласæнтæй уадæй æ уадæлттæбæл. 
Дуккаг лæг Цæппобæл æхе ниццавта. Фæгъгъæбесæй- 
гъæбесмæ æнцæ ’ма Цæппой æ буни фæккодта. Æ фезмæлдбæл 
бæрæг адтæй, æ дзамани гъæбесæй хуæцæг ке адтайдæ, е. 
Хилæмæ хæстæгдæр силгоймæгти цъæхахстмæ уайтæкки 
дæр милици наряд фæззиндтæй ресторанмæ. Цæппобæл къох 
хъадаматæ бакодтонцæ ’ма ’й сæ хуæдтолгæмæ басхустонцæ. 
Еу усми фæсте Цæппой фæлластонцæ. Лопъосæрмæ дæр тагъд 
æнхуси хуæдтолгæ æрбахъæрттæй ’ма ’й сæ хæццæ райстонцæ 
сæйгæдонæмæ, æрæйскъетун кодтонцæ, уотемæй. 
Дууæ мæйей фæсте, амистъоли æмбеси, Цæппойæн, де пу- 
тали æнæнездзийнадæн рæстæмбес гъæдгинтæ ке бавзарун 
кодта, уомæ гæсгæ æртæ анзи ’ма æрдæг карз уавæри тæрхон 
рахастонцæ суди косгутæ. 
Дзерассæ фæсмонæй æхе мардта, еци бон е ’нсувæри æ 
хæццæ ке фæххудта, уобæл, фал ма ци пайда фæууй æрæгиау 
фæсмонтæй. Ци цæуйнаг фæууй Хуцауи дзурдæй, е раги уа, 
æрæги уа, уæддæр æрцæуй лæгбæл. Адæймаги бон нæмай, 
æ хъисмæти ’й ци хезуй, уомæ рагацау ескæцæй, ести цъасæй 
бакæсун æма æ базонун. Уæхæн рæстæгутæ нæма искодта. 
Цæппой «этаппæй» рарвистонцæ Сибирæрдæмæ. Дзерассæ 
еу цалдæр мæйи бакуста тукангæсæй еу «супермаркети». 
Æппунфæстагмæинбантæстæй,еуминкъийигъосункæнуйнæгтæ 
ка лæвардта, уæхæн фирми æхе дæсниадæбæл куст иссе- 
рун. Устур улупайæй ин кæд зæрдæ не ’вардтонцæ, уæддæр 

арази адтæй фирми юристи ихæстæ æнхæст кæнунбæл. Куд 
фæззæгъунцæ, уотæ гæдзи буни сойнæ ес, дзæгъæл бадтæй ба 
дзæгъæл куст хуæздæр. Æнгъæлдзау нæ фæллайуй. 
- Галгъæдæ уæсийнæбæл бæрæг кæнун райдайуй, - 
дзориуонцæ нæ курухон хестæртæ. 
Сардо æ минкъиййæй ардæмæ дæр мæнгард адтæй. 
Адтæй хеуарзгæ æма мукъурзæрдæ, æхемиримæхст сувæллон. 
Мæнгæдтæ æцгутау дзорун бауарзта. Хæдзари ин ести ку косун 
кæниуонцæ, уæддæр еу рæуонæ, иннæ рæуонæй æхе еуварсмæ 
фæттилеф кæнидæ. Куд баргъондæргæнгæ цудæй, уотæ ба ма 
ибæл зудæ нез дæр фæццæфстæй. Е ’цæгæй имæ басмуста. Æ 
дзиппæй тумбул сом некæд исиста е ’мгæртти хæццæ гъæуи 
хуæрæндонæмæ бæгæни ниуазунмæ бацæугæй, е ба культу- 
ри галауанмæ киномæ билет балхæнинмæ. Æхе ниммæгъæла 
кæнидæ. Æ лæги дзамани ба ма козбау кæнун дæр базудта. 
Мæлгъæвзагæй си думæгæстæр рауадæй. Фæстаг рæстæги 
кустæй æрбацæугæй Сардо хуæргæ дæр неци бакæнидæ, 
уотемæй æваст зали диванмæ æхе багæлдзидæ. Æ цæсгонбæл 
фæллад хузæ саразгæй, æ уосæн гъаст кæнунмæ фæййагаидæ: 
- Хæрæги фæллад бадæн, Тоня, аци æнæхаири кусти! Е 
мардæрцуди бæллах нæй? 
- Дæ хузæбæл дæр бæрæг кæнун райдæдта. Дæхе цæбæл 
марис, ци дæбæл бæллах ес? Ци гъæуагæ ан? - тæрегъæд 
ин кодта Антонинæ, - дæхецæй уæлдай дин неке неци хуарз 
фæууодзæнæй, уой зонис? 
- Бæргæ ’й зонун, нæ царди бæлæу, фал ци киндæуа, - æхе 
ниммæгуртæ кæнгæй ин æ зæрдæ æлхæдта Сардо. 
- Раздæр ма бонæй дæр æрбауаисæ дæ кустæй нæ 
хæдзарæмæ еу комидзаг ракæнунмæ. Нур ба анзæй фулдæр 
гъар æхсæвæр нæма искодтай нæхемæ. Е куд æй? 
- Раст зæгъис, - æ хæццæ сарази æй Сардо, - фæууинунмæ 
дæр гъеууомæй нæбал бæззун. Мæ цар ме ’стгутæбæл ниссор 
æй. Кусти дæр гъуддæгутæ зæрди фæндон нæ цæунцæ, ’ма 
мæбæл нервитæ дæр нæбал ес. 
5 Заказ № 53 

-Зундгиндæрадæнкудфæккæнунцæ,дудæруотæдæкустæй 
уæгæуадзæн рæстæг райсæ’ма ескумæ фæлладуадзæндонæмæ 
фæццо æма бауолæфæ. 
Сардо рагæпп кодта диванæй ’ма æ уоси еу æрдæмæ, 
иннердæмæ хъуритæ кæнунбæл фæцæй. 
- Ду мин ку нæ адтайсæ, Тоня, уæд айфонгæмæ, биндзæ 
къумæли бахаугæй куд фесæфуй, уой исæвд фæккодтайнæ. 
Хъæбæр раст зæгъис. Рагæй дæр некумæбал фæццудан 
уолæфæндонæмæ. Кæд дæ фæндуй, уæд аци хатт Сау денгизи 
билæмæ рандæ уæн еу дууæ къуæрей æмгъудæй. 
Антонинæн æхемеднимæр æ цийнæн кæрæнттæ нæбал 
адтæй. Æ лæгбæл ниттухстæй. Æ цæститæ дони разилдта, 
уотæ æхцæуæн ин адтæй. Рагæй ардæмæ дæр сæ астау уæхæн 
фæлмæн, гъар дзубанди некæдбал æрцудæй. Хаттæй-хатт æ 
лæгбæл гурусхæ кæнуни уæнгæ дæр æцæуидæ, - кæд ин, мий- 
йаг, хуæрзгол силгоймаг фæззиндтæй ’ма уомæ гæсгæ æрæгиау 
цæун райдæдта хæдзарæмæ. Кæд уой туххæй барæй диванбæл 
æхе багæлдзуй ’ма ибæл еунæгæй æрбон уй, æндæр ба ми æхе 
цæмæн уотæ еуварс даруй а фæстаг анз, - нæ!.. нæ!.. Сардо 
уæхæн лæг нæй! Уомæн уæн дæр нæййес, уæд уæхæн лæгъуз 
сагъæстæ мæ сæрмæ уадзгæ ба куд кæнун, - æхецæн зæрдитæ 
ивардта силгоймаг... 
Антонинæ райгурдæй Астæуккаг Азий Таджикистани сæйраг 
сахар Душанбей, æфсæддон бийнонти астæу. Астæуккаг скъола 
фæуунтæбæл ку адтæй, уæд æ мадæ, медицинон служби май- 
ор, Елена Ивановна, уорс тоги незæй берæ фæгъгъезæмарæ 
кæнуни фæсте, рамардæй. Æ фидæ, Николай Макарыч, уæди 
рæстæги 50-анздзуд болкъон, дуккаг уосæ нæбал ракурдта. Е 
’дарддæри цард, æ цæсти гагу ин ка иссæй, æ еци еунæг кизгæн 
иснивонд кодта. 
Скъола каст ку фæцæй Антонинæ, уæд бацудæй Душанбей 
паддзахадон университетмæ уруссаг филологий факультетмæ. 
Уоми сурх диплом райсгæй, кафедри асистенттæй косун 
райдæдта. Дууæ анзей фæсте иссæй аспирант. Фæстæдæр 

ба филологон ахуради кандидат. Е ’мкосгутæй еуемæ лæгмæ 
æрцудæй, фал сæ цард нæ фæррæстмæ æй. Æнхæст анз дæр 
сæбæл нæ рацудæй, уотемæй фæстæмæ рахецæн æнцæ. 
Николай Макарыч инæлар иссæй. Туркестани æфсæддон 
зилдæй æййивд æрцудæй Дзæуæгигъæумæ. Инæлар æ киз- 
ги дæр æ хæццæ исласта. Антонинæ косун райдæдта æхе 
дæсниадæбæл Хетæгкати Къостай номбæл университети. 
Сардо æ дууæ æма инсæй анземæ прапорщик иссæй. 
Æригон хуæрзконд саулагъз лæппо инæларæн шоферæй 
нисангонд æрцудæй. Бон бони æййивта. Сардо Николай Мака- 
рычи сæумæ кустмæ фæлласидæ æ «Волгæбæл», изæрæй ба 
æй фæстæмæ æ хæдзарæбæл исæмбæлун кæнидæ. Хаттæй- 
хатт ин Антонинæ дæр, кæми университетмæ кустмæ цæугæй, 
кæми ба тукæнттæмæ, е базармæ ласгæ рауаидæ. Кизгæ арæх 
уидæ æ фиди хæццæ фæссахар æрдзон уолæфæн рауæнти дæр. 
Уотемæй сæбæл раевгъудæй еу цалдæр мæйи. Кизгæ ’ма биц- 
цеу кæрæдзей бауарзтонцæ. Гъæуккаг лæппойæн кæд Антони- 
ни корун нæ уагътонцæ, фиццагидæр си кизгæ авд анзи хестæр 
ке адтæй, дуккаги ба - уруссаг æй, кæрцæбæл ба æмпъозæн 
æхецæй федауй, зæгъгæ, уæддæр Сардо некæмæ байгъуста. 
Сæ цард баеу кодтонцæ. Сæ киндзæхсæвæри фæсте æ сæрддон 
уолæфæн мæйтæ Антонинæ æрвиста гъæуи, Сардой мадæ 
’ма фиди хæдзари. Сæрæн кизгæ æ хуæрзæгъдау, æ рæуæг 
фезмæлд æма е ’нæзийнадæдзийнадæй æхе цубур рæстæгмæ 
бауарзун кодта бийнонтæн дæр æма синхонтæн дæр. Хе 
бæдолау син хеуон иссæй. Е’фсийнæ Гиданнæ ибæл биндзæ ба- 
бадун дæр нæ уагъта. Куд фæззæгъунцæ, уотæ ин æ ругтæ дæр 
ма æрцæгъдидæ. Равгæ ин кæмидæриддæр фæууидæ, уоми 
æ киндзи æнæ раппæлгæ нæ фæууидæ, - изæд æй, изæд, мæ 
киндзæ, мах Сардой фæлхæрстæн æгæр æвгъау дæр ма æй! 
Гъæумæ сæмæ арæх æруаидæ Николай Макарыч дæр. 
Куд не ’мбæлуй, уотæ хъæбæр фæллимæн æй æ сиахси 
фидæ, Тебой хæццæ. Кæсалгæ ахæсгæй сæбæл кæрæдземæн 
таурæхътæкæнгæй Æрæдони билæбæл куд æризæр уидæ, уой 
лæдæргæ дæр нæ бакæниуонцæ. 

Сæрдæ нæма фæцæй, уотемæй Антонинæ дзоргæ-дзорун 
дигорон æздæхтæ кæнун райдæдта. Ести раст ку нæ зæгъидæ, 
уæд æй Гиданнæ фæрраст кæнидæ. 
Æ ракурдбæл ин билæскъелтæ ци хеуонтæ ’ма синхонтæ 
кодтонцæ, уонæн нур сæ цæстæнгас рæстæрдæмæ зе- 
лун райдæдта. Сæ цъухидзурд и киндзæмæ бонæй-бонмæ 
фæлмæнæй-фæлмæндæргæнгæ цудæй. 
Дуккаг анзи сæрддон уолæфæн мæйти кæдзос дзорун 
райдæдта дигоронау. Гъæугкæгтæй некæмæй лæгъуздæр код- 
та дзикка. Тебо Антонини тъæпæнгинæй уæлдай хуæргæ дæр 
некебал къæбæри конд кодта. Кæд гъоцитæ кинойæй уæлдай 
раздæр уингæ дæр некæми фæккодта, уæддæр сæ дууæ гъоги 
нур ба цæсти фæнникъулдмæ радоцидæ. 
Гиданни Антонинæмæ уоййасæбæл нæбал евдалдæй, 
уомæн æма нур æ царди сæйрагдæр медес иссæй æ фиццаг 
фурти фурт Сардо æма æ киндзи минкъий биццеу Маирбег. 
Нигкидæр ма дууæ анзи рацудæй æма Гиданнæ нанаеунæг 
кæнун райдæдта сæ дуккаг сувæллон, æ зæрди фиу ке схудта, 
еци къæбæлдзугдзиккосæр Азауæн. 
Азауи райгурди фæсте Николай Макарыч берæ нæбал 
рацардæй. Еу фæззигон бон йæ æ кусти урух инфаркт рауадæй 
’ма ин дохтурти бон фæййервæзун кæнун нæбал иссæй. 
Дзæуæгигъæуи Терки галеу билæбæл æ устур дууæуæладзугон 
хæдзарæ æд мулк æ кизгæ, æ сиахс æма æ фурти фурттæн 
байзадæнцæ. Мæрдтæмæ æ хæццæ некема неци фæххаста. 
Маирбегбæл исæнхæст æй æхсæз анзи, Азаубæл ба - цуппар. 
- Азови денгизи адтан. Хъаспий денгизи дæр адтан. Сау 
денгизи ба ци рауæнмæ дæ гъос дарис, нæ лæг? - бафарста 
Антонинæ Сардой. 
- Алуштæ, Хоотæ, Новороссийск, Геленджик, - ранимадта 
уолæфæндонæ сахарти нæмттæ Сардо, - кумæдæриддæр дæ 
фæндуй, уордæмæ. 
- Мæн ба, нæ лæг, Анапæмæ фæндуй, - загъта Антонинæ 
æма арф æ зæрдибунæй исолæфтæй, - мамæ уоми райгурдæй. 

Æз ба си некæдма адтæн. Алкæддæр мæ бæргæ фæффæндуй 
уордæмæ, фал дин æй зæгъун ба нæ фендеун. 
- Хуарз, - æ сæр аразий тилд бакодта Сардо, - Анапæ, уæд 
Анапæ. Дæу фæндонбæл дууæ зæгъун мæн бон дæр нæй. Дæхе 
цæттæ кæнæ! 
- Мадта иннæ къуæремæ поездмæ билеттæ балхæнæ. Æз ба 
сувæллæнтти сæрддон дарæсæй барæвдзæ кæнон. 
- Уогæ, Тоня, Анапæмæ нæхе сахарæй автобус дæр ес, фал 
мах ба нæхе «Мерсед есбæл» цæудзинан. Сувæллæнттæ ба ами 
байзайдзæнæнцæ, - загъта Сардо. - Раст мæ балæдæрæ, уони 
хæццæ уолæфт уолæфтбæл нимад нæ уодзæнæй. 
Уæд сæ еу ести гъæудзæнæй, уæд иннести. Денгизи рæбунтæ 
сæмæ карз цæстæнгас дарун гъæудзæнæй. Усми æмбес дæр сæ 
хебæраги фæууадзуни равгæ нæ уодзæнæй. Дон тæссаг æй. 
Нигки ба ма устур дон. 
Фидбилиз ба зайуйнаг гъоги хузæн, кæцæй фæззиндзæнæй, 
уой адæймаг лæдæргæ дар нæ бакæндзæнæй, гъеууотæй гъуд- 
даг. Уонæбæл ести бæллах æрцæуни бæсти нæ денгиз нæ, фал 
Мæску дæр нæ гъæуй. 
- Раст зæгъис уомæй дæр, Сардо. Мадта... 
- Мадта сæмæ ка кæса, ка базела, уæхæн син ами еске 
байхуæрсæн. Дзæбæх уосæ - ахургæнæг. Кустагоргутæ 
нуртæккæ хъæбæр берæ адæн æнца. Нуртæккæ агентадæмæ 
бадзордзæнæн ’ма адæймаг æрбарветдзæнæнцæ. 
-Нæ!..Нæ...Æнæзонгæбæлсæнецидæрхузибаууæнддзæнæн. 
Тæккæ исон сæ уой бæсти гъæумæ нанаетæмæ нихъхъæртун 
кæндзинан. Уомæй хуæздæр син некæми уодзæнæй. Бабай 
хæццæ кæсалгдзауæн кæндзæнæнцæ не ’ссудмæ. 
- Ду ци зæгъай, ’ма æз цæбæл не ’сарази уон, - æ усхъитæбæл 
схуæцгæй, бахудтæй Сардо, - куддæриддæр дæ фæндуй, уотæ 
уæд. 
- Хуарз, - загъта Антонинæ ’ма Сардой росæн раба кодта, - 
исон сæумæ фæццæуæн гъæумæ æгасæйдæр. 
Иннæ бон сувæллæнттæ Тебо ’ма Гиданнæмæ фæлластонцæ. 

Еума дууæ боней фæсте ба изæрæрдæмæ сæхе хуæдтолгæбæл 
Анапи исмедæг æнцæ. Сæ «мерседес» еу рауæн хуæдтолгити 
лæууæндони ниууадзгæй, денгизи билæмæ хæстæг бунæттон 
сомехæгтæй цæрæн уатфатери райстонцæ ’ма уоми æрбунæттон 
æнцæ. 
Рæстæг догъон бæхæй игъауги дæр нæй. Уайуй æма уайуй 
æнæфæстæмæ фæккæсгæй. Царди æнæфæллад саулох бабæй 
Цæппой æ фæтæн рагъбæл тар ахæстъони колдуарæй урух, 
рохс гъæунгæмæ æнæфæззийнадæкæнгæй рахаста. 
Лæгъуз адæймагæн берæ бæрæггæнæнтæ ес. Царди медæгæ 
бабæй Цæппо хуæздæр адæни тонхи рацæунмæ нæ тагъд кодта. 
Уотæ зæгъæн ес, æма имæ царди æппундæр хъаури бархъомус 
на ’дтæй. Æ гъос дæр имæ куд æмбæлуй, уоййасæбæл нæ дард- 
та. Æркæсун кæмæ гъудæй, æ уæхæн берæ къулумпидзийнæдтæ 
царди гъуддæгти бæрзонд æхсæрдзæнмæ хуæддзойæй рауагъта. 
Ахæсти ке хæццæ бадтæй, уонæбæл исæнбæлгæй 
бонсæуæйизæрмæ сахари сæндæнттæ ’ма бæгæниниуазæн 
бунæтти æ рæстæг æрвиста. 
Уой фæсте ба ниуæстгунæй æ хуæри хæццæ загъд исаразидæ 
хилæрвонгæй. Косун ке гъæуй ’ма æнæ косгæй лæгмæ ке 
некæцæй неци цæуй, уобæл гъуди дæр, сагъæс дæр некæд код- 
та. Еу уæхæн фæхилли фæсте Дзерассæн загъта: 
- Фагæ ’й мæнæрдигæй! Дæу хæццæ цæрун еу хæдзари мæ 
бон нæбал æй! Бонæ мин ци дзоли къæбæр бахуæрун кæнис, 
уой мин удта изæрæй мæ хъурæй фæстæмæ исласис! 
- Косун гъæуй, мæ хори хай, мæнмæ дæр лæвари некæцæй 
неци æфтуйуй! - уайдзæф ин кодта Дзерассæ. 
- Мадта дæ Босс дæ хæццæ ке хуссуй, уой туххæй дин дæ 
къохти еу къапекк дæр нæ бакæнуй? - фæййæхсилкъæ кодта 
Цæппо. 
- Е дæр дæу гъуддаг нæй! - рамæстгун æй Дзерассæ. 
- Махæн уотемæй еумæ цæрæн нæбал æй. Цалдæнгæмæ 
ести фидбилиз нæма æрцудæй, уæдмæ мæхецæн хæдзари амал 
кæнун гъæуй. 

- Цæмæй? Дæ гæбæр систитæй? 
- Дæ Босси хæццæ нæмæ айфиццаг еу дзубанди рауадæй. 
Æ курдиадæ ин ку исæнхæст кæнон, уæд мин хæдзари аргъæй 
зæрдæ æвардта. 
- Циуавæр курдиадæ æй е, базонæн ин нæййес? 
- А-а, - æ къох рауигъта Цæппо, - уæхæн зин гъуддагæй 
си неци ес. Еу амалгъон бонгинæн æ сувæллæнттæ еу цалдæр 
бони ескæми бафæсвæд кæнгæй си дзæбæх æхцатæ æрдоцун 
æмбæлдзæнæй. 
- Ахæстъонæмæ бабæй дуæрттæ дæ сæрæй хуайун фæндæ 
искодтай? - е ’нгулдзæй имæ бавзиста Дзерассæ, - фагæй! 
Æвзурстдинæй! 
- Нæ ’бандеудзæнæй милицæмæ багъаст кæнун, - 
байдзулдæй Цæппо ’ма æ тумбулкъох батилдта. - Рагацау æй 
дзæбæх фæттæрсун кæнун гъæудзæнæй. 
- Ци хузи? 
- Гъома милицæмæ ку фегъосун кæна, уæд æ сувæллæнтти 
уодæгасæй нæбал фæууиндзæнæй. 
- У-у-у! - Дзерасси бауæр рабазиртт æй, - нур цитæ дзорис, 
Цæппо?! Дæ бон ба бауодзæнæй сувæллæнттæмæ дæ къох исе- 
сун? 
- Нæ. Нæ!.. Хуцау бахезæд уæхæн тæрегъæдæй, - æ къохтæ 
хæрдмæ исдардта Цæппо, - æрмæстдæр æй фæттæрсун 
кæндзинан. Æндæр неци. 
- Мæн зæрдæмæ дин нæ цæуй дæ еци фæндон, - æ цæсгон 
ниттар æй Дзерассæн. 
- Ду дæхе сабур дарæ ’ма дæ Босси рази уæлдай маци 
исрæдуйæ. Цума æппундæр неци зонис. Бамæлæдæрдтæ? Æз 
дин неци загътон, ду ба неци фегъустай! 
- Куд юрист, уотæ ме ’хæс æй, цæмæй фудраконддзийнадæ 
ма æрцæуа, уой туххæй гъæуама, ци зонун, уой «оргæнтæмæ» 
фегъосун кæнон, - æ медбил ходгæй загъта Дзерассæ. 
- Куд мæ хуæрæ, уотæ ба?.. - æхе ниффуцъулузтæ кодта 
Цæппо. 

- Куд хуæрæ, уотæ ба мæхеуонбæл гъæуама нихмæ æвдесæн 
ма лæууон. 
- Гъе дин мæ зæрдæмæ хуæздæр цæуй. Нигъгъуди кæнæ, 
маймайиддæр Босси рази хъипсун дæр нæ! Хуарз!? 
- Хуарз, кæд хуарз æргъудидзийнадæ нæй, уæддæр, - æ сæр 
батилдта Дзерассæ. 
Цæппо цалдæр бони Дзæуæгигъæуи фæтæн даргъ гъæунгти 
æнæзæрдæрохс агурд фæккодта, ахæсти æ хæццæ еу «бийнон- 
ти» ка адтæй, æ уæхæн æмбал Гæллеуи. 
Лæдæрдтæй æй, цæмæй сувæллæнттæ æ цанси бафтуйонцæ, 
уой туххæй æй рæуæг хуæдтолгæ гъæуй. Æнæ уæхæнæй ин 
нецирдæмæ фезмæлæн адтæй. 
Гæллеу, даргъæлвæс, хускъитæ арæзт, фудхузцæсгон фондз 
æма инсæйанздзуд лæхъуæн ахæстити астæу нимад адтæй 
рæуæг хуæдтолгитæ давгутæй сæ арæхстгиндæртæй еуебæл. 
Цалдæр хатти ахæст дæр еци гъуддаги фæдбæл æрцудæй. 
Дзæвгарæ рæстæг ибæл рацудæй, кæдæй исуæгъдæ æй, уæдæй 
ардæмæ. Цæппо ин æ адрис байронх æй ’ма мæстгун кодта. 
Æхемæ дæр ’ма Гæллеумæ дæр, - кæми ’й нур еци æнæ бакæнæг 
гъæла гъæуаггин? Кæд зæнхи æскъуди нæ ниххаудтæй! Финсгæ 
ин цæмæннæ никкодтон æ адрис мæхемæ. Лæгбæл тенка ку нæ 
уа, уæд уотæ фæууй, - æ сæр æ къохæй бахуаидæ рæстæгæй- 
рæстæгмæ. 
Ка агоруй, е иссеруй. Еци загъд хумæтæги æмбесондæн 
нæ байзадæй. Æппунфæстагмæ сахари устурдæр 
бæгæниниуазæндони хæрхæмбæлд фæккодтонцæ 
кæрæдзебæл. Сæ цийнæн кæрæнттæ н’адтæй сæ дууемæн дæр. 
- Мæнæ ма кæдæй-уæдæй Гæллеуи уинун, - æхе ибæл нит- 
тухта Цæппо. - Цæй, кудтитæ дæ, «братан»? Иссерæн дæр дин 
ку некæмибал ес. Хæдзарæй æндæмæ нæ цæуис, æви æндæр 
ескæми фæууис!? 
- Дæ фæууинд мин хъæбæр æхцæуæн æй, - рахъури кæнгæй 
æй, зæнхæй æ гъæбеси исиста Гæллеу. - Кæми дæ, ци дæ? Кæд 
исуæгъдæ дæ? 

- Цæуй мæбæл еу рæстæгутæ. 
- 'Ма кудтитæ дæ, æнæуой? 
- Неци мин æй, Гæллеу. Незæй æнæнез. 
- Архайгæ ба ескæми ести кæнис? Кусти некæми ма 
ниллæудтæ? 
- Уæллæй-биллæй, Гæллеу, - Цæппо æ сæр батилдта, - раст 
мæ фæдæсмотæги рафæрсæ-бафæрсæ кæнис. - Дууемæй дæр 
ниххудтæнцæ. 
- Хатир мин бакæнæ, - æхе раст кодта Гæллеу. - Цийнæ 
дæбæл кæнун, уой нæ лæдæрис? 
- Уой дин бæргæ балæдæрдтæн, - æ медбилти худтæй 
Цæппо, - дæ фарстабæл дæр дин дæттун дзуапп, некæми ма 
неци косун. Ка дин кæми ци федуй, уой зæгъай? Цалдæнгæмæ 
губунидзагбæл косун райдайон, уæдмæ еу бонгин æ губуни 
цъарæбæл фæххуæцæд. Еу гъæздугæн мæ сау хед æма мæ къох- 
ти оурхæ калунмæ нæма гъавун. 
- Бафæрсун аййепп ма уæд, фал уотемæй цæргæ 6а цæмæй 
кæнис? 
- Нецæмæй, - æ къох рауигъта Цæппо, - мæ хуæри рагъи 
бадун. А-а- а!.. Уой бæсти мин дæхе хабæрттæ ракæнæ, ме ’рдху- 
ард. 
- Бастауйнаг гъуддагæй мæнмæ дæр неци ес. Мæ мади 
пенсимæ зæрбатуги цъеуау мæ гъæлæс хæлеуæй дарун æз дæр. 
- Мадта ду дæр мæнæй хуæздæр уавæри ку нæ дæ, - загъта 
Цæппо ’ма къуммæ аууондæр фингæмæ æ цæстæнгасæй раа- 
мудта. - Цæуæнай. Уæлдай гъостæ нæ нæ гъæуй. 
- Мæн уæнгæ дæмæ «базар» ес? Ести гъуддаг «перетереть» 
искæнун гъæуй? - бафарста Гæллеу. 
Цæппо Гæллеумæ æ цæстæ æрникъулдта. Кæрæдзей 
балæдæргæй, зали идарддæр къуми ци стъол адтæй, уой 
уæлгъос нихæй-нихмæ исбадтæнцæ. Официант уайтæгги дæр 
сæ сæргъи æрбалæудтæй. Бæгæнитæ ’ма ин хускъæ кæсалгæ 
рахæссун кодтонцæ. Фæйнæ ку раниуазтонцæ, уæд Гæллеу дзо- 
руй Цæппомæ: 

- Игъосун дæмæ. 
- Еу гъуддаг ес, - æ фæрстæмæ рагъæуай кæнгæй, райдæдта 
Цæппо, - фæрсаг гъæутæй еуемæй рæстæгмæ сæ бийнонтæй еу 
дууæ сабиййи бафæсвæд кæнун гъæуй. Кумæ сæ æрбаластæуа, 
уæхæн рауæн ес. Цæми сæ æрбаластæуа, уæхæн ба нæййес. Еу 
жигулий хæрнæгъ гъæуй. Лæдæрис мæ? 
Гæллеу Цæппомæ цæмæдесæй игъосгæй, æ сæр аразий 
тилд кæнгæй, еу усммæ гъудити ранигъулдæй уæдта æваст ра- 
фарста: 
- Мæн æнхус дæ гъæуй, Цæппо? 
- Гъæуй, Гæллеу, гъæуй. Æнæ дæу æз дæр еунæгæй неци 
бакæндзæнæн. 
- Цæйбæрцæ? - бафарста Гæллеу ’ма е ’нгулдзитæ еууæ- 
дууæй æвдесуй Цæппомæ. 
- Дууæ лимони, - байдзулдæй Цæппо. 
- Æртæ, кенæ ба не ’дарддæри дзубанди дзæгъæли æй, - 
карз имæ фæллæудтæй Гæллеу. 
- Уæд уотæ дæр, - исарази æй Цæппо ’ма кæрæдземæ сæ 
къохти равæрдæй сæ дзубанди исфедар кодтонцæ. 
- Фæсмæргæ ба сæ кæнис? 
- Гъо, - Цæппо æ кастюми реуи дзиппæй дууæ хузи исиста 
’ма сæ е’мбалмæ балæвардта, - айразæй сæ фæсте æнæгъæнæ 
бон фæгъгъæуай кодтон гьæуы. Æнцон фæцъцъортт кæнæн 
æнцæ. 
Гæллеу хузтæ æрбаиста æхемæ. Æрсæмæ кастæй лæмбунæг 
уæдта бафарста: 
- Хуæрæ’ма æнсувæр æнцæ? 
- Гъо, цæмæй сæ базудтай? 
- Сæ хузæй. Ци зонун сæ гъæуй. 
- Биццеубæл æхсæз анзи цæуй, кизгæбæл ба цуппар, - загъ- 
та Цæппо, - ци хæдзари цæрунцæ, уой дæр исбарæг кодтон. Сæ 
зæронд лæг сæ æ хæццæ бонæй донгонмæ кæсалгæ ахæссунмæ 
рахонуй, изæри уæнгæ уоми фæуунцæ. 
- Бунæттон цæргутæй дæ «къæдзелæбæл» неке рабадтæй? 
Дæ «хузæ» дин си неке исиста? 

- Уæхæнбæл мæ нимаис? - æ зæрдæ рахудтæй Цæппойæн 
е ’мбалбæл. - Æппун неци, фал мæ Дубаййи ахæстъони арабтæ 
уæхæн нецæййаг листæг гъуддæгтæбæл ба исахур кодтонцæ. 
- Хатир бакæнæ! 'Ма дæ зæрдæ дæр ма ходæд. Ал цæбæлдæр 
рагацау рагъуди кæнун фæгъгъæуй, цалдæнгæмæ сурхходгин- 
ти къохмæ нæ бахауй лæг, уæдмæ. 
- Раст зæгъис уомæй дæр, Гæллеу. 
Гæллеу æ бæгæнийæй дзæбæх исæлвæститæ кодта устур 
хуппитæй, кæсалги комидзаг æ гъæлæси багæлста. Цæппой 
цæститæмæ æдзинæг бакастæй ’ма æ цæсгон банхъирттæ ’й æ 
фурлæкъунæй. 
- Хуцауæн табу уæд! Зæронд л æг нæ ма бахъор кæнæд, уæдта 
минкъийти ба, цъеусор карки цъеутæ куд фæййаууон кæнуй, 
уотæ мах дæр цæсти фæнникъулдмæ фæддунд кæндзинан æнæ 
еухъип-сунæй. 
- Æндæр некуд, - æ хæццæ исарази æй Цæппо. 
- Сæумæй мин исистуни мадзал нæ фæууй, ’ма мæмæ 
дæхуæдæг фæззиндзæнæ, - загъта Гæллеу ’ма Цæппойæн æ 
адрис балæдæрун кодта, - ма ди байронх уæд, «Турханай» мæ 
алли куй дæр зонуй. 
- Дæ хæццæ арази дæн. Исон хорискасти дæбæл мæхуæдæг 
бацæудзæнæн, - зæрдæ ин байвардта Цæппо. 
Денгизи зинна-нæзинна фæлмæн уолæнтæ сæумон хори 
зæрийнæ тунтæ сæ уæлнихти сабургай рауозæ-бауозæ 
кодтонцæ. Уодæн æхцæуæндзийнадæ хæссæг сæумон рæуæг 
сатæг уадæ дони билгæрæнттæмæ хæстæгдæр еугай пальмæ 
бæлæсти сифтæртæ базмæлунтæ кодта, уе уæнгтæ райвазетæ, 
зæгъгæ. Игон къæразæй хеуонау фæммедæг æй Сардо æма 
Антонини уатмæ дæр. Расæ игъал кодта æма син сæумæхуарз 
загъта. 
- Ести баолæфтæ? - æ уоси æ медбилходгæй рафарста Сар- 
до. 
- Рагæй дæр атæ хуарз некæдбал фæффунæй кодтон, - 

хомбериндзгæй ин дзуапп равардта Антонинæ. - Æхсæвæ- 
бонмæ мæ къахи æнгулдзæ дæр нæ базмалдæй. 
- Хъæбæр æхцæуæн мин æй е, - æ хуссæнæй рагæпп ла- 
ста Сардо. Æхебæл халат уæгъдæ гæлст бакодта ’ма æндæмæ 
рацудæй уатæй. Еу усми фæсте æ къохти хуæруйнæгтæ хæссæни 
дууæ къофий, аллихузон рæзæй идзаг вазæ, печенитæ царвæй 
исæрст, уотемæй фæстæмæ æрбацудæй, Антонини размæ сæ 
къелабæл æрæвардта. 
- Ци дзæбæх биццеу дæ, Сардо, - æ къофий къос æ къохтæмæ 
исесгæй загъта Антонинæ, - хæстæгдæр арбалæууай, æз ба дин 
еу ба ракæнон. 
- Цъеусехуар бал искæнæн, - Сардо æхе æркъолæ кодта æ 
уосæмæ. Е ин æ росæн раба кодта. 
- Цъеусехуари фæсте ба? - мæнгард худт кæнгæй, æ лæги 
рафарста Антонинæ. 
- Уой фæсте ба... - æ сæр ранихта Сардо, - еу минкъий 
рæстæг телевизормæ фæстаг хабæрттæмæ байгъоссинан. 
Уой фæсте фестдзинæн, нæ хуссæнтæ бафснайдзинан. Уой 
фæсте не ’ртайæн дарæс райсгæй, денгизи билæмæ пляжмæ 
ниццæудзинан. Нæхе цæхгун дони ниффæлдайдзинан. Гъар 
хори фæлмæн тунтæй ба нæ бауæр ниссæрфдзинан. 
- Уæдта уой фæсте 6а? - æ цæстæ фелхъивта Антонинæ. 
- Уæдта, - еу усмæ фæкъкъех æй Сардо, - уæдта почтæмæ 
бацæудзинан ’ма нæхемæ нæ зæрæндтæмæ телеграммæ рар- 
ветдзинан, дзæбæхæй ке: сæмбалдан нæ бунатбæл, уой туххæй. 
Некрасови номбæл гъæунги дууадæсæймаг хæдзари ке цæрæн, 
уой. 
- Æндæр, æндæр нецибал? 
- Ма гириз кæнай, - æхецæй бафсæрми æй Сардо. 
- Ме ’цæгæй зæгъун, - æ цæстæнгас æ къофий къосмæ иса- 
разта Антонинæ, - анз хуæздæр кæрæдземæ хæстæг нæбал 
цæуæн. Кæд дин кусти, миййаг, еске фæззиндтæй? Нури дзама- 
ни кизгуттæбæл æууæнкæ, а...а...а... Лæгтæбæл дæр! 
- Ниууадзай, рандæ! - æ къохтæ ибæл исцагъта Сардо. - Нур 

цитæ дзорис, дæхецæй æфсæрми нæ кæнис!? Кенæ ба тагъд 
ба кумæ кæнис?! Æви нин ами мæйи кæронмæ рæстæг нæ 
хъæртдзæнæй? 
- Хъæртдзæнæй, - рамæстгун æй Антонинæ. Ревæд къос 
хуæруйнæгтæ хæссæни æрæвардта. Æ хуссæнæй раистадæй, æ 
халат æхебæл багæлста ’ма ваннæмæ бахизтæй... 
Сæ уолæфæн бæнттæй еу къуæре раевгъудæй, фал уæддæр 
Сардо æ бийнойнагмæ нæ хæстæг кодта, кæми еу, кæми иннæ 
рæуонæй. 
Антонинæ денгизмæ æхе æртайунмæ дæр нæбал цудæй. 
Дууæ бийнойнаги кæрæдземæ дзоргæ дæр нæбал кодтонцæ 
еу рæстæг. Уосæ хуссæни хъан уогæй, бонсауæй-изæрмæ 
кастæй телевизормæ. Кæми йбæл æ бон кроссвордтæ хинцгæй 
раевгъуидæ. Еу кæми адтæй, уоми бабæрæг кодта Тельмæни 
номбæл гъæунгæ. Иссирдта, а мадæ ци фондзуæладзугон 
хæдзари цардæй, уой. Тургъи дзорæндонæ уолæфæни 
къелабæл бадтæнцæ еу къуар зæронд уоси, Антонинæ сæ рæзти 
еуæрдæмæ уæдта иннердæмæ фæццæуидæ. Æ нифс сæмæ нæ 
хаста æ мадæбæл бафæрсунмæ. 
- Ести дæ гъæуй, хуарз силгоймаг? - æппунфæстагмæ ’й ба- 
фарста уоститæй сæ еу. 
- Уæ бон хуарз, - æ сæрæй син ракувта Антонинæ, - кæддæр 
мæн мадæ дæр аци хæдзари цардæй е’ригон рæстæгути... 
- Ка адтæй? Æ мугкаг кæмæй адтæй? 
- Ци хундтæй? Кæци бацæуæни цардæй? 
- Кæци уæладзуги, кæци фатери цардæй? - Кæрæдземæн 
дзурди барæ нæбал дæтгæй, фарстонцæ зæронд уоститæ Анто- 
нини. 
- Мæ мадæ, - Антонинæ е ’нгулдзæй баамудта хæдзарæмæ 
бахезæни сæрмæ ци устур нимæдзæ адтæй, уомæ, - мæнæ 
ами æртиккаг бацæуæни цардæй æстдæсæймаг фатери дуккаг 
уæладзуги. 
- Мартиуазал, - æ цæститæбæл ниххуæстæй уоститæй сæ еу, 
- Леночки кизгæ ма уай? 

- Гъо, - æ сæр батилдта Антонинæ, - Еленæ Ивановнæ Ва- 
ренцова мæ мадæ адтæй. 
- Цæмæн уотæ дзорис, адтæй? - ниссах æй и уосæ, 
Антонинæмæ кæсгæй. 
- Рамардæй, - æ цæститæ æруагъта Антонинæ, - финддæс 
анзей размæ Душанбей. 
Зæронд уосæ Антонини æ хъури ниттухта, æ цæстисугтæ 
сæрфгæй дзурдта: 
- Æз дæ мади хæццæ еу къласи ахур кодтон. Мæ ном Верæ 
Андреевнæ æй. Скъола дæр еумæ каст фæцан, - Антони- 
ни æ фарсмæ æрбадун кодта. - Æз дæмæ нæ хузиститæ дæр 
бавдесдзæнæн. Мах дæ мади хæццæ уотæ дзæбæх цардан æма 
дессаг. Кæрæдзебæл бухст дæр нæ фæразтан. Фал цард дессаг 
конд æй, мæ кизгæ. Ленæ ма мединститути ку ахур кодта, уæд 
базонгæ ’й еу æригон лейтенанти хæццæ. Кæд ма ести гъуди 
кæнун, уæд, мæнмæ гæсгæ, Коля хундтæй... 
- Раст зæгъис, Вера Андреевна, - Антонинæ ин æ ростæн 
батæ кодта, - Николай Макарыч мæ фидæ адтæй. 
- Уомæй дæр бабæй адтæй ку зæгъис. 
- Рохсаг уæд. Инæлари уæнгæ баслужбæ кодта. Нæ мади 
рамарди фæсте уосæ дæр нæбал ракурдта. Æнæ бийнойна- 
ги тавстæй ба лæги зæрдæ дæр æфсæйнагæй конд ку нæ æй. 
Фæлварæ æй Дзæуæгигъæуи байвардтон. Мæхуæдæг дæр нур 
уоми цæрун. 
- Мадта ами ба... 
- Ами ба нæ лæги хæццæ уолæфуни ан. 
- О, мæнæ дессаг, - æ сæрмæ амонгæй, загъта Вера Андреев- 
на, - раст фæдздзорунцæ, адæймагæн, дан, зæрæрдæмæ берæ 
цидæртæ нæбал фæффагæ кæнуй, ма мин хатир бакæнæ. Дæ 
ном ци хуннуй? 
- Мæ ном Антонинæ. 
- 'Ма кæми æрлæудтайтæ нæ сахари? Иуазæгуати æви 
ескæмæ? 
- Денгизмæ хæстæг еу хæдзарæмæ. 

- Æз, кизгæ, ами еунæгæй цæрун, ’ма ескæмæн дзæгъæли 
æхца федуни бæсти уин мæ хæдзари ал кæддæр бунат уодзæнæй. 
Æрбацотæ. 
- Дæ салам берæ уæд, Вера Андреевна. 
- Цæуæн медæмæ ’ма æркæсæ. Еу уати мæхуæдæг дæн, 
иннæ дууæ ба мин уæгъдæ фæуунцæ, ’ма кæд дæ зæрдæмæ 
цæуонцæ, уæд... 
- Нæ... Нæ... Нур нæ, Вера Андреевна, - æ сахатмæ æркастæй 
Антонинæ. - Иннæ анз ку æрцæуæн уолæфунмæ, уæд табуафси, 
- æ сахатмæ бабæй æркастæй, - нур ба мин цæугæ æй. 
- Мæ хæццæ еу цай дæр нæ бацумдзæнæ? 
- Бацумдзинан. Нæ лæги хæццæ дæмæ исон æрбацæудзинан. 
Дæ самавар цæттæ дарæ, - бахудтæй Антонинæ’ма заронд уоси 
еума хатт æ хъури ракодта, - иннæ фембæлдмæ бал. Хуæрзбон 
загъта иннæ уоститæн дæр’ма автобуси æрлæууæндонæрдæмæ 
урдугмæ фæрраст æй гъæунги къахнадбæл. 
Сæ фатерæмæ ку бахъæрттæй, уæд имæ хæдзари хецау 
телеграммæ равардта. 
«Еу сахатти разæй æй постхæссæг æрбалæвардта. Ами уи 
неке разиндтæй, ’ма ин уæ бæсти мæ къох ке ниввардтон, уой 
туххæй ба мин бахатир кæнетæ», - загъта хæдзари хецау. 
- Неци хилæ кæнун, ма йбæл тухсæ, - æ медбилходгæй ин 
Антонинæ раарфæ кодта, - дæ салам берæ уæд, -телеграммæмæ 
нæма æркастæй, уотемæй сæ уатмæ бацудæй. 
Сардо донгæрон тæвдæ æзменсæбæл æвдулгæй, бонсауæй 
изæрмæ æ фæрстæ хормæ тавта. Рæстæгæй-рæстæгмæ дони 
æхе расатæг кæнидæ. Куд алли изæр, уотæ бабæй аци хатт дæр 
туканбæл æ над ракодта. Æхсæвæрæн цидæр хуæруйнæгтæ 
райста ’ма æрбацудæй хæдзарæмæ. Антонинæ хуссæнбæл 
хъанæй æ цæстисугæй æхе æхснадта, уотемæй æй баййафта. 
- Ци хабар æй, ци нæбæл æрцудæй? - бафарста Сардо, æ 
уоси фарсмæ исбадгæй. 
Антонинæ имæ неци сдзоргæй телеграммæ бадаргъ кодта, 
Сардо æй райста ’ма гъæрæй бакастæй: «Сувæллæнттæ æзинæ 

изæрæрдæмæ фæццидæр æнцæ.Тагъд исхъæртетæ». 
Телеграммæ Сардой къохæй пъолмæ æрхаудтæй. Æ уосæмæ 
бакастæй’ма ин загъта: 
- Нæ дин дзурдтон, сувæллæнтти нæхе хæдзари 
Дзæуæгигъæуи рæвдауæги хæццæ ниууадзæн? Фæууидтай, 
лæгмæ игъосгæ ку нæ кæнай, уæд куд фæууй, уой!? 
- Нур нин ци кæнгæ æй? - нигъгъарæнгæ кодта Антонинæ æ 
фур тухстæй æма æгудзæгæй. 
- Цæугæ, цæугæ æвæстеуатæй нæхемæ, - загъта Сардо 
’ма æндæмæ рацудæй. Гъуддаг цæй медæги æй, уой хæдзари 
хецауæн балæдæрун кодта. Сæ чумæдани е дзаумæуттæ рам- 
бурд кодтонцæ. Кæмæ цардæнцæ, уонæн хуæрзбон зæгъгæй, 
лæууæндонæй сæ «мерседес» ратардтонцæ ’ма æхсæвдзойæй 
Дзæуæгигъæумæ фæннæхстæр æнцæ. Надбæл хуæдтолги цуди 
амонæн 180-æй рафулдæр уидæ. 
- Сабурдæр æй æскъæрæ, Сардо, - æхе имæ бахатидæ 
рæстæгæй-рæстæгмæ Антонинæ. Фал дин лæг уомæ игъосгæ 
кодта? Ходæгæй ибæл мардæй, тæрсгæ ма кæнæ, зæгъгæ. Еу 
рауæн хуæдтолги раззаг рæхес цалх ниггупп ласта. Ратудта. 
Рахъан унмæ ’й берæ нæбал багъудæй. Сардо кæд ивайгæ ник- 
кодта, уæддæр æ арæхстдзийнади фæрци æнæфидбилизæй 
раервазтæнцæ. 
Антонинæ мардау ниффæлорс æй. Æ цъухæги дзурд 
нæбал хаудтæй. Сардо æскъуд цалхи бæсти «запаскæ» бакодта 
хуæдтолгæбæл. 
- Сардо, уотæ тагъд ма цо. Æнæуой дæр бафæллад дæ ’ма 
бал ами фæснад «мерседеси» еу минкъий рахуссæ, - лихстæ 
ин кодта Антонинæ, - еунæг сахат уæддæр рауолæфæ, уæдта 
цæудзинан идарддæр. 
- Тæрсгæ естæмæй кæнис? - баходæзмолæ кодта Сардо. - 
Хумæтæги нæ фæззæгъунцæ, лæгъуз, дан, æ уодæн тæрсагæ 
фæууй. 
- О-о, Сардо, раст нæ дæ. Тæрсун раздæр фæгъгъæуй. 
Еугæрдæр ести бæллах ку æрцæуа, уæдта ма фæнди тæрсæ, 

фæнди ба - нæбал. Æмæ нæ сувæллæнттæ æгасæй фæууингæй 
ба мæмæ мæлун нæма цæуй, - æ усхъæбæл ин æ сæр æруагъта 
Антонинæ. 
- Хуарз, хуарз. Хуссунмæ нæ нæ евдæлуй, фал нæ цуди уагæ 
ба фæссабурдæр кæндзинан. Æхсæвæ нин нæ хъæртуй, мий- 
йаг? Ардигæй нæхемæ 400 километремæй фулдæр нæбал ес. 
Дзурд дин дæттун уобæл, æма сæумæ бабаетæ игъал дæр нæма 
æруодзæнæнцæ, уотемæй нæхемæ ке уодзинан. 
Æстъалутæ ма арвбæл тæбар-тубур кодтонцæ, уотемæй 
фиццаг кæркуасæнти гъæумæ исхъæрттæнцæ. Сæ хуæдтолгæ 
зæрæндти хæдзари дуармæ бауорæдтонцæ. Тебо æ дуйнебæл 
дæр раги истагæ адтæй. Нур дæр бабæй гъæунги дууæ бæласей 
астæу къелабæл бадгæй æ лолæ исдумæ-исдумæ кодта. Æ фурт 
æма æ киндзи рауйнгæй, æ хорсугъд æнцъулдтæ ростæбæл æ 
цæстисугтæ æруадæнцæ. Зæрод лæг Антонини æ хъури ниттухта. 
- Кæмæн ци кодтан, кизгæ/ма нæбæл Хуцау æ бæллах цæмæн 
ниввардта!? - кæунгъæлæсиуагæй загъта Тебо, - цирдæмæ ци 
кæнæн нур!? 
- Ниууадзай, баба, дæхе ма хуæрæ! Разиндзæнæнцæ, - са- 
бур æй кодта æ фурт, - цæуæн медæмæ хæдзарæмæ, маха уоми 
карæдзей балæдæрæн. - Сардо са разæй, уотемæй медæмæ 
бацудæнцæ. Гиданнæ къæлæтгини куд рæхстæй, уотемæй сæ 
æзгулимæ фестъæлфтæй æваст. Æ цъах-цъах уайтæкки дæр 
исервазтæй.Сардо’майАнтонинæлæгдухæйкуддæр-муддæрти 
æрсабур кодтонцæ. 
- Цубурæй нин гъуддаг балæдæрун кæнайтæ, ци æй, куд æй, 
уой, - загъта Сардо. 
- Сувæллæнттæ æндæрæбонæ фæсрæфтад донгæронмæ 
гъазунмæ рандæнцæ. Мæ хæццæ сæ кæсалгдзауæни бæргæ 
фæххонун, ’ма сæмæ мæ цæстæ бæргæ фæддарун, фал мин 
еци бон ба уæллаг синхмæ садахъамæ цæугæ рауадæй. Нæ 
хуæрифурт Сафарбиййæн дууинсæй бони кодтонцæ, - æ къохтæ 
фæйнердæмæ ракодта Тебо, - ’ма гъеуæхæн гъуддаг æрцудæй. 
Раст син цума зæнхæ ниттудта. Æхсæвæ-бонмæ сæ æмбурд 
6 Заказ № 53 

синхæй цирæгъти хæццæ файйагурдтан. Æзинæ-бонмæ дæр 
фæззилдтæн будуртæ ’ма дзæхæрадæнттæбæл. Уарунтæ рагæй 
дæр нæбал æрцудæй ’ма дæнттæ дæр ивулд некæми æнцæ. 
Ауæхæн дессаг нæма фæууиндæй! Некæми ма неци! 
- Разиндзæнæнцæ ескæми, - загъта Сардо, - уæхе ма- 
бал хорхæй маретæ. Хаттæй-хатт Маирбег фудæгтæкæнагæ 
фæууй, ’ма ка й зонуй, нæхемæ Дзæуæгигъæумæ дæр фарраст 
адтайуонцæ. Фулдæр бæнтти автобуси уоййасæ адæм дæр нæ 
фæууй, ’ма сæ ка æрæстæфтайдæ, фæстаг бадæнтæбæл къум- 
ти сæхе ку бафæсвæд кодтайуонцæ, уæд? Мæнмæ уотæ кæсуй, 
цума нæ хæдзари уæнгæ сæ бон исхъæртун адтайдæ. 
- Цалдæнгæмæ, биццеу, нæма байрæгæмæ æй, уæдмæ гъуд- 
даг милицæн балæдæрун кæнун гъæуй, - загьта Тебо, - уотæ 
растдæр уодзæнæй. 
- Хуарз, баба, - æ хæццæ исарази æй Сардо, - фал бал 
сæ Дзæуæгигъæуи нæхе хæдзари фæууинун гъæуй. Ци нæ 
фæууй. Рагацау милицæ нæ сæрбæл цæмæн есæн? Уоми ку нæ 
раззиннонцæ, уæдта оргæнтæмæ дæр хабар кæндзинан. 
- Мадта, биццеу, мабал дзебæл кæнетæ, - æ сæр батилдта 
Тебо, - исуаетæ ’ма æркæститæ кæнетæ уæ пазрæбунтæ. 
- Æз дæр сумах хæццæ цæун, - фæггæпп ласта æ бунатæй 
Гиданнæ. 
- Цæуæн, нана, æрмæстдæр бал тагъд-тагъдæй еу къофи 
кенæ еу цай рацумон, е ба мæ хуссæг кæд фæлледзидæ. 
Гиданнæ син æнæзийнадæй фæйнæ цаййи ракодта 
уайтагъддæр. 
- Дæхуæдæг ба цæмæннæ цумис? - райфарста Антонинæ. 
- Кизгæ, мæ маст уойбæрцæбæл берæ æй, ’ма мæ зæрдæ 
æппундæр неци зæгъуй. Дуккаг бон нур дон дæр нæма исаху- 
стон. 
Куддæр цай цунд фæцæнцæ Сардо ’ма Антонинæ, уотæ Гидан- 
ни дæр сæ хæццæ райстонцæ ’ма рандæнцæ Дзæуæгигъæумæ. 
Хорискасти хæццæ сæ хæдзари рази æрлæудтæнцæ. 
Хуæдтолгæй æндæмæ рахезгæй, æртемæй дæр дзæвгарæ 

рæстæг аллирдæмæ рагъæуай-багъæуай фæккодтонцæ. Сæ ал- 
фамбулай цъеуæзмæлæг дæр, куйисрæйæг дæр нæ разиндтæй. 
Хæдзарæмæ цæугæй бахезæнæй Сардо æ къохæй раамудта 
пости ассикмæ: 
- Тоня, газзеттæ дæ хæццæ рахæссай. 
Антонинæ газзеттæ райста. Сæ астæуæй зæнхæмæ пъис- 
мо æрхаудтæй. Финст адтæй Сардой номбæл. Æ зæрдæ цидæр 
æнахури къæпп фæккодта: 
- Мæлæти рæсугъд къохрайстæй финст æй. Силгоймаг... 
Силгоймаг уодзæнæй... У-у-у... Сардо! Кæсгæ кæнай мæнмæ, 
нуртæкки дæ дæ мади рази ку нæ раргом кæнон, - æхецæн 
загъта силгоймаг. Пъисмо фæддудагь кодта ’ма й æ пъол- 
ций реуи къæртти раримахста. Газзеттæ Сардомæ равардта. 
Хæдзарæмæ медæмæ ку бацудæнцæ, уæд æхе фæййеуварс 
кодта ’ма ваннæмæ фæммедæг æй. Пъисмо фæкъкъæртт код- 
та. Райкастæй ’ма æхецæй боз нæбал адтæй. Æ уолæфæнтæ æй 
æлхъевунмæ фæййагайдтонцæ. Туххæй-фудти ма дони цунд 
искæнун æ бон иссæй. Пъисмо æ къохти, уотемæй цодтæ- 
модтæ кæнгæй рацудæй ваннæййæй. Сардо ’ма Гиданни рази 
уæсгоммæ рахаудтæй, балæгъуз æй. Туххæй-фудти ’й вентиля- 
тор æма уазал дони фæрци æрæскъетун кодтонцæ. 
- Ци кодтай, кизгæ? - хулуй къохмæрзæн ин æ тæрнихмæ 
æлхъевгæй, бафарста Гиданнæ. 
- Сардо, Сардо, - ниллæг гъæлæсиуагæй исдзурдта 
Антонинæ ’ма пъисмо бадаргъ кодта æ лæгмæ, - мæнæ, мæнæ... 
бакæсæ æй дæхуæдæг... Мæ бон бакæла... 
Сардо райста финстæг’ма гъæрæй кæсун райдæдта, Гиданнæ 
дæр æй куд игъустайдæ, уотæ: 
«Уæ сувæллæнттæ мæ къохти æнцæ. Куддæр милицæмæ 
фегъосун кæнайтæ сæ фесæфти туххæй, уотæ сæ уодæгасæй 
нæбал фæууиндзиайтæ. Идарддæр уин ци гæнгæ уа, уой ба 
уæмæ фæстæдæр игъосун кæндзинан. Цума неци æрцудæй, 
уæхе уотæ даретæ». 
Мансур 

Гиданнæ æ сæри фæрстæ ниххуаста, æ дзигкотæ тудта. Æ еу 
гъарæнгæ инней æййивта. Карз æлгъистæбæл нæбал аурста: 
- Бун бауо! Цъен бауо, мæ сувæллæнттæмæ лæборæг 
берæгъ! Дæ рондз дæ фæрстæй фæккæлæд, ’ма хъæболи адæ 
макæд бавзарæ! Уæларви Елиай цæф фæууо! Хуцау ба дин аци 
гъуддаг ма ниххатир кæнæд, кæд мæ еунæг фурт дæ, уæддæр. Е 
ба дин мæ хуæздæр арфæ! 
Цæппо сæумæй телефонæй цалдæр хатти агурдта Гæллеуи 
’ма йбæл ку нæ цурæвæрæ кодта, уæд куд дзубанди конд 
адтæнцæ, уотæ фæссехуар «Турханай» исмедæг æй ’ма имæ 
дуар бахуаста. Æндæмæ имæ ракастæй Гæллеуи мадæ. Цæппо 
ин салам равардта. Балæдæрун кодта æ фæззинди сæр, Гæллеу 
æй ке гъæуй, уой. Силгоймаг æй тургъæмæ æрбауагъта. Æ 
цæсгон балæкъунгæнгæй къæдзæ лæдзæгæй æ бакомкоммæ 
рæстæгмæцæрæн азгъунстмæ раамудта: 
- Уæртæ уоми ’й и хуæдмæл. Нæма рахъел æй. 
- Хуæдмæл æй хонис, нæ мади хай? - байдзулдæй Цæппо. - 
Раст ном ин иссирдтай. 
- Хуæдмæл, хуæдмæл. Уæхæн ку нæ уидæ, уæд аци афонæмæ 
сæрдигон бони æ хуссæни хъанæй лæууидæ? - æ тар æрфгути 
бунæй бауозгалæгау кодта зæронд уосæ Цæппомæ. 
- Райдæдтæй бабæй, Нана! - азгъунсти игон къæразæй 
æндæмæ райгъустæй Гæллеуи дзурд, - ду ба имæ ци игъосис, 
Цæппо, ардæмæ рацо! 
Зæронд уосæ ма æ фиййи буни цидæртæ бадугъ-дугъ код- 
та тургъи. Цæппо æй фæууагъта ’ма медæмæ азгъунстмæ 
бацудæй. Еу усми фæсте Гæллеуи хæццæ рацудæнцæ 
гъæунгæмæ. Изæрмелти уæнгæ хæдтолгæдзауæн фарразелæ- 
базелæ кодтонцæ устур горæти берæ рауæнти: лæууæндæнтти, 
базартæмæ хæстæг бацæуæнти, иуазæгдæнттæ ’ма ресторанти 
рæбунтæ, фал сæ цанси неци бафтудæй. 
- Агорæ, агорæ, Гæллеу, æз ба фæллайгæ дæр бакодтон 
еуæрдигæй. Иннердигæй ба мæ исон æма иннæбон еу рауæн 

гъуддæгтæ ес ’ма мин рæстæг не ’суодзæнæй, - загъта Цæппо е 
’мбалæн æма уотемæй рахецæн æнцæ. 
Дууæ боней фæсте Гæллеу, хор арви æмбеси дæр нæма 
адтæй, уотемæй еу зæронд куд уа - ци уа жигулибæл Цæппой 
тургъи балæудтæй. 
- Кæми ибæл фæххуæст дæ аци кæркдонæбæл ба? - ги- 
риз ибæл кодта Цæппо. - А дин мæ еунæг Хуцауи къох, кæд 
хæрæгуæрдун берæ хуæздæр нæй амæй, уæд. 
- Арвæй зæнхæмæ æрхезæ æма мæмæ байгъосæ, - Гæллеу 
æ суйни сæрбæл ниххуæстæй, - æлхæнгæ ’й бакодтон. 
- Æцæгæй ба? - бадес кодта Цæппо. 
- Сæребарæ æнос ма фæууиндæуæд! - дзуапп ин ра- 
вардта Гæллеу æма æ дзиппæй тухтдонæ исиста, мæнæ уи- 
нис хуæдтолгæн паспорт, техникон талон ’ма мæхе номбæл 
æууæндæн гæгъæди мухури хæццæ, - æ цæстæ æрникъулдта. 
- Æдеугурæй ибæл дууадæс мини дæттун гъæуй. Мах гъуддаги 
давд хуæдтолгæй хуæздæр æй. Лæдæрис мæ? 
Цæппо аразийтилд бакодта æ сæр ’ма рафарста Гæллеуи: 
- Кæми ибæл фæххуæст дæ? 
- А-а, - æ къох рарæуигъта Гæллеу, - рагæй дæр æй мæ син- 
хон бердзейнаг æййевæн хæйттæн уæйæ кæнунмæ гъавта. Мæ 
зæрди абони хуарз æрæфтудæй. Æ хæццæ бадзубанди кодтон, 
къапек ба ин, нæ хабарбæл ку райсæн, уæд ратдзæнæн. 
- Хуарз. Хъæбæр раст бакодтай, - райæппæлдтæй Цæппо, - 
нæ гъуддаг ибæл ку бакæнæн, уæд æй дæхе бон дæр уодзæнæй 
рауæйæ кæнун æййевæн хæйттæн. 
- Аккумулятор ин æлхæнун гъæуй. Æхеуон нæбал бæззуй, 
æхца ба, - Гæллеу æ дзиппитæ исфæлдахта, - дæхуæдæг æй уи- 
нис, ме ’рдхуард. 
- Уобæл тухсгæ дæр ма кæнæ. Нуртæкки ин балхæндзинан, 
цидæриддæр æй гъæуй, уой, - Цæппо æ кисæй фелваста еу 
цалдæр гæгъæдий æхца ’ма сæ Гæллеуи къохти бакодта. - 
Тæкси раахæссæ ’ма бинзинæй, маслæй, аккумуляторæй куд 
неци гъæуагæ уæн, уотæ бакæнæ. Исонмæ нæ æнгуртæ дæр 
багъæудзæнæй, ’ма ди етæ дæр ма феронх уæнтæ. 

- Исон цæуæн? 
- Гъо, æндæр некуд. 
- Хуарз. Æз фæлледзун. 
- Гæллеу! Дæ хæццæ ма не ’сони бони хуарзбæл цæмæй 
раковæн, уæхæн дæр ести æрбалассæнæ. Бæгæни, дзæбæх 
кæсалгæ, еу карки мард, - æ къох ибæл ракъуæрдта. - Сувæллон 
нæбал дæ, амонун дин сæ нæ гъæуй. 
- Бадæлæдæрдтæн, - æ сæри тилдæй раамудта Гæллеу ’ма 
фендæбилæ ’й гъæунгæмæ. 
- Куд тагъддæр, уобæл баархайдзæнæ! - дуарæй ма æ фæсте 
рагъæр кодта Цæппо. 
Цалдæнгæмæ Цæппо хуæдтолгæ æхснадта, уæдмæ 
фæззиндтæй Гæллеу дæр, цидæриддæр ибæл фæдзæхст адтæй, 
уони хæццæ. Сæхе исонмæ бацæттитæ кодтонцæ. Нæуæг 
аккумуляторæй жигули фæдкъуæрæни хузæн æркосидæ. Сæ 
зæрдæ имæ нæбал дзурдта. Еу устур харбуз æма æнгуртæ 
хуæдтолги дзаумаудони ниввардтонцæ. 
- Гъе нур цæттæ ан, Гæллеу, - Хуцауæн табу уæд, - загъта 
Цæппо, - цæуæн æма имæ нур ба, куд æмбæлуй, уотæ исковæн. 
Тургъи устур тута бæласи буни сæхецæн фингæ рарæвдзæ 
кодтонцæ ’ма изæри уæнгæ дзæбæх фæббадтæнцæ. Гæллеуи 
сæхемæ нæбал рауагъта. Еумæ бахсæвеуат кодтонцæ. Иннæ 
бон хор арвмæ дзæвгарæ куд исхизтæй, уотæ рабадтæнцæ 
хуæдтолги ’ма сæбæл сахат дæр нæма рацудæй, уотемæй Сæгти 
гъæугæрони донгон билæбæл се ’нгурти хæццæ æрбунæттон 
æнцæ сувæллæнттæмæ æнгъæлдзауæй. 
Берæ æнгъæлмæ кæсун сæ нæ багъудæй. Дууемæй еунæг 
кæсалгæ дæр нæма ниййахæстонцæ, уотемæй Гæллеу дзоруй 
Цæппомæ: 
- Далæ иссæунцæ нæ карки цъеутæ кæрæдзей къохтæбæл 
хуæцгæй донибилтæбæл махæрдæмæ. Уинис сæ? 
- Етæ æнцæ. Уинун сæ, - æ цæстæ имæ æрæнцъулдта Цæппо 
’ма байдзулдæй, - нуртæкки сæ æрцъап кæндзинан, Гæллеу. 
- Цæппо хуæдтолгæй харбуз раиста ’ма й æ рази газзетбæл 

æрæвардта. Кардæй æй дууæ æмбеси ракодта. Сувæллæнттæ 
сæ цормæ куд хæстæгдæр кæнгæ цудæнцæ, уотæ и харбузæй 
сæ цæститæ нæбал æртæстæнцæ. Æппунæфстаг Цæппой размæ 
æрлæудтæнцæ ’ма уæд лæгмæ, уæд харбузмæ ракæс-бакæс 
кæнун райдæдтонцæ. 
- Гъæуй уæ харбуз? - рафарста сæ Цæппо. 
Кизгæ е ’нсувæрмæ бакастай ’ма имæ е ку неци исдзурдта, 
уæд загъта: 
- Мæн гъæуй. Дæу ба? 
Биццеуæн æ билидæнттæ æруадæнцæ, фал уæддæр æхе 
нигъгъос кодта. Цæппо, ниййергутæ сæ сувæллæнттæн, 
æнæзонгæ адæймагæй маци есетæ, æ хæццæ макумæ цæуетæ, 
зæгъгæ, ке фæффæдзæхсунцæ, уой хуарз зудта, уомæ гæсгæ 
ба сын сæ зæрдитæ балхæнунбæл баархайдта. Харбузи æмбес 
листæгдæр карститæ ракодта ’ма сæмæ æ медбилходгæй дзо- 
руй: 
- Райсетæ’ма хуæргæ кæнетæ. 
- Дядя, дууæ карсти райсун ба æмбæлуй? - кизгæ рафарста 
Цæппой. 
- Кæрдæгбæл исбадетæ ’ма уæ цæйбæрцæ гъæуй, уойбæрцæ 
хуæргæ кæнетæ. 
Сувæллæнттæ харбузбæл сæхе ниццавтонцæ. Цæппой 
фарсмæ кæрдæгбæл исбадтæнцæ. 
- Аци гъæуи цæретæ? - бафарста сæ Цæппо. 
- Горæти цæрæн мах, - дзуапп ин равардта биццеу. 
- О-о, æз дæр горæти цæрун ’ма нуртæкки уордæмæ цæун. 
Кæд уæ фæндуй, уæд уæ мæ хæццæ лассæнæн, - дзурдта син 
Цæппо. 
- Дядя, æрбайгъосай, - æ хæдони дус ин æхемæ æрбайвазта 
кизгæ, - кæми цæрæн мах горæти, уой ба зонис ду? 
- Зонун æй, зонун, - æ сæрбæл ин æ къох æрдаудта Цæппо, 
- ’ма уин уой туххæй зæгъун æз дæр. 
- Мæн нæхемæ горæтмæ фæндуй, - загъта кизгæ е 
’нсувæрæн. Биццеу дæр хуæдтолгæй æ цæстæнгас нæбал иста. 

- Рабадетæ. Мах дæр цæугæ кæнæн, - загъта Цæппо ’ма æ 
къохæй Гæллеумæ раамудта. - Æнгуртæ дзаумæуттæдонæмæ 
багæлдзæ, харбуз ба син фæстаг бадæнбæл æрæвæрæ, е ба 
хуæргæ цæуонцæ. Надбæл син ескæми тукани уазалгæндтитæ 
дæр балхæндзæнæ. 
- Балхæндзæнæн, - Гæллеу рафарста кизги, - цæхæнттæ 
уарзис: «пломбиртæ» æви «эскимотæ»? 
- Æз уарзун эскимотæ. 
- Уодзæн дин, минкъий Сатана, эскимотæ, - æ медбилти 
худтæй Гæллеу, - цал бахуæрдзæнæ? 
Сувæллон имæ æ дууæ къохей дæс æнгулдзи бавдиста: 
- Мæнæ ауал. 
- Хуарз, мæ хори хай, - загъта Гæллеу æма биццеуи усхъæбæл 
æ къох æрæвардта, - дæ хуæрæн фенхус кæнæ хуæдтолги 
рабадунмæ. 
- Мæн æнхус нæ гъæуй. Нæхе хуæдтолгæмæ дæр мæхуæдæг 
исгæпп кæнун, - æхе фæггебох кодта кизгæ ’ма балæстæй 
хуæдтолгæмæ. 
Æ фарсмæ исбадтæй биццеу дæр. Фæндагбæл син 
уазалгæндтитæ дæр балхæдтонцæ еу тукани. Горæтмæ дæр 
нæма бахъæрттæнцæ, уотемæй æцæгæйдæр карки цъеутау 
рæхцунмæ фæййагайдтонцæ бадæнбæл, уой фæсте ба и тæвдæ 
бони хуæдтолги сæ хур-хур иссудæй. Игъал дæр нæ рацæнцæ, 
уотемæй сæ Цæппоети хæдзари уæттæй еуемæ бахастонцæ. 
Дууæ силгоймаги ’ма Сардо сæргубурæй мæрдон хузæ 
райстонцæ. Сæ бадæнти æзмæлгæ нæ, фал сибиртт дæр, 
уолæфгæ дæр нæбал кодтонцæ. Стъолбæл, ци æнæхаири 
финстæг райстонцæ æнæзонгæ Мансурæй, уомæй сæ 
цæстæнгас ратонунгъон хъаурæ сæ бауæри нæбал байзадæй. 
Кæд ма зали фарсбæл ци устур сахат ауигъд адтæй ’ма уой 
нидæн къип-къип игъустонцæ сæ гъостæй, уæддæр сæбæл сæ 
рæстæг æрлæудтæй. Хеваст гурумухъ хайуанау æ къæхтæ æ 
медбунати ниссагъта. Нæбал цудæй размæ. Усмæй-усми астæу 

сахатти дуарæй цъеу æ сæр радаридæ ’ма æртæ хæтти гæг- 
ког, гæг-ког, гæг-ког, зæгъгæ, зæлланг уаст никкæнгæй, æхе 
фæстæмæ раримæхсидæ. Бони æмбеси сæ æнæнгъæлти теле- 
фони æвеппайди сонт дзæнгæрæг нæуæгæй сæ кеми æрцæун 
кодта. Антонинæ æ бунатæй фæггæпп ласта ’ма телефони хæтæл 
фелваста. 
- Ал-ло! Ал-ло! Кæци дæ? 
- Æз дæн Мансур, - райгъуста æнæзонгæ гъæлæс Антонинæ 
’ма æ къæхтæ базир-зир кодтонцæ, - цæмæй сувæллæнттæбæл 
маци æрцæуа, уой туххæй исон аци афони дууæ сæдæ 
мин доллæри, Ирон театри размæ ци фæзæ ес, уордæмæ 
æрбахæссæнæ. Милицæмæ ку фегъосун кæнайтæ, уæдта дæ 
бæдæлттæбæл ци æрцæудзæнæй, уой дæхуæдæг лæдæрис, - 
æнæзонгæ бастдзийнади иннæ кæрони телефони хæтæл æ буна- 
ти æрæвардта. Антонинæ æ бунати цавддорау лæугæй байзадæй. 
- Ци кæнис, кизгæ, дæ фур тæссæй дæ хузæ дæ цæсгонæй ку 
фæллигъдæй, - дзоруй имæ е’фсийнæ. 
- Е æй, нана, е, - телефони хæтæли тъут-тъут Антонини 
къохтæй зали лæгъуз хабарау игъустæй. 
- Ка æй, ци æй! - рамæстгун æй Сардо. 
- Сувæллæнттæ кæмæ æнцæ, е, - дзуапп равардта Антонинæ. 
Æ цæститæй æнæбари царæбæл цидæр агоргæй, æ медбуна- 
ти фæккиудтæй. Телефони хæтæл æ къохæй æрхаудтæй ’ма 
зæнхæбæл æ дзæгъал-мугъул иссудæй. Сардо фæццурд æй, æ 
бунатæй фæггæпп ласта ’ма Антонини рахаун нæ бауагъта. Рай 
ахæста ’ма ’й къелабæл æрбадун кодта. Гиданнæ ин уазал дон 
æрбадавта цæлгæнæнæй ’ма ин æй исхуппитæ кæнун кодта. Еу 
усми фæсте силгоймаг æхемæ æрцудæй. 
- Ци ракодтай, кизгæ? - гузавæ кодта Гиданнæ. - Уæддæр мæ 
ду мабал тæрсун кæнæ. Ци дин загъта еци берæгъ? 
- Исон, дан, дууæ сæдæ мини ку нæ бафедайтæ, уæд 
сувæллæнттæ... 
- У-а-у, мæ бон бакæла, - нигъгъарæнгæ кодта Гиданнæ. 
- Нæхе æхцайæй коруй æви доллæртæй? - бафарста Сардо. 

- Доллæртæй, - дзуапп ин равардта æ уосæ. 
- Уæ Хуцау, кæмæн ци кодтан, циуавæри сау хелагæ нин нæ 
хорх балвасун фæндæ искодта, - дæлæлай гæнгæ Гиданнæ æ 
уарагисæртæ хуаста. 
- Нана, мабал æрдеуагæ кæнай, - сабур æй кодта Сардо, - 
кæд милицæмæ фæххабар кæнун растдæр уодзæнæй, уæддæр 
бæрæг нæй. 
- Дæ сæри зунд фæццудæй, биццеу! - тумбул къохæй бавзи- 
ста Гиданнæ æ фуртмæ. - Æгас дуйней æхцатæ сæ еунæг къахи 
нихи аргъ дæр нæ ’нцæ. Милицæн æ кой дæр мабал искæнæ. 
- Раст зæгъуй нана, - е ’фсийни фарс райста Антонинæ. 
- Хуарз, - сæ хæццæ исарази æй Сардо, - къассæбæл нин 
еу къапеккитæ ес ’ма сæ иссеун гъæуй, цалдæнгæмæ нæма 
байрæги æй, уæдмæ. 
- Фæттагъддæр кæнæ, биццеу, - æ сæр батилдта Гиданнæ, - 
цитæ кæнунцæ нури берæгътæ, уой телевизори нæ фæууинис? 
- Фæццæун, нана, сумах ба телефонмæ уæ гъос даретæ, - 
загъта Сардо ’ма банкмæ рандæй. Изæрæй æхца æрбаласта 
æ хæццæ. Иннæ бон сæ Антонинæ, загъд ин кумæ адтæй, 
уордæмæ æрбахаста. Сехуарафони æ размæ бацудæй фудхузтæ 
дæргъæлвæс лæг сау кæсæнцæстити ’ма ’й бафарста: 
- Æрбахастай æхца? 
- Гъо-о, - æ сæр батилдта Антонинæ. Целлофан баркъи ба- 
даргъ кодта лæгмæ, - мæнæ ами æнцæ. Доллæртæ. Дууæ сæдæ 
мини. 
Лæг баркъи райста ’ма ’й æ дæлмус бакодта. 
- Кæми æнцæ мæ сувæллæнттæ? - катай бацæфстæй 
Антонинæбæл. 
- Цо уæхемæ. Мæхуæдæг уæмæ сæ хъæртун кæндзæнæн. 
Нур 6а цо’ма æнæфæстæмæ фæккæсгæй автобуси рабадæ. 
Антонинæ æрбаздахтæй сæ хæдзарæмæ. Æ лæг æмæ е 
фсийнæн гъуддаг балæдæрун кодта ’ма æнгъæлмæ кæсун 
райдæдтонцæ сувæллæнтти фæззиндмæ. Уотемæй сæбæл 
æртæ бони ’ма æртæ æхсæви раевгъудæй Гиданни гъарæнгити 
хæццæ. 

Цуппæрæймаг бон бабæй сæмæ æрбадзурдта Мансур. 
Аци хатт сувæллæнттæ исуæгъдæ кæнунбæл баагурдта сæдæ 
фæндзай мин доллæри. Уонæбæл ку фæххуæст æй лæг, уæд 
бабæй уой фæсте сæдæ мин доллæри исихæсгун кодта бий- 
нонти. Адæймагмæ хуæрун, фингæбæл хуæрунмæ ку исба- 
дуй, уæд æрцæуй. Æгæр хуæрдæ берæгъæн дæр ке нæ тай- 
уй, уой ка феронх уй, е ба си куд не ’мбæлуй, уотæ хъæбæр 
фæрресуй. Хæдзари дæр, банкки дæр, сæ фирми дæр ма сæмæ 
цидæриддæр æхцай фæрæзнитæ æрæмбурд æй, уони еумæ ба- 
тумбул кодтонцæ ’ма бабæй сæ Антонинæ нисангонд рауæнмæ 
фæххаста. Лæг фæззиндтæй ’ма бабæй баркъи райота. 
- Кæми æнцæ мæ сабийтæ/ма нæ кæдмæ хорхæй марунмæ 
гъавис? 
- Адæми дæхемæ ма кæсун кæнæ, уотемæй автобусмæ 
фæннæхстæр дæ! - фæйбæлзуст кодта лæг, - кæсайтæ имæ! 
- Антонини тог исирадæй. Æ маст æндæмæ тудта. Æхе нæбал 
бауорæдта. Лæгмæ балæбурдта, æ сау кæсæнцæститæ ин æ 
цæсгонæй ратудта’ма имæ бавзиста: 
- Гъе нур дæ нигъгъуди кодтон! Мæгур мин дæ бон кæнуй ’ма 
дæбæл еу ескæд еу ескæми ба куд нæ цурæвæрæ кæндзæнæн! 
Лæг ралигъдæй ’ма цæсти фæнникъулдмæ адæми астæу 
æрбайсавдæй. 
Антонинæ æ цæстисугæй æхе æхснæнгæй, æнæнецæмæй 
æрбаздахтæй сæхемæ. 
Гиданнæ æй æрсабур кодта, фал бабæй еу усми фæсте 
сæ дууæ дæр хæкъурццæй кæун райдæдтонцæ. Уотемæй сæ 
æрбаййафта Сардо. Антонинæ ин, ци æрцудæй, уой радзурдта. 
Сардо диванбæл исбадтæй. 
- Берæ ни нæбал фæггириз кæндзæнæй, кæсгæ кæна 
æхемæ! - æ тумбул къохæй бавзиста Сардо. - Кæсай еци куййæй 
игурдмæ! 
Базари адтæн ’ма еуей хæццæ æхсæндзаумаубæл бадзубан- 
ди кодтон. 
- Æхсæндзаумауæй ба ци кæнис? - Антонини цæсгон 
фæттардæр æй. 

- Еске ма ни нур æхца ку агора, уæд æй ду дзурдтæбæл 
дардзæнæ. Æз ба имæ уæдмæ фæстити сосæггити бацæудзæн 
’ма ин дамбаца æ тæрнихбæл ку исæвæрон, уæд æнæбари дæр 
зæгъдзæнæй, сувæллæнтти кæми римæхсти даруй, уой. Æндæр 
хуæздæр кæнæн нин неци ес. 
- Раст ’зæгъуй биццеу, - æ сæр батилдта Гиданнæ, - еци 
берæгъæн цалдæнгæмæ æхе къуммæ батæрай, уæдмæ ин 
æрсабури фæткæ нæбал ес. 
- Хуарз, - исарази æй Антонинæ дæр, - æрмæстдæр нæмæ 
тумбул сом дæр ку нæбал байзадæй, уæд цæмæй æлхæнунмæ 
гъавис дамбаца? 
- Гъæумæ ниууайун гъæуй, биццеу, - æ сæр фергъувта 
Гиданнæ, - нæ еунæг гъог дæр рауæйæ кæнæ ’ма дæ бæхмæ 
дзоргæ кæнæ, Билæскъелти мукгаг гирриззаг некæд адтæнцæ. 
- Нæ гъæуй гъæумæ цæун, - æ цæсгон нинцъулдтæ кодта 
Сардо, - дамбацай хецау коллекционер æй ’ма ’й æфсæддон 
хуæрзеугутæбæл æййевуй. Раст мæ балæдæретæ. Бæргæ нин 
зинаргъ æнцæ не ’гасемæн дæр Николай Макарычи ордентæ 
’ма майдантæ, фал нин дæтгæ рауайдзæнæнцæ. 
Антонинæ неци сдзурдта, уотемæй е ’нгас е ’фсийнæмæ 
багæлста, Гиданнæ æй балæдæрдтæй фал цума уотæ зæгъунмæ 
гъавта, дæу фиди хуæрзеугутæ æнцæ ’ма дæхуæдæг ралух 
кæнæ гъуддаг, уотæ æ цæститæ зæнхæмæкæсæг искодта. Еци 
рæстæги бабæй Мансур æрбадзурдта. Иннæ бонмæ агурдта 
дæс æма дууинсæй мин доллæри. Æхца ку нæ уа, уæд сæ пости 
асикки сæумæй сувæллæнтти гъостæ иссердзæнæнцæ. Бавзи- 
ста е фæгæй. 
Бийнонтæ нигъгъос æнцæ. Антонинæ серванттæй шкатулкæ 
райста. Бай игон кодта. Ордентæ’ма майдантæмæ бони рохс ку 
бакалдæй, уæд арви стъалутау исæрттивтонцæ. Генерал и кизгæн 
æ цæстисугтæ уадæнцæ, уотемæй сæ стъолбæл æрæвардта. Æ 
лæгмæ бакастæй’ма ин загъта: 
- Мæнæ æнцæ. Сувæллæнтти туххæй папæ æ хуæрзеугутæ 
нæ, фал æ цард дæр нæ бавгъау кодтайдæ. Айдагъ нæхе 

сувæллæнттæй нæ зæгъун, нана. Папæн уæлдай н’ адтæй 
сабийтæй. Æхеуæнттæ’ма сæ адæгæнттæбæл некæд иурста. 
- Рохсаг уæд, - Гиданнæ æхе æ бадæнæй исæргъувта, нарти 
кæнтæмæ бацæуæги имисгæй куд фæккæнунцæ, уотæ, - раст 
зæгъис, кизгæ, сугъзæрийнæ адæймаг адтæй Николай. 
Сардо хæстуолæфт кæнунмæ фæййагайдта. Æ зæрдæбæл 
хуæцгæй, диванбæл æхе радаргъ кодта. Æ гъæрзун иссудæй. 
Мадæй, уосæй - ка ин дон дардта, ка ба зæрди хуасæ, уотемæй æ 
сæргъи урдуг фæллæудтæнцæ, цалдæнгæмæ ин нæ фенцондæр 
æй, уæдмæ. 
- Уазал кæнуй мæ бауæр, уазал, - æ уосæн загъта Сардо. - 
Ести мæбæл æрбагæлдзай. 
Антонинæ æй сгæлладæ гъæццолæй рамбарзта, уæдта ин 
тæвдæ цай ракодта. Гиданнæ æ къæхтæмæ исбадтæй. 
- Етæ, биццеу, дæ нервитæ æнцæ. 
- Ниууадзай, нана, кæд мин дохтур нæ дæ, - æ къох 
ракъуæрдта Сардо. 
- Гъæйдæ, Тагъдæнхуси дохуртæмæ бадзорон, - загъта 
Антонинæ. 
- Нæ гъæуй, - æ сæрæй раамудта Сардо, - кæд исонмæ 
мæхебæл фæххуæцинæ ести амалæй. Дохтуртæй ба мæ 
минкъиййæй ардæмæ дæр тæрсгæ кæнун. 
Æхсæвæ раевгъудæй, кæд бабæй сæбæл хъæбæр ниддаргъ 
æй, уæддæр. Некебал сæмæ æрбадзурдта телефонæй дæр. 
Сæумæ Гиданнæ Сардой рафарста: 
- Куд дæ, биццеу, ести фæррæвдзæдæр дæ? 
- Неци, нана, мæхецæн ба дæс сахаттемæ базармæ цæугæ 
æй. Дамбаца райсунмæ, дзубандигонд ан, - дзуапп ин равардта 
Сардо’ма раистунбæл раархайдта. 
- Нур кумæ истис еци хузæнæй, - æ рази æрлæудтæй 
æ уосæ, - ци кæнгæ æй, уой мин радзорæ, ’ма мæхуæдæг 
фæццæудзæнæн. 
- Уæллаг базармæ паркæрдигæй бацæуæн колдуарæй ку 
бахезай, уæд уоми дуккаг рæнгъæбæл кæронæй еу лæг зæронд 
киунугутæ уæйæ кæнуй. Зæгъдзæнæ ин, æз дæ ке æрбарвистон, 

уой, - Сардо æ телефон æ дзиппæй исиста, - кæд дæ фæндуй, 
уæд имæ бадзорон. 
- Ниууадзæ, - загъта Антонинæ, - бадæлæдæрдтæн. - Æхе 
рарæвдзæ кодта цæунмæ. 
- Кизгæ, фид ма нæмæ ес уазалгæнæни. Базарæй ба дæ 
хæццæ еу къабуска æрхæссæнæ, маха еу тæвди цумд исфицæн... 
Антонинæ сувæллæнтти æхцаæмбурдгæнæн хъибил ба- 
саста. Ци листæг æхцатæ си æркалдæй стъолмæ, уони киси 
равгæдта ’ма рацудæй æндæмæ. Базари, ци лæгæй ин загъд 
адтæй, уой иссирдта ’ма ин шкатулкæ æ рази ниввардта: 
- Сардо æй æрбарвиста. 
Лæг шкатулкæ байгон кодта. Хуæрзеугутæмæ æркастæй ’ма 
бафарста: 
- Кæми ’й æхуæдæг ба, цæмæннæ æрбацудæй? 
- Фæссæйгæ’й, - цубур дзуапп равардта Антонинæ. 
- Дæ сумкæ байгон кæнæ. 
Антонинæ æ сумкæ фегон кодта. Киунугæ уæйæгæнæг æ 
ронæй уорс хæцъели тухтдонæ раиста ’ма’й тагъд-тагъдæй сум- 
ки ниггæлста. Силгоймаг æ сумкæ фехгæдта. Халсартæ кæми 
уæйæ кодтонцæ, ецирдæмæ æхе байста. 
VII 
Гæллеу æртиккаг хатт ку æрбахаста Антонинæй æхца, уæд 
нихъун-нихъун кæнун райдæдта Цæппой рази. 
- Ци кæнис, братан, цæбæл æй дæ тухст, Гæллеу? 
- Гæнæн æма амал кæд ес, - æ сæр ранихта Гæллеу, - уæд 
мин мæ хай ку рахецæн кæнисæ, Цæппо. Дæхуæдæг æй зо- 
нис, мæ синхонæн мæ хуæдтолги аргъ радтун гъæуй. Æнæуой 
листæг ихæстæ дæр берæ. Хорхи уæнгæ. 
- Хуарз, Гæллеу, - е ’нгас фæттар æй Цæппойæн, - уобæл 
тухсгæ дæр ма кæнæ. Абони - исонæй босс фæззиндзæнæй... 
æнæ уомæй, раст мæ балæдæрæ, мæн бон дæр ци æй? 
Æрмæстдæр ди корун, æма мæбæл дæ зæрдæ ма фæхходæд. Еу 
æма дууæ бони ку нæ зонæн кæрæдзей. 

- Цитæ дзорис, Цæппо. Æз æмæ ду еци къапеккити туххæй 
зæрдихудти нæ бацæудзинан. Дууæ бони ба ма ехарæнги буни 
дæр бабухссæнæн. Ести, уæд мæмæ æрбадзордзæнæ. Нæхемæ 
фæуун. 
- Хуарз, - зæрдæ ин байвардта е ’мбал, - куддæр ести, уæд 
дин игъосун кæндзæнæн, Гæллеу. 
Гæллеуи хуæд ранди фæсте Цæппомæ фæззиндтæй босс. 
Медæмæ хæдзарæмæ бацудæнцæ. 
- Куд æнцæ дæ карки цъеутæ? - бафарста босс. 
- Фудуаг кæнунцæ. Хъæбæрдæр ба - Азау, - Цæппой æ дус 
батулдта, - мæнæ кæсай, мæ цонгбæл мин куд фæххуæстæй. Æ 
дæндæгутæ кардæй дæр циргъдæр æнцæ. 
- Биццеу ба? 
- Сабур æй Маирбег. Æрмæстдæр дон æма банантæй уæлдай 
неци хуæрун комуй. Нæ зонун, æ уод цæбæл хуæцуй, уомæн. 
- Æндæр ба ма ци хабæрттæ ес? 
- Гæллеу ами адтæй ’ма ’й е ’хцай хай гъæуй, æ дзубандимæ 
гæсгæ. 
- Æма ин æй радтæ! - рамæстгун æй босс. 
- Æртæ лимони? - Цæппой æрфгутæ æ фиййи сæрмæ фел- 
хий æнцæ. - Æгæр имæ нæ тулуй? 
- Æртебæл дзубандиконд н’адтайтæ? 
- Адтан. 
- Мадта ин сæ радтæ. Кæрæф ма уо. Æртæ лимони доллæртæ 
нæ æнцæ, фал дæлæмæ дæр - уæлæмæ дæр нæхемæ сомтæ. 
- Хуарз, - бахудтæй Цæппо, - тæккæ аци бон дæр ин 
ратдзæнæн æ хай, кæд дæ уотæ фæндуй, уæд. 
- Гъæйдæ, Цæппо, дзæбæх бал уо. 
- Гъæйдæ, фæндараст кæнæ ду дæр, босс. 
VIII 
Антонинæ къабуска ’ма гъæдиндзи сифти баст балхæдта. 
Базарæй æндæмæ ку рацудæй, уæд ин дууæ милиционери æ 
цæнгтæбæл фæйнæ фарсеми æрхуæстæнцæ. 

- Хуарз уосæ, адæн дæхемæ ма кæсун кæнæ, уотемæй 
æнæуæлдай миуæй дæ сумкæ зæнхæбæл æрæвæрæ. 
Антонинæн ци загъд адтæй, уой бакодта. Парки астæу сæ 
размæ милици хуæдтолгæ фæллæудтæй. Цалдæремæй си 
рагæппитæ кодтонцæ, сæ хæццæ куй дæр, уотемæй. Куййи хе- 
цау, куй сумкæмæ ку басмуститæ кодта, уæд афицерæн загъта: 
- Рæмодзæн æрмæгæй кæдзос æй, фал си цидæр ба ес 
уæддæр куййи амундмæ гæсгæ. 
- Хуарз уосæ, дæ сумки ци ес? - бафарста Антонини лейте- 
нант. 
- Къабуска, цъæх гъæдиндзити баст ’ма дамбаца, - 
фурæфсæрмæй æ цæсгон ниссурх æй, уотемæй ин дзуапп ра- 
вардта Антонинæ. 
Милици косгутæй еу сумкæ зæнхæмæ рауæгъдæ кодта. Къа- 
буска ’ма гъæдиндзитæ фæстæмæ сумки ниввардта. Тухтдонæ 
райхалдта ’ма си дамбаца Т-Т аст фатей хæццæ разиндтæй. Афи- 
цер тагъд-тагъдæй деголи протокол рарæвдзæ кодта ’ма си 
Антонинæ æ къох байвардта. 
- Ласетæ ’й райотделмæ, - бардзурд равардта лейтенант æ 
кæстæртæн. 
Силгоймаги сæ хуæдтолги рабадун кодтонцæ - еу усми 
фæсте Антонинæ райотдели рагахæсти камери æрбунæттон æй. 
Æхебæл нæ тухстæй Антонинæ. Нийахæссæнцæ, нæй 
ниййахæссæнцæ, уой гъуди дæр нæ кодта.Æ сагъæси айдагъдæр 
æ сувæллæнттæ адтæнцæ. «Кæми ’нцæ? Ци бауодзæнæнцæ? 
Кæд æгас нæбал æнцæ, уæдта? Кæд сæ рамардтонцæ? Нæ... 
Нæ... уомæн уæн нæййес. Кæмæн ци кодтонцæ?! Ке къох сæмæ 
батассæнæй?» И аллихузон лæгъуз гъудитæй æ уод æрдойæй 
дæр нарæгдæр иссæй. Æ зæрдæ хъурмæ кæнун райдæдта, 
уотемæй æ цæстисугтæ æ ростæй зæнхæмæ гæр-гæрæй 
æгъзалдæнцæ. 
Фæсарæфти камери дуар байгон æй. Милиционер Антонини 
фæдæсмотæгикосæнуатмææрбакодта.Фæдæсмотæг-капитан 
- милиционери дуари æндæбилæмæ рарвиста. Силгоймагæн 
къеламæ æ къохæй амонгæй, рафарста: 

- Антонинæ Николаевна, гъуди ма мæ кæнис? 
Силгоймаги цæсгон фæррохс æй. Капитанмæ бакастæй æ 
медбилтиходгæй ’ма ин дзуапп равардта: 
- Дзæгъар, Душанбейæй Дзæуæгигъæуи университетмæ ку 
иссæййивтон косунмæ, уæд мæмæ студенттæй фиццагидæр ду 
лæвардтай экзамен. Гъуди май кæнун. 
- Нæудæсæймаг æноси фæсарæйнаг литературæбæл, - 
бахудтæй Дзæгъар. 
- Хуарз май гъуди кæнис ду дæр. 
- Æндæр рæстæги цардан уæд. 
- Раст зæгъис. 
- Антонинæ Николаевнæ, æз косун прокуратури сæрмагонд 
гъуддæгти хестæр фæдæсмотæгæй. Тæрсгæ мацæмæй кæнæ. 
Æнхуси хай дин мæнбæл. Мæхе ди фæсвæдмæ нæ ралассæнæн. 
Дæ гъуддаг хæссун мæнбæл фæдзæхст æй, ’ма ди корун, 
цидæриддæр адтæй, уони мин кæрæй-кæронмæ радзорæ. 
Маци мæбæл баримæхсæ. Уотемæй нин æнцондæр уодзæнæй 
косунмæ. Хуарз? 
- Хуарз, - æ хæццæ исарази æй Антонинæ, ’ма Анапæмæ 
уолæфунмæ цæунмæ куд исфæндæ кодтонцæ Сардой хæццæ, 
еци бонæй аци бони уæнгæ цидæриддæр цаутæ æрцудæй, уони 
æ кæддæри студентæн кæрæй-кæронмæ æрдзурдта. 
Прокуратури Елойти Дзæгъар дæсни æмæ фæлтæрдгун 
косæгбæл нимад адтæй. Берæ фудракæндтити мæнгард 
къубулойнитæ райхалдта, кæд берæ рæстæг нæма косуй, 
уæддæр. 
Хумæтæги æй е ’мбæлтти Шерлок Холмс нæ худтонцæ сæ 
’медастæу. 
Дзæгъар лæмбунæг байгъуста Антонинæмæ, уæдта ин загъта: 
- Цидæриддæр мин радзурдтай, уой мæнæ ами ниффинсæ, 
- æ размæ ин гæгъæди æма ручкæ æрæвардта, - æз ба бал 
æндегæй еу тамаку бадумон. 
Дзæгъар тамакудумæндони еуæрдæмæ фæццæуидæ, 
уæдта иннердæмæ. Еу тамаку инней фæдбæл думдта. Æ сæри 
7 Заказ № 53 

берæ алихузон гъудитæ æвзурдæй. Берæ фарстатæ лæвардта 
æхемæ ’ма син сæ фулдæребæл аккаг дзуæппитæ иссерун æ 
бон нæма адтæй. Нæ й лæдæрдтæй, Антонини æ лæг дамба- 
ца æлхæнунмæ цæмæн рарвиста? Киунугæуæйæгæнæг ин æй 
æхуæдæг цæммæнæ æрбахаста, кæд кæрæдзей хæццæ зонгæ 
адтæнцæ, уæд? Кæд зонгæ нæ адтæнцæ уой размæ, уæд сæ 
ка базонгæ кодта? Ка æй, кæми цæруй æма ци кустгæнæг æй? 
Кумæ фесавдæй Антонини сумки бомбæ ес, зæгъгæ, милицæн 
ка фегъосун кодта, е. Уой балæдæрдтæй æма Антонинæмæ 
цидæр нæуæг фидбилиз гæппæрвонгæй лæууй. Кæцирдигæй, 
уой ба æй гъудæй исбæрæг кæнун. 
Фæстæмæ æ кабинетмæ æрбацудæй. Антонини финстæг 
бакастæй ’ма загъта: 
- Сувæллæнттæ æхцамæ гæсгæ давд æрцудæнцæ. Берæ 
уæхæн гъуддæгтæ цæуй Уæрæсей. Иннердигæй ба мæмæ уотæ 
кæсуй, Антонинæ Николаевна, цума дæуæн дæхе цард дæр 
тæссаг уавæри æй. 
- Мæхе цард дин, Дзæгъар, гъуди дæр бæргæ нæ кæнун. 
Æрмæстдæр сабийтæбæл маци æрцæуæд.' 
- Хуцауæн табу уæд, - Дзæгъар гæгъæдитæ райста стъолæй 
’ма сæ сейфи нихгæдта, - лæгъуз гъудитæ, Антонинæ Николаев- 
на, дæ сæрмæ уадзгæ дæр ма кæнæ. Уæхемæ дæ рауадзинæ, фал 
мæмæ дæ ами ун растдæр кæсуй. Ами дин æдасдæр уодзæнæй. 
- Нæ лæги ’нæфæразгæй ниууагътон. Нанай зæрдæ дæр 
дзордзæнæй, ’ма син мæ гъуддаг ку балæдæрун кодтайсæ, 
уæхæн курдиадæ мæмæ ес. Кæд æмбæлуй, уæд. 
- Хуарз, е дин мæнбæл, - зæрдæ ин байвардта Дзæгъар ’ма 
милиционермæ фæдздзурдта, - ахæсти æ бунатмæ хонæ. 
Гъæунгæмæ рацудæй ’ма æ хуæдтолги рабадтæй. Еу 
усми фæсте Сардоети размæ æруорæдта ’ма бацæуæни рази 
дзæнгæрæги æлхъевæн банцъулдта. Гиданнæ имæ ракастæй. 
Дзæгъар ин бонхуарз загъта. 
- Æгас æрцо, - æ сæр батилдта Гиданнæ. 
- Сардо мæ гъудæй, ду ба, æвæдзи, æ мадæ дæ? 

- Æ мадæ дæн, фал æхуæдæг ба ами нæй. 
- Идарди ескæми æй? 
- Нæ зонун. Æзинæй ардæмæ хъан адтæй. Минкъий раздæр 
ба æхецæн хуастæ æлхæнунмæ афтекæмæ рандæй хуæдтолги. 
Киндзæ дæр абони базармæ рандæй ’ма нæма разиндтæй. Кæд 
уой агорæг ескæми æй, уæддæр нæ зонун. Медæмæ бал нæмæ 
рацо ’ма имæ бангъæлмæ кæсæ. Уогæ, - Гиданнæ надмæ амо- 
нуй, - далæ исуайуй. Мерседес уинис, е мах хуæдтолгæ æй. 
Мерседес колдуари размæ æрлæудтæй. Сардо рахизтæй ’ма 
Дзæгъари размæ бацудæй, æ цæсгон сау æхсæвæй дæр тардæр. 
Æ сæри æрикъолæй ин салам равардта. 
- Дæ салам берæ, - æ сæр имæ батилдта Дзæгъар дæр ’ма 
ин æхе баамудта, - прокуратури косæг капитан Елойти Дзæгъар. 
Ме ’рбацуди сæр ба е æй, æма аци бон дæ бийнойнаг Антони- 
на Николаевна уорæд æрцудæй базари барæгъæуæйгæнæг 
оргæнти косгутæй дамбаца æма аст фатей хæццæ. Нуртæккæ 
æй райотдели рагахæсти камери. 
- Мæ бони радæ, - ниддæлæлай кодта Гиданнæ, - уой 
гъæуагæ ма адтан. 
- Басабур уай, нана, - фæйбæл зуст кодта Сардо. 
- Мæнæн Антонинæ Николаевна мæ ахургæнаг адтæй ’ма 
уомæ гæсгæ æрбауадтæн. 
- Дæ мадæ, дæ фиди хатирæй май ниййахæссетæ. Фудгин 
е нæй. Фудгин, нæ сувæллæнттæ нин ка радавта, етæ æнцæ, - 
загъта Гиданнæ Дзæгъарæн. - Уони ахæссун гъæуй. 
- Ахæсгæ нин кай, нæ мади хай, уой ке ниййахæссинан, 
уобæл дузæрдуг ма кæнæ, - Сардомæ, адæймаги иннердæмæ 
ка рахезуй, уæхæн каст бакæнгæй, дзуапп равардта Дзæгъар, 
- æдта махмæ адæн кæд исзундгин уодзæнæнцæ ’ма кæд 
ниууадздзæнæнцæ милици ихæстæ сæхемæ есун, - æ къох 
сæбæл ракъуæрдта Дзæгъар. Æ хуæдтолги рабадтæй ’ма 
рандæй гъæунги урдугмæ. 
Терки донуайæн адаги хурæ кæцæй къахунцæ, уой фæсте ба 
донæй ка байдзаг уй, уæхæн арф къæхдтитæ берæ ес. Еу уæхæн 

къагъди Заводи поселокки гъонгæстæ сæумæ раги æргъау 
хезунмæ раскъаргæй, дони бунмæ хуæдтолгæ æрæстæфтæнцæ, 
Жигулий игон дуарæй æндæмæ зиндтæнцæ адæймаги къæхтæ. 
Гъонгæстæ æнæдзебæлæй милицæмæ фæххабар кодтонцæ. 
Берæ сæбæл нæ рацудæй. Бартæгъæуайгæнæг оргæнти 
косгутæ, уæлæмæ есæн къран сæ хæццæ, уотемæй цалдæр 
къуаремæй фæззиндтæнцæ. Хуæдтолгæ донæй исластонцæ. Æ 
хурфæй ин лæги мард æндæмæ ку раистонцæ, уæд æй Дзæгъар 
уайтæкки дæр рафæсмардта... «Гæллеу... Гæллеу... - Хуæдтолгитæ 
давæг хуæдтолги хурфи æ мæлæт иссирдта, - æхецæн бафеп- 
пайдта фæдæсмотæг ’ма æ сæр батилдта, - цал хатти ин загъ- 
тон, ниууадзæ еци миутæ ’ма раст надбæл æрлæууæ... Жигу- 
лий дзаумаудонæй хуссæнæмбæрзæни тугъдæй исистонцæ 
сувæллони мард. Эксперт куд исбæрæг кодта, уотемæй дууæ 
адæймаги дæр еске бæллахæй туххæй мард æрцудæнцæ. Цуп- 
пар-фондзанздзуд кизгæн, инодгонд ке адтæй, уæхæн сау фæд æ 
хъурбæл тæлмæй байзадæй. Гæллеуи къилдунæрдигæй кардæй 
цалдæр цæфи никкиндæй бæрзæй æма астæуистæги хъанзмæ. 
Хуæдтолги хурфи иссирдтонцæ, ку ’й балхъевай, уæд æ 
суг æхуæдæг размæ ка рагæлдзуй, уæхæн кард. Номертæмæ 
гæсгæ исбæрæг кодтонцæ «жигулий» хецауи дæр. Е бавдиста, 
æ хуæдтолгæ æцæгæйдæр æрæги Гæллеуæн ке рауæйæ кодта, 
уæхæн гæгъæди Гæллеуи къохæвæрди хæццæ ’ма си гурусхæ 
ист æрцудæй. 
Гæллеуи мадæ радзурдта, æ фуртæн æ хæццæ ахæсти 
ка адтæй, уæхæн лæппо фæстаг бæнтти арæх æрбауайидæ. 
Бакастæй тæнтъехтæ, хуæрзконд. Асæй рæстæмбес, еу аст æма 
инсæй анздзуд. Дзæгъар зæронд уосæмæ цалдæр хузи бавди- 
ста. Силгоймаг сæмæ ракæсæ-бакæсæ фæккодта уæдта Цæппой 
хузæмæ баамудта: 
- Мæнæ нæмæ аци лæппо æрбацæуидæ. 
Рæфтæмæ эксперттæ карди хуæцæнбæл исбæрæг кодтонцæ 
Цæппой æнгулдзи фæдтæ дæр. 
Гæллеуи Цæппо ке рамардта, е æгасемæн дæр лæдæрдгонд 

гъуддаг адтæй. Уæддæр ма Дзæгъар исфæндæ кодта, Мансур ка 
æй, уой исбæлвурд кæнун. Иристони цæргæй æ сувæллонæй 
абони уæнгæ уæхæн номи хæццæ адæймагбæл некæдма 
некæми исцурæвæрæ ’й. Мансур араббаг æма астæуккаг Азий 
цæрæг адæнти ном æй. Æ зæрдæ фæкъкъæпп кодта. Æргъуди 
кодта, Цæппо ма раздæр кæддæр Араббаг Эмиратти дæр ке 
фæййахæст æй, уой. 
Компьютерæй Дубаййи ахæстъони сайтмæ бацæугæй 
си бакастæй: «Уæрæсейаг Дзæуæгигъæуи сахари цæрæг 
фæстагонти Алмесхани фурт Цæппо, æ фæсномуг Мансур...». 
Дзæгъар æ цæстæ æхемæ фæккодта - мæ къохи дæ, Цæппо, мæ 
къохи, - идзаг реуæй исуолæфтæй. Бардзурд равардта ОМОН 
изæрмæ операцимæ æхе бацæттæ кæнунмæ... 
Æмбесæхсæви ОМОНи ахæссæг къуар гæрзефтонгæй 
бампурстонцæ Цæппой бауорамунмæ. Е хæдзари нæ 
разиндтæй. Дзерассæ син бæргæ лæдæрдтæй, сæ фæззинди 
сæр цæй туххæй æй, уой, фал нигъгъос æй/ма сæмæ гъæццоли 
бунти сонт каст кодта. Æхгæд дуари фæсте рæбунккаг уатæй 
сувæллони кæун гъæлæс райгъустæй. Дуар имæ батудтонцæ. 
Цирагъ ку сцæфстæй, уæд сæмæ, æ рази адгин дони авгæ ’ма 
бананти тæбæгъ, уотемæй æ кæунфæллад сурх цæститæй тарст 
хузæй ниббæгъет æй æхсæз-авд анздзуд биццеу. 
- А уин ка æй ’ма æхгæди цæмæн бадуй? - бафарста Дзæгъар 
Дзерасси. 
- Нæ зонун. Ме ’нсувæри бафæрсетæ, - дзуапп равардта 
Дзерассæ. 
- Кæми’й Цæппо? Кума рандæй? 
- Нæ зонун. Кумæ фæццæуй, уой мæнæн нæ фæззæгъуй. 
- Ке дзæбæх биццеу дæ ду ба? - сувæллони æ гъæбесмæ 
исесгæй, бафарста Дзæгъар. 
- Билæскъелти Сардой. Мæ ном ба хуннуй Маирбег, - 
сувæллон искудтæй, - нæхемæ мæ фæлласетæ! Мамæмæ! 
- Нуртæкки, нуртæкки дæ фæлласдзæнæн, - сабур æй кодта 
Дзæгъар. 

«^ф^-^К-Ф"-102 «ф-Н^-’Ф* 
- Уæхæн дессаг! - æ сæр батилдта æ хуссæни Дзерассæ, - 
уотæ уайуй, æма Билæскъелти Сардо æхуæдæг æ сувæллæнтти 
радавун кодта Цæппойæн!.. 
- Цæмæй зонис Сардой? - рафарста Дзæгъар. 
- Сардой фирми косун, - дзуапп равардта Дзерассæ. 
- Цæмæй си косис? 
- Юристæй, æмбал капитан. 
- Дæхе рарæвдзæ кæнæ. Нæ хæццæ цæуис ду дæр. Отдели 
идарддæр дзордзинан. 
- Цæун, кæд цæугæ æй, уæд, - загъта Дзерассæ, - æрмæстдæр 
дæ отряд æндæмæ дæ хæццæ хонæ, æз ба мæ дарæс искæнон. 
- Хуарз, - ОМОН æ хæццæ тургъæмæ ракодта Дзæгъар ’ма 
уоми бафарста сувæллони, - Маирбег, Азау ба дин кæми ’й? 
- Æзинæ къæразæ байгон кодтон. Азауи æндæмæ рахезун 
кодтон ’ма ралигъдæй. Мæнæн ба нæбал бантæстæй. Лæгъуз 
дада мæ æрбаййафта. Мæ гъос мин нийвазта, уæдта мæ мæнæ 
аци уати нихгæдта... 
Райотделмæ ку æрбахъæрттæнцæ, уæд Дзæгъар Маирбе- 
ги камерæмæ Антонини размæ бахудта. Мæдæ ’ма бæдолæ 
кæрæдзебæл ниттухстæнцæ. Сæ цийнæн кæрæнттæ нæбал 
адтæй, уотемæй сæ ниууагъта. 
Фарст æрцудæй Дзерассæ дæр. Байамудта, Сардо ин 
е ’нсувæрæн æ сувæллæнттæ ^хуæдæг радавун кодта. 
Басæфæсвæд кæнæ еу къуар бони, зæгъгæ, Азау кæми’й, Гæллеу 
ка æй ’ма ка ке рамардта, уомæн ба неци зонуй. 
Дзæгъар ин, горæтæй æнæбæрæгæй ке некумæ 
рандæуодзæнæй, уæхæн гæгъæдибæл æ къох байвæрун кодта, 
’ма ’й сæумæ æ хæдзарæмæ рауагъта. 
Дзæгъарбæл æ косгæ бон кутемæй раевгъудæй, уой 
лæдæргæ дæр нæ бакодта. Фудгæнгутæ æ къохти нæ 
бафтудæнцæ. Цæппо дæр, Сардо дæр, фæдæсмотгутæ сæ 
фæдбæл зелун ке райдæдтонцæ, уой балæдæргæй, сæ 
цæрæнбунæттæмæ хæстæг нæбал цудæнцæ. 
Фæскуст фæлладæй сæхемæ цæугæй, Дзæгъар еу уазал 
бæгæни баниуазунмæ бæгæнидонæмæ бацудæй. 

Уоми æ тæккæ бакомкоммæ идарддæр къуми æрæстæфтæй, 
сæхе иннæ адæнæй уæлдай цидæр æнахури дард ка кодта, 
уæхæн дууæ лæги. Бæрæг сæбæл адтæй, сæхе æрдзон кеми ке 
нæ ’нцæ, е. Кæмæйдæр æви цæмæйдæр тарстæнцæ. Рæстæгæй- 
рæстæгмæ адæнбæл сæ цæстæнгас радариуонцæ. Официант 
син бæгæни ку рахаста ’ма уомæ сæхе ку разилдтонцæ, уæд 
Дзæгъар æ цæститæбæл нæбал æууæндтæй. Нæбал си æруагæс 
кодта, Цæппо æма Сардой еу фингæбæл еумæ бадгæ ке уинуй, е. 
Дзæгъар, æнæ еске æхемæ æркæсунгæнгæй, æндæмæ 
æхе райста, телефонæй милицæмæ фаххабар кодта. 
Цæстифæнникъулдмæ ахæссæг къуар æрбахъæрттæй. Еу усми 
фæсте ба Цæппо æма Сардо райотдели фæйнæ камереми, сæ 
фудраконддзийнæдтæбæл ке сæттунцæ, уой туххæй амонæнтæ 
дæттун райдæдтонцæ. 
Антонинæн тас нецæмæй бал адтæй, ’май ахæстæй 
исуæгъдæ кодтонцæ æвæстеуатæй. Дзæгъар æй Маирбеги 
хæццæ æ хуæдтолги рабадун кодта ’ма сæ изæрхуар афони сæ 
тæккæ хæдзари размæ баласта. 
Дзерассæ университет каст фæууни фæсте тукангæсæй 
косун ку райдæдта, уæд фæззонгæ æй Сардой хæццæ. Еу къу- 
ар фембæлдей фæсте æ хуæрзгол иссæй. Æ фирмæмæ æй 
юристæй æрбахудта. Æ зæрдæ си нæбал æртæстæй. Бæнттæ, 
мæйтæ евгъудæнцæ, Сардой бон æнæ Дзерассæй цæрун 
нæбал адтæй. Нæдæр æй æ мадæ ’ма æ фидæ, нæдæр æй æ 
уосæ, нæдæр æй æ сувæллæнттæ нæбал гъæуиуонцæ Сардой, 
æ хуæрзголи хæццæ ку уидæ, уæд. Исфæндæ кодта æхецæн æ 
уоси хæццæ рахецæн ун. 
Фал Сардо Сардо н’адтайдæ, фиццаг бал Николай Макарыч 
æ кизгæн ци фирмæ ниууагъта, уой æхе ку нæ бакодтайдæ, уæд. 
Æхца æма мулкæй дæр гъæуама маци байзадайдæ Антонинæн. 
Хæдзарæ дæр æ уосæн ниууадзуни зæрди н’адтæй. Е уæхæн гъу- 
ди æ сæри хъанзмæ бауагъта Сардо, ’май уордигæй фæстæмæ 
ратæрунбæл нæбал исарази æй идарддæр. Еци гъуддæгтæ 
æ къохти цæмæй бафтудайуонцæ, уомæй фиццаг Цæппойæн 

сувæллæнттæ радавун кодта. Уотемæй æхцай фæрæзнитæ æма 
инæлари мулк æ къохти бафтудæнцæ. Цæмæй ма фирмæ дæр, 
хæдзарæ дæр æ цанси бафтудайуонцæ, уой туххæй гъудæй 
Антонини ахæстъонæмæ бакæнун. ’Ма ин е дæр бантæстæй. 
Цæппой къохтæй ин æ сумки дамбаца æд фæттæ ниввардта. 
Цæппой цъухæй милицæн фегъосун кодта - силгоймаг шахидкæ 
æй, базари бомбæ фехалунмæ гъавуй ’ма ахæсгæ æй, зæгъгæ. 
Мæнгард адæймаг разиндтæй Сардо. Берети басайдта. 
Æрмæстдæр ин нæ бакумдта басайун нæ фиддæлти æмбесонд. 
Сардойæй феронх æй, æгæр хуæрдæ берæгъæн дæр ке нæ тай- 
уй,е. 
Антонинæ ахæст куддæр æрцудæй, уотæ Сардо æ мади ра- 
сайдта, афтекмæ хуасæ æлхæнунмæ цæун, зæгъгæ, æхуæдæг ба 
Цæппоетæмæ исмедæг æй. Цæппой хæццæ сæ гъуддæгтæбæл 
куд дзубанди кодтонцæ, уотемæй Маирбег куддæр-муддæрти 
къæразæ байгон кодта. Æ бон иссæй Азауи исуæгъдæ кæнун. 
Æхецæн раледзун нæбал бантæстæй. Куддæр рагæпп кæнунмæ 
гъавта æндæмæ, уотæ æ удзæлмæ Цæппо фæммедæг æй ’май 
æ гъостæй раахæста. Рæбуйнаг уати ибæл дуар дæгъæлæй 
исæхгæдта. Азау тургъи æ фиди мерседес ку рауидта, уæд 
æнæстуфæй дуар бакодта ’ма салонмæ бабурдæй. Æхе нигъгъос 
кодта. 
Цæппо хæдзарæй фендæбилæ ’й ’ма гъæр кæнуй: 
- Сардо, ци фæддæ! Азау ралигъдæй! Ами нæбал æй. 
- Ци фæцæй мадта? - райфарста тарст гъæлæси уагæй Сар- 
до, - рай агорæ рæбунти. Ами ин ескæми æнæ ун нæййес! 
Цæппо сарай къумтæ еуардæмæ-иннердæмæ расгарæ- 
басгарæ кæнун райдæдта. 
Азау æ фиди ку рауидта, уæд хуæдтолгæй фендæбилæ ’й 
гъæргæнгæй: 
- Папæ! Папæ! Уартæ нæ еци лæгъуз дядя ами æхгæди да- 
руй Маирбеги хæццæ, - е’нгулдзæй амонуй Цæппой æрдæмæ, 
- фæйнæмæ, папæ, лæгъуз дядя æй. Мами дæр ибæл ардаугæ 
кæндзæнæн. Бабай дæр. Нанай дæр, - Сардой къохбæл 

æрхуæстæй, ’май æ фæсте Цæппоæрдæмæ ивазта, - цæуæн 
гъæйдæ, фæйнæмæ. - Сардо æ кизги æ гъæбесмæ исиста ’ма ин 
лигъзласæнæй загъта: 
- Цæуæн, Азау, нæхемæ. Мамæмæ дæ фæлласон. 
- Нæ цæун! - æхе ратонунбæл архайдта сувæллон, - нæ 
цæун! Маирбег ами ’й! Ма ’й уадзæ! Дяди фæннæмæ! Дæубæл 
дæр ардаугæ кæндзæнæн мами! Бабай дæр! Нанай дæр! 
Сардо фестъæлфтæй. Фæттарстæй, ох-хай, æцæгæйдæр 
еститæ ку радзора Азау, Гиданнæ сувæллони естæбæлти 
æнæ къахгæ нæ уодзæнæй. Æ зæрдæ дзæгъæлтæ кæнунмæ 
фæййагайдта, уотемæй æй лæдæргæ дæр нæ бакодта, æ гъун- 
тъуз къохи дирзæг листæг даргъ æнгулдзитæй сувæллони 
хорх куд балхъивта, уой. Азауи цæститæ фæдздзангъир æнцæ. 
Æ къæхтæ ма карки цъеуи тилд бакодта. Бæргæ ма ин æй æ 
къохтæй ратудта Цæппо, бæргæ ма ин æ гъæлæси ниддумидæ 
уæлдæф, фал байрæги, æ уод исиста. Æ цæститæбæл дæр ин не- 
кебал бахуæстæй. 
- Куд имæ батастæй дæ къох? Берæгъ дæр ма æхе бæдоли 
ку нæ маруй, - æ цæститæ дони разилдта Цæппо, - ци ин кæнгæ 
’й нур ба? 
- Гæллеумæ фæдздзорæ, ’май естирдæмæ фæлласетæ, - 
цума æ размæ зæнхæбæл дзæгъæл куййи къæбула адтæй, 
уотæ марди сæрти бахизтæй Сардо. Æ хуæдтолги рабадтæй ’ма 
фæййаууон æй тургъæй. 
Цæппо мард сарай бунмæ бахаста/май хуссæнæмбæрзæнæй 
æрæмбарзта. Телефонæй Гæллеумæ бадзурдта: 
- Дæ къапекмæ фæззиннæ. 
Гæллеубæл берæ нæ рацудæй. Цæппо им е ’хца равардта. 
Сарай бунмæ æй бахудта’ма хуссæнæмбæрзæнбæл исхуæстæй. 
Гæллеу æхе фæстæмæ рагæлста. Дзиуарæ бафтудта æхебæл ’ма 
тарстхузæй рафарста Цæппой: 
- Ци ин бакустай? 
- Ток æй ниццавта, - райфæливта Цæппо, - ку раталингæ 
уа, уæд æй ескумæ фæлласун гъæудзæн, кенæ ба нæ гъуддаг 

"’ф* ^ЩрЕ" Ш%щ 1о6 и@ Н^& '"Ф4* 
лæгъузмæ цæуй. Лæдæрис мæ?! 
Гæллеу æ сар батилдта. Мард жигулий дзаумаудони 
ниввардтонцæ. Ку баталингæ ’й, уæд æй Терки адаги, Заводи 
поселокмæ хæстæг, зæронд донæйдзаг устур къагъди размæ 
бамедæг кодтонцæ. 
«Аци гъæуаггин ескæми ести æнæ исрæдуйгæ нæ 
фæууодзæнæй, - рагъуди кодта Цæппо, - уой бæрцæ 
æхца дæр æй гъæугæ ба цæмæн кæнуй? Мæхе ба цума нæ 
багъæудзæнæнцæ еци æртæ лимони». 
Гæллеу дзаумаудонæ райгон кæнунмæ æхе куд æркъолæ 
кодта, уотемæй æй Цæппо фæсонтæрдигæй кардæй цалдæр 
цæфи никкодта. Æ кард хуæдтолги бадæнбæл багæлста. Гæллеу 
ку нæбал уолæфтæй, уæд ин æ дзиппæй æхца исиста. Жигу- 
лий хурфæмæ ’й баласта. Æ къæхтæ ма æндæмæ зиндтæнцæ 
Гæллеуæн, уотемæй Цæппо хуæдтолгæбæл рахуæстæй размæ, 
’май хъуми дони бунмæ рауагъта. Поселоккæй горæтæрдæмæ 
ци над цæуй, уордæмæ рахизтæй. Такси раахæста ’ма горæтмæ 
ку исхъæрттæй, æрмæстдæр уæд æрæфтудæй æ зæрди, æ кард 
хуæдтолгæ бадæнбæл Гæллеуи марди буни ке байзадæй, е. Æ 
къохтæмæ ма бæргæ фæллæбурдта, фал ма донмæ фæрæтæй 
æвзедæ! Ци цæуйнаг адтæй, етæ цубур рæстæгмæ æрцудæнцæ. 
Цард цалхау зелгæ цæуй хуæздæр дзамантæмæ 
æнгъæлдзауæй, фал еу хаттæй иннемæ æности арæнтæбæл 
ниххæбæццæ уогæй, æгъатир рæстæги берæгътæ некæбæл бал 
фæййауæрдунцæ равгæрдунæй. Берæгъ алкæддæр берæгъ æй. 
Нæ ахур кæнуй. Цийфæнди ин ку хуæрун кæнай, уæддæр æ каст 
гъæдæмæ æй. 
Сурх-Дигорæ. 
Цæппорсей мæйæ 2012 аиз. 

ÆССОН КИЗГИ ÆЛГЪИСТÆ 
Уацау 
I 
æурæггин æрæнцадæй Айгомугæн æ галеу билæбæл, 
Сау хонхи цæгатфарс ци æносон цъæх нæзи гъæдæ ес, уой 
дæлвæз, цæстæ еу бакасти ке райахæссуй, гъе уæхæн къолтæ- 
молтæ зæнхи гæппæлбæл. 
Сау хонхи бæрзонд уорс цъететæй æставд саудортæй идзаг 
... фæтæн адагæбæл урдугмæ Кæурæггинмæ хæбал-хубулгæнгæ 
уайуй, цæстисугау рæсог ка æй, еци æмбесонди адгин æма 
ниуазунмæ хæлар Наргъи-дон. Аци минкъий цæугæдон æности 
медæгæ адтæй Сау гъæди сирдтæн, Кæурæггини адæм æма 
фонсæн сæ царддæттæг. Сæрддон æнтæф мæйти си адæм сæ 
дзæхæратæ ’ма рæзбунтæ донхуаруг кодтонцæ. Некæд син бау- 
агъта сæ хъæбæрхуари хумтæ’ма бæлæстæ бахускъæ ун. 
Фиддæлти дзамæнттæй ардæмæ дæр хъæбæр зин цæрæн 
адтæй адæймагæн медхонх, уæлдайдæр ба - зумæги. Гъе, 
уомæ гæсгæ ба, адæм, ке равгæ ’ма хъаурæ куд амудтонцæ, 
уотæ хуæздæр цардæнгъæлдзау сæ цæрæнбунæттæ будури 
гъæутæмæ æййивтонцæ. 
Кæддæри гъæйтт гъæу Кæурæггини цардæй сæдæ бий- 
нонтей бæрцæ, фал дони синхи хæццæ 6а никкидæр фулдæр. 
Адтæй Дигоргоми рагондæр æма рæсугъддæр гъæутæй сæ 
еуебæл нимад. Нур ма си байзадæй æдеугурæй фондз æма 
% 

инсæй хæдзари. Цалдæр рауæнеми гъæуи хурфи уарунтæ ’ма 
думгитæмæ сабургай ихæлунцæ, дзаманти рæстæги сæ сæрти 
маргъ æдасæй ратæхун кæмæн не ’ндиудта, цифуддæр æзнагæн 
сæттун ка нæ кумдта, еци фиддæлтиккон мæсгутæ. Адтæй гъæуи 
астæуккаг скъола, кæцими ахур кодтонцæ фæрсаг минкъийдæр 
гъæути сувæллæнттæ дæр. Адтæй си амбулатори, библиотекæ 
æма тукан. Почтæ, колхози къанторæ, гъæусовет æма клуб 
ба ахастонцæ еу устурдæр дууæуæладзугон азгъунст, кæций 
сæрмæ æхсæвæй-бонæй фелудта Советон Цæдеси сурх туруса, 
æхсирф æма дзæбоки хæццæ. 
Финддæс анзи раевгъудæй, кæдæй Фидибæсти устур 
тугъд фæцæй, уæдæй ардæмæ. Берæ цардгъæуагæ фæсевæд 
байзадæй тугъди будурти Кæурæггинæй. Адтæй, æртæ-цуппар 
кæмæй фесавдæй, уæхæн бийнонтæ дæр. Æнæ фæрресгæ 
еунæг хæдзарæ дæр нæ байзадæй. Уæддæр цардæн еу буна- 
ти æрлæууæн нæййес. Куд фæззæгъунцæ, уотæ - хæрд кæми 
фæууй, уоми урдугæн дæр æнæ ун нæййес - фæлмæн хор, 
берæ зинтæ ка бавзурста, еци тугъдон рæстæги сувæллæнтти 
æ гъар тунтæй барæвдудта ’ма бабæй нæуæгæй сæхебæл 
фæххуæстæнцæ, раздæри цардхузæ бабæй райстонцæ. Амонд- 
гун карæмæ бакъахдзæфгæнгæй, сæхуæдтæ маддæлтæ ’ма 
фиддæлтæ исуогæй, царди фæрнуг хабæрттæ æндиудæй 
федæнмæ сæ уæлнихти хастонцæ идарддæр. 
Кæурæггини тугъдон рæстæги сувæллæнттæй адтæнцæ 
Астемур æма æ хуæрæ Аминæт дæр. Сæ фидæ Харитъон 
тугъдмæ ку нæхстæр кодта, уæд биццеубæл æртæ анзи цудæй. 
Æ фиди гъуди дæр нæ кæнуй, кизгæ ба уæд игурд дæр нæма 
адтæй. Мадæ ма æй æ губуни хаста. Амийнæт ку райгурдæй, 
уæд уомæй къуæре фæстæдæр сæ хæдзарæбæл Харитъони 
мæлæти сау гæгъæди исæмбалдæй: «Бæгъатæрæй фæммардæй 
Мæскубæл тугъди 10 ноябри 1941 анзи. Мадæ ’ма фидæ еци ха- 
бари размæ æртæ æдзард биццеуи байвардтонцæ. Кæд зæронд 
нæма адтæнцæ, уæддæр сæ Харитъони фæммарди хабар ба 
уæлгъæдæй рамардта. Маст син сæ зæрдитæ ниттайун кодта. 

Тугъд нæма фæцæй, уотемæй 1943 анзи æмбеси кæрæдземæ 
хæсдзæф рамардæнцæ. 
Сæ киндзæ Заретæ æ лæгбæл æ саутæ нæма исиста, дууæ 
седзæр сабийи æ къохти, уотемæй син, æгъдау куд амудта, 
уотæ хисти æгъдæуттæ фæккодта. Маргъæй, фонсæй хæдзари 
цидæриддæр адтæй, етæ æвгæрст æрцудæнцæ. Хæдзарæ 
æ фæстæгутæбæл æрбадтæй. Æ къумтæ уазал æсмаг кæнун 
райдæдтонцæ. Седзæргæс силгоймаг æ цæхгун цæстисугтæй 
æхе æхснадта. Куд фулдæр сæ нихъуардта, уотæ æ зæрди рист 
арфдæрæй-арфдæр кодта. Бæргæ арæх бауаидæ æ цæгатмæ. 
Бæргæ берæ цæмæйдæрти сæмæ адтæй æнгъæлдзау, фал... 
Кизгæ кизгæ ’й. Кизгæ æ фидæн фурт нæй. Еске хæдзайрон æй. 
Фуртæн куд æнæдузæрдугæй бахай киндæ уй, кизгæн къох 
уотæ нæ тасуй, уой туххæн, æма æндæр муггаг райсуй. Кизгæн 
æфсæрмæбæл ихæлд æрцæуй къæссай бæттæн. Къох ин си зир- 
зир гæнгæй исесуй и мамæлай къæбæрæн къосидзаг инсад. 
Бæргæ имæ фæккæсиуонцæ мадæ ’ма фидæ инсадæй дæр, 
уорсагæй дæр. Косарт ракæнгæй дæр æй æнæ дзæбæх хаййæй 
некæд ниууагътонцæ. Сувæллæнттæн дæр кæми хæлаф, кæми 
хæдонæ, къахидарæс фæммадзал кæниуонцæ. Фал уæддæр 
Заретæ фулдæрмæ æнгъæлдзау уидæ æ цæгатмæ. Цæмæ, 
уой ба æхуæдæг дæр нæ лæдæрдтæй, цалинмæ е ’нсувæр 
Геуæрги тугъдæй исæздахтæй, уæдмæ. Æнсувæр гъуддæгтæмæ 
лæмбунæг æркастæй ’ма æ хуæри хæдзарæмæ доцгæ гъог ’ма 
дууæ зад сæгъи æд дæркъитæ æрбатардта сæхецæй. 
- Гъенур мæмæ уотæ кæсун райдæдта, цума æнæгъæнæ 
зæнхи къоребæл мæнæй гъæздугдæр адæймаг нæбал ес, - 
дзурдта Заретæ е ’нсувæрæн, - мæ зæрди рист дæр фесавдæй, 
фæммин æнцондæр æй. 
Геуæрги имæ байдзулдæй ’ма загъта: 
- Лæдæрун дæ, Заретæ. 
- Раст мæ нæ балæдæрдтæ, - æ къохтæ истилдта Заретæ, - 
дæхуæдæг мин сæрæгасæй ке исæздахтдæ тугъдæй, ахсгиагдæр 
хуарздзийнадæй мæбæл е æрцудæй а-фæстаг рæстæги. Гъог 

æма мæ еци сæгътæ дæр уотæ æхсицгонæн нæ гъудæнцæ. 
Нана ’ма мæ баба мæн дæр æма сувæллæнтти дæр некæд неци 
гъæуагæ ниууагътонцæ. Дæумæ ба, Геуæрги, кæсунæй дæр не 
’фсæдун. 
- Уотæ фæууй. Хуæри зæрдæ - æнсувæрмæ, - худтæй 
Геуæрги. - Æнсувæри зæрдæ ба - гъæдæмæ, - æ дзурд ин æ 
цъухæй расхъафта æ хуæрæ. 
- Тухсгæ æппундæр мацæбæл кæнæ, Заретæ. Цалдæнгæ ма 
дин мæ уод æгас уа, уæдмæ æз мæ седзæр хуæрифуртти некæд 
неци гъæуагæ бауадздзæнæн. Мæхе бæдæлттæн ци уа, дæу 
уæнттæн дæр уомæй æмбес хай уодзæнæй. 
Тагъд рæстæги Кæурæггини цæргутæ Геуæргий гъæусоветæн 
сæрдарæй исæвзурстонцæ. Ахургонд лæг адтæй Геуæрги. Тугъ- 
ди размæ скъолай дæр еу анз бакуста историй ахургæнæгæй. 
Æфсадæй исæздахтæй кæпитанæй берæ тугъдон хуæрзеугути 
хæццæ. Кæд ибæл æнзтæ берæ нæма цудæй, уæддæр æй коми 
цæргутæ нимадтонцæ, æ кæстæрæн дæр æма æ хестæрæн дæр 
æгъдау ка радта, хуæздæр зунд ка байамона багъæуаги сахатти, 
уæхæн лæгбæл. 
Æ нæуæг кусти сæргъи ци бон æрлæудтæй, еци бонæй 
фæстæмæ æновудæй, æ хъаурæ æма æ зонундзийнæдтæбæл 
нæ ауæрдгæй, архайдта Кæурæггин æма æ фæрстæмæ ци 
минкъийдæр гъæутæ адтæй, уони цæргути царди уагæ ’ма 
равгитæ фæххуæздæр æма фенцондæр кæнунбæл. Фидибæсти 
Устур тугъди цирени æ хæдзардар кæмæн фесавдæй, уонæн, 
кæд уоййасæ устур æнхус ’нæ лæвардта, уæддæр син сæ пенси- 
ти гъуддаг царди рауагъта ’ма адæм паддзахадæй сæ капекк есун 
райдæдтонцæ. Седзæргæс уоститæ, æнæфæккæсæг зæрæндтæ 
налоги ихæстæй уæгъдæгонд æрцудæнцæ. Нæуæг хъауритæ 
’ма хуæздæр фæрæзнити хæццæ архайун райдæдта бунæттон 
«Уæлахездзийнади» номбæл колхоз дæр. Арæхæй-арæхдæр 
гæнгæ бабæй цудæнцæ киндзхундтитæ æма кизгæрвиститæ. 
Фулдæр кодта сувæллæнтти игурди бæрцæ дæр. Цард сабургай 
æ раздæри сойнæйдзаг бундорбæл гъæддухæй æрлæудтæй. 

Адæм сæ берæ зинтæ кæд еугур иронх нæма фæцæнцæ, уæддæр 
сæ уотæ арæх нæбал имистонцæ. Æнккæтей цæстæнгас дæр 
дзæвгарæ фæррохсдæр æй. 
II 
Астемур скъола каст фæцæй. Шофербæл исахур кодта ’ма 
колхози косун райдæдта. Æ рæстæг ку æрхъæрттæй, уæд имæ 
Сурх æфсади рæнгъитæмæ фæдздзурдтонцæ. Æртæ анзей 
фæсте е службæ ку рахецæн æй, уæд фæстæмæ сæ хæдзарæмæ 
исæздахтæй. Е ’ссудмæ æ хуæрæ Амийнæт ахур кодта педаго- 
гон институтти ирон филологий факультети дуккаг курси. Мади 
æнæнездзийнадæ хуарз нæбал адтæй. Æ зæрдæ æй бустондæр 
тухсун кæнун райдæдта. Никки ма имæ астмæ дæр разиндтæй. 
Уæззау æма æнæхатир зин царди бæнттæ сосæггити сæ кæнон 
бакодтонцæ. Хæдзарæ æхебæл фæххуæстæй, зæгъгæ, уæд ибæл 
етæ дæр сабургай тæфсун райдæдтонцæ. 
Арæх балæгъуз уидæ ’ма къуæрегæйттæ æ хуссæнæй нæбал 
раистидæ. Силгоймагтайун райдæдта. 
- Мæ гъуддаг хуæрзтæй нæбал æй, - гъаст кодта е ’нсувæрæн, 
- цалдæнгæмæ ма æгас дæн, уæдмæ и биццеуæн бийнойнаги 
гъуддаг кæнгæ æй. 
- Раст зæгъис. Афонæ ин æй, - æ хæццæ арази адтæй Геуæрги 
дæр. - Кизгæ зонгæ ба ин еске ес? 
- Ци зонун, уомæй ин, мæнмæ гæсгæ, фалдони пецдасæг 
Иласи кизгæ бæлдатгонд æй. Зондзæнæ æй ду дæр. Мæнæ 
нæ фарсмæ скъолай сæрфæгæй ку косуй. Биццеу дæр дæумæ 
хуæздæр байгъосдзæнæй ’ма ’й дæхуæдæг фæрразæнгард 
кæнæ. 
- Еци гъуддаг мæхемæ есун, - зæрдæ ин байвардта е ’нсувæр, 
- кизги дæр зонун. Хуарз адæймаг æй. 
Геуæрги берæ нæбал фæдздзебæл кодта. Бафарста æ 
хуæрифурти. Базудта, ци зæрдиуаги æнцæ Иласи кизги хæццæ. 
Иннæ бон ба изæрæй, дууæ лæги ма райста ’ма уотемæй, Ила- 
си хæдзарæмæ Астемури номæй мийнæвар бацудæнцæ. Кизгæ 

аразий дзуапп равардта. Æ фидæ дæр нихмæ уæлдай нецибал 
загъта. Гъуддаг Хуцау æма Уасгергий фæндонæй фæррæстмæ 
æй. Се ’ннæ æрбацуди дууæ мугкаги бафедудтонцæ. Геуæрги 
æма Илас кæрæдземæ къохтæ равардтонцæ. Федауæгкаг мин 
соми кизги хæдзари уагъд æрцудæнцæ. Мæйи фæсте, дзубан- 
дигонд куд адтæнцæ, уотæ киндзæхсæвæр исаразтонцæ. Берæ 
адæм æрцудæй Дигоргомæй сæ хуарздзийнадæмæ ’ма сæбæл 
зæрдæй фæццийнæ кодтонцæ. 
Киндзæ раздæрау куста скъолай сæрфæгæй. Астемур ласта 
колхози сæрдари, Заретæ ба, æ бон куд адтæй, уотæ листæгдæр 
куститæбæл сабургай сир-сир кодта. Киндзæ æй уадзгæ дæр 
бæргæ нæ кодта естæмæ æвналунмæ, фал Заретæ æ нихмæ 
фæллæууидæ: 
- Ести ку архайон хæдзари, уæд мæхецæн æнцондæр фæууй. 
Æфсийнæ киндзæбæл æхе кизгæ Амийнæтæй дæр 
æновуддæр адтæй. Ци нæ зудта, уой ин амудта, æнæ тухдзурдæй 
æй рæстæрдæмæ лигъзласæ кодта. Биндзæ исбадун дæр ибæл 
нæ уагъта. 
- Хуцауи фæрци нæмæ изæд æрбунæттон æй ’ма мин 
мæ берæ зин бæнттæ феронх кæнун кодта. Мæхе кизгæй 
уæлдайдæр мин нæ æй, - дзоридæ Заретæ æ синхон уоститæн, 
ку æй бафæрсиуонцæ етæ, нæуæг киндзæ куд æй, зæгъгæ, уæд. 
Киндзæ ибæл æхуæдæг дæр хъæбæр æхцул адтæй. Е 
’нæзийнадæ ’ма ин æ фæлмæн дзурдæй æ зæрдæ æлхæдта, æ 
бон куд адтæй, уотæ. 
Æ февнæлд ’ма е ’фснайддзийнадæмæ уæлдай миуæй неци 
бафеппайуйнаг адтæй. 
Амийнæти хæццæ дæр, раст цума еу мадæй райгурдæнцæ, 
уоййау дууæ хуæрей цард кодтонцæ. Æнæ еу сусу-бусуйæй 
кæрæдзей лæдæрдтæнцæ. 
Бæнттæ куд евгъуйгæ цудæнцæ, уотæ æфсийнæ феллайун 
райдæдта, æ киндзæн æ пъолцитæ унгæг кæнунцæ, æлхъевун 
ин райдæдтонцæ æ гурæ. Губун устурæй-устурдæр кæнгæ 
цудæй. 

- Кизгæ, дæхе фуркустæй ма марæ, фулдæр рæстæг уолæфгæ 
кæнæ. Уæззау хуæст дæр мацæбæл искæнæ, - фæдзахста ин 
Заретæ. - Уой зонæ, æма нур еунæг нæбал дæ. Дæ зæрди буни 
ке хæссис, уой гъæуай кæнун гъæуй. Биццеу ку æрбацæуа, уæд 
уомæн дæр зæгъгæ кæндзæнæн, е ба дæмæ е дæр естæмæйти 
кæса. Цид дин дæ къох фæррæуæгдæр кæнæд. 
- Фæккæсуй мæмæ, Нана, е дæр, - нифсæрмитæ ’й киндзæ, 
- скъæттæ сæрфун, нæ фонси гъуд кæнун уой рагъи æнцæ нур. 
- Ма ’ин тæрегъæд кæнæ, - æфсийнæ фæлмæн худт код- 
та, - неци ин уодзæнæй. Ци нин косуй бон-изæрмæ, ма- 
шийни бадунæй уæлдай. Подумаешь, - æ къох ракъуæрдта 
гиризгæнæгау ’ма киндзи æ рази хуссæнбæл æрбадун кодта, ’ма 
’й бафарста, - ци зæгъуй, кизгæ, нæ дохтур ба, æзинæ амбула- 
торий ку адтæ ’ма мин куд нецима рахабæрттæ кодтай. Кæдмæ 
сувæллон æнгъæлдзау ан? 
Киндзи цæсгом фур æфсæрмæй цивзау ниссурх æй. 
- Афассæ куд зæгъуй, уотемæй хумгæнæн мæйи 
кæрæнттæмæ, - æ къæхти бунмæ кæсгæй дзуапп равардта 
киндзæ е’фсийнæн. 
- Хуарз дохтур æй Афассæ, косгæ дæр рагæй кæнуй. Æ 
дæснидзийнадæ дузæрдуккаг нæй, ’ма кæд уотæ загъта, уæд 
уотæ уодзæнæй гъуддаг. Маййи бæрæгбæнттæмæ нæбæл 
гъæуама еума бийнойнаг дæр бафтуйа. Хеззинан. Æнгъæлдзау 
нæ фæллайуй. 
Фæлмæн саузум зумæг куд раевгъудæй, уой адæм лæдæргæ 
дæр нæ бакодтонцæ. Неке нецæбæл батухсун кодта, уотемæй æ 
бартæ уалдзæгмæ равардта. 
Рæстæги фæгъгъари хуæнхти реубæл æрдзæ базмалдæй. 
Кустæй ка некæд тæрсуй, еци минкъий мулдзуг æнæзийнадæй 
æ гобати рæбунтæ цидæртæ архайуй. Уорсхонхи бунмæ 
фæхстæбæл хезнитæ фæцъцъæх æнцæ ’ма бабæй си фиййау 
æ фусти дзогæн бонизæрмæ æ уадиндзæй дессаги цæгъдтитæ 
кæнуй. Фиццаг уалдзигон гæлæбу е ’рттевгæ дарий фæлусти 
еу синхæй иннемæ ратæхæ-батæхæ кæнгæй, Кæурæггини 
8 Заказ № 53 

адæмæн æхе фæсмæрун кодта. Гъæуи цæргутæ дæр æгустæй 
нæ бадтæнцæ. Ка æ картоф уæрмæй уæлбилæмæ иста, ка æ 
рæзбуни архайдта, еуæй-еуетæ ба хорискасти хæццæ рæстæгæй- 
рæстæгмæ галтæбæл «ауæдзæ», зæгъгæ, фæгъгъæргæнгæй, 
сæ дзæхæрай гæппæлтæ хумæ кодтонцæ. Уалдзæг æ тæккæ 
тæмæни бацудæй. 
Сæумон хор еу сардзини бæрцæ уорс хонхи цъоппæй 
исхизтæй рæсог цъæх арвмæ. Астемур æ дзæхæра хумæгонд 
фæцæй. Галтæн рахуæрун кодта сайæн ’ма сæ Наргъи-Дон 
æрдæмæ баскъардта. Æхе рахснадта. Тагъд-тагъдæй цъеу-сеху- 
ар ракодта ’ма къанторæмæ бацудæй. Æ хуæд фæсте æ кустмæ 
фæззиндтæй колхози сæрдар дæр. Кæрæдземæн салам ку 
равардтонцæ, уæд сæрдар загъта: 
- Астемур, аци бон некумæ цæуæн ’ма дæ уæгъдæ кæнун. 
Дæ хæдзари еститæ баархайæ. 
- Хуарз, - æ сæр батилдта Астемур, - мæ машинæ бацалцæг 
кæнон. Æ еу цалхи тормоз нæбал бæззуй. 
- Дæ барæ дæхе. Куд дæ фæндуй, уотæ кæнæ, - загъта колхо- 
зи хецау ’ма æ кабинетмæ бацудæй. 
Астемур машинæ сæ размæ истардта. Стойни фæсте æй гæди 
бæлæсти буни хораууони ниввардта. Еу рæстæг рауолæфтæй 
сæ хæдзари, уæдта бавналдта æ кустмæ. Машинæ данкраттæй 
исиста. Цалх рафтудта ’ма æ бунмæ балæстæй. Саст æма фех- 
суд хæйтти бæсти нæугутæ ниввардта. Æ куст фæуунмæ ’й 
берæ нæбал гъудæй, уотемæй æ галтæй сæ еу машини размæ 
бацудæй ’ма ’йбæл æхе хафун райдæдта. 
- Ниууадзай дæ гириз, кæци дæ! - фæгъгъæр кодта машини 
бунæй Астемур. - Мабал æй телæ! Нæй уинис, данкратбæл ке 
лæууй, уой?! 
Дзуапп ин неке равардта, машини змæлд ба фæккарздæр 
æй. Æ бунæй æндæмæ рабурунмæ куддæр гъавта, уотæ рамæ 
данкраттæй фæууæгъдæ æй ’ма ин цæлхити сæмæн æ реугуду- 
ри æстæгутæ ниттудта. 
- Уау! - æ бон куд адтæй, уотæ ма бæргæ фæгъгъæр кодта 

Астемур, фал æй игъосæг неке фæцæй. Гъæунгти цъеуæзмæлæг 
дæр н’ адтæй. Еци рæстæги адæм æд цъелæ, æд мелæ сæ 
хæдзæрттиæдзинæгæйигъустонцæрадиотæмæ,фиццагзæнхон 
адæймаг, не’мбæстаг Юрий Гагарин космосмæ куд фæттахтæй, 
уой хабæрттæмæ. Лæгæн уолæфт нæбал хъæрттæй ’ма æнæ еу 
фæккæсæгæй, берæ нæ рагъезæмарæ кодта, уотемæй æ уод 
исиста. Уотæ рауадæй ’ма, æ уарзон гал, æ фæстаг комидзаг æхе 
къохæй кæмæн фæддардта, е æнæбари æ марæг разиндтæй. 
Астемури уазал къох машини бунæй æндæмæ кастæй ’ма ин 
æй æ гъолон гал æнæмæтæй æ бугъзур æвзагæй адгин æстæрд 
кодта. 
Фидбил из еунæг нæ фæууй. Зиан хæдзарæмæ ку бахастонцæ, 
уæд дууæ силгоймагемæн дæр сæ зæрдитæ багъар æнцæ. Дох- 
тури æрбацудмæ Заретæ æ цæститæ дони разилдта. Нæбал 
уолæфтæй. Æ цæститæбæл ин бахуæстæй Афассæ. 
- Рохсаг æрбауай, хъиамæтгун Заретæ. Берæ зинтæн берæ 
æнзти ка фæббухстæй, æ фурти зин ба ин æ зæрдæ ку ратудта, 
æ-на ци фæууон, - нигъгъарæнгæ кодта силгоймæгтæй сæ еу. 
Уæдмæ Афассæ киндзæн æ зæрди цæф исбæрæг кодта. Æ 
тогдадзийнæмæ ин укол искодта, зæрди хуасæ ин дони хæццæ 
бадардта, уæддæр киндзæ не’рæскъиттæй. 
- Хъæбæр уæззау уавæри æй ’ма ’й райони сæйгæдонæмæ 
тагъд ласун гъæуй, - загъта Афассæ Геуæргийæн, - дæ машинæ 
ами æй? 
- Машинæ гъæусовети рази æй. Мæ шофермæ фæдздзорон 
æз. Дæхуæдæг дæр æ хæццæ фæууо, Афассæ, ма базийнадæ 
кæнæ. Корун ди. 
- Цæун, мадта ци кæнон! Ме’хæс æй е мæнæн. 
Машинæ хæдзари размæ æрбацудæй. Киндзи æндæмæ 
рахастонцæ машинæмæ. Сувæллони райгурунмæ ма дууæ-æртæ 
къуæрей адтайдæ, фал имæ раздæр ниййеруни бæрæггæнæнтæ 
фæззиндтæй. Цалдæнгæмæ сæйгæдонæмæ хъæрттæнцæ, 
уæдмæ æ тог фемæхстæй. Æрæскъетун кæнун ин сæ бон не 
’ссæй ниййерæндони. Уомæ гæсгæ ба сувæллон фарсæй есгæ 

рауадæй. Сувæллони раервæзун кæнун ма бæргæ бафтудæй 
дохтуртæн сæ къохи, фал сйл гоймагæн ба сæ бон нецибал бацæй. 
Тоггъæуаггинæй фæсопераци нæбал райгъал æй наркозæй. 
Гъæубæстæ æртæ мардей дæр еу бонбæл еумæйаг цирти 
банигæдтонцæ... 
Дууæ къуæрей сувæллон фæцæй ниййерæндони. Уоми ин 
еу Сурх-Дигойраг Биркъисатæй, æ сувæллон кæмæн рамардæй, 
уæхæн уосæ æ реуи æхсир дардта. 
Æхецæн æй коргæ дæр бæргæ кодта, мæхе бæдолау æй 
исгъомбæл кæндзæнæн, зæгъгæ, фал ин æй хеуæнттæ нæ 
равардтонцæ. 
- Раст мæ балæдæрæ, хуарз уосæ, мæхе бийнойнаг 
Хъамболонæн дæр дзедзедай сувæллон ес ’ма ин ести 
кæндзæнæй. Мæ хуæри фурти бæдолæ æй, мæ тог, ме ’стæг ма 
мæбæл дæ зæрдæ ма фæхходæд, - загъта ин Геуæрги. 
Астемурæн æ бийнойнаги хæццæ загс конд не ’рцудæй 
афойнадæбæл, уомæ гæсгæ ба закъон куд амудта, уотæ 
сувæллон финст æрцудæй æ мади æрваддæлтæбæл. Ном ибæл 
исæвардтонцæ Домбай. 
Амийнæт æ ахур ниууадзун фæндæ искодта. Гъома, и 
сувæллон ци фæууодзæнæй, зæгъгæ, уæдта хæдзарæ дæр 
дзæгъæлæй байзайдзæнæй. 
Геуæрги ин æ уæхæн фæнди хæццæ не ’сарази æй. 
- Берæ дæ нæбал гъæуй институт фæуунмæ. Дууæ анзи дууæ 
боней евгъуд ракæндзæнæнцæ. Домбай мæн сувæллæнтти 
хæццæ ирæздзæнæй. Ес ин ами æригон нана æма баба. Дæ 
зæрдæ имæ мацæмæй æхсайæд. Дæхе дæр дин æнæ ме ’нху- 
си хаййæй нæ ниууадздзæнæн. Æрмæстдæр мин, цæбæл тух- 
сай, уой балæдæрун кæнисæ. Дæ мади æнсувæр хуннун ’ма ми 
æппундæр мацæмæй æфсæрми кæнæ. Хæдзарæмæ дæр мæ 
цæстæ дардзæнæн. Дæхуæдæг дæр, цид, кæникулти рæстæги 
гъæумæ æруаисæ, е ба дæбæл Домбай дæр ахуыр кæна. 
Амийнæт æ хæццæ исарази æй. Еуæрдиги ин æхцæуæн 
адтæй, æ мади ’нсувæр æй æхецæй ке нæ ’цох кæнуй, е, 

седзæрæй беретæ тæрсгæ кæнунцæ, сæхемæ ’й хæстæг нæ 
уадзунцæ. Нæ, Геуæрги уæхæнттæй нæй. Иннердигæй бабæй 
ин уæхæн устур зинтæ е ’взонг уоди хурфи æ нифс ницъцъист 
кодтонцæ ’ма æ зæрдæ исхъурмæ æй. Искудтæй ’ма Геуæргий 
æ хъури æнгом æрбатухта. Æ цæстисугтæ æставд æртæхтæй æ 
ростæй зæнхæмæ æгъзалдæнцæ. 
- Æз ци фæууодзæнæн, Геуæрги? Кæци мæрдтæбæл 
бафтуйдзæнæн? Сау гæбæр сау халонæй дæр мæбæл мæгурдæр 
бон ку скодта. Нæ мугкагмæ Домбаййæй уæлдай нæлæстæг ку 
нæбал байзадæй ’ма ма нин е дæр æ мадирваддæлтæбæл финст 
ку æрцудæй. Кæдмæ феддзинан мах æссон силæ берæгъи 
тæрегъæдтæ? Кæд исуæгъдæ уодзинан, ке дзамани, уой 
къумæлхий хинттæ ’ма æлгъиститæй? 
III 
Ралæудтæй æстдæсæймаг æноси фæстаг анзи фæззæг. 
Астемури рагфиддæлтæ æртæ æнсувæремæй, Гугос сæ 
хестæр, уотемæй, Ассий еу гъæздуг лæгмæ анзи æмгъудæй 
ихуæрсти бакустонцæ. Сæ рæстæг ку æрхъæрттæй, уæд син 
сæ хецау, куд дзурдгонд адтæнцæ, уотæ, сæхъиамæтбæл ци 
æхцай фæрæзнитæ цудæй, уой æнæ еу капекк гъæуаггинæй 
бафиста. Æнæ къулумпи, æнæ зийнадæй хуарз ке бакустонцæ, 
уой туххæй си лæг бозæй байзадæй. Æнсувæртæ дæр, лæг æ 
дзурд ке нæ фæссайдта, уобæл ин устур арфитæ фæккодтонцæ, 
уотемæй рахецæн æнцæ. Зæрдæвæрæни мæйи Уацеллай бони 
фæссехуар сæ бæхтæбæл сæ райгурæн гъæумæ - Кæурæггинмæ 
ранæхстæр æнцæ. Къуар сахаттей цуди фæсте къæдзал-мудзул 
къахнад æфцæг æрдæмæ фæххæрд кодта. Æфцæги бунмæ 
надæн æ фæйнæфарс идæрдтæбæл низзилдæнцæ бæдæйнаги 
цъæх сойнæйдзаг хуæнхаг кæрдæги хезнитæ æма игуæрдæнтæ. 
Ракæсгæй сæ адæймаги цæстæ ахæсгæ дæр нæ кодта. Устур 
фæззелæни фæсте надмæ хæстæг фахси тæккæ астæу лæнцауи 
хизтæй фусти дзогæ. Сæ фиййау, еу 14-15-анздзуд лæппо, 
бадтæй æ фонсæй минкъий еуварсдæр цæнди сæрмæ ’ма сæмæ 

уордигæй æ цæстæ дардта. Æнсувæрти хестæр Гугосбæл цудæй 
фондз æма инсæй анзи. Адтæй ин уосæ æма æртæ фурти. Нур 
еу цалдæр анзи дæр фæндитæ кодта æ фидæ, е’нсувæртæй бай- 
уарун. Раги уа, æрæги уа, уæддæр ин хецæнгæнгæ уодзæнæй, 
уой хуарз лæдæрдтæй. Фиййаумæ кæсгæй уайсахат æ сæри ци 
фæммедæг æй ’ма æхецæн загъта: «Иуаргæ кæндзæнæн ес - 
нæййесæй дæр. А фиййау ба мин косæгæн исбæздзæнæй. Губу- 
ни дзагæй уæлдай ма æй ести гъæудзæнæй. Кæд еунæгæй æй, 
уæд æй мæ хæццæ ласон». 
- Цотæ бал сумах. Мæхе гъудий еу минкъий бадзебæл 
уодзæнæн, - загъта æ кæстæртæн ’ма æ бæх хæстæгдæр 
къотæртæмæ фæййаразта. 
Æнсувæртæ ку фæййаууон æнцæ, уæд фиййауи размæ 
бацудæй ’ма ин æссонау салам загъта уæлбæхæй: 
- Дæ фонс берæ уæнтæ, лæппо. 
Лæпполæг æ бунатæй фестадæй ’ма ин дзуапп равардта: 
- Дæ фæндæгтæ раст, хуарз лæг. 
- Ке хæццæ дæ, ке дзогæ хезис? 
- Кезуй еунæгæй дæн. Фустæ нæ гъæуи æнцæ, - зæрдæн 
æхцæуæндзийнадæ ка дæттуй, уæхæн зæлланг хъурæй дзурдта 
фиййау. 
«Цæхæн кизги гъæлæси хатт ин ес», - æхе меднимæр загъта 
Гугос ’ма бабæй æй рафарста: 
- Ци рауæн æй уæ гъæу 6а. Идард æй ардæмæ æви нæ? 
- Уартæ дуккаг адаги сæрмæ ци рагъгонд æрцудæй, 
гъеууомæн æ фæсбилæ. Еу сахатти цуд имæ уодзæнæй ардигæй 
фестæглæгæн. 
- Устур гъæу уин æй, цал хæдзари си цæруй? 
- Аст æма инсæй хæдзари. 
«Хуцауистæн, силгоймаг æй. Биццеуæн уотæ рæсугъд уæн 
нæййес. Фезмæлди дæр æ хæдони медæгæй дууæ минкъий 
къубарей хузæн фæббæрæг унцæ æ тумбул реутæ», - æхецæн 
дзурдта бæхгин. Цæмæй дузæрдуг нæбал кодтайдæ, уой туххæй 
е’хсæ барæй зæнхæмæ æргæлста, цума ин хаугæ æркодта, уотæ. 

Фиййау бацудæй æ размæ, æхсæ исиста зæнхæй ’ма имæ 
’й ислæвардта. Гугос æхсæ райста ’ма цума æнæбари рауадæй, 
уотæ си фиййауи уæлдзар ходæ бакъуæрдта. Ходæ зæнхæмæ 
æрхаудтæй, æ бунæй ба дууæ сау дзигкой биди сабургай 
усхъитæмæ æрбурдæнцæ. 
Гугоси цæститæ ратартæ æнцæ. Æ зæрдæ бадзили-ули код- 
та. Хæран тог имæ цидæриддæр адтæй, е уайтагъддæр æ сæри 
тæбæгъи искусийнæ æй. Сонт берæгъау кизгæмæ фæллæбурдта. 
Еци-еу æскъæфт æй скодта бæхмæ ’ма е ’нсувæрти соруимæ 
фæййагайдта. Кизгæ бæргæ гъæр кодта, фал æй игъосæг 
н’ адтæй. Бæргæ дæндагæй хуæстæй е ’скъæфæгбæл, фал 
уомæ рист нæ гъардта. Бæргæ зæбæтдзæгъдæ кодта, бæргæ 
уæлбæхæй æхе зæнхæмæ гæлста, фал си неци уадæй. Хъæбæр 
федар ибæл хуæстæй лæг æ къохæй. 
Е ’нсувæрти нæма баййафта, уотемæй æ размæ еу минкъий 
гъæди къох фæцæй ’ма Æхсæргинæн æ тæккæ астæу æрдози 
исмедæг æй. Бæхæй æргæпп кодта, нимæт кæрдæгбæл райтуд- 
та ’ма ибæл кизги æрæвардта. Æ размæ æрбадтæй, æдзинæг 
каст имæ кодта, æ зæрди гупп-гупп уæларвмæ цудæй. Кизгæ 
æ кæунæй не ’нцадæй. Æ цæстисугтæ нимæтмæ фæрдгутау 
æгъзалдæнцæ æ фæлорс ростæй. 
- Седзæр сувæллон дæн ’ма мин мæ тæрегъæди ма бацо, Ху- 
цау дин æй нæ ниххатир кæндзæнæй. Ци фæууодзæнæнцæ мæ 
сæйгæ мадæ ’ма мæ дууæ минкъий æнсувæри? Ма мæ фегадæ 
кæнæ, дæ мадæ дæ фиди хатирæй, рамæуадзæ. 
Адæймаги зæрди ескæмæн хуарздзийнадæ фæуунмæ бу- 
нат куд ес, уотæ си ес цæрæнбунат ибилисæн дæр, кæцибæл 
алкæддæр æ сайтани хай фæхъхъæбæрдæр уй. Зæрдæ сæри 
зундмæ нæбал байгъуста. Хуæнхагадæмти астæу сæдæгай æнзти 
ци æгъдæуттæ ’ма фæткитæ ниффедар æнцæ, Гугос æхуæдæг 
ке фæрци ислæг æй, уонæбæл æй æ сайтани хай æ къæхтæй 
фæххæтун кодта. Нæ байгъуста лæг мæгур силгоймагмæ. Æ 
зæрди ци фудмиуæ райгурдæй, уой ин бакодта. Седзæр æнæбон 
æй. Сæ хъаурæ ибæл беретæ æвзарунцæ. Цард уотæ æй. 

Гугос æнæхъаурæ, æнæбон кизги æ разæй бæхбæл 
фæббадун кодта ’ма е ’нсувæрти баййафта. 
- Ка дин æй а ба? - бафарста æй астæуккаг æнсувæр Урус- 
бии. 
- Е ба фиййау, фустæ ка хизта, е, - дзуапп ин равардта Гугос. 
- 'Ма дин силгоймаг ку æй дæ фиййау, - байдзулдæй Урус- 
бий. 
- Кизгæ разиндтæй. Уотæ рауадæй ’ма ин ци кæнон! 
- Цæбæл кæуй ’ма æ хæдонæ æскъудтæ цæмæн æй? Тухæ ин 
ести бакодтай, Гугос? 
Неци сдзурдта хестæр æнсувæр, æрмæстдæр æ сæр аразий 
тилд бакодта. 
- Е дин гъуддаг, - Урусбиййи цæсгон тархуз фæцæй, - раст 
нæ бакодтай, Гугос, мæнмæ гæсгæ. 
- Æ фæсте фæдес ку уа ’ма нæ ку расоронцæ, уæд ци 
фæууодзинан нæ еунæг топпи хæццæ? - батухстæй æнсувæрти 
кæстæр Тулабег. - Куййи мард нæ ракæндзæнцæ. 
- Ма тæрсетæ, неке ин ес. Седзæр æй. 
- Дæ зæрди ин циййес идарддæр, Гугос? - бафарста Урусбий. 
- Магъа. Ласæн æй нæхемæ, - загъта Гугос, - косæг къохтæ 
хæдзари уæлдай нæ уодзæнцæ. Ести архайдзæнæй. Рæстæгæй- 
рæстæгмæ ибæл нæхе дæр ерхæфсдзинан... 
Æнсувæртæ æ хæццæ исарази æнцæ. Æфцæгбæл куддæр 
бахизтæнцæ, уотæ син урдугмæ цæун ба фенцондæр æй. 
Æваст комæрдигæй хæрæмегъæ искалдæй. Изæрмелтæ кæнун 
райдæдта. Цубур æй фæззигон бон хуæнхбæсти. Еу лæгæти 
размæ æрбахъæрттæнцæ æма уоми æрæхсæвеуат кодтонцæ. 
Иннæ бон изæрæй мæйрохси скасти хæццæ Кæурæггини 
балæудтæнцæ æнæкъулумпийæй сæ хæдзари къæсæрбæл. Киз- 
ги къæхтæбæл хъадаматæ бакодтонцæ ’ма æй, сæ тургъи буни 
ци устур æскъæт адтæй, уоми фонси хæццæ еу къуми л истæнбæл 
ниууагътонцæ. Гъеууотемæй, мæгур кизгæ райдæдта аманати 
цард кæнун Гугоси æскъæти. 

IV 
Адæймагæн, æ зæрдæмæ ка нæ цæуа, уæхæн гъуддæгутæ ку 
æвзара æнæбари, уæд ин æрдзæй лæвæрд æй уони нихмæ тох 
кæнун. Фæндæуа æй, ма ’й фæндæуа, уæддæр. Фиййау кизгæн æ 
ном хундтæй Хæсибад. Æ царди уаги уавæртæ, золкъæ рæсугъд 
сурх фазæ фæткъу куд бахуæруй, уотæ ин æ зæрди уедæгтæ 
æхсингæ цудæнцæ. Зæрди рист бонæй-бонмæ арфдæр кодта. 
Ци къæбæртæ ин æрбахæссиуонцæ æхсири къоси хæццæ 
хуæрунмæ, уонæмæ æвналгæ дæр не ’ркæнидæ. Æ цæхгун 
цæстисугтæ уони бæсти ниуазта. 
Фиццаг бæнтти гъæр кæнун дæр æвзурста, кæд æй еске 
фегъосидæ ’ма ин ести банхус кæнидæ, зæгъгæ, фал ин æскъæти 
фæсдзæгатæй Наргъи-Дони минкъий æхсæрдзæн æ сор хъури 
уахъæр æ удзæлæй æмбарзта... «Мабал гъæр кæнæ», - зæгъгæ 
’й æнсувæртæ нæмгæ дæр ракæниуонцæ. 
Кæдмæ сæ бон адтæй, уæдмæ æй римахстонцæ адæми 
цæстæнгасæй. Кизги туххæй гъæубæсти сусу-бусутæ æма дан- 
дунтæ исберæ æнцæ. Æ хабар ин базудтонцæ æнсувæрти мадæ 
’ма фидæ дæр. Бæргæ фæххилæ кодта фидæ æ фурттæн, бæргæ 
тæрегъæд кодта и кизгæн сæ фæл мæнзæрдæ ма дæ, фа л Хæсиба д и 
хъисмæт уомæй хуæздæр æрдæмæ æхе берæ нæ раздахта. Раст 
зæгьун гъæуй, мадæ æма Гугоси уосæ берæ фæттох кодтонцæ, 
цæмæй æй æ хъадамантæй исуæгъдæ кодтайуонцæ, уæдта ин 
хæдзарæмæ хуæрунмæ цæуни барæ адтайдæ. Æ рæхистæ ин ку 
исистонцæ, уæд еу къуæрей фæсте кизгæ ледзун фæндæ искод- 
та. Хуари кæрдзин’ма цæхгун цихти мортæ сосæггити бафæсвæд 
кæнидæ хуæрунбæл ’ма сæ скъæти римахста. Еу бон Хæсибад 
хæдзари силгоймæгти хæццæ рæфтад куд кодта, уотæ Тулабег 
сæ куй Тузари хæццæ æскъæтмæ бацудæй, хайуанбæл кумæдæр 
цæунмæ гъавта ’ма ’й къæзбийтæ багъудæнцæ. Куй æсмуститæ 
кæнгæ кизги листæн хуссæнмæ бацудæй ’ма ’й æ дзæмбутæй 
æзгелунмæ фæййагайдта. Уайтагъддæр къæбæртæ ’ма цихтитæ 
фæууæлбилæ кодта. Тулабег сæ райста æ къохмæ. Хæдзарæмæ 
си исхаста ’ма сæ силгоймæгти размæ фингæмæ æргæлста. 

Гугос æнæхъаурæ, æнæбон кизги æ разæй бæхбæл 
фæббадун кодта ’ма е ’нсувæрти баййафта. 
- Ка дин æй а ба? - бафарста æй астæуккаг æнсувæр Урус- 
бии. 
- Е ба фиййау, фустæ ка хизта, е, - дзуапп ин равардта Гугос. 
- 'Ма дин силгоймаг ку æй дæ фиййау, - байдзулдæй Урус- 
бий. 
- Кизгæ разиндтæй. Уотæ рауадæй ’ма ин ци кæнон! 
- Цæбæл кæуй ’ма æ хæдонæ æскъудтæ цæмæн æй? Тухæ ин 
ести бакодтай, Гугос? 
Неци сдзурдта хестæр æнсувæр, æрмæстдæр æ сæр аразий 
тилд бакодта. 
- Е дин гъуддаг, - Урусбиййи цæсгон тархуз фæцæй, - раст 
нæ бакодтай, Гугос, мæнмæ гæсгæ. 
- Æ фæсте фæдес ку уа ’ма нæ ку расоронцæ, уæд ци 
фæууодзинан нæ еунæг топпи хæццæ? - батухстæй æнсувæрти 
кæстæр Тулабег. - Куййи мард нæ ракæндзæнцæ. 
- Ма тæрсетæ, неке ин ес. Седзæр æй. 
- Дæ зæрди ин циййес идарддæр, Гугос? - бафарста Урусбий. 
- Магъа. Ласæн æй нæхемæ, - загъта Гугос, - косæг къохтæ 
хæдзари уæлдай нæ уодзæнцæ. Ести архайдзæнæй. Рæстæгæй- 
рæстæгмæ ибæл нæхе дæр ерхæфсдзинан... 
Æнсувæртæ æ хæццæ исарази æнцæ. Æфцæгбæл куддæр 
бахизтæнцæ, уотæ син урдугмæ цæун ба фенцондæр æй. 
Æваст комæрдигæй хæрæмегъæ искалдæй. Изæрмелтæ кæнун 
райдæдта. Цубур æй фæззигон бон хуæнхбæсти. Еу лæгæти 
размæ æрбахъæрттæнцæ æма уоми æрæхсæвеуат кодтонцæ. 
Иннæ бон изæрæй мæйрохси скасти хæццæ Кæурæггини 
балæудтæнцæ æнæкъулумпийæй сæ хæдзари къæсæрбæл. Киз- 
ги къæхтæбæл хъадаматæ бакодтонцæ ’ма æй, сæ тургъи буни 
ци устур æскъæт адтæй, уоми фонси хæццæ еу къуми л истæнбæл 
ниууагътонцæ. Гъеууотемæй, мæгур кизгæ райдæдта аманати 
цард кæнун Гугоси æскъæти. 

IV 
Адæймагæн, æ зæрдæмæ ка нæ цæуа, уæхæн гъуддæгутæ ку 
æвзара æнæбари, уæд ин æрдзæй лæвæрд æй уони нихмæ тох 
кæнун. Фæндæуа æй, ма ’й фæндæуа, уæддæр. Фиййау кизгæн æ 
ном хундтæй Хæсибад. Æ царди уаги уавæртæ, золкъæ рæсугъд 
сурх фазæ фæткъу куд бахуæруй, уотæ ин æ зæрди уедæгтæ 
æхсингæ цудæнцæ. Зæрди рист бонæй-бонмæ арфдæр кодта. 
Ци къæбæртæ ин æрбахæссиуонцæ æхсири къоси хæццæ 
хуæрунмæ, уонæмæ æвналгæ дæр не ’ркæнидæ. Æ цæхгун 
цæстисугтæ уони бæсти ниуазта. 
Фиццаг бæнтти гъæр кæнун дæр æвзурста, кæд æй еске 
фегъосидæ ’ма ин ести банхус кæнидæ, зæгъгæ, фал ин æскъæти 
фæсдзæгатæй Наргъи-Дони минкъий æхсæрдзæн æ сор хъури 
уахъæр æ удзæлæй æмбарзта... «Мабал гъæр кæнæ», - зæгъгæ 
’й æнсувæртæ нæмгæ дæр ракæниуонцæ. 
Кæдмæ сæ бон адтæй, уæдмæ æй римахстонцæ адæми 
цæстæнгасæй. Кизги туххæй гъæубæсти сусу-бусутæ æма дан- 
дунтæ исберæ æнцæ. Æ хабар ин базудтонцæ æнсувæрти мадæ 
’ма фидæ дæр. Бæргæ фæххилæ кодта фидæ æ фурттæн, бæргæ 
тæрегъæдкодтаикизгæнсæфæлмæнзæрдæмадæ,фалХæсибади 
хъисмæт уомæй хуæздæр æрдæмæ æхе берæ нæ раздахта. Раст 
зæгьун гъæуй, мадæ æма Гугоси уосæ берæ фæттох кодтонцæ, 
цæмæй æй æ хъадамантæй исуæгъдæ кодтайуонцæ, уæдта ин 
хæдзарæмæ хуæрунмæ цæуни барæ адтайдæ. Æ рæхистæ ин ку 
исистонцæ, уæд еу къуæрей фæсте кизгæ ледзун фæндæ искод- 
та. Хуари кæрдзин’ма цæхгун цихти мортæ сосæггити бафæсвæд 
кæнидæ хуæрунбæл ’ма сæ скъæти римахста. Еу бон Хæсибад 
хæдзари силгоймæгти хæццæ рæфтад куд кодта, уотæ Тулабег 
сæ куй Тузари хæццæ æскъæтмæ бацудæй, хайуанбæл кумæдæр 
цæунмæ гъавта ’ма ’й къæзбийтæ багъудæнцæ. Куй æсмуститæ 
кæнгæ кизги листæн хуссæнмæ бацудæй ’ма ’й æ дзæмбутæй 
æзгелунмæ фæййагайдта. Уайтагъддæр къæбæртæ ’ма цихтитæ 
фæууæлбилæ кодта. Тулабег сæ райста æ къохмæ. Хæдзарæмæ 
си исхаста ’ма сæ силгоймæгти размæ фингæмæ æргæлста. 

- Мисти хузæн уогæнттæ кæнун райдæдтай, - фæгъгъæр 
кодта тарст кизгæбæл ’ма ’й е ’хсæй æрцæва, зæгъгæ, уотæ ин æ 
мадæ æ къох райахæста. Зæнхæмæ нитту кодта ’ма загъта: 
- Дæ цæсгон еугур уагъд куд искодтай, куд! Дæу ниййеру- 
ни бæсти мин еу куййи къæбула ку исæнтæстайдæ, - æ къох 
ракъуæрдта, - уогæ уи уе ’ртемæй дæр ци игъаугидæр ес. 
Берæгътæ. 
- Ниууадзай, нана, дæ дзубанди, - æ къох ей ратудта Тула- 
бег, - ду ин æ сæрбæл дзорис, мæнмæ гæсгæ ба æхе ледзунмæ 
цæттæ кæнуй, æндæра аци фæрзеуи мортæ уоми цæмæн 
æмбурд кæнуй. 
- Ледзунмæ, ледзунмæ, - искудтæй мадæ, - æз ба уотæ 
зæгъун, æма æй кæцæй æрбаластайтæ, уордæмæ ’й фæстæмæ 
фæлласетæ! 
Бæргæ ин тæрегъæд кодта зæронд уосæ. Кæд Тулабегæн æ 
мадæ адтæй, уæддæр еци рæстæги ка игъуста æнæ неци барæ 
силгоймагмæ, лæг уогæй. Æ ходæ ка уагъта æрниллæг ун?! 
- Дæу хæццæ фæнди дзорæ, фæнди ма дзорæ, - æ къох 
ракъуæрдта фурт æ мадæбæл ’ма хæдзарæй æндæмæ 
фæндæбилæ ’й. 
Фæззæг фæцæй. Зумæг раевгъудæй. 
Гугоси райурстонцæ ’ма хецæн хæдзарæй цæрун райдæдта. 
Урусбиййæн сæрди бийнонти гъуддаг бакодтонцæ. Анзи фæсте 
уосæ ракурдта Тулабег дæр. Еци цаутæ æрцуди рæстæги 
Хæсибад цалдæр хатти ралигъдæй хæдзарæй, фал æ райгурæн 
гъæумæ нæ бахъæртидæ. Æнсувæртæ æй уайтæкки дæр 
баййафиуонцæ ’ма ’й, æсхуститæкæнгæ, кæми ба - нæмгæй, 
фæстæмæ раздахиуонцæ Кæурæггинмæ, еци æнæхаири 
æскъæтмæ. Ци æ бон адтæй мæгур кизгæн? Бæхгин алкæддæр 
цурддæр адтæй фестæг лæгæй. 
V 
Бон бони æййевгæ цудæй, къуæре - къуæрей, анз ба - анзи. 
Базæронд æй Хæсибад кедæр æскъæти. Кæд ибæл фондз æма 

*кф^-^^ш^^^9^ 123 »»й^ ■■■*Ц&||^^-фь* 
дууинсæй анземæй фулдæр нæма цæуй, уæддæр æ кæддæри 
дууæ сау дзигкой биди метæй дæр уорсдæр иссæнцæ. Дæс æма 
инсæй анзей æндæргъи æ цæститæ еунæг бон дæр сор бунати 
нæ фæцæнцæ. Дууæ денгизей астæу хуæнхбæсти дуккаг уæхæн 
силгоймаг зин иссерæн адтæй, Хæсибади хузæн æфхуæрд ка 
æрцудæй ’ма уой бæрцæ зинтæ ка бавзурста. 
Æ мæгур бæнттæ ’ма æ зæрди рист Хуцаумæ багъардтонцæ, 
исибæл æмбалдæнцæ æ тæрегъæддаг курдиæдтæ. Æвæдзи 
цидæртæ ес дуйнебæл, адæм ке нæма зонунцæ, уæхæнæй. 
Естæбæлти æууæндун гъæуй. Æ Хуцауи хайбæл æууæндтæй 
Хæсибад ’ма æй Исфæлдесæг иронхи бунати нæ ниууагъта. 
Уал анзей фæсте Кæурæггини Гугоси æскъæти фонсау дард 
ке цæуй сæ еунæг хуæрæ, е Ассимæ кизги æнсувæртæмæ 
фæххабар æй. Дууæ æнсувæри, сæ хуæрæ æгас æй, зæгъгæ, 
уой ку фегъустонцæ, уæд син хъæбæр æхцæуæн адтæй. Кизги 
радавгути бафхуæрун гъæуй, зæгъгæ, исфæндæ кодтонцæ ’ма 
ма сæ хæццæ гъæуæй дæс гæрзефтонг бæхгини райстонцæ. 
Кæурæггинмæ сæ берæ цæун нæбал гъудæй, уотемæй сæбæл 
Гугоси мади ’рвадæ рамбалдæй. Гъуддаг ци ’рдæмæ зелуй, уой 
ку балæдæрдтæй, уæд æ хуæрифурттæн хуæрзгæнæг фæцæй. 
Хæстæгдæр къахнадбæл цæхгæрмæ багæпп ласта æ бæхбæл 
’ма син радзурдта хабар: 
- Марунмæ уæ агорунцæ. Гъæубæсти адæмæй уæ сæрбæл 
неке рахуæцдзæнæй уæхæн гъуддаги, уой зонетæ уæхуæдтæ. 
Уæхецæн мæсуг дæр нæййес ’ма тагъд уæхе ескумæ райеуварс 
кæнетæ рæстæгмæ, - загъта син сæ мади ’рвадæ æ фæндон. 
Гугос е ’нсувæртæ ’ма æ дууæ фуртей хæццæ сæ бæхтæбæл 
сæхе багæлстонцæ ’ма цæсти фæнникъулдмæ Сау хонхи гъæди 
фæммедæг æнцæ. 
Уæдмæ æссæнттæ бацудæнцæ Гугости фиди хæдзарæмæ, 
’ма си баййафтонцæ зæронд мадæ ’ма фиди се ’ртæ киндзей 
хæццæ, къумти ратæхæ-батæхæ кодтонцæ еу къуар æнагъон 
сабиййи. 
- Кæми ’й нæ хуæрæ? - бафарста æссæнттæй еу. 

Æфсийнæ цæстæй райамудта æ хестæр киндзæмæ, рахонæ 
Хæсибади, зæгъгæ. 
Киндзæ фендæбилæ’й хæдзарæй ’ма цæстифæнникъулдмæ, 
куд фæззæгъунцæ, уотæ син сæ хуæри сæ размæ æрбалæуун 
кодта. 
Дууæ æнсувæри æй сæ хъури ниттухтонцæ. Æ цæстисугтæ 
ин сæ басулухъти къабæзтæй сæрфтонцæ. 
- Мабал марæ дæхе кæунæй. Дæ зинтæ ацибонæй фæстæмæ 
фæцæнцæ, - сабур æй кодтонцæ дууæ æрвади. 
- Зудтон æй, ами мæ ке нæ ниууадздзинайтæ, уой, агоргæ 
мæ ке кæндзинайтæ ’ма мæ ке иссердзинайтæ. - Уæд сæ еуемæ 
æдзинæг бакæсидæ, уæд се ’ннемæ еу цалдæр хатти, уæдта сæ 
бафарста: 
- Адулбий уи кæци æй? 
- Е æз дæн, - дзуапп ин равардта æнсувæртæй сæ еу. 
- Мадта ду ба Омарбий дæ, не ’гасей кæстæр? 
- Е ба æз дæн, - загъта иннæ æнсувæр, - нæ нæмттæ дæр 
нин нæма феронх дæ уал анземæ! 
- Сумах нифсæй ку цардтæн, уæд уин сæ куд феронх адтайнæ 
гъæуама?! 
- Кæми æнцæ дæ бафхуæргутæ, - бафарста хестæр æ хуæри. 
- Нæ зонун, - æ сæр батилдта Хæсибад. 
- Кæми æнцæ дæ фурттæ, нæ фиди хай, кæмæй нин есгæ ’й 
не ’фхуæрддзийнадæ, - бафарста кæстæр æнсувæр уорсзакъæ 
зæрондлæги. 
- Кæми æнцæ? Нæбæзгæ æнцæ ’ма сæхе баримахстонцæ 
хуæнхти цъæсти. Лæгъуз мадæ ’ма лæгъуз фидæ ан мах. 
Нецæййаг,ходуйнаггæнæгфурттæисгъомбæлкодтан,мæнæатæ 
ба, - хæдзари ци сувæллæнттæ ратæхæ-батæхæ кодта, уонæмæ 
бамудта, - уони бæдæлттæ æнцæ, мæнæ атæ ба сæ уоститæ. Ами 
нæ ниууагътонцæ, сæхе махæй раеуварс кодтонцæ. Мæнæ уæ 
рази ан ’ма махæй райсетæ уæ маст. Рамаретæ мах не ’гасей дæр. 
- Мах зæрæндтæ, уоститæ ’ма сувæллæнтти хæццæ нæ 
тох кæнæн. Дæ фурттæ ба, нæ къох си кæбæл куд хуæст кæна, 

уотæ мард уодзæнæнцæ æнæхатирæй. Уæхæнттæн зæнхæбæл 
бунат нæййес, - загъта Адулбий ’ма ци хурдзин æрбахаста æ 
хæццæ, уой æ хуæрæмæ равардта, - хуæцæ, мæнæ дин ами 
нæуæг фæлуст ’ма уæртæ иннæ уати дæ бузуртæ раласæ, ани 
ба дæхебæл искæнæ. Цæугæ кæнæн нæхемæ. Нана нæмæ 
æнгъæлмæ кæсуй. 
Æссæнттæ сæ хуæрæн æрбаластонцæ сæ хæццæ зæриндагæ 
халæйхуд дарий фæлуст. Кæурæггини цæргутæ уæхæн дарæс 
сæ фуни дæр некæдма фæууидтонцæ нури уæнгæ. Кæстæр дууæ 
киндзей æнхусæй сæ Хæсибад æхебæл искодта. Æнсувæртæ 
сæ хуæри бæхбæл рабадун кодтонцæ ’ма ранæхстæр æнцæ. 
Нихæси размæ Хæсибад æ бæх бауорæдта, ’ма рафестæг æй. 
Адæм имæ устур дессагмæ кæсæгау кастæнцæ. Е ’рттевгæ 
фæлусти æцæгæй дæр адтæй уæларвон изæди хузæн. Æ уорс- 
цилле хизæ æ сæрæй исиста, æ уæрагисæртæбæл æхе æруагъта, 
’ма æ реутæ райгон кодта. 
- Тобæ стъафирилла, - исдзурдта нихæси зæрæндтæй 
сæ еу, - цитæ ма фæууиндæуодзæнæй идарддæри царди. Ци 
бауодзæн, цæбæл æрлæудзæнæй нæ фæстаг? 
- Еунæг Хуцау æ зонæг, - загъта ин, æ фарсмæ ци лæг бадтæй, 
е’ма æ цæститæ æ армитъæпæнæй бамбарзта. 
- Хуарз адæм! - исдзурдта силгоймаг нихæси бадæг 
адæммæ, - ма ’хгæнетæ уæ гъостæ, ма ’мбæрзетæ уæ цæститæ! 
Далæ мин еци хæдзари æнсувæртæ, - æ къохæй бамудта дæс 
æма инсæй анзи фонси цард кæми бакодта, уордæмæ, - ци 
фудмиутæ бакодтонцæ, уой адæймаги зæрдæ е’знагæн дæр нæ 
зæгъдзæнæй. Мæнæ аци реутæ не Сфæлдесæг силгоймагæн 
исхæссунмæ равардта. Уæхæн амонддзийнадæ æз нæ базудтон. 
Сувæллони фæлмæн гъар билти фæди бæсти анæбæл байзадæй 
Гугос, Урусбий æма Тулабеги æмбуд æма сæнарæсмаг ци ил- 
гъаг хед къохтæ кæнунцæ, уони цъумур фæд. Некæцидæр бал 
Ирæфи дон мин сæ искæдзос кæндзæнæй. 
Силгоймаг æ къохтæ æ размæ исхъел кодта, арвмæ æдзинæг 
кастæй ’ма æвеппайди цæф берæгъи ниуд никкодта: 

^■»Н@К-Æ"-12(3 >«ФН^^ 
- Кувтон дæмæ æма мæ фегъустай. Курдтон ди ’ма исарази 
дæ мæ курдиадæбæл. Мæ содзагæ æлгъистæ син абони исаккаг 
кæнæ аци аулæн. Сæ нæлæстæг зæнæгæй финддæс анземæй 
фулдæр еунæгæй уæлдай ма цæрæд, еци еунæг ба мæн карæмæ 
куд нæ хъæрта, мæ тæрегъæдæй, мæ тæрегъæд ба мин авд 
фæлтæремæй куд фæффедонцæ ’ма ма сæ хъаунæй еунæг дзед- 
зедай биццеу куд байзайа, гъе уæхæн бон сæбæл æркæнæд. Су- 
мах ба, хуарз адæм, ме’лгъистæн æвдесæн уотæ. 
Силгоймаг ма еу хатт дæр берæгъи ниуд никкодта. Æ 
реутæ бахгæдта ’ма æ бæхбæл рабадтæй. Е ’нсувæртæ ’ма уони 
æмбæлтти хæццæ æфцæги надмæ сæхе баистонцæ. Куддæр 
фæййаууон æнцæ коми, уотæ сау мегътæ арви астæумæ сæхе 
ивазун райдæдтонцæ. Думгæ æхецæн бунат нæбал ирдта ’ма æ 
фур мæстæй и мегъти æ разæй æнæвгъау расор-басор кодта. 
Арв дзæбæх ку баталингæ æй, уæд ибæл æрттеваги æвзæгутæ 
сайтæнтти кафт кæнунмæ фæййагайдтонцæ. 
Рæстæгæй-рæстæгмæ сæбæл арв бадугъ-дугъ кæнидæ. 
Гъæр сæбæл кодта, фал имæ игъосæг ба н’ адтæй. Æставд 
æртæхæй уарунмæ фæййагайдта. 
VI 
Куд нæййес царди медæгæ дессæгтæ! Хæсибади е’нсувæртæ 
сæхемæ ку фæлластонцæ, уæд уомæй къуæре фæстæдæр Гу- 
госи фурттæ цауæни фæммард æнцæ. Зæйæ сæ фæлласта. 
Æ фурти фурттæй сæ еу бæхæй рахаудтæй, иннæ ба Ирæфи 
дони ранихъулдæй. Фур мæстæй Гугос, куд æ зæронд мадæ ’ма 
фидæ, карз незæй æрбасæйгæ æй ’ма хуссæнмæ бахаудтæй. 
Кæрæдземæ хæсдзæф æртемæй дæр сæ уодтæ исистонцæ. 
Урусбий æма Тулабеги зæнæгæй дæр цалдæр биццеуи 
æдзардæй бабун æнцæ. 
- Тæрегъæд дори губун дæр тонгæ кæнуй, - дзурдтонцæ 
Кæурæггини цæргутæй сæ еуеутæ. 
- Устур кувд сæ искæнун гъæуй, - таус кодтонцæ иннетæ. 
- Кедæр цау сæбæл æрцудæй. Кенæ сæ Киристонгъæуи 

дæснимæ, кенæ ба Кæсæги молломæ цæун гъæуй, - дузæрдуг 
нæбал кодтонцæ æртиккæгтæ. 
Сæ фæстаг марди афæйгæндæ ку фæййевгъудæй, уæд 
исфæндæ кодтонцæ гъæугувд искæнун, Хуцауæй хатир ракорун, 
изæдтæмæ исковун, фал сæ Хæсибади сау æл гъистæ уæгъдæ нæ 
уагъта. Сæ фæсте сау халони зилд кодта. Хуцау си æхе разилд- 
та. Изæдтæ æма син идаугутæ сæ кувд нæбал истонцæ. Гъæуи 
адæми фулдæр си тæрсун райдæдтонцæ. Гæнæн æма син амал 
кæми уидæ,уоми сæбæл сæхе расерф кæниуонцæ. 
Аци бон дæр бабæй кувд мæнæ райдайа, зæгъгæ, уæд Урус- 
биййи фурт Тулабеги кæстæр биццеуи хæццæ рабуцæу æнцæ, 
æгтæмæ æндзаргæй. Кæстæри ихестæр æнæхатирæй фесху- 
ста ’ма дæ фудгол - уотæ. Сувæллон, фидтæ кæми фунхтæнцæ, 
уоци ирайгæ агæмæ бахаудтæй. Æ фесхуайæг фæттаретæй ’ма 
æ гъæлæси дзаг нигъгъæр ласта. Еу къуар хестæри æ гъæрмæ 
æрбауадæнцæ. Бæргæ ма фелвастонцæ сувæллони агæй, фал 
е æрдæгфунхæй сæ къохти æ уод систа. Гъеууотемæй и кувд 
æнæбари хистмæ раздахтæй. 
Бæнттæ еугай евгъудæнцæ, гъуддæгтæ ба рæвдзæдæр нæ 
кодтонцæ. Нигки ма Урусбий æма Тулабег, сувæллони басугъди 
фæсте, кæрæдземæ дзоргæ дæр, цæугæ дæр нæбал кодтонцæ. 
Еу бон кæми адтæй, уоми сæ мади ’рвадæ Киристонгъæуи 
дæсний бабæрæг кодта. Дæсни, хабар цæй медæгæ æй, уой 
ку балæдæрдтæй, уæд мæйдзуд уæси иуонæмæ хорæрдæмæ 
берæ фæрракæсæ-бакæсæ кодта. Уой фæсте æ хубедзæстидзаг 
фуси гъолтæ æ размæ еу минкъий тъæрвингæмæ æркалдта. 
Уонæмæ дæр дзæвгарæ рæстæг æдзинæг фæккастæй. Æппун 
фæстаг æхебæл дзиуарæ бафтудта ’ма, æ сæр бателгæй, загъта: 
- Бахатир кæнæ, хуарз лæг, мæнмæ син хуасæ нæййес. Устур 
æлгъистæ ес сæ рагъи ’ма æ рæстæг тагъд нæма фæууодзæнæй. 
Гъолтæ куд амонунцæ, уотемæй рахæсдзæнæй сæдæ анземæй 
фулдæр. Иуонæ ба ма, тагъд рæстæги ка æрцæуйнаг æй, уæхæн 
æртæ фидбилизи дæр амонуй. 
Хъауни ма байзадæй æдеугурæй цуппар нæлгоймаги - Урус- 
бий, Тулабег æма сæ фæйнæ фæстаг фурти. 

^^ф^-^К^^128 "@ Н^ЙЕ "Ф111' 
Урусбий æхе кеми нæбал адтæй. Æ сæризунд куд цæугæ 
цудæй, уотæ и лæг фæлхæтун райдæдта. Бийнонтæмæ æ 
кард арæх исесидæ, ке уи æрбавгæрдон, зæгъгæ. Игъосгæ 
некæмæбал кодта гъæуи медæгæ, нæдæр хеуонтæмæ, нæдæр 
хестæртæмæ. Æнай-æнойти æ сæри ци фæммедæг уидæ, уомæн 
некебал неци лæдæрунгъон адтæй. Æмбесæхсæви, мæйрохс уа, 
тар-талингæ уа, уæддæр ибæл Кæурæггини ревæд гъæунгти 
æрсæумæ уидæ, рацо-бацо кæнгæй. Æхецæн æ фиййи буни 
цидæртæ дув-дув кæнун райдаидæ, фал ин си лæдæргæ ба неке 
неци кæнидæ. Æ сæр сосæни бæхи тилд кодта. 
Хуæздæр уавæри нæбал адтæй Тулабег дæр. Е’намондæн æй 
Хуцау ниуæзтæбæл фæццæфсун кодта ’ма си æ бæрцæ нæбал 
зудта. 
Бонсауæй-изæрмæ гъæубæл, ниуæзтæ агоргæй, хæдзаргай 
зилдæй, уой фæсте ба сæхемæ кенæ - хонгæ, кенæ ба - хæсгæ 
рауаидæ. Адæми зæрдæ си, куд фæззæгъунцæ, уотæ исцъæх æй. 
Лæгъуз дзорун райдæдта гъæуи силгоймæгтæмæ, 
ниуæзтгунæй æхе ку нæбал лæдæридæ, уæд. Æхецæй сæ 
æлгъиста. Алкедæр имæ си и силгоймæгтæй еци сахат Хæсибад 
кæсун райдаидæ: 
- Фесæфæ, фесæфæ, æссон сайтан! Нæ марæг, нæ 
бабунгæнæг, - гъæр кæнун сæбæл фæййагаидæ Тулабег, æ 
сæтæ калгæй. 
- Фæццæуон ’ма син Аргудани кæсæги моллой бафæрсон, - 
балæдæрун кодта гъæуи хестæртæн æ минеуæгТулабеги каууес 
Бекмæрза, - кæд ма син е ести хуасæ искæна, æндæр син зæнхи 
цъарæбæл, уæхуæдтæ æй уинетæ, неке бон нецибал æй. Куд 
уæмæ кæсуй сумахмæ еци гъуддаг? 
- Раст æй дæ гъуди, - исарази æнцæ хестæртæ Бекмæрзай 
фæндонбæл, - еске ма дæ хæццæ райсæ æмбалæн гъæуæй 
’ма фæццотæ. Бабæрæг кæнетæ кæсæги моллой. Кæмæн ци 
фæххуасæ уодзæнæй, уомæн ка ци зонуй. Куд дæсни, уотæ æ 
ном еци моллойæн идæрддæбæл игъустгонд æй. Бавзарæн 
ма еци гъуддаг дæр, - дзурдтонцæ, хуæздæрдзийнадæмæ 
æнгъæлдзауæй, сæ нихæси Кæурæггини номдзуд хестæртæ. 

Сæумæ раги дууæ бæхгини хуарз лæвæртти хæццæ 
Кæурæггинæй рараст æнцæ Кæсæгмæ. Дуккаг бон се ’зæр 
Аргуданмæ бахастонцæ. Иссирдтонцæ моллой хæдзарæ ’ма ин 
се ’рбацуди нисан балæдæрун кодтонцæ. Молло сæ иуазгути 
хæдзарæмæ æ хæццæ бахудта: 
- Идардæй æрцæугæ бæл ццæнттæ айтæ ’ма фæллад дæр куд 
нæ уодзинайтæ. Мæхæдзарæ-уæхæдзарæ, æфсæрми мацæмæй 
бакæнетæ. Изæрхуар искæнетæ. Бауодæфетæ сæумæмæ, исон 
ба, Хуцауи фæндонæй, нæ хабæрттæ цæмæй царди рацæуонцæ 
æнæкъулумпийæй, уобæл еумæйагæй баархайдзинан, - загъта 
син молло ’ма æ косæгмæ фæдздзурдта. 
- Мустафа, дзæбæх сæмæ базелæ, тухсун сæ мацæбæл 
бауадзæ. Балæдæрдтæ?! 
- Дæ зæрдæ мацæмæ æхсайæд Керим-Хаджи. Алци дæр ху- 
арз уодзæнæй, - косæг æ сæрæй ниллæг ракувта моллойæн. - 
Мæ бæрагæ сæ уадзæ. 
Бæлццæнттæ хурдзинæй сæ лæвæрттæ исистонцæ ’ма сæ 
моллой размæ æрæвардтонцæ: минкъий - асæй, фал рæсугъд 
æвзестæ, къохтæбæл дон кæнæн хъувгъан уæдта дууæ 
рæстæмбес æвзестæ къоппай. Етæ дæр Бекмæрзамæ фагæ нæ 
фæккастæнцæ ’ма ма сæбæл уæлæнхас цалдæр листæг æхцай 
капеккитæ бафтудта. 
- Машалла, - æ зæрдибунæй арф исуолæфтæй молло, е 
’уазгутæмæ кæсгæй. - Уотæ хъæбæр уæхе цæмæн байхæсгун 
кодтайтæ? Устур арфæ уин кæнун, дини косæг, Хуцауи 
ихуæрстæн, уæхæн кадæ ке искодтайтæ, уой туххæй. Уæ салам 
берæ уæд. Хуцауи амондæй алкæддæр хайгун уотæ. 
Молло лæвæрттæ райста. Е’уазгутæн «хуæрзизæр» зæгъгæй, 
сæ æ косæги бæгъдеуагæ ниууагъта. 
Иуазгутихæдзарибакомкоммæдургъициустурдæразгъунст 
адтæй, уоми, фæрсгæ ци уати фæккæнуй, уордæмæ бацудæй. 
Къеуин цирæгътæй еу къуар исасугъта. Дууæ къæразей астæу 
ци тæрхæгутæ адтæй фарсбæл, уордигæй æртæ устур бæзгин 
киунуги раиста. Киунугутæ финст адтæнцæ араббаг æвзагбæл. 
9 Заказ № 53 

Тæккæ минкъийдæр сæбæл еу фондз-æхсæз сæдæгай анзи 
цудайдæ. Æ размæ сæ стъолбæл æрæвардта. Æ къохтæ ’ма æ 
цæстæнгас Исфæлдесæгмæ исаразгæй, ракувта: 
- Бисми Лляхи р-рæхмани р-рæхим, - е ’нцъулдтæ бугъзур 
армитъæпæнтæ æ даргъ уорс боцъобæл æрдаудта. Цирагъ 
æхемæ æрбагурун кодта ’ма и киунугутæн сæ бæзгиндæри 
цидæртæ агорун райдæдта. Рæстæгæй-рæстæгмæ, æнæ ести 
исдзоргæй, раст цума естæбæл дес кодта, уоййау æнæбари тилд 
бакæнидæ æ сæр. Кастæй æма кастæй, рæстæгути медæг ка ба- 
бор æй, еци киунуги сифтæмæ æдзинæгæй. Хуссæг ибæл нæбал 
цæфстæй, æма æртиккаг киунуги хæццæ архайун куд райдæдта, 
уотемæй гъæуи еу цалдæр рауæнеми фиццаг кæркитæ уасун 
райдæдтонцæ. Еу цалдæр сифи ма си бакастæй, уой фæсте ба ’й 
бахгæдта. 
Сæумон намази рæстæг æрхъæрттæй. Молло киунугутæ 
фæстæмæ тæрхæгбæл сæ бунати байвардта, уæдта æ косæгмæ 
фæдздзурдта: 
- Кæми дæ, Мустъафа, райгъал уо ’ма тургъæмæ дæ хæццæ 
хъувгъани дон æма хесæрфæн рахæссæ. Намаз кæнунмæ афонæ 
æй. Хори скастмæ берæ рæстæг нæбал ес. 
Мустъафа рагæй куста молломæ ’ма ин уомæ гæсгæ ба æ 
дзурд æ медфунмæ дæр райгъосидæ, уотæ ибæл исахур æй. 
- Цæун, цæун, Керим-Хаджи! - фæрсаг уатæй фæгъгъæр код- 
та Мустъафа ’ма, æ цæститæ æууæрдгæй, сæрдигон фæлмæн 
бонивайæнти æ ниллæг урундухъæй фæггæпп ласта. Æ дарæс 
тагъд æ уæле ракодта ’ма æнæзийнадæй моллойæн тургъи 
бæрзонд фæтæн æнгозæ бæласи буни намазгæнæн буйнаг бай- 
тудта. Ниссæрфта е æ цæсгом, æ къохтæ. Æ дзабуртæ раласта. 
Буйнагбæл æ уæрагисæртæбæл æрбадтæй ’ма сæумон намаз 
искодта. Иснамаз кодта Мустъафа дæр. 
- Не ’уазгутæ, КУД сæ балæдæрдтæн, уотемæй киристон 
æнцæ, намаз нæ кæнунцæ. Растдæр зæгъгæй ба, пусулмон дин 
ка нæ кæнуй, Дигорæн æ еци хаййæй æнцæ. 
- Æнæмæнгæ уотæ ’й Керим-Хаджи, - дзуапп ин равардта 
косæг. 

- Мадта уотæ бакæнæ, цо’ма сæ райгъал кæнæ’ма мæмæ сæ 
рахонæ, фæрсгæ кæми фæккæнун, еци уатмæ. Табу Хуцауæн æма 
æ минæвар Мæхæмæт Пахампарæн. Хуцауи хуарз салам уæд, 
мæнмæ гæсгæ, уæдта адæми хъисмæти устур киунугутæ куд 
зæгъунцæ, уотемæй атæ фæрсунмæ ке туххæй æрбацудæнцæ, 
уони гъуддаг хъæбæр лæгъуз æй. Сугъдæг динти раст ахури 
æгъдауæй, фæснадмæ рахезгæй, адæми тæрегъæддзийнадæй 
хæран хай райстонцæ Хуцауи фудæнæн. 
- Иншалла, е дин бæллахи гъуддаг, - батухсæгау кодта Му- 
стъафа ’ма æ сæр рател-бател кæнгæй, фæрраст æй иуазгути 
уатмæ. Уайтагъддæр, куд ин загъд адтæй, уотæ, дууæ лæгей 
фегъал кодта ’ма сæ Керим-Хаджий косæн уати балæуун кодта. 
VII 
Фусун æма иуазгутæ кæрæдземæн салам ку равардтонцæ, 
уæд’сæ молло стъоли сæргъи æ фæйнæ фæрсеми исбадун код- 
та фæйнæ къелайебæл. 
- Зæрдæ уин хуарзæй уоййасæ нецæмæй ивæрун, фал мæ 
бон ци æй, уæдта ци зонун, уони ба уин нæ бавгъау кæндзæнæн. 
Гъуддаг, уæхуæдтæ ’й куд зонетæ, уотемæй бастауйнаг нæй, 
бонæй-бонмæ ба арфдæрæй-арфдæр кæнгæ цæуй карз 
æлгъисти хъаурæ. Æдосæ-бонмæ, мæнæ сæ уæхуæдтæ уинетæ, 
- æ къохæй, тæрхæгути ци киунугутæ адтæй, уонæмæ амонгæй, 
- фæййагурдтон, æгас Пусулмон дуйне кæмæй пайда кæнуй, 
еци Устур кинугути, карз æлгъистæ исесунæн ци фæрæзнитæ 
ес, уони. Кæд ни ести рауайа, уæд æмбурдæй еумæ æркæсæн 
исони бонмæ. Æрмæстдæр уи уой корун ’ма, аргъаугæ ку кæнон, 
уæд уи маке маци дзорæд. Цалинмæ уин мæхуæдæг зæгъон, 
уæдмæ мæ ма багъигæ даретæ. 
Кæрæдземæ бакæсгæй, иуазгутæ сæ сæртæ æнæдзоргæй 
аразий тилд бакодтонцæ. 
- Хуарз мадта, - загъта молло ’ма е ’нгулдзæй Мустъафамæ 
райамудта. - Рахæссай мин ду ба улинкъи асæ дууæ листæг 
тæкъузгæ къуæцæли, уæдта уонæй цубурдæр ка уа, уæхæн 

къуæцæлтæ дæр дууæ. Устур уæлбун æвзестæ тæбæгъ, куййи 
сойнæ ’ма æртæ хъази сеси. 
Косæгæн ци загъд адтæй, уони алли рауæнтæй рамбурд код- 
та ’ма сæ стъолæбæл моллой размæ æрæвардта. 
- Бисми Лляхи р-рæхмани р-рæхим, ля Иляхæ илля Лла- 
ху Мухæммæдун рæсулуллах, - искувта молло. Тумбул къо- 
хи асæ гъосини ци куййи сойни минкъий къæрт адтæй, уой 
цирагъмæ багъар кодта ’ма си хъази сесæй къуæцæлтæ бай- 
сарста. Æвзестæ тæбæгъи сæ дзиуарæ ивæрд никкодта, еу 
инней нихмæ, уотемæй. Тæбæгъ æ къохтæмæ исиста ’ма имæ 
æдзинæг кæсун райдæдта. Цубур рæстæги фæсте къуæцæлтæй 
æртæ, дууæ - даргъдæртæ, еу ба - цубурдæр, уорс хъуæцæ 
кæнунмæ фæййагайдтонцæ. Моллой цæсгон цивзау ниссурх 
æй. Хъуæцæ ци къуæцæлтæй калдæй, етæ еци æваст нæзи ци- 
рагъау исцæфстæнцæ ’ма ма си цæсти фæнникъулдмæ айдагъ 
сау фунук райзадæй. 
- Аллах акбар! - фæгъгъæр кодта Керим-Хаджи. 
- Аллах акбар! - фæгъгъæр кодта æ косæг дæр. 
Тæбæгъи ма ци къуæцæл байзадæй, уой исиста молло ’ма и 
æ рахесфарс Бекмæрзамæ балæвардта. «Устур дессаг. Къуæцæл 
нæ, фал ехи къæртт», - æхе меднимæр загъта Бекмæрза, ’ма 
кæд дзоргæ неци искодта, уæддæр æ бауæр ба рабизирттæ æй 
уазалæй. Молло рахæссун кодта арси сойнæ ’ма æрхи уæлбун 
тæбæгъ. Ци къуæцæл ма байзадæй, уой байсарста арси сойнæй 
’ма ’й æрхи тæбæгъи астæумæ ниггæлста. Кæсун бабæй имæ 
райдæдта. Æ хед æ тæрнихæй стъолмæ тъинк-тъинк кæнун 
райдæдта. Къуæцæл базмалдæй ’ма тæбæгъи рахъел æй. Молло 
имæ фæллæбурдта, ’ма бабæй æй Бекмæрзай къохи фæссагъта. 
Раст цума къуæцæл нæ, фал цæфсгæ æхседарф адтæй, уой 
æсхъиуд фæккодта æ бунатæй Бекмæрза ’ма ’й æстъолмæ 
æргæлста. Æ арми тъæпæни астæу дæргъеццон донæйдзаг 
сугъди тъæпхали ку рауидта, уæд æ фур десæй æ дууæ 
цæстебæл ниххуæстæй: «Цæй бæрæггæнæн уа аци гъуддаг, - 
æхе фарста Бекмæрза, - ести фæххуасæ уодзæнæй мæ сиахс 

æма е’нсувæрæн? Кæди-майди ба рæстæрдæмæ æрзелиуонцæ 
нæуæгæй сæ хабæрттæ, - æхецæн зæрдитæ æвардта, - Хуцаумæ 
берæ хуæрзтæ ес». 
Керим-Хаджи, стъолбæл цидæриддæр адтæй, уони бафснай- 
ун кодта ’ма фæрсрæбун ци минкъий къæсса лæудтæй, уомæ 
байамудта æ къохæй: 
- Дæлæ уой хурфи ци хуар ес, уомæй мин къоппай 
цуппæрæнхай рахæссай ардæмæ. 
Мустъафа къæссай ком фехалдта. Къоси си еу минкъий фел- 
васта ’ма ’й молломæ балæвардта. Керим-Хаджи хуар стъолбæл 
æ размæ æркалдта ’ма си минкъий кæрæ рауадæй. Æ къохтæй 
æй байаууон кодта ’ма ибæл исаргъудта. Уой фæсте имæ, 
къуæцæлтæмæ куд кæсидæ, уотæ еу рæстæгутæ фæккастæй. Еу 
афони æ цæстисугтæ фемæхстæнцæ ’ма æ ростæй æ боцъобæл 
цирагъи рохсмæ æрттевгæ фæрдгутау урдугмæ æстъолмæ 
æгъзалдæнцæ. Æ бунатæй исистадæй. Мустъафа ин æ къела æ 
бунæй раеуварс кодта. Керим-Хаджи фæстæмæ еу къахдзæф ра- 
кодта. Хуари кæри сæрæй уæлдæфи пъæсту æ къохтæй истудта 
’ма ’й æ реугудурмæ сабургай æлхъевгæ цудæй. 
Кæрæ базмалдæй ’ма си едугидзаг нæмгутæ рахецæн æй. Ка 
ма си райзадæй, уой бунæй ба хæлаур æма хъæбуза рал æстæнцæ 
’ма стъолбæл кæрæдзей фæсте Бекмæрзай æрдæмæ фæрраст 
æнцæ. Молло, арф исуолæфгæй, фæгъгъæр кодта: 
- Аллах акбар! 
- Аллах акбар! - æ фæсте бабæй фæгъгъæр кодта æ косæг 
дæр. 
Керим-Хаджи, кæрæй ци нæмгутæ рахецæн æй, уони нимад 
ку фæцæй, уæд, æ сæр æнæбари тилд кæнгæй, загъта: 
- Дæс æма æхсæз инсæй нæмуги. Гъуддæгтæ, куд сæмæ 
æнгъæл кастæн, уотæ хуарз нæ ’нцæ, фал сæбæл æнæ æрдзорæн 
ба нæййес, уæ зæрдæмæ цæуонцæ, ’ма цæуонцæ, уæддæр, нæ 
хуарз иуазгутæ. 
- Нæ гъуддаг нин балæдæрун кæнæ, ци æй, уомæй 
лæгъуздæр уæн ин нæбал ес, нæ боц фусун, Табу Хуцауæн, - 
загъта Бекмæрза. 

- Æртæ къуæцæли ка басугъдæй, етæ уой амонунцæ, ’ма 
уæхемæ ку схъæртайтæ, уæд гъæуи исæййафдзинайтæ æртæ 
зиани. Дууæ хестæри ’ма еу кæстæр. 
- У-у-у-æдта, - ниуунæргътæй Бекмæрза. - Еугур бун ку 
кæнæн. 
- Фиццаг, ех ка адтæй, уой фæсте ба - сурх зинг, еци къуæцæл ба 
уой амонуй, æма муггаги фæд не’сæскъундзæнæй бунтон.Æвæдæй 
нæ байзайдзæнæй, кæд берæ нæ кæндзæй, уæддæр. Дæс æма 
æхсæзинсæй нæмуги æнцæ æнзтæ. Нур æй киристон нимадæй 
1830 анз. Дæс æма син æхсæзинсæй анзи федгæ’й ескетæрегъæд. 
Ци æртæ зианей туххæй дзорун, уоци устур фидбилизæн мах 
бон бауорамун нæй. Хуцауи ба е ’нæрцæун нæ фæндуй. Хæлаур 
æма хъæбуза, киунугути куд финст æй, уомæ гæсгæ, дæс æма 
æхсæзинсæй анзей фæсте, 1961 анзи уалдзæги хумидайæни 
мæйи дууадæсæймаг бони, муггагитауæнти бæрæгбони, зæнхи 
къоребæл æрцæудзæнæй уæхæн устур хуарз гъуддаг, кæци 
некæд ма адтæй адæми рантæстæй ардæмæ ’ма ин неке неци зо- 
нуй бæлвурдæй. Уой æрцæуни рæстæги муггаги райгурдзæнæй 
нæлгоймаг, кæций фæсте берæ кæнун райдайдзæнæнцæ. Еци 
биццеу уодзæнæй фæстаг тæрегъæдфедæг. Мæн гьæуй, ци 
берæ фидбилизтæ ’й хезуй, уонæй ка багъауай кæна уой, уæхæн 
зæрдæдарæн дуа искæнун. Цалинмæ сумах сехуар кæнайтæ, 
уæдмæ цæттæ уодзæнæй. Мустъафа, мабал лæууæ, фезмæлæ 
’ма сæ дзæбæх байуазæг кæнæ. Идардмæ сæ цæун гъæуй ’ма син 
сæ хурдзин дæр барæвдзæ кæнæ. Ма байауæрдæ фуси фид æма 
къæбæрбæл. Мæнæн дæр ардæмæ еу месини цунд дæ хæццæ 
рахæссæнæ мæ кæрзæ къоси. 
Цалинмæ Бекмæрзаетæ сехуар кодтонцæ, уæдмæ дуа цæттæ 
адтæй. Е’уазгутæ нæхстæрбæл ку адтæнцæ, уæд сæмæ’й молло 
равардта’ма син ниффæдзахста: 
- Æгасæй ма ке сæййафайтæ, дуа уой хæдзари уадзгæ 
уодзæнæй. Арф æй бафснайæнтæ. Фæлтæрæй-фæлтæрмæ, 
фидæй-фуртмæ’й багъæуай кæнæнтæ. Сæ байззайæггæгтæй ка 
уа сæ фæсте, нæлгоймагæй уæд, силгоймагæй уæд, е æй, 1961 

анзи ци биццеу райгура, уой хъурбæл бакæнæд. Еци биццеуæй 
ци фæлтæр рацæуа, уомæ æлгъистæ нецибал барæ дардзæнæй. 
Табу уæд Хуцауæн æма æ минæвар Мæхæмæт Пахампари, Хуца- 
уи хуарз салам уæд. Сумах ба фæндараст кæнетæ. 
Бекмæрзаетæ дæр, сæ фусунтæн райарфæ кæнгæй, сæхемæ 
ранæхстæр æнцæ. 
Дуккаг бон изæр æрдæмæ Кæурæггинмæ ку исхъæрттæнцæ, 
уæд, молло куд загъта, уотæ гъæуи æртæ зиани исæййафтонцæ. 
Хор арви æмбесмæ дæр нæма исхизтæй, уотемæй арахъ 
агоргæй Тулабег, ниуæзтгунæй цодтæ-модтæ кæнгæй, е 
’нсувæри тургъæмæ ’дуар байгом кодта. Хæдзари æфсийнæ 
къахдзæф раздæр куройнæмæ фæййаууон æй. Урусбий бадтæй 
согфадæн къудурбæл аууони ’ма æхецæн æ тухсти цидæртæ 
дугъ-дугъ кодта. Æ цуппæрдæс анздзуд фурт тургъи иннæ 
кæронæй æрдæг сор сæнæрттæ хордæр фарси кæрæдзебæл 
рæсугъд æвæргæ цудæй рæнгъитæй. 
Тулабег Урусбиййи не ’рæстæфтæй, уотемæй биццеуи 
размæ бацудæй. Æ къах бакъуæрдта ’ма сæ нæрттæбæл размæ 
бахаудтæй. 
Биццеу имæ фæццурд æй, ’ма ’й тухæй-фудти æ къæхтæбæл 
нæуæгæй ислæуун кодта. Тулабег е ’нсувæри бæдолæмæ, гогуз 
биндзæмæ куд кæса, уотæ ниссæццæ æй. 
- Æрбакæсай, ду Хæсибад нæ дæ? - е ’нгулдзæй имæ бавзи- 
ста. 
Биццеумæ е ци ходæг фæккастæй. Байдзулдæй ’ма ин дзуапп 
равардта ходгæй: 
- Тула, æз нæхе Ибрагим дæн. Нæ мæ уинис æви бабæй мæ 
нæбал фæсмæрис? 
- Нæ, Ибрагим нæ дæ ду! Ду мæ сайтани хай - Хæсибад дæ, 
Хæсибад! - фæззуст кодта Тулабег, æ хъæма фелваста ’ма си 
биццеуи зæрди сæр баргъавта. Нигки ба ма ибаел размæ дæр 
бахаудтæй. Фестунмæ гъавта, фал си неци рауадæй. Урусбий 
сæмæ берæ фæккастæй, уæдта сæ размæ бацудæй. Æ фур- 
ти реуæй е ’нсувæри хъæма исласта. Ибрагими гъæлæсæй 

тог рауадæй. Æ цæститæ дони разилдта æма æнæ еу уæлдай 
хъипп-сумæй æ фиди къохти æ уод исиста. Æ къæбæлдзуг 
сау бæзгин сæри гъунбæл ин æ дирзæг будзухæйдзаг къох 
фæлмæн дауд æркæнидæ рæстæгæй-рæстæгмæ. Æ размæ ба 
сæнæрттæбæл е ’ммаддæлон æнсувæри хур-хур цудæй. Ху- 
цау е ’вдесæн ’ма æ тæрхонгæнæг, лæдæрдтæй ци æрцудæй, 
уой æви нæ?! Ка ма ’й базондзæн уой нур, фал æ цæстисугтæ 
ба сауæдонау ивулдæнцæ æ дууæ цæстемæй ’ма сæ æ цъохъ- 
ай дуси кæронæй æрбасæрфидæ фæрсмæ. Æнгъæлдзау ма ци 
еунæг фуртмæ кастæй, уой мард нур сæнæрттæй еуварс тур- 
гъи астæу зæнхæбæл æрæвардта. Согфадæн къудурæй фæрæт 
райста. Тулабеги размæ бацудæй ’ма ин еунæг цæфæн æ сæр æ 
гурæй фæххецæн кодта. Тогæйдзагсæр, æ цæститæ нидздзан- 
гъир æнцæ, уотемæй Ибрагими къæхтæмæ батулдæй. 
Урусбий фæрæт ниггæлста зæнхæмæ. Æ бæхи идонæ рай- 
ста ма гъæунгæмæ рахизтæй тургъæй, дуар дæр æ фæсте нæ 
рахгæдта, уотемæй. 
Дигори адæм рагæй дæр кæрæдземæ арæх цæуагæ 
адтæнцæ. Уайтæгки дæр устур фидбилизи хабар Кæурæггинбæл 
фæххæлеу æй. Хестæрти фæндонмæ гæсгæ, Урусбиййæн æхе 
дæр агорун райдæдтонцæ. Фæсарæфти æй куройнæмæ хæстæг 
кæстæртæ еу нæзи бæласæбæл идонæй ауигъдæй иссирдтонцæ. 
Тæрегъæд дори губунæй дæр тонгæ кæнуй. Æссон æфхуæрд 
кизги сау кæрзæлгъистæ æ кæнон кодта æнæ тæрегъæдæй. 
VIII 
Хуцауæн табу уæд. Цæмæй зудта кæсæги молло уой, æма 
130 анзей фæсте хумидайæни мæйи 1961 анзи зæнхи къоребæл 
адæм сæ рантæсунæй ардæмæ уингæ нæ, фал игъосгæ дæр ке 
некæдма фæккиндæй, уæхæн устур цауæн сæхуæдтæ æвдесæн 
ке исуодзæнæнцæ. Цæмæй æй зудта, æма тæрегъæддаг 
муггагмæ еци бон биццеу райгурдзæнæй, уой. Е устур дессаг 
куд нæй! 
Æрмæстдæр, куд 130 анзей размæ, уотæ бабæй нур дæр 

Кæурæггини гъæуи æлгъист муггагбæл еу бонмæ æртæ зиани 
æрцæудзæнæй, уой туххæй ба неци загъта Бекмæрзайæн Ке- 
рим-Хаджи. 
Æцæгæйдæр, апърели мæйи 12-аг бони 1961 анзи Гагарин, 
космоси зæнхи алфанбулай æрзелдогъ кæнгæй, фæстæмæ 
æнæкъулумпийæй æрæздахтæй. Еци бон райгурдæй Дом- 
бай, æ ниййергутæ ’ма ин æ фиди мади ба дууæ боней фæсте 
Кæурæггини рагон уæлмæрдти, муггаги зæронд мæрдтæ кæми 
ивæрд адтæнцæ, уоми банигæдтонцæ. 
Сувæллони ниййерæндонæй Геуæрги æхе хæдзарæмæ 
æрбаласун кодта. Кæд хеуæнттæн сæ цæстисугтæ сæ ростæбæл 
нæма ниссор æнцæ, уæддæр Сæризæди номбæл Домбаййи 
туххæй устур нæл фус кæстæртæн равгæрдун кодта. Синхи 
хестæртæй æртемæ фæдздзурдта. Етæ, фиддæлтæй ардæмæ 
куд æрæййафтонцæ æгъдау, уотæ æртæ къерей - Хуцаумæ фуси 
сæр ба - Сæризæдмæ искувтонцæ. 
Хæдзари медæгкаг уатæй сувæллони кæун цудæй. 
- Хатир мин бакæнетæ, - загъта Геуæрги ’ма æ кæстюми 
медæгкаг дзиппæй сурх цилле къимбуси тугъд исиста ’ма ’й 
хестæртæмæ бавдиста. - Хабæрттæ, гъуддæгутæ куд цæугæ 
рацудæнцæ, уой уи алкедæр мæнæй лæгъуздæр нæ зонуй. Аци 
хæцъели хурфи æй, 130 анзей размæ Кæсæги молло Керим-Хад- 
жи ци дуа искодта, е. Æлгъист муггагæй ка куд ервæзгæ цудæй, 
уотæ æй берæ æнзти дæргъи сæ хуæздæр æма хъазардæр 
хæзнайау багъæуай кодтонцæ. Не Скæнæг, нæ дарæг Хуцауæн 
табу уæд. Уой æнгъæл æз дæр н’ адтæн, ’ма мæ хуæри фурти 
бæдолæ Домбай æ хецау исуодзæнæй. Моллойæй фæдзæхст 
куд адтæй, уотæ нур, Лæгти Изæди изæр æй, ’ма ’й сувæллони 
хъурбæл æрауиндзæн, - хæцъелæ райхалдта ’ма дуа Аминæтмæ 
бадаргъ кодта. - Райсæ’й’ма ин æй æ хъурбæл æрауиндзæ. Сурх 
къимбусæй дæр-еу, куд æмбæлуй, уотæ раскъунæ ’ма ин æй æ 
рахес къохи фæттасæнбæл бабæттæ. 
Аминæт, куд загъд ин адтæй, уотæ’й Домбаййи бæрзæйбæл 
æрауигъта ’ма еци фæдбæл сувæллон æ кæунæй банцадæй. 
Æрдæгигон дуарæй Геуæргимæ радзурдта медбилходгæй: 

- Æрсабур æй, нæбал кæуй. 
- Киристе, Мадæ Майрæнистæн агъаз кæнун ин райдæдта, 
- загъта финги хестæр ’ма фестадæй æ ниуазæнбæл хуæцгæй. 
- Амондгун, æнæфидбилиз цардмæ ин æнæцæлхдор лигъз 
нæдтæ рохсгæнæг цирагъ куд разинна еци дуа, уæхæн нивæ 
æркæсæд седзæр сувæллонмæ. Æнæнезæй ирæзæд. Адæймаг, 
кæд кæугæй, уæддæр цæрунмæ райгуруй а дуйнемæ ’ма нин 
Домбай лæги карæмæ фæццæрæд. Лæги карæ ба е æй æма ма 
лæг æ зæрди æ берæ фурти фуртти ирæзгæ цæуæти игъæлдзæг, 
райдзаст, рохс цæсгæмттæ ку фæууинуй æхе цæститæй, гъосæй 
ма син сæ рæсугъд зæлланг зартæ ку фегъосуй, æ гъæбеси ма 
сæ дарунгъон ’ма уонæн аргъæуттæ дзорунгъон ку фæууй, ейæ. 
Рæстæг... Рæстæг... Ци дессаг æй! Æносон æма æнæхъæртагæ. 
Æнæтæрегъæд æма æнæевдæлгæ. Кæми фæлмæн æма 
зæрдæмæцæугæ, кæми ба - фидиуосау дирзæг æма фудзæрдæ. 
Æнæнвæрсагæ, æхсилкъæгæнагæ. Цæмæн? Магъа?! Еу буна- 
ти сабур ка нæ кæнуй! Догъон бæхау размæ ледзуй æма лед- 
зуй, æ фæллад нæ зонгæй. Цæмæн? Ка ин ци зонуй?! Кумæ? Цо 
æма ’й дæхуæдæг бафæрсæ. Æвæдзи, ибæл гъеууотемæй цард 
æхуæдæг æхе бæтгæ цæуй. Рæстæг æма цард. Дууæ æнсувæри, 
æнæ кæрæдзейæй федаугæ дæр нæ кæнунцæ. Хуарз рæстæг 
æма амондгун цард. Ка ни сæмæ нæ фæббæллуй æ райгурди 
бонæй æ мæлæти уæнгæ? 
Аминæт хъæбæр хуарз бæрæггæнæнти хæццæ æ институт 
каст фæцæй ’ма ’й кафедри асистенттæй косгæ ниууагътонцæ. 
Цæрæн бунатæн ин бийнонти æмдзæрæни дзæбæх райдзаст 
уат равардтонцæ. 
Домбай е’ртиккаг анзи бацудæй. Геуæрги ин æй бæргæ нæ 
лæвардта, фал фæззæги нæуæг ахури анз куддæр райдæдта ин- 
ститути, уотæ’й ес-нæййесæй дæр горæтмæ æхемæ райста. 
Аминæт лæгмæ æрцудæй. Кæд ин æхецæн кизгæ’ма биццеу 
исæнтæстæй, уæддæр, цалдингæмæ Домбай медицинон инсти- 
тут каст фæцæй ’ма ’й æфсади рæнгъæмæ ракодтонцæ, уæдмæ 
ин фиди хуæрæ нæ, фал мадеуæг фæккодта. Æ фиди хуæри 
хонгæ дæр мамæ кодта биццеу. 

Цалдæр анзей размæ Афганистани ци æнæгъæугæ тугъд 
райдæдта, уомæн фæууæн нæбал адтæй. Еу æрдиги си æгæр 
арф ниххастæнцæ Советтон Цæдеси æфсæддон хæйттæ. 
Иннердигæй - Наджибулла Бабрак Кармали ку раййивта Афга- 
нистани уæлдæр хецауади, уæд тугъди идзæгънæн Америкæ’ма 
Англией коми тулфæй е скъæрнæг карздæрæй-карздæр кодта. 
Бонæй-бонмæ сабур царди къæсæрмæ раздæхун зиндæрæй- 
зиндæр иссæй. 
Душанбей еу мæйæ æфсæддон сæрмагонд æмбурдти 
фæууогæй, Домбай дæр искусийнæ ’й еци тугъди. Æригон 
лейтенант-хирург æрвист æрцудæй Кандагармæ 40-аг Армий 
госпитальтæй еуемæ. Гъеууотемæй, цæфтæ ’ма сæйгити хæццæ 
архайгæй, райдæдтонцæ е ’фсæддон æма тугъдон бæнттæ 
идард Афганистани. 
Хуцауæй загъд ка уа адæймагæн, уомæн æнæ æрцæуæн ци 
хуасæ ес? Домбай хæларзæрдæ ’ма адæмуарзон адтæй. Æ ку- 
сти фæллад æма зийнадæ нæ зудта. Нæ зудта «нæгъ» зæгъун 
дæр æ минкъиййæй ардæмæ адæймагæн æ тухсти. Æ уод 
дæр ин равардтайдæ багъæуаги дзамани. Тагъд рæстæги ин, 
æ фалдзостæ к’ адтæй, уони æхсæн иссæй берæ æмбæлттæ 
’ма зонгитæ. Исæмбæлидæ Иристонæй е ’мбæстæгти хæццæ 
дæр. Еци фембæлдтæ Домбай æнæримæхстæй нимадта æ цар- 
ди рохсдæр бæнттæбæл. Æ хецауадæ дæр ин аргъ кодтонцæ. 
Цалдæр мæйей фæсте ин хестæр лейтенанти чин лæвæрд 
æрцудæй. 
Арæх цудæй «сæрмагонд къуар» кенæ ба æсгаргути хæццæ 
Кандагари рæбунтæ хуæнхбæсти кишлактæмæ душманти бан- 
ди нихмæ фæллæуунмæ кенæ ба «æвзаг» райсунмæ. Тохи адтæй 
бæгъатæр. Домбай æма æ санинструктор уæхæн къуари хæццæ, 
майор Зенцов сæ саргъи, уотемæй еу хатт вертолеттæй гæлст 
æрцудæнцæ идард, æнæзонгæ хуæнхти хурфи, еу 100 хæдзари 
кæми цардайдæ, уæхæн гъæуи рæбунтæ. Æвæдзи летчиктæ сæ 
маршрутбæл рарæдудæнцæ, кенæ ба отряд, гъæумæ бацæуæни, 
фæтæн арф коми къахнадтæбæл фæххæлхъой æнцæ ’ма, 

æзнаги арæсæнти астæумæ бафтуйгæй, хъапхани бахаудтæй. 
Автоматтæ ’ма пулеметти къæр-къæрæй, минитæ ’ма гранæтти 
исрæмугъдтитæй ком еудадзуг дудзигъæр иссæй. Лæги гъостæ 
араугæ цудæй æ гъæрæй. Дууердигæй дæр мæрдти нимæдзæ 
фулдæрæй-фулдæр кæнгæ цудæй. Уæззау карз истугъд 
изæрмелти уæнгæ не’рсабур æй. Мæйрохс ку скастæй хуæнхти 
фæстегътæй, уæддæр ма коми ефстап гæрæхтæ райгъусидæ. 
Домбай æ сæри ресунæй ку райгъал æй хуæнхаг хордзаст 
гъæмпæйæмбæрзтфустиæстойни^уæдæй нæма балæдæрдтæй, 
уоми цæмæ адтæй ’ма ци æрцудæй, уой. Æ зæрдæ хастæй. Коми 
къолтæ ниссор æнцæ æнæ донæй. Æ цæститæбæл рагъазидæ, 
æ фарсмæ минæ куд фехалдæй ’ма æй исрæмугъди хъаурæ 
фæрсмæ куд фехста, е. Æ фарсмæ гъæмпæбæл дæргъæмæ 
хъанæй лæудтæй е ’мбæлттæй иу, æ зæнгæ кæмæн фæццæф 
æй, уæхæн салдат. Æ къах ци бинттæй баст адтæй, уобæл æ 
тоги лæсæнтæ ниссор æнцæ. Биндзитæ ибæл устур балæй 
æркъупхæ æнцæ. Сæ дув-дувæй лæги зæрдæ дзæгъæлтæ код- 
та. Æндегæй, гъæунгæрдигæй æ гъостæбæл рауадæй кедæр 
дзубанди æнæзонгæ æвзагбæл. Домбай æ къохтæй æ сæрбæл 
хуæстæй, уотемæй лæдæрун райдæдта, уацари ке бахаудтæй, 
уой. Æ гъæлæсидзаг нигъгъæр кодта: 
- Цæмæн! Цæмæн уотæ рауадæй! 
Æ фарсмæ цæф салдат æ цæститæ раигом кодта ’ма имæ æхе 
разилдта. 
- Æрæскъиттæ, старлей? - кавказаг акценти хæццæ ’й ра- 
фарста салдат, æ цæфи тогтæй биндзитæ расоргæй. 
- Мæ ном хуннуй Домбай. Кавказæй, Иристонæй дæн. Ду ба 
ка дæ, кæцæй дæ? 
- Æз дæр Кавказæй дæн, æссон. Мæ ном хуннуй Заурби, - дзу- 
апп ин равардта салдат. «М-м-м. Æссон, æссон, - æхемеднимæр 
загъта Домбай ’ма æ сæр батилдта. - Нæ фæд нин уадзунмæ нæ 
гъавуй Хæсибад. Е дессаг куд нæй?». 
Сарай дуар хъис-хъисгæнгæ байгон æй ’ма лæг, автомат æ 
къохти, уотемæй æрбацæуæни æрлæудтæй. Иннæ лæг имæ 
æндегæй дзоруй: 

- Цæбæл гъæр кæнунцæ? 
- Афицер æрæскъиттæй. Ци син кæнгæ’й? 
- Бахезæ еу минкъий, Шухратти бафæрсон, - дзуапп ин ра- 
вардта, æндегæй ци лæг лæудтæй, е. Иннæ лæг уацайрæгтæмæ 
автомат ниддардта ’ма æ гъæлæсидзаг ниххудтæй: 
- Шурави, кяфуртæ, нуртæкки уæ «бæбах-бæбах» кæндзинан, 
ха-ха-ха. 
Ци лæг рандæй, е тагъд фæстæмæ фездахтæй ’ма иннемæ 
дзоруй: 
- Шухрат уотæ зæгъуй, куйгæлдзæнмæ сæ ракæнетæ ’ма сæ 
уоми фехсетæ. 
- Хуарз, нуртæкки, тухсгæ дæр ма кæнай, Абдумано ага, - 
загъта, дуарбæл ци æригон лæппо лæудтæй, е рацæргæгомау 
лæгæн. Домбаймæ æ къохæй амонгæй, æрдæгцъæррæмухст 
уруссаг æвзагбæл дзурдта: «Æвстават афицер, рана нет, къанту- 
жия, памогайт салдат æвстават». 
Домбай цæф ке нæ адтæй, е си байруагæс æй. Мини 
исрæмугъдæй кæнтузи ке райста, уой дæр балæдæрдтæй. Зин 
базонæн н’адтæй, æхсунмæ сæ ке кæнунцæ, е дæр. 
- Цал бони нæбæл цæуй амии? - бафарста Заурбиййи. 
- Æртиккаг, старлей, - загъта ин Заурбий. 
- Куйтæ, - рамæстгун æй Домбай, - æнæхуæргæй, 
æнæдонахустæй нæ æхсунмæ кæнунцæ. Куйтæ! 
- Кæд? Аци бон? 
- Æвæдзи мæнæ гъенур. Тæрсис? 
- Цæрун ке нæ фæндуй, - мæтъæл дзуапп ин равардта, 
гъæмпæбæл рабадгæй, Заурбий. 
- Басæ æзгули кæнай, Хайрулля, - исдзурдта Абдумано æ 
кæстæр æмбалмæ. 
- Æвстават! Æвстават! - автоматти цъухæй басхуститæ код- 
та уацайрæгти, - æвстават падар налат. Афицер памагат салдат! 
Биштра! 
Домбайæн æ дæндæгути къæс-къæс цудæй. Куд не 
’мбæлуй, уотæ зинтæй раистадæй æ бунатæй. Тухæй-фудти 

æ къæхтæбæл æрлæуун кодта Заурбиййи дæр. Хайрулля сæ, 
æсхуститæ кæнгæй, æстойнæй æндæмæ ратардта. Домбай- 
йи æнхуси фæрци Заурбий æ цæф къах зæнхæмæ нæ уагъта, 
уотемæй е ’ннæ къахæй размæ байампъез кæнидæ. Цæун сæ 
берæ нæ багъудæй. Куйгæлдзæн къæхæн æстойнæй инсæй 
къахдзæфемæй идарддæр н’ адтæй. Уайтæггидæр сæ æ 
билæбæл æрлæуун кодтонцæ душмантæ. 
- Къурткæ-мурткæ, майкæ-байкæ шнимат-биштра. Сапог 
шнимат биштра, - басин лæдæрун кодта Абдумано. 
Уацайрæгтæ сæ дарæс раластонцæ ’ма сæ зæнхæмæ еу- 
варс ниггæлстонцæ. Хайрулля сæмæ æхе æргубур кодта ’ма 
сæ æ гъæбеси рацурхта еугай-дугаййæй. Домбаййи сæрæй 
ма береткæ райсунмæ куд гъавта, уотæ ин дуа æ бæрзæйбæл 
ауигъдæй рауидта. Еци æваст фæкъкъех æй. Ци дарæс рамбурд 
кодта, етæ æ гъæбесæй зæнхæмæ æркалдæнцæ. Ай-ой нæбал 
фæккодта, æ хестæрæн дæр нецибал загъта, уотемæй устур 
уорс хæдзарæ ’рдæмæ ниццавта тъæбæрттæй. Æ рандæй æ 
фæстæмæ фæззинд фæттагъддæр æй. 
- Тагъддæр, Абдумано, - лæф-лæфгæнгæй дзурдта Хай- 
рулля, - тагъддæр, салдати фæстæмæ æстойнæмæ бакæнæ! 
Афицербæл ба дуа ес ’ма ’й Шухрат æхемæ хезуй. 
- Къурткæ-мурткæ, майкæ-байкæ, сапог-мапог адеват биш- 
тра. Биштра! 
Домбай æма Заурбий, гъуддаг цæй медæгæ ’й, уомæн неци 
лæдæргæй, кæрæдземæ фæрсæгау бакастæнцæ ’ма сæ дарæс 
фæстæмæ сæхебæл искодтонцæ. 
- Æвстават, афицер, биштра! Там дом Курбаши ждат. Биштра. 
IX 
Хайрулля æрбахудта Домбаййи хæдзари хецауи размæ. 
Лæг, тæнæг дарий курæт æ усхъитæбæл уагъдæ галет, уорс чал- 
ма æ сæрбæл, уотемæй бадтæй къæлæтгуни стъоли фарсмæ. 
Рæстæгæй-рæстæгмæ æ кальян исдумидæ. Бакастæй адтæй 
къæсхур, дæргъæлвæс, еу финддæс æма дууинсæй анзи кæбæл 
цудайдæ, уæхæн сауцæстæ, зæрдæмæцæугæ лæг. 

Æ циргъ цубур закъæ уорс кæнун райдæдта ’ма, 
лæмбунæгдæр бакæсгæй, æнæмæнгæ федудта æ цæсгомбæл. 
Лæг æ къохи райамундæй исуæгъдæ кодта Хайрулляй ’ма е 
æндæмæ ку фендæбилæ ’й, уæд, Домбаймæ бакæсгæй, урусса- 
гау загъта: 
- Биццеу, къелабæл дæ уæзæ æруадзæ. 
Домбай си дуккаг загъд нæбал бахизта. Хæдзари хецауи 
комкоммæ уæгъдæ къæлæтгинбæл исбадтæй. 
- Мæ аскертæ уæ нæмгæ нæ фæккодтонцæ? 
- Нæгъ, - æ сæр æруагъта Домбай, ци уавæри адтæй, уой 
лæдæргæй. 
- Хуарз е, æндæра еугæндзон нæ фæуунцæ алли хатт етæ 
дæр. Берæ адæми тугъд куйтæ фестун кодта, - хæдзари хецау 
стъолæй сурхфазæ фæткъу исиста. Еу хунц си ку бахуардта, уæд 
рамудта æстъолмæ æ къохæй ’ма загъта: 
- Ма бафсæрми уо. Мæ цæнхæ, мæ къæбæр - дæ рази 
фингæбæл.Зонунæй,цалдæрбонидони'ртæхдæрдæгъæлæси 
ке нæма адтæй, уой. Æстонг ахсæнмæ дзæбæх дзурд не ’гъусуй. 
Урус куд фæззæгъунцæ: «Æстонг мадæ - фиди хуарæ нæй!». 
- Æхсунмæ ке гъавунцæ, уой ма цæй хуæруйнаг гъæуй, - 
æ коми дæнттæ ранихъуæргæй загъта Домбай, - дæ есбон ма 
дзæгъæли цæмæн дони гæлдзис? 
- Лæгигъæдгун нихмæлæууæги дзуапп мин равардтай, - 
бахудтæй лæг. Домбай æй ке рахсилкъæ кодта, уой ралæдæргæй, 
- дæ цæрæнбон мин берæ уæд, фал мæ есбон мæнæн берæ æй 
’ма дин си аци бон еу морæ æнæ раттун нæй мæ бон. Е æлгъистæ, 
хæран æй. Æз дæуæн дæ фиди карæн дæн, дууæ хатти хестæр 
дæуæй ’ма дæ кæд мæ хæдзарæмæ æрбахудтон ме ’стойнæй, 
уæд мæ уацайраг нæбал дæ, фал ме ’уазæг. Уæ гæгъæдитæмæ 
уин æркастæн ’ма уонæмæ гæсгæ ду дæр æма де ’мбал салдат 
дæр иуазæгуарзон Кавкази адæми хаттæй ку айтæ, уæд дæмæ 
уотæ цæмæн кæсуй, æма æз сумахæй æнæиуазæгуарзондæр 
дæн, уой мин æргом зæгъай! 
- Раст дзорис, раст, фал, - бафсæрмитæ ’й Домбай. 

- Фал ци? - æ дзурд ин æ цъухæй райста хæдзари хецау. - 
Дзорæ ’й. 
- Тугъд. Кæрæдзей нихмæ тохæн... 
- Раст нæ дæ, - æ дзурд бабæй ин райста лæг, - æз æма ду нæ 
райдæдтанацитугъд.Æвæдзи,кудахургонд,куддохтур,уотæмæ 
дæ сæрмæ нæ хæссис? Фæстейзад, æнæдаст, æнахур дарæси? 
Æгомуг фонси хузæн? Уотæ уин нæ дзорунцæ уæ хецауадæ? Ма 
æфсæрми кæнæ, æргом æй зæгъæ... Нигъгъос дæ?.. Неци дзо- 
рис?.. А-а! Кæд дæ базонун фæндуй, уæд дин æй зæгъдзæнæн. 
Æз дæн Шухрат Кундузæй. Афганистани цæгат æрдæмæ Ахмад- 
шах Масуди зæнхити уæнгæ, хорискæсæни ба, инæлар Дустум 
кæми дæттуй разамунд, уони уæнгæ цидæриддæр адæм цæруй, 
уонæн æз дæн сæ имам дæр æма сæ сæйраг шейх дæр. Дуккаг 
Дуйнеуон тугъди фæсте каст фæддæн Гарварди университет. 
Кæд юристбæл исахур кодтон, уæддæр мæ ерисхъæ адтæй дин 
’ма мæ дуйнебæл нури уæнгæ дæр дини гъуддæгтæ æнхæст 
кодтон. Кæд мæ адæми хæццæ мæгурæй цардан, уæддæр 
нæхе хъиамæтæй нæхе дарунгъон адтан. Мах уæмæ нæ бацу- 
дан. Сумах, - е ’нгулдзæ хæрдмæ исхъел кодта, - сумах нæмæ 
æрбацудайтæ гæрзефтонгæй. Хуцау ме ’вдесæн. Куд имам, куд 
шейх, уотæ уæ нихмæ фегъосун кодтон газават. Мæ адæмæй Ал- 
лахи цъæх кæрдæгхуз турусай бунмæ æрбалæудтæй дæс мин 
аскеремæй фулдæр. Мах тохæн нæхе зæнхи. Сумах ба ардæмæ 
цæмæн æрбарвистонцæ, уой уæхуæдтæ зонгæ дæр нæ кæнетæ. 
Уæхе дæр æма мах дæр нур цалдæр анзи гъезæмарæй маретæ. 
Цæмæн? 
Циуавæр хуарздзийнади фæдбæл исæфунцæ дæу кари 
биццеутæ, уой мин дæ бон балæдæрун кæнун æй? Ци отряди 
хæццæ æрбацудтæ ардæмæ, е æ адзал цæмæн иссирдта, нури 
уæнгæ дæр ма мæ сувæллони бонти бæгъæмбад къахи фæдтæ 
мæ фур цийнæй кæми фæййагорун, еци Хуцауæй исфæлдесгæ 
рæсугъд коми? Цæмæн?! 
Домбай арæх фегъосидæ, госпитæли косгæй, имам Шухрат- 
ти кой. Берæ цæф афицертæ æй æстауиуонцæ, куд дæсни «стра- 

*»ф»-*^К~$&"• х45 "Й| "4^ *ф"ь 
тег» æфсæддон æгъдауæй. Æлгъистонцæ æй, куд æнæхатир 
адæймаг, уацари ке райсидæ, уонæмæ. 
Уой æнгъæл æ фуд фунти дæр некæд адтæй Домбай, æма ин 
имам Шухратти хæццæ уæхæн фембæлд уодзæнæй ескæд. Нур, 
æ бакомкоммæ бадгæй, хуарз лæдæрдтæй, имам раст ке æй, уой 
æма е ’нгас еуварс кумæдæр рахатта. Шейх цæбæлдæриддæр 
дзурдта, уони берæ хæттити фегъосидæ нæхеуон æфсæддонтæй 
дæр. 
- Куд дæмæ кæсун, уотемæй мæ дзубандибæл арази дæ, фал 
дæ цума цидæр зæгъун фæндуй? 
- Гъо, - загъта Домбай ’ма бафарста, - ци бацæй отряд? 
- Дони къос зменсæбæл ку нивгæнай ’ма е куд фесæфа, уой 
исæфт фæккодта. Цал адæймаги адтайтæ æдеугурæй отряди? 
- Дууæ взводи, дууадæс æма дууинсæй. 
Шейх æ цæститæ æ армитъæпæнтæй бамбарзта, рагъуди 
кодта ’ма загъта: 
-Дууемæйамиайтæмæхæдзари.Еуæндæс,æнæзæрдæдаргæ 
к’ адтæй, уæхæн цæф лæхъуæни тугъди будури фехсун код- 
тон. Финддæс æма инсæй мард фæцæнцæ. Куд банимадтон, 
уотемæй ма си æртемæн бантæстæй раервæзун. Сæ фæдбæл 
син адæм рарвистон ’ма æнæ нецæмæй æзинæ æрбаздахтæнцæ 
фæстæмæ. Нæ сæ иссирдтонцæ, - æ фæткъуй хуæрæццаг 
тæбæгъи ниввардта ’ма бахудтæй, - тугъд фæуунтæбæл æй ’ма 
цийнæ кæнæ, æгасæй ке байзадтæ, уобæл. 
- Уони хæццæ æз дæр мард ку фæцайнæ, - е ’нгулдзæбæл æ 
дæндæгутæй нæххуæстæй Домбай æ фур мæстæй, фал æ бон ци 
адтæй бакæнун. 
- Уæлæбæл ни неке байзайдзæнæй. Алци дæр Уæллагмæ 
финст æй. Рæстæг нин е уадзуй, - загъта имам ’ма е ’нгулдзæй 
бавзиста Домбаймæ. - Цалдæнгæмæ дæ æхуæдæг байагора, 
уæдмæ мæлунмæ ма тагъд кæнæ, - æ бунатæй фестадæй ’ма 
къæрази бунмæ фæрсрæбун скъаппи дуæрттæ байгон код- 
та, уæдта сæ фæстæмæ бахгæдта, - мæнæ дин ами хуастæ, 
бинттитæ ’ма де ’мбали цæф багъуд кæнæ. Фат нæдæр стæг, 
ЮЗаказ № 53 

нæдæр ставд тогдадзинттæй неци бастъалдта. Ардæмæ ’й 
æрбакæнæ, баинхуæрун кæнæ. Кæд имæ тæвдæ ес, уæд ин 
укол дæр искæнæ. Амонун дин нæ гъæуй мæнмæ гæсгæ. Æз 
дууæ бони ами нæ уодзæнæн. Ами уæ хæццæ ка байзайа, уони 
тохæндзаумау баесун уæ зæрди ма æрæфтуйæд. Ледзун фæндæ 
дæр ма ’скæнетæ. Бунæттон цæргутæй уæ ка ниййахæсса, е 
уæ ардæмæ фæстæмæ æрбакæндзæнæй ’ма нæ кæрæдзебæл 
æууæнкæдзийнадæ уоййадæбæл фесæфдзæнæй. Нур ба, - 
Домбаймæ хæстæг бацудæй ’ма имæ æ къох бадаргъ кодта. 
- Дæ хъурбæл ци дуа ауигъд ес, уой ардæмæ рахæссай. Исон- 
иннæбон æй фæстæмæ райссæнæ. 
Домбай, æнæ ести сдзоргæй, æ дуа æ хъурæй исиста ’ма 
’й имаммæ равардта. Е имæ лæмбунæг фæккæститæ кодта. 
Стъолæй уорс къохсæрфæн æхсæггаг хæцъелæ райста ’ма ’й 
уоми батухта, ’уæдта ’й æ медæггаг дзиппитæй еуеми бафснайд- 
та. Уой фæсте имам, æхе бæрзæйбæл ци листæг сау алдæмбид 
адтæй, уобæл хæрдмæ исхуæстæй ’ма æ дуа ку разиндтæй 
æндæмæ, уæд Домбаймæ бахудтæй ’ма загъта: 
- Куд æй уинис, уотæ æз дæр уæхæн дарун. 
Домбай десгæнгæй æ сæр батилдта. Хæдзари хецау æй 
еунæгæй стъоли фарсмæ бадгæй ниууагъта ’ма æндæмæ 
тургъæмæ рацудæй. Дууæ бони нæбал разиндтæй. Домбай, куд 
æмбæлуй, уотæ базилдæй Заурбиййи цæф зæнгæмæ. Тугъдæй 
еуварс рауæни, имам Шухратти устур тургъи, бæрзонд гæди 
бæлæсти хораууони, цъæх кæрдæгбæл бæзгин буйнæгутæ 
сæ буни байтаугæй, сæумæй-изæрмæ уолæфтæнцæ хуæнхаг 
уæлдæф идзаг рæугутæй. 
Хайрулля, куд ин ниффæдзахста æ хецау, уотæ сæ хуæрдæ 
’ма сатæггæнæн ниуæзтæй цох нæ уагъта. Лæмбунæг кастæй, 
Домбай æма Заурбий шахмæтти куд гъазтонцæ, уомæ. Еске си 
ку рарæдуидæ, раст ку нæ рацæуидæ, уæд ин е зин уидæ ’ма 
цидæртæ бадугъ-дугъ кæнидæ сæхе ’рдигонау. Заурбий имæ 
фæрсмæ бауозгалидæ. Æппун фæстаг имæ нæбал ниллæудтæй 
’ма ин загъта: 

- Кæд уотæ дæсни дæ, уæд исбадæ ’ма рагъазæн. 
Хайрулля исарази æй. Еу гъазт ракодтонцæ ’ма рамбулдта За- 
урбиййи. Æ къох ибæл æнæнвæрсон уигъд ракодта. Æ кæстæр 
æнгулдзæ имæ мæстмарæни æвзист бакодта ’ма ниххудтæй: 
- Салдатиграт... М...м...м... 
Заурбий ин æ автоматмæ байамудта: 
- Гъæйдæ, райбæл гъазæн. 
Хайрулля, нæгъæ, зæгъгæ, æ къохтæ истилдта. Æ цæстити 
гагутæ æнахур æрттивд фæккодтонцæ ’ма æ хестæр æнгулдзæ 
кардау æ хорхбæл æрбадардта: 
- Дур-рак! Автомат нет! Имам совсем секир башка будет! Со- 
всем каюк будет! 
Домбай æма ибæл Заурбий сæхе ходæгæй мардтонцæ. 
- Кæд си æхсун нæ зонис, уæддæр дин цæмæй бæрæг æй, - 
гириз ибæл кодта Заурбий. 
- Мен! - æ реу æ тумбул къохæй багупп-гупп кодта, уотемæй 
арвмæ искастæй, - арел летат пападат! Мен, шурави, кяфуры 
убиттарах.А-гьа!.. 
Еу афони фæззиндтæй хæдзари хецау. Ку сæмæ бахæстæг 
æй, уæд Домбаймæ бадзурдта: 
- Рацæуай, гъæугæ мæ кæнис дзубандимæ. 
Домбай фестадæй ’ма æ размæ бацудæй. 
- Цæуæн, сабургай бæлæсти буни сатæги еу зилд æркæнæн 
дзæгъæл бадти бæсти. 
- Цæуæн, - исарази æй æ хæццæ Домбай, - игъосун дæмæ 
лæмбунæг. 
- Мадта мæмæ игъосæ, - цæугæ-цæун райдæдта æ дзубанди 
имам Шухрат, - мæхе не ’стаун, фал æз æцæгæй дæр дæн Халиф 
Алий æргом байзайæгкæгтæй сæ еу. Кæддæр пусулмон дин æ 
фиццаг къахдзæфтæ ку ракодта, уæд Меккæ æма Медини астæу 
Бадрий будури Мæхæмæт Пахампар æма муртадтаг Абу Суфий 
æфсæдтæ кæрæдзей нихмæ истугъдæнцæ. Муртадтæгтæ кæд 
нимæдзæй цалдæр хатти фулдæр адтæнцæ, уæддæр сæбæл 
Хуцауи фæрци пусулмæнттæ фæууæлахез æнцæ. Еци тугъди 

æдеугурæй пусулмæнттæй фæммард æй цуппæрдæс адæймаги 
’ма сæ адæм исхудтонцæ шахидтæ. Гъома, дини сæрбæл æ 
цард ка равардта. Мæ рагфиддæл Алибæл уæд дууæ’ма инсæй 
анзи цудæй. Æзнæгтæй æхуæдæг авд лæги рамардта. Шахид- 
ти курæттæй Али алкæмæндæр æ думæгкагæй еу пъæсту 
раскъунидæ ’ма ’й, кæстæртæй, еци тохи устур лæгдзийнадæ ка 
бавдиста, уони хъуртæбæл бабæттидæ. Хестæртæй игъосгæ куд 
æрцудтæн, уотемæй, æвæдзи, уæдæй ардæмæ райдæдтонцæ 
дуатæ кæнун. Али ба æ карæмæ ку бахизтæй, уæд Абу-Бекир, 
Омар æма Османи фæсте иссæй цуппæрæймаг халиф. 
Сувæллон уогæй æз хуæнхти мети зæйи буни фæддæн ’ма мæ 
къуæрей фæсте иссирдтонцæ. Уæдæй ардæмæ Хуцауи кæдзос 
цъухи дзурд игъосун райдæдтон. Не ’сонбони царди æрцæуйнаг 
цаутæ рагацау мæ цæститæбæл рагъазиуонцæ. Гъеууотемæй 
фиццаг моллойæн æнхусгæнæг адтæн, уæд 13-14-анздзудæй 
ба, скъоладзау ма адтæн, уотемæй мæхуæдæг дæсниадæ 
кæнун райдæдтон. Адæмæн искæнинæ дуатæ. Беретæн агъаз 
кодтонцæ. Кæнунцæ нур дæр. Нур дууæ бони Кундузи сахари 
устурдæр мæзгиди фæййаргъудтон хъæбæр рагон киунугутæ, - 
æ дзиппæй исласта Домбаййи дуа ’ма имæ ’й равардта. Баймæ 
æвдиста æхе дуа дæр, - кæсай сæмæ, куд фæйнæхузи æнцæ сæ 
конд, сæ цъарæ, сæ худ æма сæ халæ дæр. Ду ке дарис, уæхæн 
дуатæ кæнун райдæдтонцæ фарæстæймаг æноси Персий Ганд- 
забасари мæзгидтæй еуеми. Мæн уони хузæнттæ ба - берæ 
фæстагдæр фæззиндтæнцæ. Самарканди Амир Тимур Бахадур 
Чагадаййи рæстæги. Къулух Тимур, ахургонд Улуг-Бекки фиди 
фидæ. Кæд æй фегъустайсæ? Хъæбæр тохæг лæг адтæй æ дза- 
мани. 
- Фегъустон, фегъустон, - загъта Домбай, - Хуцау си ма иса- 
рази уæд еци сунтоййæй. 
- Цæмæн æй уотæ хъæбæр æфхуæрис? Мæрдтæй уотæ нæ 
дзурдæуй. 
- Мæ рагфиддæлтæ - алантæ æности медæгæ цардæнцæ 
урух æма лигъз æнæкæрон зæнхити, Иртышæй Сау ден- 

гизи билæмæ. Бату-хан æма ма си Мамаййи ордай нихмæ 
тохтæй ка раервазтæй, уони аци Астæу Азиаг тухгæнæг 
мугкагæскъудгæнгæй Кавкази хуæнхти арф цъæстæмæ батард- 
та æ рæстæги. Нури уæнгæ дæр нæ уасæ нæма иссирдтан. 
- Тугъд хуарз кæд адтæй?.. Некæд. Уæ отряди нихмæ 
хуæцгæй фæммард æй мæ кæнгæ æнсувæри фурт. Еунæг е 
ин адтæй. Æз мæ фур мæстæй, еци сабиййи берæ æнзти ци 
къохтæй фæррæвдудтон, уонæй дæу дæр æма де ’мбал салдати 
дæр цæмæннæ ракъæрах кодтайнæ?! 
- Нæма байрæги ’й нур дæр, - комкоммæ имæ бакастæй 
Домбай ’ма æрлæудтæй æ бунати, - рæстæг ма дин ес. 
-Байрæги'й!Хуцаудинбайагъазкодта.Мæлæтидзæмбутæмæ 
дæ ка нæ дæттуй, уæхæн дуа дæбæл разиндтæй. Æз айдагъ тугъ- 
дон лæг нæ дæн, - бахудтæй имам. Шухрат, - дини косæг дæр ма 
дæн. Мæ уод æй цæмæдæргæсгæ æнкъаруй, дæ дуай хъаурæ 
сабургай тайгæ ке цæуй, уой. Мæ Хуцауи кæдзос гъæлæси дзурд 
куд игъосун, уотемæй де ’сонбони æмбæлдзæнæ дæ ибилиси 
хаййи хæццæ. Уомæ гæсгæ ме ’хæсбæл нимайун дæуæй еци 
фидбилиз раеуварс кæнун. Ес мæмæ еу фæндон. 
- Игъосун дæмæ. Зæгъай мин æй. 
- Райсæ ислам ’ма байзайæ ами. Бийнонти гъуддаг бакæнæ. 
Беретæ кæнунцæ уотæ. Иннетæ бабæй, ка - Америкæмæ, ка ба - 
Англисмæ рандæуй. Уацари ка бахауй, уонæмæ Советон Цæдеси 
КГБ ци цæстæ даруй, е ди иронх ма уæд. 
Цæмæй тарстæй Домбай, уой нур æхе гъостæй игъуста. 
Мæтъæлæй æ сæр æруагъта ’ма æ къæхти бунмæ кастæй. Арф 
гъудити ранигъулдæй. Ци бауодзæй идарддæр. «Райсæ ислам 
æма байзайæ ами», - æ гъостæбæл азæлдæй имами дзубанди. 
Цума ин æ хорхбæл еске бахуæстæй, уотæ ин уолæфт нæбал 
хъæрттæй. Фегуппæг унæй фæттæрсгæй, æ реуи цæппæртæ 
фæууæгъдæ кодта ’ма загъта: 
- Мæ бон не’суодзæнæй ами байзайун. Рамæуадзæ. 
- Лæдæрун дæ, фал дæ ку рауадзон, уæддæр дæ уæхемæ Си- 
бири амæттаг фæккæндзæнæнцæ. 

- Ци уа, уой уæд. Фиццаг æма фæстаг нæ уодзæнæн, - загъ- 
та Домбай ’ма хæдзари хецаумæ бакастæй, - æной ба мæ цума 
рауадздзæнæ ардигæй, уой дзубандитæ мин кæнис. 
Имам Шухратти цæсгом фæттар æй ’ма, багъенцъун кæнгæй, 
загъта: 
- Гæнæн æма амал ку нæбал уа, уæд дæ исуæгъдæ 
кæндзæнæн. Бама гъуди кæнæ ’ма, ци хатдзæгмæ æрцæуай, уой 
мин исон фæсарæфтæ балæдæрун кæндзæнæ. 
Устур хæдзари силгоймæгтæ н’ адтæй. Еунæгæй си цардæй 
имам Шухрат. Гъæуай æй кодтонцæ æ дууæ гæрзефтонг хъа- 
лаури: Абдумано æма Хайрулля. Адтæй ма си еу - хуæруйнаг син 
ка кодта, уæхæн, имам Шухраттæн æхе кари гæбæтгин лæг. 
Дуккаг уæладзугæй имаммæ æ косæн уати игон къæразæй 
Абдумано æ къох фæттилдта, рацæуай, зæгъгæ, ’ма æ гъос ба- 
хуаста. 
- Телефонæй мæ агорунцæ, - загъта Шухрат ’ма хæдзарæмæ 
бацудæй. 
Иннæ бон ин фæсарæфти Домбай æ фæндон балæдæрун 
кодта. 
- Хуарз, - æ сæр батилдта имам, - мæхуæдæг дæр æй нæ 
лæдæрун, аци кари исуогæй, мæ зæрдæ мин цæмæй балхæдтай, 
уой, фал дæ уадзун сæребарæмæ. Тугъд фарæстæймаг анз цæуй 
’ма фиццаг хатт уæгъдæ кæнун уацайраги. Æвæдзи, Хуцауи 
кæдзос гъæлæси дзурд, тугъд хъæбæр тагъд ке фæууодзæй, 
уой ке игъосун, уой бæрæггæнæн æй. Дæ царди ма дæ ци 
устур фидбилиз хезуй, уой нихмæ дин изæрмæ мæхуæдæг 
дуа искæндзæнæн. Уой фæсте ба кæрæдземæн «хуæрзæбон» 
зæгъдзинан. Ци ма дин балæвар кæнон дуайæй уæлдай? 
- Хуцауи хатир бакæнæ. Исуæгъдæ кæнæ салдати дæр. 
- Хуарз. Е дæр уотæ уæд. Уæ гæгъæдитæ дæр уин ратдзæнæн. 
Изæрæрдæмæ уæ мæ шофертæй еу Хайрулляй хæццæ 
фæллассæнцæ, Махтум-къентти федари рæзти ци дон цæуй, 
уой уæнгæ ’ма уæ хедæй баефхассæнæнцæ. Уоми ба уæхеуонтæ 
хæстæг æнцæ, ’ма сæ иссердзинайтæ. Æрмæстдæр, мæнмæ уа- 

цари ке адтайтæ, уой ба син ма иской кæнетæ. Дæ зæрдæбæл 
хуарзæн бадарæ афгайнаг таджик имам Шухрат Кундузаги. Дæ 
Хуцаумæ ковгæй ин хаттæй-хатт æ ном æримисæ. 
X 
Берæ рæстæг нæбал рацудæй, уотемæй имам Шухрат, Хуца- 
уи кæдзосдзурд фегъосгæй куд загъта, æ уацайрагæн гъеууотæ 
тугъд æнæнгъæлæги фæцæй, 14 мин советтон салдатей цард 
ка раскъудта, еци дæргъвæтийнæ æнæгъæуагæ тугъд. 40-аг 
армий адæм, хорискæсæнæй хорнигулæнмæ ци æфсæддон 
гæрнизонтæ адтæй, уонæбæл иурст æрцудæнцæ Советтон 
Цæдеси алли къумти. 
Домбаййæн цæугæ рауадæй Узбекистани сæйраг горæт 
Ташкентмæ, Туркестани æфсæддон округи госпитæлмæ 
хирургæй. 
Ралæудтæнцæ, агъазиау устур паддзахади берæ национ 
адæми хæттитæн сæ зæрдитæмæ еуæрдигæй тас уадзун ка 
райдæдта, иннердигæй бабæй хуарз исонбон æнгъæлдзау 
кæмæ адтæнцæ, еци зиниронхгæнæн инсæйæймаг æноси 90-аг 
æнзтæ. 
Еу бон, троллейбусмæ бахезгæй, Домбаййи зæрдæ фиццаг 
æ медæги бадзили-ули кодта, уæдта реугудури фæрстæбæл æхе 
хуайунмæ фæййагайдта. Салони ци дæлболкъони рази лæуд 
фæцæй, уой уайтагъддæр рафæсмардта. Е адтæй Кандагармæ 
хæстæг, хуæнхти астæу ци отряди хæццæ æрвист адтæй 
дохтурæй ’ма имам Шухратти аскертæ ке ниппурх кодтонцæ, 
уой командир майор Зенцов. 
- Алексей Фомич! - æ усхъæбæл ин æ къох æрæвардта Дом- 
бай, - кæсун дæмæ æма мæхебæл не’уузендун, ду дæ æви нæ? 
Дæлболкъон дæр æй базудта. Ци газзет кастæй, е æ къохтæй 
æрхаудтæй’ма еци-еу гæпп фæккодта æ бадæнæй. 
- 0...-0...-0, мæнæ дессаг! - æ хъури ниттухта Домбаййи. - 
Мæнæ мин ци æхцæуæн æй дæ фæууиндæ! Æгайти-ма мин æгас 
дæ!.. 

- Мæнæн дæр хъæбæр æхцæуæн æй, сæрæгас ке дæ, Алек- 
сей Фомич. Нигки ба ма - дæлболкъон! 
Зенцов бахудтæй ’ма загъта: 
- Кæсун æма ду дæр старлей нæбал дæ, æмбал капитан. 
Тугъдон Сурх турусай ордени хæццæ. 
Автобуси ци адæм бадтæй, уони цæмæй ма хъор 
кодтайуонцæ, уой туххæй Аразгути номбæл парки нихмæ 
æрлæууæни рахизтæнцæ. Парки хурфæмæ бацæугæй, устур 
бæлæсти бунмæ бадæн къелатæй еуебæл сæхе æруагътонцæ 
фæрсæй-фæрстæмæ. Сæ мæгурбæнттæ кæрæдземæн 
фæдздзурдтонцæ дзæвгарæ рæстæг. 
- Еци устур тугъди мæхуæдæг дæр дууæ цæфи фæдтæн мæ 
рахес усхъæмæ. Изæрæй тугъд ку басабур æй, уæд мин сæ нæ 
радист Али-Ага Мухаддин-оглы Джафаров бинттæй бабаста. 
- Зудтон æй. Прапорщик Джафаров, азербайджайнаг лæппо, 
- загъта Домбай. - Раервазтæй? 
- Гъо-о. Е дæр уæдта ма капитан Самад Тулекбергенов дæр. 
Узбек. 
- Самади хæццæ æрдхуæрдтæ адтан. Æ рæуæгæй ин фати 
нæмуг исистон госпитæли. 
- Дзурдта мин æй. Куд иннетæ, уотæ ду дæр мæрдтæбæл 
нимад æрцудтæ ’ма дæбæл хъæбæр берæ фæммаст кодта. Ар- 
мий штаби сæрмагонд хаййи фæдæсмотгутæ нæ еуæрдæмæ- 
иннердæмæ рафæрс-бафæрс, ракъах-бакъах фæккодтонцæ, 
цалдæнгæмæ си, отряд летчикти рæдуди фæдбæл ке бахаудтæй 
хъапхани, е байруагæс æй, уæди уæнгæ. Нуртæккæ мæхуæдæг 
ами Ташкентти медгъуддæгти дивизий штаби дæн. Еу загъдæй, 
мæнæ «штабной уру» ке фæххонунцæ, уæхæн. Нæ еу бата- 
льон лæууй Ашхабади. Али-Ага Джафаров æй еци батальони 
фæскомцæдесон организаций секретарь. Комдив нин æй де 
’мзæнхон инæлар, Хъантемурати Геуæрги. Фегъустайсæ ин æ 
кой?! 
- Зонун æй. Еу хатт фембæлдан госпитæли. 
- Самад 6а ци бацæй? - бадес кодта Домбай. 

- Устур бунати æй ами Ташкентти. Медгъуддæгти управлений 
фæдæсмотæн хаййади сæргълæууæги фиццаг хуæдæййевæг. 
- Хумæтæги æсгаргути роти командир н’адтæй. 
Зенцов æ дзиппæй финсæн киунугæ исиста. Расифинститæ 
кодта. Тъафæ истудта ’ма ’й Домбаймæ бадаргъ кодта. 
- Мæнæ дин Самади адрес, уæдта æ телефони номертæ - 
кусти дæр æма æ хæдзари дæр, - киунугæ фæстæмæ æ дзиппи 
ниввардта ’ма бафарста: 
- Дæхуæдæг ба цæргæ кæми кæнис? 
- Æфсæддон æмдзæрæни. 
- Уæхæн дессаг! - е ’усхъитæ базмæлун кодта Алексей Фо- 
мич. - Уой бæрцæ рæстæг еу горæти ан, кæрæдзебæл ба фиц- 
цаг хатт исæмбалдан. Цæуæн нæхемæ. Нæ дæ ниууадздзæнæн, 
цийфæндий рауонæ мин ку кæнай, уæддæр. Нæ фембæлд, куд 
æмбæлуй, уотæ исбæрæг кæнæн. 
- Мæ къохтæ хæрдмæ дарун, дæлболкъон, - ниххудтæй 
Домбай. - Цæун, æндæр мин ци гæнæн ес? 
Цуппæрæймаг уæладзуги лифти æрлæууæни бакомкоммæ 
Зенцов фарсбæл дзæнгæрæги кънопкæ балхъивта. Дуар 
уайтæгкидæр байгон æй ’ма медæмæ бацудæнцæ. 
- Ди, базонгæ уо мæ тугъдон æмбали хæццæ, - загъта Алек- 
сей Фомич, дуар син ци æригон кизгæ байгон кодта, уомæн. 
Бакасти борхелæ, цъæхцæстæ, фал зæрдесгæ кизгæбæл 
цудайдæ инсæй анземæ хæстæг. Уæгъдæ халат æма 
къахкъуæрæн дзабурти, æ даргъ дзигкотæ æ усхъитæбæл 
пурхитæй, уотемæй æ къох бадаргъ кодта Домбаймæ. 
- Дианæ, - раст цума заргæ никкодта, уæхæн гъæлæси уагæй 
загъта кизгæ. 
Домбаййизæрдæцидæрæнахурфæкъкъæппкодта.Дианæ... 
Дианæ... Дианæ... - æ гъостæбæл уадæй кизги фæлмæн дзурд. 
Æ къох ин райста ’ма ин æ уæларми тъæпæнбæл æ билтæй 
бандзавдæй, уæдта æ медбилходгæй загъта: 
- Хъæбæр æхцæуæн мин æй, дæу хузæн изæди хаййи хæццæ 
ке базонгæ дæн, е. Мæ ном ба хуннуй Домбай. Уруссагау - Лев. 

-Ди,уа,Ди!ЦалинмæмахЛевиккихæццæтаурæхътæкæнæн, 
уæдмæ нин не стъол хуæздæр хуæрдæ ’ма нæмæ ниуæзтæй 
циййес, уомæй е ’мидолæ ракæнæ. 
- Хуарз, Алешæ. Еци гъуддаг уин мæнбæл, - загъта кизгæ ’ма 
зелæн кæнунмæ фæййагайдта. 
Берæ рæстæг нæма рацудæй, уотемæй фингæ балык, 
кæсалги сау æдздзæг, дзалгъауиндзи царвбæл фезонæггонд 
шампиньонтæ, коньяк æма шампайнаг ниуæзтæ, бæгæни, уæдта 
ма берæ æндæр хуарз фæрзеуæй, куд фæззагъунцæ, уотæ 
зæнхæмæ æртастæй. Бунæй ма син гъæунгæй устур тургъи тан- 
дыр пеци, цалдæр берæуæладзигон хæдзаремæн ци фæлмæн 
гъар лаваштæ кæнунцæ, уонæй дæр исхъæртун кодта. 
Изæрмелтæ кæнун райдæдта устур горæти. 
Дианæ къухни ’ма иннæ уæтти цирæгътæ исцæфсун кодта 
’ма син загъта: 
- Фестетæ. Цæттæ ’й уæ фингæ. Æз ба мæ киномæ 
телевизормæ кæсдзæнæн. 
- Нæ хæццæ бадунмæ нæ... 
- Нæ бадуй Дианæ мах хæццæ, - Домбаййи дзурд райста 
Зенцов, - «Вечный зов»-мæ фæккæсуй. 
Дууæ лæги цæлгæнæни сæхебæл дуар бахгæдтонцæ ’ма 
фингæбæл исбадтæнцæ. 
Алексей Фомич рюмкити коньяк рауагъта. Хуцаумæ 
бакувтонцæ. Сæ ниуазæнтæ ку раревæд æнцæ, уæд дзæнгæрæги 
гъæр исцудæй. 
Дианæ дуар байгон кодта. Æрбацæуæнæй къухнимæ 
æрбайгъустæй лæги дзурд: 
- Де ’зæр хуарз, Дианæ. 
- Æгас цо! Медæмæ рахезæ. 
- Кæми æнцæ? - бафарста æрбацæуæг. 
- Къухний 6адунцæ,-дзуапп ин равардта кизгæ,-цобасæмæ 
кæсæ. 
Домбай, æ сæр бателгæй, загьта: 
- Цидæр зонгæ гъæлæси хатт ин ес. Цума ма ’й раздæр 

кæддæр фæгъустон, уотæ мæмæ кæсуй. 
- Кунæг минкъий æнхузон уахъæртæ нæййес а дуйнебæл, - 
мæнгард идзулд кодта Зенцов. 
Къухний дуар æрбайгон æй. Домбай, а дессаг куд нæй, 
зæгъгæ, æ цæститæбæл ниххуæстæй. Дуари æрбахезæни 
лæудтæй Самад милици майори дарæси. Æ цæсгонæй хортæ ’ма 
мæйтæ æрттивтонцæ. 
- Кæми дæ, мæ кавказаг æрдхуард, мæ ервæзунгæнæг, - 
загъта Самад, - ци изæду ци идауæг дæ æрбахаста ардæмæ? 
- Зæнхæ, куд нæмæ кæсуй, уотæ устур нæй, - загъта Домбай 
æ бунатæй истгæй. 
Дууæ тугъдон æрдхуарди кæрæдзебæл æнсувæртау 
ниттухстæнцæ сæ фурцийнæй. 
- Цæмæй æй базудтай, ами дæн, уой ба? - дес кодта Домбай. 
Самад æ къохæй Зенцови бæрзæй базмæлунтæ кодта ’ма 
дзуапп равардта Домбаййæн: 
- Мæнæ мæмæ телефонæй æрбадзурдта минкъий раздæр 
Алексей Фомич. 
Дæлболкъони цæсгонбæл бæрæг адтæй, æ зæрди цийнæ 
римæхсгæ ке нæ кæнуй, е, æхцæуæн ин ке’й се ’ртей фембæлд, 
’ма загъта: 
- Е дин, Левик, мæ минкъий «сюрприз» адтæй. 
- Æнтæсгæ дæр дин хуарз ракодта телефонæй бадзорунмæ. 
Фал кæд? - рафарста Домбай Зенцови. 
- Æрбацæуæни цалдæнгæмæ Диани хæццæ зонгæ кодтайтæ, 
гъе уæдмæ æз ба Самадмæ тел ниццавтон иннæ уатæй. 
«Диани хæццæ... Диани хæццæ... Диани хæццæ», - азæлдæй 
Домбаййи гъостæбæл дæлболкъони дзурд. 
- Аци зæронд робасæн, - Зенцови бæрзæййæй æ къох ра- 
еуварс кæнгæй, загъта Самад Домбаййæн, - æ фæд уадзун не 
’мбæлуй. Цæстæнгасæй куддæр фæййеуварс уй, уотæ ин ци нæ 
бантæсуй зæнхи цъарæбæл, уæхæн неци ес. 
Æгасæй дæр гъæрæй ниххудтæнцæ. 
Тугъдон æмбæлттæ æмбесæхсæви уæнгæ фæббадтæнцæ, 

фæммийнасæ кодтонцæ. Берæ аллихузон таурæхътæ 
фæдздзурдтонцæ кæрæдземæн. Самад æхе машинæбæл адтæй 
’ма рандæй. Домбаййи æнафони хæдзари хецау нæбал рауагъ- 
та, ’ма уоми байзадæй. 
Иннæ къуæрей уолæфæн бæнтти бабæй фембалдæнцæ. 
Самад сæ æ фидæмæ фæлласта. Ташкенттæй еу науæдзæ ки- 
лометри идарддæр æ фидæн адтæй устур хæдзарæ, рæзбун, 
дзæбæх бахчай зæнхи гæппæл. Адтæй имæ фустæ дæр. Самади 
зæрæндтæ, куд не’мбæлуй, уотæ дессаг цийнитæ фæккодтонцæ 
сæ бæдоли æмбæлттæбæл. Исмаилнияз, Самадæн æ фидæ, 
æхуæдæг дæр тугъдон лæг адтæй. Зæронд уорсрехæ лæг 
æ курæтæй æ хуæрзеугутæ æфтаугæ дæр некæд кодта. 
Цалдæр майдани ’ма ордени æ реуæй хори рохсмæ цæхæртæ 
калдтонцæ. Кæд уруссагау уотæ хуарз нæ дзурдта, уæддæр ин 
хъæбæр æхцæуæн адтæй, æригондæр æфсæддон фæлтæр æ 
хæццæ царди берæ гъуддæгутæбæл дзоргæй арази ке æнцæ, е. 
Е ’уазгутæн устур нард далис равгæрдун кодта. Æртæ æмбали 
цæугæдони билæбæл бæлæсти сатæги бон-изæрмæ фезонгутæй 
сæхемæ хуарз фæккастæнцæ. Исмаилниязи бийнойнаг, Сама- 
ди мадæ Гульнара ба ма син ниуазунмæ хуæздæрæн сæ рази 
уазал айранæй идзаг устур гъосин ниввардта. Æхсæвеуати 
уоми байзадæнцæ. Иннæ бон рæфти хуцаубони ба фæстæмæ 
Ташкентмæ æрбаздахтæнцæ. 
Уæдæй фæстæмæ сæ фембæлдтитæ фæййарæхдæр æнцæ. 
Арæхæй-арæхдæр Домбаййи æ къах æрбахæссидæ Зенцо- 
ви хæдзарæмæ. Диани дууæ-æртæ бони ку нæ фæууинидæ, 
уæд ибæл æрхун кæнун райдаидæ. Æхецæн бæлвурд бунат 
нæбал аридæ. Берæ рæстæг кæд æхе, кæми еу рæуонæй, кæми 
ба иннæ рæуонæй, расайæ-басайæ фæккодта, уæддæр си 
фæстагæрдæмæ ба æруагæс кæнун райдæдта, Диани уарзгæ ке 
кæнуй, е. Æнæ дзæбæх къанфетти къопп ’ма дидингути устур 
бастæй имæ некæд цæуидæ. 
Сабур цæугæдони фæлмæн уолæнтæ айнæг дор дæр байех- 
суйнун кæнунцæ. Бон бони æййевгæ цудæй ’ма ин кизгæ дæр æ 

*>€§пф ^Е» ф»1 157 |'@ Н^= чаф4и 
зæрди хуарз, кæдзос æнкъарæнтæ лæдæрун райдæдта. 
Алексей Фомич е командировки, е штаби суткæгай дежур- 
ный ку уидæ, уæд Домбай æхсæвæ Диани хæццæ байзаидæ. 
Цубур рæстæгмæ дууæ адæймагей зæрдити уарзтамонди 
сугъзæрийнæ талатæ арф уедæгтæ рауагътонцæ. 
Амондæн царди медæгæ берæ цæлхдортæ разиннуй. Туасæн 
дæр голлаги, æмбесонди куд загъдæуй, уотæ берæ рæстæг 
римæхсæн нæййес. Алексей Фомич æзиниккон нæбал адтæй. Е 
’нзти æноси дуккагæмбесмæ раги бахизтæй. Арæхæй-арæхдæр 
сæбæл гурусхæ кæнун райдæдта. Еу кæми адтæй, уоми ба Дом- 
баййи æргомæй бафарста: 
- Дæ зæрдæмæ цæуй Дианæ? Уарзис æй? 
Лæппо æ фур æфсæрмæй ниссурх æй, уотемæй ин дзуапп 
равардта: 
- Алексей Фомич! Дæ кизгæ уотæ рæсугъд æй, уотæ арф 
ниххизтæй мæ реуи, æма ин еу загъдæй уордигæй истонун мæ 
бон нæбал æй. Уарзун æй. Ци мин кæнис, е ба дæ барæ. Кæд мæ 
маргæ кæнис, уæддæр... 
Зенцов байдзулдæй ’ма загъта: 
- Уарзондзийнадæй æнæуинондзийнадæмæ æдеугурæй 
еунæг ампъез ес, е ди иронх ма уæд. Цæттæ дæ бийнойнаг 
ракорунмæ? 
- Кæд мин дæттис дæ кизги, уæд æй тæккæ аци бон дæр ко- 
рун, - æ цæстæ дæр не ’рникъулдта, уотемæй дзуапп равардта 
Домбай. 
- Аци гъуддагмæ ду куд æнцон цæстæй кæсис, уотæ нæй. Куд 
дин æй хуæздæр балæдæрун кæнон?! - батухстæй Зенцов. - Цу- 
бур загъдæй, Дианæ мæн кизгæ нæй. Неци дин загъта æхуæдæг? 
Домбай неци сдзурдта. Æрмæстдæр «нæгъ», зæгъгæ, æ сæр 
батилдта. Æ цæстæнгас æрæнкъард æй. Хуцау æ зонæг, цæбæлти 
адтæнцæ æ гъудитæ еци сахат. Мæтъæл цæсгон мæрдхуз райста. 
Зенцови цæститæмæ комкоммæ кастæй, уотемæй æй бафарста: 
- Æмбал дæлболкъон, Алексей Фомич, æргом мин æй 
зæгъай, дæхецæн æй «уарзон уосæн» дарис Диани? 

Зенцов ибæл æ гъæлæсидзаг ниххудтæй: 
- Дæ зæрди е æфтуйгæ ба куд æркодта?! Уоци кари ма дæмæ 
кæсун? - е стур гæбæтбæл æ къохтæ бадзиуарæ кодта, - мæнæ 
аци уаргъи хæццæ. Ха...ха...ха... 
Домбаййи цæститæ фæййирд æнцæ. 
- Мадта дин ка æй? 
- Ме ’мбали кизгæ. Æ фиди хæццæ Владикавкази æфсæддон 
училище еумæ каст фæцан. Афгани тугъди фиццаг мæйти 
фæммард æй. Æ бийнойнаг, куд фæууй, уотæ æндæрмæ 
æрцудæй. Кизгæмæ е ’рух нæбал дардта, Дианæ университетмæ 
ку бацудæй, уæд. Лæг хъæбæр лæгъуз разиндтæй. Ахæстъони 
æ царди ’мбес ка рарвиста, уæхæн. Мараз ’ма кизги цубур 
рæстæгмæ ниуæзтæбæл фæццæфсун кодта. Къохæй æвналун 
райдæдта Дианæмæ. Еу уæхæн бабадти мадæ, æ кизги сæрбæл 
дзоргæй, æ ниуæзти зæрдтæй лæги кардæй цалдæр цæфи 
никкодта. Лæг рамардæй. Уоси ниййахæстонцæ. Кизгæ, мæнæ 
ци хæдзари ан, е æ фиди хæдзарæ æй. Мæнæн мæ бийнонтæ 
Новосибирски æнцæ, Дианæ еунæгæй байзадæй. Кизги бон æ 
ниуæзтæ нæбал иссæй ниууадзун. Е ’мхузæнтти хæццæ анаша 
думун райдæдта. Æхсæвæ-бонмæ игъæлдзæггæнæн бунæттæ 
’ма дискæтекити байзаидæ. Университеттæй цохгонд æрцудæй. 
Еу хатт Самади хæццæ æ кабинетти бадтан, уотемæй æй 
уордæмæ милици наряд æрбаласта. Æз æй кæд рагæй нæбал 
фæууидтон, уæддæр æй рафæсмардтон. Ку имæ бадеголæ 
кодтонцæ, уæд имæ наркотиктæ разиндтæй. Еугур исæвд 
фæккæндзæнæй, зæгъгæ, ’ма ’й Самади фæрци исластон еци 
гъуддагæй, цæмæй æй ма ниййахæстайуонцæ. 
Уой размæ фатери цардтæн, фал ардæмæ æрбаййивтон 
’ма имæ нур анз хуæздæр мæ цæстæ дарун. Лæдæрис мæ, 
нæхуæдтæ фингæбæл ку фæббадæн, уæд æй ниуæзтæмæ 
хæстæг цæй туххæй нæ фæууадзун, уой? «Кодироват» конд æй. 
Ниуæзтæй æхе еуварс даруй æхуæдæг дæр, фал ци нæ фæууй. 
Цæмæй нæ рагириз кæнуй сайтан. Ескæмæ гæсгæ ку рахицæ 
кæнæ æнамонд хуаллагмæ. Гъе,уæхæн хабæрттæ, - æ дзубанди 
фæцæй Зенцов. 

Домбай, раст цума арф гъудити æнæбун уæрмæмæ 
ниххаудтæй, уоййау нигъгъос æй. Е ’нкъард цæститæ, 
дæлболкъони радзурд фегъосгæй, уайтагъддæр уомæл 
кæнунмæ фæййагайдтонцæ. 
Лæдæрдтæй æй, еуæрдигæй æ бон уотæ æнцонæй ке не 
суодзæнæй Диани æ зæрдæй ратонун. Иннердигæй бабæй, куд 
дохтур, уотæ хуарз зудта, ниуæзтæ æма наркотиктæ сæ тоги 
арф кæмæн ниппурх унцæ, уонæй хъæбæр ефстагæй уæлдай æ 
раздæри æнæнез цардмæ ке некебал раздæхуй. 
Лæги цалæмбуд цæстисугтæ æ фæлорс цæсгони ростæбæл 
сæ цæхгун фæд уадзгæй, æнæзийнадæй сæхецæн лæсæнвæдтæ 
урдугмæ лæгарстонцæ. Кæмæн н’адтæй æ дзамани æвзурст, карз 
сæнау æй ка барасуг кæнуй, еци зæрдæн æхцæуæндзийнадæ 
дæттæг уарзондзийнади содзагæ адæ?! 
Цал æма цал адæймаги, куд царди хуæздæр хæзна зæнхæмæ 
ма ’рхауа, ма бацарæфтуд уа, зæгъгæ, ’й, имонаудæрæн сæ 
уæлнихти фæддариуонцæ еци дессаги рохс æнкъарæн сæ 
рамæлæти уæнгæ?! Ка сæ банимайдзæнæй уони?! Кæмæ 
разиндзæнæй уæхæн хъаурæ?! 
XI 
Мæйæмæ хæстæг Домбай нæбал адтæй Зенцов æма 
Дианæмæ. Фæскуст æрбацæуидæ æмдзæрæнмæ ’ма æ 
хуссæнбæл дæлгоммæ бахауидæ. Хъурдохæн кæнгæй ибæл 
æнæхуссæгæй фулдæр хæттити æрсæумæ уидæ. Лæг фудхуз 
кæнун райдæдта. Тухамæлттæй бартаста æхе е ’мбæлттæй дæр. 
Нæбал син кумдта æрдзæмæ раздæрау бабадунмæ. Æ зæрдæ 
æ реуи фæрстæбæл æхе æнæтæрегъæдæй сонт хуаст код- 
та. Æрхун кодта Дианæбæл, æ бон ин феронх кæнун н’ адтæй. 
Лæгæй ма цар æма æстгутæ байзадæй. 
Хуæздæр уавæри н’адтæй Дианæ æхуæдæг дæр. 
- Ци фæцæй? Зæнхи скъуди ниххаудтæй æви кæми ’й? Куд 
нæбал зиннуй? - бонæ цалдæр хатти бафæрсидæ Алексей Фо- 
миччи. 

Лæг уидта, кизгæ æ цæстити размæ бонæй-бонмæ куд тайгæ 
цудæй, уой. Æ зæрдæ исхъурмæ уидæ ’ма æлгъиста æхе æ фур 
мæстæй. «Ци бæллах мæбæл адтæй, мæ цъухбæл цæмæннæ 
хуæстæн. Цæмæн бацудтæн аци дууей тæрегъæди». Æ бон ку 
нæбал адтæй, уæд, гъуддаг цæй медæгæ æй, уой Дианæн рад- 
зурдта. 
Кизгæ диванмæ æхе багæлста ’ма æ богъ-богъ исцудæй: 
- Цæмæн, цæмæн ин загътай?! 
Дæлболкъон æ рази сбадтæй ’ма ’й сабур кæнунбæл архайд- 
та. 
- Хатир мин бакæнæ, Ди. Æз ку нæ, уæддæр ин æй ескæд 
Самад дзоргæ кодтайдæ. Берæ дæмæ фенгъæлмæ кастæн, кæд 
ин дæхуæдæг раргом уисæ. Берæ гъуддæгтæн берæ рæстæг 
римæхсæн нæййес. Домбаймæ уотæ фæккастæй, цума ду 
мæнæн, лæгтæ «уарзон силгоймаг» ке искæнунцæ, уæхæн дæ, 
уотæ. Уомæ гæсгæ ба ин æз дæр. 
- Цæмæн ин радзурдтай, цæмæн? - æ цæстисугæй æхснадта 
æхе Дианæ ’ма æ сæри царæй, æ дзигкотæ тонунæрвонг æ 
къохтæй фæйнердæмæ ивазта. 
- Кæунæй неци пайда ес, Ди... Æцæгæй дæ кæд уарзуй, уæд 
æрбацæудзæнæй, - зæрдитæ ин æвардта Алексей Фомич, - æхе 
кизгау ин æ къох æ фæлмæн сугъзæрийнæхуз дзигкотæбæл са- 
бургай æрдауидæ. 
Ку басабур æй æ кæунæй, уæд зæрдитæ ивардта æхецæн 
Дианæ дæр, ести уодзæнæй, зæгъгæ. «Бон цæуй æма фарнæ 
хæссуй! Æрбацæудзæнæй!» 
Нæ зиндтæй уæддæр Домбай. Кизгæ ’й æхуæдæг исфæндæ 
кодта бабæрæг кæнун. Сосæггити Зенцови финсæн киунугæй 
райста Домбаййи адрес. Бахизта рæстæг. Еу бон дæлболкъон 
æ кусти фæдбæл Ашхабадмæ командировки рандæй цалдæр 
боней æмгъудæй. Дианæ берæ фенгъæлмæ кастæй Домбаймæ, 
’ма ку нæ разиндтæй, уæд æхе рарæвдзæ кодта тагъд-тагъдæй 
’ма æфсæддон æмдзæрæни исмедæг æй. 
Е ’рбацуд, кæд æй хезгæ нæ кодта, уæддæр, æхцæуæн адтæй 

Домбаййæн. Æ хъури æй никкодта ’ма загъта: 
- Цума дæ еу анз нæма фæууидтон, уотæ мæмæ кæсуй. 
- Мæнмæ дæр, - æ цæститæ зæнхæмæ æруагъта Дианæ, - 
Алексей Фомичи дзубандий фæсте мæ, æвæдзи, нæбал уарзис 
раздæрау? 
- Цæмæн æй уотæ лух кæнис усхъæй? 
- Уотæ фæууй. Ка хатир кæнуй кизгæн æ рæдуд? 
- Е уотæ нæй! Æнхæст уотæ. Уарзун дæ, æрмæстдæр мæ еу 
минкъий рæстæг гъæуй. Берæ цидæртæ сæ бунæттæмæ кæнгæ 
æнцæ. Мæ сæри хъанз ба аллихузон бугъæй идзаг æй. Бабухсæ 
еуминкъий. 
- Мадта мæ уарзис раздæрау? 
- Æндæр некуд, - загъта Домбай. Кизги æ бунатæй æ къох- 
ти исиста ’ма ин раба кодта, - Дианæ, цæмæй дæ фæххинцон, 
уæхæнæй мæмæ неци ес. Дæхуæдæг æй зонис, æнæуосгин лæг 
куд фæууй, уой. Ардæмæ хæстæг еу минкъий дзæбæх ресто- 
ран ес, ’ма ’й, гъæйдæ, бабæрæг кæнæн. Тагъд талингæ кæнун 
райдайдзæнæй. Изæрхуар ести искæнæн уæдта музыкæмæ 
дæр байгъосæн. Фæндуй дæ? 
- Фæндуй мæ. Цæуæн! - ниррохс æй Диани цæсгон. - Алек- 
сей Фомич Ашхабадмæ рандæй ’ма бабæй нæ бон æй аци 
æхсæвæ еумæ рарветун. 
- Т.е. банигки хуæздæр, - æ цæстæ ймæ фæнникъулдта Дом- 
бай. 
Æмдзæрæнæй син фæстургъитæ, бæлæсти астæути 
æррæстæ бахезгæй, адтæй фондз минуттей къахи цуд. 
Ресторанмæ медæмæ бацæугæй, Домбай æ зонгæ барменæн 
салам равардта. Диани хæццæ еуварсдæр стъолтæй еуебæл 
хебæраги æрбунæттон æнцæ. Уайтагъддæр официант сæ 
сæргъи æрбалæудтæй æд меню. Ци хæссун кодтонцæ сæхецæн 
хуæруйнæгтæй, уони сæмæ цубур рæстæгмæ фæззиннун кодта 
аллихузон рæсугъд тæбæгъти. 
- Карздæр ниуæзтæй уæ неци гъæуй? - еу хатт дæр ма сæ 
рафарста официант. 
11 Заказ№53 

- Неци. Айдагъдæр минерален дон æма фæйнæ уазал «эски- 
мой», - дзуапп ин равардта Домбай. 
Музыканттæ зали бадæг адæми æнкъард кæнун еу сикъунд 
дæр нæ уагътонцæ. Уолæфæг фæсевæд кафунæй сæхебæл нæ 
аурстонцæ. «Нанай цæстисугæй» си ка байгъæлдзæг æй, еци 
кæстæртæ ба музыки уагмæ гæсгæ сæ къохтæ ’ма къæхтæ еци- 
еу æмтилд кодтонцæ. 
Кафгутæй еу инсæйанздзуд даргъ сæригъунгин лæппо 
сæ размæ бацудæй. Æ сæрæй син ниллæг ракувта ’ма 
ходæзмолæгæнгæй загъта: 
- Мæ ном хуннуй Талгат. Æмбæлуй аци рæсугъди хæццæ ра- 
кафун? 
Диани цæсгонбæл бæрæг адтæй, нихмæ ке нæй, е. Домбай, 
неци исдзоргæй, кæд æй фæндгæ нæ кодта, уæддæр æ сæр ара- 
зий тилд бакодта. 
Биццеу æма Дианæ дууæ кафти ракодтонцæ. Æртиккаг каф- 
ти фæсте, Талгат Диани къох нæ уæгъдæгæнгæй æй, ци дууæ 
æмбалей хæццæ адтæй, уони размæ бахудта. Кизги сæ хæццæ 
бадун кодта, фал ин Дианæ нæ арази кодта. Уæдмæ биццеу 
стъолæй ниуæзтæй идзаг фужер исиста æ еу къохæй, иннемæй 
ба кизги бæрзæйбæл фæххуæстæй, уотемæй ин æй туххæйти æ 
хъури рауагъта. 
Домбай сæмæ кастæй, фал ци ’рцудæй, уой нæ балæдæрдтæй, 
цалинмæ æ гъостæбæл Зенцови дзубанди - «Кодироват конд 
æй, кодироват конд æй», - ниййазæлдæй, уæдмæ. Æ бунатæй 
фæггæпп ласта. Бацудæй Дианæмæ ’ма ’й фæстæмæ сæхе 
фингæмæ æрбакодта. 
- Зонгæ ’й ку кодтон, ниуæзтæ дин ке нæ бæззуй, уой, уæд 
дæ ардæмæ ци фудæн æрбахудтон! - æхемæ мæстгун кодта 
Домбай. 
Диани цæсгон басурх æй. Фегъæлдзæгдæр æй. 
- Ци мин уодзæнæй еци коньякки сæдæ граммемæй, уæд 
мæ Алеши хæццæ кæдмæ гъæуай кæнунмæ гъаветæ? - æ 
къох уæлдæфи рауигъта кизгæ. - Раздæр авгидзагæй фулдæр 
баниуазинæ ’ма си ку некæд рамардтæн. 

Талгат бабæй нæуæгæй сæ размæ ку бацудæй, уæд Диа- 
ни Домбаййи аразий дзурд нæбал багъудæй. Æ бунатæй 
фестадæй. Цума рагæй зонгæ адтæнцæ, уотæ биццеуи цонгбæл 
æрхуæстæй, уотемæй кафгути астæу исмедæг æнцæ. Музыкæ ку 
æрсабур æй, уæд æхе къахæй биццеути стъолмæ бацудæй ’ма 
сæ хæццæ исбадтæй фингæбæл. Биццеутæй ин сæ еу ниуазæн 
равардта ’ма ’й Дианæ еу хупп искодта. Уой фæсте дуккаг дæр, 
æртиккаг дæр баниуазта. Кизгæ фæкъкъæртт æй. Домбай 
официантæн е ’хца равардта. Бацудæй биццеути размæ ’ма Диа- 
ни къохбæл рахуæстæй. 
- Цæуæн нæхемæ, ами нин нецибал кустаг ес. 
- Ескумæ цæун æз ардигæй! - æ къох ин ратъæпп кодта 
Дианæ. - Æз сувæллон нæбал дæн. 
- Не ’гъосис? - лæппотæй сæ еу фестадæй æ бунатæй ’ма æ 
цæститæ Домбаймæ ниссагъта. - Кизгæ некумæ цæуй ардигæй. 
Рандæ уо! 
- Дæу бафæрсун ма феронх кодтон, - загъта Домбай ’ма 
бабæй Диани цонгбæл рахуæстæй. - Цæуæн! 
- Некумæ цæун! Уадзæ мæ ани хæццæ! 
- Дзурд нæ лæдæрис? Уадзæ ’й ами, - загъта Талгат. 
- Райуадзетæ, ци си кæнæн?! - æ къохтæ истилдта биццеутæн 
се ставддæр. - Æнæ уомæй дæр нин хъæбæр хуарз æй! Циуавæр 
узбегкæгтæ айтæ сумах? 
Домбай Диани æ фæсте хæр-хæрæй фендæбилæ кодта 
ресторанæй. 
Талгат е ’мбали хæццæ сæ фæсте рацудæнцæ. Бæлæсти буни 
адæми цæстæй фæсвæд рауæни сæ бауорæдтонцæ: 
- Кизги уадзæ, дæхуæдæг ба ардигæй æндадзгæ кæнæ! - 
Талгат æ тумбул къохæй бавзиста Домбаймæ. - Кенæ ба дин дæ 
фæрскъитæ еугай-дугаййæй банимайдзæнæн. 
Домбай кæд Талгатæн æ усхъи уæнгæ дæр нæ кодта 
асæй, уæддæр Диани фæууагъта ’ма биццеубæл æхе ниццав- 
та. Е ’фцæкъуатæй æй райахæста ’ма ’й æ сæрæй е ’сгæппи 
ниццæвунмæ куддæр гъавта, уотæ ин дуккаг биццеу æ къахæй е 

’гæри бун фæрсæрдигæй æнæнгъæлти барæуигъта. Æвеппайди 
исристи æхсил къæй Домбай, е’гæрмæ æ къохтæй фæллæбурдта. 
Уолæфт ин нæбал рафагæ’й ’ма дзоддзæги æрбадтæй æ медбу- 
нати. Биццеутæ ибæл сæ къæхтæ ’ма къохтæй никкалдæнцæ. 
Кæрдæгбæл ку рахъан æй, æ тоги пурхæнтæ калгæй, уæд Талгат 
е’мбалæн загъта: 
- Фагæ ин æй. Исони уæнгæ дæр нæбал æрæскъетдзæнæй. 
- Диани къохбæл æрхуæстæй, - цæуæн фæстæмæ ресторанмæ. 
Фæйнæ кафти бабæй ракæнæн. 
Кизгæ æнæ фæстæмæ фæккæсгæй сæ хæццæ фæннæхстæр 
æй. 
Домбай цубур рæстæгмæ æхемæ æрцудæй. Туххæй-фудти 
раистадæй. Æ тогæрхæнтæ ’ма саудзæфти рист нецæмæ даргæй, 
æрмæстдæр тухстæй, Алексей Фомич æй ку бафæрса, «кизгæ 
ци фæцæй», уæд ин ци æфсонæ искæндзæнæй, уобæл. Ай-уой 
нæбал фæккодта. Бацудæй æмдзæрæнмæ ’ма æ чемоданæй, 
тугъди рæстæги ци дамбаца бафæсвæд кодта, уой исиста ’ма 
си идзаг абоймæ байвардта, уотемæй фæстæмæ ресторани 
исмедæг æй. 
«Ами сæ нæ марун, - æхецæн загъта Домбай, - фал ма мæ 
мадæ, мæ фидистæн мæ фæсте ку рацæуонцæ, уæд исон бони 
рохс нæбал фæууиндзæнæнцæ!» 
Биццеути æставддæр, æ сæр фингæбæл æруадзгæй, 
æнæмæтæй хур-хур кодта фæсниуæзтæ. Иннæ дууæ, кизги 
къохтæ стъоли сæрти фæйнердæмæ райвазæ-байвазæгæнгæй, 
ходæгæй мардæнцæ. 
Домбаййи сæ сæргъи ку рауидтонцæ, уæд къехæй 
райзадæнцæ. Æнæдзоргæй кæрæдземæ бакастæнцæ. Домбай 
Диани æ къæхтæбæл æрлæуун кодта. Æрдæграсуг кизгæ ибæл 
размæ æрбакиудтæй ’ма ниббогъ-богъ кодта: 
- Нæ цæун, зæгъгæ, дин цал хатти загътон. Æнæгъæнæ мæйæ 
мæмæ ку нæ разиндтæ, уæд мин нур ба ци кæнунмæ гъавис? 
Домбай неци сдзурдта. Кизги æ дæлагиси фæккодта ’ма 
фендæбилæ’й ресторанæй. 

Биццеутæ дæр бабæй сæ фæсте рацудæнцæ. 
- Рамæ уадзæ, рамæ уадзæ! - цъæхахст кодта Дианæ. 
Талгат сæ басурдта фæстити. Ку сæ баййафта, уæд æ бон 
куддæриддæр адтæй, уотæ Домбаййи фæсхъос ниммухъ код- 
та æ тумбул къохæй. Лæг æма кизгæ фæрсмæ рахаудтæнцæ. 
Талгат Диани æ гъæбеси систа зæнхæй, е ’мбал ба æ циргъ туф- 
лий биринкъæй æнæхатирæй Домбаййи цæсгом æма фæрстæ, 
агъуйгæ цума искодта, уой хуаст кодта. 
Домбай æ дæндæгутæй цалдæр æ къохмæ æрту кодта 
æ гъæлæсæй. Æ цæститæ ибæл тартæ кодтонцæ, уотемæй е 
’нгасæй агурдта кизги. 
- Дианæ! Кæми дæ?! 
- Бæласæбæл æй æ галæстуккæй бабæттетæ, - æ гъостæбæл 
уадæй Диани гъæлæс, - кæд уи ескæмæ цæуй, уæд ибæл дони- 
хулуй дæр никкæнетæ, е ба мæ ниууадза. 
- Дианæ, кæми дæ?! 
- Мабал гъæр кæнæ, - Талгат æ армитъæпæнæй фехгæдта 
Домбаййи гъæлæс ’ма ’й е ’мбали хæццæ дууемæй, æ къохтæ 
фæстæмæ, уотемæй галæстуккæй бæласæмæ бабастонцæ. 
- Æ фудæнæн уи ке фæндуй, е ами мæ хæццæ ниххуссæд. 
Уадзæ, е ба нæ уина, - загъта Дианæ ’ма, фæстæмæ ракеугæй, 
Талгати буни æхе рауагъта кæрдæгбæл. 
Домбай æ цæстæнгас фæрсæрдæмæ разилдта. 
Сæрдигон мæйрохс берæуæладзугон хæдзæртти цирæгъти 
мингай рохсей хæццæ исхæлæмулæ уогæй, бæлæсти астæути 
æхсæви сауæндарг, уалдзигон гъар хор мет куд ратайун кæнуй, 
уоййау ниттайун кодта. Æхсæвæ бонау ниррохс æй. 
Талгат бацудæй Домбаймæ. Æ къохти баст ин исуæгъдæ код- 
та. Æ галæстукк ин æ усхъæбæл æрæвардта ’ма ин загъта: 
- Нæбал нæ гъæуй, дæхе уотæ кæбæл марис, еци кизгæ. 
Далæ ма ме ’мбал æ гъуддаг ку бакæна, уæд дæхе уодзæнæй, ’ма 
тухсгæ мацæбæл кæнæ æппундæр. Ха...ха...ха... - æхе разилд- 
та ’ма ресторан æрдæмæ фæннæхстæр æй. Еу æртæ ампъези 
куддæр рацудæй, уотæ райгъуста æ фæстейæй Домбаййи дзурд: 

- Æгæр тагъд нæ кæнис, куййи фурт?! 
Талгат æхе æваст фæззилдта. Фæстагдæр ци фæууидта æ 
царди, е адтæй - дамбаца Домбаййи къохти. Æмир гæрахи 
хæццæ лæппо дæлгоммæ рахаудтæй. 
Дуккаг биццеу фестъæлфтæй дамбацай гæрахæй. Киз- 
ги фæууагъта ’ма фæггæпп кодта. Домбай ин дамбаца æ 
тæнуадолæбæл байвардта. 
- Де ’мбали размæ цæугæ! 
- Ма кæнæ! Ма кæнæ! - ницъцъес-цъес кодта Дианæ. 
Домбайбæл ма ци дæндæгутæ байзадæй, уони къæс-къæс 
иссудæй. Кизги æ къахæй еуварсмæ расхуста, ’ма биццеуи 
размæ фенсунста. Биццеу е ’мбали мардæй ку рауидта, уæд æ 
ниуæзтæ æрбайсавдæй’ма æ уæрагисæртæбæл æрхаудтæй. 
- Фæррæдудтæн! Бамин хатир кæнæ! 
- Мæ бон нæй, - æ сæр «нæгъ», зæгъгæ, бателгæй, туххæй- 
фудти загъта Домбай ’ма дамбацай мæнгвæдæг æрбалхъивта. 
Биццеу, раст цума ин цæвæгæй æ къæхтæ еске фæххаун кодта, 
уоййау æ медбунати куресау æрхаудтæй. 
- Цæмæн сæ рамардтай уæхæн дзæбæх биццеути, цæмæн? - 
ниддæлалай кодта Дианæ. 
«Кодироват конд æй. Кодироват конд æй», - уадæнцæ Дом- 
баййи гъостæбæл Зенцови дзурдтæ. 
- Цæмæн сæ рамардтай, цæмæн? - нæ сабур кодта Дианæ. 
- Ме ’нæуинон фæууотæ ду дæр, Алешæ дæр, Самад дæр. Су- 
мах сирдтæ айтæ, сирдтæ, æгасæй дæр мæ зæрбатукки хузæн 
кълетки дарунмæ гъаветæ сумах. Нæ уин рауайдзæнæй! 
Дианæ æ къохæй бавзиста Домбаймæ ’ма цодтæ-модтæ 
кæнгæй ресторан æрдæмæ еукъах-дукъахæй фæннæхстæр æй. 
«Е уæууæй, æз ба амæ мæхецæн бийнойнаг исунмæ æнгъæл 
кастæн», - æ сæр дамбацай хæтæлæй бахуаста Домбай ’ма ин æ 
фæсте фæгъгъæр кодта: 
- Дианæ, фæстæмæ раздæхæ! 
- Нæбал æздæхун, - æ къох ибæл ракъуæрдта кизгæ. 
- Раздæхæ фæстæмæ ’ма цæуæн нæхемæ! 

- Нæ цæун! Мæ авги æмбес ма æнæниуæзт æй. 
Домбаййи маст рафунх æй. Æхуæдæг дæр æй нæ 
балæдæрдтæй, æ къох куд исхъел æй, уой. Цæстæ дамбацай 
кæсæнæй Диани гурæ райахæста, æнгулдзæ ба - мæнгвæдæг, 
цал фати ма си байзадæй, уал æлхъивди ракодта. Кизгæ æ 
цудбæл фæккиудтæй. Хæстæгдæр имæ ци бæласæ адтæй, уой 
æ къохтæй райахæста. Æхе ибæл ниттухта, уæдта æ бунмæ са- 
бургай æхе æруагъта ’ма кæрдæгбæл исбадтæй. Æнæ уæлдай 
хъипп-сунæй æ уод исиста. 
Домбаййи бабæй ами дæр баййафта æссон кизги æлгъистæ. 
Дамбаца æ дзиппи ниввардта. Ресторанмæ бацудæй. Биццеути 
æставд æмбал ма финги уæлгъос фуригъолау рæхстæй. Бари 
ци телефон лæудтæй, уомæй Самадмæ бадзурдта, фæззиннæ 
хъæбæр тагъд, зæгъгæ. 
Самадбæл берæ нæ рацудæй. Домбай ин цубуртæй радзурд- 
та, ци æрцудæй, уой. 
- Уайтæгки дæр æй зудтон, еци кизгæн раст надбæл 
æрлæууæн ке нæбал адтæй, уой, - загъта Самад, - фал Алексей 
Фомич ниллæудтæй. Ахæстъонæй æй фæййервæзун кодта. 
- Ци цæсгонæй ма бакæсдзæнæн Алексей Фомичмæ? - æхе 
хуардта Домбай. 
- Ци ’рцудæй, уомæн фæстæмæ æздахæн нæбал ес. Игъосæ 
мæмæ лæмбунæг. Дамбаца дæу н’адтæй. Диани хæццæ ардæмæ 
ке æрбацудтæ, уой еске фæууидта? 
- Бармен æма официант. 
- Ниуазгæ неци бакодтай? 
- Неци. 
- Хуарз. Игъосæ ’ма нигъгъуди кæнæ. Диани хæццæ уæхемæ 
цудайтæ’ма уæ биццеутæ бауорæдтонцæ ниуæзтгунæй. Дамба- 
ца уæмæ ниддардтонцæ. Æвзистонцæ уæмæ марунæй. Кизгæн 
батухæ кодтонцæ дууемæй дæр. Уой экспертизæ исбæрæг 
кæндзæнæй. Кизгæ куддæр фæууæгъдæ æй, уотæ ралигъдæй 
милицæ ардаунмæ. Ахæссунæй фæттæрсгæй æй биццеутæй 
сæ еу фехста. Ду ибæл еци рæстæги дæхе ниццавтай. Дамбаца 

куддæр-муддæрти дæ къохти бафтудæй ’ма сæ, дæ фур азарæй, 
дæхебæл нæбал уогæй, рамардтай. Дæхецæн фæттарстæ 
рамарунæй, уой туххæй æма раздæр бавзистонцæ дæумæ 
фехсунæй. Бамæ лæдæрдтæ? 
- Балæдæрдтæн, - дзуапп равардта Домбай. 
Самад опергруппæ ’ма «тагъд медицинон æнхуси» 
машинæмæ бадзурдта. Протоколтæ финст ку æрцудæнцæ, 
уæд зиæнтти - мæрддонæмæ, Домбаййи ба - сæйгæдонæмæ 
фæлластонцæ. 
Официант æма бармен æвдесæнæй ист æрцудæнцæ. 
Биццеутæн се ’ртиккаг æмбал милицæмæ ласт æрцудæй. Уоми, 
æхецæн ниййахæссунæи фæттæрсгæй, е ’мбæлтти нихмæ 
æвдесæн æрлæудтæй. Бавдиста, Талгат дамбаца ке дардта, уой 
мæхе цæститæй фæууидтон, зæгъгæ. 
Сæумæ раги Самад сæйгæдонæмæ бацудæй. Дохтур ин фегъ- 
осун кодта,зæгъгæ,Домбаййæйæртæдæндаги рахаудтæй,дууæ 
фæрскъи басастæй, уæдта æ фарсбæл æвзаги тогдадзинттæй 
цалдæр ратудта. Бауæрбæл берæ саудзæф цъæррæмухститæ ’ма 
тогæрхæнтæ. Уонæбæл æвдесæндар гæгъæди райста дохтурæй 
’ма реанимаций пъалатæмæ бацудæй Домбаййи размæ ’ма ин 
«сæумæ хуарз» загъта. 
Е дæр имæ æнæбари каст искодта бинттитæ ’ма капельници 
бунæй. 
- Дæ гъуддаг бустон хуæрзтæй нæй, - æ сæр батилдта Самад, 
- æ гæгъæдитæмæ гæсгæ, мæрдтæй сæ еу разиндтæй обком 
партий устур бунати ка æй, уæхæн хецауи хуæрифурт. Куддæр 
базононцæ, ци ’рцудæй, уой, уæд алкедæр æма алцидæр 
баархайдзæнæнцæ балхæнунбæл. Судяй дæр, авдокатти дæр 
’ма дæ æгас нæбал ниууадздзæнæнцæ. Уомæ гæсгæ бал дин 
абонæй фæстæмæ дæ пъалатæ дууæ милиционери гъæуай 
кæндзæнæнцæ æнæсцохæй, цалдæнгæмæ дæ госпитæлмæ 
раййевун кæнон, гæгъæдитæ 6а æфсæддон прокуратурæмæ 
радтон, уæди уæнгæ. Уотæ зæрдæдаргæдæр æй адæймаг. 
Къуæрей бонмæ Домбай госпитæлмæ æййивд æрцудæй 

сæйгæдонæй. Уоми дæр ма еу дууæ мæйей бæрцæ хъан фæцæй, 
фæззæгæн æ дуккаг æмбеси уæнгæ. 
Ку æрдзæбæх æй, уæд æй Туркестани æфсæддон трибунали 
суд, цидæриддæр статьятæбæл зулунгонд цудæй, уонæй исраст 
кодта. Е ’нæнездзийнадæ ке фæссахъат æй, уой туххæй ба ин 
æфсади рæнгъитæй рацох кæнуни тæрхон хаст æрцудæй. 
Самад æ размæ бацудæй ’ма ин, æ къох райсгæй, æ гъоси 
сабургай бадзурдта: 
- Мæ бон дин ци адтæй æнхуси хаййæй, уоми мæхе некæми 
раластон еуварсмæ. 
- Зонун æй, ме ’рдхуард. Дæ салам берæ уæд! Дæ 
хуарздзийнадæ дин некæд уодзæнæн иронх, - загъта Дом- 
бай ’ма æй рафарста, - Алексей Фомич ба куд нæ разиндтæй? 
Æвæдзи æй службæй нæ раевдалдæй аци бон? 
- Алексей Фомич пенсимæ рацудæй ’ма Новосибирскмæ 
æ бийнонти размæ рандæй, - загъта ин Самад, - фал мин мæ 
сосæг косгутæ куд фегъосун кодтонцæ, уотемæй дин, цума, дæ 
фæдбæл маргутæ зелæн кæнун райдæдтонцæ. Куд тагъддæр, 
уотæ дин Ташкенттæй естирдæмæ дæхе еуварсгæнгæ ’й. 
- Цæун тæккæ аци бон дæр, - исарази æй Домбай, - 
æрмæстдæр ма мæ еци фидбилизи ресторани размæ фæлласæ. 
- Цæуæн, - загъта ин Самад ’ма ’й æ машини тæккæ рестора- 
ни размæ æрбаласта. 
Домбай, фæстаг хатт ма Диани кæми фæууидта, æ къох 
имæ кæми исиста, ’ма ’й кæми рамардта, уоми бæласи рæбун 
æнкъардæй дзæвгарæ рæстæг æдзинæг зæнхæмæ фæккастæй. 
Æнæфезмæлгæй ин уодæгас циртдзæвæни лæуд кодта. 
Æрмæстдæр ма æ гъостæбæл рауаидæ Зенцови дзурд: «Коди- 
роват конд æй. Кодироват конд æй!». 
Ранæхстæр унмæ æхе разелгæй, æ размæ æнæсифæ 
фæззигон бæгънæг къотæри къалеутæй еубæл, цума сæ барæй 
еске æрауигъта, уотæ фæлмæн уадæмæ сабургай елхъина 
кодтонцæ, биццеутæ ин æ хъурæй ци дууæ дуай ратудтонцæ, 
етæ. Домбай сæ арæхсгай æ къохæй æрбаиста ’ма сæ æ къурт- 

ки медæгкаг дзиппи ниввардта. «Хатир мин бакæнæ, Дианæ. 
Бæргæ дæ нæ гъавтон марунмæ, фал уотæ рауадæй», - загъта 
æхецæн Домбай æма фæстæмæ е ’мбали размæ æрбаздахтæй. 
- Дзорæ, Самад, аэропортмæ! Куд не ’мбæлуй, гъеууотæ 
бафæлладтæн. Цæугæ кæнун нæхемæ, Кавказмæ. Мæ райгурæн 
хуæнхтæ, мæ райгурæн зæнхæ мæмæ æнгъæлмæ кæсунцæ 
Иристони, Дигоргоми, Кæурæггини. Ке кой дин кодтон Афга- 
нистани, еци æссон кизги æлгъистæн дæр æ кæрон æрцудæй. 
Лæдæрун æй мæ зæрдæй... 
Цæппорсей мæйæ, 2008 анз, 
Сурх-Дигори гъæу 

ЦАРДИ ÆЛХУЙНÆ 
Уацау 
I 
сгаргутæ цæттæгæнæн скъолай сæргълæууæг 
болкъон Шелест, хор нæма искастæй, уотемæй бадтæй стъо- 
ли сæргъи æ косæн кабинети. Адтæй игъæлдзæг, зæрдæрохс. 
Цийнæдзийнадæ е ’нцъулдтæ цæсгомбæл идардæй бакæсгæй 
дæр бæрæг адтæй. 
Абони Шелестбæл исæнхæст æй дæс æма дууинсæй анзи, 
фал æ цийни сæр еци гъуддаг нæй. Æ райгурæн бон ке æй, е æ 
зæрди къуми дæр нæма æрæфтудæй. 'Ма уоми дессагæй неци 
адтæй. Цудæй Фидибæсти Устур тугъд, кæци æгасей дæр дард- 
та фæндури гъесау итингæй. Ниддæргъвæтийнæ’й и тугъд. Кæд 
Шелестæн дæлбарæ скъола фронттæн æ фæскъилдум, хъæбæр 
арф рауæни адтæй, уæддæр ами дæр тугъдæн æ содзгæ коми 
тулфæ минкъийдæр нæ кодта. Æ цирен алли рауæнмæ дæр 
хъæрттæй. Уомæ гæсгæ куд иннетæн, уотæ си Шелести зæрдæ 
дæр цъæх кæнун райдæдта, фал ци рагæнæн адтæй? Тугъд 
тугъд æй ’ма ин æхе сæрмагонд æгъдæуттæ’ма гъуддæгутæ ес. 
Кæд æма кæци рæстæгути тугъдон лæг сойнæйдзаг цард кодта? 
Некæд неке. Уой хуарз лæдæргæй, болкъон Шелест, æ дæлбарæ 
ци адæми къуар адтæй, уонæй алке зæрдæмæ дæр уагъта 
устур нифс æма лæгдзийнадæ. «Немуцаг тугъди райдайæни 
куд сæрустур æма хæлбохъ адтæй, уотæ нæбал æй а фæстаг 
Л 

рæстæги, - лæдæрун син кодта болкъон, - æ суйни сæрбæл 
нæбал хуæцуй. Е ’нгас арæхæй-арæхдæр иссæй хорнигулæн 
æрдæмæ, устур Германмæ. Е сунтæ фæййадагътонцæ Мæскуй 
бунмæ, Курск æма Белгороди будурти. Не знаг кæд сæргубур 
æма иуонтæхъел æй, уæддæр ма æ хъауритæ хъæбæр берæ 
æнцæ. Фал уи уæддæр дузæрдуг маке кæнæд, бонæй-бонмæ нæ 
уæлахездзийнадæмæ хæстæгæй-хæстæгдæр ке кæнæн, е.» 
Фæстаг дууæ мæемæ Шелест æ хузæ хъæбæр райевта. 
Фулдæр рæстæг æрвиста æ хæхтæбæл. Зæрдæ куд агоруй, 
уотæ бауолæфуни равгæ ин нæ адтæй. Уæззау æфсæддон служ- 
би бæнттæ æма æнæхуссæг æхсæвтæ сæ кæнон кодтонцæ. 
Лæг исфудхуз æй. Куд фæззæгъунцæ - æ цар ибæл ниссор æй. 
Дæлдзæститæ рæсуйун райдæдтонцæ, цæститæ ба медæмæ 
бахаудтæнцæ. Фий æма зекъæ карди комау исциргъæнцæ. 
Уомæ гæсгæ си фиццаг бакасти фæрсаг адæймаг загътайдæ: 
«Айæ æй хъæбæр уæззау сæйгæ лæг». 
Æндæр цæстæнгас имæ дардтонцæ, хуарз æй ка зуд- 
та, етæ. Уæлдæр хецауадæ æй нимадтонцæ хъæппæресгун, 
фæлтæрдгун революционербæл, граждайнаг тугъди æхсист 
æма æхсаргин партион æмбалбæл. Æ бæрни ци адæн адтæй, 
уонæн иссæй зæрдæдарæн сæрбонс, æнæсайд командир. 
Беретæн раййивта, тугъди цирени син ци фиддæлтæ фæммард 
æнцæ, уони, æма ин устур кадæ кодтонцæ. Берæ гъуддæгти син 
иссæй дæнцаг. Æ хъаурæ, е ’нæнездзийнадæ, æ кусти гъæдæ, 
е ’нвæрсондзийнадæ, е ’цæг лæги дзурд син сæ зæрдитæ 
æлхæдта. Æргом загъд æма æнæсайд ке адтæй, уæлдайдæр 
ба æй уой туххæй сæхе медастæу сæрустурæй фæсномугæй 
худтонцæ «Батя». 
Архайæг æфсади тугъди рæстæги цалдæр мин болкъо- 
ни адтæй, фал си æфсæддонтæ «Батя» ефстæгути хониуонцæ. 
Фидибæсти Устур тугъдæн æ сæйраг уæзæ æ усхъитæбæл ци 
хумæтæги салдат хаста, е уæхæн цин æнай-æнойти нæ лæвардта 
хестæр афицертæн. 
Куд нæ цийнæ кодтайдæ аци бон Шелест, кæд æма ймæ 

аллирдигæй дæр сæумæ раги æрбайгъустæй æнæуаг ху- 
арз хабæрттæ. Сурх Æфсадæн уæлахезæй раевгъудæй, 
Сталинградбæл ци тогкалæн тугъд цудæй, е. Фельдмаршæл Фри- 
дрих Паулюси æфсæддон къуар æртæсæдæ мин адæймагемæй 
фулдæр дæрæнгонд æма уацари ист æрцудæнцæ Волги дони 
билтæбæл. Фæссехуар имæ бастдзийнади хаййади хецау ка- 
питан Марченко бахаста шифрограммæ. Сурх Æфсади сæйраг 
разведуправлениæй фегъосун кодтонцæ: «Æмбал Шелест, 
сæрмагонд сосæг ихæс исæнхæст кæнунмæ дæмæ æрвист 
цæуй агент Х-39 номбæл пакетти хæццæ». 
Шелестæахурмæгæсгææрахесцæстæфæцъцъундæгæнгæй, 
æ бункгаг билæ æ дæндæгутæй æрæлхъивта. Æ комкоммæ 
бакастæй къахæй сæрмæ капитани ирæзнæ исбарста. 
Къæлæтгун бадæнбæл æхе фæстæмæ рауагъта ’ма æ хускъæ 
даргъ æнгулдзитæй æ циргъ зекъæ нихæгау кодта. 
- Да. Е дин гъуддаг, - фæтæн медбилходгæй кастæй 
капитанмæ, - лæдæргæ дæр æй нæ кæнис, мæ зæрдæ мин куд 
барохс кодтай мæнæ аци хабарæй, - Шелест шифрограммæ æ 
къохмæ исиста. - Дæ цæрæнбон берæ уæд, Зиновий Тарасыч, 
арфæ дин кæнун. 
- Архайæн, куд нæ бон æй, уотæ, - æ сæр аразий тилд бакод- 
та капитан. 
- Хуарз, хуарз, æмбал капитан, еума хатт дæр дин арфæ 
кæнун, нур ба дæ куст идарддæр æнхæст кæнæ. 
- Игъосун, - загъта капитан, болкъонæн чест равардта ’ма 
кабинетæй рацудæй. 
Шелест еунæгæй ку райзадæй, уæд æ тамаку сасугъта. Æ 
бунатæй фестадæй ’ма кабинети еу къумæй иннемæ рацо-бацо 
кæнун райдæдта. Арф гъудити денгизи ранигъулдæй къæхтæй 
сæрмæ. Еу цæйбæрцæдæр рæстæги фæсте нæуæгæй æ 
къæлæтгун бадæнбæл æхе æруагъта. Æ пъапъирос æ гъæлæси 
ниххустæй, уой лæдæргæ дæр не ’ркодта. Бахудтæй ’ма æ тум- 
бул къохæй стъол æртъæпп кодта. 
«Æгас æй мæ брилл иант! У-у, дæ рунтæ дин бахуæрон æма дæ 
фæхъхъау фæууон! Æгас æй Хуæнхаг, æгас! - цийнæ кодта Ше- 

лест. - Тагъд ами уодзæнæй, нур ба мæ бриллиант. Æнæмæнгæ, 
æнæдузæрдугæй Хуæнхаги къохти уодзæнæй сæрмагонд сосæг 
ихæс. Еунæг уой бон бауодзæнæй еци гъуддаг исæнхæст кæнун. 
Дæуæн дæр дæ цæрæнбон берæ уæд, æмбал инæлар, - арфæ 
кодта æ раст сæргълæууæг хецауæн Шелест, - мæнæн уæхæн 
устур æнхусдзийнадæ ка скодта æнæнгъæлти». 
Æ зæрдæ цидæр æнахур цийнæдзийнадæй байдзаг æй. Æ 
гупп-гупп реуи хурфи фæккарздæр æй. 
Æхцæуæндзийнадæ ин æ тар кæрдæгхуз цæститæ дони раз- 
елун кодта. Рости æмпъурдтæ, царди медæгæ хуарзæй дæр æма 
лæгъузæй дæр берæ ка фæууидта, еци фæлтæрдгун дæги къин- 
ди цæстисугæй идзаг кæнгæ цудæнцæ. Берæ аллихузон гъудитæ 
бурдæнцæ æ сæрмæ, фал син царди рауадзунмæ ба бæлвурд бу- 
нат нæма ирдта. Æ тарнихæй стъолбæл æрæнцойнæгæнгæй, еу 
дзæвгарæ рæстæг æнæзмæлгæй цавддорау бадтæй æ бунати. 
Æппунфæстаг исистадæй, æ цæстисугтæ расæрфтитæ кодта ’ма 
бабæй еу къумæй иннемæ рацо-бацо кæнун райдæдта, хуст та- 
маку æ гъæлæси, уотемæй. 
Гъудитæ æй нæ уæгъдæ кодтонцæ. Спичкæ исасодзидæ ’ма 
’й нæуæгæй ниххуссун кæнидæ еу цалдæр хатти. Æнæнгъæлæги 
æхебæл æнæнвæрсон худт бакодта ’ма спичкити къоппæй æ 
фийбæл хæрдмæ исхуæстæй. 
- Раги ма дин æй дæ фий ауиндзунмæ, Батя, - бауайдзæф 
кодта æхецæн ходæзмолæгæнгæй. 
Тугъди размæ, сабур царди рæстæги майор Шелест службæ 
кодта Сæрмагонд Киеваг æфсæддон округи, хецæн танкити кор- 
пуси, штаби хецауæй. 
Зæрдæвæрæн мæйи фиццаг бони 1939 анзи фашистон Гер- 
мани Польшæмæ ку балæбурдта, уæд ин Сурх Æфсади сæйраг 
æсгарæг управленийæй ихæсгонд æрцудæй, цæмæй хъæбæр 
цубур рæстæгмæ Житомири сахармæ хæстæг арæзт æрцæуа 
æсгаргутæ æма диверсанттæ цæттæгæнæн скъола. Бардзурд 
афойнадæбæл æнхæстгонд æрцудæй. Ахургæнæн центр, Ше- 
лест æ сæргъи, уотемæй косун райдæдта. 

Адæймаг, цалдæр мин анзей æндæргъи кæдæй хуæцæнгарз 
æ къохтæмæ райста, уæдæй тугъди æгъдæуттæмæ 
æййивддзийнадæй нецима бахаста. Еу хаттæй иннемæ 
фулдæрæй-фулдæр кæнунцæ сау адзал æма æфтуйгæ незтæ, 
тухмиутæ ’ма цæстисугтæ, сугъдæ æма æстонг æнзтæ, 
цъæнкъултæ æма седзæртæ. Гъар тоги тæфæй тограсуг æма 
тугъдмондаг дæр кæнуй. Зæнхи цъарæбæл райдæдта дуг- 
каг Дуйнеон тугъд. Нæ Райгурæн бæсти рæсог цъæх арвмæ 
Хорнигулæнæрдигæй сау мегътæ сабургай сæхе ластонцæ. 
Фидбилиз нæ фидибæсти къæсæрмæ хæстæгæй-хæстæгдæр 
кодта бонæй-бонмæ. 
Немуци ес-нæййесæй дæр хъæбæр гъудæй Польшæ, куд 
плацдарм ССРЦ-мæ ниббурст бацæттæ кæнунмæ. Цæмæй еци 
нивæзт царди рацудайдæ, уой туххæй Гитлер æ фæндон баха- 
ста сосæг протокол бафинсунмæ, кæцимæ гæсгæ хецæнгонд 
æрцудайуонцæ ССРЦ æма Германий æндæвддзийнадæ 
Хорискæсæн Европи Балтийæй Сау денгизи уæнгæ. 
Сталин æ зæрдæ дардта Англис æма Франций хæццæ бадзу- 
банди кæнунбæл ’ма Гитлери фæндонбæл не ’сарази æй. Поль- 
ши хецауади цæмæдæргæсгæ нæ бафæндæ адтæй, ССРЦ имæ 
ци гъæддух усхъæ бадарунмæ гъавта, уобæл банцойнæ кæнун. 
Рæстæг æ къæбæлбæл тухст æрцудæй ’ма къурцдзæвæни 
айнæгбæл ниййауиндзæгæй. 
- Англис æма Франци куд 1914 анзи, уотæ нур дæр бабæй 
архайунцæ урус æмæ немуци устур тугъди амæттаг бакæнунмæ, 
- балæдæрун кодта æ гъуди Мæскуйæн Германий посол Шулен- 
бург. 
1939 анзи амистоли мæйи Англией мийнæвæрттæ 
æфсæддон миссий дзурдтæ ку никъкъулумпи кодтонцæ, уæд уой 
фæсте Кремли Гитлерæй райстонцæ телеграммæ: «Кæцифæнди 
бони дæр Германи æма Польши медастæу æнгъæлмæ кæсун 
æмбæлуй устур бæллæхтæмæ, кæцими æнæбари архайæг 
исуодзæнæй Советон Цæдес, Берлин æма Мæску кæрæдземæ 
æнæбалæборуни бадзурдбæл ку нæ исарази уонцæ, уæд.» Цу- 
бур рæстæгмæ уæхæн бадзурд сæ къохæвæрдæй исфедар 

кодтонцæ Молотов æма Риббентроп. 
Сурх Æфсади уæлдæр хецауадæй еци бадзурд беретæн сæ 
цæститæ райгон кодта урухдæр. Фашистон Германи хæстæгдæр 
рæстæги исуодзæнæй сæ сæйрагдæр нихмæлæууæг. 
Раги уа, æрæги уа, уæддæр Гитлер нæ нихмæ ке истохдзæнæй, 
уобæл Шелест дæр дузæрдуг нæ кодта. 
Сталин хъæбæр хуарз лæдæрдтæй, немуци хæццæ 
бадзурдбæл ку нæ исарази адтайдæ, уæд хæстæгдæр къуæрети 
тугъдæн æнæрайдайун н’ адтæй. Советон Цæдеси гъудæй 
рæстæг, тугъдмæ цæттæ ке нæма адтæй, уой туххæн. Ба- 
косун гъудæй нæ бæсти багъæуайкæнундзийнадæбæл. 
Фæффедардæр кæнун гъудæй нæ арæнтæ. Польшæн фенхус 
кæнуни равгæ Советон Цæдеси бон нецæмæй бал адтæй. 
Немуци ниббурстæй ервæзун кæнун гъудæй Украинæ ’ма 
Белоруссий нигулæн зæнхитæ, Прибалтики адæми. Уолæфти 
рæстæги Халхин-Голи басæттун гъудæй япойнаг самурайти. 
Шелестæн, империалистон æма граждайнаг тугъдти- 
ти архайæгæн, зин балæдæрæн н’ адтæй, цæхæн аргь æма 
хъауритæй гъæуайгонд æрцудæй еци сабур рæстæг. Беретæй 
игъауги бадзурд бафинсæг фæсарæйнаг гъуддæгти нарком, Мо- 
лотови фудкой нæ кодта. Рагон æмбесонд «цъола сабурдзийнадæ 
хуарз хилæй хуæздæр æй» - æхе уодæн æвзурст адтæй... 
Дууæ паддзахади сабурдзийнади дзурдгонд æнхæст 
кодтонцæ. Е нимад цудæй сæйрагдæр æма гъæугæдæр 
гъуддагбæл Советон Цæдеси. 
Раздæрау намæ иуазæгуати цудæнцæ «сабурцардуарзæг» 
немуцæгтæ. Æрмæстдæр хумæтæги нæ. Нæ бæстæ нин æсгарун 
райдæдтонцæ хорнигулæнæй хорискæсæнмæ, Цæгатæй 
Хонсари Кавкази хуæнхти уæнгæ. Сæрмагонд къартæбæл 
бæрæг кодтонцæ æфсæддон стратегион æма промышленнон 
объекттæ, устур дæнтти сæрти бахезæн фадуæттæ, хуæнхаг 
фæндæгутæ ’ма æфцгутæ. Агурдтонцæ, советон цардарæзтæй 
арази ка нæ адтæй, уæхæн адæм ’ма сæ сайдтонцæ сæхемæ, 
багъæуаги рæстæги уæнгæ. 

Махæн дæр Германимæ цæунмæ дуæрттæ парахат игонгонд 
адтæнцæ.Нæразмæрацæуиуонцææнæримæхстмедбилходгæй: 
«Æгас немæ цæуетæ совдептæ. Сумахмæ - социализм, махмæ 
ба - фашизм. Куд уинетæ, уотемæй сумахæй лæгъуздæр нæ 
цæрæн. Фæндуй уæ Хенкели, Мессершмитти, Ферденанди за- 
водти хæццæ базонгæ ун? Табуафси. Кæсетæ, цæхæн дзæбæх 
танкитæ, самолеттæ, дзармадзантæ ’ма пулеметтæ уадзæн, 
уомæ. Римæхсгæ уæбæл неци кенæн. Истохунмæ дæр уæбæл 
нæ гъавæн. Ци нæ фæндуй, е æрмæстдæр Европи паддзахæдти 
ци немуцаг адæм цæруй, уони фюрери зæрдæдарæн базурти 
бунмæ бамбурд кæнун. Æндæр неци. Польши нæхе къохтæмæ 
ке есæн, е ба сæхе фуд æй. Пан Сикорский син, куд не ’мбæлуй, 
уотæ лæгъуз сæргълæууæг æй. Сæ маршæл Рыдз-Смыгла вер- 
махти генералтæ Манштейнæн, Кейтелæн, фон Бокæн уæдта, 
иннетæн дзабури уафсæн дæр нæ бæззуй. Æндæр цæстæнгас 
дарæн сумах инæлартæмæ, нæ сæйрагдæр танкист Гейнц Гу- 
дериани Советон Цæдеси сумах инæлартæ ахур кодтонцæ 
æфсæддон дæснидзийнадæбæл, фал сæ фæстаг æнзти ахæссун 
æма æхсун ке райдæдтайтæ, е мах фуд нæй. Сумах хæццæ мах 
тохунмæ нæ гъавæн. Фулдæр нæмæ ласетæ мæнæуæ, цъопл 
æма бæмпæг, махæрдигæй ба есдзинайтæ машинттæ, матортæ, 
станоктæ æма æндæр техникæ. Игъæлдзæг уотæ. Уæ зæрдæ 
мацæмæ æхсайæд». 
Зин базонæн адтæй Сталини æууæнкдзийнади арфæ Гит- 
лери зæрдæвæрæн дзубандитæбæл, фал æ хъауритæ ’ма 
фæрæзнитæ куд амудтонцæ, уомæ гæсгæ æхе цæттæ кæнун 
райдæдта, раздæр базонæн кæмæн нæйес, уæхæн цаутæмæ. 
Фулдæр æргом хатун райдæдта Сурх Æфсади гæрзефтонг 
тухтæмæ. 
Æ куст кæнун райдæдта Шелести æсгаргутæ цæттæгæнæн 
скъола дæр. Истонцæ имæ аллихузон адæм; æфсæддонтæ 
æма æнæуой адæймæгтæ, коммунисттæ, комсомолтæ æма 
æнæпартионтæ. Адтæй си хецæн къуар - цонгойтæ æма 
къулухтæ. Сæрмагонд цæстæнгас дардтонцæ, фæсарæйнаг 
12 3аказ № 53 

æвзаг ка зудта, уонæмæ. Истонцæ сæ карз æртæстити фæсте сæ 
раздæриккон кусти характеристикитæмæ гæсгæ. Цалдæргай 
хатти сæ лæурстонцæ сарсийнæй. Уомæ гæсгæ си фæрсагонæн 
бахауни равгæ н’ адтæй. Ном æма син мугкаги бæсти лæвæрд 
цудæй фæсномгутæ, циуавæрдæр æнахур нимæдзтæ ’ма да- 
мугъати хæццæ. Цæттæ кæнун си райдæдтонцæ хузесгутæ 
’ма сæрæлвингутæ, тæлмацгæнгутæ ’ма радисттæ, дохтуртæ, 
дзæхæрай косгутæ, артисттæ, диверсанттæ æма террористтæ, 
кæмæ си ци скъуæлхтдзийнадæ адтæй, уомæ гæсгæ. Сæ 
бацæттæ кæнунбæл син æновудæй, еумæйагæй, хъазауатон 
куст кодтонцæ Испаний граждайнаг тугъди архайгутæ, Сурх 
æфсад æма бæсти æдасдзийнади афицертæ. 
II 
Георгобæй мæйи райдайæни 1939 анзи, тæккæ Октябри ре- 
волюций бæрæгбони хуæдразмæ, Шелестмæ фæдздзурдтонцæ 
Киевмæ, æфсæддон округи штабмæ. Цæугæ ин рауадæй 
поездæй. Æ къупей ин фæндаггонæн разиндтæй хуæрзконд, 
саухелæ, бецъогун, бакæсгæй еу 25 анзи кæбæл цудайдæ, 
уæхæн гъæддух арæзт дæргъæлвæстæ лæхъуæн. 
Æ зæрдесгæ цæстингас, æ гъæддух гури сконд, æ 
хуæрзæгъдау ’ма ездондзийнадæбæл ин майор устур дес код- 
та. Кастæй имæ ’ма æ зæрди арф рауæнтæй еуеми цидæр 
фæкъкъæп кодта. Зæрди цæф фæббæрæгдæр æй. Тог сæрмæ 
ниггулф кодта ’ма хъанзи куст фæййирддæр æй. Фæссехуар 
лæхъуæн æ мора дæрдгун цумæданæй исиста æмдзæвгити 
æмбурдгонд немуцаг æвзагбæл. Зæронд киунугæн æнæхатир 
уæззау рæстæги уæзæй æ тъæфтæ, бæрæг адтæй сæ бор 
хузæй, гæзæмæ фæууæнкæ æнцæ, ’ма сæ арæхсгай рахатидæ 
æнæ хуррустæй. Æнæстуфæй кастæй æхецæн. Хатгай æ билтæ 
æнæбæрæг æзмæлд бакæниуонцæ. 
Майор, æхсæзæймаг æнкъарæн ке фæххонунцæ, уомæй 
исбæрæг кодта, æ размæ æцæг налмас ке ес, уой. «Райсæ ’й дæ 
къохтæмæ, дзæбæх æй ниллигъз кæнæ ’ма си рауайдзæнæй, 

аргъ кæмæн нæйес, уæхæн бриллиант. Ме скъолай ин аргъ 
нæ уидæ. Цæмæ ма ’й дæ каст, гормон? Ци ма хезис?» - дзурдта 
æхецæн Шелест. 
Еу сахатти æрдæги фæсте лæппо æ киунугæ бахгæдта ’ма ’й 
стъолæбæл æривардта. Æ хуссæни æ нивæрзæн барæвдзитæ 
кодта ’ма æхе æруадзунмæ ку гъавта, уæд имæ Шелест бахатта: 
- Хатир ди корун, лæппо, бæлвурд цæмæй райдайон, уой 
зонгæ дæр нæ кæнун, фал кæд гæнæн æма амал ес, уæд мæ дæ 
хæццæ радзубанди кæнун хъæбæр фæндуй. Æррæстæ, уотид. 
- Гæнæн дæр ес, амал дæр ес, - аразий тилд бакодта æ сæр 
лæппо, - игъосун дæмæ лæмбунæг. 
- Кæд дин зин нæ уодзæнæй, уæд ардигæй далæ тамбурмæ 
рацæуæн. Еу фæйнæ тамакуй дæр бадумæн уоми хебæраги. 
Фестадæнцæ ’ма тамбурмæ рахизтæнцæ. Паровоз æ хед- 
тулфæ калгæ æ тух æ бонæй æмпурста размæ, фæззигон 
гъæдбунти астæути Киевæрдæмæ, минкъий гъæутæ’ма хутортæ 
æ фæсте уадзгæй. 
Шелест еу тамаку инней фæдбæл исдумидæ, уотемæй дзурд- 
та æма дзурдта. Дзурдта бонигъæди уагбæл, царди устурдæр 
æма дессагидæр цаутæбæл, кæцибæл æнæдузæрдугæй ни- 
мадта Цитгин Октябри революци дæр. Дзурдта æ кæстæрæн 
æмбесæндтæ Чапаев, Петькæ æма Анкæбæл. Имиста æ тугъдон 
æмбæлтти дæр.Уотемæй сæбæл рацудайдæ еу сахат. Рагон чеки- 
сти берæ рæстæг нæ гъудæй, ка ци æй, уой исбæрæг кæнунмæ. 
Базудта, æ размæ «хеон» ке фæххонунцæ, багъæуаги дзамани 
адæймагмæ æ усхъæ ка бадардзæнæй, æсгарæг æнæсайдтæй 
ке хæццæ фæццæун æмбæлуй, уæхæн лæг ке лæууй, уой. 
Æргомæй æй бафарста: 
- Ци минеуæг дæмæ ес немуци туххæй, цæхæн зæрдихатт 
сæмæ дари æма сæмæ ци цæстингасæй кæсис? 
- Устур нимадæй немуц æнцæ устур æма кадгин адæми хатт. 
Æрмæстдæр сæ гитлерон фашизми хæццæ еу сæрфасæнæй 
фасун нæ гъæуй. Сайтангун канцлер æ хъозæнтти хæццæ 
æнæгъæнæ Германий топпихуаси боцикъабæл исбадун кæнун 

фæндæ искодтонцæ. Се ’нæхснад цулухътæй æнсæндунцæ 
наций культурæ ’ма аййевадæ. Игъустгонд поэттæ æма 
философти киунугутæбæл арт æфтаунцæ. Циуавæрдæр 
æнæгъоладзийнадæ... 
- Ду дæхуæдæг немуцаг нæ дæ? - æнæнгъæлæги фарст ра- 
кодта лæппой Шелест. 
- Цитæ дзорис, майор? - æ цæститæ фæттар кодта лæхъуæн, 
- слестгæнæн фарст кæнунмæ мæ гъавис? 
- Нæ. Нæ, мæ зинаргъ, - Шелест æ къохтæ хæрдмæ исдард- 
та, - хатир мин бакæнæ. Æхцæуæн мин æй нæ фембæлд. Уомæ 
гæсгæ ба мæ фулдæр æма лæмбунæгдæр базонун фæндуй, ка дæ, 
кæцæй дæ? Киеви кæрæдземæн кенæ фæндараст зæгъдзинан, 
кенæ ба хуарз зонгитæй байззайдзинан. Дæттун дин афицери 
дзурд. 
Лæппо фæкъкъех æй. Бафарста Шелести: 
- Раздæр некæд некæми фембалдан кæрæдзей хæццæ? 
- Мæнмæ гæсгæ некæд некæми,-дзуапп ин равардта майор. 
- Мадта игъосгæ кæнæ, - лæппо Шелести цæститæмæ 
комкоммæ сахæй кастæй, - мæ мадæ æй мæнæн немуцаг, фал 
еци факт нецæбæл дзорæг æй. Мах ан Советон Цæдеси цæргутæ 
’ма нæ бæстæй ледзунмæ некумæ гъавæн. 
- Хъæбæр хуарз, - æ хæццæ арази адтæй Шелест, - 
дæсниадæй ба дæмæ ци ес, ахур естæбæл искодтай? 
Къохтæбæл уал æнгулдзи нæйес, мæнмæ цал 
дæснидзийнади ес. Гъомбæл кодтон немуцаг колоний. Авд 
анземæ зарун райдæдтон. Уой фæсте гъазун райдæдтон ал- 
лихузон музыкалон инструменттæбæл. Боксæй мæмæ ес 
фиццаг къæпхæн, мæ хъауритæ æвзурстон хузæкæнунбæл, 
хузæесунбæл. Осовиахими клуби иуонг адтæн еу цуппар 
анземæ хæстæг. Ахур ба искодтон химик-инженербæл. Фарста 
ма дæмæ ести ес? 
«Нæ фæрæдудтæн. Æцæг налмас. Цæттæ æсгарæг, - æхецæн 
дзурдта майор, - ци амалæй æй мæхеуон фæккæнон. Ци 
фæрæзнитæй æй æрбасайон ме скъоламæ». 

- Ес, мæ лимæн, ес, - ниххудтæй Шелест, еститæ ма мин 
радзорæ дæ хеуæнтти туххæй. 
- Ци радзорон, уæхæн хабæрттæ ма ес, фал дин етæ ци 
ратдзæнæнцæ, цæмæн дæ гъæунцæ? 
- Раст мæ балæдæрæ, - е ’мдзорæги усхъæбæл æ къох 
æрæвардта Шелест, - мæ цæмæдесдзийнади сæр ду дæхуæдæг 
дæ. Гъæугæ мæ кæнис. 
- Нæ дæ лæдæрун, - æ сæр батилдта лæппо, - фал дин 
мæ таурæхътæ кæд ести дæттунцæ, уæд табуафси. Идарддæр 
мæмæ игъосæ. Куд загътон, мæ мадæ немуцаг æй. Ахургæнæг. 
Мæ фидæ большевик, 1915 анзæй фæстæмæ Ленинон пар- 
тий иуонг, хонсайраг адæми хæттитæй. Инженер-марктейдер. 
Хахургæнгути цъухтæй æртинæймаг æнзти æмбеси нимугъд 
æрцудæй закъонмæ. НКВД-тройки унаффæмæ гæсгæ ахæст 
æрцудæй. Анз æма æрдæги размæ рамардæй Воркутай лагери 
рæугути незæй. 
Нæ облæсти партион бюрой курдиадæмæ гæсгæ, æ 
гъуддæгтæмæ лæмбунæгдæр ку æркастæнцæ оргæнти косгутæ, 
уæд æй исраст кодтонцæ куд рамæлæг уоди. 
Лæппо нигъгъос æй. Æ къуртки реуи дзиппæй цалдæр 
дудагъи конд гæгъæдий гæппæл исиста. Райихалдта ’ма ’й 
Шелестмæ бадаргъ кодта. 
- Кæсæ, майор, ’ма фæууинæ, мæ фидæй ма ци байззадæй, 
уой. 
Шелест зудта, уæхæн цаутæ Советон Цæдеси Ежови 
«хуарзæнхæй» еугæйттæ ’ма дугæйтте ка нæ адтæнцæ, уой. 
Адæми, сæ сæрæн ницы зонгæй, рæстбæл, мингæйттæй 
исафтонцæ ГУЛАГи. Сæ фулдæр хай биндзитау мардæнцæ уаза- 
ли бæгънæг, фуркуст æма æнæхуæргæй. 
- Дæ уæззау уавæр мин зин балæдæрæн нæй, фал хуарз 
æма дæ фидæ растгонд ке æрцудæй уæддæр. Æ растдзийнадæ 
æ хæццæ нæ рамардæй. 
- Растгонд æрцудæй, зæгъис? - æ къох ракъуæрдта 
Шелестбæл лæппо ’ма гæгьæди фæстæмæ æ дзиппи нитътъунста, 

- кæмæн ци равардта, е? Мæнæн неци хуарз. Фидæ нæбал ес. Нæ 
мади хæццæ ба нæмæ нури уæнгæ дæр æнгулдзæй амонунцæ: 
«Кæсетæ сæмæ, адæми знаги уосæ ’ма фурт». Е раст æй? 
- Е хъæбæр æнæраст гъуддаг æй, - дзуапп ин равард- 
та майор, - дæ гъæдгинбæл дин цæнхæ нæ рагæнун, фал мин 
лæмбунæгдæр радзорай, цæмæй æй зулун кодтонцæ? 
- Университет каст фæууни фæсте мæ фидæмæ 
фæдздзурдтонцæ империалистон тугъдмæ. Фронтти уогæй æхе 
бабаста большевикти хæццæ. Бацудæй сæ партимæ. Ку фæццæф 
æй, уæд лазарети фæззонгæ æй е ’мбал поручики хуæри 
хæццæ. Кизгæ е ’нсувæри арæх бæрæг кодта. Мæ фиди хæццæ 
кæрæдзей бауарзтонцæ. Ку исдзæбæх æй, уæд æй ракурдта 
цардимбалæн. Цæппорсей мæйи 1915 анзи хевастæй ниууагъта 
паддзахи æфсад ’ма дезертир искодта Архангельски губернимæ. 
Ци æфсæддон хаййæй ралигъдæй, уомæн сæргълæууæг адтæй 
финнаг Маннергейм, - кæд ин æ кой ескæд фегъустайсæ. 
- Фегъустон, фегъустон, - æ гъудитæ еу рауæнмæ 
рамбурдгæнгæй, загъта Шелест, - Карл Густав Эмиль Ман- 
нергейм. Ес имæ уæлдæр ахурдзийнадæ. Петербурги каст 
фæцæй Николаевский æфсæддон училище. Адтæй служби 
Уæрæсей паддзахмæ, империалистон тугъди рæстæги. 1917 
анзи инæлар-лейтенант. Анзи фæсте ба иссæй уорс финти ар- 
мий сæргълæууæг. 1918 анзи немуцаг интервенти хæццæ 
Финляндий революций хорхбæл бахуæстæй ’ма ’й ницъист 
кодта. 1931 анзей фæстæмæ - бæстæ гъæуайкæнундзийнади 
советти сæрдар. Нури рæстæги маршæл Маннергейм æй фин- 
наг армийæн сæйраг командæгæнæг. Æппундæр еци барони 
зæрдæмæ нæ бацудан. Куд фæззæгъунцæ, туххæй бауарзæн 
фæтгæ нæйес. 
А фæстаг рæстæги Финляндий æрдигæй нæ арæнтæбæл 
хилкъахæн змæнститæ арæхдæр кæнун райдæдтонцæ. Нæ 
арæн гъæуайгæнгути ниббуцæу гъуддагмææсхуайунцæ.Тæссаг 
æй тугъдон уавæр исæвзурунмæ. 
Шелест æ тамаку исдумдтитæ кодта ’ма æй вагони игон 

къæразæй æндæмæ ку рагæлста, уæд бабæй лæппой рафарста: 
- Куд цудæнцæ идарддæр дæ фиди гъуддæгтæ? 
- Ци адтæй идарддæр? Райгурдтæн æз. Минкъий фæстæдæр 
рæстæги фæззиндтæй косгутæ æма зæнхкосгутæй Сурх Æфсад 
исаразуни Декрет. Цардан мах уæд Тулæмæ хæстæг. Арæзт 
æрцудæйТульскагдивизи.Уойрæнгъитимæфидæтохкодтауорс 
полякти нихмæ, тох кодта «Белоруссий адæмон-барвæндон» 
æфсади нихмæ, атаман Искри фудракæнæг къуæртти нихмæ. 
1920 анзи кæрони Пелесий къурма гъæдти еу истугъ- 
ди уæззау цæф фæцæй. Цалдæр мæйи госпитæли фæцæй. 
Ку æрдзæбæх æй, уæд е ’нæнездзийнадæмæ гæсгæ Сурх 
æфсадæй уæгъдæгонд æрцудæй. Косун райдæдта Урали руд- 
никти инженерæй. Æртинæймаг æнзти иссæй шахти хецау. Еу 
кæми адтæй, уоми зонгæ æмбæлтти астæу, цæмæдæргæсгæ ху- 
арз зæронд рæстæгутæ имисгæй, æрцудæй еци Маннергейми 
кой. Дууæ боней фæсте ба ’й уæ «сотрудниктæ», æмбал майор, 
æхсæвигон æ хуссæнæй ахæстъонæмæ фæлластонцæ. Фудгин 
æй кодтонцæ 58 статьяйæй - шпионаж Финляндий пайдайæн. 
Дæс анзей æмгъудæй æрвист æрцудæй Воркутамæ. Уой 
адæбæл лæг, хеуæнттæмæ финсуни барæ дæр кæмæн н’адтæй, 
фесавдæй цъифи золкъау. Махæн ба нæ мади хæццæ цæрæн 
бунатæн бæрæггонд æрцудæнцæ Самари итигъд будуртæ. 
Игакæгонд æрцудан куд адæми æзнæгтæ, уотæ. 
Шелест бабæй æ тамаку сдумдта, Æ цæсгоми уавæрбæл 
бæрæг адтæй, лæппой радзурди сайдæй ке неци бафеппайдта, 
е. Зудта æй, Ленини рамæлæти фæсте цубур рæстæгмæ нæ пад- 
дзахади хъæбæр устур репрессион хуæдтолгæ зелдох кæнун ке 
райдæдта, уой. Анзæй-анзмæ æ фудæнхæ конд адæми нимæдзæ 
фулдæргæнгæ цудæй. Æ зæрдæмæ арф багъардта лæппой 
уайдзæф, æдасдзийнади косгути кой искæнгæй, фал Шелест 
æма еугай уой хузæнтти бон ци адтæй? Æнæ неци хахуртæ, 
сæхе цардæн тæрсгæй, адæми хуæздæрти æнæвгъауæй еци 
хуæдтолги цæлхити бунмæ æнæтæрегъæдæй æнсунстонцæ. 
Дзаман уæхæн адтæй. 

Майорæй иронх н’ адтæй æ сæйраг нисани медес: «Аци 
адæймаг гъæуама барвæндонæй исуа æсгарæг». Æ сæр хæрдмæ 
уæлиау исесгæй, æнæсайд гъæлæси уагæй загъта: 
-Æз,ЛеонидПетровичШелест,бæстиæдасдзийнадиоргæнти 
майор, дæ рази мæхе фудгинæй æнкъарун, кæд мæн цъухæй 
æма мæн архайдæй некæд неке раййафта æфхуæрд, уæддæр. 
Ме’мкосæг косгутæ ке схудтай, уонæн дæр, корун ди, ниххатир 
кæнæ. Ралæудзæнæй уæхæн рæстæг, æма сæ рæдудбæл устур 
фæсмон кæндзæнæнцæ. Æфхуæрун райдайдзæнæнцæ сæхе. 
Адæм æмхузон нæ ’нцæ. 
Мах астæу дæр ес уæхæнттæ, кæцитæ ести хузи пайда 
уингæй, сæ илгъаг лæгъуз уодтæн тæрсгæй, сæ ниййерæг 
маддæлти дæр рауæйæ кæндзæнæнцæ. Æнцæ зæнхæбæл 
бурæг цæрæгойти хузæн. Хамелеонау сæ цъарæ айевунцæ. Зин 
рæстæгути не Скæнæгæй игъауги адæймаг рæдудтитæ уадзагæ 
’й. Уой цæмæн гæсгæ зæгъун? Кæсун дæмæ æма дæбæл дес 
кæнун. Кæд хъæбæр æфхуæрд баййафтай, уæддæр дæ маст 
дæ реуи хурфи нæ дарис. Дæ зæрдæ нæ ниддор æй. Дæ уод 
гъунайæй æхе нæ бамбарзта. Цæститæ æнцæ уоди айдæнæ. 
Æнæмегъæ цъæх арвæй дæр дин рæсогдæр æнцæ. Уинун си 
айдагъдæр хуарззæрдæ, æхсаргин адæймаги бæрæггæнæнтæ. 
Æдасдзийнади оргæнти дæу хузæнттæ гъæуама фулдæр уа. Уæд 
репресситæ дæр минкъийдæр уодзæнæнцæ. 
Европи уавæр дин рæсугъд хуарæнтæй не ’сфæлгонц 
кæндзæнæн. Дæхуæдæг æй зонис, адтæй Испаний Республикæ. 
Нæбал æй. Франци ’ма Англис берæ европаг хецауæдтæбæл сæ 
сæртæ разелун кодтонцæ. Сæ рæуæг къохæй Австри, Чехосло- 
ваки æма иннетæ немуци дæлбарæ бацæнцæ. Гитлер æма Мус- 
солиний пъланмæ гæсгæ, Итали Албанимæ балæбурдта. Болга- 
рий паддзахбæл зæрдæ дарæн нæййес. Венгри æй нæ нихмæ. 
Сæхе цæттæ кæнунцæ Германий хæццæ баеу унмæ. Кемал-паша 
Ататюрки рæстæгутæ историмæ раевгъудæнцæ. Турки нæуæг 
сæргълæугутæ сæ рагон зæрдихудтæ æримисунмæ цæттæ 
дарунцæ сæхе. Хорискæсæни итинг кæнунцæ нæ гъуддæгтæ 

милитаристон Японий хæццæ. Цæгати Финляндий хæццæ. 
Польшæ нин не ’нхуси хайбæл не ’сарази æй, æма нур дууæ 
мæей бæрцæ æнæпайдай тугъд кæнуй немуци нихмæ. Тагъд, 
дузæрдугкаг нæй, саст æрцæудзæнæй. 
Европи еунæг Руминий къарол Роман Михай архайуй, 
цæмæй ирæзгæ фашизм æ паддзахади æ сæр ма сдара, уобæл, 
фал ин инæлар Ион Антонеску цæлхдортæ ивæруй. 
Германий хæццæ нæмæ кæд сабурдзийнади бадзурд ес, 
уæддæр нин Гитлер нæ арæнтæмæ тугъди цирен æ разæй 
толгæ цæуй. Уомæ гæсгæ Сурхæфсад Нигулæн Украинæ ’ма 
Белоруссий бафтудта еци республикæтæбæл. Советон Цæдес 
Латви, Литва æма Эстоний хæццæ кæрæдземæн æнхуси пакт 
бафинста. Мæн гъуди уотæ æй, цума Прибалтики паддзахæдтæ 
хæстæгдæр рæстæги сæхе махбæл бафтаудзæнæнцæ. Мæ дзурд 
дæ зæрдæбæл бадарæ, тугъдæн æнæ уæн нæййес. 
Уомæ гæсгæ ба дæу хузæн æригон, зундгин, хъаурæгин 
лæппотæ зин сахатти, сæ Райгурæн бæстæн сæ бон куд æй, 
уотæ се ’нхуси хай дæттонцæ. Нур ба дæхуæдæг дæхецæн нил- 
лух кæнæ, куд кæнгæ дин æй, уой, - æ даргъ дзубанди фæцæй 
Шелест. 
Лæхъуæн лæмбунæг байгъуста майормæ’ма ’й æргомæй ба- 
фарста: 
- Цæмæй æй мæн бон мæ райгурæн бæстæн банхус кæнун? 
Ци мин радзурдтай, уой балæдæрдтæн. Тугъд ку цæуидæ, Хуцау 
ма зæгъæд, уæд си æз дæр мæхе идардмæ нæ раласинæ, фал 
нур ба ме ’нхуси сæр цæй медæгæ æй? 
- Рæстæг ма ес, берæ нæбал, фал ма ес. Тугъдмæ раздæр 
бацæттæ кæнгæ’й. Райгурæн бæстæ еунæг æй, мади хузæн уар- 
зон. Æ сабурдзийнадæ багъæуай кæнун устур намусбæл нимад 
æй, устур кадæбæл. 
- Гъома, уæддæр ин цæмæй фенхус кæнон? 
- Æз дæбæл куд баууæндтæн, ду дæр мæнбæл уотæ 
баууæндæ. Мæ адрес дин ратдзæнæн, æма дæ Райгурæн 
бæстæн балæггадæ кæнун кæд фæндæуа, уæд мæ уомæ гæсгæ 

иссердзæнæ. Афицери дзурд дин дæттун, нецæбæл фæффæсмон 
кæндзæнæ. Кæсæ дæхуæдæг. Байгъосæ дæ зæрди фæндонмæ, 
тагъд дæ нæ кæнун, фал æрæгæмæ дæр ма бакæнæ. Фулдæр 
дин мæ бон зæгъун нецибал æй нуртæккæ. 
III 
Шелест Киевæй фæстæмæ æрбаздахтæй еу къуар боней 
фæсте дæлболкъони цини. Е службæмæ ку ’рбацудæй, уæд 
фиццагидæр бафарста: агурдта æй, кæдæй ами н’адтæй, уæдæй 
æригон, саубецъо, гъæддухтæ лæхъуæн æви нæ? 
- Уæхæн лæппо нæмæ нæма адтæй, æмбал майор, - дзуапп 
ин равардта æ кæстæр æнхусгæнæг афицер лейтенант Коркин. 
- Е лæгъуз хабар æй, Валодя, фал ма кæд фæззинна. 
- Нæ зонун, æмбал майор. Кенæ разиндзæнæй, кенæ ба нæ. 
Хуцаубæл дæ зæрдæ дарæ, фал дæхуæдæг ба... 
Шелест æ тумбул къохæй стъол æртъæпп кодта. Е ’лхинцъæ 
æрфгути бунæй тар каст кæнгæй, е ’нгулдзæй бавзиста 
лейтенантмæ. 
- Басабур уо дин зæгъун! Æнæ дæуæй дæр æй зонун, 
кæбæл мин æууæндгæ æй, уой! Кæсай имæ, тотиййи хузæн 
куд фæййагайдта æмбал майор... æмбал майор. Цубурæй 
балæдæрун кæнæ, скъолай нæуæг хабар æма æй ивддзинадæй 
цидæр æрцудæй, уони. 
- Æмбал дæлболкъон, - æхе фæггебох кодта лейтенант, - мæ 
фуд мæхемæ есун. Дæ нæуæг цинбæл дин нæма исахур дæн, фал 
еци гъуддаг фæрраст кæндзæнæн. 
-Мæнæуæгцинбæлнæдзорун.Æздæскъолайхабæрттæбæл 
фæрсун. 
- Фондз нæуæг адæймаги æрбацудæй. Æгасæй дæр 
ист æрцудæнцæ скъоламæ. Уонæй дууæ æнцæ силæстæг 
адæмæй. Финст æрцудæнцæ æвæрæн взводмæ. Ес син хуарз 
характеристикитæ.Уарзунцæ нæ Райгурæн бæстæ.Æууæндунцæ 
партибæл. 
Силæстæг адæмæй сæ еу хъæбæр хуарз зонуй æртæ 

фæсарæйнаг æвзаги, уæлдайдæр ба немуцаг. Æ фидæ æй, 
Уæрæсемæ паддзахи рæстæги фиццаг уолæни ци немуц 
æрбацудæнцæ, уони байззайгутæй. Æ мадæ ба Кавкази 
адæмихæттитæй, етæ сæхе сæ медастæу хонунцæ... 
- Банцайай дæ дзæгъæлдзорæй, - æ къох ибæл ракъуард- 
та Шелест ’ма бахудтæй, - ибилиси хузæн мæ сæрмæ кæцæй 
æрхаудтæ ду. 
Ниллæгутæ арæзт, фæлмæн сурх уадолæ, цъæхцæстæ 
лæпполæг æ гимнастерки æмпъурдтæ æ къилдуммæ 
æрбамбурдтæ кодта, æ реугудурбæл размæ рахуæстæй. Шелест 
имæ хуарз зæрдæ ке дардта ’ма æ фудуагдзийнадæбæл æфхуæрд 
ке нæ ’рцæудзæнæй, уой зонгæй, æ къæйнихдзийнадæ, 
цæйбæрцæ ин æмбалдæй, уой бæрцæбæл баханхæ кодта: 
- Мæн хузæн цæргæстæ, æмбал дæлболкъон, берæ 
командиртæмæ нæййес. А бæстæмæ фæззиннæн Кубани итигъд 
будурти, ’ма куддæр нæхебæл фæххуæцæн, багъомбæл уогæй, 
уотæ нæ тъупп Сурх æфсади рæнгъити иссæуй. Дæ размæ уонæй 
сæ еу, æмбал дæлболкъон, кæци дууæ анзей размæ Хасани цади 
æнæвгъауæй пурх кодта не знаг самурайти, - сæрбæрзондæй 
е ’нгулдзæй амудта æ реугудурмæ - æ орден æма майданмæ. - 
Райгурæн бæстæ аргъ кæнун зонуй æ цæргæстæн. 
- Зонун æй. Зонун æй, Хасани цади ке адтæ япойнæгти 
нихмæ тугъди, уой, ’ма мин уомæй дæхе ма стауæ. Исмин 
цæргæс æй! Тагъд æзмæлæ ма мин нæуæг адæми гæгъæдитæ 
цæстифæнникъулдмæ мæ размæ æрбахъæртун кæнæ... 
Дууæ минуттей фæсте лейтенант Коркин Шелести размæ 
стъолбæл æрæвардта гæгъæдитæ ’ма кабинеттæй æндæмæ 
рацудæй. Шелест еунæгæй ку байзадæй, уæд сæргкаг папкæ 
æ къохмæ райста. Папкæбæл сæрæй астæуæй адтæй мухур 
æвæрд: 
«Бустæги сосæггонд». 
«М-39-3» 
ГроссенбергЗæлинæ Манфреди кизгæ, 
фæсномуг - Мартæ. 

Дæлболкъон базонгæ æй кизги автобиографи, уæдта 
фæскомцæдесæй ин ци æрдæмадæ лæвæрд адтæй, уони 
хæццæ. Фæууидта ин æ хузтæ дæр. Æркастæй, иннæ цуппар 
папкей медæгæ ци гæгъæдитæ адтæй, уонæмæ дæр. Æрфиагæй 
байзадæй æ кæстæр æнхусгæнæг лейтенант Коркини кустæй. 
Алцидæр конд æрцудæй раст. «Æцæгæйдæр цæргæс æй, 
цæргæс», - æ медбилти идзулдæй Шелест. 
Сифтæрæгъзæлæн рæстæг фæуунтæбæл адтæй. Фæззæг е 
’цæгæй æ бартæ æ къохи идонау дардта. Хор фулдæр рæстæг 
фæсмегътæ æхе римахста. Бонигъæдæ уазалæй-уазалдæр 
кæнгæ цудæй. Думги сатæг коми тулфæ адæймаги бауæри 
гæзæмæ хезун байдæдта. 
Бонæррохси, фæсалгунти астæу, кæрдæги цъæх минкъий 
сакъадахтæ халаси бунæй уорс-уорсид æрттивтонцæ. Бон исцу- 
бур æй. Изæрмелтæ кодта. Æфсæддон городокæрдæмæ надбæл 
даргъ фæззигон пълащи, æ сæрбæл шляпæ, æ къохи ба мин- 
къий цумæданæ, уотемæй сабургай цудæй бæрзæндтæ арæзт 
бæзæрхуг лæппо. КПП-й хуæд размæ хæрхæмбæлд фæцæй 
лейтенант Коркини хæццæ ’ма ин салам равардта. Цубур дзу- 
бандий фæсте Коркин балæдæрун кодта караули хецауæн лæги 
æрбацуд ’ма ин загъта: 
- Аци лæги «Батя» рагæй хезуй. 
- Хуарз, - æ сæр аразий тилд бакодта караули хецау, - дæ 
хæццæ ’й хонæ штабмæ. 
Лейтенант æй уайтæггидæр Шелести кабинети балæуун кодта. 
- Де ’зæр хуарз, Леонид Петрович, - къæсæрæй бахезгæй 
загъта лæппо, - бадæ зæгъун бæрæг кæнон, æркæсон дин дæ 
хæдзарадæмæ, куд æй? Ци æй? Зæрдæмæ цæугæ ’й æви нæ? 
Шелести цæсгом цирагъау ниррохс æй, æ бунатæй цурд 
фестадæй. Æхцæуæн ин адтæй, куд не ’мбæлуй, уотæ, е 
’мфæндаггон, æ зæрдæ кæбæл дардта, е æй ке бабæрæг кодта, е. 
- Æгас нæмæ æрцо, мæ зинаргъ æмбал, - æ къох ин райста 
Шелест, - хъæбæр æхцæуæн мин æй дæ фæууиндæ, æгайти 
ма мæ нæ феронх дæ. 'Мæ усхъитæй мин устур уаргъ рай- 

стай дæхемæ, фал мæ фæсонтæ цæмæй бустон исраст уонцæ, 
уой туххæй ба ма æвæдзи нæ раздæри дзубанди идарддæр 
рапарахатдæр кæндзинан. 
- Уотæ дæмæ цæмæн кæсуй, æмбал дæлболкъон, æма дæ 
хæццæ исарази уодзæнæн бунтондæр. Зонун æй, ес еумæйаг 
закъон, алкæмæндæр службæ кæнгæ ’й, уой, фал мæнмæ 
æфсадмæ нæма фæдздзурдтонцæ. 
Шелест хумæтæги н’ адтæй профессионал æ хъæнзи 
стæгути уæнгæ. Зин расайæн адтæй. Лæппой къох райсгæй æй 
æнæмæнгæй зудта, гъуддаг ке фæррæстмæ уодзæнæй, уой. Зуд- 
та æй поезди сæ фиццаг фембалдæй ардæмæ дæр. Зудта, ке нæ 
фæррæдуд æй, уой, æрмæстдæр æй гъудæй лæппой баууæндун 
кæнун. Шелести цæсгомæй имæ Райгурæн бæстæ е ’рух ке раз- 
дахта, уобæл æ бæдолау ибæл ке ’ууæндуй, багъæуаги сахатти 
ибæл æ зæрдæ ке даруй, уобæл. Æ рæдуд растгæнгæй æй адæми 
знæгти астæуæй æ фæлмæн гъар гъæбесмæ ке есуй, уобæл. 
«Æ хæццæ еу 5-6 мæйи бакосгæй сæрмагонд программæбæл, 
уæд си рауайидæ æсгарæг №1. Налмас лигъзгæнгæ ’й. 
Æнæмæнгæ æй ахур кæнун гъæуй хумæтæги æфсæддон 
дæснидзийнадæбæл, царди вазуггин фæззелæнтæбæл, 
æхсæнадон цæстæнгаси сосæгдзийнæдтæбæл. Шелести 
къохти ес уæхæн дæсни ахургæнгутæ: майортæ, капитантæ, 
лейтенанттæ, старшинатæ, сержанттæ. Сæ фулдæр уонæй 
архайдтонцæ Испаний тугъди, Хасани цади самурайти нихмæ. 
Скъолай ес рагон чекисттæ дæр, Камо æма Артузови хæццæ ка 
куста, уæхæнттæ. Шелест банкъардта, лæппо ке ’сцæттæй ара- 
зий дзуапп раттунмæ. Цæмæй æ хæццæ хебæраги райззадайдæ, 
уой туххæй лейтенантæн балæдæрун кодта, уæгъдæгонд бал ке 
æй, уой. Коркин кабинетæй фæййаууон æй æндæмæ. 
- Уотæ мæмæ кæсуй, цума бафедаудзинан, - лæппой къох 
нæма суадзгæй ин æргомæй загъта Шелест. 
- Леонид Петрович, кæсун, дæ цин дæр фæббæрзонддæр 
æй дæс боней æмгъудæй, - æндæр дзурдти кодта æхе лæппо, - 
арфæдин кæнун. 

- Де ’ргъудидзийнадæ берæ уæд, фал гъуддаг уой медæги 
нæй. Мæнæ бал бадгæ искæнæ. Хъæбæр ахсгиаг гъуддаг нæ 
ниллух кæнун гъæуй лæгæй-лæгмæ. 
- Гъæйдæ, игъосун дæмæ, - къелабæл æхе æруадзгæй, 
исарази æй иуазæг. - Æргом дзубандий куд минкъийдæр 
сосæгдзийнæдæ уа, уотæ хуæздæр. 
- Сосæгдзийнадæ! Е дзурдæн нæ цæуй, - Шелест æ цæститæ 
фехгæдта, е ’нгулдзæй уæлдæфи æ размæ цалхи тумбул 
æрзилдта, - е сæрмагонд сосæгдзийнадæ æй. Кæцидæрхузи дæр 
уæд дæ фæндон, нæ дзубанди нæхе медастæу байзайдзæнæй. 
- Нæ мæбæл æууæндис?. 
- Цæмæннæ. Æууæндгæ дæбæл ке кæнун, е мæ бæттуй дæ 
хæццæ. Æз дæн, æрæги арæзт ка æрцудæй, уæхæн скъолай хе- 
цау. Цæттæ кæнæн аллихузон дæсниадгун косгутæ фæсарæйнаг 
паддзахæдти архайунмæ, - æхе гъудигæнæг скодта Шелест ’ма 
хизта, циуавæр æнкъарæнтæ фæззиннун кæндзæй уæхæн ха- 
бар лæппомæ. 
- Æвæдзи, дипломаттæ кенæ ба консултæ цæттæ кæнетæ. Е 
хъæбæр хуарз æй. Мæ зæрдæмæ цæуй уæхæн скъола. 
- Æнхæст уотæ нæй гъуддаг. 
- А-гъа! Кæд уотæ нæй, уæд гъæуама фæсарæни косæги ном 
хуннуй шпъион, - æ сæрбæл æ дууæ къохемæй ниххуастæй 
лæппо. 
«Æнæлæдæргæ нæй. Хъæбæр тагъд райахæста, дзурд 
цæбæл цæуй, уой», - æхецæн исбæрæг кодта ’ма ин дзуапп ра- 
вардта Шелест: 
- Раст зæгъис, ме ’мбал, фал сæ мах æндæр номæй хонæн. 
Æфсæддон æсгаргутæ. Куд некæдма, уотæ абони нæ Райгурæн 
бæсти багъудæй уæхæн адæм. Æууæндун дæбæл, дæ бон ке 
суодзæнæй дæ кадæ, дæ бæсти кадæ бæрзæндтæмæ исе- 
сун. Æцæг æсгарæг исуй уæхæн адæймаг, кæций бон æй æнæ 
фæстæмæ фæккæсгæй æ цард æ Райгурæн бæсти сæрбæлтау 
исуæлдай кæнун. Æсгарæгæй намусгундæр бæгъатæр 
дуйнебæл нæйес. Бæгъатæртæ ба æностæмæ æгас æнцæ 

адæмон фæлтæрти зæрдити. Æнæмæлгæ. Сæ хуæздæр зартæ 
адæм уонæбæл кæнунцæ. 
Басабур æнцæ. Дæлболкъон æ пъапирос исдумдта. Лæппо 
гъудити ранигъулдæй. «Тухсуй, гъуди кæнуй, е лæгъуз нæй. Мæ 
дзубанди æ зæрдæмæ арф ниххизтæй. Раст надбæл бацудтæн 
царди’фхуæрд адæймагмæ/ма ’й нур ба бахездзæнæн.Тагъд æй 
нæ кæнун. Уадзон бал æй æхе барæ», - дзурдта æхемеднимæр 
Шелест. 
Коркин кабинетмæ бахизтæй. Цидæр зæгъунмæ гъавта. Ше- 
лест æй æ къохи змæлдæй бауорæдта, басабур уо, зæгъгæ. Лей- 
тенант, æ усхъитæ æнæбари бателгæй, гъома, ци цæуй, уомæн 
неци лæдæрун, зæгъгæ, фæстæмæ раздæхунмæ куд гъавта, 
уотемæй лæппо æ сæр исхъел кодта ’ма загъта: 
- Леонид Петрович, дæ курдиадæбæл арази дæн. 
- Æндæр унаффæ ди хезгæ дæр нæ кодтон, - цийнæ код- 
та Шелест ’ма загъта лейтенантæн, - дæ хуарззæнхæй, Валодя, 
тагъд нин фæйнæ тæвдæ хъæбæр чаййи æрбадавæ. Хуæнхаги 
хæццæ фæйнæ чаййи бацумæн. 
- Хуæнхаг ба ка æй? - бадес кодта лæппо, Коркин кабинеттæй 
ку фендæбилæ ’й, уæд. 
- Хуæнхаг? - æ цæститæмæ ин лæмбунæг бакастæй Шелест 
’ма ниххудтæй. - Хуæнхаг 6а ду. 
-Æз? 
-Ду,ду. 
- Мæнæн, кæд ди нæма байронх æй, уæд мæ ном хуннуй... 
- Зонун æй. Зонун æй, мæ зинаргъ æмбал, - æ дзурд ин рай- 
ста Шелест. Æ тамаку бабæй исасугъта. Æ кители цæппæртæ 
исуæгъдæ кодта. Æ тамакуй хъуæцæ арф исолæфтæй, æрфгутæ 
фиййи сæрмæ фæйеу æнцæ. Æппунфæстаг хъуæцæ фий- 
йи цъæстæй æндæмæ цуд ку фæцæй, уæд Шелест лæппой 
комкоммæ исбадтæй ’ма ин загъта: 
- Лæмбунæг мæмæ игъосгæ кæнæ. Ци гъуддæгтæбæл дин 
дзордзæнæн, етæ æрцудæнцæ граждайнаг тугъди рæстæги еу 
инсæй анзей размæ. Адтæй мин еу хуарз зонгæ лимæн чекист. Еу 

кæми адтæй, уоми нин ихæсгонд æрцудæй Уæрæсей хонсари ге- 
нерал Деникини армий штабмæ æфсæддон службæмæ бацæун, 
куд уорсгвардион афицер, уотæ. Ихæс адтæй сæрмагонд, ахсги- 
аг. Бардзурд равардта Дзержинский æхуæдæг. Нæ гæгъæдитæ 
дæр адтæнцæ хуарз рæвдзæгонд. Мах гъæуама ибæрæг 
кодтаййанæ: 
1. Кавкази Англис æрлæудзæнæй Деникини фарсмæ æви 
нæ? 
2. Кæд æрлæудзæнæй, уæд кæци рæстæги? 
3. Цæйбæрцæ хуæцæнгарз æма æхцай фæрæзнитæмæ 
æнгъæлдзау æй Англисмæ контрреволюции? 
4. Цæхæн нæдтæ æма мадзæлттæй ласт цæуй тохæндзаумау 
Кавказмæ? 
Ихæс æнхæстгонд æрцудæй бæргæ, фал ибæл фист дæр 
æрцудæй хъæбæр устур аргъ. 
Ме ’мбал кæмидæр æруагъта рæдуд, ’ма ’й æ знаги 
контрразведкæ раргом кодта. Æнæнгъæлти ахæст æрцудæй. 
Фондз бони ’ма фондз æхсæвий æнæсцохæй фарстонцæ. 
Надтонцæ ’й шампалтæй, е ’нгулдзитæ ин састонцæ, æ къа- 
хи нихти бунти ин судзинттæ бацæвиуонцæ, уæддæр син 
къæрттæй цъола нæ кодта. Уæд ин маруни тæрхон рахастонцæ. 
Марæги ихæс æхемæ райста Деникинæн е’рдхуæрдтæй еу бол- 
къон, æ мугкаг Дорофеев. Сахатмæ ауиндзæн рарæвдзæ æй. 
Фехсун дæр ин сæ бон куд н’ адтæй, фал цæмæй тасдзийнадæ 
фулдæр адтайдæ, уой туххæй штаби афицерти болкъонтæй 
дæлæмæ ауиндзæни комкоммæ рæнгъæй ислæуун кодтонцæ. 
Контрразведкæ æнæмæнгæ гъуди кодта, кæд ин, миййаг, 
хуæрзгæнæг ес, уæд е дæр æхе ести хузи æргом кæндзæнæй. 
Рæнгъи лæудтæн æз дæр, штабс капитани цини. Æ бæрзæйбæл 
ин ауиндзæни бæттæни цанс ку бакодтонцæ, уæд мæ къох 
æнæбари мæ дамбацамæ æхе ивазун райдæдта. Ме ’мбал уой 
æрæстæфгæй, æ фæстаг хъауритæй нигъгъæр кодта: «Хуцауи 
æлгъист фæууо, ду еци гъуддаг ку бакæнай, уæд! Нæ гъæуй! Нæ 
гъæуй!». 

Палач Дорофеев цæмæй зудта, ме ’мбал мæнмæ ке дзурдта, 
уой, ’ма ин æхсæй æ фæсонтæ ниххæфт ласта. 
- Цæрун дæмæ æрцудæй! - гъæр ибæл кодта æ сæтæ калгæй 
Дорофеев. - Фæцæй дæ цард, сурх куййи мугкаг, - æ къæхти 
бунæй ин къела еу фарсмæ расхуста, ’ма лæги цард уобæл 
фæцæй. 
Нури уæнгæ дæр, мæхебæл куд ниххуæстæн, уобæл дес 
кæнун. Мæ бон адтæй уоми еу цалдæрей фехсун, æппунфæстаг 
еци маргæйдзаг зæрдæ Дорофееви рамарун, фал мæ еу къох ин- 
ней уорæдта. Документтæ, уæхæн аргъ фист кæбæл æрцудæй, 
уони ВЧК-бæл исæмбæлун кæнун гъудæй. 
Фондзанзимикæстæрадтæй.Отряди'йне'гасдæр«Хуæнхаг» 
худтан. Цæмæ гæсгæ, уобæл нур дæр нæ хуæст кæнун. Кæд Ни- 
кифор хуæнхти некæд адтæй, Харькови райгурдæй, уæддæр 
æй, æвæдзи, æ бецъотæмæ гæсгæ исхудтонцæ «Хуæнхаг». Нæ 
зонун. Некæд æй бафарстон. 
Нæ фиццаг фембæлди дæу хæццæ поезди мæн мæ зундæй 
фæккеунмæ берæ нæбал багъудæй, уотæ æнхузæн айтæ Ни- 
кифори хæццæ фазæнттау. Раст цума еу мадæ ’ма фидæй айтæ. 
Мæ цæститæбæл нæбал æууæндтæн. Нур дæр ми туххæйти 
æруагæс кæнуй, еу адæймаг ке нæ айтæ, е. 
Зин базонæн адтæй, Шелест æнкъарддæр æви 
игъæлдзæгдæр фæцæй, уой. Æ бунатæй фестадæй ’ма бабæй 
æ тамаку сасугъта. Цæйбæрцæдæр рæстæг рацо-бацо кодта 
æ кабинети еу рауæнæй иннемæ. Æрлæудтæй стъоли размæ 
’ма фунукдони æ тамаку ниххуссун кæнгæй игъæлдзæг гъæр 
фæккодта: 
- Æгас æй, Хуæнхаг! Æгас! Æрæздагъдæй мæрдтæй! 
IV 
Цалдæр уаргæ боней фæсте сæумон гъар хори фæлмæн 
тунтæ фиццаг блокки сæйраг баракки къæрæзти æвгитæбæл 
æнæмæтæй гъазтонцæ. 
Се ’рттевунæй баракки рæбунтæ цъæх кæрдæг хорин 
тæрхъостæй байдзаг æй. 
13 3аказ№53 

Концентрацион лагер еци-еу æмæзмæлд кодта, раст цума 
мудибиндзити бæтман адтæй, уотæ. Сæрæй кæдзос æнæмегъæ 
арв. Гъар бон пакъуй хузæн рæуæг уæлдæфæй идзаг. Некæцæй 
игъусунцæ топпи гæрæхтæ, пулеметти къæр-къæр, снарядтæ 
æма бомбити рæмугъдтитæ. Алфамбулай дуйней адтæй са- 
бур. Æрмæстдæр ардæмæ хуæцæнгарзи хъаурæй ци адæм 
æрбакодтонцæ, сæ цæрæнбунаг синдзин телæй æхгæд кæмæн 
æрцудæй æндаг дуйнейæй, уонæн нæуæг бони ралæуд æма 
мæнгæ сабурдзийнадæ хуарздзийнадæй нецæмæй зæрдæ 
ивардтонцæ. 
Уацайрæгтæ æфснайдтонцæ барактæ, алл и хузи дзаумæуттæ 
æма уæргътæ еу рауæнæй иннемæ хастонцæ. Кодтонцæ 
æндæр хæдзайрадон куститæ. Адæми фулдæр хаййи, кадаварæ 
мамæлай къæбæр сехуари фæсте, немуцаг гæрзефтонг кон- 
вой куйти хæццæ сæ разæй тардтонцæ кустмæ дорсæттæнмæ. 
Изæрæй си беретæ фæстæмæ нæбал æрбаздæхдзæнцæ. Сæ 
нимæдзæ дзæвгарæ фæмминкъийдæр уодзæнæй. Нæгъ. Сæ 
хæдзæрттæмæ сæ нæ рауадздзæнæнцæ. Ледзун дæр сæ къохи 
нæ бафтуйдзæнæй. Раледзун фæндæ си кæмæ фæззинна, е æхст 
æрцæудзæнæй кенæ ба æй куйтæ бахсиндзæнæнцæ. 
Фургуст æма æнахуæргæй уацайрæгтæ дорсæттæни бинд- 
зити мард кодтонцæ. Зæнхæ, кæд æцæгæлон адтæй, уæддæр сæ 
хе бæдæлттау æхемæ иста. Зæнхæ алкæми дæр зæнхæ æй. Мади 
хузæн уарзон, адгин, фæлмæн. Ами сæ бонмæ дæсгæйттæй иста, 
сæдæгæйттæй. Нæгъ зæгъун си æ бон некæмæн адтæй. 
Æхсæвæ ка рамардæй, уони барактæй нæма раластонцæ, 
цæмæй сæ зæнхæ æхемæ райса, уой туххæй. Гъæдæгæй ма 
тæрхæгутæбæл хъанæй лæудтæнцæ. Уæхæн тæрхæгутæбæл 
хустæнцæ мæллæг сæйгитæ дæр. Еци æнамæндтæ æгасемæй 
дæр мæгурæггаг дæр æнцæ. Зæнхæ сæ нæ райсдзæнæй æхемæ, 
уомæн æма ма сæ уод сæ медæги æй. Сæ тог нæма æруазал æй. 
Зæрдæ ма æ куст кæнуй. Уомæ гæсгæ, аци Хуцауæй æлгъист 
адæми аци бон фæсрæфтад концлагери комендант, обер- 
штумбан фюрер «СС» Эрлих фон Зелькей бадзурдæй, æрвист 

*»сф-р» ^^^^^^ *95 >« Й^ ■ НйОй^^’Ф4* 
æрцæудзæнæнцæ крематорий гази пецтæмæ, цæмæй си фунук 
æма æртхотугæй уæлдай мацибал байззайа, уой туххæн, æма сæ 
бон косун нæбал æй устур Германий пайдайæн. Уотæ фæдзæхст 
æй Гитлерæй. Уæхæн пропагандæ рапарахат кодта Геббельс. 
Уæхæн зудрахаст ес Геринг æма Гиммлермæ аци бон... 
Уой фæсте уодзæнæй фудтæ федæн рæстæг дæр. 
Ралæудзæнæй уæхæн бон, æма æхе фехссæнæй Адольф Гитлер. 
Æхе рамардзæнæй Иозеф Геббел ьс æ уосæ’ма ехсæз сувæллоней 
хæццæ. Нюрнберги сахари ахæстъонæ «Ландсберги» марг 
баниуаздзæнæй Герман Геринг. Еци Нюрнберги сæхе зæнхон 
Хуцæуттæбæл ка нимадта, уонæн æрцæудзæнæй ниййауинд- 
зуни тæрхонгонд: Кейтельæн, Риббентропæн, Розенбергæн, 
Франкæн, Фрик Штрейхерæн, Заукельæн, Иодельæн, Зейс- 
Инквартæн, Кальтенбруннерæн. 
28-анздзуд америкаг сержант Джозеф Молте син сæ цъам- 
мар æбуалгъ фудракæндтæ ку базудта, уæд барвæндонæй 
æфсæддон трибунали тæрхон исæнхæст кодта. Фал е адтæй уой 
фæсте. Федæни бони. 
Аци бон ба бал зæнхон Хуцæуттæ бардзурд лæвардтонцæ. 
Бардзурдкууа,уæдæнхæстгæнгутæбаалкæддæрразиндзæнæй. 
Эрлих фон Зельке хъæбæр хуарз æнхæстгæнæгбæл ни- 
мад æй. Дзурдгонд ин æй адæмæй, фунук кæнæ, зæгъгæ, 
’ма е дæр кæнуй. Æ фулдæрбæл ин зæрдиуагæй архайуй. 
Гъæуай æй кæнуй. Польши зæнхæй æй Германимæ вагæнттæй 
æрветуй. Уоми æй тагъд рæстæги сæ будурти фагуси бæсти 
рæгæнун райдайдзæнæнцæ. Æфтаудзæнæнцæ ’й фонс 
æма мæргъти хуаллагмæ. Уотемæй, куд не ’мбæлуй, уотæ 
исбæрзонд кæндзæнæнцæ хуарæрзадæ, æхсир, айкæ æма 
фиди хуæрзгъæдæ. Æртиккаг Рейхи уæлбекъон æдулидзæфти 
фингитæ гъæуама мин анзей æндæргъци хуæздæр æма 
адæймаги бауæрæн пайдадæр хуæруйнæгтæй цох макæд 
кæнонцæ. Сæ бæрцæ æма уæзæй зæнхæмæ тасонцæ, уомæн æма 
сæ гъудæй хуæрзгъæдæ, кæдзос ариаг тоги байззайæггæгтæ 
гъомбæл кæнун. 

- Ахтунг! Ахтунг! - кадæр дууæ хатти нигъгъæр кодта ба- 
ракки хурфи. Алихан кæд хуссæн тæрхæгбæл æ уод есгæй 
гъезæмарæй мардæй, уæддæр базудта фельфебель Кнукси 
гъæлæс ’ма куд ма æ бон адтæй, уотæ ралгъиста: «Хæрæг æма 
куййæй игурд! Хуцау дæ хуæдмæлхуарти амæттаг бакæнæд!». 
Немуцаг салдæттæ баракмæ æд куйтæ фæммедæг æнцæ. 
Куйтæ сæ хецæутти къохтæй сæхе тудтонцæ размæ. Сæ рæйунæй 
Алихани зæрдæ тартæ кодта. Фельдфебель Кнукс æ разæй 
«СД» капитани æрбауадзгæй, командæ равардта уацайрæгтæн 
æрбамбурд унмæ. Нæ си феронх æй куд алкæд, уотæ бабæй 
нур дæр уацайраг польшæйагæн, алкæддæр æрæгæмæ ке 
фæккæнуй, уой туххæй цулухъи финдзæй æ фæстаг нидздзæхст 
кæнун. 
- Шнель! Шнель, пан Варжиха, - ходæгæй мардæй Кнукс’ма 
уацайрагмæ бартхъерæн кодта æ тумбул къохæй, - иннæ хатт 
ма æрæгæмæ ку кæнай, уæд дæ мæ куййæн æртæрæнгатæ 
кæнун кæндзæнæн. 
Уацайрæгтæ даргъ рæнгъæй æнæдзоргæй лæудтæнцæ. 
Кнукс фегъосун кодта: 
- Лагери коменданти бардзурдæй карз сæйгитæ ’ма, æ фур 
мæллæгæй косун æ бон кæмæн нæбал æй, етæ нимад цæунцæ 
уæлдай æнæгъæугæ уаргъбæл Германийæн. Фæсарæфти уæнгæ 
гъæуама уæрдунтæй ласт æрцæуонцæ крематоримæ. Косгутæн 
хестæрæн æвзурст цæуй уацайраг Варжихæ, - е’нгулдзæй байа- 
мудта полякмæ’ма’й мастмæлæни фарст ракодта: 
- Лæдæрд дин æй гъуддаг, мæ лимæн? 
- Æндæр некуд, господин фельдфебель! - æ сæр хъел 
даргæй, дзуапп равардта Варжихæ. 
Кнукси зæрдæмæ фæццудæй уæхæн дзуапп’ма æхецæй ниб- 
боз æй. Æ куййи бæрзæй лигъз хафæ кодта. Е дæр ин æ табедзæ 
æнкъардта ’ма æ къæдзелæ арази тилд кодта. 
«СД»-й кæпитан еци еугур рæстæг дæр æ цæстæ лæмбунæг 
дардта Варжихæмæ, цума ’й æ цæргæ цæрæнбæнтти уæнгæ 
нигъгъуди кæнунмæ гъавта, уоййау. Уацайрæгти рæнгъи 

рæзти цæугæй, сæ еуей размæ æрлæудтæй ’ма ин æ реубæл е 
’нгулдзæй бандойнæ кодта. 
- Иуда? - идзулгæй æй бафарста кæпитан. 
- Нæгъ, - æ сæр батилдта бæрзонд сау къæбæлдзугсæр уа- 
цайраг, - Кавказ. Кабарда. 
Капитан æрлæудтæй еума уацайраги рази. Къахæй сæрмæ 
ймæ фæрракæсæ-бакæсæ кодта еу рæстæг. Уомæ дæр е 
’нгулдзæ исбуцæу кодта: 
- Иуда? Жид? 
- Нихт иуда, герр Гаутман, - дзуапп равардта уацайраг 
лæмæгъ немуцаг æвзагæй, - их бин Кавказ. Осетия. Майне номе 
Тотраз Гетоев, сын Садуллы, - цидæр ма зæгъунмæ гъавта, фал 
ин капитан, æ къохи сæракæй худ ци листæг гъазæндзаумау ду- 
агонд адтæй, уомæй æ билтæ бакъуæрдта: 
- Швайт! 0 майн готт, ду бист айн кюммерлих ленкзам 
къохлайн. Ферштейн? (Нигъгъос уо! О мæ Хуцау, ду дæ мæгур 
коммæгæс карки цъеу. Балæдæрдтæ?) 
Уацайраг ин неци балæдæрдтæй. Кæд ресгæ нæ фæккодта, 
уæддæр армитъæпæнæй æ билтæ расæрфта æ фурмæстæй. 
Ци ракодтайдæ æнæбарæ уацайраг? Æ гъудитæ адтæнцæ Али- 
хани хæццæ ’ма уой идарддæри хъисмæтбæл сагъæсгæнгæй 
е ’фхуæрд æ мæстдони арф байвардта. Капитан уацайраги 
цæстити ’нгасæй балæдæрдтæй, е си æ уодхæссæг ке уинуй, 
уой ’ма Кнуксмæ фæдздзурдта, цæмæй ин аци дууæ кавказаги 
аци бон, крематоримæ æрвист ци адæм цæудзæнæнцæ, уони 
фæууинун кæнонцæ. 
Фельдфебель куййи бæттæн салдæттæй еуей къохти 
фæссагъта ’ма дууæ уацайрагей, тæлмитæ дарæси, размæ 
æсхуститæгæнгæ фендæбилæ кодта. 
- Уæ дууæ дæр тагъд æнæ хъип-сумæй капитани бардзурд 
æнхæст кæнунмæ! - фæссæбæл гъæр кодта Кнукс. 
Баракки хурфи рацо-бацо кæнгæй, капитан арæх 
æрлæууидæ. Лæмбунæг кастæй, содзæн пецтæмæ æрвист 
ка æрцæудзæнæй ацибон, уони цæсгæмттæмæ. Баракбæл ку 

æрзилдæнцæ, уæд фæстæмæ, идарддæр къуми къæрази рæбун 
хуссæн тæрхæгбæл хъанæй ка гъезæмарæ кодта, еци уацайраги 
размæ æрбаздахтæнцæ. 
Еу рæстæг ма имæ фæккастæй афицер. Е’нгулдзæй имæ бай- 
амудта’ма уацайрæгти бафарста мæстхузæй: 
- Иуда? 
Дууæ кавказаги кæрæдземæ бакастæнцæ. Сæ тас æма сæ 
тухст се ’нкъард цæсгæмтти римахстонцæ. Нæгъ. Сæхецæн нæ 
тарстæнцæ. Сæ мæтæ адтæй, хуссæн тæрхæгбæл æ мæлæт ка 
хизта, е. Се’мбал, се’мбæстон уацайраг. 
«Æфсонæ кæнунæй неци пайда ес, - рагъуди кодта Тотраз, - 
капитан алцидæр зонгæ кæндзæнæй, Кнукси ку рафæрса, уæд». 
- Ферфлюхтер! - ралгъиста немуцаг ’ма гъæрæй дуккаг 
фарст бакодта. - Иуда? 
- Кавказ, - æ сæр æруадзгæй, дзуапп равардта Тотраз, - еу 
рауæнæй ан, еу гъæуæй. 
- Дзиуиттаг нæй. Ирон. Æ ном хуннуй Алихан, Гурдзибетæй, 
Мухай фурт, герр капитан, - æууæндун кодта немуцаги кæсгон 
лæппо Аузбий. 
- Сайгæ дæ нæ кæнæн. Кæд нæбæл не ’ууæндис, уæд фель- 
дфебели бафæрсæ, - загъта Тотраз’ма гъудити ранигъулдæй. Нæ 
лæдæрдтæй, алли хатт дæр фашисттæ уацайрæгти æхсæнæй 
дзиуиттæгти цæмæн фæххецæн кæнунцæ. Адæми хузæн адæм. 
Иннетæй нæдæр хуæздæр, нæдæр лæгъуздæр. Еума хатт дæр 
балæдæрун кодта кæпитанæн, Алихан дзиуиттаг ке нæй, уой. 
«Гут, гут», - æ хæццæ исарази æй фашист. 
Алихан æма Тотраз æнгæрттæ ’нцæ, синхæнттæ. Астæуккаг 
скъола каст фæууогæй, бæлдтæнцæ еу анз сæ гъæуи колхози ба- 
косун, уой фæсте ба - рабфакмæ бацæун. Сæ фæндон æмбесбæл 
цæхгæр саст бакодта. Колхози анз ку бакустонцæ уæсигæстæй, 
уæд райдæдта Фидибæсти Устур тугъд. 
Дууæ æмбали æнæфæстæмæ фæккæсгæй, барвæндонæй 
фронтти искусийнæ æнцæ. Берæ тохгæ син нæ рауадæй. Дуг- 
каг Гуппгæнæг Армий æфсæдтæ гъæуайгæнæн уæззау истугъ- 
дтити фæсте æскъæппæги бахаудтæнцæ. Ефстæгутæн ма си 

^^^ЧеШ0* Ш" г99 <'й| ’ НшЬ **$!+> 
бантæстæй раервæзун, нæхеуæнттæбæл бафтуйун. Гъæу Мясной 
Бори рæбунтæ немуцæн бантæстæй нæ гъæуайгæнæг хæйттæн 
сæ лæмæгъдæртæбæл æрбампурсун. Армий æфсæдтæн сæ 
фæстæмæ цæуæнтæ Устур зæнхæмæ æхгæд æрцудæнцæ. 
Тугъдонтæ æнæхснад æма алайæй ниссау æнцæ. Сæ цæститæ 
æнæхуссæгæй рæсуйун райдæдтонцæ. Цъифдзæститæ æхсæн 
бунæттæ иссæнцæ. Размæ æмпурсæг къуæрттæ нæбал адтæй. 
Нæбал адтæй, хуæцæнгарзæн сæ къохмæ ци райстайонцæ, 
е. Ледзæг хæйттæ цъимарати æнæбун хъумти исæфтæнцæ. 
Мæрдтæ некебал æмбурд кодта ’ма æнæнигæдæй лæудтæнцæ. 
Сæрдæ ралæудтæй, дарæс ба ма дардтонцæ зуймон. Сæ 
систæйдзаг кæрцитæ артмæ калдтонцæ ’ма син сæ бæсти, 
мæрдтæй ци шинелтæ раласиуонцæ, уони искæниуонцæ. 
Æфсæддон хаййи нимæдзæ еу къуар адæймагемæй фæффулдæр 
æй, фал сæмæ тохæндзаумау ба н’адтæй. Ка фæммард уидæ, уони 
топпитæ райсиуонцæ, фæттæ еугай-дугаййæй алли рауæнтæй 
æмбурд кæнгæй. Нæбал фагæ кодта хуæруйнаг. Адæм хуæрун 
райдæдтонцæ сосхъæди цъарæ, æхсидтонцæ донæхсинцъи 
талатæ. Къуар боней фæсте нæуæг æрбацæугутæн сæ фулдæр 
рæсуйун райдæдтонцæ æма бакæсгæй адтæнцæ, æ сæризунд 
кæмæн фæццудæй, уæхæнтти хузæн. 
Тотраз си сæ еуемæ кастæй. Салдат снаряди къагъдмæ æ 
гæбæти цъарæбæл бабурдæй. Уоми адтæй тæнгъæдæ тоги 
хæлæмулæ зæнхи хæццæ. Салдат æй е ’нгулдзитæй разгилдта. 
Къохи дзаг си кæлмитæ æрæмбурд кодта ’ма сæ еугай-дугаййæй 
æнæ цæстæ фæнникъолгæй хуæрун райдæдта. Уой фæсте сал- 
дати хонун райдæдтонцæ «æмбуд». 
Еуæй-еуетæ сæхе еци гъезæмари бæсти фехсиуонцæ. Аци 
сæумæ дæр бабæй æртемæй сæхе рамардтонцæ, дууæ си 
афицертæ адтæнцæ. Комиссар Ковзун æрæмбурд кодта, полкæй 
ма ци къохидзаг адæм байззадæй, уони ’ма син загъта: 
- Æмбал сурхæфсæддонтæ, ма кæнетæ уотæ. Хуцауæй дæр 
æлгъист æй, æ къох æхемæ ка исесуй, е. Мæрдти бæсти ин бунат 
нæйес. 

- Мадта нин ци гæнгæ ’й? Немуцмæ нæхе уацари радтæн? - 
бафарста комиссари «æмбуд», бадзили-ули кодта’ма уæсгоммæ 
рахаудтæй æ фæсонтæбæл. 
Ковзун æ цæсгом æ къохтæй бамбарста. 
Аузбий фæггæпп кодта æ бунатæй’ма балигъдæй Æмбудмæ. 
Æ дони фляжкæ ин æ билтæбæл бандзæвун кодта. Æмбуд еу 
къуар хъуртти ку скодта, уæд æ цæститæ райгон æнцæ. Аузбий 
ин, се’гасемæн ма сæмæ еумæйагæй ци соргонд дзоли къæбæр 
байззадæй, уой æ къохти басагъта. Æмбуд дзоли къæбæр 
æхсид ку фæцæй, уæд æ къæхтæбæл ислæудтæй. Æригас æй. 
Фæйервастæй. 
Нур немуцаг капитани размæ гъæдæг лæугæй, Тотрази 
зæрдæ реуи фæрстæбæл æхе æнæтæрегъæд хуаст кодта. Æ 
мастæн æ мæстдони бунат нæбал адтæй. Æ бауæри сæрæй 
бунмæ ниппурх æй. Нæгъ. Беретау æхе барвæндонæй уаца- 
ри нæ равардта цифуддæр знагмæ. Армий æфсæдтæбæл ци 
фидбилизтæ æрцудæнцæ, етæ æгасæй дæр æнцæ æ хецау ге- 
нерал Власови фудтæ, е сæбæл рацудæй гадзирахаттæй. Е ниуу- 
агъта æфсæдтæ ’ма е штаби урути хæццæ е фæлледзæг æй. 
Е гъавта æ цъаммар уод фæйервæзун кæнун. Фал ин 
æнхæст нæ рауадæй еци гъуддаг. Немуц син сæ фæд тагъд 
рæстæги раирдтонцæ’ма сæбæл истухтæнцæ. Генералæн æртæ 
æфсæддоней хæццæ бантæстæй цъимаратæмæ бацæун. Æ шо- 
фир рæн гъон сурхæфсæддон Погибко цæф салдат Котови хæццæ 
бафтудæнцæ еу гъæумæ, æхуæдæг ба æ хуæруйнаггæнæги 
хæццæ æндæр гъæумæ. Гъæуи цæргутæн Власов æхе исхуд- 
та лигъд ахургæнæг, фал ибæл етæ нæ баууæндтæнцæ. Пар- 
тизани рæуагий амбармæ бакодтонцæ ма йбæл дуæрттæ 
исæхгæдтонцæ. 
Дуккаг бон гъæумæ фæшисттæ æрбацудæнцæ. Кæддæр 
ин газзетти инæлари дарæси ци ист хузæ адтæй, уой имæ ку 
бавдистонцæ, уæд син басастæй æцæгæйдæр, 2-аг Гуппгæнæг 
армий комæндир инæлар-лейтенант Власов ке æй, уобæл. Æхе 
дæр, æ Райгурæн бæстæ дæр фæхходуйнаггæнгæй, немуцæн 
лæггадæ кæнунбæл исаразий гæгъæдитæ бафинста. 

Фестæгæфсæддон полкæй ма ци аст адæймаги байззадæй, 
етæ, комиссар Ковзун сæ сæргъи, уотемæй фæттох кодтонцæ 
знаги нихмæ фæстаг фати уæнгæ. 
Æнæхуссæг, бæгънæг æма стонгæй æнæнад æведзуг 
гъæдтæ ’ма саскъæйдзаг цъимаратæбæл фæдæвгарст кæнгæй, 
мæйæ ’ма æрдæги бæрцæ сурхæфсæддон хæйттæ агоргæй, 
Хорискæсæнæрдæмæ цудæнцæ æма цудæнцæ. Еу уарун бони 
цидæр минкъий гъæумæ хæстæг фæсарæфти сæ надбæл ци 
æрдæгихæлдтитæ азгъунстбæл искъобалæ æнцæ, уордæмæ 
рауолæфунмæ бацудæнцæ. Фæллад адæми уайтагъддæр хуссæг 
ниййахæста. Тар фунæй кæнгæй уидтонцæ зæрдæмæцæугæ 
адгин фунтæ. Кæд ма кодтонцæ уæхæн æхсицгон хуст, кæдæй 
тугъд райдæдта, уæдæй ардæмæ? Некæд. Уомæ гæсгæ 
афойнадæбæл райгъал ун сæ бон нæбал иссæй. Нæгъ. Æзнаг 
сæбæл нæ фæттухгиндæр æй. Е сæ уодæгасæй нецихузидæр 
райстайдæ. Истохун ма сæ бон адтæй. Фæссæбæл уæлахез æй 
адгин зæрдæлхæнæг хуссæг. Е сæбæл бакодта уæззау уацари 
царди идонæ. 
V 
Уацайрон царди уæлтух куст, ахсæн æндавæн бæнттæ сæ 
куст кодтонцæ. Алихан адзали сæйгæ фæцæй. Æ хъауритæ 
æй уадзун райдæдтонцæ. Хуссæн тæрхæгбæл хъан уогæй, æ 
цæститæ райгон кæнунбæл дæр нæбал архайдта, уомæн æма 
ин си, цалдæр хатти байархайгæй, неци рауаидæ. Æ зунд ма 
æхе кеми адтæй. Æруагæс си кодта, ке нæма рамардæй, е. Æгас 
ма æй. «Эх, лæппо! Еци бон, еци гъæурæбун, еци фуд азгъунсти 
мæрдон цъундæ ку нæ никкодтайсæ, уæд ауæхæн цардмæ не 
’рхаудтайсæ, - хилæ кодта æхецæн, - цæмæннæ райгъал дæ, 
цалинмæ дин пъæлицайтæ дæ къохтæй дæ автомат райстонцæ, 
уæди уæнгæ. Ке фуд дин адтæй? Неке. Дæхе фуд. Нур ба дæ 
кенæ ацибон, кенæ ба исон пеци хурфи фæурæ къудури сугъд 
бакæндзæнæнцæ лæгхуартæ æцæгæлон бæсти. Барастурмæ 
дин бунат дæр нæ уодзæнæй. Уогæ, аци гъезæмарæ кæнуни 
бæсти мæлæт ку радтидæ Хуцау». 

Капитан ма Алиханмæ еу каст бакодта ’ма, уацайрæгтæмæ 
æхе рахатгæй, кæдзос уруссагау бафарста: 
- Кæцæй айтæ, Кавказæй загътайтæ? 
Уацайрæгтæ, сæ гъостæбæл нæ баууæндгæй, тарст 
цæстæнгасæй бакастæнцæ немуцагмæ. Капитан син 
балæдæрдтй сæ гузавæ’ма сæ нæуæгæй рафарста: 
- Ци рауæн цæретæ Кавкази? 
- Æз цæрун Кæсæг-Балхъари рагон минкъий хуæнхаг 
гъæутæй еуеми, - дзуапп ин равардта Аузбий. 
Тотраз æрæгæмæ ку неци дзуапп лæвардта, уæд æй Аузбий 
бакъуæрдта æ къохæй: 
-Зæгъæин дудæр. 
- Æз дæн Цæгат Иристонæй, Дигоргоми цæрæг, хуæнхаг, - 
капитани цæститæмæ комкоммæ бакæсгæй, загъта Гетъой-фурт. 
Немуцагæн зин банкъарæн н’адтæй, куд сæрустурæй загъта 
уацайраг... Хуæнхаг. Куд бауагъта еци дзурдмæ е ’гас нифс æма 
хъаурæ, е ’гас царди уагæ. Фашист балæдæрдтæй, еци еунæг 
дзурдæй уацайраг æхе æнæмæнгæ бæрзонд хонхи цъопбæл 
ке систа ’ма имæ уордигæй урдугмæ, цæргæс æ хуалимæ куд 
фæккæсуй, уæхæн цæстæнгас ке даруй, æ уодесæг си ке уинуй, 
марунмæ ин равгæ ку фæууа,уæд ибæл ке нæбайауæрддзæнæй, 
уой, фал неци исдзурдта. Æ цæсгони уавæр ма рохсдæр фæцæй 
зинна-нæзинна. Байдзулдæй ’ма æ сæр æнæбари тилд бакодта. 
Тотразæн æхцæуæн адтæй, йе знагæн æ сугъдæг уоди 
растдзийнадæ ке раргом кодта еунæг дзурдæй. «Уадзæ æма ’й 
зона, хуæнхаги, сæребари уа, уацари уа - рамарун æй æнгъезуй, 
æ уæрагисæртæбæл æрæвæрун - некæддæр!» 
Капитан æ гъазæнгонд биби æ къохи æнæзнæт раелæ- 
баелæ кодта раздæрау. Æвеппайди æ сæрмæ ци фæммедæг æй 
’ма бабæй е’нгулдзæй Алиханмæ райамудта. 
- Аци лæг уин ка æй? Кæцæй æй? 
- Еу гъæугкæгтæ ан, - дзуапп равардта Тотраз, - раздæр дин 
æй ку загътон, Алихан хуннуй. 
Алихан æнæзмæлгæй, царди æнæ еу минеуæг æвдесгæй, 

хъанæй лæудтæй хуссæн тæрхæгбæл æма уæззау уолæфт 
кодта. Игъуста син сæ дзубанди, фал син зæгъун æ бон неци 
адтæй. «Алихан дæн æз, хуæнхаг, Дигоргомæй! - исдзорунмæ 
бæргæ багъавидæ, фал имæ йе ’взаг дæр, æ билтæ дæр нæбал 
игъустонцæ, нæбал адтæнцæ æ дæлбарæ. - Эх, кæддæри сагсор, 
дæ хор дæбæл фæннигъулуй, ’ма дæ мæлæтбæл æцæг лæгау 
исæмбæлæ. Мæлун зин æй, фал гæнæн нецибал ес. Уодесæг 
дæ æ сау гъæбесмæ æнæвгъауæй исесунмæ гæппæрвонгæй ку 
лæууй». 
Мæлæти дзæмбутæ ин æ рист бауæри сæ циргъ нихтæ 
арфæй-арфдæр уадзгæ цудæнцæ. Æхецæн раервæзун 
æнгъæлдзау нæбал адтæй. Æ зæрдæ нецæбæлбал дардта. Е 
’хгæд цæститæй æнæдаст, тæнæг ростæмæ фиццаг цæстисугти 
тъинккитæ лæсæн бунæттæ сæхецæн агурдтонцæ. Тотраз имæ 
æхе æргубур кодта ’ма ин сæ дусæй расæрфта. 
- Мадта, зæгъетæ, æртемæй дæр хуæнхæгтæ айтæ? - бафар- 
ста бабæй капитан. 
Уацайрæгтæ æнæсхъипгæнгæй сæ сæртæ аразий тилд 
бакодтонцæ. 
Капитан æ гъазæн биби æ дзиппи ниввардта. Къохмæрзæнæй 
æ тæрних æма æ билтæ расæрфтитæ кодта’ма загъта: 
-Æууæндунуæбæл,растминкедзоретæ,уобæл,æрмæстдæр 
кæсун æма уинун, - е ’нгулдзæй бабæй Алиханмæ райамуд- 
та, - уе ’мбалмæ а дуйнебæл цæруни харз нæбал ес. Цæмæй 
фæйервæза, е уæ фæндуй? Æви нæ? 
Цæмæ, цæмæ, фал уæхæн фарстамæ ба æнгъæл нæ 
кастæнцæ уацайрæгтæ. Гоби каст бакодтонцæ кæрæдземæ. 
«Кенæ мæ мæ гъостæ сайунцæ, кенæ ба нæбæл гириз кæнуй», - 
загъта æхецæн Тотраз, фал сæ капитан дуккаг хатт ку рафарста, - 
фæндуй уæ, æви нæ, зæгъгæ, уæд дууемæй дæр еци еу гъæрæй 
исдзурдтонцæ: 
- Фæндуй! Фæндуй! 
- Зонис æй, Аузбий, Алихан мин куд æнсувæр, уотæ ке æй, 
уой? Кæдимайди ба ести амалæй раервæзидæ. Ци нæ фæууй? 

- Уой бæргæ зонун, Тотраз, фал æй кутемæй раервæзун 
кæнæн. Немуц ни уой туххæй ци бадомдзæнæнцæ, йе ди иронх 
ма кæнæд. - Тотрази сæри гъунтæ фæхъхъел æнцæ æваст. Æ 
цийнæ берæ нæ рахаста. Æ зæрдæй куд фæццох æй, немуц æнæ 
сæхе пайда уæхæн гъуддæгутæ нæ кæнунцæ. 
- Алихани лазарети ниввæрдзæнæнцæ, - æ сæр раних- 
та Аузбий, - махæн ба гæгъæди бафинсун кæндзæнæнцæ, не- 
муци фарсмæ барвæндонæй ке æрлæудзинан, уой туххæй. 
Цъуххæсгутæ ни исараздзæнæнцæ. Кенæ ба нæ, æлгъистаги 
Власов ци уруссаг уæгъдæгæнæг æфсад аразуй, уордæмæ 
багæлдздзæнæнцæ. Мах бон не’суодзæнæй нæдæр цъуххæссæг, 
нæдæр уæйæгæнæг исун. Мах уæхæн адæм нæ ан, Тотраз. 
-Растзæгъис,Аузбий.Дæгъудитæдæррастæнцæ,-æхæццæ 
исарази æй, - Алихан ку раервæза, уæддæр нин уæхæн гъуддаг 
нæ ниххатир кæндзæнæй. Æхе къохтæй нæ рамардзæнæй. 
- Циуавæр æвзагбæл дзоретæ, - бадес кодта капитан. 
- Кæсгонау, - загъта Тотраз, - хуарз син зонун се’взаг. 
- Æвзæгтæ зонун лæгъуз нæй, фал цæбæл дзурдтайтæ, уой 
мин ку зæгъисæ. 
- Алиханæн ци гæнгæ ’й уобæл, господин афицер. 
- Мæрдти хæццæ ’й брички мæрддони къагъдмæ рарвететæ. 
Изæри ба - уæ лæги гъæдæ æма уæхуæдтæ. Гъаргæнæнмæ ’й 
бахæссетæ. Уоми ку нæ раервæза, уæд ин æндæр амал нæйес. 
Радгæс гъæуайгæнгути къохмæ ку бахауайтæ, уæд мæн кой 
макæми конд æрцæуæд. Уæддæр уæбæл неке баууæнддзæнæй, 
- е’нгулдзæй сæмæ бартхъерæн кодта. Цæхгæр æхе фæззилдта 
’ма æ къах, хæрдмæ ка сбурдæй, уæхæн пъоли фæйнæгбæл 
искъуæрдта. Цæмæй размæ ма бахаудтайдæ, уомæй Тотра- 
зи астæутæ райахæста æ дууæ къохемæй. Æ ходæ æ сæрæй 
æрхаудтæй ’ма хуссæн тæрхæгути бунмæ базилдæй. Аузбий ин 
æй исиста ’ма имæ ’й равардта. Капитан ин æ ругтæ æрцагъта. 
Æ сæрбæл æй æркодта ’ма Кнукси ’рдæмæ фæннæхстæр æй. 
Уацайрæгтæ хебæраги райззадæнцæ. 
Алихан лæмбунæг игъуста, немуцаг æфицер Тотраз æма 

** 
«^~205^ 
Аузбиййæн цидæриддæр дзурдта, уомæ. Æ фæстаг хъауритæ 
ин туххæй фудти æ цæститæ райгон кодтонцæ. Е ’мбæлтти 
æ рази лæугæй ку фæууидта, уæд æ билтæ базмалдæнцæ. 
Бæргæ ’й фæндæ адтæй уонæн ести хуарз зæгъун, фал æ бон 
не’ссæй. Тотраз бабæй ин æ цæститæ æ дирзæг æнгулдзитæй 
расæрфта. 
- Изæри уæнгæ бабухсæ уæдта дин ести кæндзинан. Хуцау 
æма Уасгергий æнхусæй. Балæдæрдтæ?! - Алихан базмалдæй. 
Тотрази къох райста’ма йин æй æ зæрдæмæ нилхъивта. 
Æцæгæйдæр, нифс рамæлуй адæймагæн æ фæсте... 
Концлагери алливарс синдзин телæй ци æртæ горени 
адтæй, уонæбæл изæрæй немуц, цæмæй уацайрæгтæй маке 
раледза, уой туххæй электрон ток рауадзиуонцæ. Æведзугдæр 
рауæнти ба бастæй дардтонцæ устур гъиггаг овчаркитæ. Алли 
сæдæ къахдзæфемæ дæр бæрзонд гъæдин мæсгутæбæл дугай 
салдати, ед автомæттæ сæ бæрзæйтæбæл ауигъд... 

Адæймаги фид ка исахуста, еци æстонг куйти сонт неунмæ 
уацайрæгтæн сæ рист реути сæ зæрдитæ тогæрхæнтæ 
кодтонцæ. 
Æризæр æй. Уарунгарæ æхсæви лагерæн æ хуæд сæрмæ сау 
мела арвбæл цалхидзаг фæливд мæйæ хорнигулæнæрдæмæ 
æхе сабургай ивазгæ цудæй. Арвæн æ растæмбесмæ дæр нæмæ 
бахъæрттæй, уотемæй æ фур æфсæрмæй æ фæлорс бæгънæг 
бауæр гъунтуз мегъти æскъудтæ гъæстути астæу раримахста 
æма уайтæгкидæр æрбацидæр æй. Бæстæ баталингæ ’й. Тар 
æхсæвæ ’й æ сау пæлæзæй æнгом æрæмбарзта. Уæлдай си- 
биртт некæцæйбал игъустæй дуйнебæл. 
Уæззау косгæ бони фæсте фæллад уацайрæгтæ æнæ еу къох 
базмæлун кæнгæй хустæнцæ баракти. 
Сæ гъæдин мæсгутæбæл рæхстæнцæ хъалагъур хæссæг 
салдæттæ. Басабур æнцæ сæ гъæу-гъæуæй куйтæ дæр. 
Æмбесæхсæвæ иссæй. 
- Афонæ нæма æй? - базмалдай æ хуссæни Аузбий. 
- Афонæ ’й, - цубур дзуапп ин равардта Тотраз. 
Фæггæпп ластонцæ. Тагъд-тагъдæй сæ дзаумæуттæ 
сæхебæл ракодтонцæ ма бараккæй февдæбилæ æнцæ. Се ’ргом 
исаразтонцæ «сæрмагонд зонæмæ». Цæун сæ гъудæй еу æртæ 
сæдæ къахдзæфемæ хæстæг, донгъаргæнæни фæсмæкъурмæ. 
Немуц «Сæрмагонд зонæ» ке худтонцæ, уоми адтæй 
агоридорæй амад хецæн устур еууæладзугон азгъунст. Аз- 
гъунсти хурфи цалдæр мардсодзæн пеци. Артагæн имæ 
æфсæнфæндагбæл вагæнтти æрбадæттиуонцæ сог, дорæвзалу 
æма фæтæген. Мæрдтæ ба имæ æрбаласиуонцæ барактæй 
бирицкитæбæл уацайрæгтæ сæхуæдтæ, Кнукси разамундæй. 
Пецтæ æхсæвæй-бонæй уазал нæ кодтонцæ. Сæ хъуæцæй бони- 
гон дæр арвæй дæр тардæр адтæй. Адæймаг си ку исуолæфидæ, 
уæдта æ тæфæй æ артæнбунтæ хæрдмæ калдта. 
Басодзун ци мæрдтæн нæ бафтуйидæ сæ къохи, уони ба, 
минкъий идарддæр ци устур арф къагъд адтæй, уордæмæ 
ниггæлдзиуонцæ. 

«Сæрмагонд зонæбæл» æхебæл лагери хурфи хецæн горен 
конд адтæй синдзин телæй. 
Æппунæдзох си лæгъуз тæфæй уæззау уæлдæф ке адтæй 
уолæфунмæ, уомæ гæсгæ имæ немуцæгтæ сæхуæдтæ бæрæг еу 
ефстаг хаттæй уæлдай хæстæг нæ цудæнцæ. 
Цидæриддæр куститæ си адтæй, уони æнхæст кодтонцæ, 
немуцмæ барвæндонæй æхе ка равардта, ’ма кæбæл 
æууæндтæнцæ, уæхæн уацайрæгтæ. Еци лæгæвзарæн рæстæги 
беретæн сæ сæри зундбæл сæ губуни рахаст фæууæлахез уидæ 
’ма сæ æзнаг æ кæвдæсбæл фонси баст бакæнидæ, æма уотемæй 
туххæй синæр цæгъдун исфæразиуонцæ. 
Алихан Хуцауи фæрци лæгсодзæн пецæй раервазтæй. 
Мæрдти хæццæ къагъдмæ гæлстæрцудæй бони дугкагæмбеси... 
Кæми губурæй, кæми хъази ампъезтæй, фуддæр ба - 
сæ фазæбæл бургæй, Тотраз æма Аузбиййи къагъди размæ 
бахъæртунмæ берæ нæбал гъудæй. Еунæг усмæ. Нимадæй 
цалдæр къахдзæфи, уотемæй прожектори æрттевгæ тунтæй 
бæстæ ниррохс æй. 
Сæхе зæнхæмæ нилхъивтонцæ. Сæ уолæфт æрлæудтæй. 
Кæрæдзей зæрдити гупп-гупп игъустонцæ. Фæлмæн æртæх син 
сæ тæвдæ цæсгæмттæ еу минкъий басатæг кодта. Идарддæр 
къумтæй райгъустæй куйти рæйун. Кæцæйдæр фæццудæй еу 
къуар топпи гæрахи, автаматти къæр-къæр. 
- Ей, Ганс, куд дæ?! - еу мæсуги сæрæй гъæргомау фарста 
хъалагъур. 
- Неци мин æй, Дитрих! - райгъустæй иннæ мæсугæй дуккаг 
хъалагъури гъæлæс. 
«Æнæ фæд фæууотæ ма уи мæ тæрегъæдæй а зæнхæбæл 
цайуаг мабал байззайæд, - æхемеднимæр сæ æ фурмæстæй 
æлгъиста Тотраз, - Хуцау уин ма ниххатир кæнæд, уойбæрцæ 
адæмæн ци фудмиутæ исаразтайтæ, уой». Уотемæй лæги сæрмæ 
аллихузон гъудитæ лæсун райдæдтонцæ. Еу усми фæсте, раст 
ин цума æ сæр уазал дони еске рацавта, уой æсхъиуд фæккодта 
æ медбунати. Цæмæдæр гæсгæ имæ уотæ кæсун райдæдта, 

цума сæ аци гъуддагмæ немуцаг капитан барæй исаразта. Нур 
ба сæ салдæтти хæццæ къагъдрæбун хезуй. «Куийи мард нæ 
ракæндзæнæй ’ма ибæл куйисрæйæг нæ уодзæнæй. Æ уæлдæр 
хецауадæмаинхуæрзеуæгдæрратдзæнæй,уацайрæгтилагерæй 
ралигъд æ уедагæбæл ке раскъудта, уой туххæй. Е еуæрдигæй. 
Иннердигæй бабæй, ци дæттуй мах мæлæт капитанæн? Неци, 
уомæн æма кæддæриддæр æма кæмидæриддæр уацайрæгтæй 
лагери хурфи æ бон æй рагæрах кæнун». 
Раздæр бæнтти гъос-гъосаййæй Тотрази уæнгæ уæхæн ха- 
бар æригъустæй, цума, дан, цæветтонгæ, лагери хурфи архайуй 
уацайрæгтæй арæзт сосæг къуар, æ сæргъи Сурх æфсади бол- 
къон, кæций фæсномугæй хонунцæ Гъæдгæс. 
Кæми еу къуми, кæми иннæ къуми, уацайрæгтæй беретæ 
кæрæдземæн батаус кæнунцæ, Гъæдгæси къуар, дан, æновудæй 
лагерæй раледзунмæ сæхе цæттæ кæнунцæ сосæггити. Тотраз 
цалдæр хатти архайдта Гъæдгæс кенæ ба сосæг къуари фæдбæл 
рацæунмæ, фал си неци рауайидæ. Кæбæл æууæндтæй, уонæй 
ке бафæрсидæ, етæ ин зæгъиуонцæ, гъо, ес дан уæхæн лæг æма 
уæхæн къуар, фал сæ лæгæй-лæгмæ неке зонуй, цæсгонæй сæ 
неке фæсмæруй. 
Уацайрæгти æхсæн берæ гадзирахаттæй цæугутæ ’ма 
хахуртæ адтæй. Æгасебæл æууæнкæ кæми адтæй. Рæдуд царди 
аргъæй барст цудæй. Ка фæррæдуидæ, уонæбæл сæ бони рохс 
«Сæрмагонд зони» лæгсодзæн пецти хурфи баталингæ уидæ. 
Уæйæгæнгутæй беретæ мард æрцæуиуонцæ, фал уæддæр сæ 
нимæдзæ фулдæрæй-фулдæр кодта уацайрæгти æхсæн. Нигки 
ба ма тогцъир, лæгмар майор Бергер, ай æ мастесæг æй, зæгъгæ, 
кæбæл фæггурусхæ уидæ, уомæн раервæзуни мадзал нецидæр 
бал хузи уидæ. 
Прожектори тунæ, раст æй цума соргæ еске кодта, уотæ кон- 
цлагери фæзуати алли къумти раледзæ-баледзæ кодта. 
Тотраз æ цæститæ иицъцъундæ кодта, уотемæй бабæй æхе 
рафарста: «Ци бастдзийнадæ ес «СД» служби капитан, гестапи 
майор Бергер, Гъæдгæс æма мах астæу?». 

Æнæнгъæлти, æхемæ куд кастæй, уæхæн агкаг дзуапп ис- 
сирдта æ фарстайæн æхуæдæг: «Гъæдгæси фæд агоргæй, 
цалдæр уацайрагемæн мæ нисан балæдæрун кодтон. Æвæдзи 
мæ си еске немуцмæ банимугъта. 
Кæд гъуддаг уотæ ’й, уæд, зæгъун, æнгъезуй, лагери 
уæлдæр хецауадæ, обер-штумбанфюрер «СС» Эрлих фон Зиль- 
ке ’ма майор Бергер баихæс кодтонцæ капитанæн мах фæсте 
фæдæсмотæ кæнун. Капитан ба махæн нæ зæрдитæ ралхæдта 
’ма нæ æхебæл исæууæнкæ кæнун кодта. Алихани, Хуцауæн 
табу уæд, кæд ма æ уод æ медæги æй, уæд, капитан куд загъ- 
та, уотæ æй донгъаргæнæнбæл исæмбæлун кæндзинан. Ци 
уодзæнæй идарддæр, уомæн ба Уæллаг æ зонæг. Æвæдзи бал 
имæ капитани адæн сæ цæстæнгас фæддардзæнæнцæ фиццаг 
рæстæгути. Сæ гъос дардзæнæнцæ, æвæдзи, Гъæдгæси куд 
агордзинан, уомæ дæр. - Ци мæнгард æнцæ! Цубур дзурдæй, 
æнæкъæдзелæ робæстæ! - æ сæр батилдта Тотраз, - капитани 
дæр, куд æй балæдæрдтæн, уотемæй Гъæдгæс гъæуй. Мах ба 
æррæстæ æскъæппæги цигъди морæбæл нимайуй. Нæ... нæ... 
нæ, мæ хæнцъойлаг! Еугур зундгин ун дæр хуарз нæй! Мах цигъ- 
ди морæ нæ ан, мах хуæнхæгтæ ан, ’ма нæ ревæд къохтæй нæ 
райссæнæ, гер гауптман. Дæ нивæ бахуæрæ, куййи бæдолæ. Дæ 
гъазæнæй мин мæ уалхъос ку’ ниццавтай, уæд дæр дин, Али- 
хан ци бауодзæн, уобæл расагъæсгæнгæй ниххатир кодтон. 
Æндæра дæ мæ бунæй бæргæ некебал искъахтайдæ. Цъаммар! 
Прожектори рохс ниххустæй. Тотраз Аузбиййи фарс е 
’нгулдзæй бакъуæрдта: 
- Æгас ма дæ? 
- Æндæр некуд. 
- Бурæн идарддæр? 
- Бурæн, - цубур дзуапп равардта Аузбий е ’мбалæн, ’ма еу 
усми фæсте къагъди уæлгъос искусийнæ æнцæ. Къагъд адтайдæ 
еу æртæ метрей уæрхæн. Æрфæмæ дæр уой бæрцæ. Æ дæргъæ 
ба еу дууинсæй ампъеземæ хæстæг. Æ рæбунтæ хуæдмæли 
тæфæй исуолæфæнтæ н’ адтæй. Сæ зæрдитæ хастæнцæ. Хур- 
14 Заказ № 53 

фи хæлæрттæ хорхи уæнгæ исхъæртиуонцæ, фал уæддæр 
бухстæнцæ, сæ ревæд ахсæнти, ци исумдтайуонцæ, уæхæнæй 
неци адтæй. Уолæфун дæр, сæ фийтæ нæ, фал сæ гъæлæстæй 
райдæдтонцæ. Сæ уæнкæ партянкити æскъудздзæгтæй куда- 
циуа бæндæн дзикко бид ракодтонцæ. Тотраз, къахди билæбæл 
хуæцгæй, æхе урдугмæ еу дзæвгарæ ниууагъта, уæдта ниггæпп 
кодта. Мæрдтæй еуемæн е стæгути къæр-къæр иссудæй. 
- 0 ме Скæнæг Еунæг Хуцау, хатир мин бакæнæ, - æхебæл 
дзиуарæ бафтудта Тотраз. 
Алихан кæми адтæй, уой бонæй хуарз багъуди кодта ма ’й 
уайтæккæ дæр раирдта урзадауæн кæнгæй. Æ армитъæпæн 
ин тæрнихбæл февардта. Алихани сæр адтæй тæгæр ехæй дæр 
уазалдæр. 
- Рацох æй, - æ сонт гъæр исервазтæй къагъдæй. 
- Сабур уо, гъæуаггин! - бунмæ имæ нидздзурдта Аузбий, - 
æ зæрди цæфмæ ин дзæбæх байгъосæ! Æ къохти тогдадзинтти 
куст дæр ин исбæрæг кæнæ! 
Тотраз æ гъос Алихани реубæл фæтътъæпæн кодта ’ма æ 
фурцийнæй дзоруй е ’мбалмæ хæрдмæ: 
- Æгас æй! Косуй æ зæрдæ! Тагъддæр æруадзæ бæндæн! 
- Ма гъæр кæнæ, кенæ ба æртемæй дæр ами байззайдзинан 
æносмæ! - сабур æй кодта Аузбий ’ма имæ бæндæн ниууагъта. 
- Нæ хъæртуй. Цубур æй. 
- Дæ рæбунтæ ескæмæй робæ фелвасæ ’ма бæндæн 
фæддаргъдæр кæнæ. 
- Дæ сæри зунд фæццудæй, Аузбий? Æз ба ами 
мардæстъегъæг дæн? - рамæстгун æй Тотраз. - Дæхе робæ 
фелвасæ ’ма ’й æрдæттæ! 
- Лагери æгъдæуттæ ди феронх æнцæ, æви ци берæ дзо- 
рис. Æнæ робæй ку бацæуæн мах бæгънæгæй баракмæ, уæд нæ 
исон сæумæ æндзарæнтæн пецтæмæ ке багъæлдздзæнæнцæ, 
уой нæ зонис? 
- Уой дин бæргæ зонун! 
- Мадта ескæмæй раласæ! 

- Æрхезæ ’ма дæхуæдæг архайæ! 
- Фæстæмæ ба ма нæ ка исесдзæнæй? 
- Уомæй дæр бабæй раст дæ. 
- Æгас мæрдтæй еунæг æгас хуæздæр æй, - разæнгард код- 
та е ’мбали Аузбий, - макæмæ бал æнгъæлмæ кæсæ. Архайæ! 
Урзацауæнгæнгæй æ къохти цидæр дивилтæ бафтудæй ’ма 
си бæндæнбæл бафтауæн кодта. Алихани астæубæл æй бабаста, 
уотемæй хæрдмæ исдзурдта: 
-Ласæ’йсабургай! 
Аузбиййи исхуæсти кæд Алихани æ раздæри уæзи æмбес 
дæр нæбал адтæй, уæддæр уæнкæ дивилтæй бид бæндæн ра- 
тудта. Тотраз бабæй æй куддæр-муддæрти бацалцæг кодта. 
Уæддæр бабæй раскъудæй. Еума хатт дæр бабæй æй бабаста. 
Некуд æма неци. 
- Мæрдти хæццæ гиризгæнæн нæййес, Аузбий, - 
зæрдхъурмæй загъта Тотраз ’ма Алихани фарсмæ исбадтæй. Æ 
гъæбесмæ æй æрбаиста ’ма ’й æ хъури ниттухта, - мах ами Нар- 
ти кæнти байззайдзинан, фал ду ба, Аузбий, уæддæр дæхе гъуд- 
даг кæнæ. 
Бонæй донгъаргæнæнмæ хæстæг Аузбий ци синдзин тели 
устур барабан фæууидта, е æ зæрдæбæл æрбафтудæй ’ма е 
’мбалмæ дзоруй: 
- Тухсгæ ма кæнай. Нуртæгки ами уодзæнæн цæсти 
фæнникъулдмæ. 
Берæ рæстæг ибæл нæ рацудæй, уотемæй синдзин тели 
хæццæ фæззиндтæй. Æ еу кæрон ин къагъдмæ ниууагъта. 
Тотраз, гъуддаг цæй медæги æй, уой ку ралæдæрдтæй, уæд 
имæ дзоруй: 
- Марунмæ нæ гъавис? 
- Тели синдзитæ партянкитæ ’ма роби æскъудтæй батохæ, 
бауæр куд нæ фæгъгъæндзугкин кæнонцæ, уотæ. Уони 
уæлæмхасæн ба ма Алихани астæубæл дæхе робæ дæр бабæттæ, 
уæдта дæмæ æй фæстæмæ ниддæтдзæнæн. 
Алихан æнæ еу цъæррæмухстæй уæлбилæмæ ист æрцудæй. 

*>СФ '^Нгар18* Ш^212 "@ Ну^ '^ф^1 
Еу усми фæсте Аузбий Тотрази дæр исласта мæрдти къагъдæй. 
Алихан сæ астæу, уотемæй сæ фазæбæл бургæй 
донгъаргæнæнмæ бахæстæг æнцæ. Рауолæфуни фæндæ сæмæ 
фæззиндтæй. Ку æрлæудтæнцæ сæ бурунæй, уæд еу усми фæсте 
Аузбий Тотрази бафарста: 
- Ка æй, дæумæ гæсгæ, еци капитан? 
- Хуцау æ зонæг. Æвæдзи хуарз немуцаг, - дзуапп ин равард- 
та Тотраз. 
- Кæд кæми фæууидтай хуарз немуцаг? Миййаг Алихани 
хæццæ ести æрдигæй баст æй? Цæмæн æй бафæндæ адтæй 
Алихани раервæзун кæнун? Куд æй лæдæрдæуа? 
- Нæ зонун, æ еци хуарздзийнади фæсте ци лæууй, уой. 
- Фæстаг рæстæги лагери хабæрттæмæ дæ гъос неци 
æрдардтай? 
- Гъо-ма? - бадес кодта Тотраз. 
-Ес дам-думтæ. Ес, дан, нæхеуон лæг. Болкъон. Æ рæбун, дан, 
сосæг къуар батумбултæ ’й. 
- Гъæдгæсæй зæгъис? 
- Гъо-о. Ести фегъустай? 
- Æз дæр дæуæй фулдæр нæ. Фал кæд æцæгæйдæр гъуд- 
даг уотæ æй, уæд нæ æ хæццæ нæхе бабæттун гъæуй. Лагерæй 
нин къæхтæ кæнгæ æй. Дони къосидзаг зменсæбæл нивгæнгæй 
куд æрбайсæфуй, уой исæфт фæккæндзинан ами. Еу цалдæрей 
хæццæ дзурдтон Гъæдгæси туххæй ’ма мин загътонцæ, ес, 
дан, уæхæн адæймаг. Дессаг е нæй. Дессаг е æй, æма ’й зонгæ 
куд неке кæнуй, е. Гурусхæ кæнун райдæдтон, кæд, ке хæццæ 
фембæлинæ, уонæй еске, миййаг, уæйæгæнæг æй ’ма мæ фон 
Зельке кенæ Бергермæ банимугъта. Кæд нæмæ еци дууæ тог- 
дзухи капитани барæй исаразтонцæ, уæддæр бæрæг нæй. 
Дзæбæх ибæл ку рагъуди кæнæн, уæд фон Зельке, Бергер æма 
капитан æнцæ кæсалгæ ахæсгутæ. Гъæдгæс - кæсалгæ - ке 
ахæссунмæ гъавунцæ, е. Мах 6а æнгурæ æд золкъе. Кæсалгæ 
ахæсгутæ кæсалги цæмæй ниййахæссонцæ, еци косæнгарз. 
Бамæлæдæрдтæ? 

- Уой балæдæрдтæн, фал сæ ду кутемæй æркъипп ластай, 
Тотраз? Мæнгард ма фæууай, е! 
- Уотидæй. Хумæтæги хинцуйнаг скъоладзауæн æртæ 
æнæбæрæггæнæней хæццæ. Кæсалгдзаутæ. Кæсалгæ. Æнгурæ. 
Холмс куд зæгъидæ, уой нæ гъуди кæнис? 
- Нæ гъуди кæнун. 
- Элементарно, Ватсон. 
- Циуавæр Холмс, циуавæр Ватсон? Ка æнцæ, ци æнцæ? Мах 
баракки уæхæнттæ нæййес. 
Тотраз байдзулдæй æхемедæг, уотемæй е ’мбалæн загъта: 
- Шерлок Холмс æнæгъæнæ Англией тæккæ зундгонддæр 
фæдæсмотæг адтæй. Ватсон ба - е ’рдхуард дохтур. 
- Цæмæй сæ зонис? 
- Тугъди размæ киунугутæ арæх кастæн. 
- Хумæтæги дæ камиссар Ковзун æ хуæдæййевæгæй нæ нив- 
вардта, тохгæ ма ку кодтон, уæд. Æз ди алкæддæр сæрбæрзонд 
фæууон, уой зонис? 
- Зонун æй, ме ’нсувæри хай, козбау мин ке нæ кæнис, уой. 
Æрмæстдæр уой ба нигъгъуди кæнæ, нæ сæйрагдæр тох ма 
разæй æй махæн æзнаги нихмæ. 
- Раст зæгъис, Тотраз. Æма Алихан æма дæуæй уæлдай æз 
æууæндгæ дæр некæбæл кæнун. Цалдæнгæмæ ма уолæфунгъон 
уæн, уæдмæ гъæуама кæрæдзей фарсмæ æнгом лæууæн. Ду ба 
гъæуама нæ сæрбонс уай. 
- Мах æртемæй дæр æнгæрттæ ку ан... 
- Нæ, нæ... - Тотрази дзурд райста Аузбий, - зонис æй, 
нæхемæ хуæнхти, не ’гъдаумæ гæсгæ, бонхестæрæн бонкæстæр 
алкæддæр кæстæреуæг бакæнунмæ цæттæ фæууй, ами дæр 
гъæуама мах не ’гъдау ма ихалæн. 
- Мæнгæй неци загътай, - æ хæццæ исарази æй Тотраз. - 
Тугъди райдайæни фиццаг бонæй ардæмæ дæр еумæ ан. Берæ 
хуарз адæн адтæй нæ рæнгъити, уотемæй тох кодтан цифуддæр 
æзнаги нихмæ. Кæрæдземæ уæззау сахатти усхъæдарунгъон 
адтан ’ма сæбæл нур се ’дасебæл дæр æууæнкæ нæбал ес, 

уой зæгъун нæ бон нæй махæн. Æнæ æууæнкæй дæр зæнхи 
къоребæл цæрæн нæййес. 
- Е дæруотæ æй еуæрдиги... Иннердиги ба райсæн не’мпол- 
каг Æмбуди. Еумæ фæттухтан, ’ма ци? Кæсай има нур ба! 
- Æмбуд адæймаг ке нæ æй. Æмбуд дæр æй уой туххæй 
исхудтонцæ. Куй æма хуæдмæлхуарæй игурд ку нæ уидæ, уæд 
æ райгурæн бæстæ хъæдори къосбæл нæ рауæйæ кодтайдæ. 
- Камиссари дæр уомæй уæлдай неке банимугътайдæ, - æ 
фур мæстæй Аузбий е ’нгулдзæ æ дæндæгутæй нилхъивта, 
- æз ба ма ин, æстонгæй ку мардæй, уæд нæ фæстаг къæбæр 
бахуæрун кодтон. Нур ба нин ами немуцаг фельдфебель Кнук- 
си æнæхснад къелтæ е ’взагæй æстæруй. Фæсмонæй мæлгæ 
фæккæнун, тогæмхæццæ хъумæй кæлмитæ ку хуардта, уæд ин 
топп æ сæрбæл ке нæ ниццавтон, уобæл. Эх, анассæни! 
- Мах хуæнхаг адæн ан. Нæ къæбæр æма нæ цæнхæ нæ 
тоттинбæл дæр нæ римæхсæн. Æмбуд ба фоне æй, фоне. Сабур 
уæсбæл кæвдæси фæсте богъай ном ку исбадуй, уæд сикъайæй 
æвзедун райдайуй. Еци рæстæг æй кенæ æвгæрдун, кенæ ба 
дзæбæх кæнун фæгъгъæуй. Лæдæрис мæ? 
- Еци гъуддаг мæхе зæрди дæр рагæй æй. 
- Куд тагъддæр, уотæ хуæздар, загъта Тотраз Аузбиййæн. Еу 
усми фæсте ба ма имæ нæуæгæй бадзурдта, - Воржихæ дæр æ 
хæццæ. 
- Дзурд дæр ибæл нæййес! Ардæмæ ци бон æрбафтудан, еци 
бонæй ардæмæ мин е дæр мæ игæри хурфи балуй. Лæгъуздæр 
адæймагæн искæнæн нæййес. 
Донгъаргæнæн азгъунсти къоппа сæрбæл уаруни фиц- 
цаг уæззау æртæхтæ, тъæбар-тъубур кæнгæй, æнгулдзæхтæ 
кæнунмæ фæййагайдтонцæ. 
Сæ фæстаг хъауритæ рамбурдгæнгæй Тотраз æма Аузби 
се ’мбали донгъаргæнæни исмедæг кодтонцæ. Уоми сæмæ 
æнгъæлмæ кастæнцæ. Дæргъæл вæстæ, борхелæ, фудхуз цæсгон 
французаг, Доменик, син фулдæр æ къохтæй амонгæй, саст 
уруссаг æвзагбал балæдæрун кодта, Алихани бал рæстæгмæ, 

цæмæй æй фашисттæ не ’ссеронцæ, уой туххæй, дзæбæх рауæни 
баримæхсун гъæуй. Ци нæм фæууй. Кнукси фæсдзæуинттæ 
Воржихæ ’ма Æмбуд ба донгъаргæнæн арæх бæрæг кæнунцæ. 
Доменик е ’мбал пецмæ æндзарæг Реней хæццæ цæбæлдæр 
раунаффæ гæнгæй, исбæлвурд кодтонцæ Алихани римæхсæн 
бунат. Рæбунгкаг хатæни устур тулфæдæттæн котели фæсте. Сæ 
бон цæмæй адтæй, уæхæн дявилтæй ин фæйнæгутæбæл листæн 
ракодтонцæ. Зæронд кæрци æскъудтæ ба ибæл гъæццоли 
бæсти нимбарзтонцæ. 
Доменик еу къумæй къурусгайдзаг, æ хуæрз тæф кæмæн 
калдæй, уæхæн цумуйнаг æрбадавта. Тух-амæлттæй æй 
Алиханæн бадардтонæ. Еу усми фæсте æ бауæр ку багъар æй 
и тæвди цумдтæй, уæд Алихан æ цæститæ байгон кодта. Сонт 
ракæсæ-бакæсæ бæргæ кодта, æ фарсмæ ци адæм адтæй, 
уонæмæ, фал син зæгъун ба æ бон неци иссæй. Тотраз æй 
балæдæрдтæй, Алихан æй ке бафæсмардта. К уой æма имæ, 
æ медбил баходгай, æ цæстæ фæнникъулдта. Алихани билтæ 
базмалдæнцæ Тотразмæ кæсгæй. Æ цæститæ бахгæдта, ’ма 
æрфунæй æй. 
Тотраз уæд Алиханмæ никкæсидæ, уæд Доменикмæ. Фран- 
цузаг ин, æ катаййи сæр ци адтæй, уой, æвæдзи, балæдæрдтæй 
ма ниххудтæй. Æ тумбул къохи сæрмæ æ хестæр æнгулдзæ ис- 
хъел кодта, уотемæй загъта: 
- О’кей, Ваня... Гут раше-н... 
Алихани сун-сун иссудæй. Тотраз, цумуйнаг ци къурусги 
адтæй, уомæ амонгæй, Доменикки рафарста: 
- Ци ин бадардтай? 
- То-фа-риш Ваня... хо-ро-шо... Ло-шад... - идзулдæй Доме- 
ник. Тотразæн балæдæрун кодта, лагери бæхтæй еуей æрæги 
горен рæбун æхсæвæ æндæмæ раервæзгæй ток ниццавта, ’ма 
уой фидæй басæ бацумдта Алихан. 
Тотраз, æ сæр æнахур тилд гæнгæй, æ къох ракъуæрдта 
французагбæл. Æ финдзи буни бадугъ-дугь кодта: 
- Хæпси басæ ма уæд, бæхи басæй ба ин кæд неци уа. 

Доменик æй ралæдæрдтæй. Æдзинæгæй комкоммæ кастæй 
Тотразмæ, уотемæй загъта: 
- Ля-гу-ш-ка найн... нихт, ло-ш-ад... 
- Данке... Данке, - худтæй Тотраз, уотемæй французаги æ хъу- 
ри ракодта. Доменик раги бацудæй бакастæй æ лæги карæмæ. 
Тотраз, цума раст æ фурт адтæй, уотæ ин æ фæсонтæбæл æ урз 
фæлмæн дуд æркодта. Уой фæсте æ хъури ниттухта Аузбиййи 
дæр. Цидæртæ син дзурдта æма дзурдта. Кæд ин кавказæгтæ æ 
дзубандийæй неци балæдæрдтæнцæ, уæддæр си хъæбæр берæ 
гъардзийнадæ ке адтæй, уой ба æнæмæнгæй æнкъардтонцæ се 
’взонг зæрдитæ. 
Алихани бунатмæ бацæуæн устур зæронд къолæ дуарæй 
бааууон кодтонцæ. Рене къранттæй котели тулфæ рауагъта. 
Римахсæнæй бæзгин гъар тулфи фæссаууон фæд дæр набал 
райззадæй. 
- Москау... Париж... Фройндшафт... - Реней цийнæн кæрæнттæ 
нæбал адтæй. Æгасей цæсгæнттæ дæр кæдæй-уæдæй барохс 
æнцæ æрттевгæ цирæгътау. 
Цæмæй сæ еуетæ дæр æма иннетæ дæр гурусхи ма 
бахауонцæ, уой туххæй бадзубанди кодтонцæ, цалдæнгæмæ 
Алихан æхебæл фæххуæца, уæдмæ имæ уæлдай рацо-бацо 
куд нæ кæнонцæ е ’мбæлттæ. Тотраз æма Аузбий, сæ нæуæг 
зонгитæн хуæрзизæр загъгæй, сæхе æндæмæ раистонцæ 
донгъаргæнæнæй... 
Баракмæ бахезæни тамбури Кнукси стъоли фарсмæ 
къелабæл бадгæй баййафтонцæ, сæ уодесæг кæмæй уидтонцæ, 
еци пан Воржихи. 
- Æхсæвигон кæми серноба кæнетæ, Кавказ? - Воржихæ 
сæмæ е ’нгулдзæй бартхъерæн кодта, æ цонгбæл ци уорс 
хæцъелæ баст адтæй, уомæ амонгæй. - Вахтæбæл дæн, уой нæ 
зонетæ? Нур цалдæр сахатти сумахмæ æнгъæл кæсун ами. 
- Цитæ дзорис, пан Воржихæ, - æ цæсгон ниттауæг кодта То- 
траз, - нæхе гъудий минкъий раздæр уборнамæ рацудан. 
- Изæрхуар ке скодтан, е нин нæ ниттадæй ’ма нæ губунтæ 
фæттæнæг æнцæ, - æхе ниммæгур кодта Аузбий дæр. 

- Губуннезæй сæйгити бунат изолятори æй, - бахудтæй 
Воржихæ, - сæумæ раги уæ уордæмæ рарветун кæндзæнæн. 
- Ма гириз кæнай, пан Воржихæ. Изоляторæй еунæг над ке 
ес айдагъдæр «Сæрмагонд зони» пецтæмæ, уой хуарз ку зонис 
дæхуæдæг. Махмæ нимади ку дæ, хуарз цæстæ дæмæ ку дарæн... 
- Пан Воржихæ, - Тотрази дзурд райста Аузбий, - Кавказ 
губуннезæй нæ сæйуй. Губуннез минкъий микроб æй. Кавказ ба 
мæнæ уинис, - æхе фæббогал кодта, - пили асæ, пили. Ха-ха-ха. 
- Барæй ниххудтæй, æ цæститæбæл ба рагъазта, а фæстаг 
рæстæги сæмæ пан сосæггити æ цæстæнгас куд даруй, е. Куд 
гъæуай кæнуй сæ фæдбæл алли рауæн дæр. 
- Сæнттæ мин ма цагъдайтæ, - Воржихи цæсгон фæттар æй, 
- кæсай анæмæ! Бæдæйнæгтæ мин испилтæ æнцæ, ледзгæ мæ 
разæй ’ма хусгæ. Тагъд, кенæ ба, - æ къох телефони хæтæлбæл 
æрæвардта, - нуртæкки Кнуксмæ базордзæнæн! 
- Лæдæрд æй гъуддаг, господин пан Воржихæ, - хатир корæн, 
- Тотраз Аузбиййи æ разæй æнсонгæ цæуй, - хуссун афонæн ин 
æй, кавказаг пил. Æви индийаг дæ? Æви африкаг? Воржихæ сæ 
фæдбæл идзулдæй еу рæстæг, удта сæбæл æ къох æнæнвæрсон 
уигъд ракодта. 
Сæ цæститæ кæрæдзебæл дæр нæма фæццæфстæнцæ, 
уотемæй лагери сигналон мадзæлттæ сонт æрра берæгъти 
ниуд кæнунмæ фæййагайдтонцæ. Прожектортæ фæзуати алли 
рауæнтæ ’ма азгъунститæ æсгарунмæ фæцæнцæ. Уæзласæн 
машинтти гув-гув, куйти рæйун, уаруни æстуф, арви гъæртæ 
’ма æрттеваги цæфсгæ æвзæгутæ дуйней сæ сиусартæбæл 
исистонцæ. Уацайрæгтæ баракки хурфи къæрæзгити рæбунтæ 
къуæрттæ-къуæрттæй æмбурдтæ кодтонцæ. 
- Æвæдзи бабæй еске ралигъдæй, - райгъустæй еуæрдигæй. 
- Кæд нæхеонтæ æрбалæбурдтонцæ, - дзурдтонцæ 
иннердигæй. 
- Бергер бабæй дзиуиттæгтæбæл цауæн кæнуй... 
- Сæ еугуремæн дæр сæ фæйнæ мадебæл исбадетæ, - 
бæзгин украинаг æвзагæд æлгъиста идарддæр къумæй кадæр. 

Баракмæ фæммедæг æй фельдфебель Кнукс æд куй. Æ 
фæрстæмæ Æмбуд æма Воржихæ. Уацайрæгти къæрæзгити 
разæй сæ хуссæнтæмæ бацæун кодтонцæ. 
- Хусгæ æгасæй дæр, хусгæ! - бицъинæг æскъудта Æмбуд. 
- Цæсти фæнникъулдмæ æ хуссæни ка нæ уа, уомæ фель- 
дфебели куй уагъд уодзæнæй! - бавзиста Воржихæ. - Уой фæсте 
уæ игъаст маке ракæнæд! 
Адæн сæ хуссæнти æрбунæттон æнцæ. Уæлдай æстуф 
некæцæйбал игъустæй. Дуйней æ кеми æрцудæй. 
- Ци ’рцудæй? Хъалагъурти топпи гæрах дæр ку некæцæй 
райгъустæй, Аузбий. 
- Алихани ма иссерæнтæ? 
- Уомæн уæн нæййес хорискастæй раздæр, - федарæй загъ- 
та Тотраз, - уæд айфонгæмæ мах дæр агурдтайуонцæ. Уæдта 
уæхæн нецæййаг гъуддаги фæдбæл немуц уæхæн сонгун 
хъæлæба не ’саразтайуонцæ. Ами тæвдæ дæр цæлæ исфунх æй. 
- Раст зæгъис уомæй ба, Тотраз. 
- Аузбий, бонирохс бахезæн. Хабæрттæ ку уа, уæд сæхуæдтæ 
сæхе игъосун кæндзæнæнцæ. 
Рабон æй. Рæфтад афонæ дæр нæма адтæй, уотемæй 
уацайрæгтæ сæ фур цийнæй гъос-гъосаййæй дзурдтонцæ 
кæрæдземæн нæуæг хабар. Æхсæвæ кадæр немуцаг афицерти 
уолæфæндони обер-штумбанфюрер Эрлих фон Зильке ’ма май- 
ор Бергери сæ фæлладуадзæн хæдзари дамбацайæй фæйнæ 
цуппар æхсти фæккодта. Сæ тоги æвдулгæ сæ ниууагьта, 
уотемæй сæ марæгæн æ фæд æрбайсавдай. Ка адтæй, ци адтæй, 
е бæрæггонд не ’рцудæй. Бургамистр исæрра æй. Бунæттон 
гестапи косгутæ, «СС»-и афицертæ ’ма пъæлицайтæ агъуд 
берæгъбалти зилд кæнунцæ горæти гъæунгти. Некуд æма неци. 
VII 
Алиханбæл донгъаргæнæни еу æртæ къуæрей рацудæй. 
Æ хъауритæ æма æ бауæри уæзæ сæ раздæриккон бунати 
исбадтæнцæ. Е ’мбæлттæ дæр æй, сæ равгæ куд уидæ, уотæ 
рабæрæг кæниуонцæ. Кæд син Воржихи циргъ цæстæнгас сæ 

фæд нæ уæгъдæ кодта, уæддæр. Æууæнкæ н’ адтæй панбæл. 
Алли афони дæр æ бон адтæй Кнуксмæ багъаст кæнун. Æ фур 
цъаммарæй ин алци дæр бантæстайдæ. 
Еу изæр фæскуст Тотраз æма Аузбий баракки размæ 
дортæбæл бадтæнцæ, уотемæй сабурбæл дзубанди кодтонцæ. 
- Лухгонд æй, - рагъæуæйттæ кæнгæй, загъта Аузби. - Гъо, 
фал ма еу къуар бони бахезун гъæуй, - æ хæццæ исарази æй То- 
траз. 
- Ледзгæ бæргæ, фал кумæ? Нæхеуæнттæмæ ку бахауæн, 
уæд нæ Сибири амæттаг фæккæндзæнæнцæ. Немуц нин 
бонсауизæрмæ уой ку дзорунцæ, - æ къæхти бунмæ кастæй 
Аузбий. 
- Ниууадзай дæ еци дзубанди, - раймæтæвдæ ’й Тотраз, - 
цæбæл Сибир, Сибир кæнис: Сибир уæд, ма уæд, махæн си ци 
уæлдай ес. Нæ къæхтæ нæ ардигæй хæссун гъæуй. Фал Алихани 
ба ами куд уадзæн? Бамайхездзинан. Уæдмæ ба кæд Гъæдгæси 
къуарбæл исцурæвæрæ уианæ. 
- Кæд еунæг Гъæдгæс дæр некæми ес ’ма’й немуц сæхуæдтæ 
æргъуди кодтонцæ, уæддæр ин мах ци зонæн? 
- Нæ зонун, - æ усхъитæ балхъивта Тотраз, - æнæ Гъæдгæсæй 
дæр нæхуæдтæ ести кæндзинан. Алихан дæр цæттæ ’й, фал ма 
’й еу къуæре бауадзæн. Фæффедардæр уодзæнæй уæдмæ ’ма 
æртемæй нæхе искъуæрдзинан иннæ къуæрей. Нæхеуонтæмæ. 
- Гъæйдæ, иннæ къуæрей, - æ сæр батилдта Аузбий, - 
мæ бон нæбал æй ами. Мæ хъауритæ мæ бауæрæй исусун 
райдæдтонцæ. Мæ фуни ба алли изæрæй дæр нæ хуæнхбæстæ 
уинун райдæдтон. Сауæдонæмæ бацаун ме ’донуг басæттунмæ, 
æргубур кæнун мæхе. Мæ къохтидзаг уазал донæй исесун. 
Куддæр си исхупп кæнунмæ фæгъгъавун, раст еци рæстæги ба 
коми топпи тæрах ниййазæлуй. Мæ сор хеди æвдулгæй фегъ- 
ал ун и топпи гæрахмæ ’ма мæ бон сæуми уæнгæ бафунæй ун 
нæбал иоуй. Нæ зонун, Тотраз, еци фун уотæ арæх цæмæн уинун. 
Цæмæдæр гæсгæ цума мæ мæлæт бонæй-бонмæ хæстæгæй- 
хæстæгдæр кæнуй. Уотæ æнкъарун райдæдтон мæхе... 

- Дæ гъæла дзорæ ниууадзай, - æ дзурд ин райста Тотраз. 
- Æз дæр, ду куд, уотæ хуæнхтæ мæ фуни арæх уинун. Алли 
къæдзæх, алли къахнад, алли дор дæр. 
- Цæмæн уотæ æй? Ци амонунцæ нæ фунтæ? 
- Уоми уæгъдæ адæн адтан, сæребарæ. Ами уацари ба 
сæребарæ айдагъдæр нæ фунти фæууæн. Уобæл мæ хæццæ 
арази дæ? 
- Гъо, фал ма топпи гæрах ба ци амонуй? 
- Стъафирилла! - арф ниууолæфтæй Тотраз. - Дæ Хуцауи 
хатирæй, Аузбий, ци зиндарæн исдæ æригон уогæй! Нæбал 
æй гъуди кæнис, еунæг бонмæ нæбæл цæйбæрцæ бомбитæ 
æркалиуонцæ немуцаг хуæдтæхгутæ? Цæйбæрцæ снарядтæ 
нæбæл рауадзиуонцæ комкоммæ сæ дзармадзантæ ’ма 
танкитæ? Уони ку нецæмæ дардтай дæ асæги. Нур ба дæ фуни 
еугай гæрæхтæй тæрсун райдæдтай? Ходæг дæмæ е нæ кæсуй 
дæхемæ? 
- Дууæ мæлæти нæййес лæгæн, - æ къох ракъуæрдта Ауз- 
бий ’ма Тотразмæ бакастæй. - Ами мæ уацари рамæлун нæ 
фæндуй уацайрагæй. Тæрсгæ дæр нецæмæй кæнун, уой зо- 
нис. Æрмæстдæр мæ Сибири уазалти бамбуйуни бæсти ба неци 
гъæуй. Æнæгиризæй дин æй зæгъун. Мæ цард дæр. 
- Цæбæл Сибир, Сибир кæнис?! Мах ма ами гъæуама нему- 
цаг фашистти нихмæ истохæн. Ци ихæстæ си дарæн, уони син 
гъæуама дувæрæй бафедæн. 
- Берæ раст адæн тугъди размæ рарвиста Сибирмæ Бецъо- 
гун.Зонисуой? 
-Зонун. 
-’Ма? 
Дууемæй дæр нигъгъос æнцæ. Хуцау сæ зонæг, ахæн гъу- 
дити æрфти ранигъулдæнцæ дууæ æмбали идард æцæгæлон 
зæнхæбæл. Еу усми фæсте Тотраз, е ’рфгутæ нилхийгæнгæй, 
исдзурдта: 
- Бецъогун, æз куд гъуди кæнун, уотемæй Мæскуй 
тæбæгъ æма сидзæстæртæ æхсæн, Кремли бæрзонд фæрсти 

фæстейæй, устур паддзахади цитæ цæуй, уонæн æгасæй зонгæ 
дæр ци кæнуй. Рæстдзийнадæ ин комкоммæ ка балæдæрун 
кæндзæнæй. Ягодитæ ’ма Ежовтæ æви Мехлистæ ’ма Беритæ? 
Паддзахадæ бунæттон æлдæртти къохи æй æма сæ ци фæндуй, 
уой кæнунцæ. 
- Бецъогун æхе ку нæ нигъгъос кодтайдæ, уæд Лубян- 
ки фидкъуæхтæгæнгутæ Блюхертæ ’ма Тухачевский хорхбæл 
нæ бахуæстайуонцæ. Сурх Æфсади сæр æ гурæй нæ рахецæн 
кодтойуонцæ. Мах дæр абони ами не ’вдулианæ Кнукстæ 
’ма Воржихити къæхти буни цъифи золкъау. Зæгъай мин æй, 
æнæгъæнæ Кавкази хуæнхаг адæмти уарзон адæймаг Кирови 
цæмæн рамардтонцæ мах хуæнхбæсти, Кавкази Киров рево- 
люцион куст ке хæццæ кодта, уонæй ма нур ка æй æгас? Не- 
кебал. Уоман æма сæ хахуртæ бундзагъд никкæнун кодтонцæ 
чекиститæн НКВД-й тогæйдзаг пъадвалти. 
Кæд раст дзурдта Аузбий, уæддæр Тотраз фæффæсмон код- 
та. «Нæма гъудæй аци дзубанди уæхæн бæрзæндтæмæ исесун», 
- фал ма ин ци гæнæн адтæй нур ба. Гъазти ку бацæуай, уæд си 
семун гъæуй. Игъуста е ’мбалмæ. 
- Махмæ, Кæсæг-Балхъари, хъæбæр берæ адæн æрцудæй 
рæстбæл æфхуард. Мæнæуи къуар æфсеребæл адæймаги Вор- 
кутай уæнгæ исмедæг кæниуонцæ. Сумахмæ ба Иристони мин- 
къий уæхæн хабæрттæ адтæй? 
- Махмæ дæр хуæздæр н’ адтæй, - æ хæццæ исарази æй 
Тотраз. - Цардæй нæ коми æригон лæг. Горга хундтæй æ ном. 
Рæсугъд, бæрзонд. Гъæддух, ездон. Æ хестæртæн хуарз кæстæр. 
Мæгур лæг æма уоси фурт. Граждайнаг тугъди нæмæ медкоммæ 
Деникин æма Шкурой æфсæдтæ ку æрбампурстонцæ, адæни 
æфхуæрунбæл ку фæцанцæ, лæгауиндзæнтæ ку фæззиндтæй 
гъæути, уæд Горга æхе хузæнтти æрбамбурд кодта æ фæрстæмæ. 
Сæ дуйнебæл æфсæддон гъуддæгтæбал ка ахур кодта, еци уор- 
сгвардион афицерти къуар бонемæ ниддæрæн кодта. 
Ци ефстæгутæ ма си раервазтæй, етæ ба ходуйнаги 
лигъдæй сæ сæртæ бафснайдтонцæ гъæдтæ ’ма лæгæтти. 

Горгай партизанти къуар син сæ фæд нæбал уæгъдæ кодта. 
Зумæги райдайæнтæмæ сæ фæстаг хъазайхагей уæнгæ бунд- 
загъд никкодтонцæ. Коми нарæги сæ урдугмæ куйгæлдзæнæй 
ракалдтонцæ. Горга адæмон бæгъатæр иссæй. Бунæттон 
Хецауадæ ку æрфедар æй, уæд æй Мæскумæ ахур кæнунмæ 
рарвистонцæ. Фæстæмæ ку исæздахтæй, уæд Обком партий 
наркомæй косун райдæдта. Фиццаги дæр нæ коми гъæутæмæ 
машинæбæл Горга æрбацудæй æ шофери хæццæ. Дума æзинæ 
адтæй, уотæ ма нур дæр мæ цæститæбæл рагъазта. Е æцæг 
бæрæгбон адтæй коми цæргутæн. Æд устур, æд минкъий, æд 
цъелæ, æд мелæ цийнæ кодтан. Æнæ сахъат адæмихатт нæййес, 
- Тотраз арф ниууолæфтæй, - кедæрти зæрдæмæ нæ фаццудæй 
еци гъуддаг, - ома, æзинæ дæр ма Горга сæнари æвдулæй 
æскъæти фонси хæццæ, нур ба имæ неке кæсуй, цæхæн 
бæрзæндтæмæ исхизтæй. Сæ фур соцъайæй ибæл хахуртæ 
финстонцæ. Æ фæд ин нæбал исуæгъдæ кодтонцæ. Замманай 
лæги фехстонцæ, - æ сæр фæсмони тилд æнæбари бакодта, - 
фесавдæй лæг рæстбæл. Нæ уарзон Горга ка адтæй ’ма ци адтæй, 
уой Бецъогун цæмæй зудта? Нецæмæй. 
Уинис æй, ами дæр нæ рæбунтæ цæйбæрцæ гадзирахаттæй 
цæугутæ'мацъуххæсгутæес,уой?Етæуæларвæйне'рхаудтæнцæ, 
нæ. Нæ астæу райгурдæнцæ. Нæ хæццæ ирæзтæнцæ. Сæребарæ 
адæймаг уогæй, мæлæтбæл дæр æз арази дæн. Мæ тохæн дза- 
умау гъæуама мæ къохти уа, уотемæй рамæлон, Кнукси куййæн 
æхсæвæйраг исуни бæсти. Ледзгæ’й ардигæй. 
- Ци уа, уой уæд. Ледзгæ’й, - исарази æй Аузбий.Уæхæн тæвдæ 
дзубандитæй си еу усмæ, концлагери хурфи ке æнцæ ’ма, ци 
дортæбæл бадтæнцæ, уонæбæл дæр гъостæ ке ес, е мæрдирæнхæ 
æрбацæй. Нæй балæдæрдтæнцæ, сæ ниллæг фæлмæн сосæг 
гъæлæси уагæ уахъæрон муртæмæ ке рахизтæй, уой. 
- Ха-ха-ха, - арви гъæрау сæ фæсмæкъурæй райгъустæй Во- 
ржихи ходун. 
Дууæ æмбалебæл цума ирайгæ дони къос еске бакалдта, 
гъеууой æсхъиуд фæккодтонцæ сæ бунæттæй. Сæ гъæлæстæ 

«>4*^ф~-ш»- 22з «ф~н|8^Ф» 
хæлеуæй байззадæнцæ. Тотраз æ къох æ дзиппи ратъунста. 
Хиринкъабæл æрхуæстæй ’ма ин æ суг байгон кæнунбæл архай- 
ун райдæдта. 
- Кавказ, кумæ ледзунмæ гъаветæ? Æрхун мæбæл нæ 
кæндзинайтæ? - гириз сæбæл кодта пан Воржихæ, æхецæй ниб- 
боз уогæй. - Карки цъеути цагъд уæ ракæндзæнæнцæ. Кенæ ба 
сæ куйти ахсæнти исмедæгуодзинайтæ, æнæсæртæ! Сæфтгутæй 
уæлдай уи нецибал байззайдзæнæй. 
«Саг фæрæтмææрцудæй», - рагъуди кодтаТотраз ’ма е 
’мбалмæ æ тæрнихи бунти еу каст фæккодта. Рауидта Аузбий 
дæр, цæттæ ке адтæй сæ цифуддæр æзнагбæл æхе франкки 
цæф никкæнунмæ. 
Воржихæ рагон æхсист робас адтæй. Еу æма дууæ хатти 
нæ бахаудтæй уæхæн тæссаг уавæртæмæ. Цал æма цал хат- 
ти раервæзидæ, сау мæлæт имæ æ циргъ устур дæндæгутæ 
æвдесун ку райдаидæ, уæд. Марунмæ ’й ке гъавунцæ, уой 
балæдæргæй сæмæ æ медбилти мæнгард худт кодта. Æ къо- 
хи раамундæй сæ бакæсун кодта, сæ бакомкоммæ баракки 
бацæуæни рази, фельдфебель Кнукс æ куй æма еу къуар сал- 
датей хæццæ уацайрæгтæбæл æ хъал бон куд калдта, уомæ. 
Зæнхæбæл сæ æрбадун кæниуонцæ уæдта бабæй сæ нæуæгæй 
фæггæпп кæнун ласиуонцæ. 
«Мæхе сагъæс мæмæ нæбал ес», - загъта æхецæн Тотраз, 
- мæн куйтæ дæр бахуæрæнтæ, фал æнæ махæй Алихан ци 
бауодзæнæй?» 
Æ маст æ мæстдони нæбал цудæй, уотемæй, ци устур дорæй 
раистадæй, уой æ фур азарæй æ тумбул къохæй ниммæхст ла- 
ста. 
Воржихæ ма еу хатт æ сæри фенкъустæй Кнуксмæ раамуд- 
та. Æхецæн ба цума æ къохи дамбаца адтæй, уоййау сæмæ е 
’нгулдзæ ниддардгæй дзурдта: 
- Бах... Бах... Бах... Нæ уин батæрегъæд кæндзæнæнцæ, 
æнæзунд пилтæ! - æхе фæззилдта ’ма фельдфебели размæ 
бацудæй. 

Тотраз дорбæл е ’нæбонæй, æ фурмæстæй исбадтæй. Цæф 
сирди унæргъд никкодта. Еу усми фæсте æхемæ æрцудæй ’ма 
ходунбæл фæцæй. Аузбий имæ æнахури каст кодта. 
- Ци кæнис, Тотраз? 
- Мæнæ мæхебæл ходун ме ’нæхъаурæй. Ме ’знаги рамарун 
не ’ссæй мæ бон. Мæ хиринкъай суг ба мæ дзиппи бæргæ бай- 
гон кодтон лæгау, - æ сæр батилдта Тотраз, - нецæй лæг дæн! 
- Уотæ ма дзорæ, - Аузбий æ фарсмæ сбадтæй, æ усхъитæбæл 
ин æ цонг æравардта, - уой зонис, æма Воржихæн æ сайтами 
хай дæр агъаз кæнуй? Дæхуæдæг æвдесæн уо, Воржихæ кæми 
æрбавзуруй - Кнуксæн дæр æнæ уоми уæн нæ фæууй. 
- Уæдта уой зонæ, æма æз дæр цæттæ адтæн. 
- Бæргæ дæ балæдæрдтæн еунæг бакастæй дæр. 
- Кнукси дæр гъуди дæр бæргæ не ’ркодтайнæ. Мæ кард ку 
фегон кодтон, раст еци рæстæги мæ мæ гъудитæ, мæ сагъæстæ 
донгъаргæнæнмæ Алиханмæ бахъæртун кодтонцæ. 
- Некумæ ни раледздзæнæй пан. Ами нæ уодзæнæй? Алихан 
ба æнæ махæй... 
- Эй, гормон, æз дæр дин гъеууобæл рагъуди кодтон, 
æндæра пани хопъалæ æ гурæй бæргæ фæххецæн кодтайнæ, 
Аузбий. 
Дзæнгæрæги зæлланг гъæр концлагербæл, æхсæвæр 
хуæрун афонæ ке иссæй, уой фегъосун кодта. 
- Цæуæн гъæйдæ, Алихани рабæрæг кæнæн, - Аузбий загъ- 
та Тотразæн, - аци изæр æнæ баландæй дæр ниббухссинан. 
- Цæуæн, - æ бунатæй фæггæпп кодта Тотраз. 
Донгъаргæнæни сæ тъупп иссудæй. Кæрæдзебæл рацийнæ 
кодтонцæ Алихани хæццæ. Рене син, се ’мбал ке фæдздзæбæх 
æй, уой лæдæрун кодта, æртиккаг кочегар хустæй, Доменик ба 
уоми нæ разиндтæй. 
- Кæми дууæ, кæми ба æртæ сахаттей æмгъудæй æхе 
кумæдæр райсуй, - загъта Рене, - кæми ци фæммурхуй, уобæл 
ба ’й нæ фæффæрсæн нæ хестæри. 
Алихан Аузбиййи французагау ахур кæнунмæ фæццалх æй: 

- Бон-жур зæгъай, Аузбий. 
- Бон-жур ба ци æй, Алихан? 
- Дæ бон хуарз, махæрдигонау. 
- М-м-м, - æ сæр тилдта Аузбий. 
- Се-ля-ви зæгъай нур ба, - искарз ай Алихан. 
- Е ба ци амонуй, - фæрсуй æй Аузбий. 
- Цард уотæ æй, - дзуапп ин равардта Алихан, - нур ба мин 
зæгъай, биццеу: шер-ше ля-фам. 
- Æ, Хуцау дин ма уа! - æ билтæ низзулунтæ кодта Аузби, - 
шер-ше ба ци æй? 
- Шер-ше ля-фам, - Алихан æ амонæн æнгулдзæ Аузбиййи 
реугудурмæ исбуцæу кодта, - шер-ше ля-фам ба, ме ’рдхуард, 
хуарз уосæ агорæ дæхецæн, - ха-ха-ха. 
- Фагæ ’й, фагæ ’й, - æ къохтæ хæрдмæ исдардта Аузбий. 
- Еци гъуддагæй бал мæ исуæгъдæ кæнæ. Дæхуæдæг ба нæхе 
æвзагæй дзорун райдайæ мæ хæццæ. 
Алихан ин æ усхъæ фæлмæн тъæпп æркодта æ 
армитъæпæнæй’ма инæ медбилходгæй загъта: 
- Ци къумух дæ, ци, мæ кæсгон æнсувæр! 
Тотраз æма сæбæл Рене ходæгæй мардæнцæ. 
- Ци хабæрттæ ма уæмæ ес, - фарста Алихан е ’мбæлтти. 
- Нæ фуни нæ хуæнхтæ уинун райдæдтан а фæстаг рæстæги, 
- дзурдта ин Аузбий, - фал ци амонунцæ еци фунтæ, уой ба цо 
æма базонæ. Мах гъæуи еу зæронд уосæ цæруй. Нæ мæбæл 
баууæнддзæнæ, фал алли адæймаги фунтæ дæр киунуги хузæн 
аргъауй. Къæр-къæрæй сæ радзоруй. Куд радзоруй, царди дæр 
и фунтæ гъеууотæ æцæг разиннунцæ. 
- Эй, - æ къох ракъуæрдта Алихан. - Сумахæй уотæ æз ба 
нæ уинун мæ фуни хуæнхтæ? Алли мæгур изæр дæр. Мæнæ 
нин Тотрази хæццæ гъæугæрони донгон хъæбæр устур дор ес. 
Хæдзари асæ. Изæрæй хуасæ кæрдунæй ку æрцæуæн, уæд нæхе 
Ирæфи рартайæн. Дор ба бон-изæрмæ хори гъарæй истæвдæ 
уй ’ма æ сæрмæ нæхе исгæлдзæн. Пеци хузæн фæууй. Нæхе 
ибæл уæлгоммæ рагæлдзæн ’ма уайтагъддæр нæ бауæр ра- 
15 Заказ № 53 

сор уй. Тугъди фæсте нæмæ ку æрбацæуай, уæд æй дæхуæдæг 
фæууиндзæнæ дæхе цæститæй. 
- Баархайдзæн, - æ сæр батилдта Аузбий, - нур ба дин игъо- 
сун кæнун, ардигæй ледзунмæ ке гъавæн, уой. Уæхæн унаффæ 
рахастан Тотрази хæццæ... 
Алихан æй ралæдæрдтæй, цæбæл æй фæрсунмæ 
гъавдзæнæй е ’мбал, ’ма ин æ дзурд æ цъухæй раскъафта. 
- Æз цæттæ дæн. Дзорæ ’й, кæд къæхтæ кæнæн уой. 
- Иннæ къуæрей, - дзуапп ин равардта Тотраз, - дæхе цæттæ 
дарæ. 
Раталингæ ’й. Цалдæнгæмæ кæрæдзебæл цийнæгæнгæй 
аллихузон хабæрттæ дзурдтонцæ уацайрæгтæ кæрæдземæн, 
уæдмæ сауæндарг тикиси къахдзæфтæй багъузтæй 
донгъаргæнæни уæнгæ. Æнæ еу æстуфæй, æнæ еу хъистæй еу 
дуар инней фæдбæл сабургай байгон кодта. Медæгкаг хатæнти, 
уацæйрæгтæ кæми адтæндæ, уордæмæ дуари тæрвæзтæбæл 
æ цæнгтæй банцойнæгæнгæй, æхе нигъгъос кодта, уотемæй 
сæмæ игъуста. Æрæгиау ма ’й бæргæ æрæстæфтæнцæ, 
фал байрæги æй. Æ фæууиндæй сæ хузæ фæллигъдæй, сæ 
цæсгæнттæ æнахури зулунтæ ниццæндæ. Сау сайтан дæр син 
сæ цæстæнгасæй æ фур тæссæй æ уод исистайдæ. 
- Æрæмбурд бабæй айтæ? - хатæни сабурдзийнадæ фехалд- 
та Воржихи тузмæг гъæлæси уагæ. 
Рене гъавта æ бунатæй раистунмæ, фал сæбæл Воржихæ 
фæгъгъæр кодта: 
- Æ бунатæй уи маке фезмæдæд! - Алиханмæ æдзинаг 
никкастæй, - мæрдтæй фæстæмæ æздæхæн ес, уобæл некæд 
æууæндтæн. Нур ми е дæр æруагæс кæнун райдæдта ’ма, æвæдзи, 
аци бонæй фæстæмæ не Скæнæгмæ ковун райдайдзæнæн. Табу 
ин уæд... 
Воржихи дзорунмæ æртиккаг кочегар Жак райгъал æй. 
Хуссæгигъæлдзæгæй æ дусæй æ цæститæ расæрфта. Цæхæн 
иуазæг сæмæ адтæй, уой ку æрлæдæрдтæй, уæд æ хуссæни 
бунæй æфсæйнаг хæтæли гæппæл рахаста. Воржихæмæ 

^ф’+Н^Е» Ш" 227 "^ Н&Ж^^ф4* 
къилдумæрдигæй æ къахи фийтæбæл бацудæй. Хæтæл æ къо- 
хи бæрзонд исиста. Æ фæсте ци лампочкæ цæфстæй, уой рохси 
фæрци фарсбæл æ тæккæ хуæд сæрмæ хæтæли хораууон ра- 
уидта Воржихæ. Кочегар ин æ сæр æрцæва, зæгъгæ, уотемæй 
æхе кæрззилд фæккодта. Æ къох ин раахæста ’ма ин æй цидæр 
æнахури зилд æркодта. Дони хæтæл зæнхæмæ æрхаудтæй. Æ 
дзæгъал-мугъул иссудæй. Воржихæ кочегарбæл фæххуæстæй. 
Иннæ уацайрæгти астæумæ ’й басхуста æ къохтæй, ’ма имæ бав- 
зиста е ’нгулдзæй. 
- Гъуддаг дæ кæми неци уа, уоми де ’стур французаг фий 
макæдбал батъунсæ! 
- Мæ куйтæ ’ма мæ хæргути игæртæ куд бахуардтай, - 
æлгъиста Воржихи Тотраз, - абони уа, исон уа, мæ къохмæ дæ 
гъæудзæн! 
- Кавказ, басабур уо ду дæр! - Воржихæ Тотразмæ дæр бав- 
зиста, - дæхецæй уотæ дæ нæ зонун, дæ къох дæ дзиппи цæмæн 
ратъунсис, уой? Неци ди рауайдзæнæй ’ма мабал æдули миутæ 
кæнæ. Исон кустæй уæгъдæгонд уодзæнæ ’ма мæ иссердзæнæ. 
Фæсарæфти. Лæгæй-лæгмæ нæ фембæлун гъæуй æз æма дæу. 
- Нæ... Нæ, - æ сæр батилдта Тотраз. Æ дзиппæй хиринкъа 
исиста ’ма ’й Аузбимæ балæвардта, Воржихæ æй куд уидтайдæ, 
уотæ. - Исони бон ма ци хезæн? Ци нæ хъор кæнуй нур ба? 
Воржихæ байдзулдæй. Е’нгулдзæй æ тæнуадолæ бахуаста. 
- Кавказ, куд дæмæ æнгъæл кастæн, уомæй дæр æдулидæр 
ку дæ ду ба. Де ’мбал пили дæ разæй фæккæнæ ’ма уæ баракмæ 
æнтъиргæ кæнетæ! Ма ди байронх уæд дæхецæй ба исони бон. 
Аци бон ци дортæбæл бадтæ, уордæмæ рацæудзæнæ! - загъта 
Воржихæ ’ма донгъаргæнæнæй фендæбилæ æй цурд-цурдæй. 
Иннæ бони уингæ баракмæ нæбал фæззиндтæй. 
VIII 
Кæд рæстæг уоййасæбæл уазал нæбал адтæй, уæддæр 1944 
анзи уалдзæг Польши зæнхæбæл цæрæг адæмти зæрдитæбæл 
æ коми гъар уолæфт, иннæ æнзтæй игъаугидæр, куд æнгъизтæй, 
уотæ нæма исæмбæлун кодта. 

Уорс гъолон мегътæ арви алли къумти бонсауæй-изæрмæ 
пурхитæй ауиндзæгæй лæудтæнцæ. Рæстæгæй-рæстæгмæ 
сæ Баттикæй денгизон уазап дунгæ рабæрæг кæнидæ. Æ 
кæрцæ сæмæ фæххатидæ уайтæкки дæр ’ма сæ цъус-цъус 
кæнгæ еуæрдæмæ-иннердæмæ расорæ-басорæ кæнунмæ 
файйагаидæ. Фиййау цъæх хезни æ фусти дзогæ куд рамбурд 
кæнуй, уотæ сæ арви астæумæ æрбатумбултæ кæнидæ. Уаргæ 
ку нæ ракæнидæ, уæддæр хори рохс цæстæ ба еу къуар бони сæ 
фæсаууон байззаидæ дондуппур мегътæн. 
Рæстæг рæфтадафонæй рафулдæр æй. Тотраз баракмæ 
хæстæг дортæбæл бадгæй æнгъæлмæ кастæй Воржихæмæ. 
Гъенцъун кодта. Æ сæрмæ аллихузон гъудитæ бурдæнцæ æма 
бурдæнцæ. Цæмæн æрбацудæй, цæмæн бадуй ами ’ма ци 
хуарздзийнадæмæ æнгъæлмæ кæсуй Воржихæмæ? Æ зæрдæ 
си корæгкаг хурхи бунтæй дæр цъæхдæр ку иссæй, уæд! Усмæй- 
усмæмæ арвмæ искæсидæ, цал сахатти уодзæнæй, зæгъгæ. 
Хор си æхе баримахста мегъти фæсте. Алли ’рдæмæ рагъæуай- 
багъæуай ракæнидæ - Воржихæ зиннæг н’адтæй. Тотраз искатай 
æй. Æ реуи цидæр тасдзийнадæ æ уедæгтæ уадзунмæ фæцæй, 
фал сæ зæрди уæнгæ ба нæ бауагъта бацæун. Фæззиндтæй пан 
Воржихæ дæр. Еуæрдигæй ин фенцондæр æй. Иннердигæй 
ба, ке æрбацудæй е ’нæуинон адæймаги хæццæ фенбæлунмæ, 
уобæл æхецæн маст кодта. «Ци мæбæл бæллах адтæй», - зæгъгæ. 
- Бадис, Кавказ? - кумæдæр идардмæ æнæбарæг каст 
кæнгæй æй бафарста Воржихæ. 
- Æрбацудтæ уæддæр, - загъта Тотраз ’ма æ къæхти бунмæ 
ниттуласта. 
- Ма хæппæртæ кæнай мæ рази. Культури бæрæггæнæн 
нæй е, - бауайдзæф ин кодта пан, - æрбацудтæн, нæ мæ уинис? 
- Нæ дзубандийæй ести рауайдзæнæй? Нæма æрбахъæрттæ, 
уотемæй мæ ахур кæнунмæ фæййагайдтай. 
- Дзубанди бакæндзинан, Кавказ. Ахур дæр адæймагæн е 
’знаг нæй. 
- Ахур кæнун æма естæбæл домун еу нæ æнцæ. 

- Куд дæ фæндуй, уотæ гъуди кæнæ. Мæнмæ æндæр 
хабæрттæ. 
- Циуавæр хабæрттæ? 
- Лагерæй ледзуни гъуддæгтæ, - бахудтæй Воржихæ. 
- Кæд нæ немуцмæ нимодзунмæ гъавис, уæд дæбæл нæма 
байрæги æй. Ледзгæ кæнæ Кнуксмæ, е ба дин еу къæбæр, 
куййæн куд ниггæлдзунцæ, уой гæлст никкæна дæ размæ. 
- Еске фуд кой кæнун æнцон æй. Мæн ба ду хуарз нæ зонис. 
-Зонун дæ. 
- Нæ мæ зонис. 
- Кнукси фæсдзæуийнæ. Æрхъæртдзæнæй рæстæг ’ма 
уобæл дзуапп дæтдзæнæ. 
- Кæд æз Кнукси фæсдзæуийнæ дæн, уæд уæбæл нури 
уæнгæ цæмæннæ ма бацъух кодтон немуцмæ? Етæ дæр, хуарз 
цæстæй сæмæ ка кæсуй, уомæн аргъ кæнун зонунцæ. 
- Уæйæгæнгутæбæл немуц сæхуæдтæ дæр ту кæнунцæ, 
господин Воржихæ. Кæд нæ рауæйæ кодтай, нур ба ма мæ 
естæбæлти къахис, уомæн æз ци зонун? 
-Æууæндæ, ма’ууæндæ, е дæхе гъуддагæй. Фал мин хъæбæр 
æхцæуæн адтæй, æдосæ æхсæвæ донгъаргæнæнæй баракмæ 
цæугæй, дууæ адæймаги æмбудбæл хæрхæмбæлд фæууогæй 
æй, уоми хуййи æвгарст ке никкодтонцæ, е. 
- Уой дæр бабæй разудтай? - æ бунатæй раистадæй Тотраз. 
- Ка дин æй загъта? 
- Пан Воржихæ берæ цидæртæ зонуй. 
- Зæнхæбæл еу маргæйдзаг бурæг минкъийдæр. 
- Раст зæгъис. Æмбуди балæмарæ ’ма си æхе уæзæй фулдæр 
марг æртагъдайдæ. 
- Нæ зонун. Ду сæмæ дæснидæр дæ. 
- Мæ кустаг е æй. Уæдта дин æй зæгъун, еци кусти еунæг æз 
нæ дæн. Цалдæр бараккемæй еу къуар лæги ан. 
- Æууæндун дæбæл уомæй 6а. 
- Раст мæ нæ балæдæрдтæ, Кавказ. Кæд немуц æма 
уацайрæгти рази мæхе уотæ дарун, уæддæр мин ихæстæ ба мæ 

размæ Гъæдгæс æвæруй. Кæд ин æ кой естæмæй фæгъустайсæ? 
Е мæбæл байхæс кодта, цæмæй сумахмæ дæр мæ цæстæ 
фæддардтайнæ, уой. 
«Хуæдмæлхуæрæг, - æхецæн загъта Тотраз, - куд мæ 
къахунмæ гъавуй». 
- Еунæг Гъæдгæс дæр æма еунæг гъæддзау дæр нæ зонун 
æз, пан Воржихæ. 
- Куд зонис, уотæ. Дæ барæ дæхе, - æ къох ибæл ракъуæрдта 
пан, - Гъæдгæси фæндуй, цæмæй æ къуармæ баеу уайтæ 
æртемæй дæр, Кавказ, - Воржихæ рагъæуæйттæ кодта алли 
фæрстамæ. Рандæун агъонмæ ма фæсмони загъд кодта. - 
Дзæгъæли уæбæл æ зæрдæ дардта Гъæдгæс. Алке зæрдæмæ 
никкæсæн нæййес. Мах ан фараст лæги. Ледзунмæ гъавæн 
хæстæгдæр бæнтти. Доменик дæр нæ хæццæ æй. Идарддæр уæ 
нæбал бахъор кæндзæнæн. Цæретæ мæнæ ами Кнукси къæхти 
буни ’ма ин æ къелтæ æстæретæ сумах дæр. 
- Æгæр хæрдти æй нæ есис, - рамæстгун æй Тотраз, - ка дæ 
ду ’ма дæ ци гъæуй махæй? 
Воржихæ ралæдæрдтæй, Тотрази фæййарази унмæ берæ ке 
нæбал гъæуй, уой. 
- Ка дæн æз? - райдæдта Воржихæ, Тотрази цæститæмæ 
æнæфæнникъолгæй кæсгæй. - Æз дæр дæн дæу хузæн уацай- 
раг. Дæу хузæн æнамонд адæймаг. 
- Ду поляк дæ, мах ба... 
- Ниууадзай, дæ Хуцауи хатирæй, - æ загъд ин райста 
Воржихæ, - поляк, уруссаг, французаг! Ци ни уæлдай ес. Æгасæй 
дæр немуцаг цулухъи буни ан нур. 'Ма нæ еумæйаг нисан æй не 
знагбæл фæууæлахез ун. Нæ еумæйаг хъауритæ ’ма зундæй. 
- Нецибал ахæссуй мæ сæр, - æ дууæ къохемæй æ сæрбæл 
æрхуæстæй Тотраз, - дзоргæ раст кæнис, фал мин кæбæл 
æууæндгæ ’й, уой нæбал лæдæрун. Дæубæл æви мæхебæл. 
- Дæ зæрдæ дæмæ ци дзоруй, уобæл æууæндæ. Æууæндæ 
де ’мбæлттæбæл. 
- Раст зæгъис. Ме ’мбæлттæбæл æууæндун. Æрмæстдæр 
Аузбий... Аузбий зæгъуй... 

- Ци зæгъуй Аузбий, Кавказ? - бадес кодта Воржихæ. 
-Аузбийзæгъуй,кураледзæн'маæгаскубайззайæн,уæддæр 
нæ нæ Райгурæн бæсти Сибири ахæстмæ æрветдзæнæнцæ. Мах 
нур Сибирæй дæр æма сайтанæй дæр нæбал тæрсæн, уотемæй 
нæхуæдтæ æртемæй ледзунфæндæ искодтан. 
- Игъосæ мæнмæ, Кавказ, - загъта ин Воржихæ. - Сибир 
немуцæгти æргъудидзийнадæ æй. Геббельси пропагандæ. 
Æууæндис ибæл? 
Советон Цæдеси уæлдæр хецауадæн сæхе нур хъæбæр 
æхсицгæ гъæуй Гъæдгæс, уой зонис? Уомæ гæсгæ ба Гъæдгæсмæ 
æ усхъæ ка бадара, æ фарсмæ ка фæллæууа, уони Сибир нæ, 
фал хуæрзеугутæ хезуй. Тугъди райдайæни гъулдæгтæ куд 
цудæнцæ, уой дин амонун нæ гъæуй. Дæхуæдæг сæ дæхе 
цæститæй фæууидтай. Гъæдгæс болкъон адтæй. Устур инже- 
нер. Нæуæг хуæцæнгæрзтæ фæззиннунбæл ка архайдта Сурх- 
æфсади, уæхæн лæг. Нæ дин сæ зæгъдзæнæн, уæдта мæ фæрсгæ 
дæр ма бакæнæ, æз еци хабæрттæ цæмæй зонун, уонæбæл. 
Нæ дæ гъæунцæ етæ. Тугъди фиццаг бæнтти Советтон Цæдеси 
хорнигулæн арæнтæмæ хæстæг Гъæдгæс æма æфсæддон ин- 
женер генерал Карбышев немуцмæ уацари бахаудтæнцæ. Кар- 
бышев Власови хузæн æзнæгтæн æртасун кæнун нæ бакумд- 
та ’ма æй рамардтонцæ. Гъæдгæси фæд фесавдæй. 1943 анзи 
кæронмæ уруссаг æсгаргутæ исбæрæг кодтонцæ, Гъæдгæс ами 
мах хæццæ уацари ке æй, уой. Идарддæр ци ’ма куд, уой ба уин 
æхуæдæг балæдæрун кæндзæнæй. 
- Гъæдгæс нæ хæццæ фембæлдзæнæй? - бадес кодта Тотраз. 
- Æнæмæнгæ, - æ сæр батилдта Воржихæ. 
- Доменик, куд загътай, уотæ гъуддаги æй? 
- Доменикки хæццæ мах Гъæдгæси æнхусгæнгутæ ан. 
-Рене’маЖакба? 
- Етæба Доменикки æмбæлттæ æнцæ. Мах сæбæл 
æууæндæн, кæд мæ минкъийтæбæл ме ’цæг дуйнемæ нæ рар- 
виста сæ еу, уæддæр. Уой фуд дæр нæ адтæй. Нæ хабæрттæ син 
нæма раргом кодтон. Рæстæг ба уæхæн æй, æма ’й цо базонæ, 
ка хеуон - ка æзнаг, - бахудтæй Воржихæ. 

*4*-|^К-|5»- 232 ^^-Н^--^ф^ 
- Раст зæгъис, - Тотраз Воржихæмæ комкоммæ бакастæй. - 
Æмбуди хæццæ кæд еу рæстæги æзнаги нихмæ еумæ тох код- 
тан, уæддæр махæй нæй. Дæхуæдæг æй фæууидтай. 
- Куй адтæй ’ма ин хъæбæр раст бакодтайтæ, мæхуæдæг 
дæр имæ рагæй гъавтон, фал мæбæл сумах фæттагъддæр айтæ. 
- Махмæ уæхæн æмбесонд ес. Гъавæгæй, дан, лæборæг 
тагъддæр æй, - байдзулдæй Тотраз. 
- Куд не ’мбæлуй, уотæ раст æмбесонд æй, - худтæй Воржихæ 
дæр, - аци бон ку раталингæ уа, уæд донгъаргæнæнмæ æмбурд 
кæнæн. Дзурд цæудзæнæй нæ ледзуни гъуддагбæл. Кæсетæ 
уæхуæдæг. Ку æрбацæуайтæ, уæд хуарз. Ку нæ, уæддæр æй 
зондзинан, уæйæ нæ ке нæ ракæндзинайтæ, уой. 
- Ледзгæ, уæд еумæ, - Тотраз æ къох бадаргъ кодта 
Воржихæмæ, - кæрæдземæн уæддæр нифс уодзинан. 
Воржихæ ин æ къох райста ’ма ин ’загъта: 
- Кæрæдзей фарсмæ æрлæутæй, нæ хъауритæ дууæ хатти 
фæффулдæр уодзæнæнцæ, - идард æрбацæуæни КПП-мæ е 
’нгулдзæй раамудта, - далæ Кнукс æрбацæуй æ куййи хæццæ. 
Баракмæ бал дæхе баесæ, æз ба бал фельдфебели естæбæлти 
бакъахон. Фæстаг хабæрттæ зонун гъæуй... 
Æмбесæхсæви дууадæс уацайраги еугай-дугаййæй 
донгъаргæнæни æрæмбурд æнцæ. Уруссæгтæ, французæгтæ, 
кавказæгтæ ’ма Воржихæ. Сæ астæу зин базонæн адтæй, кæци 
си æй Гъæдгæс, уой. Усмæй-усмæмæ кæрæдземæ фæрракæсæ- 
бакæсæ кодтонцæ. Воржихæ сæ балæдæрдтæй. Æ бунатæй 
раистадæй. Æ цæстæнгас сæбал радардта ’ма Алиханбæл 
æрлæудтæй. 
- Дæхебæл ести фæххуæстæ, «Кавказ»? 
- Куд уинис, уотæ, пан Воржихæ, - æхе фæгебогъ кодта Али- 
хан, - мæнæ французаг æмбæлтти фæрци. 
- Амондгун разиндтæ, Кавказ. Мæрдти бæстæй раздæхун 
хъæбæр устур лæгдзийнадæ æй. 
- Се-ля-ви, пан Воржихæ, - бахудтæй Алихан. 
- Æмбæлттæ, - загъта Воржихæ, - ами, уацари уогæй, ци 

зинтæ æма мæгурбæнттæ бавзурстон мæхе царæбæл, уони 
алкедæр зонуй. Куд нæбæл гириз кæнуй не ’знаг, уой уинæн. 
Адæм мингæйттæй уæззау куст æма æнæхуæргæй, æнæ дох- 
тури æнхусæй биндзитау мæлунцæ, ’ма сæ фæшисттæ пецти 
фæурæ къудуртау содзунцæ. Мах æрæмбурд ан, цæмæй аци 
мæлæти фабрикæй раледзæн, гъеууой туххæй. - Уацайрæгтæ 
бабæй карæдземæ ракæс-бакæс кæнунмæ фæцæнцæ. Сæ 
цæстæнгасæй кедæр агорунцæ. Воржихæ æ къох исхъел код- 
та: - Гъæдгæси ма агоретæ. Нæ астæу æй, уой уин зæгъун. 
Цæмæй нæ гъуддаг æнæкъулумпиæй рацæуа, уой туххæй имæ 
уæ гъудитæ уоййасæбæл ма ’здахетæ. Мæнбæл фæдзæхст æй 
Гъæдгæсæй ’ма уин игъосун кæнун, аци æхсæвæ баракти нæбал 
рарветдзинан. Æрхъæрттæй, ци бонмæ фæббæлдтан, е. Сахат- 
дууæ сахатти ма нæ гъæуй. Бон куддæр нæма фæцъцъæх уа, 
уотемæй фæццæуæн! 
Воржихæмæ игъосгæй, адæм фæссах æнцæ. Цавд дорти 
хузæн сæ бунæтти æзмæлгæ дæр нæбал кодтонцæ. Сæ зæрдити 
сонт гæбар-губурæй реуи æстæгутæ æндæмæ тудтонцæ. 
Мæллæг æнæдаст ростæбæл фиццаг адгин цæстисугтæ 
урдугмæ лæсæнтæ кæнунмæ файйагайдтонцæ. Сæрфгæ 
дæр сæ нæ кодтонцæ. Кæрæдземæ сæ медбилхдогæй устур 
хæзнайау, устур цийни хабари æвдесæндарау æнæримæхстæй 
æвдистонцæ. Сæребари сугъдæг фæлмæн фиццаг уолæфт 
син сæ сæртæ æма се ’уæнгтæмæ ронгау бацудæй, æ хæццæ 
цидæр æнахури, зæгъæн дæр кæмæн нæййес, раст гъеуæхæн 
æхцæуæндзийнадæ æрбахасгæй. 
- Бунæттон немуцмæ нихмæлæууæг къуар, кæркуасæнтæ 
куддæр райдайонцæ, - дзурдта идарддæр Воржихæ, - уотæ, 
лагермæ электрон тухæ ци подстанцæ дæттуй, уой исрæмодзун 
кæндзæнæнцæ. Рохс куддæр фæххусса, уотæ тагъд-тагъдæй 
бацæудзинан донцъирæни азгъунстмæ. Уордигæй горени 
бунти сæребарæмæ над цæттæ æй: къагъд цæуй зæнхи бунти 
æвдæймаг æма æстæймаг мæсуги астæути. Уомæй æведзугдæр 
рауæн нæййес æнæгъæнæ лагери фæзуати. Æнæ æстуфæй 

еугæйттæй рабурдзинан æндæмæ. Ку фендæбилæ уæн, уæд 
нæ уæрдунти надбæл ледзун гъæудзæнæй дууæ километри. 
Содзгæ ци хирхфадæн завод бакодта æрæги, уой размæ. Уоми 
цъаймæ хæстæг дæлгоммæхаттæй лæудзæнай æнæцæлхитæ 
зæронд бирицкæ. Бирицкæн æ гуффи буни махæн æвæрд ес 
хуæцæнгæрзтæ, фæттæ, радиостанцæ æма цалдæр боней фагæ 
хуаллаг. Кæд сæ равгæ уа, уæд нин надамонæг дæр уодзæнæй 
’ма нæ хæстæгдæр партизанти къуарбæл исæмбæлун кæндзæн. 
Уотæ дæр рауайдзæнæй, æма немуц нæ фæсте фæффæдес 
уодзæнцæ. Уæд нæ истохун багъæудзæнæй сæ нихмæ. Мæнмæ 
куд кæсуй, уотемæй ни дуккаг хатт æзнагмæ уацари неке- 
бал бахаудзæнæй. Ка радзæгъæл уа гъæди, е ба æхуæдæг 
агордзæнæй пæртизанти. Лæдæрд æй алкæмæн дæр гъуддаг? 
- Лæдæрд æй, - æмтилд бакодтонцæ сæ сæртæ уацайрæгтæ. 
Воржихи цæсгон иннæ бæнттæй уæлдай цирагъау 
исæрттивта. 
Æхецæй æхуæдæг дæр фæббоз æй. Нæ фæррæдудæй адæн 
æвзаргæй. Куд æхебæл, уотæ сæбæл æууæндтæй. Доменикмæ 
æ цæстæ фелхъивта ’ма имæ æ устур хъел æнгулдзæ бавди- 
ста. Доменик аразий тилд бакодта æ сæр. Базудта, Воржихæ 
ин ци зæгъунмæ гъавта, уой. Æнæбалæдæргæ дæр æй куд нæ 
адтайдæ, кæд æма сæ дууæ цалдæр мæйей размæ, куд неке 
сæбæл фæггурусхæ адтайдæ немуцæй дæр, уацайрæгтæй дæр, 
уотемæй донцъирæни азгъунстæй сосæггити райдæдтонцæ 
зæнхи бунти сæребарæмæ над къахун. Нур ма сæ гъудæй 
фæстаг усмæ. Еунæг къахдзæф искæнун. Лагербæл рохситæ 
æрхустæнцæ. Дуйней еу рæстæги баймир æй. 
- Фæццæуæн, - талинги донгъаргæнæнбæл ниййазæлдæй 
Воржихи нифсдæттæг хъутаз гъæлæси уаг. 
IX 
Сæрдæ æ фæуунмæ бонæй-бонмæ хæстæгдæр кæнгæ 
цудæй. Рæстæгæй-рæстæгмæ пæртизанти отряди æнæнгъæлти 
фæззиннидæ дæргъæлвæс гъæддухтæ арæзт тузмæг цæсгон 

лæг. Фиццаг бакастæй зин исбæрæг кæнæн адтæй, цал анзи 
ибæл цудайдæ, е. Иннæ пæртизантæй игъаугидæр æхе сæ астæу 
бæрнаги дард кодта. Неке хæццæ уоййасæбæл цæфст адтæй. 
Бонхуарзæй уæлдай си неке некæд фегъуста уæлдай дзурд. Æ 
хæццæ еске естæбæл радзорунмæ гъавуй, зæгъгæ, уæд æхе ра- 
еуварс кæнидæ æма фæсвæди талинги уæнгæ еунæгæй æ бон 
рарветидæ. Хаттæй-хатт бабæй, бунатмæ хæстæг æрдози астæу 
устур толдзæ бæласи буни фæйнæгæй адæймаги хузæн ци ни- 
сан ниссагъта, уомæ кæрдтæ æхсгæй, фæллад нæбал зонидæ. 
Партизантæ фулдæруæзгæ уруссæгтæ адтæнцæ ’май æ уорс 
дзигкотæмæ гæсгæ сæ медастæу Уорссæр хонун райдæдтонцæ. 
Уомæ гæсгæ æгасемæн дæр «фæууорссæр» æй. Еу усмæ 
рацæугæй, бабæй, æнæнгъæлти фæззиннидæ. Сæ астæу уотæ 
æнæнгъæлти бабæй дугай-æртигай къуæретæ фæццидæр уидæ. 
Æ еу уæхæн фæззинди рæстæги Уорссæр æма партизан- 
ти отряди командир еуварси цæбæлдæр дзубанди кодтонцæ, 
уотемæй Тотраз сæ рæзти баевгъуйгæй, райгъуста сæ команди- 
ри гъæлæс: 
- Дæ гъуддаг бакодтай, Казбек, нур ба цо æма уолæфгæ 
кæнæ еу къуар бони. 
- Хуарз, æмбал командир, - дзуапп ин равардта Уорссæр’ма 
блиндажмæ ниххизтæй. 
Иннæ бон æ кæрдтæ бæласи буни нисанмæ куд æхста, 
уотемæй Тотраз æ размæ бацудæй ’ма ин салам равардга. Æ сæр 
имæ батилдта Уорссæр дæр. Æ къохи ма ци кард байззадæй, уой, 
раст цума е’знагмæ гъавта, уой æхст фæккодта. Кард нисанæн æ 
тæккæ «зæрди» астæу æ фестони уæнгæ ниххастæй. 
- Хъæбæр рæстдзæф дæ, - раппæлдтæй æй Тотраз. 
- Кæд дæ фæндуй, уæд дæ ахурдзауæй есун мæхемæ, - 
тузмæгæй ин загъта Уорссæр. 
- Нæ... нæ... хатир мин бакæнæ. Æндæр гъуддаги фæдбæл дæ 
бафæрсунмæ гъавун. 
- Зæгъай æй, - Уорссæр, æ кæрдтæ æмбурдгæнгæй, æ ниса- 
ни сæргъи æрлæудтæй, - игъосун дæмæ. 

"'400' ^^°ф *&%щ 23б"@ Н^ ,оаф4* 
- Æзинæ блиндажи размæ ку лæудтайтæ командири хæццæ, 
уæд уæ фæрсти рацæугæй мæ гъостæбæл рауадæй, Михалыч 
дæмæ Казбек, зæгъгæ, куд дзурдта, е. Кæдзос кавказаг ном. 
Дессаг мæмæ фæккастæй. Уингæ дæр дæ еу цалдæр хатти 
фæккодтон. Аци бон ба мæхе нæбал бауорæдтон ’ма мæнæ дæ 
размæ æрбацудтæн. 
- Мæ ном мæнæн æцæгæйдæр Казбек хуннуй, - Уорссæр 
имæ е ’рфгути бунæй бакастæй, - дæу хæццæ ба фæсмæрæн 
кæрæдзей. Тугъди размæ фембалдан. 
- Уомæн уæн нæййес, - бахудтæй Тотраз. 
- Унгæг æй дуйне адæмæн, - æ сæр батилдта Уорссæр, - хонх 
хонхи хæццæ не ’мбæлуй. Адæймаг ба адæймаги хæццæ... дзурд 
дæр ибæл нæййес, Тотраз. 
- Дессæг æй. Мæ ном ба мин цæмæй зонис? 
- Æз берæ цидæртæ зонун. Зæгъæн, дæ уарзони ном дæр 
дин зонун. 
- Ма дзорай, - сæр батилдта Тотраз. 
- Ци зонун, уомæй Нинæ хуннуй, - байдзулдæй Уорссæр. 
- Ка дæ? Ци гъæуггаг дæ,'ма нæхе æвзагбæл цæмæннæ дзо- 
рис? 
- Алихани дæр зонун. 
- Нецибал лæдæрун! Уо, еунæг Хуцау, -Тотраз æ цæститæбæл 
ниххуæстæй, - мæ бон дæ æргъуди кæнун нæй! 
Уорссæр Тотрази æхемæ æрбалхъивта ’ма ин æ гъоси бад- 
зурдта: 
- Джигит! Гъуди ма кæнис 1940 анзи сæрдæ? Дигоргоми 
МæхческææмаМæцутиастæуАйгомугидониæртемæйкæсалгæ 
куд ахæстан, уой? Бунæттон æскъолай æригон ахургæнæг Геца- 
ти Ахмети фурт Майрæн ба нин рæфтадæн сæхецæй гæбæти ме- 
син æма гъар нартихуари кæрдзин куд рахаста. 
Тотраз æхе ратудта Уорссæри гъæбесæй. 
- Раст дзорис, æрмæстдæр лæппо Игорь хундтæй! Саухелæ! 
Бакастгин! 
- Дæ хæццæ арази дæн. Саухелæ игъæлдзæг Игорь адтæн. 
Нур ба мæ уинис, тузмæг æма уорссæр Казбек дæн. 

Тотраз имæ берæ рæстæг фæрракæсæ-бакæсæ кодта. Æ сæр 
батилдта ’ма затъта: 
- Асæй куд’адтæй, уотæ æй. Гурикондæй нæма фæууæлдай 
æй. Гъæлæсиуаг дæр бæрæгæй нæма раййивта. Æрмæстдæр 
сæр. Сæр. Уазай цъопбау исуорс æй. Е дессаг нæй? 
- Тугъдмæ берæ уорс хуарæн ес. Æнæхурстæй си еу ефстагæй 
уæлдай ка изайуй? 
- Дессаг! Гъæлæси уаг! Куд адтæй, уомæй нæма раййивта 
æхе. Гъе нур дæ æрлæдæрдтæн! 
Кæрæдзей бабæй нихъхъуритæ кодтонцæ. Еу усми фæсте 
тумбул цъæх æрдози астæу сæхе кæрдæгбæл фæрсæй-фарсмæ 
рауагътонцæ. Сæ сонт гъудитæ сæ кумæдæр идæрдтæмæ 
хастонцæ. Сифтæргун гъæдæбæл цъеути зæлланг зартæ нип- 
пурх æнцæ. Бæрзонд рагъи фæсмæкъурæ гæк-гок кæмæндæр 
æнæзийнадæй сабур амондæйдзаг царди æнзтæ нимадта. 
Æрдози хонсарфарси нарæг арф адаги листæг цæугæ дони 
цъæхснаг хæл-хæл æ ком расатæг кæнунмæ адæймаги æ размæ 
ивазта. 
Хуторæй партизанти бунатмæ æрдози астæути къахнадбæл 
ци лæг иссудæй, е сæ размæ ку исхъæрттæй, уæд æрлæудтæй. 
Салам син равардта. Сæ фарсмæ исбадтæй. Æ хурдзин райхалд- 
та ’ма син еу къуар гетърей кæрдæгбæл æрæвардта. 
- Хуæргæ, бабай бæдæлттæ, - загъта рацæргæ партизан, 
- хæдзари адтæн ’ма сæ уæдæйти ратудтон дзæхæрай. Ма 
бафсæрми кæнетæ. 
Тотраз æма ин Уорссæр раарфæ кодтонцæ. Лæг æ хурдзин 
бабаста. Æ рагъмæ ’й багæлста. Æ топп æ къохмæ райста ’ма 
идарддæр æ цуди кой кодта. Тотраз гетъретæй еу райста ’ма 
имæ басмуститæ кодта. 
- Зæнхæ æма хæдзари тæф кæнуй, - загъта, æ кардæй 
гетъре æстъегъгæй. Цъæрттæ еуварсмæ фентъугъта ’ма кард 
Уорссæрмæ балæвардта. Уорссæр æй райста. Ракæсæ-бакæсæ 
имæ фæккодта. Е ’нгулдзæй ин æ циргъдзийнадæ басгарста. Æ 
сæр æнæбаригомау тилд бакæнгæй, Тотразмæ дзоруй: 

- Дæ кард сосæгдзийнади хæццæ ке æй, уой зонгæ ба кæнис? 
- Циуавæр сосæгдзийнадæ? Кард æма кард, - хуæргæ- 
хуæрун ин дзуапп равардта Тотраз. Уорссæр карди фестонæй 
дууæ винтти е ’стур æнгулдзи нихæй разилдта. Фестонæн 
æ цъарæ ку фæууæгъдæ æй, уæд æй Тотрази цæститæмæ 
бахæстæг кодта ’ма имæ дзоруй: 
- Бакæсай финст. 
Тотраз æхебæл нæбал æууæндгæй, æ цæститæ расæрфæ- 
басæрфæ ракодта. Гъæрæй бакастæй финст карди хуæцæни 
цъарæбæл: «Зæлинæ, мæ цард ду дæ, 1941 анз». 
Тотрази æрфгутæ æ фиййи сæрмæ фелхий æнцæ. Æ бунатæй 
къозойау фесхъиудтæй. Уорссæрмæ кæсгæй, æ цæстисугтæ 
феймæхстæнцæ, уотемæй æ медбилти худтæй. Æхе ибæл 
хъæрццигъай цæф никкодта. Еуæрдæмæ-иннердæмæ æй æ 
хъури ниттохидæ, уотемæй дзурдта: 
- Æрдæгъуди кодтон. Уæд мА дæ сæр нæма исорс æй. 
Саухелæ ма адтæ. Эх... Тотраз-Тотраз... ходуйнаг дин фæууæд! - 
æхецæн уайдзæф кодта. - Куд нæ дæ бафæсмардтон, уæй! Кон- 
цлагери нæмæ немуцаг форми ци капитан æрбацудæй, е ду 
адтæ,ду! 
- Еци капитан æз адтæн, - æ сæр батилдта Уорссæр. Цидæр ма 
’й зæгъун фæндæ адтæй, фал раст еци рæстæги гъæдæрдигæй 
топпи гæрæхтæ райгъустæй. Пæртизантæ фæффæдеси æнцæ. 
Немуц сæмæ æрбалæбурдтонцæ, æмбес рæфтæ дæр нæма 
адтæй, уотемæй. 
X 
Уæззау истугъд цалдæр сахаттей фæсте басабур æй. 
Рæстæгæй-рæстæгмæ ма гъæди алли къумтæй бæрæг еу 
ефстаг топпи æхститæ райгъусидæ. Хор ма арвбæл адтæй, 
уотемæй немуцæгтæ, сæ цæфтæ ’ма мæрдтæ æмбурдгæнгæй, 
фæстæмæцудæй гъæдгæронмæ сæ райдайæни бунæттæмæ 
сæхе ниййистонцæ. Æнæ фидбилизтæй нæ раервазтæнцæ 
партизантæ дæр. Æхсæз адæймаги фæммард æй. Уæззау цæфти 

нимæдзæ дæр финддæсæй рафулдæр æй. Æрдози устур толдзæ 
бæласи фæсбилæ мæрдтæ еу къагъди нигæд æрцудæнцæ. 
Ку раталингæ ’й фæсахсæвæр, уæд Уорссæр æма Тотраз 
арти рæбун фæрсæй-фарсмæ бæласи кæлдæбæл бадгæй, берæ 
рæстæг неци дзурдтонцæ. 
- Нæ абони дзубанди кæронмæ нæ рахъæрттæй, - загъта 
æрæгиау Уорссæр.- Бамæмæ игъосæ идарддæр. Дæуæй уæлдай 
мæнæн дæр ами неке ес. Хуцау æ зонæг, кæд ма исæмбæлдзинан 
кæрæдзебæл? Кумæти ма нæ баггæлдздзæнæй тугъди цирен? 
- Æнæхаир фæууæд, кæрон кæмæн нæбал ес! Æ райдайæг 
ба мæ хæрæги артæнтæ бахуæрæд! - æлгъиста Тотраз æ фур 
мæстæй. 
- Фæууодзæнæй. Æнæкæрон дуйнебæл неци ес. Кæсалгæ 
дæр бабæй ахæсдзинан. Нинæмæ дæр дин баминæвар 
кæндзинан, - æ медбилти байдзулдæй Уорссæр. 
- Естæмæ бæллун неци хилæ кæнуй. 
- Анз дæр нæбал рацæудзæнæй, уотемæй немуц дæрæнгонд 
æрцæудзæнæнцæ. Европи адæмтæ Гитлери еминæй 
уæгъдæгонд цæунцæ. Æртæ боней разæй Франций столицæ Па- 
риж Цæдесонти къохмæ бацудæй. Фашисттæн сæ сæр сæ мæтæ 
иссæй Хорискæсæнæй Хорнигулæни уæнгæ. Нæ Райгурæн 
бæстæ æхе аци æгъатир тугъдмæ цæттæ кæнун ку райдæдта, 
уæд 1939 анзи барвæндоной бацудтæн Сурх Æфсадæн 
æсгаргутæ цæттæгæнæн скъоламæ. Каст æй ку фæддæн, уæд 
мин бауолæфунмæ рæстæг лæвæрд æрцудæй. 
Берæ рауæнтæ бабæрæг кæнунæй мæ барæ адтæй, фал æз 
равзурстон мæ Фидибæстæ, ке некæдма си адтæн, уомæ гæсгæ. 
Мæ фидæ мæ цæмæдæр гæсгæ Дудар худта. Æсгарæн скъолай 
мæ ном хундтæй Хуæнхаг. Дигоргоммæ уолæфунмæ, куд Игорь, 
уотæ æрцудтæн. Æнæ уой 6а алкæддæр Казбек адтæн. Тугъди 
райдайæни кустон Польший, Чехословакий, Германий. 1943 
анзи мин ихæсгонд æрцудæй фашистти къохтæмæ еу уæхæн 
æфсæддон инженери фæд исбæрæг кæнун. Бабæрæг кодтон 
цалдæр концлагери, некуд æма неци. Уæдмæ мин нæуæг ихæс 

равардта мæ хецауадæ. Уой æнхæст кæнгæй, фæззиндтæн су- 
мах лагери. Мæ цæститæбæл нæ баууæндтæн, берæ рæстæг ци 
адæймаги агурдтон, уой хæццæ хæрхæмбæлд ку фæддæн, уæд. 
- Гъæдгæсæй зæгъис? - рафарста Тотраз. 
- М-м, - æ сæр батилдта Уорссæр. 
- Раздæр æй зудтай? 
- Кæцæй æй зудтон. Æрмæстдæр ин æ хузтæ фæууидтон. 
Зудтон, æ рахес гъоси кæронбæл бунæй райгурдæй мæнæуи 
нæмуги асæ сау æстъæлфæ ке ес, уой. Цъæх цæститæ. Мудхуз 
сæригъун.Еукъуарбониимæбакастæн.Кунæбалибæлдузæрдуг 
кодтон, уæдта ин, гъуддаг цæй медæги æй, уой балæдæрун код- 
тон. Дæу ба, Тотраз, уайтæкки дæр рафæсмардтон. Зудтон æй, 
Алихан дæр дæ рæбунтæ ескæми уодзæнæй. Уотемæй дин, мæ 
кард дæ байгъæудзæнæй ескæми, зæгъгæ, дæ дзиппи ниввард- 
тон. Мæ дамбаца ба дин куд равардтайнæ? 
Тотраз ниххудтæй ’ма бафарста: 
- Алихани фæййервæзун кæнуни гъуддаг ба дæ зæрди 
кутемæй æрæфтудай? 
- Е ба Гъæдгæс æма æ хуæрзгæнгути æргъудидзийнадæ 
адтæй. 
Тотраз арти цæхæр лæдзæгæй базгулитæ кодта. Еу къуар сор 
пихси ибæл ниггæлста. Арт фегъæлдзæгдæр æй. Уайтагъддæр 
сæмæ е ’взæгутæй февзиста. Уорссæр кард Тотразмæ бадаргъ 
кодта. 
- Райсæ дæ кард. 
- Уадзæ ’й дæхемæ. Æппун неци, фал дин зæрдæбæлдаргæ 
дæр нæй? - æ цæсгон фенцъулдтæ ’й Тотразæн. 
- Æз æй дæуæн балæвар кодтон. Лæвар ба ма фæстæмæ ка 
есуй? Мæ номбæл ай фæддарæ, - загъта ин Уорссæр. 
- Мæ дзиппи мин æй куд хуæрзарæхстæй ниггæлстай барак- 
ки, кæцæй мæмæ бафтудæй аци кард, уой абони уæнгæ зонгæ 
дæр нæ кодтон. 
-Уотæрауадæй,-æкъохрарæуигътаУорссæр,-мæхедæбæл 
еци бон æнæбари ке нæ бакъуæрдтон, уой ба зонæ. Гъæдгæсæн 

балæдæрун кодтон, цæмæй уæ хæццæ фембалдайдæ. Раледзуни 
нивæстбæл бадзубанди кодтон. Банимадтан, Алихан цæйбæрцæ 
рæстæгмæ æрцæудзæнæй æхемæ, уой дæр. Зиндæр гъуддаг 
адтæй тохæндзаумау фæммадзал кæнун. Сæ фарс мæмæ ху- 
арз фæддардтонцæ горæти немуцмæ нихмæлæууæг къуари 
иуæнгтæ. Нæ мæ фæссайдтонцæ. 
- Еу гъуддаг мæ сæр нæ ахæссуй, - бакатай кодта Тотраз. 
- Циуавæр гъуддаг? 
- Воржихæбæл кутемæй исцурæвæрæ дæ? 
- Еунæг Воржихæ дæр нæ адтæй, - ниххудтæй Уорссæр. 
- Куд нæ адтæй Воржихæ ба?! - æ цæститæ ферттивтонцæ 
арти рохсмæ Тотразæн. 
- Воржихæ адтæй, уобæл дзубанди нæййес. Польшаг ар- 
мий рæнгъон солдат. Бронислав Воржихæ. Тугъди хуæд 
размæ æрбалигъдæй СССР-мæ. Барвæндонæй бацудæй Сурх 
Æфсадмæ. Польшаг æфсæддони гæгъæдитæ дæр æхемæ дард- 
та. Уæззау цæф фæцæй ’ма æ мæлæти размæ, немуцæгтæ Сурх 
Æфсади уæлдæр афицертæмæ ци цæстæнгас дардтонцæ, уой 
хуарз зонгæй, еци гæгъæдитæ Гъæдгæсæн равардта. Устур 
æмхузæндзийнадæ сæмæ ке адтæй, уомæ гæсгæ, фæшисттæ 
Гъæдгæсбæл, Сурх Æфсади болкъон ке æй, уобæл нæ 
фæггурусхæ æнцæ. Польшагбæл æй банимадтонцæ. 
- А-а-а, - æ сæр батилдта Тотраз, - гъенур лæдæрд æй. 
Воржихæ рамардæй, фал уæддæр Гъæдгæси ба раервæзун код- 
та знаги ауиндзæнæй. Воржихæ. Воржихæ. 
Уорссæр, рæсог æстъалутæй адзаг æхсæйвон арвмæ 
хæрдмæ кæсгæй, æ къохæй Æрфæни фæдæрдæмæ ахгудта. 
- Уæлæ уоми, æвæдзи, нур сæ астæу ескæми æй ’ма нæмæ 
урдугмæ гъæуай кæнуй. 
- Æвæдзи. Дзенет æ бадæн исуæд. 
- Ес ма дæмæ фарста? 
-Ес. 
- Игъосун дæмæ. 
- Фон Зильке ’ма Бергер дæр дæу куст адтæнцæ? 
16 3аказ № 53 

- Гъо, - дзуапп равардта Уорссæр, - оберштумбанфюрер СС 
Эрлих фон Зильке æма майор Бергер славяйнаг адæмти хæттити 
бундзагъдгæнæг лæгмартæн Советтон Цæдеси фæсаууонмæ 
Æфсæддон Трибунал рамаруни тæрхон рахаста. Æз ба еци 
унаффæ исæнхаст кодтон. Мæ хецау болкъон Шелест мин куд 
фегъосун кодта, уотемæй Эрлих фон Зильке Геббельси уосæ 
Магдæн æ кузен аддæй. Уомæ гæсгæ ба мæ Рейхсминистр æ 
бийнонтæ ’ма æнæгъæнæ немуцаг наций цифуддæр æзнагбæл 
банимадта. Ха-ха-ха. 
- Ха... ха... ха... - ходæгæй басор æй Тотраз, - фæггæнæн 
дин ку уайдæ, Уорссæр, уæд ди еци Геббельс дæр бæргæ нæ 
раервазтайдæ! 
- Геббельс нур е умхузæнтти хæццæ зæнхи буни хъæбæр 
арф бадуй Гитлери бункери. Илгъæгтæ сæ сæртæ сæ фуртæссæй 
æндæмæ дæр нæбал дарунцæ. Урутæ, еу загъдай, - æ къох 
рарæуегъгæй æ размæ рату кодта Уорссæр. 'Ма Тотрази рафар- 
ста: 
- Дæхе æмбæлттæ ба ци бацæнцæ? Куд æнцæ сæ гъуддæгтæ? 
- Лæгъуз, - сæр бателгæй ин дзуапп равадта Тотраз, - ку 
ралигъдан, уæд нæ немуцæгтæ æд куйтæ расурдтонцæ. Хуарз 
æма уæдмæ нæ тохæндзаумау нæ къохти бафтудæй. Дууæ бони 
нæ фæд-фæд цудæнцæ. Цæмæй нæ къуар арфдæр бацудайдæ’ 
гъæди астæумæ, уой туххæй еу рауæн Доменик æма Аузбий сæ 
надбæл бабæдтæнцæ. Фæстаг фати уæнгæ фæттох кодтонцæ. 
Гæнæн син ку нæбал адтæй, уæдта гранæтти бастæй сæхе 
исрæмугътонцæ. Сæ рæбунти ци немуц æртумбул æй, уонæн 
дæр сæ фулдæр æмбес фæммардæй. Уæззау цæфтæ фæцæй 
Алихан дæр. Воржихи бардзурдæй... тьфу... 
Гъæдгæс æй хæстæгдæр хутори аргъауæни Саугинмæ ниуу- 
адзун кодта. Уæдæй аци бонмæ æй нæма фæууидтон. Иннетæ ба, 
Гъæдгæсæй уæлдай, ами æнцæ отряди. Гъæдгæсмæ хуæдтæхæг 
æрбатахтæй еу изæр ’ма ’й сæ хæццæ райстонцæ. Æвæдзи, 
Мæскумæ. 
- Зонун æй. Гъæдгæс Мæскуй гъæугæ кæнуй. Гвардий 

минометтæ, мах нæхе медастæу «Катюшæ» ке хонæн, уони 
ескæд фæууидтай? 
- Некæд, - æ сæр батилдта Тотраз, - сæ кой син хабарæй зо- 
нун. Немуц, дан, си сæ еминæ уинунцæ. Эх, етæ нæмæ тугъди 
райдайæни ку адтайуонцæ. 
-Тугъди размæуони искæнунбæл косун ка райдæдта,уонæй 
сæ еу æй Гъæдгæс. Æ хæццæ ма сæбæл архайдтонцæ Королев, 
Глушко, Лангеман, нæхе æмзæнхон, Иристонæй Тохъайти Георги 
æма ма еу цалдæр ахургонди. Уæхан тохæндзаумау искæнунбæл 
рагæй архайунцæ не ’знæгтæ дæр. Сæ сæргъи устур немуцаг 
ахургонд инженер Вернер фон Браун. Гиммлери «хуарзæнхæй» 
сæ къохти дзæбæх æнтæстдзийнæдтæ бафтудæй. Мах сæбæл 
фæрраздæр ун гъæуй еци гъуддаги, цалдæнгæмæ сæ къохи 
атæмон тохæндзаумау нæма бафтудæй, уæдмæ. 
Тотраз арт фæррæвдзæдæртæ кодта. Æ къох Уорссæри 
усхъæбæл æруагъта’ма æнкъардæй загъта: 
- Аци æлгъисти тугъд ку нæ райдæдтайдæ, уæд айфонгæмæ 
хуæнхбæсти нæхемæ цал æма цал киндзæхсæвæри адтайдæ. 
Куд игъæлдзæг адтайуонцæ адæн. Куд цийнæ кодтайуонцæ 
цардбæл,кæстæртифæззиндбæл,æрдзирæсугъддзийнадæбæл. 
Адæймаги алфамбулай мастæй уæлдай нецибал ес хуарзæй. 
Ци бауодзæн Алихан? Мæ цæститæбæл рагъазуй Нини сорæт. 
Мæ зæрдæ нецæмæ бал рохс кæнуй. Хъæбæр ди фæббоз уинæ, 
Уорссæр. Зæлини туххæй мин хуарз хабæрттæ ку ракæнисæ, 
уæд. Ци номæй æй, кæмæй æй, ци гъæугкаг æй? Кæдимайди ба 
мæ зæрдæбæл дæ дзубандийæй еу гъар загъд исæмбæлидæ. 
'Ма райгъал уидæ уалдзигон кæрдæгау мæ уазал реуи... 
Тотраз дзурдта æма дзурдта æнæ æрлæугæй. Арти нидæн 
рохсмæ. Æ билтæ куд æзмалдæнцæ, уой ма ин уидта Уорссæр. 
Æрмæстдæр æй игъосгæ ба нæбал кодта. Раздæри уæззау 
гъудитæ æй е ’ндагон дуйнейæй æхе меддуйнемæ сæ дирзæг 
содзагæ уæлнихти баистонцæ. Лæг нецибал уидта æ рæбунти. 
Нецибал игъуста. 
Тотраз, игъосæг имæ ке нæбал ес, уой ку æрæстафтæй, уæд 

еугур æнкъард æрцæй. Е ’уæнгтæ æ хурфæмæ æркалдæнцæ. 
Зæрдæ реуи бадзили-ули кодта, уотемæй кастæй Уорссæрмæ. 
Еу усми фæсте ин æ усхъæ базмæлун кодта. 
- Ци кæнис? 
Уорссæр фестъæлфтæй Тотрази къохи бандзæвдæй. 
Æ тæнуадæлттæ е ’нгулдзити кæрæнттæй æууæрдунмæ 
фæййагайдта. Æ бауæр батилдта ма загъта: 
- Игъосæ. Цубуртæй дин радзордзæнæн Зæлини туххæй. 
Æрмæстдæр дин зæгъун, æнцондæр дин нæ фæууодзæнæй. 
Базонгæ ан æсгаргути скъолай. Зæл ийнæбæл уод цудæй нæудæс 
анзи. Æ фидæ немуцаг. Мадæ дигорон. Кæрæдзебæл бухст 
нæбал фæразтан. Мæ зæрди фæндон ин райхалдтон. Фæстугъд 
киндзæхсæвæри туххæй дæр дзубанди конд адтан. Еу бон мæмæ 
болкъон Шелест фæдздзурдта. Æзнаги фæскъилдум еу сосæг 
сæрмагонд объект басгарун гъудæй. Зæлинæ хуарз радисткæ 
адтæй. Немуцагау дзурдта кæдзос. Бæрæггонд рауæнмæ 
хуæдтæхæгæй бахъæрттан æмбесæхсæви. Зæлинæ мæ разæй, 
уотемæй æд парашюттæ нæхе рагæлстан. Цæугæдонæн æ 
тæккæ астæу искусийнæ дæн. Тæхгутæ, лæвард син ци курс 
адтæй, уомæй ке радзæгъæл æнцæ, уой ралæдæрдтæн. 
Æхсæвæ сæмæ бунæй мæйрохсмæ цæугæ дон автомагистралон 
сосефæндаг фæккастæй. Парашютти бæттæнтæ фæллух кодтон. 
Туххæй фудти билæмæ бафтудтæн. Æнæзмæлæг æхсæйвон буду- 
ри Зæлини агорунтæ райдæдтон. Некуд æма неци. Ку рабон æй, 
уæд немуци арæсæни рæзти цуд фæдтæн ’ма мæ æрахæстонцæ. 
Е ’мбес зæнхи буни, уæхæн азгъунсти пъадвали мæ бакодтонцæ. 
Æз мæхе, цума гоби дæн, уой æвдист ракодтон. Мæ рæбун уæд 
дамбацайæй, уæд автоматтæй фехститæ кæниуонцæ. Цирагъи 
рохсмæ мæ фарсрæбун ислæуун кодтонцæ. Уотемæй мæ еу къу- 
ар хатти топпæй тæрсуни æхст дæр фæккодтонцæ, мæ цæстæ 
дæр нæ фæнникъулдтон. Дуккаг бон изæрæрдæмæ Зæлинæ 
дæр сæ къохмæ бахаудтæй. Мæ размæ æй æрбакодтонцæ. 
Кæрæдзей ке зонæн, уобæл син нæ басастæй. Фиццаг хатт æй 
уинун, зæгъгæ. Цалдæнгæмæ æй фæрсгæ кодтонцæ, уæдмæ, 

раздæр куд дзубандигонд адтан, уотæ Зæлинæ е ’нгулдзæй 
æ гъос цалдæр хатти ракъахидæ. Æз æй балæдæрдтæн, баин 
æнтæстæй исбæлвурд кæнун ’ма гурусхаг нæбал æй, зæнхи 
буни немуц сосæг тохæндзаумау рауадзунбæл ке косунцæ, е. 
Центрмæ уой фæдбæл радиограммæ æрвист æрцудæй. 
Æртиккаг бон мæ, мæ къохтæ баст, уотемæй æндæр 
кабинетмæ бакодтонцæ. 
Стъоли сæргъи бадтæй горилли хузæн нарæг тæрних æма 
фæтæнбилтæ оберлейтенант. Æрбакодтонцæ Зæлини дæр. 
Кæрæдзей нихмæ нæ табуреткитæбæл исбадун кодтонцæ. 
Салдæттæ æндæмæ рацудæнцæ. Æртемæй ку райззадан, уæд 
оберлейтенант фестадæй. Æ фурнардæй хуййи хузæн æ гæбæти 
фиутæ æ хæдони буни цъæп-цъæп кодтонцæ. Стъол æ къохæй 
ниррæуигъта. 
- Сумах айтæ диверсанттæ еу къуарæй ’ма ибæл, кизгæ, 
дзæбæхæй басæттæ! - æ сæтæ калгæй, гъæр кодта, Зæлинæ æхе 
нигъгъос кодта. 
- Кæд дæ æнæмастæй нæ фæндуй, уæд дин маст 6а æз 
исараздзæнæн! - æ тумбул къохæй æвзедгæй къæразгæ рай- 
гон кодта, - далæ тургъи футболæй ци салдæтти къуар гъазуй, 
уонæн дæ ратдзæнæн. Уой фæсте ма рагъаст кæнæ. Зæгъгæ ба 
дин æй кæнун, мæ биццеутæ анзмæ хæстæг силгоймаг нæма 
фæууидтонцæ. Гъуди кæнæ, - æ сахатмæ æркастай, - рæстæг ма 
дин ес æртæ минутти! 
Зæлинæ æ медбилти бахудтæй. Æ бунатæй фæггæпп ла- 
ста ’ма табуреткæй фарсбæл токки резеткæ фæппурх кодта. 
Игон телтæбæл æ дууæ къохемæй фæххуæстæй. Дæ балгъетæг 
уомæ ку нæ бакастайдæ. Æ бауæр ма цæстифæнникъулди 
бæрцæ базир-зир кодта ’ма æ цард фæцæй мæ рази. - То- 
траз æ цæститæ дони разилдта. Масти къубарæ æ хорхи 
ниббадтæй. Хæкъурццæй никкæунмæ æй берæ нæбал гъудæй. 
Е ’нгулдзæбæл æ дæндæгутæй ниххуæстæй, уотемæй игъуста 
Уорссæрмæ идарддæр. 
- Иннæ бон бабæй мæ еци оберлейтенантмæ æрбакодтонцæ. 

Æрбакодтонцæ кабинетмæ æригон æвæсмард силгоймаг 
дзедзедай сабиййи хæццæ. Салдæттæй ин сæ еу сувæллон æ 
гъæбесæй бакъахта. Оберлейтенантти размæ æй стъолбæл 
æрæвардта. Афицер мин загъта: 
- Ка дæ æмæ ами циуавæр ихæси хæццæ фæззиндтæ, уой 
мин ку нæ радзорай, уæд нуртæккæ дæ рази сувæллони сæр ра- 
хаун кæндзæнæн! 
Мæхе нихъхъæбæр кодтон. Къæрттæй цъола нæ рахаудтæн. 
Сувæллони мадæ, æрра берæгъау неугæй, оберлейтенантбæл 
æхе ниццавта. Æ нард хорх ин раахæста æ дууæ къохемæй 
’май цъист кæнун райдæдта. Фашистæн æ хæр-хæр иссудæй. 
Салдæттæ имæ фæллæбурдтонцæ. Еуварсмæ ’й раластонцæ 
сæ хецауæй. Е сæ æ нихтæй цъæррæмухститæ кодта. Лæбурдта 
дæндагæй. Æ тахъа æ сæрæй кæмæн рагæлста, еци борхелæ 
æнæдаст салдат ин æ топпи гъæдæй æ тулбæттæн баргъав- 
та. Силгоймаг еуварсмæ рахаудтæй. Æ тог æ сæри æскъудæй 
æ рæбунтæмæ ласæнтæ кодта. Æ къæхтæ ма ефстаг тилд 
бакæнидæ. Оберлейтенант стъоли раласгæй сæр дасæн исиста. 
Салдæттæй æй еуей къохи фæссагъта. Иннæ дууемæн минкъий- 
йи исбæгънæг кæнун кодта. 
- Фæстаг хатт ма дæ фæрсун, - æ гъæлæсæй сау марг хелагау 
калдта и нардхуй. 
Уолæфгæ нæбал кодтон. Мæ зæрдæ нæбал куста. Мæ 
цæститæ мæбæл тартæ кæнун райдæдтониæ. Нигъгъос дæн. 
Афицер салдатмæ æ къохæй раамудта. Дууæ нæбал загъ- 
та е дæр. Сæрдасæн сувæллони уорс фæлмæн гæбæтбæл 
æруагъта. Тогæйдзаг хæлæрттæ уазал стъолмæ æркалдæнцæ. 
Клеенкæбæл æставд сурх золкъити æзмæлд кодтонцæ. Еци 
гъæддаг миуæмæ кæсгæй, мæ бадæнæй зæнхæмæ рахаудтæн. 
Мæ сæри зунд фæциудæй. 
Сæумæраги бабæй мæ пъадвалæй кабинетмæ 
æрбакодтонцæ. Оберлейтенант æхецæй ниббоз æй. Удав 
кроликмæ куд кæса, уой каст мæмæ никкодта. Æ цæститæ тоги 
нæмгутау сурх-сурхид æрттивтонцæ. 

- Идарддæр дæ нæбал фæрсун. Дæхуæдæг дæхе рауæйæ 
кодтай, - загъта фашист. 
Стъолæй айдæнæ исиста ’ма мин æй мæ фийбæл æрбамбæлун 
кодта, - кæсæ! Кæсæ дæхемæ! Уинис, еунæг æхсæвæмæ дæ сæр 
куд исуорс æй, уой? Гобитæ уотæ нæ уорс кæнунцæ, æндæр 
адæни зиндзийнæдтæмæ кæсгæй. Уæхæн æнкъарæнтæ сæмæ 
нæййес, уой туххæн, æма махæй игъаугидæр сæ меддуйней 
конд æндæрхузи æй! Къуру дæр нæ дæ! Нæ дæ къуæтти дæр! Ду 
дæ Германий æзнаг! Диверсант! 
Неци исдзурдтон. Мæ сæри гъун еунæг изæрмæ сæнтуорс 
ке иссæй, уой мæхе цæститæй фæууидтон. 
Телефони дзæнгæрæги гъæр иссудæй. Оберлейтенант 
хæтæл исиста, уотемæй салдæттæй еуемæ дзоруй: 
- Вилли, мæ цæстити разæй æй рандæ кæнæ. Зонис æй, не 
’знæгти кæми фехсæн, уой. Дæ разæй æй тæрæ ’ма ин æ гъуддаг 
бакæнæ. 
Салдат мæ, ме ’фцæкъуатæбæл хуæцгæй, гъæунгæмæ 
фендæбилæ кодта. Æ разæй мæ цæугæдонæрдæмæ автаматти 
цъухæй æрбасхуаидæ. Хор арви астæумæ дæр нæма исхизтæй. 
Донгонмæ нæ берæ нæбал гъудæй. «Берæ нæ, фал мин къагъд 
конд дæр не ’рцæудзæнæй, - гъудитæ кодтон мæхецæн... - 
Кæсалгитæн уодзæнæй, ци бахуæронцæ, е». Донбилæбæл сал- 
дат тамаку исдумдта. Нæ астæу дууæ къахдзæфи. - «Мæлгæ æма 
мæлгæ! Ци уа, уой уæд!» - загътон мæхецæн. 
Мæхе разилдтон салдатмæ. Æнгулдзитæй имæ амонун, 
мæн дæр ма мæлæти размæ тамаку бадумун фæндуй. Салдат 
байдзулдæй ’ма мин еу тамаку мæ размæ зменсæмæ æргæлста. 
Æргубур кодтон ’ма æй ’исистон. Мæ цъухи ’й бацавтон. Амонун 
имæ, цæмæй æй исасодзон. Мæ размæ мин спичкитæ æргæлста. 
Æргубур кодтон. Спичкити хæццæ, мæ къохи куд цудæй, уотæ 
сор зменсæ æрбамбурд кодтон. Æнхæст дæр нæмæ рахъел дæн, 
гъеууотæ ин æзменсæ æ тæккæ цæститæмæ еци-еу калд бакод- 
тон. Æ цæститæ сæрфунмæ ку фæцæй, уæд ибæл мæхе ниццав- 
тон. Æ хорхбæл ин бахуæстæн. Ку нæбал æзмалдæй, уæд авто- 

мат раскъафтон. Къотæртæ ’ма листæг æхсæрæ бæлæсти бунти 
мæхе римæхсгæй, дон-дон, мæ бон куд адтæй, уотæ ледзунмæ 
фæййагайдтон. Еу инсæй минуттей фæсте мæ гъостæбæл не- 
муцаг дзубанди рауадæй. Мæхе къотæрти фæсте нилхъивтон 
’ма сæмæ игъосун. Мæ рæбунтæмæ рагъæуæйттæ кодтон. Мæ 
раздæриккон къахифæдтæ зменсæбæл æрфæсмардтон. Дзу- 
банди цудæй, ци арæсæни мæ бауорæдтонцæ, уордигæй. Дууæ 
салдати æнæмæтæй къарти гъазтонцæ. Мæ фазæбæл сæмæ 
хæстæгдæр бабурдтæн. Хуарз сæ уинун райдæдтон. Нæ астæу 
фондз сæрдзинемæй фулдæр нæбал адтæй. Рагæпп ластон ’ма 
сæбæл автомат бауæгътитæ кодтон. Дæ фудгол уотæ. Æзмæлгæ 
дæр си некебал искодта. Хуæруйнæгтæ ’ма син сæ фæттæ рам- 
бурд кодтон. Сæ хурдзини дзиппи даргæ цирагъ дæр разиндтæй. 
Къалбасæй æрдæгæууилдтитæ кæнгæй, ледзгæ-ледзун мæхе 
рафсастон. Цæмæй мин куйтæ мæ фæд ма райстайуонцæ, уой 
туххæй усмæй-усмæмæ дони дæр инайгæ цудтæн. Цудтæн æма 
цудтæн, цалдæнгæмæ ма мæ цæстæй уинунгъон адтæн, уæди 
уæнгæ. Иннæ бон дæр размæ мæ цуди кой кодтон. Æртиккаг бон 
еу рауæн цъизи астæу еу бæдолæгомау зæронд бæлæгъбæл 
исцурæвæрæ дæн. Æ цъæстæ ин мæ хæдони æскъудздзæгтæй 
бампъузтитæ кодтон. Донæн æ иннæ фарсмæ бахизтæн æма 
уæд еу минкъий федасдæр дæн. Цуппар бони ма фæццудтæн 
хорискæсæнмæ. Хуæруйнаг мæмæ нæбал байззадæй. Ме 
спичкитæ фæцæнцæ. Хъæрæу биндзæ æма мин саскъитæ мæ 
тог баниуазтонцæ. Сæ хуæститæй мæ бауæр никъкъузуртæ æй. 
Цæунгъон нæбал адтæн. Еу бæласи кæлæдздзагбæл æрбадтæн 
рауолæфунмæ. Еу усми фæсте мæ гъостæбæл адæми удзæл 
рауадæй. Мæ фæстаг хъауритæ рамбурдгæнгæй, рагъи сæрмæ 
исбурдтæн мæ цуппæртæбæл. Цалдæр бони ци цæугæдони ал- 
ливарс зилдтæн, уой бабæй мæ бакомкоммæ бауидтон. Дони 
билæбæл æртæ лæги. Сæ топпитæ сæхецæй минкъий идарддæр 
тæрсæ бæласæмæ буцæугонд. Дууей къохи си белтæ. Автомат 
сæмæ ниддардтон, уотемæй фæгъгъæр кодтон: 
- Æртемæй дæр уæ къохтæ хæрдмæ исдаретæ! 

Сæ белтæ фæггæлстонцæ. Сæ къохтæ исдардтонцæ ’ма 
мæмæ тæрстхузæй æнахур каст кодтонцæ. 
Мæ къæхтæ мæ буни фаттасиуонцæ, уотемæй сæ размæ 
ниццудтæн. 
- Ка айтæ’ма ци косетæ? - автоматти затвор æрбакъуæрдтон. 
- Бунæттон цæргутæ ан, - дзуапп мин равардта сæ хестæр, 
æрдæг æмбæрзт къагъдмæ амонгæй, - дон æ билæмæ дууæ 
силгоймагей марда æрбахаста. Мах сæ, киристон æгъдау куд 
амонуй, уотæ сæ зæнхи хайбæл исæмбæлун кодтан. 
«Зæлинæ ’ма сувæллони мадæ», - ниццæхъал кодта мæ 
сæри хъанз. Мæ зæрдæ радзæгъæл æй, идарддæр ци адтæй, 
уой нæбал гъуди кæнун. Еу цалдæр боней фæсте мæ кеми ку 
æрцуддæн, уæд мин Михалыч балæдæрун кодта, партизанти от- 
ряди ке дæн, уой. - Æ дзубанди фæцæй Уорссæр. Фестадæй ’ма 
æ землянкæмæ фæрраст æй. Æрдæг надбæл æрлæудтæй. Æхе 
разилдта Тотразмæ: 
- Хуссун афонæ ’й. Сæумæ раги мæ цæун гъæуй. 
Тотраз имæ неци исдзурдта. Уорссæр фæййаууон æй. Еу 
усмæ ма Тотраз цавддорау арти фарсмæ æ бунати бадтæй. Æ 
цæхгун цæстисугтæ сурх зинг цæхæрмæ æставд æртæхтæй 
æгъзалдæнцæ. Еци изæрæй фæстæмæ Уорссæри некæдбал 
фæууидта. 
XI 
Зæрдæвæрæн мæййи фиццаг бони райдæдта Дуккаг Дуй- 
неуон тугъдæн æ фæндзæймаг анз. Идард хорнигулæни фаши- 
стон германийæн æ тæккæ зæрди, æ сæйраг горæт Берлини, 
Бранденбурги колдуæрттæй минкъий хонсардæр Вильгельми 
гъæунгæбæл Империй Æдасдзийнади къæнцилярий устур аз- 
гъунсти Æртиккаг Рейхи уæлдæр афицертæн сæ косгæ бон нæма 
фæцæй. Кæдæй Цæдесонтæ Дуккаг фронт байгон кодтонцæ, 
уæдæй фæстæмæ син бон æма æхсæвæй уæлдай нæбал адтæй. 
Æнæгъæнæ дуйнеййи ци устур фидбилизтæ хæссæг сугъдæ 
исæндзарстонцæ, уой æнæхатир циренæн, кæд си раздæр сæ 

*4 ^-<|§еК-|5" 250 ^^о^^^п ^ 
фуни дæр нæ байруагæс адтайдæ, уæддæр нур ба æ коми сау 
тулфæ уæларвмæ калгæй сæхе къæсæрмæ æрбахæстæг æй. 
Æрталингæ ’й. Гитлери разагъди фæсдзæуинттæ æхсæвеуат 
кæнун райдæдтоцæ сæ кустуæтти. Раздæрау сæ сæр хъел 
даргæй, нæбал тагъд кодтонцæ сæ хæдзæрттæмæ изæрæй, сæ 
уарзон бийнонти астæумæ. Фюрерæн æ уæхæн фæсдзæуинттæй 
еу Империй æдасдзийнади служби хецау бригаденфюрер «СС» 
генерал Кальтенбруннер æ косæн къæбинетти стъоли уæлгъос 
кæрæдзей бакомкоммæ ци дууæ генерали бадтæй, уонæбæл 
æ, хъæмай финдзæй дæр циргъдæр ци цæстæнгас адтæй, уой 
рæстæгæй-рæстæгмæ æрæвæридæ. Етæ дæр ирд лампочки 
рохсмæ æнæ уингæ н’ адтæниæ, сæ сæргълæууæги хъоппæгъ 
цæститæ куд ферттевиуонцæ, уой. 
Катай бацæфстæй, алци æ бон кæмæн адтæй, еци гестапи 
уæлдæр хецау группенфюрер генерал Генрих Мюллербæл. Æ 
къохи æнгулдзитæ еуæрдæмæ-иннердæмæ ивазта. Сæ къæрцц- 
къæрцц цудæй. Хаттæй-хатт ба ма æрхуфт дæр искæнидæ. 
Иннæ фарсæй сабур бадтæй æртиккаг генерал, «СС»-и 
æсгарæг служби хецау группенфюрер Вальтер Шелленберп - 
Гитлери бункери хæццæ бастдзийнади телефони дзæнгæрæг 
райгъустæй. 
- Нæ уæлдæр хецауадæ, - загъта, æ цæсгон фæттар кæнгæй, 
бригаденфюрер, - генерал Кальтенбруннер игъосуй. Гъо... гъо... 
хъæбæр хуарз! Æрдхуард Отто... Хезæн æй... Гъæйдæ бал! - те- 
лефони хæтæл æрæвардта. Е ’рфгутæ æ фиййи сæрмæ фæййеу 
æнцæ. Æ цæсгон еугур тар ниццæй, уотемæй бабæй сæмæ 
кæсуй, - Скорцени фегъосун кодта, наций сæйраг идеолог Йо- 
зеф Геббельс нуртæкки ами уодзæнæй. Ци гъæуй махæй рейх- 
сминистри? Нæ зонун. 
Шелленберг æ блокнотти цидæртæ тагъд-тагъдæй рафин- 
ста, Мюллер имæ æдзинаг каст кодта æнæдзоргæй. Кальтен- 
бруннер æ еу къох æ дæлмус бакæнгæй, е ’ннемæй æ зекъи 
циргъбæл хуæцгæй, косæн уати устур даргъ лигъзтолдзæ 
æстъоли рæбунтæ еуæрдæмæ фæццæуидæ, уæдта иннердæмæ. 

Рæстæгæй-рæстæгмæ æрлæууидæ, фарсбæл къæразгæ ’ма 
сахатти астæу фюрери портретмæ искæсæ-искæсæ кæнун 
райдайидæ. Телефони дзæнгæрæг бабæй иссудæй. Кальтен- 
бруннер æй исиста: 
- Игъосун дæмæ, господин рейхсминистр! Ами æнцæ... 
Гъо... Дууемæй дæр... Гъо... Хуарз... Исон-иннæбон дин игъосун 
кæндзæнæн... Тæккæ фулдæр?.. Къуаре - дæс бони... гъæйдæ... 
Хайль Гитлер! - телефони хæтæл æрæвадта. - Гъе уæхæн 
хабæрттæ. Рейхсминистр æрбадзурдта, - æ билæ исхъел кодта 
бригаденфюрер, нæй раевдалдæй ардæмæ æрбауайунмæ. Фюрер 
имæ фæдздзурдта цидæр æхсицгæ гъуддаги фæдбæл. Уæхуæдæг 
æй зонетæ, куд хæркъу иссæй а фæстаг бæнтти фюрер, уой. 
Мæстгун кæнуй, искæсæн фронтти рæстæгмæ нæ гьуддæгутæ 
зæрдæмæцæугæ ке нæбал æнцæ, уобæл. Нæма си феронхæй Гей- 
дрих, Кохгема Белоруссий гауляйтер фон Кубей куд рамардтонцæ, 
е. Хъæбæр хуарз æй зонуй, тутъдæн æ райдайæнæй аци бони 
уæнгæ бунæтти алли хузи мастесгутæ, не ’знæгти æсгаргутæ ’ма 
партизантæ немуци устур хецауадæ уæдта Вермахти уæлдæр 
афицертæбæл æнæхатирæй ке цауæн кæнунцæ, уой. Нур дæр 
бабæй нæ сосæг циркулярти æрæги фæззиндтæй нæуæг дæсни 
нихмæлæууæг. Хъаурæгин. Нифсхаст. Æнæ тæрегъæд. Æхсист 
берæгъ ке фæххонунцæ, уæхæн. Фулдæр рæстæг архайуй Чехос- 
ловакий Судетти район æма Польши зæнхæбæл. 
Сосæг архивтæмæ æй, куд «Цауæйнон», уотæ бахастон. 
Æзнаги къох хъæбæр даргъ кæдæй иссæй, Италий, Франций 
нæ гъуддæгтæ размæ нæбал цæунцæ уæдæй ардæмæ. Дук- 
каг фронтти игондзийнадæ нæ ниххорх кодта бустæгидæр. Еу 
дзурдæй нин Геббельс нæ кустæй арази нæй. Домуй ни, цæмæй 
цубур рæстæгмæ «Цауæйнон» еуварсгонд æрцæуа. Фюрер ин 
æ кой куд нæбал фегъоса, уой туххæн æма ’й наций цифуддæр 
æзнæгутæй еуебæл банимадта. Цидæр «Цауæйнони» бæллахæй 
бунæтти берæ бургамистртæ сæ кустмæ бацæунæй тæрсун 
райдæдтонцæ. Алке дæр, цæмæй фæййервæза аци Дуйнеййи 
æзмæнсти, уобæл архайуй, мæлун неке фæндуй. 

- Дæ хæццæ арази дæн, бригаденфюрер, - загъта Мюллер, 
е ’нгулдзити кæрæнттæй æстъолбæл æмдзæгъд кæнгæй. - 
Хъæбæр раст зæгъис. 1939 анз дæр, 1941 анз дæр нæбал æй. 
Алке дæр æ уод раервæзун кæнунбæл архайуй. 
Рæстæгмæ къулумпидзийнæдтæ кæмæй загътай, етæ нему- 
цаг адæми зæрдити устур тас бауагътонцæ. Тасæн ба æ цæститæ 
устур æнцæ. Нæ тохи æхсист еуæй-еу генералтæ дæр устур 
Германий хъауритæбал сæ зæрдæ нæбал дарунцæ. Мастесæни 
тохæндзаумау искæнун нæ къохти ке нæ бафтуйдзæнæй 
афойнадæбæл, уобæл æууæндун райдæдтонцæ. Дзурд дин 
дæттун, æма мæбæл баууæндæ, еци гъуддаги гестапо æ фæстаг 
салдати уæнгæ æнæ секкæй æнгом лæууй фюрери фарсмæ. 
Алли фæрæзнитæй дæр нæ бон, нæ хъаурæ, нæ зунд куд амо- 
на, гъеууотемæй æвæстеуатæй архайдзинан, куд тагъддæр 
æрцъапп кæнæн «Цауæйнони», уобæл. Æ фæдбæл ан ’ма нæ 
берæ нæбал гъæуй, цæмæй нæ къохти бафтуйа, уомæ. 
Мюллер æхе раппæлунмæ, гæнæн æма ин амал кæми уидæ, 
уомæй ке некæмæй æфсæрми кæнидæ, уой хуарз зонгæй, Каль- 
тенбруннер æ медбил байдзулгæй, загъта: 
- Раст дæ, ме ’мбал Генрих, - æ сæргъи æрлæудтæй, - 32-аг 
анз дæр æма 41 анз дæр нæбал æй, фал болæмæргъи дæр, Урус 
куд фæззæгъунцæ, уотæ æмбесæндтæй нæ хинстæуй. Рейхсми- 
нистри «Цауæйнони» сæр гъæуй! Цауæйнони сæр! Кенæ ба нин 
нæхе сæртæ баагордзæнæй æнæ фæстæмæ фæккæсгæй! 
- Раст зæгъис, господин бригаденфюрер, - æ бунатæй 
фæггæпп кодта Мюллер. Кальтенбруннер ин æ усхъитæбæл 
æ къохтæ æрæвардта, уотемæй æй æ бунати фæстæмæ ис- 
бадун кодта. Æсгъоли фæрсти æрзелгæй, Шелленберги рази 
æрлæудтæй. 
- Ци зæгъдзæнæ ду ба еци фарста ниллух кæнуни фæдбæл, 
Вальтер, ци гъудитæ дæмæ ес? 
- Мæн лæппотæ куд исбæрæг кодтонцæ, уомæ гæсгæ 
«Цауæйнон» Мæскуй агент æй. Æ фæдбæл зелунцæ. Кæд сæ 
къохти нæма бафтудæй, уæддæр хуарз бакустонцæ Поль- 

ши. Исбæрæг æй, «Цауæйнони» разамундæй сæрмагонд 
сосæг объектæй, ДМТ-18 ке хонæн, уордигæй, уой фæрци ке 
ралигъдæнцæ уацайрæгтæ а-уалдзæги. Нæ еумæйаг зонгæ 
ДМТ-18 сæргълæууæг оберштумфюрер СС Эрлих фон Зильке... 
- Барон фон Зилькей «Цауæйнон» раеуварс кодта? - бадес 
кодта Кальтенбруннер. 
- Уой дæр уæдта майор Бергер æма горæти бургамистри 
дæр. 
- Барон æма Бергери гъуддаг бæрæг æй, фал бургамистри 
кутемæй раеуварс кодта «Цауæйнон»? 
- Бургамистри, æ косæн кабинети медæг изæрæй стъолбæл 
æ сæр æруагъта, уотемæй мардæй иссирдтонцæ. Æ размæ ко- 
ньякки авгæ, минкъий гъуд си. Лабораторий коньякки хурфи 
марг иссирдтонцæ нæ дохтуртæ. Аци дууæ-æртæ бони Варшави 
отель «Интерконтинентали» æнгъæлмæ кæсæн «Цауæйнони» 
фæззиндмæ. Æ бауорамунмæ ин рарвистон хуарз цæттæгонд 
къуар. Æ сæргъи майор Гранд Ридле. 
- Гранд Ридле... Гранд Ридле, - гъудити ранигъулдæй Каль- 
тенбруннер, - Гранд Ридле. Муссолиний хуæнхти ахæстæй 
ку уæгъдæ кодтонцæ, уæд Отто Скорцений хуæдæййевæг ка 
адтæй, еци Гранд Ридле? 
- Е æхуæдæг, - æ сæр батилдта Шелленберг ’ма æ медбилти 
худтæй, - дзæбæх ма æй гъуди кæнис, господин бригаденфю- 
рер. 
Шелленберги фæлмæн дзуапп æ зæрдæбæл исæмбалдæй. 
Æхцæуæн ин адтæй. Æ цæсгон фæддæр рохсдæр æй, уотемæй 
гъудити арф хъуми банакæ кодта. Æ дæлбарæ дууæ генера- 
лей бабæй цал æма цалæймаг хатт, кæдæй сæ зонуй, уæдæй 
ардæмæ æхемеднимæр кæрæдзей хæццæ рабарæ-бабарæ 
кæнунмæ фæййагайдта. Еуæрдигæй - мæнгард робас, æхе 
хораууонæн дæр хийнæ ка кодта, еци Мюллер. Иннердигæй 
ба - хуæрзæгъдау, зундгин Шелленберг. Цæмæдæргæсгæ 
Кальтенбруннерæн æ зæрдæбæл æрлæудтæй Паннвиц. Чехаг 
партизантæ Гейдрихи ку рамардтонцæ, уæд Паннвиц бардзурд 

равардта. Чехаг гъæу Лидице е ’гас цæргути хæццæ, еци бард- 
зурд æнхæст кæнгæй, зæнхи цъарæй еунæг бонмæ фесавдæй. 
Уой туххæй æй рейхсфюрер Гиммлер æфсæйнаг дзиуарæй 
исхуæрзеуæг кодта: 1942 анзи кæронмæ Советтон Цæдеси 
æсгаргути кусти фæззиндтæй гъæндзийнæдтæ. Уомæ гæстæ 
ба ахæст æрцудæнцæ ’ма гестапи къохтæмæ бахаудтанцæ 
æндагон æсгарæн къуари иуæнгтæ - Марков, Треппер æма 
Гуревич, æ фæсномуг «Кент». Трепперæн Парижи гестапи 
хаййадæй куддæр-муддæрти раледзун бантæстæй. Горæти зон- 
деркоманди нæуæг хецау Паннвицæн æ зæрдæмæ хъæбæр 
фæццудæй «Кентти» рауон-циуон рахаст, æ лæгдзийнадæ, æ 
профессионализм. Паннвиц æхуæдæг æ кусти уагмæ гæсгæ 
Мюллери дæлбарæ адтæй. Тугъди кæрон кумæ цудæй, уой ху- 
арз лæдæргæй, æ хецауæн «Кентти» бафæсвæд кæнун кодта, 
цæмæй æй багъæуаги сæхе цардбæл баййевонцæ. Нур хезунцæ 
уæхæн рæстæг. Дуккаг фронт игонгонд æрцудæй. Генерал 
Шарль де Голль Цæдесон æфсæдти хæццæ Франций столицæ 
Париж исуæгъдæ кодтонцæ немуцаг фашисттæй. Италий Гит- 
лери хуæздæр æмбал Муссолинийæн бунæттон мастесæг 
партизантæ æ фæзæ нæбал уæгъдæ кодтонцæ. Æ нихмæ 
тухтæнцæ Эйзенхауери æфсæддон къуарæй цалдæр дивизий. 
Æ хецаудзийнади бæнттæн сæ хорнигулæнæрдæмæ догъæн 
æрорамун неке бон бал адтæй. Зæнхæ æ буни циренæй цæфсун 
райдæдта. Æрхæстæг æй дзуапп дæттæн рæстæг. 
Паннвиц, сайтан зингæй куд фæттæрсуй, уой тарст кæнуй 
Цæдесонти къохмæ бахаунæй. Етæ ’й æнæфæстæмæ фæккæсгæй 
Чехаг тæрхондонæмæ ратдзæнæнцæ. Нæ... Нæ... Мюллербæл 
æууæнкæ нæййес. «Цауæйнони» бауорамунмæ е ’нгулдзæ дони 
дæр нæ батолдзæнæй. Ци нæ фæууй ’ма æ къохмæ ку бахауа 
«Цауæйнон», уæдта уой дæр æма Гуревичи дæр уруссæгтæн 
æхе царæбæл баййевдзæнæй. Мюллерæй пайда нæййес. Шел- 
ленберг ба? Зонун æй, Шелленберг рейхсфюрери адæймаг æй, 
уой.’Ма ци? - гъудитæ кодта идарддæр Кальтенбруннер. - Валь- 
тер æй Гиммлери зæрдæдарæн. Бригаденфюрер кæд некæми 

некæмæн ма истаус кодта, уæддæр хуарз зудта, анзи размæ 
Гиммлер Гитлери фæсаууон сосæг переговортæ кæнун ке 
райдæдта Англий хæццæ, уой. Абвери агент, гермайнаг посоль- 
стви атташе Ганс Понтер Диклаги фæрци Шелленберг базонгæ ’й 
Парижаг модельерша Габриель Шанельи хæццæ. Фæсномугæй 
Коко. Мадам Коко гъæуама исаразтайдæ политикон хед Берлин 
æма Лондони астæу. 
Кальтенбруннер фиццаг рæстæги нæ лæдæрдтæй, Шеллен- 
берг цæмæн исарази æй уæхæн гъуддагбæл. Фал ибæл тагъд 
рæстæги иссирдта дзуапп. 
Рæсугъд зæрдæмæцæугæ силгоймаг, мадам Габриэль Ша- 
нельтугъди размæ берæ хæттити фембалдæй Уинстон Мальборо 
Черчили хæццæ æ уарзон лæг герцог Вестминстерскиййи особ- 
някки. Еци фембæлдтити хабæрттæ зонгæй, рейхсфюрер байхæс 
кодта Шелленбергæн, мадам Кокой операци «Модон шляпæмæ» 
бацæттæ кæнун. Операцийæй неци рауадæй. Англий нæуæг хе- 
цау Черчили нæ бафæндæ адтæй уæхæн фарстай фæдбæл æ ра- 
гон зонгæ силгоймаги хæццæ фембæлун нæуæгæй. 
Бригаденфюрерæн æ бон адтæй еци хабæрттæ Гитлери 
гъостæбæл исæмбæлун кæнун. Фал æхе гъæлай бунати нæ нив- 
вардта. Æ фий нæ тъунста Гиммлери гъуддæгти. Хуарз ин зудта 
æ хъаурæ æма æ рахуæцæнтæ. Хъæрæуæй уæлдай ба æнæбари 
маргæйдзаг хелагæбæл бæгъæмбадæй ка æфсæруй? 
«Ци кæндзæнæй аци хатт ба Шелленберг? - æхе рафарста 
Кальтенбруннер. - Цауæн кæндзæнæй «Цауæйнонбæл» æви 
нæ? - Æ сæр аразий тилд бакодта, - кæндзæнæй. Кæндзæнæй. 
Гъауама тагъд рæстæги «Цауæйнон» Геббельси дзæмбути уа...» 
- Хуарз, господин Шелленберг, - Мюллермæ бакæсгæй, загъ- 
таКальтенбруннер,-архайæ.Дæфудæбæнттæрейхсминистрæй 
иронх нæ уодзæнæнцæ. 
Фарсбæл сахатти фатæгтæ æмбесæхсæвæ амудтонцæ. 
Мюллер къæлæтгуни фæлмæнбæл фæстæмæ æ сæр рауагъ- 
та. Æ хуссæггъæуагæ сурх цæститæ æ къохтæй фæлмæн æуурст 
кодта. 

Шелленберг хомбериндзæгæнгæй æ блокноти тъафи 
цидæртæ финсунбæл исмухур æй. Кальтенбруннер имæ, æ 
дууæ армитъæпæни æ бæрзæййи фæсте бакæнгæй, лæмбунæг 
каст кодта. Рæстæгæй-рæстæгмæ æхемеднимæр цæбæлдæр 
байдзулидæ. 
Се ’ртемæй дæр неке æргъуди кодта, Дуккаг Дуйнеон тугъд 
æ фæндзæймаг анзмæ ке бахизтæй, уой... 
Царди æлхуйнæ æ зелунæй нæ басабурдæр æй. Тугъд 
цæуа, сабур царди рæстæг уа, уæддæр зелуй æма зелуй. Мил- 
лионгай адæмти хъисмæттæ еци еу халæй æнæ бафæллайгæй 
еу къубулойнæмæ æлвесуй æма æлвесуй. «Цауæйнон» 
Варшавæмæ нæбал бафтудæй. Æнæнгъæлти имæ Сурх Æфсади 
Сæйрагæсгарæн управлений хецауи хуæдæййевæг, Совет- 
тон Цæдеси хъайтар болкьон Шелест Мæскумæ фæдздзурдта 
нæуæг ихæс радтунмæ. Къуæрей фæсте «Цауæйнон» нему- 
цаг майори дарæси хаттæй Кенингсберги гъæунгти. Берæ 
рæстæг ма æй фæххизта Гранд Ридле æ къуари хæццæ Варша- 
ви. Берæ æнæхуссæг æхсæвтæ ма рарвиста Кальтенбруннер 
Империй æдасдзийнади къæнцилярий азгъунсти æ косæн ка- 
бинети, Ридлей къуарæй хуарз хабармæ æнгъæлмæ кæсгæй. 
Æппунфæстагмæ си æруагæс кæнун райдæдта, «Цауæйнони» 
æрцъапп кæнунмæ зундикъубус Шелленберги къохтæ дæр цу- 
бур ке разиндтæнцæ, е. 
Сурх-Дигорæ 
1996анз. 

РАДЗУРДТÆ 
17 3аказ№53 

ЦИЙНÆГÆНÆН МÆЙИ 
I аст фæдздзорунцæ адæн. Хъæбæр дессаг æй царди 
конд. Сек хæссæн ибæл нæййес. Нæййес зæнхицъарæбæл 
дууæ æмхузон адæймаги дæр, еу мадæй райгургæ фазæнттæ ку 
уонцæ, уæддæр. 
Еуетæ ци зæгъунмæ фæгъгъавунцæ иннетæн, уой син, куд 
æмбæлуй, уотæ бæлвурд балæдæрун кæнун нæ фæууй сæ 
бон. Нихъун-нихъун кæнун райдайунцæ. Иннетæмæ бабæй 
багæдзæ кæнуни хъаурæ нæ разиннуй, ци син зæгъунмæ 
фæййархайунцæ, уомæ кæронмæ лæмбунæг байгъосунмæ. 
Еу загъдæй, сæ кæрæдземæн зин балæдæрæн фæууæнцæ. 
Уæхæн цау æрæги, цийнæгæнæн мæйи дуккаг æмбеси æрцудæй 
ме’мкосæг Сардобæл дæр... 
Еу бон хор арви цъæх гъæбесмæ дзæвгарæ куд исхизтæй, 
уотемæй Сардой колдуар æрбахуастæй. Ка уодзæнæй, зæгъгæ, 
бадес кæнгæй, хæдзари хецау æндæмæ гъæунгæмæ рацудæй. 
Сæ размæ фæйнæгæй конд даргъ къелабæл бадтæй Абисал, æ 
фарсмæ æхсæккаг хæцъелæй рæуæггомау дзæкъолæгонд. 
Сардо æма Абисал æмгæрттæ адтæнцæ. Еу синхи зил- 
ди исирæзтæнцæ. Скъола дæр еумæ каст фæцæнцæ. Куд 
фæззæгъунцæ, уотæ син еу хæдонæ дæр урух адтæй. Сæ 
минкъиййæй ардæмæ еу къæбæр æма еу цæнхæ еу къосæй 
хуардтонцæ. Лæги кари исуогæй си сæ еу æнæ иннемæй е’ртæ 
къерей Хуцаумæ нæ кувта, арахъи сикъа æ цъухмæ хæсгæ дæр 
нæ кодта... фал æнæхаири рæстæг... 

Æртæ анзей размæ Абисалæн æ бийнойнаг Фаризæт 
æвеппайди фæззиан æй.Уæдæй фæстæмæ и лæги цума æййевгæ 
еске бакодта, уотæ Сардойæй æхе еуварс дарун райдæдта, 
раст си цума ести устур хæзна радавта, уоййау. Кæрæдзебæл 
фембæлгæй дæр æхе цидæр æнахур дард кæнидæ. Æ дуйнебæл 
ка нæ адтæй некæд, уотæ нурба киндздзон кизгау æ цæсгомбæл 
æфсарми сурх хъаппæ рабæрæг уидæ. 
Нур дæр бабæй Сардой рауингæй æ сæр æнкъард уагъд 
æркодта’ма æ цæститæ æ къæхти бунмæ нисæццæ æнцæ. 
- Æгас æрцо, Абисал, - салам ин равардта Сардо. 
- Дæ бон хуарз Сардо, - æ сæр батилдта Абисал. 
- Ци изæд, ци идауæг ма дæ æрбахаста. Кæдæй-уæдæй ма 
дæ уингæ ке фæккодтон, мæ рагон æрдхуард, - табедзæ ибæл 
кодта Сардо. - Еблагъуæ скæнæ, мæнæ еу фæйнæ арахъи дæр 
баниуазæн. Фæттаурæхътæ кæнæн. 
- Уой бæрцæ мæ нæ æвдæлуй, - æ цæститæ 
фæрсæрдæмæ разелгæй, загъта Абисал, - тагъд кæнун... 
Гъуддæгтæ ма мæ ес. 
- Тагъд дон хæлæф дони не ййафуй, - Сардо æ фарсмæ 
исбадтæй ’ма ’й бадесгæнгæй рафарста. - Ести лæгъуз хабари 
хæццæ дæ, ме ’рдхуард? 
- Нæ-нæ! Заретæ мæ гъæуй, - дзуапп ин равардта Абисал. 
- Нæ хæдзаргæс минкъий раздæр туканмæ рандæй. Берæ 
йбæл гъæуама ма рацæуа, - æ къох ин æ усхъæбæл æрæвардта, 
- ами ци бадæнæ. Цæуæн медæмæ хæдзарæмæ! 
- Нæ-нæ, Сардо! Заретæмæ æз ами бангъæлмæ кæсдзæнæн, 
- æ фиййи буни бадугъ-дугъгæнгæй, æ къæхтæ ниссагъта Абисал. 
- Бафæрсун аййепп ма уæд, фал дæ уотæ æхсицгæ цæмæн 
багъудæй нæ хæдзаргæсæ? - бадес кодта Сардо. - Миййаг дин 
мæн бон дæр банхускæнун æй, ести дæ кæд гъæуй, уæд æй зо- 
нис, мæ уод дæр дин ке нæ бавгъау кæндзæнæн, уой! 
- Нæ-нæ! Еци гъуддаги ди неци рауайдзæй. Еци гъуддаги, 
Сардо, силгоймаг гъæуй, силгоймаг. 
Сардой зæрдæ æнахур къæпп фæккодта. Уайтæгги дæр æ 

гупп-гупп реугудурæй райгъустæй. Æ цæститæ фæббæгъетт 
æнцæ. 
- Амонунмæ мин æй гъавис, силгоймаг ци гъуддаги 
фæгъгъæуй, уой?! Æппун неци, фал мин æртæ сувæллони дæр 
нæййес! - рамæстгун æй Сардо. - Зæгъай мин æй, цæмæн дæ 
багъудæй нæ хæдзаргæс, уой. Æви мæбæл æй римæхсгæ кæнис? 
Нæ дæ лæдæрун! 
- Æрсабур уай! Римæхсгæ дæр дæбæл неци кæнун, - æ 
къох ибæл ракъуæрдта Абисал. - Сæумæй ардæмæ нæ зилди 
уоститæй некæбæл цурæвæрæ кæнун, ’ма мин, зæгъун, Заретæ 
ме æйкитæмæ ку æркастайдæ. 
Сардой цæститæ дзангъирæй райзадæнцæ. Æ гъæлæс 
ниххæлеуæй. 
- Мæ уосæ дæу æйкитæмæ?! - исирадæй æ тог. - 'Ма, дан, 
уоми римæхсуйнагæй неци ес! 
- Æппундæр неци, - загъта Абисал ’ма цæбæлдæр 
æхемеднимæр идзулæнтæ кодта. 
- Е дин гъуддаг, - æ бунатæй фæггæпп кодта Сардо. - Мæ 
гъостæбæл нæбал æууæндун! Ци загътай, уой ма нæуæгæй еу 
хатт зæгъай! Æнхæст дæ нæма балæдæрдтæн. 
- Чмо дæ æви фонси хатт?! - æ цæстæ дæр нæ фæнникъулдта 
Абисал, - Берæ лæдæрун си нæ гъæуй! Заретæн, зæгъун, ме 
æйкитæ фæууинун кодтайнæ! 
Сардойæн е ’рдхуарди дзубандитæй æ сæри гъунтæ хъел 
ислæудтæнцæ. Æ уолæфт исæфун райдæдта æ реуи хурфи 
рæугути хæтæлти. 
- Де’мбуд æйкитæ æхснæнгæ ба фæккæнисæ? - цæбæлдæр 
рагъудигæнгæй, Сардо рафарста æнæнгъæлти Абисали. 
- Некæд сæ фехснун. Заретæ мин сæ нæ фæууадзуй, - 
æргомæй ин дзуапп равардта Абисал. 
«Хумæтæги нæ дзордзæнæй аци фæлхæрст. Æнæ хъуæцæ 
арт нæ фæууй, - лæгъуз гъудитæ бурдæнцæ Сардой сæрмæ, - 
Заретæ дæр мæлæти арæх цæун райдæдта синхи уæллагзилдмæ. 
Фал ибæл уойбæрцæбæл 6а ку некæдма фæггурусхæ дæн. 
Æппун неци, фал нур инсæй анзи ме ’ртæ сувæллоней мади 

хæццæ «А ма О-йæй» ку цæрæн... Уогæ силгоймагбæл æууæнкæ 
кæд адтæй?» 
-’Ма дин сæмæ рагæй кæсуйæ? - æ тог æ бауæри нæбал са- 
бур кодта Сардойæн. 
- Еу æртæ анземæ хæстæг. Фаризæти рамæлæтæй ардæмæ. 
- Уæд уæ дууемæй дæр Хуцау ма исарази уа! 
- Ма гъæр кæнай, Сардо. Заретæбæл уæхæн дессаги рæуæг 
æма фæлмæн къохтæ ес... 
- Басабур уо, - æ дзурд ин райста Сардо. - Дæу амонун мин 
нæ гъæуй, цæхæн къохтæ ибæл ес, уой! 
- Ме ’цæгæй зæгъун, - æ сæр батилдта Абисал, - Заретæ сæ 
æ къохмæ ку райсуй ’ма сæмæ ку æркæститæ кæнуй, уæд син 
тæссаг нецæмæйбал фæууй. 
- У-у-У/ - ниддæлæлай кодта Сардо, - мæнæ цитæ игъосун 
бони райдайæни мæ хæдзари дуармæ. Уой бæсти мин Абисал 
мæ фарси дæ кард æ фестойни уæнгæ ку бацавтайсæ ’ма мæ ку 
рамардтайсæ! 
- Цæмæн уотæ зæгъис, Сардо? - æ мастбæл ’ма ин цæнхæ 
æвгæдта æ кæддæри æрдхуард. 
- Кæсгæ ба дин сæмæ кæми фæккæнуй, уæ хæдзари 
бацæуæни ци зæронд диван ес, уобæл? 
- Нæ-æ! Куд раййафуй, уотæ. Кæми тургъи бæлæсти буни 
сатæги. Кæми ба æскъæти хурфи кæвдæси сæрмæ ци къæразгæ 
ЕС, гъеууой рæбун. Еу загъдæй, Заретæн æхе кæми бафæндæуй, 
гъеууоми. 
Сардо æ маст ниннихъуæрунгъон нæбал адтæй. 
Ниффæлорсæй, уотемæй ма æхецæн æхемеднимæр дзурдта: 
«Эх, Заретæ! Заретæ! Уой æнгъæл ба дæмæ ку некæд кастæн. 
Мæнæ æрбацæуай хæдзарæмæ, уæдта дин дæ сæр дæ гурæй ку 
нæ фæххецæн кæнон, уæд æз мæ мадæ ’ма мæ фидæн фуртæн 
нæ райгурдтæн! Дуба, ду, Абисал, мæ еунæг лимæн... Дууинсæй 
анзи æнсувæрти цард ку фæккодтан, уæд уæхæн гъуддаг дæ 
сæрмæ куд æрхастайæ? Куд мæ фæхходуйнаг кодтай æнæгъæнæ 
синх æма гъæуи астæу?!» 

- Æмбесонди куд байззадæй, уотæ кадæр æнæгъæнæ 
æргъауи астæу æхе гъог куд рартаста, уоййау ду дæр, Абисал, 
Заретæй уæлдай неке иссирдтай? 
- Еуæй-еу хатт мин мæ тухст уалæ Мисирхан дæр рааразуй, 
мæхе имæ ку бакъолæ кæнун, уæд. 
«Мисирхан, Мисирхан, - æхецæн æ мæстæй дзурдта Сардо, 
- Мисирхан раги байзадæй седзæргæсæй ’ма уой уоййасæбæл 
неке фæккомæфтуд кæндзæн, фал ма æз ба æгас ку дæн, - æ 
раздæри гъуди бабæй æ сæри фæммедæг æй. - Гъей, Сардо, 
гормон фæууай! Фонси дохтурæй дæр берæ ку фæккустай, уæд 
ма имæ дæ каст цæмæн æй?» 
- Абисал, зæгъай мин æй æргомæй, фæстаг хатт ба ма кæд 
адтæй нæ хæдзаргæс еци гъуддаги? 
- Хуæрзæрæги, Сардо. Раст дин ку зæгъон, уæд, - еу усмæ 
ранигъулдæй гъудити Абисал, е ’нгулдзæ æ тæнуадолæмæ 
исбуцæугæнгæй, - мæнæ Цийнæгæнæн мæйи фиццаг гъардæр 
бæнтти. 
- Ма-ма, ци дин загъта? - къахта æй идарддæр Сардо. 
- Еци бон æз не ’нгозæ бæласи буни хораууони мæхе 
кæрдæгбæл рауагътон. Заретæ ба сæмæ уæд еуæрдæмæ 
фæккæсидæ, уæд иннердæмæ, фæстагмæ ба мин загъта, сæ еу, 
дан, дин си нæ бæззуй, ’ма, дан, æндæгæнгæ æй. 
Сардо æрбаæрра æй ’ма ибæл æ гъæлæси дзаг нигъгъæр 
кодта: 
- Кæд дин нæ бæззуй, ’ма дин æндæгæнгæ ’й, уæд дæ бунати 
æнцад бадгæ кæнай, - æ еу къохæй ин хорз раахæста, иннемæй 
ба æ кард æ кæрбадзæй фел васта. - Дæу хузæн хутæ Даргъ-Таги 
хути ферми берæ бадзæбæх кодтон! Дæ бунати бадгæ кæнай 
æнцад, æз ба хæдзарæй йод æма бæмпæг радавон. 
Сардо Абисали къелабæл бадгæй фæууагъта, æхуæдæг ба 
хæдзарæмæ фæммедæг æй. Цæсти фæнникъулдмæ æ къохти 
йод, бæмпæг æма æ фарсбæлдаргæ кард, уотемæй фæстæмæ 
фендæбилæ ’й гъæунгæмæ. Абисал дунддалагъан æрбацæй. 
Зæнхи скъуди ниххаудтæй.Æрбайсавдæй. 

- Кæми дæ? Ци фæддæ? - æ гъæлæсидзаг гъæр кодта Сардо 
синхи уæллаг зилдæрдæмæ. 
- Мæнæ дæн! Цæбæл бабæй æй фæдес?! - æ фæстейæй 
райгъуста Зарети зуст дзурд. 
- А-гъа! Дæлæ сайтани хай, рацæуай ардæмæ, - кардæй 
æвзиста Сардо Заретæмæ, - рацæуай, рацæуай тагъддæр 
ардæмæ! 
- Цал хатти дин загъд адтæй, нæ дин бæззуй, ’ма сæумæй 
мабал баниуазæ! Еминæ дин фæстадæй ’ма дин дæ фæрста ра- 
тудта, - гъæр кодта Заретæ синхи дæллагзилдмæ æрбацæуæн 
гъæунги астæуæй. 
- Кæсайтæ имæ, æхе ма мæбæл уæддæр куд хъæбæрдæр 
кæнунмæ гъавуй, - карди тъæпæнæй æ сæр æрхуаста Сардо, - 
уинис сæ дæлæ, гириззаг, уинис?! Уинис сæ, цæййасæ сикъатæ 
мæбæл ниссагътай, уойæ?! Гацца-гириззаг! Дæ мадæ дæр бицце- 
ути уосæ адтæй æма дæхуæдæг дæр уæхæн дæ! Ах, анассæнæ! 
- Фæдес, хуарз адæм! Фæдес! Нæ лæги нин уорс арс ниццавта 
’ма мæ æвгæрдуй. Фæдес! - æ дзолтæ æ къохтæй æрхаудтæнцæ, 
уотемæй урдугмæ фæлледзуй. Сардо æй фæстегæй сорунмæ 
фæййагайдта. Гъæунгæ адæмæй райдзагæй уайтагъддæр, ’ма 
сæмæ, циркмæ кæсæгау, кастæнцæ десгæнгæй: 
- Ци сæбæл æрцудæй? 
- Ци кæнунцæ? 
- Сансала бахуардтонцæ? 
- Сæ сайтани хай сæбæл исæрра æй! 
Бæргæ сæ игъуста Сардо, фал æхе нигъгъос кодта. Мин- 
къий май гъудæй Зарети баййафунмæ, уотемæй еу рауæн æ 
къах бакъуæрдта ’ма размæ бахаудтæй. æ цæсгони цъарæ нип- 
пурх æй. Æ тог алли æрдой бунæй лæсæнтæ кодта саугедонау. 
Æ уæрагисæри тæбæгъ и цæфæй рæсуйунмæ фæййагайдта. 
Æ ресунæй æ зæрди ауиндзæнтæ æскъунунмæ æрцудæнцæ. 
Æ тогæрхæнтæ æ хæдони дусгæронæй сæрфгæй, къулух- 
къулухæй фæстæмæ хæдзари размæ исæздахтæй. Къелабæл 
æ уæзæ æруагъта, ’ма е ’нгасти фæцæй, Абисали фарсмæ ци 

^Ка»0»" 
2б4»*55^- Нй|^''''ояфм,ь 
хæцъели тухтдонæ адтæй, е. Æхемæ ’й æрбаиста ’ма ’й райхалд- 
та. Ку имæ æркастæй, ци си тухт адтæй, уомæ, уæд æ цæхгун 
цæстисугтæ æ ростæбæл урдугмæ æставд æртæхтæй хæцъели 
гæбазæмæ уадæнцæ гæр-гæрæй. Æ зæрдæ е ’цæгæй ресунмæ 
фæййагайдта. Цæф сирдау æ гъæлæсидзаг гъæр кодта. 
Байлæдæрдтæй Сардо, абонæй фæстæмæ ин нæдæр æрдхуард 
нæбал ес, нæдæр бийнойнаг. 
Фал ма ци ракæна нур! Ци ма æй æ бон. Ци æрцæуйнаг адтæй, 
е æрцудæй æнай-æнойти. Ци гъæуамæ зæгъонцæ, гъæунгæй 
имæ циркмæ кæсæгау ка кæсуй, æ еци синхонтæнæ? 
Сардо еу усми фæсте байдзулдæй. Хæцъели тухтдонæмæ 
кæсгæй æ цæсгони тар фесавдæй. Æ цæститæбæл гъазта, 
цийнæгæнæн мæйи гъар бæнтти æ мадæ Гуæсæнагъуæ, Нар- 
ти кæнти рохсаг уæд, гогузтæн таунæг æвæргæй, алли айкæмæ 
дæр хецæнæй æ дууæ æрмтъæпæней астæуæй хори рохсмæ, 
айки уод ес æви нæ, уой рартасунмæ куд лæмбунæг кæсидæ, е. 

Гагидауæ 
абу уæд не’Сфæлдесæг Еунæг Хуцауæн! 
Куд беретæн, уотæ аци бон мæнæн дæр зин æй, фал мæ 
базонун фæндуй, цæбæл æй дæ гъуди дæуæн ба, нæ еумæйаг 
уарзон мадæ, нæ Дигори боц Нана?! Цæмæн уотæ æнкъард 
цæстæнгасæй кæсис, æнæгъæнæ дзиллæй бæркадæнгъæлдзау 
кæмæ ан, еци сугъзæрийнæ фæззигон бонмæ?! Ци кæнис, ци 
дæбæл æрцудæй? 
Зонун æй, тухст дзаман ке скодта, фуд рæстæгутæ ке ’взаруй 
Хуцауи скурдиадæй, нарти нæрæмон Сосланæн цæрунмæ ци 
сойнæйдзаг хорæфсес, дзæнæти хузæн бæсти хай лæваргонд 
æрцудæй, нæ зæрдæмæ нин фиццаг хори гъар тунæ ка бау- 
агъта, нæ фиццаг фæлмæн бæгъæмбад къахи фæдтæ кæми 
байзайунцæ æностæмæ, еци разагъди Дигорæ. 
Зин мин æй. Мæ зæрдæ ресуй. Фал мин уоди ристæй ба 
зиндæр æй дæу мæтъæл цæсгони æнкъарддзийнадæмæ кæсун. 
Де ’нахур лæкъун цæстæнгас мин мæ уод мæ реуи хурфи, куд 
не’мбæлуй, уотæ æнæхатир æлхъивд кæнуй. Зæрдæ æхецæн æ 
фур катаййæй еу бæлвурд бунат нæбал аруй. 
Лæдæрун æй, тухст букати, зин фадуати æнцæ дæ кæстæртæ, 
дæ фæсте ке ниууагътай, дæ фæстаг комидзагæй ке схастай, кар- 
ки седзæр цъеутау дæ фæлмæн гъар базурти буни фуд æртæх 
æма уазал думгитæй ке фæгъгъæууай кодтай, дæ реуи æхсир 
хуасийнæ кæмæн адтæй, дæ циргъ зунд æма устур хъаури 
<т 

фæрци адæми тонхи устур цардмæ ке рафæндараст кодтай, еци 
нæртон адæми байзайæггæгтæ нур сæ къæбæр æма цæнхæ 
кæрæдзебæл римæхсун ку райдæдтонцæ. Æнæтæрегъæдæй 
топпи кæсæнæй кæсгæй, сæ кæрæдзей сау тог донау ниуазун 
ку райдæдтонцæ. Кæддæр нин, фиддæлти дзамани, фæрсаг 
адæми хæттитæ дæнцæн ке дардтонцæ, тугъди медæгæ 
цифуддæр æзнагæн æ сæр æ гурæй ка истонидæ, бакосунмæ 
хъаурæгин, барæвдаунмæ фæлмæн, æгудзæг æма мæгурæн 
нифс, иуазæгæн ба тъæрвингæ ци къох адтæй, е нури цар- 
ди ба лæгдзарæстъегъæн кардбæл сгонг систау ниххуæцгæй, 
цауддæртæ, æнæбон сувæллæнттæ ’ма силгоймæгтæмæ 
æргъувдæй кулæууй. 
Уой æнгъæл ка адтæй, æма цалдæр мин анзейæй дæргъи 
къума ци адтæй, уой ка нæ зудта, еу комæй иннемæ æ кадæ 
арви гъæрау нæргæ кæмæн цудæй, еу гъæуæй иннемæ зеууон 
е ’нхузонмæ фæккæсунмæ бæрæгбонмæ цæуæгау ка цудæй, æ 
тоггини хæццæ æнсувæр зæгъунмæ æгъдаумæ гæсгæ хъаурæ 
ка иссеридæ æхемæ, еци кæдзос зæрдæ адæми фæстагонти 
астæу мах рæстæги цъулбертæ, гадзирахаттæй цæугутæ, 
тæбæгъæстæртæ, хахуртæ æма аллихузон давгутæ биндзитау 
исберæ уодзæнæнцæ. Хуцау син тæрхонгæнæг фæууæд! 
Уой æнгъæл ка адтæй, æма æ кæдзос уод не Сфæлдесæгбæл 
ка фæдзахста, сугъзæрийнæ базургин Уасгерги æмбал кæмæн 
адтæй, цитгин уæларвон изæдтæ ’ма идаугутæмæ ба не 
сонбонмæ æнгъæлдзауæй нæуæгдугъд гъар æхсир æма хуари 
задæй æхсист нæртон бæгæнийæй ка кувта, еци сæрустур æмæ 
сæрбæрзонд хуæдæфсармæ адæми бундорбæл ка байзадæй, 
уонæн сæ еу æмбес, æд устур, æд минкъий, æд нæлгоймаг, æд 
силгоймаг, аци æлгъист мæнгæ дуйнебæл карз ниуæзтæ æма 
æнæхаири хъилмабæл, исæвди къахбæл ниллæугæй, бæхбæл 
бадæгау рабаддзæнæнцæ! 
Æфсæрмæ адæмæн æгъдауи фæткæ нæбал æй. Нæбал 
æй уоди хуæрзгъæдæн бæрцæ. Нæбал æй æлгъист рæстæги 
кæддæрау адæмæн уодихуасæ. 

^^^-г^^пф.,.^^267 »'^|,1Н^%^Г^Г|^Ц*> 
Тæвдæ уæлвицгитæ фæлмæн бон царвæй куд байсæрдунцæ, 
уотæ син, нæ боц Нана, сæ цæсгæнттæ ци сонгун нæртон 
æфсæрмæйфесарстайдæхъиамæтгункъуæллитææнгулдзитæй, 
уомæй сæ ростæбæл æ фæд дæр нæбал байзадæй беретæн. 
Сæ лæгъуз даргъ æнæстæг æвзæгутæй æй, куй æхсири къос 
куд бастæруй, гъеуотæ бастардтонцæ. Сæ губунтæ сæбæл сæ 
зундæй фæттухгиндæр æнцæ. 
Устур хатир син бакæнæ, нæ Мади хай, æз ба Хуцаумæ 
ковдзæнæн уони бæсти дæр æма си кордзæнæн, цæмæй сæ не 
Скæнæг фæстæмæ раст надбæл æрæвæра, уой туххæй. 
Кæд, миййаг, хор æма мæйтæ ке цæсгонæй æрттивтонцæ, сæ 
цилле уорс сæрбæттæни еунæг исистæй дууæ масти фæдбæл 
рацæуæгемæй еуей мæлæти дзæмбутæй ка ервæзун кодта, ин- 
ней ба æностæмæ тоггин исунæй, дæ еци æвзалурфуг, бæрзи 
талайау нарæг астæу, Мадæ Майрæни хузæн хуæдæгъдау 
силгоймæгтæ сæ сайтани размæ сансала бахуæргæй, 
сæрбæттæнтæ дарунгъон нæбал æнцæ ’ма сæ сæ бæдæлттæн 
къахсæрфæн хæцъилттæн ке дарунцæ, уобæл æй дæ катай, нæ 
боц Нана?! 
0, нæ курхон Нана! Исæвди къахбæл ниллæугæй нæ иби- 
лис æ разæй фусти дзоги тард кæнуй куйгæлдзæн къæхæни 
билæмæ! Кæми ’й, ци фæцæй нæ фиййау?! Ци бони рохсмæ ма 
æнгъæлмæ кæсуй?! 
Устур хатир мин бакæнæ, нæ зинаргъ Мадæ, Задæлески 
Нана. Куд Хуцауи размæ, уотæ мæ уæрагисæртæбæл лæуун дæ 
къæхтæмæ! Хуцауæй корæгау ди корун, æма мæ берети хузæн 
ма бауадзæ фæррæдуйун. Рæстæг æма мæ адæми фудæнхæй 
багъæуай кæнæ! Не Скæнæг Еунæг Хуцау æма мæ Уасгергибæл 
бафæдзæхсæ! 
Æз дæн дæуæн дæ зæрдæ, ’ма мæ цидæр сау халон æ сау 
циргъ тогæйдзаг дзæмбутæй дæ фæлмæн реуæй истонунбæл 
архайуй. Дзæгъæли! Æз дæн дæуæн дæ цæститæ ’ма мин сæ 
еци æлгъисти æнагкаг сау халон æ сау базурти сау сæхъесæй 
æрæмбæрзун фæндæ искодта ес-нæййесæй дæр. Неци си 
рауайдзæнæй! 

Æз дæн дæуæн дæ гъостæ, ’ма мин си еци сау маргъ æ сау 
дирзæг сестæ бацæвун фæндæ искодта, цæмæй бакъуру уа 
æностæмæ нæ адæмихатт æма æппундæр мацибал игъоса. Нæ 
ин бантæссæнæй! 
Æз дæн дæуæн дæ къæхтæ, ’ма мин еци сау æндарг мæ 
размæ цæлхдортæ цурхуй. Фуд пъæзуйау æрцæхгæрмæ ’й, 
цæмæй размæ мабал цæуон. Неци си рауайдзæнæй! 
Æз дæн дæуæн де ’взаг, ’ма цæмæй мацибал дзорон æма 
æносмæ къуæдтийæй байзайон, уой туххæй мин еци саузæрдæ 
цæрæгой мæ цъухбæл цъотта бабæттунмæ берæ æнзти 
гæппæрвонгæймæразилæууй.Хезуйæрæстæгхуалимондагæй. 
Æ фун æй фæссайдта! Нæ уодзæнæй уой фæндон! 
Кæд дæмæ уотæ кæсуй, æма Терк кенæ ба Ирæф æма Уор- 
сдон сæ цудæй æрлæудтæнцæ, æви фур мæстæй мæрдон 
хуст никкодтонцæ? Нæ, нæ! Е фиццаг бакасти уотæ зиннуй. 
Лæмбунæгдæр æркæсгæй, нæ Иристони бæрзонд хуæнхти, 
арф кæмттæ æма æнæкæрон лигъз будурти Терк, Ирæф æма 
Уорсдонæн се’змæлд æма сæ уолæфти тулфæ арви гъогæй дæр 
бæрæгдæр æнцæ! 
Нæ дзилли цæрæнбон берæ уæд! Царди рамæлуй адæймаг. 
Цард ба æнæмæлгæ’й! 
Хæрд кæми фæууй, уоми урдугæн дæр æнæ уæн нæййес. 
«Фуд лæг æма фуд рæстæг берæ нæ хæссунцæ», - дзориуонцæ 
нæ курхон фиддæлтæ. Абонæй фæстæмæ Хуцау хуарз 
рæстæгутæ рауадзæд адæмбæл. Хуарзæн кæрон нæййес. Рæдуд 
ка æруагъта, уомæн æй, корун ди, бахатир кæнæ. Æ цæститæ 
ин райгон кæнæ ’ма ’й лигъз надбæл æдæгъдау раст цардмæ 
рафæндараст кæнæ. Дæ фæлмæн зæрдæ ин еци даргъ балци 
æносон амонди цирагъ исуæд. 
Æууæндун дæбæл. Æнамонддæр рæстæгути, нæ тухстдæр 
æма зиндæр царди бæнтти, ку ниххеу уæн æма нин ку нецибал 
гæнæн фæууй, уæд махæн нæ рагфиддæлти хуарз æгъдæуттæ, 
сæ дессаги намус æма æнæмæлгæ фарнæ, талингæй рохсдæр 
цардмæ тундзгæй, нæ нифсдарæн цирагъ, æууæнкæ æма 

ервæзунгæнæн сæрбонс исунцæ алкæддæр, курухон, хуарз 
хестæр фиййауи бартæ ку райсуй æхемæ æ дзогæн, уæд. 
Æууæндун дæбæл æма ди корун, мабал гъенцъун кæнæ. Ху- 
арз адæм алкæддæр, алли рæстæгути дæр фулдæр фæуунцæ. 
Сæ фарнæ берæ уæд. Сæрбонсæн бæззæнтæ сæ кæстæртæн. 
Сæ фарнæй хайгин уо алкæддæр, нæ уарзон Мадæ, Задæлески 
Нана! 
Табудинуæд! 

ДЕСГÆНАГИ БАЛЦИ 
С/есгæнагæ цардæй Дессæгти бæсти. Еци бæсти алцидæр 
адтæй дессаг æма хъæбæр дессаг, куд не ’мбæлуй, уотæ дессаг, 
æма адæм алцæбæл дæр бонсауæй-изæрмæ дес кодтонцæ. 
Десгæнагæ æ райгурæн бæсти ци нæма фæууидта, уæдта 
цæбæл нæ фæддес кодта, уæхæнæй нецибал байзадæй. Дес ма 
кодта, нури уæнгæ æндæр бæстити ке нæма бабæрæг кодта, 
æрмæстдæр уобæл. 
Еу уæхæни исфæндæ кодта æ фæндон исæнхæст кæнун. 
Талингæ ма адтæй, уотемæй æ цъæх къулух хæрæгбæл саргъ 
исæвардта ’ма ранæхстæр æй балци. Цæйбæрцæ фæццудайдæ, 
надбæл алцæбæл дæр десгæнгæй - Хуцау æ зонæг. Рæстæг дæр 
Десгæнаги къулух хæрæги хæццæ æмдзо кодта. Сæумон хори- 
скасти хæццæ балæудтæй синхаг бæсти. Фиддæлти дзаманæй 
ардæмæ еци бæсти цардæй рагон адæмихатт, кæцити худтонцæ 
Гурумухътæ. Десгæнагæ еу минкъий гъæуи астæу æ хæрæг 
бауорæдта æма рафестæг æй. Кæсуй дин, æма æ комкоммæ 
къæдзал-мудзул надбæл æрбацæуй еу лæг. Æ къохæй е æ фæсте 
зæнхæбæл хæрхæрæй ласта куййи мард, е ’ннæ къохæй ба 
гæллеу кодта, æ тоги ка февдулдæй, уæхæн далиси мард. 
- Дессæгтæ, - арф исолæфгæй исдзурдта Десгæнагæ, и лæг 
имæ ку æрбахъæрттæй, уæд. 
- Кæцитæй ма нин дæ ду 6а, - фæрсмæ имæ бакастæй Гуру- 
мухъ, æрлæудтæй. 
- Мæнæ дессаг, - æ сæр батилдта Десгæнагæ, и мæрдтæмæ 
кæсгæй. 

- Басабур уо, æма мин мæ мастбæл цæнхæ мабал æвгæнæ, - 
загъта усхъæзæй Гурумухъ. 
- Устур дессаг, - бакатай кодта Десгæнагæ. 
- Басабур уо, дæубæл нæ дæн, - фæкъкъæнц кодта Гурумухъ 
’ма куййи мард æ къохтæй фæууæгъдæ ’й. 
- Мæнæ Хуцауи дессаг, - æ сæр бабæй æнæбари батилдта 
Десгæнагæ. 
Гурумухъи тог æ цæсгоми рабадтæй. Далиси мард еуварсмæ 
низзуввут кодта æма æ кард æ кæрдбазæй фелваста ’ма 
банхъерæн кодта Десгæнагæмæ æ фур мæстæй: 
- Дæ дессæгтæ ба нуртæкки мæ къохи уодзæнцæ, мæ бон ди 
ку нæбал æй дæуæй ба! Ауæхæн дессаг ма фæууиндæй! 
- Мæнæ дессæгтæ, - æ цæститæбæл ниххуæцгæй ма исд- 
зурдта Десгæнагæ. 
Æ хæрæгмæ æхе багæлста ’ма фæййаууон æй уордигæй. 
Десгæнгæй идарддæр цудæй æма бонæрæфти балæудтæй 
Дзæгъæлдзоргути гъæуи. Сабургай рахизтæй æ хæрæгæй 
’ма ’й идонæй æ фæсте ласта. Гъæуи фæсевæд игъæлдзæгæй 
дууердæмæ серноба кодтонцæ гъæунгти. Кæрæдземæн алли 
хузи хабæрттæ кодтонцæ, ’ма, ходæгæй мæлгæй, сæ губуни 
цъæрттæбæл ниххуæциуонцæ. 
Уалинмæ дин еу æригон лаппо сæ размæ æрбацудæй. 
Хæрæги армитъæпæнæй æркъуæрдта. Хæрæг уайтагъддæр 
«къокъис-къокъисæй» ниууаста. 
- Мæнæ дессаг, - исдзурдта Десгæнагæ æ хæрæгмæ, - баса- 
бур уо! 
- Дессаг е нæй, - загъта Дзæгъæлдзорагæ ’ма æгъдинцойни 
æ къох рацавта, - игъосæ мæнмæ лæмбунæг. Аци бон сæумæй- 
рæфтæмæ дзæхæрагунтæ кодтон, æма мин ку’ сцæттæ æнцæ, 
уæд си еу фондзинсæй хъæдоргуни, бон-изæрмæ бæгæни ка 
фæлсугъта, уой халтъамадони хæццæ хъамилæмпъозæгæн 
кæфойни дзаг донбæл баййивтон ’ма уомæй ба еуæндæс 
æркъей мæ чиуанчъийæн бахудтон галти рæхистæй. 
- Мæнæ дессæгтæ, - лæмбунæг игъосгæй, æ сæр батилдта 
Десгæнагæ. 

Дзæгъæлдзорæ æ уæзæ сабургай æгъдинцойнæбæл 
æруагъта. Саргъи æлвасæнтæ уæгъдæгомау адтæнцæ ’ма 
уайтагъддæр хæрæги бунмæ, гæбæтмæ æрбурдæй. 
- Мæнæ дессаг, - æ къохтæ, уой фæууингæй, батилдта 
Десгæнагæ. 
- Дессаг е нæй, - æ усхъæ ин æрхуаста Дзæгъæлдзорæ, 
- цалинмæ дæ хæццæ дзорун, уæдмæ мæхе хæрæги саргъæй 
сæрмесиндзæгмæ устур арф цадæмæ нинтугътон/ма мæ тъæпп 
уæгъæлий къотæрбæл фæццудæй, уордиги ба сау хонхи уорс 
цъетей сæрмæ ниххаудтæн. 
- Уæхæн дессæгтæ! - дес кодта Десгæнагæ. 
- Цъетей бунæй исластон нæл боргон мулдзуг æма мæмæ 
дууæ анзи ихуæрсти фæккуота. И фæлхæрст уотæ хуæрагæ 
’ма ниуазагæ адтæй, æма ин мæ бон зæгъун нæй! Æз дæр, мæ 
бон ку нæбал адтæй, уæд æ рагъбæл сæдæанздзуд фæурæ 
къудуртæй агъазиау гомори исбидтон, æма ин æй хъæбæрхуари 
дзелкъорæй байдзаг кодтон, æ сæр ба ин, мæнæ дин ци цади 
кой кодтон, уомæй æрæмбарзтон. 
- Дессагдæр ма царди ци уа уомæй, - идзулдæй æхецæн 
Десгæнагæ. 
- Берæгътæ мæ сæргъи уайтæккæ дæр æрбалæудтæнцæ, 
’ма мæ гъуд кæнунмæ фæййагайдтонцæ. Мæ цар мин мæхæл 
æстигъд ракодтонцæ. Мæ хъæппæлтæй мин æрæндзарстонцæ 
уæдта ми сауæнгæ хорнигулди уæнгæ фезонгутæ æлвистонцæ. 
Уонæмæ кæсгæй мæ цæститтæ сæ фур мæстæй кæрæдзей 
хорхбæл бахуæстæнцæ, уони тæрегъæдæй ба гъостæй тум- 
бул къохи асæ цæстисугтæ æгъзалдæнцæ ме ’ркъей хурфæмæ. 
Дзæбæх фæммийнасæ кодтонцæ. Хор ку ранигулдæй, уæд и 
силæ берæгъ мæ цар зæнхæй исиста. Æ хъурбæл æй куд уа - ци 
уа баст ракодта ’ма си сæрмесиндзæгмæ ниббурдæй. 
- Уæхæн дессаг ма ескæд фæууиндæ ’й зæнхи цъарæбæл! - 
Десгæнагæ æ сæр рателæ-бателæ кодта. 
- Уоми дессагæй неци ес, - бафеппайдта, фæрсæй сæмæ 
рагæй ка игъуста, уæхæн, æ кари Дзæгъæлдзорæ, - аци 

лæппой хуалийæй фезонгутæ ка фæккодта, уæдта ин æ цари ка 
ниллæстæй, еци берæгъ мæнæн мæ баба адтæй. Ай хуалийæн ба 
æз хъæбæр устур æгъдау искодтон. Нæ хъæбæр хæстæг адтæй. 
Мæ дуккаг уосæй мин ци фиццаг зæнæг исæнтæстæй, уомæн æ 
мадихуæри кæстæр теуи фуртæн æ фурт æй. 
- Уанцон нæй?!. Мæнæ дессаг! - цидæр ма зæгъунгмæ гъавта 
Десгæнагæ, фал ин Дзæгъæлдзорагæ æ дзурд райста: 
- Кæсун дæмæ ’ма мин цума ду дæр цидæр хæстæг дæ? Дæ 
муггаг, ка’й зонуй, Берæгътæй нæй? 
- Мæнæ тæмæстæ! Æз... æз Дести Цæмæдеси фурт дæн, - 
дзуапп равардта Десгæнагæ, Къирдорау ниффæлорс æй. Æ фур 
тæссæй æ зæрди гупп-гупп е скъелтæй ссудæй. Æнæфæстæмæ 
фæккæсгæй Дзæгъæлдзоргути фæууагъта ’ма уайтагъддæр æд 
хæрæг сæ хæдзари балæудтæй. Еу цæйбæрцæдæр рæстæги 
фæсте, æ уод æ кеми ку æрцудæй, уæд æ балций хабæрттæ 
кæрæй-кæронмæ дзорун райдæдта. Етæ дæр имæ лæмбунæг 
игъустонцæ ’ма рæстæгæй-рæстæгмæ арф, зæрдибунæй 
ниууолæфиуонцæ: 
- Мæнæ дессаг! 
- Дессæгтæ’ма царциатæ! 
- Устур Хуцауи дессæгтæ! 
Бийнонтæбæл десгæнгæй се хсæвæ куд раевгъудæй, уой 
лæдæргæ дæр нæ бакодтонцæ. 
- Мæнæ дессаг, - исдзурдта сæ еу, - хор нæбæл искастæй. 
- Мæнæ дессаг! Цæйбæрцæ фæббадтан, - загъта се ’ннæ. 
- Мæнæ дессаг - æнæхуссæг бабæй фæцан, - фæстагмæ 
загъта фæллад бæлццон ’ма æ хуссæни уæлгоммæ рахаудтæй. 
Цæсти фæнникъулдмæ æ хур-хур иссудæй. 
- Мæнæ дессаг, æд цулухътæ бабæй куд æрбахустæй, - дугъ- 
дугъ кодта Десгæнаги бийнойнаг. 
- Уæхæн дессаг ма фæууиндæй, куд бабæй хур-хур кæнуй 
нæ хæдзардар, - хъур-хъур кодтонцæ сувæллæнттæ дæр. 
18 3аказ № 53 

АЛЛЕРГИ ИМÆ ЕС 
Радзурд 
аретæ аци бон кустæй æхе раздæр ракурдта. Сæхемæ 
цæугæй дес кодта, æ лæг Темур фæстаг рæстæги кустмæ 
цæмæннæ бал цæуй æма ниуæзтæбæл цæмæн фæццæфстæй, 
уобæл. Сæ хæдзари размæ ку æрбахæстæг æй, уæд рауидта, сæ 
цæлгæнæни игон форточкæй гъæунгæмæ бæзгин хъуæцæ еци- 
еу гулфæй куд калдæй, уой. Æ къæхтæ æ буни фæттастæнцæ, 
уотемæй фæгъгъæр кодта: 
- Æллæх, мæ бон бакæла, æвæдзи басугъдæй! Нихъхъæзелæ 
’й æнæ фæккæсæгæй! - телефон æ сумкæй фелваста ’ма сугъдæ 
хуссунгæнгутæмæ лæф-лæфгæнгæй бадзурдта, - тагъддæр 
æрбахъæртетæ! 
- Ци рцудæй? - райгъустæй телефонæй нæлгоймаги бæзгин 
гъæлæс. 
- Нæ лæг цæфсуй хæдзари! Айфонгæмæ ниффунук æй! 
Тагъддæр фæззиннетæ Уалдзигон гъæунгæмæ! Дууадæсæймаг 
хæдзарæ!.. 
Зингхуссунгæнгутæ уайтагъдæр машинæбæл 
æрбахъæрдтæнцæ. 
- Куд æй гъуддаг, ка кæми басугъдæй? - рафарста сæ еу За- 
рети. 
- Нæ уинетæ, уартæ, - сил гоймаг æ къохæй игон форточкæмæ 
раамудта, - куд хъуæцæ кæнуй, уой! Нæ лæг 6а уоми медæгæйæй. 
8 

Сугъдæхуссунгæнгутæн сæ кæстæр æ хъур ниддаргъ код- 
та, уотемæй алфанбулай уæлдæфмæ самур куййау æсмотун 
фæййагайдта. Е ’хснирсун исервазтæй, уотемæй Заретæмæ дзо- 
руй: 
- Хуарз уосæ, е сугъди хъуæцæ нæ ’й, фал тамакуй хъуæцæ 
æй. 
- Нæ лæг тамаку нæ думуй, - æ сæр батилдта Заретæ ’ма 
хæдзарæмæ фæммедæг æй. Æ фæсте бацудæнцæ сугъдæ 
хуссунгæнгутæ дæр. Заретæ хуфæгæй басор æй. Хъуæцæ ин 
æ цæститæ æздирфта ’ма æ цæстисугтæ гæргæрæй уадæнцæ 
æ ростæбæл. Еу усми фæсте цидæртæ уинун райдæдта. 
Æрæстæфтæй, цæлгæнæни фингæ хуæрдæ ’ма ниуæзтæй е 
’мидолæ. Финги уæлгъос фæрсæй-фæрстæмæ бадтæнцæ Те- 
мур æма æ нæуæг æртæ æмбали: Астемур, Хъантемур æма 
Владемур. Се ’гасей гъæлæсти дæр фæйнæ нартихуари хъоз- 
ги æстæвдæн тамакуй. Сæ хъуæцæ гъæтт-мардзæй сæ фиййи 
цъæстæй ерисæй æндæмæ æскъардтонцæ. 
Уони фæууингæй, сугъдæхуссунгæнгутæ, исмæстгун уогæй, 
фæстæмæ сæ кустмæ фæттагъд кодтонцæ. Заретæ дæр ай-ой 
нæбал фæккодта. Швабрæ æрбаскъафта æма сæбæл хæфт- 
хæфттæй ралæудтæй. 
-Хутæ, расукъатæ! - гъæр кодта Заретæ. - Ниуазун ин ке 
кæнетæ, е уæ фагæ нæ ’й æма ма ’й тамакубæл дæр фæццæфсун 
кæнунмæ гъаветæ! 
Лæгтæ сæ къæхтæ къуæрттитæгæнгæ ледзæги фæцæнцæ 
гъæунгæмæ. 
- Нуртæкки уæ æвгæрдгæ кæнун, фидгуйнаги къуæхтæ, - 
галæвгæрдæн карди хæццæ сæ расурдта Заретæ дæр. 
Л æгти фæсте фендæбил æ унмæ гъа вта Темур дæр. Æ бунатæй 
куддæр раистадæй, уотæ ибæл ниуæзтæй æ сæр разилдæй. 
Æ зæрдæ исхастæй æма исумдта пъолмæ. Рацæуæнæрдæмæ 
раампъезгæнгæй æ уомдзæги фæггурдæй ’ма фæстæмæ 
уæлгоммæ финги бунмæ рахаудтæй. Фингæ æмбæрзæни бунæй 
ма æндæмæ айдагъдæр æ дзабуртæ зиндтæнцæ. 

Заретæ фæстæмæ цæлгæнæнмæ æрбацудæй еу усми 
фæсте. Темури уотемæй ку æрæстæфтæй, уæд æ кард æ 
къохтæй æрхаудтæй. Лæги къæхтæбæл рахуæстæй. Хæрхæрæй 
æй финги бунæй раласта. Темури уорс хæдонæ æ уомдзæги 
нийгъæндæнтæ æй. Сурх-сурхид фестадæй, раст æй цума 
тогæй еске бапурх кодта, уотæ. Еу каст ракодта, уотемæй бабæй 
уомунбæл фæцæй. Æ тог æ гъæлæсæй донау уадæй. Æ цæститæ 
сонт зилд ракодта ’ма ин кумæдæр нидздзангъир æнцæ. Æ 
бауæр сæрæй бунмæ базир-зир кодта. Æ къæхтæ ма фæстаг 
тилд кодта, карк ку равгæрдунцæ ’ма ма сæ куд истелуй, уотæ. 
Заретæ, æхе хуайгæй, фендæбилæ 5й хæдзарæй. 
Къæпхæнтæбæлисбадтæй’мамилицæмæбадзурдтателефонæй: 
- Тагъддæр рацотæ Уалдзигон гъæунги дууадæсæймаг 
хæдзарæмæ. 
- Банинæй лæдæрун кæнай, дзæбæх уосæ, лæмбунæгдæр, 
ци ’рцудæ уой, - бафарста милици косæг. 
- Нæ лæги рамардтон, - æ цæститæ дони разилдта Заретæ, 
- ниммæ ахæссетæ. 
- Кутемæй æй рамардтай? - бафарста бабæй милици косæг. 
- Швабрæй ин æ сунтæ ниццавтон æма æ игæри гæппæлтæ 
æ хъурæй тоги хæццæ искалдта, уотемæй рацох æй, - дзуапп ин 
равардта Заретæ æма æ гъæлæси дзаг нигъгъæр кодта, - о, мæ 
лæг, нур æнæ дæуæй æз. куд цæрдзæнæн! 
Æ богъ-богъмæ синхонтæ еугай-дугаййæй æмбурдтæ 
кæнунмæ фæййагайдтонцæ. Цæстифæнникъулдмæ æрбхъæр- 
дтæнцæ милицæ æма тагъд æнхуси дохтуртæ дæр. 
Зарети зæрдæ багъар æй ’ма къæпхæнтæбæл рахъан æй. 
Дохтур ин æ тогдадзинтти цæфи гъæдæ исбæрæг кодта. Æ 
игъосæнæй имæ байгъуста. Цидæр хуасæ ин æ фиййи бунмæ 
дардта. Æ цонгмæ ин укол ракодта. Еу усми фæсте Заретæ 
æрæскъиттæй. 
Милици капитан æй бафарста: 
- Кæми ’й рамæлæг уод? 
- Медæгæй цæлгæнæни, - æ сæрбæл дууæ къохемæй 
хуæцгæй, дзуапп равардта Заретæ. 

Капитан æма дохтур медæмæ бацудæнцæ зиани сæргъæмæ. 
Темур æ рахес фарсбæлæ къохтæ æ сæри буни, æ къæхтæ ба 
æ гæбæтмæ исæлхъевгæй, æнæмæтæй, фæсниуæзтæ лæг куд 
фæууй, уотæ хур-хурæй хустæй. Дохтур фингæй вилкæ райста 
’ма си лæги уомдзæг разгилдта. Еу морæ си вилкæбæл исиста 
’ма имæ æркæститæ кодта. Æ медбилти ходгæй æй капитанмæ 
бавдиста ’ма загъта: 
- Уинис ин æ игæри гæппæл нæ зианæн? Сурх сæнæ 
фæнниуазта нæхемæ цæхгунгонд сурх къумбули хæццæ. 
Етæ ба дин æ тог æма æ игæри булугътæ, - æ къох æнæбари 
уигъд ракодта рацæргæ капитан ’ма гъæунгæмæ фендæбилæ ’й. 
Æ фæсте рацудæй дохтур дæр. 
Тургъæ адæнæй идзаг кæнгæ цудæй. Фæскъумти, куд фæууй, 
уотæ сосо-босотæ кодтонцæ: 
- Цийбæл æрцудæй, абони дæр ма дзæбæх ку адтæй?.. 
- Сиахсæгтæ ба си ка кæндзæнæй, Бесæгъур æви Данел?.. 
- Кирæ ин, æвæдзи, æ кæсгон сиахс æрбаласдзæнæй... 
- Бахатир кæнайтæ, æ зиани бон ба кæд æй?.. Æ хуæдтолги 
рабадгæй рацæргæ капитан Заретæмæ радзурдта: 
- Хуарзæй изайæ, хуарз уосæ. 
- Мæн дæр ацифæдæй дæ хæццæ КПЗ-мæ ласæ, æмбал 
кæпитан. Аци фæдæй, - æ бунатæй фестадæй Заретæ. 
Милиционер æ сæр æнæбари тилдгæнгæй хуæдтолгæ 
æркосун кодта æма урдугмæ гъæунги раевгъудæй. 
- Дæлæ уосæ, цæхгунгонд къумбултæ ма уæмæ берæ ес? - 
æнæнгъæлти дохтур рафарста Зарети. - Сурх къумбултæ? 
- Еу инсæй банкки ма си ес, уæрми, - дзуапп ин равардта 
Заретæ, ’ма дохтури размæ бацудæй, - еу банкæ дин си радавон 
’ма ’й дæ хæццæ хæссæ. А-дуйнебал хуæздæр закъуска некæми 
бал иссердзæнæ. Бодæнæй, цивзæй, фидхуасæй, хъутургъанæй, 
алцæмæй дæр гъæзт æнцæ. 
- Нæ-нæ, - æ сæр батилдта дохтур. - Закъускайæн мин фуси 
фид хуæздæр цæуй сурх, цæхгунгонд къумбулæй. Дæ салам 
берæ уæд, - æ цæсгон æ армитъæпæнæй рамбарзта, - цидæр 

*к$^Нгар* ^" 27^ *ь^& Н@^' **'$?*" 
зæгъунмæ ма ку гъавтон? А-а-а... Дæ лæг аци хатт раервазтæй, 
фал ин еци къумбултæй макæдбал радтæ. Мабал ин сæ бауадзæ 
хуæрун. 
Адæм, Темур раирвазтæй, зæгъгæ, ку райгъустонцæ, уæд 
сау сикъундмæ тургъæй фæддунд æнцæ. Уони фæдбæл кæсгæй, 
Заретæ дохтури фæстаг дзурдтæмæ е ’рух æнхæст нæбал 
æрдардта æма æй усми фæсте рафарста: 
- Хатир бакæнæ, фал мæмæ цидæр ку дзурдтай, нæбал 
дæмæ æригъустон. 
- Дæ лæгæн, зæгъун, еци сурх къумбултæ мабал бауадзæ 
хуæрун, - бахудтæй дохтур. 
- Уæд цæмæннæ, - бадес кодта Заретæ, - берæ сæ ку уарзуй. 
Дохтур хуæдтолги рабадтæй. Дуари авгæ æруагъта, уотемæй 
æ медбилходгæй дзуапп равардта Заретæн: 
- Аллерги имæ ес сурх къумбултæй! 

МАЛАДЕЦ 
Радзурд 
"^^р^^^^^^^Щ^ 
I 
ахар æма Фатъимæти сæ еумæйаг царди 
æзиниккæнтæ исхонун нæбал æнгъизтæй. Сæ дууæ фаззон са- 
биййи, Светæ æма Олег, Мæскуй Ломоносови номбæл универ- 
ситет каст фæуунтæбæл адтæнцæ. Еу къуар рæстæги размæ Ма- 
хар æ фондз æма дууинсæй анземæ горæти устурдæр банктæй 
еуей хецауæй косун райдæдта. 
Фатъимæт рагæй зудта, æ лæг ин, цалдæр анзи съколай еу 
къласи, еу пъартæбæл бадгæй, æ царди бæнтти хуæрæбæл 
ке нимадта, æ еци кæддæри кизгæмбал - Исумхани хæццæ 
ке хæтуй, уой. Ци нæ син фæккодта, ци нæ дæснитæбæл 
фæззилдæй, сауæнгæ кæсæги уæнгæ дæр ма, уæхæн мадзал 
нæбал байззадæй. Уæддæр син æ бон неци иссæй. Неци си 
уадæй. Не’ртæстæнцæ дууæ адæймаги кæрæдземæй. 
Берæ уарзта Фатъимæт æ царди фиццаг æма фæстаг уарзон 
Махари. Æ цæститæбæл рагъазиуонцæ сæ базонгæдзийнадæ, 
сæ фиццаг фембæлд Терки билæбæл горæти сæйраг пар- 
ки. Æмдзæрæни цард. Гъæууон хæдзарадон институт каст 
фæууогæй, еумæ экономистти дипломтæ куд райстонцæ. Сæ 
киндзæхсæвæр. Сувæллæнтти райгурд. Берæ æнзти размæ æ 
кизгæмбал Альбини киндзæхсæвæри Махар æма Исумхани 
сМ 

æхуæдæг куд базонгæ кодта кæрæдзей хæццæ. Ца л æма йбæл цал 
хатти фæффæсмон кодта уой фæсте аци базонгæдзийнадæбæл. 
Цæйбæрцæ æнæхуссæг æхсæвтæ рарвиста еунæгæй æ хуссæни, 
æнæ Махарæй, æ цæхгун цæстисугтæй æхе æхснæнгæй. 
Æ разагъди Исумхан æ цифуддæр æзнаг куд иссæй, е. «Дæ 
сувæллæнттæ райсæ ’ма дæ хæдзарæ баагорæ», - æ гъостæбæл 
берæ хæттити исæмбæлиуонцæ æ мади дзурдтæ. Некæд сæмæ 
æригъуста Фатъимæт. Æ еу гъоси бауайиуонцæ, иннемæй ба 
фæстæмæ фендæбилæ уиуонцæ. «Изæри талингæ хор бони 
рохсæй раййевуй. Хæрд кæми фæууй, уоми урдугæн дæр æнæ 
уæн нæййес», - æхецæн зæрдитæ æвæридæ, æ сувæллæнттæмæ 
кæсгæй. Байрæзтæнцæ етæ дæр, уосгор лæхъуæн æма кин- 
дздзон кизгæ иссæнцæ. Фатъимæт ба ма уæддæр æнгъæлмæ 
кæсуй. Раст фæззæгъунцæ адæн, æнгъæлдзау нæ фæллайуй. 
Куд фæууй, уотæ бабæй аци анз дæр мартъий мæйи æфхæлд 
рæстæг хаста. Фулдæр бæнтти мет къæвдай хæццæ хæлæмулæ 
уард кодта. Еу уæхæн бони Фатъимæт, устур базари уогæй, 
Альбинæбæл хæрхæмбæлд, фæцæй. Кæрæдзебæл ниццийнæ 
æнцæ. 
- Кæми дæ, ци дæ, зингæ дæр ку некæцæй бал кæнис, - 
табедзæ ибæл кодта Альбинæ. 
- Мæнæ ма ке уинун кæдæй-уæдæй, - æ хъури æй ракодта 
Фатъимæт, - цитæ архайис? Исхъал дæ ’ма ма дæ ка гъæуй нур? 
Куд æнцæ дæ кæстæртæ? 
- Неци син æй, дæ салам берæ уæд, - æ медбилти бахудтæй 
Альбинæ ’ма е’нгулдзæй бавзедæгау кодта Фатъимæтмæ, - хъал 
ба, ма’й римæхсæ, сумах иссайтæ. Горæти тæккæ устурдæр банк 
уæ къохти ку æй, уæд дæхе цæбæл ниммæгуртæ кодтай. 
- Эй, - æ къох ракъуæрдта Фатъимæт. - Устур æхсицгæн 
мæ гъæуй. Ци мин си пайда ес мæнæн? Нæ лæги дæр ма нин 
еске ескæми багæрах кæндзæнæй. Æнæ нивæ нæй Исумха- 
ни фахъæра. Еци банк дæр уой пайдайæн æй, уой. Дæлзæнхæ 
фæууа мæ тæрегъæдæй! 
- Дæу дзубандитæ, Фатъи, ка æй цæбæл гæрах кæнуй? Еци 

рæстæгутæ раевгъудæнцæ. Адæн, кæдæй нин Елцин нæбал 
æй хецау, уæдæй еу минкъий сæхемæ æрцудæнцæ, - Альбини 
сау æрфгутæ æ фиййи сæрмæ тæрнихбæл фæййеу æнцæ. - 
Хæдæгай, ци, уой зонис, Фатъи? 
- Ци? - æ гъостæ фергъувта Фатъимæт. 
- Арфæ дин кæнун. 
- Цæй фæдбæл? 
- Куд цæй фæдбæл? - æдзинæг кастæй Альбинæ 
Фатъимæтмæ. - Махар æма Исумхан ке рахецæн æнцæ, гъеууой 
фæдбæл. 
Фатъимæт æ медбунати цавддорау ниййахæвдæг æй. 
Æ хизин æд къабуска æ къохтæй асфальтмæ æрхаудтæй. Æ 
гъостæбæл нæ баууæндгæй рафарста: 
- Ци загътай, уой ма еу хатт дæр зæгъай, Альбиш... 
- Ци загътон - ци? Къуру бадæ? Махар æма Исумхани киунугæ 
æхгæд æрцудæй. Рахецæн æнцæ, дæ хуæрзæнгарæккаг мæн! 
- Уанцон нæй! - æ цæститæ ниббæгъет æнцæ Фатъимæтæн. 
Æрттевунмæ ин фæййагайдтонцæ уайтæггидæр. Æ къохтæй 
исæмдзæгъд кодта æма æваст куддæр фæкъкъех æй, - æви 
мæбæл гириз кæнис? Ма мæ сайæ! 
- Циуавæр гириз! Нанай истæн! - загъта Альбинæ. 
- Устур лæвар дин мæнбæл, - æ хъури æй ниттухта 
Фатъимæт, - сугъзæрийнæ къохдарæн бриллианти хæццæ. 
Æцæгæй зæгъун! 
- Æз ибæл арази дæн, - бахудтæй Альбинæ, - фал ма си еу 
фæззелæн дæр ес. 
- Дзорæ, игъосун дæмæ лæмбунæг. 
- Куд дин æй зæгъон, зæгъгæ дæр, - æ цæсгон фæттар æй 
Альбинæн. 
- Куд æй, уотæ. Маци мæбæл баримæхсæ. 
- Хуарз, мадта игъосæ, - Альбинæ е ’нгулдзæй бартхъерæн 
кодта æ медбилходгæй Фатъимæтмæ. - Дæ лæгæн нæуæг 
хуæрзгол фæззиндтæй. Музыкалон театрæй. Æригои балеринæ! 
-Хабарæцæгæй? 

- Уотæ дзорунцæ æгас горæти дæр. Берæ рауæнти сæ арæх 
еумæ фæууиндæуй. 
Альбинæ горæти игъустгонд фæрсæг æма дæсниадæгæнæг 
адтæй. Берæ аллихузон адæмтæ имæ цудæнцæ сæ фарста- 
ти хæццæ. Уомæ гæсгæ ба берæ нæуæг хабæрттæ игъуста. 
Фатъимæт ин æ хабарбæл дузæрдуг нæ кодта. Æууæндтæй 
ибæл. Уæддæр ма ’й медæгæй цидæр фæггуззут кодта ’ма ма еу 
хатт дæр бафарста: 
- Мадта гъуддаг уотиау æй? 
- Æнæмæнгæ, - æ сæр батилдта Альбинæ, - ци, уой зонис? 
Дæ сæр мацæбæл рессун кæнæ. 
- Ерунда, Ал ьбинæ, - æ медбилти худтæй Фатъимæт, - нур æй 
балæдæрдзæнæй и силæ берæгъ, Дземус хæдзарæн ци пайда 
æй, уой. Æндæр Урусбий агорæд æхецæн и сайтан. Хъæбæр мо- 
лодец разиндтæй нæ лæг! Дзæбæх æй фæууагъта æнæнгъæлти. 
Æ цæрæн бон берæ уæд еци балеринæн дæр. Æнæ фæууингæ 
мин æй нæййес Естæййаг цума æй. И гъæламæ фæстæмæ 
кæдимайди ба нæбал æрсемидæ Махар. Дæуæн ба ма Альбинæ 
къохдарæни уæлæмхасæн хъурбæлдаргæ дзæбæх сугъзæринæ 
рæхис дæр уодзæнæй аци хуарз хабæртти туххæй... 
II 
Фатъимæт кæд раздæр къуæрегæйттæ æнæдзорги уидæ 
Махари хæццæ, уæд нур ба, мудибиндзæ дидинæгбæл куд 
æрзелæнтæ кæнуй, гъеууотæ разел-базел кæнуй æ фæрсти. 
Куд фæззæгъунцæ, уотæ ин фæлмæн къохæй æ ругтæ 
цæгъдун райдæдта. Хуæрдæ, ниуæзтæн сæ барæуадзæдæртæ. 
Биндзæ бадун дæр ибæл нæбал уагъта. Кæсгæ дæр имæ æнæ 
медбилходгæй нæбал кодта фæстаг рæстæги. Еци хуæрзæрдæмæ 
æййивддзийнæдтæ Махар дæр æнæбафеппайгæ нæ фæцæй. 
- Куд уинун, уотемæй нæбæл цидæр устур десса- 
ги хуарздзийнадæ æрцудæй, Фатъимæт? - еу къуар боней 
фæсте Махар бафарста æ бийнойнаги. - Кæд æма цæмæй 
бафеддзæнæн æз дæу берæ хуæрзтæ а уæлиуон дуйнебæл, 

уомæн неци лæдæрун, - æ фарсмæ диванбæл æхе æруагъта. Æ 
сæр ин æ усхъæбал бакъолæ кодта. Арми тъæпæнæй ин æ сау 
къæбæлдзуг дзиккотæ фæлмæн дуд кæнун райдæдта. 
- Хуарз мæбæл æрцудæй, Махар, хъæбæр устур хуарз. Берæ 
рæстæг кæмæ фæббæлдтæн, гъе уæхæн хуарз. Кæдæй-уæдæй 
ма идзаг реуæй уолæфунгъон исдæн. Раст цума нæуæгæй 
райгурдтæн, гъеууотæ, - æ къохбæл æ къох æрæвардта 
Фатъимæт, - неци мин зæгъунмæ гъавис дæхуæдæг? 
- Гъома дин ци зæгъон? - æ билтæ банцъулдтæ кодта Махар. 
- Нæ зонун. 
- Мадта дин æй æз зæгъон? 
- Дæ Хуцауи хатирæй. Лæмбунæг дæмæ игъосун. 
- Еци гацца гириззагæй ке рахецæн дæ, уомæй æхцæуæндæр 
ма мин гъæуама ци уа? Молодец! Æрмæст ди уой корæг дæн, æма 
мæ дæ хæццæ музыкалон театрмæ, дæ мадæ дæ фиди хатирæй, 
еу хатт фæххондзæнæ. Цалдингæмæ сувæллæнттæ Мæскуйæй 
нæма иссудæнцæ, уæдмæ. Æрмæстдæр дæр æй еунæг уинд 
фæккæнон еци кизги. Хуцау си ку исарази æй, мæнæн уæхæн 
хуарздзийнадæ ка скодта. 
Махар балæдæрдтæй, гъуддаг цæй медæгæ æй, уой. Еума 
хатт дæр бабæй си байруагæс æй, уал анзи ке хæццæ цæруй, 
дууæ гъолахъи фæрдуги хузæн сувæллони ин ка балæвар кодта, 
уомæй хъазардæр адæймаг ин зæнхи цъарæбæл ке н’адтæй, е. 
Æ цæститæбæл рагъазта, сæ астæу Исумхан куд балæстæй ’ма ’й 
æхе æрдæмæ æртасун кæнунмæ куд фæййархайдта. Цæйбæрцæ 
цæстисугтæ банихъуардта æ уарзон силгоймаг, æ сувæллæнтти 
мадæ, æ уоди еунæг бæлæу Фатъимæт, æхсæвгæйттæ ку 
байззаидæ Махар Исумханмæ, уæд. Изæд, изæд. Æрмæстдæр 
Исумхан ма уæд, æдæр хуæрзгол силгоймагбæл ба, бæрæг ибæл 
æй, нæй нихмæ. Æ кæддæри кизгæмбал зæнхискъуди ку нихха- 
уа, тæппæлæнгæ, зæрдæскъуд, дзухъмард ку фæууа, уæддæр 
Фатъимæтæй, ниллæмаргæ, еунæг цæстисуги тъинкк дæр не 
’ртæдздзæнæй. 
- Кæми æма бабæй кæмæй фегъустай уой бæрцæ нæуæг 
хабæрттæ? - дес кодта Махар. 

Фатъимæт æ медбилходгæ, æ арми тъæпæн бавдесгæй, 
загъта: 
- Горæт къохи дзаги асæй устурдæр нæй. Хабæрттæ ба... 
Дæхуæдæг нæ зонис нæ адæми, нæ лæг? 
- Гæр, цалдæр сæдæ мин адæймаги ку цæруй нæ горæти, - 
ниххудтæй Махар, - уæд дæу къохи дзагæй устурдæр куд нæй? 
- Е загъди уотæ байззадæй, - худтæй Фатъимæт дæр. 
- Æвæдзи бабæй дин Альбинæ дæ гъоси ести бацагъта. 
Цæмæдæр гæсгæ мæмæ уотæ кæсуй. 
- Мæ мард фæууинæ, - Фатъимæт комкоммæ бакастæй 
Махармæ, - Хуцауистæн, Альбини анзмæ хæстæг уингæ дæр 
нæма фæккодтон, - æхебæл дзиуæрттæ æфтудта. 
- Мæнгæ соми ма кæнæ. Нæфæткуй æй, - Махар е ’нгулдзæ 
хæрдмæ исхъел кодта, - фæддæ игъоссæнæй. Лæдæрис мæ? 
- Табу ин уæд. Æ хæццæ мæмæ римæхстæй неци ес, - 
идзулдæй Фатъимæт, - еци музыкалон театрмæ фæццæуни ха- 
бар дæмæ куд æвæрди æй? Ци зæгъдзæнæ? 
- Ци мин зæгъай ’ма æз ци нæ бакæндзæнæн, - дзуапп ин 
равардта Махар. 
- Æнæгиризæй дæ фæрсун. 
- Исон фæсарæфтæмæ дæхе цæттæ дарæ, спектак- 
ли агъоммæ ма нин ресторанмæ фæццæуни фагæ рæстæг 
уодзæнæй, ’ма уоми исрæфтад кæндзинæн, - зæрдæ ин бай- 
вардта Махар. Æ росæн дæр ин ра ба кодта. 
Силгоймаги цæсгон хорау æрттивта. Æхсæвæ ибæл нид- 
даргъ æй. Бонæн ралæууæн нæбал адтæй. Куд фæууй, уотæ 
бабæй бон æхсæви раййивта сæумæй, Фатъимæтæн æхемæ куд 
кастæй, уотемæй æ царди сæйрагдæр бæнттæй сæ еу. 
III 
Хори рохс тунтæ ма хуæнхти сæрмæ гъазтонцæ. Махар æма 
Фатъимæт ресторанæй рацудæнцæ. Хуæдтолгæ сæ уайтæкки 
дæр, музыкалон театри азгъунсти размæ ци фæзæ ес, уордæмæ 
æрбахъæртун кодта. Адæм æмбурдтæ кодтонцæ. 

«*ф|» ^фр» Ш" 285 "3$ Н^ *Ф"Ь 
Фатъимæт, кæд горæти райгурдæй ’ма уоми исгъомбæл æй, 
уæддæр ами ба фиццаг хатт адтæй. Махари фарсмæ партери 
фæлмæн къæлæтгуни æрбунæттон æй. Спектакли райдайун 
агъоммæ, куд иннæ адæм, уотæ е дæр рæстæгæй-рæстæгмæ 
къохæмдзæгъд кæнунбæл фæууидæ. Еу усмæ раевгъуйгæй, 
равдист дæр райдæдта æмбарзæни райгони хæццæ. Сценæбæл 
фæззиндтæй фиццаг балеринæ дæр. Фатъимæт имæ е ’нгулдзæй 
амонгæй, Махари рафарста: 
- Дæлæ е æй? 
- Нæ. Е нæ депутæттæй еуей хуæзгол æй, - дзуапп ин ра- 
вардтаæлæг. 
Еу рæстæги фæсте бабæй æндæрмæ баамудта нидæн 
хъуриуагæй дзоргæй: 
- Аци принцессæ ба? 
- Е дæр нæй, - æ сæр бабæй батилдта Махар, - нæ милици 
хецауи принцессæ æй. 
- Еци зæронд лæгунсæр къодахи? - æ цæститæбæл 
ниххуæстæй Фатъимæт. - Мæ артиуазал, уæхæн дессаг ма 
фæууиндæй! 
- Устур æстъалутæ ке пъагæнттæй æрттевунцæ, е æхца 
дæр уотæ есуй. Æ рахуæцæнтæ дæр устурдæр æнцæ. Дæуæй 
уотæ, куд зæгъис, принцессæ еци зæронд къодахи уарзгæ 
кæнуй? - бахудтæй Махар. - Кунæг нæ! Æндæр нана макæбæл 
нигъгъарæнгæ кæнæд. Кенæ имæ хæдзарæ, кенæ ба хуарз 
иномаркъæ хуæдтолгæмæ æнгъæлдзау æй. 
- Дессаг куд нæй е, - æ сæр батилдта Фатъимæт, - устур дес- 
саг. Уотæ фехæлгæ ма дуйней фæууиндæй?! 
- Адæймаг ку царæ, уæд ма берæ дессæгтæ фæууиндзæнæй, 
- байдзулдæй Махар. Æртиккаг балеринæбæл ку бафарста 
Фатъимæт, уæд Махар æ сæр аразий уагъд æркодта, уотемæй 
загъта: 
- Аци хатт æй раст ниргъавтай, ци ма дæбæл æй римæхсон. 
Æ ном ба Моникæ хуннуй. Фал дæу 6а уæддæр некæбæл 
баййевдзæн, - Фатъимæтмæ æ цæстæ фелхъивта Махар. 

- Ты смотри, ци дзæбæх ном ибæл ес, Моника-гармоника, 
- Фатъимæт æ къохтæ æ зекъæмæ исбуцæу кодта, уотемæй 
еу усмæ листæг фæккастæй балеринæмæ. - Мæнмæ гæсгæ ин 
неци æй. Кафгæ дæр хъæбæр рæуæг æма рæсугъд кæнуй. Исум- 
хани хæццæ рабаргæй изæд, изæд! 
- Æрмæстдæр, Фатъимæт, аци хатт æнæ хилæ æма æнæ 
хъаугъайæй. Хуарз?! Зонгитæ си берæ ес, ’ма мæмæ, дæ Хуцауи 
хатирæй, адæм ма æркæсун кæнæ. 
- Нæ-нæ. Ма тухсæ уобæл ба, - дзуапп ин равардта 
Фатъимæт’ма еу рæстæг е’нгасæй нæ уæгъдæ кодта сценæ. Æ 
медбилходгæй кастæй Моникæмæ. Уæдмæ спектакли æмбес 
дæр фæцæй. 
Антракти рæстæги бармæ бацудæнцæ. Сæ коктейльтæ 
гъæмпи халæй еу усмæ ку сцъирдтитæ кодтонцæ, уæд Фатъимæт 
Махарæн загъта: 
- Берæ сæмæ фæккæститæ кодтон æгас артисткитæмæ дæр. 
- 'Ма? - хинцфарст æй ракодта Махар. 
- Зæгъдзæнæн дин æй æргом, нæхеуонæй рæсугъддæр си 
еунæг дæр нæййес. 
Махар байдзулдæй, Фатъимæти росæн раба кодта æма’й 6а- 
фарста: 
- Æцæгæй æй зæрдæй зæгъис? 
Фатъимæт дæр ниххудтæй, уотемæй æ сæр аразий тилд код- 
та æма федарæй загъта Махарæн: 
- Æндæр некуд, маладец! 

Даде 
С/аде цауæни хæтгæй базæронд æй. Æнзтæ сæ кæнон 
кæнунцæ, уобæл сек хæссæн нæййес. Фал тоги ци ниффе- 
дар уа, е ба зинтæй феронхгæнæн æй уæддæр. Фæззæги 
æрцуди хæццæ бабæй зæронд цауæйнон, гъар бæстæмæ ци 
хъурройтæ тахтæнцæ, уони удзæлмæ, æ хуссæни катай кодта. 
Цидæр ин нæбал фагæ кæнуй, уой лæдæргæй æ сæр æнæбари 
тилд бакæнидæ: куд æрæгæмæ зумæг кæнуй аци анз... Кæд 
рауардзæнæй мет... Кæд бабæй фæйнæхстæр уодзæнæй æ 
хъириймаг æ рагъи, уотемæй раздæрау фиццаг метбæл Ба- 
сой коммæ, Сатумей бæрзæнтæмæ цауæни... Кæд бабæй 
ракæссæнæй Сурхи тъæпæнтæ ма Болай къулдуни риндзитæй... 
Куд басгардзæнæй Хæнæзон æма Бæхгæси мæртæ. Куд 
æрзердзæнæй Урдгъелий рæубесбадæнти... Кæлдæгун цъухти 
федæрттæ ма дзалгъæдти хути æрдонги фæстæ... 
Хуцаумæ ковæг лæг адтæй Даде, ’мæ ин Хуцау дæр æ кур- 
ди адæмæ æ гъос æрдардта уæлæрвтæй. Хуæддзойау, еу бон 
кæми адтæй, уоми фæззиндтæй æнæнгъæлтæбæл уорс закъæ 
зумæг дæр. Фæсарæфтæй фиццаг кæркуасæнтæмæ мет аставд 
тъæфилæй ахъмардзæй фæуардта. Дуйне уорс-уорсид пæлæз 
фестадæй. Дессаги рæстæг искодта цауæни хæтунмæ. Зæронд 
лæг æ катаййæй æрсабур æй. Куд фæзæгъунцæ, уотæ ибæл 
раст цума базуртæ æрзадæй уой цийнæ фæккодта. Дзæвгарæ 
рæстæг фæххомбериндзгитæ гæнгæй æррæхстæй. Еу усми 
фæсте ба ибæл хуссæг фæттухгиндæр æй, уотемæй бафунæй æй 

æ хуссæни. Даде æ царди цауæни цæуынмæ гъавгæй фиццаг 
хатт байззадæй хусгæ. Базæронд æй æ цауæйнон куй «Аман» 
дæр. Е дæр листæнбæл, æ къæдзелæ æ буни бакæнгæй, еунæг 
рæйд дæр не ’скодта, уотемæй æнæмæтæй хустæй æ бунати. 
Æ раздæри ерисхъæй имæ нецибал байззадæй, морæ дæр. 
Нæдæр уингæ дзæбæх нæбал кодта, нæдæр игъосгæ, нæдæр 
ибæл дæндаг байззадæй. 
Хор арвмæ дзæвгарæ ку исхистæй, уæд Даде æ цæститæ 
æууæрдгæй æ хуссæни куддæр-муддæрти рабадтæй. Æ къæхти 
фæттасæнтæ ма æ астæуистæги гъолти къæр-къæрæй фин- 
ги рæбунтæ къæбæри мортæ ци мистæ агурдта, е фæтарстæй 
ма цæстифæнникъулдмæ фæсдуар æ цъаси æхе раримахста. 
Фæддундæлингæй. 
Зæронд цауæйнон фарсæй æ еуæхстон æрбайста. Æ 
хæтæлбæл ин æ къох фæлмæн дуд æркодта. Лæги цæститæ 
артау ферттивтонцæ. Топпи гъæдæ усхъæбæл æ бунат раирд- 
та. Къох къæпсурæгбæл æрбахуæстæй ’ма ’й æхсунæрвонг 
æрæвæрдта. 
Æ еу цæстæ фелхъевгæй иннемæй топпи кæсæнæй æ 
бакомкоммæ фарсбæл ауигъд хускъæгонд дзæбодури сæр 
раахæста. 
Амонæн æнгулдзæ мæнгвæдæгбæл сабургай æрбахуæстæй. 
Райгъустæй топпи къæпсурæги уæгъдæ къип. Лæг е 
’хсæндзаумау æ гъæбеси æ реумæ æрбалхъивта. Е ’нæдаст 
ростæй урдугмæ цæстисугтæ æрлæсæнвæдтæ кодтонцæ, 
уотемæй æ бакомкоммæ дзæбодури сæрмæ æнкъардæй 
кастæй. 
Усми фæсте ма æ къох æ топпи хæтæлбæл еу ма хатт фæлмæн 
дуд æркодта ма ’й нæуæгæй фарсбæл æ зæгæлбæл баауигъта. Æ 
цæстисугтæ хæдони дустæй сæрфгæй зæронд лæг гъудити арф 
цади ранигъулдæй. 
Цæйбæрцæ сирдамонд риндзитæ адтæй æ царди... Ка ма сæ 
æргъуди кæндзæнæй нур... Æрситæ... Тускъатæ, рæубестæ... Эх, 
дзаман... дзаман! Æносон рæстæг! Лæги бон кæмæн неци æй, е. 

Æгъатир рæстæг. Еу дзаман фæндарастгæнгæй иннемæн æгас 
цо зæгъагæ æй. Зæрдихутт гæнæн ибæл нæййес. Уой ка нæ 
лæдæруй. Ка кæд æруорæдта рæстæг - некæд неке! Уæн дæр 
нæййес уомæн. Æноси æмгарæ зæронд цауæйнон ма æ топмæ 
еу каст бакæнгæй æ хуссæни æхе рауагъта. Усми фæсте æ хур- 
хур иссудæй. Рæстæгæй-рæстæгмæ æ мед фуни цæбæлдæр 
идзулдæй, æ рахес къохи амонæн æнгулдзæ фелхъевæ- 
фелхъевæ гæнгæй. Цитæ уидта æ фуни Даде, Хуцау æ зонæг. 
Циуавæр сирдæйдзаг кæмтти риндзитæбæл бабæй галау ниууа- 
ста æ рæстдзæф еуæхстон топп, ка ’й зонуй... 
19 Заказ № 53 

Нæ рагон Мадæ 
дæймагæн цæруни фæткæ рæстæгмæ лæвæрд æй нæ 
Хуцауæй. Æфстау. Корун ди, æркæсæ, зæнхон лæг, дæ къæхти 
бунмæ. Зæнхæмæ. Дессаг куд нæй! Цал æмæ цал адæймаги 
æзмæлуй æ бауæрбæл. Мингай милиуантæ! Мулдзугти хузæн. 
Не ’гаси дæр даруй æ реуи хъаппæй. Сæттуй нин не ’донуг. 
Хъæнпæл, къахидарæс гъæуагæ нæ нæ уадзуй. Æрмæстдæр 
ибæл косун гъæуй. Адæймагæн æ хед ку нæ ракæла æ кусти, 
уæд си бæркадæ нæййес. Уæд цæмæн фæкковæн: «нæ мин- 
къий кусти дæр берæ бæркадæ уæд», зæгъгæ. Уæхæн кувд Ху- 
цау нæ есуй. Адæймаг кæсалгæ нæй. Дони буни берæ нæ бух- 
суй. Уæлдæфи дæр уæлæрвти нæ цæруй. Цæруй айдагъдæр 
зæнхæбæл. Дузæрдуг нæ кæнæн, Зæнхæ нæ рагон Мадæ ке æй, 
уобæл. 
Æхецæн ни уæлдай хуарздзийнæдтæ некæд агоруй, кæд нин 
æхуæдæг æвгъау некæд неци фæккæнуй, уæддæр. Алкæмæн 
дæр ни Зæнхæн æ уоди ес сæрмагонд астъони бунат. Гъæздугæн 
дæр æмæ мæгурæн дæр. Нæ бони рохс нæбæл ку батар уй, уæд, 
не сфæлдесæгбæл райгурди нин нæ бауæри ци уоди гъар ба- 
уадзуй, не ’фстайуаг, йе ибæл фæстæмæ исæмбæлуй: Æцæг 
дуйнеййи Нарти кæнти. Нæ Зæнхæмæ куд рантæстан уотемæй. 
Кирæбæл дзиппитæ нæййес. Æ мулкитæ æ хæццæ некæдма неке 
фæхаста дæлæбæстæмæ. Гъеууотæн нæ цардæн æ конд. Мулк 
сайтани хуаллаг æй. Мæлгæ адæймаг ракæнуй. Цард æносон 
Л 

æй Зæнхæбæл. Рæстæг æнæмæлгæ. Æ кæнон кæнуй алкæддæр. 
Не ’дзаманттæй ардæмæ бон цæуй ’ма фарнæ хæссуй адæммæ 
æ хæццæ. Æндæрхузи уæн ин уæлиуон дунебæл нæййес. 
Нæуæг бони бабæй нæуæг кæдзос уоди сугъзæрийнæ тала 
искæссæнæй нæ рагон Мадæ, Зæнхи реуæй. Æ фиццаг уолæфти 
хæццæ, медбилходгæй, рохс гъар хори тунтæмæ, нæуæг цардмæ 
иваззæнæй æ минкъий фæлмæн адгин уорс гогкитæ. 
Мадæ Майрæн ин хуардзкъах уæд нæуæг цардмæ. Хуцау 
æма си Уасгерги 6а æцæг Нæртон лæг рауайун кæнæнтæ. 
Зæнхуарзон æма Зæнхæн уарзон ка уа, уæхан. 

АСЛÆМБЕГИ 
МИЛИУÆНТГÆ 
Еуактон, цуппарархайдон комеди 
АРХАЙГУТÆ 
Хъамболат -пенсиесæг,70-анздзуд. 
М е р е т - æ уосæ, 66-анздзуд. 
И р 6 е г - сæ фурт, 35-анздзуд. 
Та и с æ - сæ кизгæ, медицинон хуæрæ-40-анздзуд. 
Аслæмбег - с æ сиахс,Таисилæг,инженер,45-анздзуд. 
Р е г и н æ - Аслæмбег æма Таиси кизгæ, студенткæ, 
19-анздзуд. 
Б у з у р - Аслæмбеги синхон. Сæудæгергæнæг, 50-анздзуд. 
Кермен -2- анздзуд. 
Елизаветæ Елизбаровна -22-анздзуд. 
Д о х т у р - силгоймаг, 50-анздзуд. 
1-аг санитар-къæсхуртæлæхъуæн,25-анздзуд. 
2-аг санитар -туппуртæлæхъуæн,23-анздзуд. 

ПРОЛОГ 
Æртиккаг уæладзуги Аслæмбеги фатери устур зал. Зали 
астæу устур стъол. Æ фæрстæмæ æхсæз фæлмæн къæлæтгуни. 
Идарддæр минкъийдæр стъолбæл телевизор. Фæрсрæбун 
диван, тумбочкæ, трюмо, туйæвæрæн фæйнæг, вентилятор. 
Сæумæ Аслæмбег, кустмæ цæун агъонмæ, трюмой 
айдæнæмæ кæсгæй, æхе аразуй. Æ билтæй циуавæрдæр 
æхсицгон мелоди æскъоттæй заруй. Залмæ æрбацудæй Таисæ. Æ 
къохти уорс халат, электрон туй æма дони къос. Фæйнæгбæл сæ 
æрæвардта.Туййи вилкæтогдзеттæни бацавта ’ма æ халатлигъз 
кæнун райдæдта. Аслæмбег е ’скъоттæй зарун фæккарздæр 
кодта, уотемæй æ хъурдарæн балваста. Таисæ имæ мæстгун 
кæнун райдæдта. Æ туй æ къохи телуй. 
Та и с æ . Уæртæ лæг, æскъæрунмæ нæ гъавис, æви нæбæл 
дæхе ци скъотгæнæг скодтай! Дæхе ба нин уæд уотæ кумæ 
аразис? Дискæтекæмæ цæуйнаг, миййаг, дæ? Кæсайтæ имæ, 
фусти дзогæ нæ æнгъæлуй, æвæдзи! Е ци æй!? 
Аслæмбег цума неци фегъуста, æхе уотæ даруй æ 
хъурбæттæни хæццæ. Æ сæригъун фасæнæй лигъз кæнуй. 
Та и с æ . Дæумæ нæ дзорун æз?! 
Аслæмбег неци дзоруй. Æхебæл пурхгæнæнæй одеколон 
бацъиртт-цъиртт кодта, уотемæй идарддæр æскъоттæй заруй. 
Таисæ (мæстгунæй). Гъæла! Гъæуаггин! Ме ’нæуинон 
фæууо! 
Аслæмбег (гъæрæй). Ци бабæй дин нæ фагæ кæнуй?! Ци 
хабар æй, уой мин балæдæрун кæнай! 
Таисæ (фæббостæй). Мæнæн алци дæр фагæ кæнуй. Е 
дæуæн нæ хъæртуй цидæртæ. 
Аслæмбег (æкъохтæтелуй). Ци мин кæнунмæ гъавис ду? 

Т а и с æ (æ къох ибгел ракъуæрдта ’ма бабæй æ халатбæл гпуй 
æвæруй). Тумбочки лагьзи æхца райсæ ’ма кустæй ку здæхай, уæд 
дæ хæццæ дууæ дзоли, къалбас, месин, сæкæр æма макъаронтæ 
æрбахæссæнæ. 
Аслæмбег (æнæбари байдзулдæй). Еци æнæхаири 
макъаронтæ ’ма месинтæ алкæд мæн рагъмæ цæмæн 
фæххаунцæ, уой нæ лæдæрун! Мерет æма мин Регинæ ба ци 
куст хæссæг æнцæ хæдзари? 
Таисæ. Кизгæмæ ацибон фæлварæн ес университети. 
Нанай ба нæ раевдæлдзæнæй. 
Аслæмбег. Цæ-мæн-нæ ’й ра-ев-дæл-дзæ-нæй уæд? 
Æ сувæллæнттæ ибæл кæудзæнæнцæ хуæруйнаг æма гъуд 
гъæуагæй? 
Т а и с æ (æ туйæвæрун фæууадзгæй, æ суйни сæрбæл 
æрхуæстæй). Нæ ’й раевдæлдзæнæй, уой туххæй æма ’й 
фиццагидæр æ тикисæн æхсир фицун гъæудзæнæй. Уой фæсте 
æхсируазал кæнун гъæудзæнæй. Уой фæстеæй тикисæнраттун 
гъæудзæнæй. Уæдма ба фиццаг къаналбæл телевизори «Рабыня 
Изаурæ» райдайдзæнæй. Уой фæсте ба НТВ-бæл «Богатые 
тоже плачут». Етæ ку фæууонцæ, уæдта «Просто Мария» ’ма 
«Кармелитæ», уой зонис, æви нæ. 
Аслæмбег (æ гъостæбæл хуæцгæй). Æнæхаири Изаурæ 
’ма си Кармелитæ искæнетæ! Æгæр мæгур ма мæ футболмæ 
бакæсуни барæ дæр нæбал ес. Мæ бон нæбал æй атемæй! 
Дуар байгон æй ’ма залмæ æрбахизтæй Регинæ идзулгæй. 
Р е г и н æ . Уæ сæумæ хуарз уæд (неке имæ неци исдзурдта. 
Æвваст фенкъард æй). Ци кæнетæ сæуми тъенкки? Ци бæллах 
бабæй уæбæл æрцудæй? 
Та и с æ (тузмæгæй). Дæу уæнгæ нæ хъæртуй. Гъуддаг дæ 
кæми нæ уа, уоми ду дæр де ’взаг ма ратъунсисæ. Балæдæрдтæ 
уой? 
Р е г и н æ (еуварсмæ кæсгæй). Ци хъæбæр карзæй дзорис, 

мамæ. Уой бæрцæ ди, хатир бакæнæ, нæ агурдтон æнæ 
донахустæй. 
Т а и с æ (туй фæйнæгбæл ниццавта ’ма е ’нгулдзæй бавзиста 
Регинæмæ). Анассæни! Хуарз къæпп-къæпп кæнун райдæдтай 
фæстæмæ дæ мадæмæ. Æрæгæмæ дæбæл кодта! 
Æ лæдзæгбæл æнцойнæгæнгæй, залмæ æрбацудæй 
Хъамболат. Диванбæл æхе æруагъта. Æ лæдзæг æ тæрнихи 
бунмæ бабуцæугæнгæй, æ къæхти бунмæ кастæй. 
Хъамболат.Ци кæнтæ, ци æй уæ хъæлæбай сæр? Ци 
уин байзадæй æнæ иурстæй? 
Р е г и н æ . Баба, папи хæццæ нæбæл хæдзари дзурди барæ 
дæр нæбал уайуй. Е дæмæ дессаг нæ кæсуй? 
Хъамболат (фæлмæн цъухихаттæй Регинæмæ). Бабай 
минкъий тæрхъос, ка бабæй дæ бафхуардта, уой мин зæгъгæ 
кæнай, æз ба син фæууинун кæнон (æлæдзæгтелгæй). 
Та и с æ. Фагæ ’й, баба! Æ сæрбæл ин мабал дзорæ ду дæр 
(лæкъун каст кæнгæй, амонуй Регинæмæ). Еугур пъæр-пъæр æма ’й 
бæгъгъа ахур скодтай. 
Аслæмбег. Уæ Хуцауи хатирæй, корун уи æма уе ’гас 
дæр æрсабур уотæ. 
Р е г и н æ . Хæдæгай, папæ, минкъийтæбарл ми мæрдиронх 
кодта. 
Аслæмбег. Цидæркуадтæй? 
Р е г и н æ . Дæумæ мæмæ еу курдиадæ ес. 
Аслæмбег (цæмæдесæй). Игъосун дæмæ. Зæгъай мин æй. 
Р е г и н æ . Мæ танкъеткитæн сæ бунти нихæст рафтудæй 
’ма мин сæ дæ хæццæ цулухъгæнæгмæ ку райстайсæ. 
Аслæмбег (æ къохтæ хæрдмæ сдардта). Нæ... Нæ... Аци 
бон си неци рауайдзæнæй! Заводи нæуæг станоктæ æвæрæн ’ма 
мæ нæ раевдæлдзæнæй. (Æ сæрæй амонуй Хъамболатæрдæмæ). 
Мæнæ сæ бабай бæгъдауонд бакæнæ аци хатт. 
Хъамболат (диванæй фæггæпп кодта, æ лæдзæгæй 

Аслæмбегмæ æвзедуй). Ци загътай, ци? Дæхе мæнæй лæгдæр 
æнгъæлис?! Дæлæмæ дæр, уæлæмæ дæр - хумæтæги инженер. 
Далæ ма дæ синхон Бузури хузæн гъæйтт лæг ку уайсæ, уæддæр 
ма - о-о-о. Уинис æй, ци хæдзæрттæ, ци рæвдзитæ ин ес? 
Мерседесæй зæгъай æма æндæрæй... Гъей (æ сæр батилдта). 
Мадта æ уосæ дæр мæн кизги хузæн (Тшсæмæамонуй-’дивилти 
нæ хæтуй. Æхсæрсæттæги царæй кæрци æрттевæнтæ калуй. 
Æ сугъзæрийнæ рæхистæ ’ма къохдарæнти изæди хузæн æй, 
изæди! 
Т а и с æ . Раст зæгъис, баба (Аслæмбегмæ кæсгæй). Мах 
лæгмæ уæхæн гъуддæгтæ нимади дæр нæ ’нцæ. Некæми. Æ 
цæсти къуми дæр. 
Аслæмбег (идзулуй). Хъамболат, бафæрсун аййепп ма 
уæд, фал мин æй æргомæй зæгъай... 
Залмæ æрбацудæй Мерет бондарæси халати. Некæмæ неци 
сдзоргæй, къæлæтгини исбадтæй. 
Хъамболат (æ лæдзæги кæронæй Аслæмбеги багиззит 
кодта). Ба мин æй лæдæрун кæнай, æргомæй мин ци зæгъун 
кæнун кодтай ду? 
Аслæмбег (идзулуй). Неци (æ къох ракъуæрдта), 
æрмæстдæр мæ æррæстæ, уотид, базонун фæндæ адтæй, 
Бузури уосæн æхемæ, æви æ сугъзæринттæ’ма кæрцæмæ хицæ 
кæнис, уой? 
М е р е т (æ сæри фæрстæ хуайгæй, бацудæй Хъамболати 
размæ). Сау тог æма дæбæл сау ех ’руара мæ тæрегъæдæй, 
зæронд хæрæг! Æ дуйнебæл силтæй уæлдай кæмæ нецæй сагъæс 
адтæй (лæдзæгХъамболати къохтæй есунмæгъавуй). Æрбадæдтай 
еци лæдзæг ардæмæ, æз ба дин фæууинун кæнон Бузури уосæ æд 
сугъзæрийнæ кæрцæ! 
Р е г и н æ . Еу минкъий æрсабур уайтæ æгасæй дæр! 
Æруазал кæнтæ уæхе. (Уайдзæфгæнгæй). Иссирдтонцæ мин 
бийнонтæ дæнцæн! Разагъди адæм, Бузур æма æ уосæ. Кæд уæ 

базонун фæндуй, уæд уин æй æргом зæгъун. Бузур æй тогцъир, 
цъулбер. Æ уосæ ба дзæхæрай халæнттæ тæрсунгæнæн 
будургъæ. Нæдæр æ басæ, нæдæр ба æ асæ. 
Аслæмбег (медбилходгæйе ’гон къохРегинæмæбадаргъ 
кодта). Гъе дин æцæг кизгæ. Мæ уодбæл хуæцæг. Нарти Сатана. 
(Регинæ ин æ æрмитъæпæн æ къохæй æртъæпп кодта). 
М е р е т (билæскъелтæ кæнуй). Бæдæйнаг! Еунæг е ма ин 
хуæцуй æ уодбæл. Мах ба дин дæ сæр кæд арти циренмæ нæ 
дарæн. Сиахс хуннис ’ма кæми ци дзоргæ ’й, уобæл раздæр 
гъуди ракæнисæ. Цал æма дин цал хатти фæззæгъун, дæ бунат 
зонæ, зæгъгæ (æ кисæй æхцай гæгъæди исиста ма ’й Аслæмбегмæ 
даруй). А, райсæ ’ма мин изæри дæ хæццæ мæ тикисæн еу дууæ 
«вискæси» æрбахæсдзæнæ. Айдагъ халтъамадони хуæрдæй 
фæууинунмæ нæбал бæззуй мæ Мурзик. Æ фæрскъитæй рохс 
гъарун райдæдта. 
Аслæмбег. Мерет, æнæгъæнæ анз дин дæ тикисæн 
хуæруйнаг хæссæгæй бакустон ’ма фагæ ’й (æ къохтæ æреубæл 
фæдздзиуарæ кодта). Дæ падругæ Миширханмæ «Изаурæ» 
’ма «Кармелити» туххæй ци телефонæй фæдздзорис, уой 
дæ дзиппæй исесæ ’ма си ресторанæй кæд дæ Мурзиккæн 
фидгунтæ ’ма сурх еугæф ласун кæнис, уæддæр дæ барæ ес. 
М е р е т. Æндæр ба ма ци? 
Аслæмбег. Кæд дæ кисæ хъаурæ кæнуй, уæд ма сæбæл 
шаурма, фезонæг æма гамбургертæ дæр бафтауæ! 
М е р е т (Аслæмбегмæ кæсгæй, æ сæрмæ е ’нгулдзæй раамудта). 
Хуæздæр зунди хецау æнгъæл дæ н’ адтæн рагæй дæр, фал 
ибæл нур ба нæбал дузæрдуг кæнун. Фæлхæрст æма фæлхæрст. 
Кæмæй цитæ агорун нур æз? (Регинæмæ дзоруй). Кизгæ, Сауæри 
кой ин балæдæрдтæн, фал мин Гамбурга ба ци хонуй? Лæгъуз 
æнæфсар дзурд ести æй? 
Р е г и н æ (ходæгæй мæлуй). Нана, нана, нур цитæ дзорис? 
Сауæрдони туххæй дин неци загъта папæ. Шаурма, уæдта 
гамбургер ба æррæстæ фидæй конд фæсарæйнаг хуæруйнæгти 
нæмттæ æнцæ. Балæдæрдтæ? 

М е р е т (Аслæмбегмæ æнæнварсон каст кæнгæй). 
Балæдæрдтæн. Уæууай-уæууай! Амæн кизгæ раттуни бæсти 
’й еу кегри амæттаг дæр ку фæккодтайнæ, уæд айфонгæмæ 
æнæмæтæй Парижи цардайнæ, æвæдзи, Эйфели мæсуги 
рæбунтæ. 
Аслæмбег (хийнæйдзаг худт кæнуй). Кенæ ба зæгъæн, 
Мерет, Африки ескæми Конгой мæгурти хæццæ. Тæвдæ зменсæ, 
æдзæрæг будури. Æллæх, кустмæ мæбæл ирæги кæнуй. 
Аслæмбеграндæ’й кустмæ.Хъамболатæма Регинæдиванбæл 
исбадтæй, худтæнцæ гъæрæй Аслæмбеги дзурдтæбæл. Таисæ 
сæ размæ бацудæй. 
Таисæ (сæ астæу исбадтæй). Цæбæл бакъæбæл айтæ 
уанæбæрæг. Æдулибæл ходгæ дæр æдулитæ фæккæнунцæ. 
Хъамболат (æ ходун нæ уадзгæй, Таисæмæ). Кизгæ, дæ 
мадæ мæ цæститæбæл рагъазта, зменсæбæл пальмити буни 
папуасти хæццæ бунæттон кафт кæнгæй. Æнæуæледарæсæй. 
Раздарæни бæсти ба ибæл - еу къуар монти сифи баст, уотемæй. 
Та и с æ . Нур цитæ дзорис, баба, дæхецæй æфсæрми нæ 
кæнис? (Регинæмæ). Дæ гъостæ ци нихъхъел кодтай ду ба? 
Р е г и н æ . Æз неци фегъустон (æ гъостæ æ къохтæй 
фехгæдта). 
М е р е т (зæрдихудтæй Хъамболатæн). Гъæла! Гъæуагкин! 
Æндæр хуæздæр сагъæс кæмæ нæййес! 
Хъамболат. Гириз дæр нæ лæдæрис, Баркъасон (æ 
ходæгнæуорамуй), алцæбæлдæр мæстгун цæмæн кæнис? 
Мерет (мæстгунæй). Дæ дуйнебæл дæр гириззаг адтæ 
’ма мæбæл уомæй гириз кæнис! Мæ бунати дæ æндæр уосæ 
айфонгæмæ еунæгæй куййи уагъд бæргæ никкодтайдæ, бæргæ 
(Таисæмæ). Ду ба сæ астæу фури гъоли бадт ци æркодтай? Дæ 
финдзихъæлтæ сугъдæсмаг нæ лæдæрунцæ? 
Таисæ (фесгтъæлфтæй). Æллæх, мæ халат басугъдæй! 
(Фæггæпп кодта ма вилкæ тогдæттæнæй фелваста, æ халатмæ 

^Ф’^Н^рК» 15" 299 «'@ Н&ф^ф4* 
ракæсæ-бакæсæ кæнуй). Мæнæ куд басугъдæй! Енур бабæй мин 
кустмæ мæ зæронд халати цæугæ рауайдзæнæй (сугъдхалатрайста 
’ма иннæуатмæ бацудæй дугъ-дугъгæнгæ). 
Р е г и н æ . Баба, мæ танкъеткити гъуддаг мин, гъæйдæ-уай, 
ду бакæнæ. 
Хъамболат. Аци бон мæ нæ раевдæлдзæнæй. 
Р е г и н æ (лигъстæ кæнуй). Баба гъæйдæ-уай, корун ди (æ 
сахатмæ кæсуй). Университетмæ дæр мæбæл æрæгæмæ кæнуй, 
баба. 
Хъамболат. Нæ... Нæ... Телевизори фæстаг хабæрттæ 
куддæр фæййевгъуйонцæ, уотæ тургъæмæ доминоти гъазунмæ 
цæудзæнæн. Æзинæ къулух Иласæн æртæ хатти фæххуæрди 
дæн. Аци бон си гъæуама æз мæ маст райсон. 
Р е г и н æ (зæрдихудтæй). Эх, баба, папæ ку нæ уа, уæд 
сумахæй ба уæ еугуремæй дæр мæгур кизгæн неци пайда ес. 
Регинæ рацудæй залæй. Кæцæйдæр æрбайгъустæй тикиси 
уасун. 
М е р е т (башухсглæи^.М’арти уазал! Еци тикис судæй мæлуй. 
Æ уод æрдойæй дæр нарæгдæр иссæй. Кæми дæ, Мурзик, 
фæддæмæ цæун (рацудæйзалæй). 
Хъамболатеунæгæй райззадæй.Телевизор искосун кодта ’ма 
имæ игъосуй лæмбунæг. Фæстаг хабæртти игъосун кодтонцæ: 
аци бон Уæрæсей президент Владимир Путини бардзурдæй 
Анатолий Чубайс Бариси фурт æнæгъæнæ Уæрæсей еумæйаг 
электрон токдæттæн мадзæлттæн хецауæй нисангонд æрцудæй. 
Хъамболат. Æнæхаир си искæнетæ уæ Чубайсæй! 
Бон-сауæй-изæрмæ уой коййæй уæлдай неци фегъоссæнæ 
телевизорæй. Адæни бон си ку нæбал æй! (Телевизор ниххуссун 
кодта ’мазалæйрандæ ’й). 
Æмбæрзæн. 

1-АГАРХАЙД 
Архайд цæуй зали, цирагъи рохсмæ. Хъамболат æма 
Мерет фæрсæй-фарсмæ диванбæл рæхцунцæ. Таисæ 
бадуй къæлæтгини ’ма телевизормæ кæсуй. Дуарбæл 
хуссæгигъæлдзæгæй, хомбериндзæгæнгæй, фæззиндтæй 
Регинæ æ хуссæн дарæси. 
Р е г и н æ (Таисæмæ). Папæ нæма æрбацудæй? 
Та и с æ . Нæма. 
Регинæ. Ебаци дессаг æй! Аци афонæмæ ку некæд 
некæми басабур уй. Кæд Ирбегетæмæ басабур æй, миййаг? 
Телефонæй æй раагорон? 
Таисæ (мæстгунæй). Дзедзедай сувæллон нæй. Нæ 
фесæфдзæнæй! 
Р е г и н æ. Нур ци афонæ æй, мамæ? 
Та и с æ . Æмбесæхсæвæй рафулдæр æй. 
Р е г и н æ (зæрæндтæмæамонуй). Сæхе цæбæл гъезæмарæй 
марунцæ? Цæмæннæ сæ ниххуссун кæнис? 
Таисæ. Цо, кизгæ, ниххуссæ. Исон дæ раги истун 
гъæудзæнæй. Цо, æз ба бабаети дæр ести мадзалæй сæ уатмæ 
рарветон. 
Регинæ рандæ ’й. Таисæ Мерет æма Хъамболати игъал 
кæнуй. Залмæ æрбацæуæн дуар байгон æй. Аслæмбег, куд неке 
æй фæууидтайдæ, уотемæй æ фæсте дуар æрбахгæдта. Æ къахи 
фийтæбæл, хæстæгдæр имæ ци къæлæтгин адтæй, уой размæ 
бацудæй æма си æхе æруагъта. Ниссабур æй, уотемæй игъосун 
райдæдтаДаисæ райвазæ-байвазæ кæнуй зæрæндти. 
Та и с æ . Нана,баба,раистайтæ'мауæхуссæнтæбаагоретæ. 
Хъомболат (æ цæститæ æууæрдуй). Еци дзæгъæл къах 
нæма æрбацудæй, кизгæ? 
Та и с æ . Нæма разиндтæй. 
Хъамболат. Кæд ин хуæрзгол силгоймаг ескæми ес ’ма 
уомæ æй, миййаг? 

"’Ф^Чошр* Ш" 301 "й| Ч^^ф’* 
М е р е т (еци еу гæпп ракодта диванæй). Уодзæнæй ин, 
рагæй дæр ибæл гурусхæ кæнун æз. Нæ ’й уидтайтæ, абони 
духийæй æхе куд пурх кодта, уой. 
Хъамболат. Дæхур-хуркуцудæй,не’фсийнæ,уæдцæй 
туххæй дзорæн, уой кутемæй райгъустай? 
М е р е т (амонуй æ еу гъосмæ). Мæнæ мин а хусгæ ку 
фæккæннуй (амонуй е ’ннæ гъосмæ), уæд мæнæ а ба игъал 
фæууй. Балæдæрдтæ? Хъæбæр мургъуз разиндтæй мæ сиахс. 
Æнæ хуæрзгол силгоймаг уæн ин нæййес. 
Та и с æ . Цæмæй, цæмæй, фал ин уомæй ба нæ тæрсун. 
Мерет. Гъема дзæгъæли, кизгæ (Таиси æ фарсмæ 
диванбæл исбадун кодта). Дæ лæг куддæр фæззинна, уотæ 
’й цурд-цурдæй æ бунати æнæ фæстæмæфæккæсгæй, ку нæ 
февæрай, уæд, уой фæсте дæ цæргæцæрæнбæнтти дæ сæри 
къоппа дæ тумбулкъохæй берæ фæххуайдзæнæ (уозгалд каст 
кæнуйХъамболатмæ). Æвзурст мин æнцæ еци гъуддæгутæ дæр. 
Аслæмбег стъоли фæстейæй æ сæр исдардта. Хъамболат æй 
æрæстæфтæй ’ма Мерети цъухтæбæл æ къохтæй фæххуæстæй. 
Æ цæсгон ин Аслæмбеги æрдæмæ æрбазилдта, куд æй 
фæууидтайдæ, уотæ. 
Хъамболат (Меретмæ). Сабур уо. Хъипп дæр мабал 
искæнæ. Раистадтæ ’ма мæ разæй дæ хуссæнмæ фæццæуис 
(залæй æй фендæбилæ кодта). 
Т а и с æ (Аслæмбеги æрæстæфгæй ин уайдзæфтæ кæнуй). 
Ци кæнис, нæ лæг? Æмбесæхсæви дæ хæдзарæмæ давæги 
хузæн гъузгæй цæун ку райдæдтай. 
Аслæмбег. Унгæг бони, Таисæ, берæгъ дæр къæбисмæ 
æхе некæд батæрдзæнæй. 
Та и с æ . Æллæх! Æллæх! 
Аслæмбег. Дæ хъал бон мæбæл ку нæ калисæ. 
Та и с æ . Мæгурæг.Тæрегъæд дæр ин неке кæнуй. 
Аслæмбег. Неке. Мæгур дæн, æдда, ци. Мæгурбæл ба 
дор дæр хæрдмæ зелуй. Гъе уомæ гæсгæ ба нур æнæгъæнæ анз 
мæ хуссæни буни хуссун! 

Т а и с æ . Гъе ба куд æй? Нæ дæ балæдæрдтæн. 
Аслæмбег. Гъе ба гъеууотæ (æ къохæй æнæбæрæг 
кумæдæр æвзедуй). Де ’нсувæр Ирбег уосæ ку ракурдта, уæд дæ 
мадæ Мерет æ киндзи нæ бауарзта. Фаун æй райдæдта, фиццаг 
бабайæн, уой фæсте дæуæн. Æ фудкой ин кодта адæгæнтти 
рази дæр. Киндзæ ’ма æфсийнæ кард æма фид фестадæнцæ 
кæрæдземæн. Ду дæр, Таисæ, дæ мади фарс райстай. Уотемæй 
Мерет æма Хъамболат мæ хæдзарæмæ æрбафтудæнцæ. 
Изойлаг мин æнцæ, зæгъгæ, нæ зæгъун, фал æй дæхуæдæг 
уинис, раст мæ балæдæрæ, бонæй-бонмæ нин нæ цардмæ сæ 
цъух арфдæрæй-арфдæр уадзунцæ. Бийнонти цард фехæлунмæ 
ба еунæг фуд дзурд дæр фагæ æй. 
Таисæ. Æма сæмæ ду ба ци хъæбæр игъосис. Зинг 
зæгъунæй, Аслæмбег, ком нæ содзуй. 
Аслæмбег. Гъе уотæ ’й. Уадзун сæ æма дзорунцæ. 
Фегъустай сæ, хуæрзгол дæр мæбæл куд ранихастонцæ, уой. 
Т а и с æ . Æмбесæхсæвæмæ дзæгъæлкъах ун нæ гъæуй, еба 
дæбæл маке маци имиса. 
Аслæмбег. Зонис æй (е ’нгулдзæй æвзедуй). Футболбæл 
куд æновуд дæн, уой. Нур ба мæ æнæхаири сериалтæй, 
еци «Кармелитæ» ’ма «Изаурæй» телевизормæ футболмæ 
бакæсуни барæ дæр нæбал ес. Гъе уой туххæй ба аци афонæмæ, 
проспектбæлциустурбарес,гъеууоми«Зенит»æма«Ливерпули» 
гъазтмæ кастæн.Тагъд ба Европи чемпионат райдайдзæнæй ’ма 
алли бон дæр уоми баддзæнæн. 
Та и с æ (æхсилкъæ æй кæнуй). Ци кунауæккаг къапеккитæ 
есис, уонæй уоми бæгæни къепе кæндзæнæ? 
Аслæмбег (æ сæр аразий тилд кæнгæй). Кæндзæнæн, 
кæндзæнæн. Æндæр некуд! 
Таисæ. Берæ ба ма дин нæ федунцæ дæ шарашкини 
къантори æхца. 
Аслæмбег (Таисæмæ хæстæг комкоммæ æрлæугæй). 
Шарашкини къанторæ ке хонис, е мин, мæнæ кæми царæн, 
еци хæдзарæ равардта лæвар. Алли анз дæр мæ æд бийнонтæ 
æртæ къуæрей æмгъудæй уолæфæндонæмæ рарветуй лæвар. 

Мæйæй-мæйæмæ ба мин финддæс мини æхца федуй. Нур ба 
мин ду дæр, Таисæ, дæхе къантори хабæрттæ лæмбунæгæй 
радзорай! Игъосун дæмæ! 
Та и с æ . Хъæбæр хуарз æй зонис, сæйгæдони медицинон 
хуæртæн æртигай минемæй фулдæр ке нæ федунцæ, уой! 
Цæбæл мæ æфхуæрис? 
Аслæмбег (идзулуй). Гъе-е, фæууидтай, мæн къанторæ, 
дзорæ-мадзорæ, дæууонæй лæгдæр æй. 
Т а и с æ (фæббостæ ’й). Мæ цæстæмæ мин æй дарис? 
Аслæмбег (фæлмæндæр гъæлæсиуагæй). Дæ цæстæмæ 
дин æппундæр неци дарун (е ’нгулдзи кæрæнттæбæл ин 
æрхуæстæй). Таисæ, мæ зæрди деденæг! Дæ цæстæмæ дин æз 
æппундæр неци дарун. Кæсунæй дæр дин сæмæ нуриуæнгæ ме 
'фсесдæрнæмабазудтон.Æрмæстдæрамикæдæйæнцæ,уæдæй 
ардæмæ (зæнхæмæ кæсуй)... Уæдæй ардæмæ (батухстæй). Нур 
дин æй куд зæгъон, Таисæ... 
Т а и с æ . Куд æй, уотæ ’й зæгъæ æргомæй! 
Аслæмбег (нифсæрмитæ ’й). Уой зæгъунмæ гъавтон, 
Таисæ, кæдæй Хъамболат æма Мерет махмæ æрсабур æнцæ, 
уæдæй ардæмæ æз æма ду хуæрæ ’ма æнсувæри цард кæнун 
райдæдтан. Кæддæр лæг æма уосæ ке адтан, е ми мæрдирæнхæ 
фæцæй. Мæ уатмæ над ди байронх æй (идзулуй). 
Та и с æ (æ къохтæ ратудта æ лæгæй). Мæнæ ци илгъаг 
æй! Мæ разæй тагъд фæддунд уо! Æ сæри хуæздæр гъуди 
кæмæн нæййес! 
Таисæ цæунмæ гъавта, уотемæй залмæ æрбацудæй Регинæ 
æхсæйвон халати. Æ цæститæ æууæрдгæй, къæлæтгини 
исбадтæй. 
Р е г и н æ (хуссæгигъæлдзæгæй). Папæ, нур аци афонæмæ 
кæми адтæ? 
Аслæмбег (Регини фæсте æрлæудтæй ’ма ибæл цийнæ 
кæнуй). Футболмæ кастæн, кизгæ, проспектбæл ци устур бар ес, 
уоми. 

Т а и с æ (дуаррæбун цæунæрвонгæй). Уæртæ кизгæ, цæмæн 
раистадтæ?! Мабал мæ исдзорун кæнæ, уотемæй дæ хуссæн 
тагъдгомау баагорæ! 
Р е г и н æ . 0, цæун нуртæкки. 
Аслæмбег (Гаисæмæ). Æхсæвæрæн мин ести рарæвдзæ 
кæнай. Сæумæй ардæмæ мæкоми дони æртæх дæр нæма адтæй. 
Та и с æ . Цæлгæнæнидинхалтъамадон/ма’йбагъаркæнæ 
дæхуæдæг! 
Аслæмбег (Регинæмæ). Фегъустай, кизгæ, æзинæ Мерет 
æ тикисæн ци халтъамадон исфунхта, уой мин хуæрун кæнуй дæ 
мадæ! 
Р е г и н æ (идзулгæй). Цæуæнай, папæ, мæ хæццæ, 
æз ба дин царвбæл къалбаси хæццæ хъайла ракæнон 
цæстифæнникъулдмæ (дуарæрдæмæ бацудæй). 
Аслæмбег (театрмæ кæсгутæмæ æхе разелгæй). 
Цæстæбæл ци уиндæуй, хуарз адæм, уомæй нæ цардæуй. Нæ 
рагфиддæл Биркъис куд зæгъидæ, уотæ, - гæдзи буни сойнæ ес. 
Æмбæрзæн. 
2-АГАРХАЙД 
Зали стъолбæл аллихузон хуæрдæ ’ма ниуæзтæ. Аслæмбег 
æма Ирбег бадунцæ карæдзей комкоммæ. Фæйнæ авгемæй 
хъурæй ниуазунцæ бæгæни. Аслæмбег æ дзиппæй исиста æ 
телефон. Дзоруй. 
Аслæмбег. Ал-ло! Кæми дæ, Бузур, уæхемæ дæ?.. Кæд 
дæ æвдæлуй... О-о... Мадта рацæуай мах уæнгæ... Ниууадзай, 
гъæугæ адæ кæнис кæдæй-уæдæй! Хуарз... (æ телефон æ дзиппи 
ниввардта. Ковуй). 0, не’скæнæг бæрзонди бадæг Хуцау, корæн 
ди, мæгур адæмæн æнхусгæнæг, агъазгæнæг фæууо. Нæ кувд 
6а нин барстæй æхцæуæнæй райсæ! Табу дин уæд, Дæхецæн, 
махæн ба нæ гъуддæгтæ рæстмæ æрзелун кæнæ! 

**ф1*г^щЗ& Ц?" 3°5 "Й^ Н&Ж ’*^4* 
И р б е г (ходуй). Амменæ уæд! 
Сæ бæгæнитæй фæйнæ хъуртти искодтонцæ ’ма сæ 
стъолбæл æрæвардтонцæ. 
Аслæнбег. Нуртæккиæйардæмæгъæуй. 
И р б е г. Бузурæй зæгъис? 
Аслæмбег. Бузурæй, Бузурæй, мадта ма кæмæй? 
Кадæр дуар æрбахуаста. Дуар байгон æй. Бузур æрбахизтай 
залмæ. Аслæмбег æма ин Ирбег фестадæнцæ. 
Б у з у р . Уæ сæумæ хуарз уæд (сæ къохтæ син райста). 
Дзæбæхдзийнæдти бадетæ алкæддæр. 
Аслæмбег. Æгас нæмæ цо, Бузур, куд дæ, мæ зинаргъ 
синхон? Исбадай ’ма мин рахабæрттæ кæнæ, кæми фесавдтæ, 
зингæ дæр ку некæцæйбал кæнис? 
Ирбег. Сæудæгергæнæгæн æ рæстæг æ къаппек æй. 
Аслæмбег, уой нæ зонис? Мах хузæн æй бадунмæ уоййасæ 
кæми евдæлуй? 
Б у з у р (æхецæйниббозуогæй). Растзæгъис,Ирбег,дзæгъæл 
бадти бæсти еститæ сир-сир кæнун хуæздæр (е ’нгулдзæй 
амонуй), пайдадæр æй лæгæн. Базари ма бадун. Уæззау кустæй 
лæг фæллайгæ дæр куд нæ кæнуй. Гъема, зæгъун, аци бон æз 
дæр бауолæфон. 
Аслæмбег (æхе исмæтæгæнæг кодта). Лæдæрун дæ, 
Бузур, махмæ адæми хæццæ æфсæйнаг уод гъæуй (агувзиарахъ 
рауагъта ма’иЪузурмæ гъаруй), де’мбæлæккаг баниуазæ. 
Б у з у р (агувзæ райсгæй). Æгæр раги ма нæй, Аслæмбег, 
ниуазунмæ? 
Аслæмбег (æ сахатмæ кæсуй). Нæбал æй раги, нæбал. 
Еуæндæсæймаг æрдæг æй. 
Б у з у р (баниуазта). Сæудæгергæнæги куст, раст зæгъетæ, 
зингомау æй, фал бухсун. Гæнæн нæййес. Уæддæр ци, уой 
зонетæ? 
20 Заказ № 53 

Аслæмбег (дес кæнуй). Ци, ци, Бузур, дæ рун бахуæрон? 
Б у з у р . Уой зæгъун, æма кæдæй ихуæрст косгутæ дарун 
райдæдтон, уæдæй ардæмæ мин дзæвгарæ æнцондæр æй. 
Къапекк дæр хуæздæр хаун райдæдта кисæмæ. 
Аслæмбег. Ке цæстæ дин æй нæ уарзуй, Бузур, уомæн 
хаугæ искæнæд. 
И р б е г (мæнгард идзулдгæнгæй). Раст зæгъуй Аслæмбег. 
Адæн хъæбæр лæгъуз иссæнцæ, уой дин амонун нæ гъæуй, 
Бузур. Æууæнкæ ма кæбæл ес, кæбæл? 
Б у з у р (æ сæр аразий тилд кæнуй). Æнæцæстуарзонтæ 
сæригъунти бæрцæ иссæнцæ, фал сумах дууебæл ба сек некæд 
хастон. 
Аслæмбег. Синхони мæрдти дæр фарст ес. Кæрæдзей 
нимайун гъæуй нæ уæлиуон царди. 
И р б е г. Кæрæдзебæл ку нæ хуæцæн, Бузур, уæд не 
’знæгти амæттаг фæууодзинан (ниуазæн дæттуй Бузурмæ). 
Кувдтитæбæл амменæ зæгъæ. 
Б у з у р (раистадæй, ниуазæн райста). Хуцаууарзон лæг 
дæ, Аслæмбег, ’ма дин дæ кувдтитæ Хуцау барстæй, æхцæуæнæй 
райсæд (баниуазта). 
Аслæмбег. Бузур, бадгæ искæнæ ’ма мабал раистæ. 
Ирбег ма махæй кæстæр æй ’ма, цид, е ку балæууа нæ сæргъи, 
уæддæр неци хилæ кæнуй. Ахур кæнæд. Мах ба æзиниккæнттæ 
нæбал ан. 
Б у з у р (исбадтæй). Хатир бакæнетæ, фал уæ бадти сæр цæй 
фæдбæл æй? (Комидзаг кæнуй). 
Аслæмбег. Инсæй анзей размæ каст фæддæн институт 
’ма уой фæдбæл зæгъун, мæ уарзон адæни хæццæ еу минкъий 
бабаддзийнадæ исаразон. Лæг æносон нæй. Фæйнæ баниуазæн. 
Ирбег, рауадзай нин еу фæйнæ. 
Ирбег. Мæ барæ уадзайтæ (рауагъта ’ма сæмæ 
ниуазæнтæ равардта). 
Б у з у р (ковуй). Аслæмбег, еу рæстæгутæ дæ зонун хуарз 
синхонæй ема дæ бийнонти хæццæ æнæнезæй, æнæмастæй, 
æностæмæ амондгун цард бакæнæ, дæ сæдæ анзей сæрти куд 

ракæсай, уæхæн арфæ дин Хуцау ракæнæд (Аслæмбегмæ æхе 
бахадта). Хæдæгай, кæми æнцæ сæхуæдтæ ба уæ хæдзаронтæ, 
Хъамболат, Мерет? Се’стуф ку некæцæй цæуй? 
Аслæмбег. Уолæфæн бæнтти хеонтæмæ Дигоргоммæ 
рандæ æнцæ æгасемæй дæр. 
Б у з у р (раниуазта). Мадта æз ба, нæ ун баируагæс 
уодзæнæй, цалдæр анзи гъæуи нæма адтæн мæ мадæ, мæ 
фидæмæ. 
Аслæмбег. Косæглæгиуотитæевдæлуй? 
Б у з у р . Цитæ дзорис, цитæ, Аслæмбег! Ахæсти хузæн дæн. 
Аслæмбег. Ци кари ба æнцæ дæ мадæ ’ма фидæ? 
Б у з у р (гъудигæнгæй æ къохтæ æ зекъæмæ исбуцæу 
кодта). Цæуй сæбæл цуппаринсæйгæйттæмæ хæстæг. Ну, 
иронхи бунати сæ некæд уадзун. Гъæумæ цæуæг адæнæй син 
мæйæй-мæйæмæ æхцай фæрæзнæ дæр ферветун. Мадта. Удта 
сæхуæдтæ дæр хуарз пенсий къапекк есунцæ, куд Фидибæсти 
тугъди архайгутæ, уотæ. 
Аслæмбег (десгæнгæй). Дæ «мерседесбæл» дæр нæ 
ниууаис гъæумæ? 
Б у з у р. Кутемæй? Мах нæдтæбæл фæсарæйнаг 
хуæдтолгæбæл цæуæнтæ ес? (Ирбегмæ амонгæй.) Мæнæ 
шофери бафарсæ, æййевæн хæйттæ цæй аргъ æнцæ, уобæл. 
И р б е г. О-о-о, Бузур, кой дæр сæ ма кæнæ. Мæн æвзаг 
сæбæл не ’схæтдзæнæй зæгъунмæ! 
Б у з у р . Тоги аргъ, тоги! 
Аслæмбег (театрмæ кæсгутæрдæмæ). Гъей, гормон! 
Дæуау ма мин мадæ ’ма фидæ ку уидæ, уæд син сæ еунæг 
фæууиндæмæ дæр мæ фазæбæл дæр бæргæ фæббурдайнæ. 
Еци æхцатæ дин уони тæрегъæдæй фæлдесгæ никкиндæуа! 
Б у з у р (æ сæр фæхъхъел кодта). Мæнмæ ести дзорис, 
Аслæмбег? 
Аслæмбег. Æзнеци. 
Б у з у р . Ирбег, ду 6а? 
И р б е г. Неци. Кæд, миййаг, дæ гъостæбæл ести рауадæй? 
Мерети «Мурзик» бабæй маци æзмæнтæд иннæ уати? 

Б у з у р (æ сæр телуй). Ауæхæн дессаг ма фæууиндæй? 
Æвæдзи ниуæзтæ мæ сæри цæун райдæдта, мæ лимæнтæ? 
Æрбацæуæнæй дзæнгæрæги гъæр райгъустæй. 
Аслæмбег. Ку некæмæ æнгъæлмæ кастæн (дес кæнуй). 
И р б е г. Дæу маке агорæд, Бузур? 
Б у з у р (æ сæр телгæй). Хуцауистæн, æз ами дæн, уой зонгæ 
дæр неке кæнуй. 
Дзæнгæрæги гъæр бабæй иссудæй. 
Аслæмбег. Цæууон, раймæ кæсон (истгæй барæй 
æ уæраги сæрбæл фæххуæстæй). У-у-х, мæнæ бабæй куд 
астдзæгъдуй. 
Б у з у р . Дæ саст къах бабæй æй? 
Аслæмбег. Нæ’й уинис! У-у-х. Æнæхаир си ку искиндæй, 
къах нæ, фал. Еуæй еу хатт еууотæ исæрра уй! 
И р б е г. Бадæ, Аслæмбег, æз имæ ракæссæн. 
Аслæмбег. Марауадзæ! Фæккæстæр уо, дæ Хуцауи 
хатирæй, Ирбег. 
Ирбег, æ бунатæй æмирцъæг гæпп фæккæнгæй, залæй 
фендæбилæ æй. Усми фæсте æрбацудæй дæргъæлвæстæ 
æригон лæхъуæни хæццæ. Лæхъуæни къохти кейс, Ирбег æй 
зонгæ кæнуй Аслæмбег æма Бузури хæццæ. 
И р б е г. Базонгæ уотæ. Лæппой ном хуннуй Кермен. 
К е р м е н . Уæ бон хуарз уæд. Устур хатир ди корун, ке дæ 
бахъор кодтон, уой туххæй. 
Аслæмбег. Неци хилæ кæнуй. Хæстæгдæр æрбацо. 
Дæхе естæмæйти нæ хæццæ рауинæ. Мацæбæл бафсæрми 
кæнæ. 
Б у з у р . Иуазæг Хуцауи лæвар. Исбадæ ’ма нæ хæццæ еу 
арахъ исаккаг кæнæ. 

К е р м е н (нифсæрмитæ ’й). Уæ салам берæ уæд. Кусти дæн 
’ма мин ниуазæн нæййес. 
Б у з у р (æ кейсмæ ин амонуй). Хуарз лæхъуæн ду дæр бабæй 
гази æхцабæл хæтис? 
К е р м е н . Нæ,нæ!МæнБиркъисатиСамурифуртАслæмбег 
гъæуй гъуддаги фæдбæл. 
Аслæмбег (десгæнгæй, Бузурмæ бакастæй). Æз дæн е, 
дæу ка гъæуй, Биркъиси-фурт. 
К е р м е н . Аслæмбег? 
Аслæмбег. О-о. 
К е р м е н . Æз дæн нæ сахари сæйраг нотариуон къантори 
косæг ’ма мæмæ дæуæн дууæ хабари ес. Хуарз æма лæгъуз. 
Кæцимæй си райдайон? 
Аслæмбег (æ цæсгон фенцъулдтæ кæнгæй). Дæумæ ба 
куд кæсуй, Бузур, кæцимæй? 
Б у з у р (еуусмæ рагъудигæнгæй). Фиддæлтæй куд игъосгæ 
цудтæн, уотемæй фиццагидæр лæгъуздæр хабармæ игъосгæ ’й. 
О-о... 
Аслæмбег (æсæраразийтилдкæнгæй).Игъосундæмæ, 
Кермен. 
К е р м е н . Хуарз. Зæгъай мин, Аслæмбег, Биркъисатæй 
дин еске хеон цæруй Америки, Калифорний? 
Аслæмбег (Бузурмæ бакæсгæй). Нæхе Уæйуги фурт 
Битъир. Бабай хæццæ дууæ æнсувæрей цæуæт æнцæ. Æ 
фидæ Америкæмæ Революций агъоммæ бафтудæй ’ма уоми 
байззадæй. Бинонти гъуддаг дæр уоми бакодта. Кæд дин æ 
хабар ескæд кодтон, Бузур? 
Б у з у р (гъудигæнгæй, æ сæр батилдта). Кæддæр мин цума 
дзурдтай еци хабар. Æдеуагæ, гъуди æй кæнун мæхемæ гæсгæ. 
О-о... Уотæ адтæй. 
К е р м е н . Мæйæ ма æрдæги размæ астмæй берæ 
фæгъгъезæмарæ кæнгæй, фондз æма цуппар инсæй анздзудæй 
æ цардæй рахецæн æй Калифорний госпитæльтæй сæ еуеми. 
Аслæмбег æ сæрбæл æ дууæ къохемæй ниххуæстæй æма 

тъиффит-тъиффит кæнунмæ фæййагайдта. Бузур æма Ирбег 
фестадæнцæ ’ма ин тæфирфæс кæнунцæ. Раистадæй Аслæмбег 
дæр. Æ цæститæ æ къохмæрзæнæй расæрфæ-басæрфæ 
кæнгæй. 
Б у з у р . Хуцауи размæ, Аслæмбег, нæ бон неци æй. Дæтгæ 
дæр нæ, есгæ дæр нæ е кæнуй. Фæррохсаг уæд де ’рвадæ, дæ 
тогде’стæг. 
И р б е г. Рохсаг уæд рамæлæг уод. 
Аслæмбег (æ къохмæрзæн æ дзиппи ивæргæй). 
Æнæхъиамæт уотæ уе ’гас дæр. Ирбег, ду ба нин фæйнæ арахъи 
рауадзæ. Мах 6а Битъирæн æ рохс ном иссерæн. 
Ирбег агувзитæ ниуæзтæй байдзаг кодта, ’ма сæ Бузур æма 
Аслæнбегмæ равардта. Бузур, Хуцауи æримисгæй, рагагидауæ 
кодта рохсаги туххæй. Фингæмæ æртадзгæй, баниуазтонцæ 
æма фæйнæ къæбæри исахустонцæ. Баниуазта Ирбег æхуæдæг 
дæр. Исросгæнгæй карки фидæй, Бузурмæ бакастæй. Бузур æй 
балæдæрдтæй æнæ ести зæгъгæй дæр. Æ къох исхъел кодта. 
Б у з у р (æ фæсгъосранихгæй). Табу уæд Хуцауæн. Нæ царди 
уаг нин уотæ аразуй, æма хæрд кæми уа, уоми урдугæн дæр 
æнæ уæн нæййес, Кермен. Дæ хуæздæр хабар ракæнунæй дæ 
барæ ес. 
К е р м е н . Рохсаг уæд Битъир, уæ хъиамæттæ ин дзенети 
хуаллаг уæнтæ. Рæстити хæццæ уæд æ бадæн, Нарти кæнти 
цъæх зæлдæбæл. Битъир гъæздуг лæг адтæй. Лас-Вегаси 
гъазæндонæ казино дæр дардта. Фæдонтæ, хæстæгутæ ба ин 
Америки н’адтæй, ’ма уомæ гæсгæ ба е’гас бунтæ дæр Аслæмбеги 
номбæл ниффинста (кейсæй гæгъæдитæ исиста). Æрсæмæ кæсæ, 
Аслæмбег, æма си алкæбæлдæр дæ къох æрмухур кæнæ. Еуетæ 
си фæстæмæ Америкæмæ æрветгæ æнцæ. 
Б у з у р (финги сæрти Керменмæ æ бæрзæй нийвазгæй). 
Цæйбæрцæ æхца ин æрбацудæй? 

К е р м е н . Къæбæр æма царви фагæ уодзæнæнцæ (ходуй). 
Б у з у р (æ цæститæ ниййирд уогæй). Æнæгиризæй дæ 
фæрсун, биццеу. 
К е р м е н . Листæг хъалонтæ бафедгæй, Аслæмбегмæ 
кæдзосæй хауй дæс миллиони ’ма æрдæг Америкаг доллæртæй. 
Аслæмбег æма Ирбег кæрæдземæ сæ цæститæ 
æрникъулдтонцæ. Бузур æ хæдони реуи цæппæртæ 
уæгъдæгæнгæй, хæстуолæфт кæнун райдæдта. Ку Керменмæ, 
ку Аслæмбегмæ æнахур кæститæ кодта. 
Б у з у р (е ’взаг æнхæст нæбал хæтуй æ коми). А-а- 
аслæмбег, дæс лимони ’ма æрдæг. Дæс ли-мо-ни ’ма æрдæг. Æз 
ба нур ин-сæй ан-зе-мæ базари сæудæгергæнгæй, сæдæ мин 
дол-лæ-ремæй фул-дæр нæма æр-тум-бул код-тон. (Фестадæй 
’ма ракеу-бакеу кæнгæи, диванмæ бацудæй туххæй фудти ’ма 
ибæл уæлгоммæ рахаудтæй. Балæгъуз æй). 
Аслæмбег (Кермен æма Ирбегмæ). Лæг мæлуй, уой нæ 
уинетæ?! Ци ин кæнгæ æй? 
К е р м е н . Аслæмбег, ду бал ин искæнгæ уолæфти 
мадзæлттæ кæнæ! Ирбег, ду ба къæразæ байгон кæнæ ’ма 
вентилятор искосун кæнæ. Æз 6а тагъд медицинон æнхуси 
хаййадæмæ бадзорон телефонæй (æ дзиппæй телефон исиста 
’ма дзоруй). 
Аслæмбег (Бузури хæццæ архайуй). Ауæхæн зайуйнаг 
фидбилиз ма фæууиндæй царди? Æхцай коййæй æй карз 
зæрдинез раахæста. 
И р б е г. Зонетæ ’й уæхуæттæ, Аслæмбег æма Кермен, æхца 
сайтани хуаллаг ке æй, уой. 
К е р м е н (идзулуй Бузури сæргъи). Æвæдзи сæ нур æ фуни 
нимайгæ кæнуй æхцати. 
Аслæмбег (тухсуй). Ма гириз кæнай, Кермен! Ести ибæл 
ку æрцæуа, уæд нæ гъуддаг лæгъузмæ цæуй. 
Тургъæй игон къæразæй машини стуф æрбайгъустæй. 

К е р м е н . Æвæдзи дохтуртæ æрбацудæнцæ. 
Аслæмбег. Къæразæй сæмæ, Кермен, ракæсай. 
К е р м е н (æндæмæ кæсгæй). Етæ æнцæ. Æртемæй. 
Аслæмбег (Ирбегмæ). Цо, ракæсæ æндæмæ ’ма сæ 
рахонæ тагъддæр. 
Ирбег цурдгомау фендæбилæ’й ’ма дохтурти усми фæсте æд 
сæйгæхæссæн лæггуфæ Бузури уæлгъос æрбалæуун кодта. 
Д о х т у р (фингæмæ амонгæй). Уæ сæйгæбæл ниуæзти 
бæллах ес? 
Аслæмбег. Не ’нгъæл дæн. Мæнмæ гæсгæ æ 
медæнкъарæндзийнадæ еу дзубандий фæдбæл тухгиндæр 
разиндтæй, ’ма æ зæрдæ багъар æй. 
Дохтур Бузури фарсмæ диванбæл исбадтæй. Уолæфт 
бæрæггæнæнæй имæ байгъуститæ кодта. Æ тогдадзинтти цæфи 
хъаурæ ин басгарста. Хуасæй ин æ тæнуадæлттæ байсарста. 
Цонгмæ ин донхуасæ шприци дзаг бауагъта. 
Д о х т у р (Аслæмбегмæ). Уæ дзубандий сæр ци адтæй? 
Æвæдзи, куд фæууй, уотæ силгоймæгти кой кодтайтæ. Лæгъуз 
силгоймæгти хабæрттæ. 
Аслæмбег (нифсæрмитæ ’й). Нæ... Нæ, хуарз уосæ. 
Дзубандий хабар æхцатæбæл адтæй. 
Фиццаг санитар (дохтурмæ). Ласгæ нин æй, æви 
нæ? 
Д о х т у р . Ласгæ ’й. Æ зæрди куст лæмæгъгомау æй. 
Кардиограммæ ин кæнгæ ’й. 
Дуккаг санитар (Аслæмбегмæ).АцилæгБузурæй? 
Аслæмбег (æ сæр телгæй). Бузур æй, Бузур. 
Дуккаг санитар (ходуй). Æз æй зонун. Базари 
уæйæгæнæгæй косуй. Фæткъутæ си æлхæдтон фарæ, ’ма ми 
æнæгъæнæ фондз тумани расайдта æхе пайдайæн. 

Бузур арф исолæфтæй. Æхемæ цæун райдæдта. Санитартæ 
ибæл фæххуæстæнцæ ма ’й диванæй сæйгæхæссæн лæггуфæмæ 
æристонцæ. 
Б у з у р (сонт ракæсæ-бакæсæгæнгæй). Дæс лимони цъæх 
дол-лæр-тæй... 
Дуккаг санитар (Бузурмæ). Æгæр берæ сæ искодтай, 
нæ фиди хай. Æдеугурæй ми фондз тумани басайдтай. Гъуди ма 
’й кæнис? 
Б у з у р (æ гъостæ æрмитъæпæнтæй бахгæнгæй). Дæс ли- 
мо-ни... Фондз ту-ма-ни, дæс миллиони ’ма фондз сæ-дæ мин 
дол-лæ-ри. 
К е р м е н (медбилходгæй, фондз æнгулдзи æвдесуй 
Бузурмæ). Дæс миллиони ’ма фондз сæдæ мини. 
Б у з у р . Фондз сæдæ мини, фондз соми, фондз тумани. 
И р б е г. Сæнттæ цæгъдун райдæдта. Æхе кеми нæбал æй. 
Аслæмбег. Æ гъуддаг бустæги хуæрзтæй нæй. 
Д о х т у р . Хæссетæ ’й машинæмæ, ласун æй гъæуй. (Бузур 
æхе сæргъувта.) Ма ’ргъувæ дæхе. Игъосис мæ? 
Б у з у р (æ гъостæмæ амонгæй). Мадта мин атæ ба лалуни 
сифтæ æнцæ? Хъæбæр хуарз дæ игъосун, дохтур. 
Д о х т у р . Сæйгæдонæмæ дæ ласæн ’ма тæрсгæ ма 
фæккæнæ. Дæ зæрдæн дин кардиограммæ искæндзинан. Уой 
фæсте ба дæ хæдзарæмæ цæунæй дæр барæ уодзæнæй. 
Аслæмбег (гузавæгæнгæй). Хатир бакæнæ, дохтур, фал 
ни кæд ескæмæн æ хæццæ цæугæ æй? 
Д о х т у р (баходгæй). Нæ гъæуй. Тæссагæй имæ неци ес. 
Изæри æ тæккæ хæдзари уодзæнæй. 
Б у з у р (лæггуфæй раистадæй). Уагътæ мæ. Мæхуæдæг 
мæхе къæхтæбæл сабургай цæудзæнæн. 
Д о х т у р (сæнитартæмæ). Уагътæ ’й æхе барæ. 
Б у з у р . Адæмтæбæл лæгъуз цъухтæ ес. Ка фæууина, е 
зæгъдзæнæй, фур ниуæзтæй Бузури бон цæун нæбал æй ’ма 
хæссуйнаг фæцæй садзгæ мардау. Нæ фæууидтонцæ! Уæдмæ сæ 
губуни цъæрттæбæл фæххуæцæнтæ. 

Æгасæй дæр залæй рацудæнцæ æндæмæ. 
Æмбæрзæн. 
3-АГАРХАЙД 
Архайд цæуй зали. Хъамболат æма Мерет бадунцæ 
диванбæл, кæсунцæ телевизормæ. Кадæр æрбахуаста дуар. Æ 
дзурд медæмæ залмæ игъусуй: «Æмбæлуй уæмæ хæдзайронтæ!» 
Хъамболат. Кæцидæ?!Медæмææрбахезæ! 
Б у з у р (дуарæй æрбахезгæй). Æз дæн, æз, Хъамболат, мæн 
нæ хизтайтæ æнæхонæгæй! 
Мерет ин æгъдау дæттуй. Æ бунатæй фестадæй ’ма æ сæр 
æркъолæгомау кодта. 
Хъамболат. Нæ тъæрæбæл зулун дзиуæрттæ! Кæцæй 
ма разиндтæ, Бузур, ци Хуцау дæ æрбахаста! 
Б у з у р . Ема уæ аци афонæ хуарз уæд (æ сæрæй ракувта 
Меретæн). Дæ салам берæ уæд ’ма зæрдирай кæнæ, Мерет. 
Бадгæ искæнæ дæ бунати. 
М е р е т (диванбæл ’сбадгæи). Куд ма нæбæл банвæрстæ, 
Бузур? 
Б у з у р (къæлæтгинбæл æхе æруагъта). Адæймаг 
кæбæл нæ банвæрса, уæхæн бийнонтæй уæ нæ зонун, 
Мерет. Æндæрæбонтæ хуæнхбæсти ку адтайтæ, уæддæр 
уæмæ æрбауадтæн. Æзинæ изæр дæр уæ рабæрæг кæнуйнаг 
адтæн, фал зæгъун, хуæнхаг лæгъуз фæндæгти фæсте фæллад 
уодзинайтæ ’ма уæ нæбал бахъор кодтон. 
Хъамболат. Растзæгъис,Бузур,нæдтæлæгъуз,косæгба 
сæбæл раздæрау нæбал ес. Некæмæн неци федунцæ хецауадæ, 
’ма дин сæбæл лæвар æхе еске рамара? 

Б у з у р (æ тæрнихæй æ сор хед сæрфгæй). Уотæ ’й. Нур 
куд хæссуй дзаман æхе, уотемæй, Хъамболат, тагъд рæстæги 
хуæнхбæсти бæрæг еуефстагæй уæлдай дæр ма нæбал 
байззайдзæнæй. 
Хъамболат. Дæ хæццæ арази дæн, Бузур. 
Б у з у р . Ци ракæнæн мах. Нæ бон ци ’й (æ тæрнихи хед 
сæрфуй). Хецауадæ сæхе дзиппи сагъæс кæнунцæ фиццагидæр. 
Хъамболат. 0... О... (Бузурмæ кæсгæй.) Дæ хузæ мæмæ, 
цума нæфæразгæ кæнис, уотæ кæсуй. 
Б у з у р . Раст æй бафеппайдтай, Хъамболат, еугæрон мæхе 
кеми нæ дæн. Тогæй хæстæг кæд нæ ан, уæддæр адæгони цард 
нæ кæнæн.Уарзон хæдзарæ мин айтæ ема арфæмæ æрбауадтæн. 
Мадта. Е мæнæн ихæс æй. 
Хъамболат (е ’рфгутæ фелхинцъ æнцæ). Нæ дæ 
балæдæрдтæн, Бузур, дæ арфи сæр цæй туххæй æй? 
Б у з у р (идзулуй). Нур уæхе ци нигъгъæла кодтайтæ 
(æнæбæрæг е ’нгулдзæй æвзедгæй). Амурукæй уин дуйней 
цъæпæратæ æхца ку ссудæй. Берæ миллионтæ. Еууой туххæн 
æрбауадтæн арфæмæ, Хъантемур. 
М е р е т. Цитæ дзорис, Бузур, æхца парахатт ахур дæ ду. 
Махæн ба нæ дууей пенси, уæдта Аслæмбег æма Таиси мизд еу 
мæйæй иннæмæ туххæйти ку рахъæртунцæ. Цæмæн нæ уотæ 
æфхуæрис? 
Хъамболат. Не ’фстæуттæй цох дæр ку нæ кæнæн еу 
хаттæй иннæ хаттмæ. 
Б у з у р. Уæхæн дессаг ма фæууиндæй! (Æ къохтæ 
кæрæдзебæлæрцавта) Е, Хуцау дин ма уа! Бауæбæл сæ фæсвæд 
кодта! Лæг æнай-æнойти æвваст ку рахъал уй, уæд ма æй ка 
фæгъгъæуй! Дзиуаристæн, еугур уотæ лæгъуз игурд æнгъæл ба 
ин нæ адтæн!.. 
Хъамболат (цæмæдеси бафтуйгæй). Барæнай, Бузур, 
дæ еунæг Хуцауи хатирæй. Ци зæгъунмæ гъавис, уой нин 
лæмбунæгдæрæй бæлæдæрун кæнай. Нури уæнгæ цитæ 
радзурдтай, етæ мæбæл не’сæмбалдæнцæ. 

Б у з у р (Хъамболати фарсмæ диванбæл исбадтæй). 
Кæдæй хонхæй рацудайтæ, уæдæй ардæмæ уин Аслæмбег 
нецима радзурдта æхцати туххæй? 
М е р е т. Уæй дæ бонæй уай, Бузур! Уингæ дæр æй нæма 
фæккодтан. 
Б у з у р (диванæй фæггæпп кодта, Мерети комкоммæ 
æрлæугæй). Кæсайтæ имæ! Æхе уи римæхсун райдæдта уæ 
сиахс! Уæхæн æхцати хæццæ! 
Хъамболат (мæстгунæй æ лæдзæгæй пъол æртъæпп 
кæнгæй). Аллах арæбин, Бузур, нæ уодтæй нин мабал гъазай, 
фал ци ’рцудæй, уой, куд æмбæлуй, уотæ балæдæрун кæнæ! ’ Æ 
райдайæнæй æ кæронмæ! 
Б у з у р (къæлæтгин дивани размæ æрбахæрхæр кодта 
’ма ибæл æхе æргæлста зæрæнтти комкоммæ). Игъосгæ 
мæмæ кæнетæ! Æндæрæбонæ æз ами Аслæмбег æма Ирбеги 
хæццæ фингæбæл бадтæн. Еу фæйнæ ку раниуазтан, уæд нæмæ 
нæ сахари сæйраг нотарион къанторæй дилер фæззиндтæй, 
Аслæмбеги агурдта. 
Мерет. Мæ арти уазал, Бузур, дилер ба ци хонис 
(нифсæрмитæуогæй)! Æнафсар дзурд ести æй? 
Б у з у р (ходгæй). А-а! Косæг лæги нур нæ кæстæртæ 
дилер хонунцæ. Еци дилер фегъосун кодта, Амуруки, дан, 
Биркъисати Уæйуги фурт Битъир фæззиан æй. Цæуæт, хеонтæ 
ин нæ разиндтæй Амуруки æма ин æ бунтæ, æ мулк еугурæй 
дæр Аслæмбегæн æрбарвистонцæ ардæмæ Дзæуæгигъæумæ, 
устурдæр æхца æфснайæндонæмæ. Дæс миллиони ’ма æрдæг 
цъæх доллæртæй (æ хъури цæппæртæ уæгъдæгæнгæй). Мæ 
мæрдти ’стæн, мæхе рази Аслæмбег æгас гæгъæдитæбæл дæр 
æ къох бафинста. 
М е р ет. Е дин сæ, нæ лæг, махæн кой кæнуй? Адæмæн 
сæ сиæхстæ дæр адæни хузæн æнцæ. Мæхонæн ба е ’гурцæ 
нæ фæббæзтæй (бавзиста Хъамболатмæ тумбулкъохæй). Ду 
мæ фæррæдуйун кодтай, ду. Мæ кизги, ду ку н’ адтайсæ, уæд æ 
цæсти кæронæй дæр нæ фæууидтайдæ. Уæхæн лæгъузи бæсти 

æй фæстаг негри амæттаг дæр бакодтайнæ ’ма абони, зæгъæн, 
æнæмастæй е Парижи, е ба Мадриди ескæми ’мæ кизги хæццæ 
цардайнæ! 
Хъамболат (мæстгунæй гъæргомау). Басабур уо, æдули 
уосæ! Мард ди ку рабурдæй еци Париж æма негрти хæццæ. 
Алли хатт ба негр, негр, Париж, Париж кæнун райдайуй! Азуймаг 
фæууæд, уони кæмæй фегъустай, е дæр! 
Б у з у р (десгæнгæй). Аслæмбегæн Амуруки хæстæг хеон ке 
разиндтæй, уой æндæрæбонæ базудтон. Меретæн дæр Парижи 
негр хæстæгутæ ес, е ба хъæбæр дессаг æй! 
Хъамболат (æ лæдзæгæй Бузури сар фæлмæнгомау 
бахуайгæй). Гъей, Бузур, Бузур! Ами дин кæд зунд ес, уæд (амонуй 
Меретмæ) дæлæ уой гъæладзорæмæ ци игъосис? Цæмæн дæ 
гъæуй уæлдай сæринез? 
Б у з у р (раистадæй). Хъомболат, мæхе цæстæй ци 
фæууидтон, мæхе гъостæй ци фегъустон, еууони уин балæдæрун 
кодтон. Уæ сиахс Аслæмбег миллионер иссæй. Арфæ уин кæнун. 
Хъамболат. Дæхебæл, Бузур, сек мацæмæй хæссæ. 
Æууæндæн дæбæл. Дæ салам берæ уæд. Нæ дæбæл æй 
римæхсун, Аслæмбег а фæстаг бæнтти æмбесæхсæвæй раз- 
дæр хæдзарæмæ цæугæ дæр нæбал кæнуй. Хуцау æ зонæг, 
кæми фæууй, уомæн. Еу уæхæни имæ, æвæдзи, фæкъкъæртт 
уодзæнæн. 
Б у з у р (мæлгъæвзагæй). Уæ Хуцауи хатирæй, Хъамболат, 
Мерет, корун уи/ма мæн кой Аслæмбегæн ма ракæнетæ. Мæнæй 
неци фегъустайтæ. Хуарз? 
М е р е т. Уобæл, Бузур, тухсгæ дæр ма кæнæ. Æрмæстдæр 
æй Таисæн 6а, æвæдзи, балæдæрун кæндзæнæн. Лæдæрис мæ? 
Б у з у р (æ къохракъуæргæй). Уомæй ба дæ барæ ес. 
Хъамболат (раистадæй). Дзæгъæл батт кæнунмæ 
æвгъау ан, Бузур. Цæуæн æма цæлгæнæни фæйнæ арахъи 
баниуазæн. 
Б у з у р (æхецæн лигъстæ агоруй). Куддæр мæмæ кæсуй 
еци гъуддаг, Хъамболат, раст цума ниуазунмæ æрбауадтæн 
ардæмæ. 

М е р е т. Цæмæн уотæ зæгъис, Бузур, хеуони цæстæ дæмæ 
ку дарæн, уæд? (Хъамболатмæ). Нæ лæг, дæ хæццæ ’й хонæ. 
Айфонгæмæ Таиси фидгунтæ дæр цæттæ æнцæ. 
Хъамболат. Уæллæхи, Бузур, и фидгунтæн сæ хуарз 
тæф ардæмæ дæр æрбахъæрдтæй (æ фиййæй уæлдæфмæ 
æсмуститæгæнгæй). 
Хъамболатæма Бузур залæй цæлгæнæнмæ сæхе райстонцæ, 
сæ фæсте дуар æрбахгæнгæй. Мерет еунæгæй райззадæй зали. 
М е р е т (театрдзаутæмæ кæсгæй е ’нгулдзæй æвзедуй). 
Аслæмбег, Аслæмбег! Мæ къохтæмæ дæ гъæуй. Дæ лæгигъæдæ 
’ма дæхуæдæг! Федар лæууæ! Хуцауистæн, мæ мадæ ’ма фидæн 
кизгæн нæ райгурдтæн, æз дæу гаркъай цъаси ку нæ балæсун 
кæнон, уæд! Æркæссинан, дæу дзурд уодзæнæй, æви мæн 
(кафгæ-кафгæй, Хъамболат æма Бузури фæд-фæд фендæбилæ ’й). 
ЗалмæфæззиндтæйАслæмбегспортивондарæси.Телевизор 
искосун кодта. Диванбæл æхе рауагъта, уотемæй газет кæсуй. 
Усми фæсте æ телефони дзæнгæрæг райгъустæй. Æ къохмæ ’й 
райста. 
Аслæмбег. Игьосундæмæ,Ирбег...О-о.Кустæйминкъий 
раздæр æрбацудтæн... О... 0... Куддæриддæр нæ фæндæ адтæй, 
уотæ... О, о!.. Хуарз... Меретæй зæгъис?.. Мæнæ мæбæл нур 
æрбацæуæни хæрхæмбæлд фæцæй... Гъæйдæ бал. Кадæр 
æрбацæуй... Дзæбæх уо! 
Æрбацудæй Регинæ æма Аслæмбеги фарсмæ сбадтæй. 
Р е г и н æ . Саламтæ, папуля! 
Аслæмбег. Салам, салам (æросмæ амонгæй). 
Р е г и н æ (медбилходгæй, Аслæмбеги росæн раба кодта). 
Куд цæунцæ нæ гъуддæгтæ, папæ? 

Аслæмбег (е ’нгулдзæ æ билтæбæл бандзæвунгæнгæй). 
Раст, дæхуæдæг куд загътай, уотæ. Æрмæстдæр сабурдæр 
дзорæ. 
Р е г и н æ . Кæми æнцæ нæ бийнонтæ? 
Аслæмбег. Меретæй уæлдай æгасæйдæр цæлгæнæни 
æнцæ. Бузур дæр махмæ æй. 
Р е г и н æ . Бузур, Бузур! Берæ нæ бафæстеуат кодта. 
Аслæмбег. Бузур син нур мæ милионтæ еугай доллæр- 
тæй нимайгæ кæнуй. 
Р е г и н æ (байдзулгæй). Сæудегерæн æхцатæ æ тоги æнцæ. 
Æфсес дæр си нæ зонуй. Нана ба нин уæд кæми ’й. Уæхæн 
гъуддагмæ æ гъос куд нæ даруй? 
Аслæмбег. Æвæдзи туканмæ æ тикисæн ести 
æлхæнунмæ фæууайуй. Минкъий раздæр мæбæл подъезди 
æрбацæуæни хæрхæмбæлд фæцæй. 
Р е г и н æ . Хуарз, папæ, мæн дæр цæун гъæуй. 
Аслæмбег. Тагъдæрбаздæхдзæнæ? 
Р е г и н æ . Куд тагъддæр, уобæл архайдзæнæн. 
Аслæмбег. Гъæйдæ, кизгæ, мадта, мабал бадæ. Дæ 
гъуддаг кæнгæ кæнæ. 
Регинæ айдæни размæ бацудæй. Æхе рарæсугъдтæ кодта. 
Аслæмбегмæ æ къохи æнгулдзити кæрæнттæй уæлдæфон ба 
рарвиста ’ма рандæ ’й. Регини рандæунбæл берæ рæстæг нæма 
рацудæй, лæф-лæф кæнгæй фæззиндтæй Мерет. Æ къохти 
устур сау целлофан сумкæ. Аслæмбег æхе нециуинæг искодта. 
Диванбæл æхе фарсæрдæрмæ базилдта. 
М е р е т (мæлгъæвзагæй). Аслæмбег, мæ дзæбæх сиахс, дæ 
цæсгом ми цæмæн римæхсис? Уойбæрцæбæл ми ма æфсæрми 
кæнæ. Ракæсай, нанай карк, ардæмæ, махердæмæ. 
Аслæмбег (мæстгунæй æхе разилдта Меретæрдæмæ). 
Ци хабар æй?! Сикъунд бауолæфуни барæ дæр мæ нæбал ес? 
М е р е т. Мæуоддæфæхъхъауфæууа,мæзæрдæрахуæрай. 
Мæстгун кæнун дæбæл федаугæ дæр ке нæ кæнуй, уой зонгæ ба 
кæнис? 

Аслæмбег. Гириз мæбæл кæнис?! Æвæдзи бабæй мæ 
нихмæ дзубандигонд айтæ?! 
М е р е т (æ сумкæ æрæвæргæй). Нæ, мæ хори хай. 
Тикисæн туканмæ «Вискæсмæ» фæццудтæн, ’ма дин мæнæ мæ 
хæццæ бæгæнитæ æрбахастон (баркъийæй бæгæний æвгитæ 
тумбочкæбæл цурхуй). Боварскæ, Клинскæ, Жигулевское, Три 
медведя, Охота, Бочкарев, Балтика. Мæнæ дин а ба, кæсæ, 
хускъæ кæсалгæ, воблæ! (Кæсалгæ тумбочкæбæл æрхуаста.) 
Аслæмбег (æ цæститæ сæрфгæй). Мæхебæл дæр 
нæбал æууæндун, Мерет. Циуавæр изæд ратахтæй нæ сæрти? 
М е р е т. Ци гъæла дæ, ци (ходуй). Берæ дæ уарзун, 
мæ сиахси хай, гъема дæбæл, куд мæ бон æй, уотæ ауодун. 
Нуртæкки дæ футбол дæр райдайдзæнæй, ’ма уолæфæ, кæсæ 
телевизормæ, ниуазæ бæгæни кæсалги хæццæ, мæ зæрди уорс 
фиу. (Театрмæкæсгутæмæ.) Лæгъуз уай дæ сиахсæн, ’ма дæ 
къæфхъундарæй уæлдай неци хонуй. Хуарз ин кæнай, уæддæр 
ин сау хелагæй игъаугидæр нæ дæ! (Æ къох ракъуæргæй, 
фендæбилæ ’йзалæй.) 
Аслæмбег (адæммæ хæстæг рацæугæй). Мерет мæ 
губунæй æлхæнун райдæдта. Æ тикиси хузæн. Уотæ уæмæ нæ 
кæсуй? (Æ сæр бателгæй). Неци си рауайдзæй, Мерет некæмæ 
игъосуй. Нæ Хъамболатмæ, нæ Ирбегмæ, нæ иннетæмæ. Фал 
уин æз, Биркъисати Самури фурт Аслæмбег, ард хуæрун, абонæй 
фæстæмæ мæхемæ ихæсæн есун Мерети исæрмахур кæнун. 
Уæхуæдтæ æй фæууиндзинайтæ уæхе цæститæй! Гæдзи буни 
сойнæ ес! (Æ медбунати искафта уæриккау). 
Æрбацудæй Хъамболат. Æ къохи газзеттæ æма журналтæ. 
Стъолбæл сæ æрæвардта. Æ лæдзæгбæл æрæнцойнæ кодта. 
Хъамболат. Де’зæрхуарзуæд! 
Аслæмбег. Хуцау дин, Хъамболат, берæ хуæрзтæ 
раттæд. Бадгæ цæмæннæ’скæнис? 
Хъамболат. Гъе-е-й! Бон-изæрмæ бадунæй уæлдай ку 
неци архайун. 

Аслæмбег. Хъиамæтгун лæг дæ, Хъамболат. Косгæ 
дæр, куд не ’мбæлуй, уотæ берæ фæккодтай дæ рæстæги. 
Нур ба гъæуама, куд æмбæлуй, уотæ уолæфгæ дæр кæнай 
(тумбочкæмæ æ къохæй амонуй), еу бæгæни дæр баниуазæ. 
Хъамболат (æ сар батилдта). Нæ... Нæ... Зонис æй 
дæхуæдæг, æз еци мæстхалуг къумæл нæ ниуазун, уой (æ 
лæдзæгæй стъолмæ амонуй). Мæнæ дин спортивон газзеттæ 
’ма журналтæ æрбахастон. Ке фæууарзис, уæхæнттæ. 
Дзурдхинцуйнæгтæ дæр си берæ ес. (Разилдæй æма залæй 
рацудæй.) 
Аслæмбег (театрмæкæсгутæмæ). Хъамболат мин 
газзеттæ хæссун кæми райдæдта, уоми, æвæдзи, Терки дон 
фæстæмæ хуæнхтæрдæмæ раздæхдзæнæй тагъд рæстæги. 
Аслæмбег бæгæний авгæ байгон кодта ’ма диванбæл æхе 
рауагъта. Æрбацудæй Таисæ. Æ къохи тæбæгъ гъар къерей 
хæццæ. Аслæмбеги фæрсмæ æрбадгæй, тæбæгъ æ уæргутæбæл 
æрæвардта. 
Та и с æ . Еу гъар къæбæр бахуæрæ. 
Аслæмбег (десгæнгæй). Уæд мин, Таисæ, тикиси уазал 
халтъамадон фæххуæрун кæнис, уæд гъар фидгун. Е кудæй? 
Та и с æ . Мæхуæдæг дæр æй нæбал лæдæрун а фæстаг 
бæнтти (Аслæмбеги усхъæбæл æ сæр бакъолæ кодта), кæдæй 
хуæрæ ’ма æнсувæри цард кæнун райдæдтан, уæдæй ардæмæ 
(идзулуй). 
Аслæмбег (æнкъардæй). Ма гириз кæнай, Таисæ. 
Та и с æ . Куд цæунцæ кусти дæ хабæрттæ? 
Аслæмбег (æ къох ракъуæргæй). Некуд! Аци бонæй 
фæстæмæ уолæфæн рæстæг райстон мæ кустæй. Уолæфдзæнæн 
мæйæ. 
Та и с æ . Уолæфæндонæмæ ба нæ цæуæн аци анз? 
Аслæмбег (æ зæрдибунæй исуолæфгай). Неци си уайуй. 
Таисæ (нийнæфгæй). Кæд нин нæхе хæдзари уолæфт 
хуæздæрæн фæууодзæнæй, уæддæр ин ка ци зонуй, Аслæмбег. 
21 Заказ № 53 

Аслæмбег. Уомæйдæррастзæгъис. 
Та и с æ . Еу комидзаг искæнæ, цалдингæмæ ма гъар æй, 
уæдмæ. 
Аслæмбег æ бæгæний авгæ пъолбæл æрæвардта. Къерей еу 
карст райста ’ма хуæруй. Е ’ннæ къохæй исиста еума карст ма ’й 
Таисæмæ гъаруй. 
Аслæмбег (хуæргæ-хуæрун). Рахуæрай, Таисæ, 
дæхуæдæг дæр. Хъæбæр хуæрзадæ ’й гедигини хæццæ. 
Та и с æ . Мах минкъий раздæр рахуардтан (тумбочкæмæ 
амонгæй, идзулуй). Нанай уодæгасæй дин нур бæгæни дæр 
хъопъали уæнгæ кæсалги хæццæ! 
Аслæмбег. Хæдæгай, Таисæ, хуæрзимисæ уо. Кæми 
æнцæ нæ зæрæндтæ сæхуæдтæ ба? (Æ сахатмæ æркастæй). 
Нуртæккæ «Кармелитæ» райдайдзæнæй телекбæл. 
Та и с æ . Футболмæ кæсгæ кæнæ. Зæрæндтæ дæ нæбал 
батухсун кæндзæнæнцæ. Абони син сæхецæн сæ уатмæ рæудæр 
телевизор балхæдтон, ’ма уоми кæсдзæнæнцæ сæ сериалтæмæ. 
Аслæмбег (цийнæгæнгæй). Ци дзæбæх уосæ дæ! Мæн 
зæрди ба е æфтуйгæ дæр не ’ркодтайдæ. 
Т а и с æ (Аслæмбеги сæри гъунлигъз кæнуй). Футбол и фæсте 
берæ мабал фæббадæ. Æнгъæлмæ дæмæ кæссæн, мæ седзæр 
æнсувæр. (Фестадæй æма æ медбилти ходгæй, æ цæстæ 
Аслæмбегмæ æрникъулдта. Рацудæй æндæмæ залæй). 
Аслæмбег (театрдзаутæмæ медбилходгæй). 
Дзиуаристæн, кæд ма ести лæдæрун, уæд Таисæбæл дæр Бузури 
сугъзæрийнæ талауадзæг цъухи дзурд исæмбалдæй! Уæдта 
æнæуойдæр хеуæнттæ милл ионери уæлдай уарзт фæккæнунцæ! 
Миллионер! Аслæмбег кæдæй-уæдæй миллионер æрбацæй 
æнæнгъæлти. Æркæссинæн, æркæссинæн! Идарддæри 
гъуддæгтæмæ! Гæдзи буни сойнæ ес! 
Цирагъ æрхуссун кодта ’ма рацудæй æндæмæ залæй. 
Æмбæрзæн. 

3-АГАРХАЙД 
Зали диванбæл Мерет æма Хъамболат, къарти гъазунцæ. 
Аслæмбег бадуй стъоли уæлгъос, газет кæсуй. Æрбацæуæнæй 
игъусуй дзæнгæрæги гъæр. Мерет æ къартæ диванбæл 
æривардта ’ма æндæмæ рацудæй. Еу усми фæсте æ хæццæ 
æригон борхелæ силгоймаг кæсæнцæстити, гъуддаги 
гæгъæдитæ дарæн палкæ æ къохти, уотемæй Аслæмбеги размæ 
æрлæудтæнцæ. 
М е р е т (нипъпъерфуогæй). Аслæмбег, дæ газет кæсун бал 
ниууадзай. Мæнæ аци дзæбæх кизгæ дæу уæнгæ æрбацудæй 
гъуддаги фæдбæл ма ймæ байгъосай. 
Аслæмбег (кæсуйсилгоймагмæ). Егас нæмæ цо, ’ма нæмæ 
бадгæ искæнæ (къæлæтгинмæ ин амонуй æ фарсмæ). Табуафси. 
Силгоймаг исбадтæй. Æ папкæ стъолæбæл æрæвардта æма 
Аслæмбегмæ кæсуй. Мерет æхе Хъамболати размæ баиста. Æ 
гъос сæмæ уордигæй даруй. 
Елизавета Елизбаровна. Куд балæдæрдтæн, 
уотемæй Биркъисати Аслæмбег ду дæ? 
Аслæмбег. 0.Самурифурт. 
Елизавета Елизбаровна.ÆздæнДзæуæгигъæуи 
устурдæр æхцаæфснайæндони хецауи хуæдæййевæг. Дæ 
номбæл нæмæ, Аслæмбег, Америкæй фиццаг транш фондз 
милиуан доллæребæл иссудæй, ’ма (папкæ байгон кодта, къуар 
гæгъæдий си исиста, Аслæмбегмæ сæ æвдесуй)... 
М е р е т (æ бунатæй фæггæпп кодта). Елизаветæ цидæр ку 
хундтæ? 
Елизавета Елизбаровна (нифсæрмитæуогæй, 
æ кæсæнцæститæ æ къохмæ райста). Мæ ном Елизавета 
Елизбаровнæ хуннуй. 
М е р е т. Хатир мин бакæнай, Елизбаровна Елизаветæ, фал 
ду транш ке хонис, е ести лæгъуз æнæфсар загъд æй. Некæд ма 

^сф^-^^рр»^^^- 324 »1@ НШ^" «'•ф1*' 
фегъустон ацауал-ауал æнзи уæхæн дзурд æз. 
Елизавета Елизбаровна.ДаВы что, хуарз уосæ! 
Е, мæнæ нæхемæ æхцай перевод ке фæххонунцæ, уæхæн æй... 
М е р е т. М... М... Очень надо (æ къох æнæнвæрсон рæуигъд 
ракодта). Подумаешь. Ерун-да та-кой! 
Елизавета Елизбаровна (гæгъæдитæАслæмбегмæ 
дæтгæй). Банкмæ нæмæ ци курдиадæ æрбалæвардтай, сахари еу 
хецæн фатер ескæми балхæнунмæ, е мах æрдигæй æнхæстгонд 
æрцудæй. Хецæн уат æлхæд æй. Ке номбæл æй искæнун кодтай, 
етæ мæнæ аци гæгъæдитæбæл сæ къохтæ бафинсæнтæ, æз ба 
син мæнæ ордер æма дæгъæлтæ радтон (æ папкæй сæ исиста 
’ма сæ æ къохи рател-бател кæнуй). 
Аслæмбег (ХъамболатæмаМеретмææкъохтелгæй). 
Рацæуайтæ ардæмæ ’ма уæ къохтæ æрмухур кæнетæ уæ дууæ 
дæр. 
Хъамболат (десгæнгæй). Хецæн цæрæнуат кæмæн 
æлхæнунмæ гъавис, Аслæмбег? 
Аслæмбег. Дæуæн æма Меретæн. 
Хъамболат. Циси кæнæн? 
Аслæмбег. Рацæуайтæардæмæ’мауæкъохæрфинсетæ, 
уæдта уин æй балæдæрун кæндзæнæн уой фæсте. 
Хъамболат æма Мерет стъоли уæлгъосмæ бацудæнцæ. 
Елизавета Елизбаровнæ син куд амудта, уотæ сæ къохтæ 
гæгъæдитæбæл ивæрунцæ. Мерет Хъамболати бакъуæруй, уæд 
ин æ къахбæл рафсæруй. Уозгалуй имæ. 
Хъамболат (ГъæркæнуйМеретбæл).Марддирабурдæй, 
æви мæ цæбæл ракъуæрæ-бакъуæрæ кæнис!? 
М е р е т. Дæ дуйнебæл дæр къуру фæлтухъа адтæ! (Федис 
кæнуй Хъамболатæн). Дæ къох цæбæл бафинстай, уой гæмæрзæ 
ба кæни!? Æдули, хъаз! 
Хъамболат (Аслæмбегмæ). Бамин æй лæдæрун кæнай, 
гъуддаг цæй медæгæ æй, уой ду дæр! 

Аслæмбег (мæстгунæй). Хуарз! Кæд мæ ниууадзуйнаг 
нæбал айтæ, уæд мæмæ игъосетæ. Нæ федауетæ уæ фурти 
хæццæ. Нæ бауарзтайтæ уæ киндзи ’ма ин æ тог пъæмидори 
донау ниуазетæ! Таисæ ’ма мæн астæу дæр балæстайтæ. Рахецæн 
унмæ нæ берæ нæбал гъæуй. Изойлаг мин нæ айтæ. Тæргæ дæр 
уæ нæ кæнун мæ хæдзарæй, фал хецæнæй, куд дууæ зæронди, 
уотæ еумæ ку цæриайтæ, уæд уæхецæн дæр æнцондæр уидæ. 
Хъоргæнæг уæ нæ уодзæнæй. Мах æрдиги дæр иронхи бунати 
нæ байззайдзинайтæ! 
Елизавета Елизбаровна (æ кæсæнцæститæ æ 
къохти рателæ-бателæ кæнгæй). Еунæг нæ уодзинайтæ. Сумах 
кари рацæргæ адæн ма си ес. 
М е р е т (æнæууæнкæ каст кæнуй Аслæмбегмæ). Кæци 
рауæн æй, еци хецæн дзæнæти фатерæ? Нарти кæнти ма уæд, 
миййаг? Барастурмæ? Дзаттой тубпурбæл?! 
Аслæмбег (æнæбарæг кумæдæр амонуй). Е ба уалæ 
сахарæн æ иннæ кæрони. Кардзуд адæми æмдзæрæни хурфи! 
Хъамболат (æ лæдзæгæй æвзедуй Аслæмбегмæ). 
Е-уæууæй! Гормон! Хумæтæги дæ не ’фсийнæ фæлхæрст нæ 
фæххонуй! 
М е р е т (нигъгъарæнгæ гæнгæй). Мæнæ нæбæл ци унгæги 
бон искодта! (Æхе Аслæмбегмæ тæруй, æвзедуй). Æнгъæлдæн 
æма исхъал дæ, кæдæй миллионтæбæл фæххуæст дæ, уæдæй 
ардæмæ ’ма нæ ес хæдзарæмæ мæгурдонæмæ багæлдзунмæ 
гъавис! Не къу-къу! Неци дин си рауайдзæй. Уæхæн мади 
зæнæгбæл не’скъобалæ дæ! 
Аслæмбег. Басабур уай! Нуртæккæ нæбæл синхæнттæ 
æрæмбурд уодзæнцæ дæ гъæрмæ! 
М е р е т (карздæрæй). Кæсайтæ аци цъулбермæ! Мæ кирæ 
мин ме ’носон дуйнемæ мæгурдони тургъæй рахæссунмæ 
гъавуй! 
Елизавета Елизбаровна (сабур кæнуй Мерети). 
Дæ гъевтæ ма хуæрæ, хуарз уосæ. Цæрæнбунат бал уингæ 
фæккæнетæ, нæ мади хай. 

М е р е т (уозгалуй Елизаветæмæ). Дæ ном бабæй ми 
мæрдирæнхæ фæцæй, кизгæ! 
Елизавета Елизбаровна. Уæдæйти дин æй ку 
загътон. 
М е р е т. А... А... Æрæйгъуди кодтон. Лизæ хуннис, Лизæ! 
(Æвзедуй æ къохæй.) Нерæнгæ ма æригон кизгæ дæ, дæ хъумуз 
ма дæ билтæбæл æй, уотемæй 6а мæн ахур кæнунмæ гъавис! 
Æгæр берæ нæ лæхоруй дæ куройнæ?!. 
Елизавета Елизбаровна (æкъохæйæхемæдумгæ 
кæнуй). А-а-а!.. Е ба ци дессаг æй! Уæхæн гурумухъ загъд ба мин 
ку некæдма неке кодта! Аци бони уæнгæ! Кошмар!.. Ужас просто! 
(Æ гæгъæдитæ папкæмæ рамбурдгæнгæй, фæггæпп ласта æ 
бунатæй). Цæугæ кæнун! 
Мерет. Хуцау дæ Гегути куййи фæндараст фæккæнæд! 
Елизбаровнæ! 
Аслæмбег Елизавети фæдбæл æндæмæ рацудæй залæй. 
Хъамболатæма Меретхебæраги райззадæнцæ катайгæнгæй. 
Хъамболат (æ тæрнихбæл æ къохтæй хуæцгæй). 
Цалинмæ Дигоргомбæл нæ аллаййаги кой нæма райгъустæй, 
уæдмæ дæ телефон æркосун кæнæ ’ма биццеумæ бадзорæ, еба 
нæ нæхемæ фæлласа! 
М е р е т (æ телефон æ гъосмæ нилхъевгæи). Ирбег, ду дæ?!. 
Тагъддæр фæззиннæ ’ма нæ нæ хæдзарæмæ фæлласæ!.. Ци?.. 
Кумæ тагъд кæнун?.. Нæ миллионер сиахс нæ мæгурдонæмæ 
багæлдзунвæндæ искодта!.. Мæгурæй ка схъал уй, уони нæ 
зонис дæхуæдæг... Киндзи хæццæ хилæ... Æз нæбал, мæ мард 
фæууинай/Ирбег...Дзурддиндæттун...Мæуæлнихти/йгъолахъи 
фæрдуги дард кæндзæнæн... Биндзæ бабадун дæр ибæл нæбал 
бауадздзæн... Нæ... Нæ... Ме ’нæгиризæй зæгъун... Ку гъæуа, уæд 
ин æ къæхтæ дæр ма гъар дони æхснæндзæнæн... 0... 0... Хезæн 
дæ! (Æ телефон æ дзиппи ратъунста). 
Хъамболат (æнкъардæй). Ци зæгъуй биццеу? 

М е р е т (æ медбилходгæй, æ къохтæ исцагъта). Мацæбæл 
тухсæ, нæ лæг. Ирбег нуртæкки ами уодзæнæй. Нæ дивилтæ 
рамбурд кæнæн ’ма имæ æндегæй бангъæлмæ кæсдзинан 
(фæццæуй залæй æндæмæ). 
Хъамболат (æ сæр телгæй). Зæрæрдæмæ мæ хауæггаг 
ледзæгкаг иссæй (æ лæдзæгбæл æнцойнæгæнгæй, фæннæхстар 
æй Мерети фæдбæл). 
Фæззинттæй Аслæмбег. Æд къахидарæс æхе диванмæ 
багæлста. Æ фæд-фæд залмæ хæстуолæфткæнгæй, фелвæстæй 
Таисæ. Фæммедæг æй Регинæ дæр. Æ цъухбæл æ къохæй 
хуæцуй. Æ ходун туххæйти уорамуй. 
Таисæ (деси бацæугæй). Атæ ци кæнунцæ, уой мин ка 
балæдæрун кæндзæнæй? 
Аслæмбег (æхе неци лæдæрæг искæнгæй). Кæмæй 
зæгъис? 
Та и с æ . Нана æма бабайæй! Дæу бæллах сæбæл ма уæд, 
Аслæмбег?! 
Аслæмбег. Гъе, уомæй фæззагъдæуй - мæгурбæл, 
дан, дор дæр хæрдмæ зелуй! Ци син зонун æз, ци кæнунмæ 
гъавунцæ, уомæн? 
Та и с æ (мæстгунæй æ къохæй æвзедгæй). Фæстæдæр ма 
ибæл радзордзинан. Додой дæ къона кæнуй (фендæбилæ ’й 
залæй). 
Р е г и н æ (ходуй). Куд цæунцæ, папæ, гъуддæгтæ? 
Аслæмбег (æ хестæр æнгулдзæ фæхъхъелгæнгæй). 
Хъæбæр хуарз, кизгæ! Куд не ’мбæлуй, гъеууотæ хуарз! 
Тургъæрдигæй машини гъæр иссудæй. Регинæ къæразæ 
байгон кодта ’ма æндæмæ кæсуй. 
Аслæмбег. Ци косунцæ, кизгæ? 
Р е г и н æ . Исхæлхъой æнцæ. Мамæ сæбæл, куд æй зонис, 
уотæ æ къохтæ телуй. Баба имæ æ лæдзæгæй æвзедуй. Ирбег 

ба сæ машини бадун кæнуй. Æ-гъа, рафæндараст æнцæ сæхемæ 
(къæразгæ æрбахгæнгæй, Аслæмбеги размæ бацудæй). Эх, уогæ 
ба, папæ, ци дзæбæх кизгæ дæн! 
Аслæмбег (Регини хъуригæнгæй). Мæ уодбæл хуæцæг, 
мæ дзæбæх минкъий зæрбатукк, мæ зунди къубус. 
Р е г и н æ . Па...пæ! Æгæр мæ ма стауисæ. 
Аслæмбег. Хуарз... Иди ба... Ци фæцæй Таисæ ба? Сæ 
хæццæ рандæ ’й е дæр? 
Р е г и н æ . Некумæ рандæ ’й. Лифт нæ косуй, ’ма фестæгæй 
иссæуй, æвæдзи. 
Аслæмбег (Регини росæн рабагæнгæй). Таисæ нур 
хъæбæр мастгун уодзæнæй, кизгæ, ’ма цæлдингæмæ æруазал 
уа, уæдмæ бал æз мæхе рæстæгмæ раеуварс кæнон. Ду бабал 
æй ами дзурдтæбæл дардзæнæ ме’рбацудмæ. Хуарз? 
Р е г и н æ . Хуарз. Еци гъуддаг дин мæнбæл уæд. 
Аслæмбег цæстифæнникъулдмæ фæддунд æй залæй. 
Фæззинттæй Таисæ. Регинæмæ неци сдзоргæй, диванбæл 
бахаудтæй. Хæкъурццæй кæун фæййагайдта. Регинæ æ фарсмæ 
’сбадтæй ма ’й сабур кæнуй. Æ цæстисугтæ ин къохмæрзæнæй 
сæрфуй. 
Та и с æ . Ци фæцæй еци гъæла гъæуаггин ба?! 
Р е г и н æ (цума æй нæ балæдæрдтæй). Кæбæл фæрсис, 
мамæ? 
Та и с æ . Дæ гъæла фидæбæл! 
Р е г и н æ . Папæ гъæла нæй! Нæй гъæуаггин дæр! 
Таисæ. Мадта ци æй? Æз æй дæуæй фулдæр рæстæг 
зонун, уой лæдæрис? 
Р е г и н æ . Æгас фиддæлтæ дæр мæн папи хузæн ку 
адтайуонцæ! 
Та и с æ . Гъеуæд дуйне исрæвдзæ адтайдæ! 
Р е г и н æ . Нур уотæ цæмæн зæгъис, м-а-м? 
Таисæ. Уомæн æма нæ бæззуй дæ папæ, æндæр 6а 
зæрæндти хæдзарæй куййи тард нæ ракодтайдæ. Куййи тард. 

Р е г и н æ (идзулгæй). Мамæ, гъуддаг дæумæ куд кæсуй, 
еугурон уотæ æй ма æнгъæлæ. Уотæ нæй. 
Та и с æ . Мадта куд æй!? 
Р е г и н æ . Баба ’ма нана ардигæй тард не ’рцудæнцæ, фал 
афойнадæбæл сæ хæдзарæ сæ зæрдæбæл æмбæлун райдæдта 
’ма имæ раст над иссирдтонцæ. Зонис æй, Ирбеги туххæй дæр æ 
синхонтæ сусу-бусутæ кæнун райдæдтонцæ, о-ма, дан, æ мадæ 
’ма æ фиди æ сиахси рагъмæ багæлста. Махмæ адæни нæ зонис? 
Уæлдай дзубандитæбæл ка æфтаугæ багæлдзуй, ка идонæ ’ма си 
уотемæй саргъи бæх рагæпп ласуй. 
Т а и с æ . Раст зæгъис, кизгæ. 
Р е г и н æ . Уинис! Мæ хæццæ арази дæ ду дæр! 
Та и с æ . Баба æнцон дарæн æй, нана æй ку нæ хиц-хиц 
кæна, уæд. Нана ба езгард æй, езгард. Æхе дзурд. Киндзи хæццæ 
дæр гъеууомæй нæ федауй. 
Р е г и н æ (ходгæй). Еске кизгæн æхе кизги хузæн кæци 
мадæ бухсдзæнæй? Некæци. Кенæ 6а хъæбæр ефстæгутæ. 
Та и с æ . Адæмон æмбесонд нæ зонис? 
Р е г и н æ . Циуавæр? 
Та и с æ . Кæрцæй хæдонæ хæстæгдæр æй. 
Р е г и н æ . Уой бæргæ зонун. Мæнмæ гæсгæ нана дæр 
абонæй фæстæмæ фæддæр сабурдæр уодзæнæй. Киндзи 
дæр нæбал æфхуæрдзæнæй, уой туххæн æма фæттарстæй 
мæгурдонæмæ бахаунæй. Адæн си уæд ци зæгъдзæнæнцæ? 
Уобæл æй нур е ’гас гъуди дæр. Ирбеги дæр еугур æгади бунати 
куд ниввæра. Е дæр æй нæ фæндуй. Еузагъдæй, мамæ, ци 
хабæрттæ æрцудæй, уонæми папи фуд моркъæ дæр нæййес, 
миллионтæй райдайæ ’ма мæгурдони фатери уæнгæ. Уони 
æз æма Ирбег æргъуди кодтан. Папи дæр мах исарази кæнун 
кодтан еци гъуддагбæл. 
Та и с æ . Уанцон нæй!? 
Р е г и н æ . 0... О... Æцæгæй зæгъун. 
Таисæ. 'Ма дæ зæрди уойбæрцæ мæнгæттæ ’ма 
мæнгарддзийнæдтæ æфтуйгæ ба кутемæй æркодтонцæ? 
Р е г и н æ . Берæ уæмæ фæккастæн. Нана ’ма баба, ду дæр 

сæ хæццæ, уотемæй, бонæй-бонмæ папи карздæрæй-карздæр 
æфхуæрун райдæдтайтæ. Лæг тайун райдæдта, дзорун ба æ 
бон неци адтæй. Ци хузæ райста, уомæ ин лæмбунæгдæрæй 
бакæсай. Фæууинунмæ нæбал бæззуй! 
Та и с æ (ходуйкæугæй). Мæгурæг! Тæрегъæд ин кæнис?! 
Р е г и н æ . Мадта! Цæйбæрцæ æй уарзун, уой нæ зонис? 
Та и с æ . Уой дæр ма ку нæ зонинæ! 
Р е г и н æ (медбилходгæй). Игъосæ, мамæ, мæнмæ 
лæмбунæг. Фиццагидæр мæмæ фæззиндтæй гъуди. Ирбегæн 
æй иской кодтон ’ма æ зæрдæмæ хъæбæр бацудæй. Мæ 
къурси студенттæ ба цæттæ артиститæ æнцæ. Уони хæццæ 
дæр бадзубанди кодтон. Кермен æма Лизæ хъæбæр хуарз 
рагъазтонцæ нотариус æма банки хуæдæййевæги рольти. 
Куддæриддæр гъуди кодтан, гъеууотæ уин Бузур ба миллионти 
хабæрттæ уæ гъости бауагъта. Сумах дæр ибæл баууæндтайтæ. 
Еузагъдæй, ами папи фудгингæнæн нецидæр хузи ес. Æгас 
гъуддæгтæ дæр æз мæхемæ есун. Мæ папæ ба супер æй, уой 
зонгæ кæнæ, маманя! Суп-пер! 
Та и с æ (Регини æ хъури ниттохгæй). Нæ дæмæ мæстгун 
кæнун. Куд не ’мбæлуй, гъеууотæ раст бакодтай аци хатт. Дæ 
фиди хæццæ ма нæ еунæг ампъез гъудæй рахецæн унмæ, гъе 
дессаг нæ æй? 
Æрбацудæй Аслæмбег. Æ къохти шампайнаг ниуæзтæ, 
рæсугъд деденгути баст æма тъортти къопп. 
Р е г и н æ (цийнæгæнгæй). Нæ дин загътон, мамæ, мæ папæ 
супер æй, супер! (Аслæмбеги æхъури кæнуй). Папæ ку нæ уа... 
Т а и с æ (лæкъунцæстæй). Ци дин æнцæ, дæ къохти, етæ ба, 
Аслæмбег, ци хуарздзийнадæ нæбæл æрцудæй? 
Аслæмбег (шампайнаг æма тъорт стъолбæл 
æрæеардта, Таиси рази æрлæудтæй ’ма имæ деденгути баст 
бадаргъ кодта). Таисæ! Аци дуйнебæл мин дæу æма нæ кизгæй 
хъазардæр адæймаг нæййес. Сæдæ анзи мин дзæбæхæй, 

æнæнезæй, æнæмастæй фæццæретæ. Алкæддæр мин мæнæ 
аци деденгути хузæн рæсугъд уотæ. Мæ цæрди ’мбес, Таисæ! 
Аци бон хуцаубони, инсæй анзей размæ æз æма ду нæ цард баеу 
кодтан. Нæ æвзонг зæрдити ци кæдзос уарзти арт иссугъдæй, 
е ба нин балæвар кодта (Регинæмæ æ къохæй амонуй) рæсог, 
цъæх арвæй нæмæ ци сæумон хор ракæсуй, гъеууой хузæн 
зæрдесгæ, сугъзæрийнæ кизгæ! Кæд миллионер не ’сдæн, уæддæр 
дин, цалдингæмæ цæрон, уæдмæ дæ фæлмæн зæрдæ рæсугъддæр 
зæнхон деденгути аййевдзийнадæй батавунбæл алкæддæр 
архайдзæнæн. Мæнæ ани хузæн рæсугъд уæд дæ цард (деденгути 
баст дæттуй Таисæмæ). Райсæ’сæ, мæ царди уорс бæлæу! 
Таисæ раистадæй диванæй. Деденгути баст райста æ 
медбилходгæй, ’ма син сæ тæфмæ арф исуолæфтæй. Регинæ сæ 
дууей дæр æ хъури ниттухта. 
Æмбæрзæн. 

Харес 
Ерун си Габети Барони рохс ном 
Нæ Дигорæн æ циййес 
Нæ устур Хæзна Хæрес. 
Зуймон арвæн цъæх гъæбес, 
Рохс мæйæн уобæл е ’мбес, 
Æрветуй балций æ бон, 
Нæ Уасгерги уæларвон 
Æ бæхбæл уадау тæхуй 
Хуцаубæл, зонæн, ’здæхуй, 
Æгъдаубæл фæууй æ загъд: 
- Æрзелон, кæнун æз тагъд, 
Гъулæг дæмæ ма кæсæд, 
Зæронд дæн, зонис, изæд. 
Æнгъæлдзау мæнмæ’й бæлццон, 
Еске хезун нæй æнцон. 
Кæнун æй гьæуй игъал, 
Уодзæнæй надбæл е’мбал. 
Дæуæй мин, Хуцау, дзурдæй 
Гъæуай æй кæндзæн фудæй... 
Уасгергий фусун нæ ком, 
Уомæ ковуй Дигоргом, 
Бон-изæрмæ æрзелгæй, 
Хуцауи ном иссергæй, 
Куд нæ фæууй е фæллад 
Хæресмæй схæссуй æ над. 
Фун фæллади æмпурсæг, 
Мæнгарддæр лæгæй хуссæг. 
Уасгергий хур-хур ссудæй, 
Æ фиццаг фунмæ цудæй. 
Идард ма’й бонæн æ цъæх. 
Агоруй хезнæ æ бæх. 

*""'^Р**7' ЭЭЭ 
Æрфæнæн арвбæл æ фæд 
Сурх æстъалутæй æхгæд. 
Некæцæй цæуй сибиртт, 
Кæмидæр хуссуй и сирд. 
Æзмæлæгдуйней нæййес, 
Уолæфуй фæрнæй Хæрес. 
Хуцауæн æмбал нæййес, 
Хур-хурæй хуссуй Хæрес. 
Фун фæллади æмпурсæг, 
Тухгиндар кæнуй хуссæг. 
Фæлладæй косæг Къуссуй, 
Æ гъар хуссæни хуссуй. 
Устур-Дигорæ куд нæй, 
Зуймон æхсæви фунæй. 
Æхсæргин дæр сæрæгас, 
Æ сæри буни æд баз. 
Одола рæхцуй фæрнæй, 
Москæ дæр кæнуй фунæй. 
Æй Мадзаскæ æнæмаст, 
Сæумон хезуй хорискаст. 
Æрмæст ма ’й Ирæф игъал 
Игъусуй комæй цъæхъал, 
Уорс даруй мæсуг метæй, 
Кæркуасæнти Габетæй 
Моски кæронмæ цудæй 
Цидæр удзæл бæлвурдæй. 
Сæ кæстæр киндзæ тухстæй, 
Уорс пъæстутæ æ дустæй 
Истонидæ æнæвгъау, 
Исервæзидæ æ - уау!... 
Мæйи цалх арвбæл зелуй, 
Кæмæдæр æ къох телуй. 
Æй Уасгерги фур ездон, 
Афонæй, загъта, фестон. 

Фæууидта еу фун дзæбæх, 
Æрхæстæг æй бони цъæх. 
Арви гъолæ Бонвæрнон 
Игурд хезуй сувæллон. 
Зуймон æхсæвæ æй даргъ, 
Æхецæн кæнуй стур аргъ. 
Фæстеуат кæнуй и бон, 
Æрбахастонцæ гъар дон. 
И тухст сæйгæ хаттæй-хатт 
Æсгарста цæстæй æ уат. 
Æрттивта хъувгъан къумæй 
Цорибадæг исхъурмæй, 
Катайгæнгæ æ къохæй 
Æ къохсæрфæн фæццох æй. 
Тас зæнхбунмæ æргурдæй, 
Æ дзæгъал-мугъал цудæй. 
Сæйги зæрдæ кодта гъар, 
Цæмæдесæй цирагъдар 
Рафæрсидæ, - Нæма ес? 
Кизгæ? Биццеу? Ций нæ нез? 
Ракастæй киндзæ цæстæй, 
Æ цæстисуг æрлæстæй, 
Расæрфта уой æ къохæй, 
Фæссабур æй æ ох-хæй. 
Фæстаг фæццейæн усмæ, 
Нæбал лæборуй дусмæ. 
Исбæлвурд æй æ карз нез, 
Цъæхснаг уахъæр ма хъес-хъес. 
Киндзи уати фæппурх æй: 
Хорискæсæн фæссурх æй, 
Мадæ Майрæн и уосæн, 
Сувæллонæн æ росæн 
Раба кодта æдзæстхез, 
Фæддунд’æй фунау и нез, 

Бададта дзедзе е фсес, 
Нæбал цудæй æ хъес-хъес, 
Устур муггаги хуæздæр 
Æруагъта базбæл æ сæр, 
Æ сунн-сун цудæй, хустæй, 
Тар æхсæвæ æнкъустæй, 
Ходæзмолæй Бонвæрнон 
Æхсæвæн скодта кæрон. 
- Игурд нæмæ лæппо ес, 
- Бацийнæ кодта Хæрес. 
Фæуунбæл адтæй зумæг, 
Æрбафидæ ’й Урузмæг. 
Хъазардæр сабий минтæй, 
Хуцау æй хезæд зинтæй, 
Кизгогæй Кябæ хундтæй, 
- Æ бæдолæмæ худтæй. 
Муггагбæттæг Тургион, 
Габетæн иссæй хеон. 
Фæрнæйдзаг нур æ гъæбес, 
Æд сабий æй цийнæ ’фсес, 
Бон имæ фарнæ хæссуй, 
Хор ибæл хуарзæн кæсуй. 
Æ цийнæн кæрон нæййес, 
Кувддаг гал дæуæй, Хæрес! 
Кæми ма ес уæхæн ком, 
Ка нæ уарзуй Дигоргом. 
Æностæн зилдæй сæ цалх, 
Алантæй байзадан мах. 
Сæ ном син хастан кадæй. 
Рæстæгæн æ бæх уадæй, 
Æвзурста нæ зин дзаман, 
Æрлæуттæй нæ нихмæ хан. 
Нур дæр ни иронх нæма ’й, 

Бундзагъд нæ кодта Мамай. 
Æ тогвæдтæбæл цудæй 
Тухгæнæг, Тимур хундтæй, 
Хуцауæй æлгъист - къулух, 
Никкодта мах еугур пурх. 
Некæд фæууодзæй иронх 
Нæ дзилагæй дæр медхонх 
Аланти Нана, нæ хор, 
Æ кæстæртæн бæстагор, 
Тухст дзамани ссæй цирагъ, 
Раервæзун кодта мах. 
Адæмихатт ан рагон, 
Дигорæ хуннуй нæ ном, 
Уомæ гæсгæ е и ком 
Исхудта уæд Дигоргом... 
Нæ бæрзонд мæсуг Уаза 
Нифс, хъаурæ махмæ уадза, 
Æ сæрбæл цъете æндон, 
Ес æ бунмæ сауæдон, 
Нæ кæнуй зумæги ех, 
Лæг фæууй æ рази къех, 
Фур адгин, хæлар, сатæг, 
Сирдтæ, мæргътæн царддæттæг. 
Нæй ами сирдæн тæссаг, 
Æрцæуй ардæмæ саг, 
Æ хуæрæнмæ æ къахнад 
Мети хафæй сорæхснад. 
Мæйи хуæд бунмæ Тæторс 
Уорс-уорсид даруй æ рос. 
Хæстæг æй ами Хæрес, 
Æнæ фæууингæ’й нæййес... 
Хæреси уæлдæф хуасæ ’й, 
Исолæфæ’й æдасæй, 
Нихасбийти сойнæйдзаг, 

Берæ хезнитæ, хиццаг. 
Загъдæн байзадæй дессаг: 
- Нард косарт æй Хæрессаг! 
Бонивайæнти Гитай 
Финкæ-дон кæнуй катай: 
И комбæл кедæр соруй, 
Æхецæн гъæрæй дзоруй. 
- Неке кæнун æз тухсун, 
Æнæ хорæй нæ бухсун, 
Маке мæ кæнæд мæн хъор, 
Агорун сæумон æз хор: 
Ракæссæнæй хор нур тагъд, 
Хомбериндзгæй Байти цагъд 
Æхснадта æхе кирсæй: 
Æзмалдæй Хъан дор фæрсæй, 
Æ салд бауæр æуурста, 
Хори скаст е дæр хизта, 
Хор цъæх арвæн æ курдон 
Æрвиста дуйнемæ бон. 
Æхсæргин Мадзасги е 
Фæсмæрун кодта æхе. 
Фæззиндтæй арвбæл цæргæс, 
Æносон хуæнхтæн сæ гæс. 
Æфсæнти сауæр зурæй 
Хъур-хъургæнгæ, сур-сурæй 
Æхсидта ехæй къæрес, 
Æригъал кодта Хæрес. 
Хор хуссæги нæ хезуй, 
Æ лæфинттæ æлвесуй. 
Æгъдаубæл хуæст æй нæ ком, 
Æригъал æй Дигоргом. 
Хуарз хабар сæумæй гъæубæл 
Тагъд райгъусуй фæткæбæл. 

Габетæмæ гъæу цудæй, 
Арфæ кæнун сæ гъудæй. 
Æз хестæртæй игъустон: 
Кадгин нæмæ’й лæг, кустгъон. 
Æхсаргин игурд, нæртон, 
Æцæг зæрдæ - уод æндон, 
Куд нæ уа тилеф, сирдон; 
Цæхæрцæстæ, дзурдездон, 
Ка нæ кæнуй уæлдай «ох» 
Тухгæнæгæн уæззау къох. 
Багъæуаги ка нæй «ах», 
Æнæзийнадæ, цурд къах. 
Сабур царди æфсæддон, 
Фæдеси доги тугъдон: 
Фæззинуй нæмæ лæппо, 
Ка Инал, ка ба Цæппо. 
Æвгæрдæн мах гал устур, 
Уæд муггаг си сæрустур. 
Æрветæн хонæг идард, 
Рагæй дæр уотæ’й нæ цард. 
Уæд хæдзарæ сæрæгас, 
Иуазæг цæуæд æгас. 
Изæдау æй е кадгин 
Æ фæззинд лæгæн адгин. 
Ковæг ан уотæй нæ конд: 
Нæ хестæр уæд сæрбæрзонд, 
Хуцауи лæварæй боз, 
Гæдзи буни сойни къос. 
Æфсæрмдзаст фидæ, сурх рос, 
Ивазунцæ ин æ гъос, 
Уæд, уома, дæ фурт къæрцгъос, 
Идзагдæр кæнæд æ къос. 
Æфсæрмæй содзуй æ рос, 
Æгъдау æй, æй си е боз. 

Ниссурх æй æ гъос цивзау, 
Зунд кæнуй уомæй уæззау. 
Фæсевæд нæмæ хуарз ес, 
Сæрустур уонæй Хæрес. 
Æгъдауæй федауцæ цард. 
Ес муггагмæ гал косарт. 
Номæвæрæн кувди бадт, ’ 
Суæд кувддонæ сæ бунат. 
Сæумон уадæ Хæресæй 
Тагъд бунмæ æхе ессæй, 
Мосги гъæу е раердзæй, 
Бараггенæй си зелдзæй. 
Хæстæг уарзун нæй лæгъуз, 
Сæ хуæрифуртæн нæл фус 
Тургионæн æ цæгат 
Рагæй кодтонцæ бæлдат. 
Æрбалæудтæй цийни бон, 
Рохс адтæй нур сæ цæсгон. 
Фæззиндтæнцæ изæдау, 
Фиддæлтиккон æй æгъдау, 
Æртæ къерей, косæрттаг, 
Авдæни хæццæ кувддаг. 
Хаст зæтхæ æма хуарæй, 
Æрбаластонцæ дуарæй 
Сау мелатæ, исуйнаг 
Æд æвзеста саргъ байраг. 
Мади ’рвадæ мийнæвар 
Æвæсмон кæнуй лæвар, 
Ездонæй уæздан æ дзурд, 
Ес уомæн нур хуæрифурт. 
Астæуккаг цæгиндзæ-фарс, 
Цæмæн æй кæна еуварс, 
Хуæрифуртæй, дан, арс дæр 

Æй тæрсагæ рагæй дæр. 
Дуйнебæл хуæздæр циййес 
Хуарз хуæрифуртæй, Хæрес! 
Амудта хор æмбесбон. 
Æрæмбурд æй Дигоргом. 
Зелæнгæнгутæ синхæй, 
Сæ къæбæр æма цæнхæй 
Неци кодтонцæ æвгъау, 
Æрæвардтонцæ æгъдау: 
Æртæ къерей, сæр, бæрзæй, 
И даргъ фингæ фæррæвдзæй. 
Уæхæн бадти лæдæрд æй, 
Нæ хестæр кувта зæрдæй: 
- Уæд Хуцау, табу дæуæн; 
Дæ лæвар нин æхцæуæн, 
Кадгин æй Дигори сæр, 
Федардæр кæнуй къæсæр: 
Корæг ан мах, и биццеу 
Ма разиннæд карки цъеу. 
Æримисун æй не хæс, 
Разиннæд царди цæргæс, 
Хуарздзийнæдтæй уæд хуæрзхинст, 
Ма базонæд зæрди рист. 
Нæ римæхсун мæ фæндон, 
Сахъ исуæд нин æфсæддон, 
Æхцæуæн уодзæй цæстæн, 
Афицер ку суа бæстæн. 
Зундгин загъд æй Дигорон, 
Хуарзæн, дан, нæййес кæрон. 
Фидбилиз, незтæй уæд хизт, 
Ма бауарзæд æй æлгъист. 
Хуцауæй исуæд, корæн, 
Адæми сæр Дигорæн. 

Берæ нæмттæ ес дуйней, 
Балæдæрæн кæрæдзей, 
Базонæд абони ком - 
Нæуæг игурдæн æ ном. 
Синхи нана Худæлон, 
Рæвдауагæй сувæллон, 
Аци бон кæнуй аккаг 
И сабиййæн æхсæггаг. 
Хæдзарæн нæй изойлаг, 
Æрбахаста хæдойнаг. 
Ес уомæ уæхæн фæндон: 
Нæ федæни æфсæддон, 
Дзурдтæбæл уæ ци дарон, 
Хундзæнæй н’астæу Барон. 
Уæд зæрæмæ æнæнез 
Нæ нæуæг игурд, Хæрес! 
Тагъд ледзуй размæ рæстæг, 
Раустур уй нæлæстæг. 
Ес-нæййесæй дæр гудун 
Æвзурста анзмæ сæттун. 
Уæхæн догæ æрхъæрттæй, 
Уæлигæс хаттæй гъæйттæй. 
Ци нæ бавзурста кæмттæй, 
Ци нæ ракастæй хуæнхтæй, 
Кæми ма ’дтæй уæхæн ком, 
Кæмæн нæ зудта æ ном. 
Кæми ма ес уæхæн хонх, 
Ка си фæцайдæ иронх, 
Æригъуста ке ма ес 
Хуæнхти федауцæ, Хæрес. 
Куд нæ фæууй евдæлон 
Æ сонт доги сувæллон, 

Ирæзгæ уод цæмæдес 
Бабæрæг кодта Хæрес. 
Æрдзон киунугæй Хæрес, 
Дессæгтæ си берæ ес. 
Бауарзгæй Хæрес зæрдæй - 
Нæ батухссæй лæг хуæрдæй. 
Фиддæлтæй нин фæдзæхст æй, 
Хайгин уодзæнæ хуæрзтæй. 
Баронæн дзурдта нана: 
- Уоди хуасæ’й цагъана, 
Агурдтан дæ кари мах 
Æхсимурзæ, гали къах, 
Тауæг тъафæ - донæйдзаг, 
Расатæг кæнуй æвзаг. 
Арæх си й уæгъæли, цъос, 
Æрсæмæ дарæ дæ гъос. 
Зад фæууй уоми нинæгъ, 
Бетъина æма хъоппæгъ. 
Æй хургарк сæумон кæрæф, 
Амондзæнæй дин лискъæф, 
Хуасгæрдæнтæмæ хæстæг 
Сау нæмугæн æ рæстæг. 
Мæргъти æмбурдтæ къуæрттæй. 
Уой зонæ уæркъин цæттæй. 
Бæпъæни си тухгин зад, 
Æстонг лæгæн æй рæфтад. 
Гъæздуг æй Хæрес сирдæй, 
Мæйрохс си кæсуй ирдæй, 
Æ будуртæ цъæх сæхъес, 
Дзæбодур си ’й уадæ ’фсес. 
Игуæрдæн мудæй идзаг, 
Æхсæрдзæнти зар зæлланг, 
Болæмæргъи деси взаг 
Фæккæнуй уонæн фæрсаг. 

Цæстисугау арв рæсог, 
Фæрнæй си хезуй æ гъог. 
Хуæздæр хонх дуйней нæййес, 
Бабæрæг кæнæ Хæрес. 
Хонх бæрзонди фæххæдæ ’й, 
Арф æмбæрзт метин кæрцæй. 
Æрттевуй цъете фæрсæй, 
Уæйугау уобæл бæрзæй, 
Циргъ къæбуртæй сетъа даст, 
Ирайуй мегъти æ маст, 
Лæбода, Хонхæн æ фурт, 
Нæ уарзуй лæгæй схъæлдзурд. 
Æй уæларвмæ ехæй баст, 
Уозгалуй, лæкъун æ каст. 
Циргъ туасау уадзуй е ’нгас, 
Лæги бауари стуртас. 
Æ рæбун лæппо нифсхаст, 
Нæ кодта фæдес, цъæхахст, 
Медбилходгæй, æ лигъз дзурд 
Раеуварс кодта рæдуд. 
Баеудагъ син æй къæрц гъаст, 
Изадæй иронхи маст, 
Æййивта цъете е’нгас. 
Разиндтæй лæппо ’нхуæцфарс, 
Кæд ма адтæй уæхæн анз, 
Кæд ин ка нигъта æ фарс, 
Идзулдæй цъете фæлмæн, 
Æрттивта, калдта тæмæн, 
Нæбал æй хъæлбохъ æ каст. 
Куд æй хундæуа хæстмаст! 
Искодта е дæр е ’гъдау, 
Ниттадæй æ маст метау. 
Берæ фæккодта стур дес 
Уонæмæ кæсгæй Хæрес. 

Идардмæ дæр æй бæрæг: 
Фæззиндтæй фахсбæл цæрæг. 
Некæд адтæй æ лæгæт 
Иуазæг лæгæн æхгæд. 
Нихасбийтæн æ хонсар 
Æрбунæттон æй отар. 
Сойнæйдзаг, фæлмæн кæрдæг 
Уæлигæс дæркъау цæрдæг, 
Лæг алкæми дæр лæг уа: 
Берæ уарзта къæлæуа, 
Æхцул адтæй цæкубæл, 
Ниуазта месин, къумæл, 
Цæхгун цихт хуардта сорæй, 
Нæ зудта æфсес хорæй. 
Бони гъари æ бауæр 
Агурдта хурхдон, сауæр, 
Биркъиси сауæр рæсог, 
Æркосуй си лæги тог. 
Æхсистæй е стæг, æ хъанз 
Æртайунмæ - дони хъаз 
Æхсидта мондаги цъос; 
Æцæгæй иссæй къæрцгъос. 
Бацумидæ къос басæй, 
Устурдæр кодта асæй. 
Багъомбæл æй и биццеу 
Дæргъæлвæст ма фæтæн реу. 
Лæхъуæнхуз райста сабий, 
Сау бецъотæ, цæргæс фий. 
Æ тæрнихбæл финст е гъдау, 
Рохс цæститæ айдæнтау, 
Тæнтъех цæсгон, æлхъивд гъос, 
Базур æрфгуытæ, сурх рос. 
Нæ кодта гъенцъун, мæтъæл. 
Монти сифæн æ хæтæл, 

^°» $Б» 345"Й| *°^|= «ф*' 
Ку фæллæудтæй гъæддухæй, 
Исдзорун кодта цъухæй. 
Æ рæсугъд цагъдмæ сикъе 
Хæстæгдæр ласта æхе. 
Æртахтæй цæргæс комæй, 
Исдзурдта имæ номæй: 
- Габетæй дæ ду, Барон, 
Римæхсти ди ’й ци дарон, 
Рагæй фæсмæрун æз дæу, 
Нæма дæн цæстæй хъæрæу, 
Агорун Хæресæн гæс, 
Цæй, фестæ мæнау цæргæс! 
Нæртон симдæй æрсемæн, 
Арви цъæхти æрзелæн. 
Цæргæсæн нæ’нцæ æ хай 
Халонау æнзтæ сæдгай, 
Цæргæси уод тогæй гъар, 
Некæд адтæй хуæдмæлхуар. 
Цубур рæстæгмæ’й нæ цард, 
Нæ кæнæн уобæл æнкъард, 
Мæ еминæ - хуали тæф, 
Зæнхæбæл нин æй æнтæф. 
Хуарз нæ зонунцæ адæн, 
Уорс цъететæ нæ бадæн. 
Мæ Хуцауæн дин æ къох, 
Рæстдзийнадæбæл нæтох. 
Нæбал ан берæ мах дæр, 
Цæргæс нин исуо тагъддæр. 
Низзардта гъæрæй Барон: 
- Уодесæг мин æй халон. 
Рагæй уарзун рæсог арв, 
Æлвасуй мæ тухгин арф, 
Дæн абони уæлигæс, 
Уодзæнæн исон цæргæс! 

Цæргæсти коммæ ’й мæ над, 
Цæттæ мин кæнæ бунат, 
Æндæр мин гæнæн нæййес, 
Æвдесæн нин уæд Хæрес! 
Ка нæ уарзуй æ зæнæг, - 
Ка ни зонуй уæхæн лæг? 
Кæмæй аразгæ й амонд, 
Кæмæй æй е нисангонд? 
Уой хонæн мах нæ Хуцау, 
Уомæ ан мах æнгъæлдзау. 
Нæ фæллайуй æнгъæлдзау, 
Æ фарсмæ лæууй Хуцау. 
Нæ фæссайди ’й Дигоргом, 
Афицер иссæй Барон. 
Сæрустур си ’й Урузмæг, 
Æ сагсор фурт’ссæй тæхæг. 
Нæ цæргæс уæд æнæнез, 
Фæццийнæ кодта Хæрес. 
Саубун мегътæ - бони тар, 
Æнæстъалу арв мæйдар, 
Ци ма рацудæй рæстæг, 
Æрбалæудтæй тугъд хæстæг, 
Сау хелагау æ цъæстæй 
Нæ бæстæмæ знаг лæстæй, 
Федæн догæ уæд фуддæн, 
Мæрдти бæсти нæ мæрдтæн, 
Тугъд ка ’римиста лæгæй, 
Фæххæтæд е хæрæгæй. 
Знаг цъаммар æй, лæбурдта, 
Нæ зæнхитæ нин сугъта. 
Рагъæр киндæй уæд: Фæдес! 
Фудхæссæг, не ’знаг, нæ нез, 

347 
Батар ибæл уæд нæ хор, 
Ихалуй нин нæ бундор, 
Нæ тæрегъæдæй æ маст 
Æ хъурæй скалæд æваст. 
Гъæуай кæнгæй, нæ къæсæр, 
Багъудæй нæ лæги сæр... 
Нæ Мадæ-зæнхæ сугъдæй, 
Гъæуай кæнун æй гъудæй. 
Æгъзалдæй, калдæй нæ фест, 
Бахаудтæй теголи Брест, 
Нæ састæй, лæудтæй федар, 
Æрæхгæдта хуарз æ дуар. 
Цифуддæрæн си не’знаг 
Ниссагъта арф æ дæндаг. 
Сау хелагæ хуæцагæй, 
Идзагæй æ тог маргæй. 
Æ сау уод тудта мæстæй, 
Аргъæвнæбæл æрхуæстæй, 
Æлхъивта нин си нæ хорх, 
Нæ уагътан уæддæр нæ тох! 
Неци уадæй æ миутæй, 
Æ хурфæй ин æ фиутæй 
Мах цæргæстæ дæр хатгай 
Истонионцæ стур хай. 
Иссæуидæ æ хъес-хъес, 
Игъуста уой дæр Хæрес. 
Уæлахезмæ знаг бæлттæй, 
Æ хуæдтæхгутæ къуæрдтæй 
Æрахæстонцæ уæлдæф, 
Амудта е тохи тæф. 
Ка фæххезуй зелгæ дор, 
Ка нæ уарзуй æ бундор?! 
Мæстгунæй загъта Барон: 
- Сау æзнаг æма фуд бон 

348 -^-* 
Рæстæгмæ æнцæ зæнхон, 
Кæнун син гъæуй тæрхон, 
Ихæс нæбæл уæхæн ес - 
Æрцæгъдæн син сæ гъун-гъес. 
Бафæрсон уæ æргомæй, 
Кæдмæ хъан уæн дæлгоммæй: 
Кæдмæ рессæнæй нæ сæр, 
Кæдмæ содздзæй нæ къæсæр, 
Кæдмæ геуæн æгустæй,- 
Ивани цонгбæл схуæстæй,- 
Æзмæлай, ме’мбал, цурддæр: 
Истæхæн сæмæ мах дæр, 
Ес кустаг гъæуй косун, 
Гъæуй зæрдæмæ игъосун. 
Фиццаг хатт нин, цæй, ку нæй, 
Кæдмæ уодзинан фунæй. 
Мах хезуй не’знаг сæрæй, 
Расорæн хайуан кæрæй. 
Æ цæсгон суагъта æгæр, 
Хуайун ин гъæуй æ сæр. 
Æндæр гæнæн ин нæййес 
Фæдзæхсуй мæнмæ Хæрес. 
Тохаруд фестадæй бон, 
Уорс метау тадæй æндон, 
Игъустæй къæр-къæр идард, 
Арви реу фестадæй арт. 
Дудзи гуппитæ цудæй, 
Æфсæйнаг согау сугъдæй. 
Фати скъодтæй гъос ристæй, 
Арви бауæр нирризтæй. 
Тугъди цалх зилдæй кинау, 
Ивулдæй си тог донау. 
Бун ку бауидæ лæгæй - 

Тугъ ка ’римиста цæгæй. 
Æлгъист æй тугъд, нæй хиццаг, 
Фæммард æй Иван фиццаг. 
Исфæндæ кодта Барон: 
«Ивани тог си райсон, 
Æй ме’хæс мæнæн тугъдон, 
Куд фулдæр си ниццæгъдон». 
Тохун гъæуй, лæдæрд æй, 
Над фæстæмæ æхгæд æй. 
Дæхебæл хуæцай, биццеу, 
Ма баримæхсæ дæ реу. 
Дæ хуæдтæхæг нур дæ уарт, 
Фудæзнаг фæууæд дзухъмард. 
Исуæлдай кæнæ дæ цард, 
Кадæбæл уодзæй дæ мард. 
Фидæй-фуртмæ алайнаг 
Барвæндонæй цагъайраг, 
Æносон ласæ æфсой,- 
Федиссаг, зайраг æ кой! 
Къолæ фсой илгъаги уæд, 
Галæн си е æрлæууæд. 
Мадæ Майрæн, Киристе, 
Нæ хуæнхбæсти мæ фæсте 
Хуæрзимисæ’й дигорон, 
Нæ уодзæй иронх мæ ном. 
Фæндараст, Иван, ме’рдхуард! 
Арв, зæнхæй хуæрун æз ард, 
Æносон нæй лæги цард - 
Кадгин æй кæнуй æ мард, 
Къолæ’фсоймæ знаг бæллæд, 
Æгади бæсти мæлæт. 
Сæд’анзи цæрæн нæййес 
Цæргæсæн, зонис, Хæрес! 

Бацудæй карз тохи лæг, 
Нæ хуæнхаг цæргæс-тæхæг, 
Уасгергий зар исиста, 
Дигоргом си имиста, 
Риндзæбæл е’знаг хизта, 
Æ тог си тогæй иста, 
Цæфсгæ фæттæ еумæ баст 
Фæннæхстæр æнцæ æваст. 
Дзармадзанæй нигъгъавта, 
Мессершмитси ниццавта. 
Топпи хуасæй арв хъуæцдзуд, 
Нæ сайуй Барон æ дзурд, 
Дзармадзан куста фур карз, 
Иссугъдæй дуккаги фарс, 
Циренæй цæфстæй, сугъдæй, 
Уæд ирайгæ нур тугъдæй. 
Фæззилдта æхе æваст. 
Лæмбунæг тугъдон æ каст. 
Фоке-Вульф сæрæй бæрзонд, 
Æ фæрстæбæл хузæгонд 
Сау дзиуарæ мæ цæргæс, 
Рагæй агурдтон дæу æз, 
Хуæздæр ма куд уа нисан, 
Дæ хæццæ дæр дзурд фæцан,-... 
Æ бунати фæккеугæй, 
Исдзурдта ма исреугæй 
Реумæ цæф фæууй уæззау, 
Уæддæр ма кастæй арсау, 
Радардта арвбæл е’нгæс, 
Æ дæндæгути къæс-къæс 
Карздæрæй карздæр цудæй, 
Æ цæфтæй тог ивулдæй. 
Æ рæугутæ тогæйдзаг, 
Разиндтæй цæф мæлæтдзаг. 

Рахизтæй фат фæсонтæй, 
Уæддæр ма лæг æ сонтæй 
Æ цæфбæл къохæй хуæстæй, 
Æ бадæн ибæл цæфстæй, 
Тог урдугмæ лæдæрстæй, 
Фæстаг каст кодта цæстæй, 
Фоке-Вульф стахтæй уæлдæр, 
Фæлледзæг æй кумæдæр. 
Дæ ледзæнвæд дæ кæрон,- 
Ба ма идзулдæй Барон. 
Æ бауæр кодта уазал, 
Æ фалдзос зилдæй адзал, 
Рауагъта ма фæстаг хатт 
Фудæзнагбæл цæфсгæ фат. 
Фæууæгъдæй къохтæй штурвал, 
Барон ма адтæй игъал, 
Циренæй æзнаг цæфстæй, 
Нæбал идта уой цæстæй. 
Æ ристæй кодта инод, 
Агурдта Хæрес æ уод. 
Æ медбил худтæй фæлмæн; 
Басабур æй тугъд, цæмæн? 
Лæг фæстугъд фæууй фæллад, 
Хуссæггъæуагæ, ивад. 
Идзулдæй мА æ цæсгон; 
Фæллад лæг хустæй æргон. 
Фун фæллади æмпурсæг, 
Фæтухгиндæр æй хуссæг. 
Æ цæститæбæл гъазта, 
Царди берæ ке уарзта, 
Еци адæм, Дигоргом, 
Кедæр кизгæн æ цæсгон, 
Мади рæвдуд, æ гъæбес, 
Сабийи догæ Хæрес. 

Хуцауæн æмбал нæййес, 
Лæгъуз фун уидта Хæрес: 
Арви астæу хор æй сау, 
Цæстисуг кодта Хуцау. 
Агурдта Уасгерги ком, 
Нæбал ирдта Дигоргом. 
Ци дессаг уа, ци хабар, 
Ци сайтанæн æй дæлбар? 
Тогæхснад дардта будур 
Æ бæрæгастæу къудур. 
Бон адтæй уазал, сæрддон 
Саударæн Хæреси бон. 
Кæркуасæнти Худæлон 
Игъуста, уаста халон. 
Моски фæсбилæ цæндæй 
Æ хъуаг-хъуаг гъæрæй цудæй. 
Тугъди будурæй бундар 
Æрбахаста сау хабар. 
Мæгурдæр фæууай, Хæрес! 
Фиййау куй рæйæг нæййес. 
Нихасбийти мегъæ тар, 
Ци фæцæй, цума, отар, 
Устур фæхсбæл и лæгæт, 
Цæмæн æй нур синдзæхгæд? 
Ка ма уорамдзæй къæдзæх, 
Ка уадздзæй догъи æ бæх? 
Кæми ма ес лæг уæхæн, 
Уæйуги хузæн, къæхæн? 
Æй Уасгерги æвдесæн, 
Тæфирфæс кæнæн, ресæн. 
Æнæзиан дуйне нæййес, 
Дæхебæл хуæцæ, Хæрес... 
Рахъел æй, нæтуй Хъан-Дор, 
Нæбал æй тавуй нæ хор. 

Æзманста лæкъун æ дон 
Уодесæни сауæдон. 
Хъонц кодта, тъифстæй Тæторс, 
Уазайæн мардау æ рос, 
Цæстисуг кодта Стъуле, 
Финкæ дон хуаста æхе. 
Æнгурзела ниббор æй, 
Байти цагъди ниссор æй, 
Фæууиндæй Гитай дессаг: 
Хæкъурццæй кудтæй еу саг 
Байрадий сæрмæ, фæснад, 
Æрбадтæй цæргæс фæсмард, 
Æнкъардæй кастæй е дæр 
Бæрæг æй - хизта кедæр. 
Арв къæвдайæй фæсæртад 
Лæбодай сæрмæ фæллад. 
Æстъалу бæрæг нæййес, 
Фæллад арвæн тар гъæбес. 
Æфсæнти сауæр хъурмæй 
И зурæбæл исхъум æй, 
Агурдта тар коммæ над 
Зæрдæресгæй фиццаг хатт. 
Нарæгтар коми бунæй 
Нæ кæнуй Ирæф фунæй, 
Æмбохуй, мæгур æ бон, 
Ирайуй æ тулфи дон. 
Æнæ’мбалæй и цæргæс 
Æй хуæнхтæн рæстæгмæ гæс, 
Кумæдæр бунмæ кастæй, 
Цæмæйдæр, цума, тарстæй. 
- Зиннæг имæ куд нæййес,- 
Хъурдохæн кодта Хæрес. 
23 Заказ № 53 
Сурх-Дигорæ 

Тагоп адæм 
(æцæг цау) 
Мæ кæстæр лимæн, игъоси, 
Æнæнез уо, сæрæгас, 
Макæд бавзарæ де ’носи 
Гъезæмарæн даргъ фуд анз. 
Арæх дзорæн, рагон адæм 
Лæгдæр адтæнцæ махæй, 
Макæд фесæфæд сæ кадæ, 
Кадæ цардæн æ гахæй. 
Рагон дзамани нæ хуæнхти 
Аугин адтæй царди конд, 
Фидæй-фуртмæ хуарз æгъдæуттæ 
Карз цудæнцæ гъæуайгонд. 
Адæми ’хсæн куд нæ уидæ 
Цъулбер, лæгъузтæ уæддæр, 
Сæ мед астæу æрцæуидæ 
Берæ хилтæ, мæрдтæ дæр. 
Сæ кæрæдзей куд уарзтонцæ 
Æртæ Нарти, е зундæй, 
Фал уæйгутабæл кодтонцæ 
Хъаурæгигдæр, бæлвурдæй. 
И хæлоргъостæ давтонцæ 
Кæрæдзей фонс раги дæр, 
Кæрæдзей дæр, дан, фаудтонцæ 
Нури адæмæй фулдæр. 

Куд æрцардæй æ хуæрæбæл! 
Сатанабæл Урузмæг! 
Дессагдæр ма нæ зæнхæбæл 
Ци фæууиндзæй нури лæг! 
Æ фазонæн Нарти 'Хсæртæг 
Цæмæн рауагъта æ тог? 
Уæхæн адтæй Нарти рæстæг, 
Уотæ амудта сæ дог. 
Арæх хаста Нарти гъæумæ 
Гæтæгæй Дзерассæ дон, 
И сау рæсугъдан еу сæумæ 
Игурдæй уомæй Сирдон. 
Игурдæй æд зунд, æд хийнæ, 
Нецæмæй адтæй фæлмаст, 
Нартæн адтæй е сæ цийнæ, 
Сæ фидбилизтæн сæ маст. 
Сирдонбæл н’адæй æууæнкæ,- 
Нæ уорæдта æ даргъ них, 
Æ минкъиййæй зæри уæнгæ 
Дæлимон адтæй, къæрних. 
Цæветтонгæ ку радавта 
Хæмици гъог нæ Сирдон, 
Æ сонт миуæ’й нæ батавта, 
Нæ фæррæстмæ’й æ фæндон. 
Сирдонæн Нарти’сæнтæстæй 
Рæсугъд цæуæт, æнæ рун, 
Хæмици къох куд батастæй 
Уони аги исфицун?! 

Исиста Сирдон фидеснæй 
Æртæ фурти сæ агæй, 
Лæбурдта ма зæрдæ ресгæй 
Æ къохтæмæ дæндагæй. 
Нарти хестæртæ уой къæсмæ 
Фæккодтонцæ зулун каст, 
Нæ цудæнцæ тæфирфæсмæ, 
Хæмици худтонцæ раст. 
Фæммаст кодта æ хæдзари, 
Фæккудтæй къуæре Сирдон, 
Ка нæ кодтайдæ уой кари 
Æ сонт миуæбæл фæсмон. 
Сæ зæрдитæй син зæрдрист лæг 
Содзгæ тæгтæ исласта, 
Æ хестæр фурти цонги’стæг 
Зæрди тæгтæй ниббаста. 
Нæбал лæудтæй æ къæхтæбæл, 
Æнафонæ’ссæй рæстæг. 
Æрдудта æ къох тæгтæбæл, 
Исдзурдта лæгау æстæг: 
- Баолæфæ, мабал косæ, 
Æрлæууæн нæййес цардæн, 
Ке искодтай, уой, байгъосæ, 
Балæвар кæнæ Нартæн. 
Мах иссан нур æнæ мæлгæ. 
Кæдмæ цæра Нæртон лæг, 
Уодзæнæй нин уæди уæнгæ 
Нарти зæрдæ нæ тæрхæг. 

Æрæйхаста, ци кодтайдæ, 
Нарти нихасмæ, мæгур, 
Ку низзардта, - ой, уæрæйдæ!,- 
Дууадæстæнон фæндур. 
Рæсугъд зартæ æ деси ’взаг 
Даргъ гъарæнгæй ку фæцæй, 
Нарти Хæмиц, Сирдони знаг, 
Никкудтæй уæд хæкъурццæй. 
- Ка фæууй боз æ рæдудæй?- 
Бафарста Нарти Сирдон,- 
Ци æрцудæй, гъе æрцудæй, 
Ке содзуй басæ, ке - дон. 
Нæ гъуддаг цæуй хæлеумæ, 
Гъа, мæнæ уин зæрди дуар. 
Бауадзетæ рохс уæ реумæ, 
Гъа, мæнæ уин мæ лæвар. 
Сæ даст сæртæ æруагътонцæ 
Нарти хестæртæ кæугæй, 
И фæндур райсгæй, загътонæ: 
- Ай ка скодта, е лæг æй! 
Мах бафхуардтан карз Сирдони, 
Фæсмойнаг гъуддаг бæргæ’й. 
Еу зæрдæй зæгъæн абони - 
Нарти астæу ин цæргæ’й. 
Хæмици цæсгон нимпулдæй, 
Иуонæ хъел, сæргубур, 
Æ зæрдæмæ нæ фæццудæй 
Гæтæги-фурти фæндур. 

Лæдæрдтæй, Сирдон, истадæ, 
Нæ ниуагътайдæ æ тог. 
Æнæхайр ку фæцайдæ 
И хуæтмæйлаг хускъæ гъог! 
Берæ хабæрттæ Нартæмæ, 
Еу иннемæй мæнгарддæр, 
Мæ кæстæр лимæн, ардæмæ 
Ду игъосæ идарддæр. 
Æндæрæбонæн æзинæй 
Нæма ес нурма гæлдзæн, 
Раст уоди цард хъæбæр зин æй 
Æ дæлбар æй гъе гæдзæн... 
Нæ Хуцаумæ æ къеретæ 
Исковидæ Хæнæзон: 
- Хуæздæрæй нæмæ æрветæ 
Нæ ацибонæй не’сон. 
Гъе дзоридæ, рагон адæм 
Лæгдæр адтæнцæ махæй, 
Маке уи ’скæнæд æгадæ 
Уони рохс ном сумахæй... 
Рагон гъæутæй Дигоргоми 
Уæхъæцæ дæр æй сæ еу, 
Фæсевæд цардæй нæ коми 
Нарæгастæу, фæтæн реу. 
Гъæу æрдози æрæнцадæй 
Фæндур уарзон, æнæ рист, 
Æгадæй си нæ фæццардæй 
Дигори астæу Дирис. 

Æ гъæубæстæ фæххинцунмæ 
Берæ æнзти фæббæлдтæй, 
Истингун æй æ гъецъунмæ, 
Цæмæйдæрти нæхъæрттæй. 
Æ фæндон ин куд нæ зудта 
Æ царди ’мбал Зурмæ дæр, 
Æ нихмæ ин неци дзурдта, 
Фал кодта хъурмæ йе дæр. 
Куд æлхъивта цард мæгурти, 
Уой силгоймаг лæдæрдтæй, 
Сæ сувæллæнттæ бузурти 
Хæтиуонцæ игæнттæй. 
Кувд искæнунмæ берæ ’нзти 
Æ билицортæ хуардта, 
Неци адтæй æ бæрнæхсти, 
Берæ æфстæуттæ дардта. 
Косæг къох агор Уæхъæци 
Туйгъантæй еу лæг хаттæй, 
Дирис дæр рæвдзæй æ кæрци 
Æ галуæрдуни ’сбадтæй. 
Гъæугæронæй ма Зурмæмæ 
Игъустæй лæгæн æ гъæр: 
- Нивонд галæн æ хуæрдæмæ 
Бахæссисæ цæнхæ дæр! 
Ниууагъта хонхи бийнонтæ, 
Нæ тарстæй Дирис кустæй, 
Берæ рарвиста зин бонтæ 
Туйгъантæмæ ихуæрстæй. 

Фæззæги ин æ хуарз кустæн 
Искодтонцæ устур аргъ, 
Сæ хуæздæртæй фондз нæл фустæн, 
Мæнæуæ ба галти уаргъ. 
Æздахта æ фонс лæдзæгæй, 
Цæлхити къæс-къæс цудæй, 
Идзаг къохтæй игъæлдзæгæй 
Уæхъæцæмæ иссудæй. 
Бацæттæ кодта къуар бони, 
Цъæрт кодта нæрдæй и гал, 
Дириси зæрдæ хуарз бони 
Айдагъ фунтæй н’адтæй хъал! 
И кæстæртæ сæумæ раги 
Ракодтонцæ нард косарт, 
Ирадæй фид устур аги, 
Циренæй цæфстæй и арт. 
Уæхъæцæмæ «Сау æлдарæй» 
Нæ цъæх арвбæл хор хилдæй, 
Фæндури цагъд и хæдзарæй 
Дигоргомбæл æрзилдæй. 
Даргъ фингитæ цалдæр рæнгъи 
Федудтонцæ бæркадæй, 
Къеретæ ’рхæссун тæбæгъи 
Устур гъæугувдмæ кадæ’й. 
Æрдхуард æнсувæр хонидæ 
Дирисæн æхе Саулæг, 
Иуазæгæн раковидæ, 
Куд хеон, сæрæй ниллæг. 

Сæ фулдæрей иуазгутæй 
Рагæй ардæмæ зудта, 
Сæ зæрдæ син медбилхудтæй 
Цийни бони æлхæдта: 
- Æгас нæмæ æрцæуетæ, 
Нивæн нин фæууæд уæ къах, 
Тагъд фингæмæ, ма лæууетæ, 
Кæдæй хезæн мах сумах! 
Нæртон бæгæни къæстæнтæй 
Æмбухта, кодта сæр-сæр, 
Ка искувтайдæ хестæртæй 
Æхсæрфæмбæлттæ ма сæр!? 
Лæгъуз фæткæ ниффедар æй 
Нæ Дигоргоми кæддæр, 
Сæ фингæбæл æнæ’лдарæй 
Нæ бадтæнцæ зини дæр. 
- Нæма зиннунцæ Мæхческæй, 
Неки ес надбæл ’змæлæг,- 
Лигъз дзурдта, æ ходæ ’сесгæй, 
Гъæуи хестæртæн Саулæг,- 
Устур десæн - Астани-фурт 
Куд нæ зиннуй Келемет, 
Ке фингæбæл и хуæрзигурд, 
Ниуæзтæй калуй æ хед ? 
- Астантæмæ мæ рохс тургъæй 
Бæхгин ра’рвистон хонæг. 
Цæмæннæ зиннуй, цæй туххæй, 
Нæ Хуцау уæд æ зонæг. 

Баковетæ мæ хæдзари,- 
Ракъуæрдта æ къох Дирис,- 
Кæдмæ хезæн мах æлдари, 
Кæдмæ ни кæндзæй гириз?! 
Куд дзурдтонцæ рагон адæм,- 
Хор хуссæги нæ хезуй. 
Ес хестæртæн бæрæг бадæн, 
Исбадун син æнгъезуй. 
Æрбацотæ уæ фингæмæ, 
Æрхæстæг кæнуй изæр, 
Никъкъæтæр æнцæ ирдгæмæ 
Зæрдæ, бæрзæй, гали сæр. 
Иссирдтонцæ сæ бунæттæ. 
Æмпурста кæронмæ бон, 
Нæ Хуцау æма изæдтæн 
Иссирдтонцæ сæ рохс ном. 
Ракувтонцæ боц хестæртæ, 
Æрлæдæрдтæнцæ сæхе, 
Раахустонцæ кæстæртæ 
Сау бæгæни ма къере. 
Бацудæй кувд æ тæмæни, 
Рæстæги хуарз бон хаста, 
Хуæрзæнгъистæй и бæгæни 
Æ рæуæг финкæй гъазта. 
Æнæ кафгæ ка лæудтайдæ? 
Æркафта гъæу ерисæй, 
Амондгундæр ма ка ’дтайдæ 
Дигоргоми Дирисæй? 

3^3 Нз| Нщ^ -ифнь 
Æрдзурдта бунмæ уæлиндзæй 
Дириси биццеу Ахмет,- 
Æрбацæуй арæзт «киндзæй» 
Мæхчески ’лдар Келемет! 
Игон адтæнцæ колдуæрттæ, 
Фæззиндтæй бæхбæл æлдар, 
Æ хæццæ ма æ хъозæнттæ 
Сау-Бибий æма Мулдар. 
Саулæг сæмæ фæккæстæр æй, 
Ниуазæн сæмæ гъаруй, 
Уотæ фæууй æрмæстдæр æй 
Хъал æлдар мæстæй маруй: 
-Еу Хуцау ес нин, еу зæнхæ, 
Куд мæ бафхуардтай, Дирис, 
Дæ къæбæр æма дæ цæнхæ 
Æнæ’лдарæй куд хуæрис?! 
Ниуазæн райста æхемæ, 
Нисси ту кодта æлдар, 
Цонги’ставдæй æнкъæтемæ 
Амудта ма æнæфсар. 
Бадунмæ дæр уæ фингæбæл, 
Уæхъæцонтæ, нæ бæззуй, 
Ци мæгур дæн, а-дуйнебæл 
Гъе сумахмæ ка кæсуй! 
Уæ фингæмæ, хæлоргъостæ, 
Мæ саргъæй æз нæ хезун, 
Баси бæсти уин уæ къости 
Фæккæндзæн мæ бæх мезун! 

Ниуазæн фехстæ фæсдуармæ, 
Идзулдæй ма æхцæуæн, 
Сау-Бибий æма Мулдармæ 
Фæгъгъæр кодта: - Фæццæуæн! 
Дириси цæсгом нийвадæй, 
Нæбал уолæфтæй дзæбæх, 
Реуи хурфи тог’сирадæй, 
Маст фестадæй догъон бæх. 
-Узунæг фæууæд ме ’вдесæн,- 
Исдзурдта фусун зустæй, 
Фиддæлтиккон сау, маст есæн 
Къох хъæмабæл исхуæстæй. 
Лæг ку сласа æ кардбадзæй 
И маст есæн сау хъæма, 
Æгасæй уæд нæ ниууадздзæй 
Йе’фхæрæги некæдма,- 
Æгъдаумæ гæсгæ хæдзари 
Марæн фæткæ нин кæм’ес? 
Бахатир кæнтæ, æлдари 
Æнæ баййафгæ нæййес! 
Уæхъæцæй еуварс Къаматæ, 
Мæхческæ дæр нæй идард; 
Мæйрохс изæри Астантæ 
Иссирдтонцæ содзгæ мард. 
Марди гъæлæс ниххæлеу æй, 
Дзангъир каст кодта цæстæй, 
Цæх кæрдæгмæ фæтæн реуæй 
Лæдæрстæй æ тог фæрстæй... 

Мæгур адæмæй дзоргутæ 
Дириси сæрбæл фæцæй, 
Астанти муггаг коргутæ 
Нæ уагътонцæ Уæхъæцæй. 
Æвзистонцæ’ма гъавтонцæ 
Дирисæй райсун сæ тог, 
Уой сау хуæнхтæ римæхсунцæ 
Нæ уагътонцæ уой æстонг. 
И хъал муггаг анз æндæргъци 
Æруагъта æ сæр ниллæг, 
Разиндтæй уæдмæ Уæхъæци 
Уони нивæн гъæугæ лæг. 
Æ зæрдæ ин æлхæдтонцæ: 
Сайтани хуаллаг æхца, 
Уорс цохъа ин бахудтонцæ, 
Уæлæмхасæн дамбаца. 
Къæвда бони æризæр æй, 
Саулæги дуар бахуастæй, 
Хæдзари хецау къæсæрæй 
Дугъ-дугъгæнгæ ракастæй. 
Базудта Саулæг Дириси, 
Бахудтæй, загъта æргом: 
- Уæлбæхæй мæмæ ци кæси, 
Ебæлагъуæ, дуар игон. 
Ехæнæй ами мæйдари 
Цæбæл марæн мах нæхе, 
Мæхеон дæ мæ хæдзари, 
Ма ди уæд иронхи е. 

- Æвдулун æз тоги цади,- 
Уæлбæхæй дзурдта Дирис,- 
Æресай саргъæй де’рвади, 
Уæззау цæф дæн, нæ уинис? 
Цауæн кодтон Хæнæзони, 
Исæмбалдтæн сæ фатбæл. 
И гиаууртæ мин абони 
Бабадтонцæ мæ надбæл. 
Топпи фат æй хъæбæр листæг 
Емæ кæнуй нур нæтун, 
Бакумтта ин мæ реуи ’стæг 
Гъæмпихалау фæссæттун. 
Куд нæ кодтон ехæн резæ, 
Маст мæстдони ратудта, 
Фал мæмæ «Дирис, ма фехсæ»,- 
Уæларвæй Хуцау дзурдта: 
- Уой зонæ ма уæхæн догæ ’й, 
Нæ кæнуй тоггин фунæй, 
Тог æхснунцæ лæги тогæй, 
Нæ кæдзос кæнуй донæй. 
Нæ дарун, зонис, дзæгъæли 
Æз тæрхони сау пæлæз, 
Царди медæгæ æнхæли 
Хаттæй-хатт бафхуæрун æз. 
Сау адзал дæр исзæнхон æй, 
Нæбал дин ес нур мадзал, 
Уæйæгонд дæ дæхеонæй, 
Дæ фæсте зелуй адзал. 

- Дæуæй уæлдай неке зудта 
Мæ уосонгæ, мæ бунат, 
Мæ маргути ка исхудта, 
Ка син амудта къах над? 
- Цитæ дзорис, фæгъæла дæ! 
Урух нин хæдонæ еу! 
Мæ ном мин кæнис æгадæ,- 
Ниххуаста Саулæг æ реу,- 
Ранихъуæрæд мæн сау зæнхæ, 
Ниллæгун уæд мæ бецъо, 
Кæд кæнис мæнбæл гурусхæ, 
Исон мин мæ мардмæ’рцо! 
- 0, ме’рдхуард, ниууадзæ зæнхæ 
Хуарз тиллæгæн æ саубæл, 
Кæд миййаг дæу æй фудæнхæ, 
Уæд фæдзæхст дæ Хуцаубæл. 
Дириси ма фæндæ адтæй 
Цидæртæ зæгъун, æцæг, 
Æ цъæх бæхбæл нæбал бадтæй, 
Рахаудтæй зæнхæмæ лæг. 
Саулæги сау уод базмалдæй, 
Бафедон, загъта, ме’хæс; 
Кунæ райгурдан еу мадæй, 
Хузæй дæр ку н’ан æнгас. 
Мæ къохти ’й нур, мæ бæрæгæ ’й, 
Нæбал ми кæндзæй гириз, 
Æхсинæд нур æ дæндæгæй 
Æ билицортæ Дирис. 

ъ&* 
Цæмæн идзулдæй Дирисмæ 
Хори тунæ - Зурми каст, 
0, ме ’скæнæг, лæдæрис мæ, 
Нæма рамардæй мæ уарзт. 
Зурми уарзтон хъæбæр рагæй, 
Берæ ма ’й уарзун нур дæр, 
Мæ цийни ’рфуг мæ хуæргæй, 
Цæмæй ми ’й Дирис лæгдæр!? 
Ци фæцæнцæ Астантæ дæр, 
Раси есæнтæ сæ тог, 
Æз дæр ма райссæн никкидæр, 
Куд федуй ан, - æд уæс гъог. 
Зурмæ дæр мин тагъд рæстæги 
Хонгæ уодзæй æмбалæн, 
Дардзæнæн ин æ зæнæги 
Хæдзари кусти галæн: 
Æвдулдæй æ тоги дуармæ 
Хæстолæфт кодта Дирис, 
Ниннеуидæ и мæйдармæ 
Тоги карз тæфæй къæбис. 
Ниххустæй гъæу. Æ талингæй 
Тар æхсæвæ дæр тарстæй, 
Æдзинæг кадæр гъæунгæй 
Саулæги кустмæ кастæй. 
Цирагъи рохсмæ райхалдта 
Къубулойнæй даргъ бæндæн, 
Еу къиппæн æй фæллух кодта 
Фусæлвинæн циргъ кæрдæн. 

Цæмæй ма рæйа, къæбиси 
Арф уæрмæмæ ниггæлста, 
Æнæхатирæй Дириси 
Æрæвæйнæй ниббаста. 
Ранимадта æ къохидзаг 
Æ дамбацатæн фæттæй, 
Фæгъгъæр кодта гъæлæси дзаг: 
- Дæ гъуддаг, Дирис, цæттæй! 
Æ хæдзарæй и мæйдари 
Устур уæззау уаргъ хаста, 
- Дæ рагъи ма ’й цæмæн дари?,- 
Сау æндарг æй рафарста. 
Æртумбул æй Астанти къуар 
Саулæгбæл. Дзоруй кадæр: 
- Мабал кæсетæ, а-лæххуар 
Рауæйæ кæндзæй мах дæр. 
Уæйæгæнæг - куййæй игурд, 
Ка нæ зудта уой медхонх?! 
Дигоргоми уæхæн рæдуд 
Кæмæй фæцайдæ иронх?! 
- Рауæйæ кодта е’рвади 
Махæн дæр ма ’й е гъулæг, 
Фæууинæд мæрдти æ мади 
Дириси разæй Саулæг. 
Æ тулæмæ ин гъаветæ 
Маргæйдзаг æй сау бурæг, 
Æ зæрди сæр ин цæветæ, 
Нæбал нæ гъæуй Саулæг. 
24 Заказ № 53 

Нæма фæууиндæй ай хузæн 
Лæгъуздæр медкоми лæг. 
Нæбал ин ес раервæзæн, 
Балæдæрдтæй уой Саулæг. 
Дамбаца ма бæргæ гъавта 
Исласунмæ Саулæг дæр, 
Фал уæдмæ хъæма ниргъавта 
Æндон фиййæй зæрди сæр. 
Цауæйнæнттæ хорискасти, 
Къамати бунмæ фæснад, 
Иссирдтонцæ къах-къох бастæй 
Сæумæ раги содзгæ мард. 
Марди гъæлæс ниххæлеу æй, 
Дзангъир каст кодта цæстæй. 
Цъæх кæрдæгмæ фæтæн реуæй 
Лæдæрстæй æ тог фæрстæй. 
Æрцудæй мардмæ беретæ, 
Уæхъæцæй н’адтæй еу лæг, 
Е адтæй, нур æй зонетæ, 
Дириси æрдхуард Саулæг. 
- Фæууидтон ма уæхæн бæттæн 
Саулæги гурай раздæр,- 
Зиани бони æхеуонтæн 
Сосæгкæй дзурдта кадæр. 
Саулæги мард иссирдтонцæ 
Уæрми хурфи уалдзигон, 
Мард къæбис, десæн дзурдтонцæ, 
Æ реубæл хустæй æнгон... 

371 "Й| ■ Н^^ илфнь 
Мах лæгдæр нæхе нæ доги 
Нæ рагæнттæй нæ хонæн, 
Уони хъаурæ май нæ тоги. 
Табу ма кæнæн уонæн. 
15.07. 93 анз. Сурх-Дигорæ 

Цирагъ куд фæххустæй 
Ме’гурци кæддæр! 
Куд нæ мин ниббухстæй 
Еу усмæ уæддæр! 
Никки ма астæу арт 
Мæстæй нæ цæфстæй, 
Уæхæн ма содзгæ мард 
Фæууиндæй цæстæй! 
Лæбурдта къæрæзтæй 
Медæмæ бурдæн, 
Уиддон нæ фæбæзтæн 
Лæгау игурдæн. 
Цъирт-мезæ, кæуагæ, 
Кипу ма фæлмаст, 
Алцæмæй гъæуагæ, 
Æд незтæ, æд маст. 
Мадæ нæ фæсмардтон, 
Ергæй рацох æй, 
Мæ сиппа басастон 
М’авдæни, къохæй. 
Тургъæмæ рахизтæн, 
Гадза си бадтæй, 
Æ фарсмæ къæбистæ 
Еу цалдæр хаттæй. 

Уони æрбамардтон, 
Нæ кодтон зир-зир, 
Мондаги бададтон 
Сау куййæн е’хсир. 
Хъаурæй нæ фæххуæстæн 
Уæддæр мæхебæл, 
Нецæмæн фæббæзтæн 
Царди дуйнебæл. 
Мæ зæрдæ фур сонтæй 
Разиндтæй фæливд, 
Хæлхъойтæ, фæсмонтæй 
Æрцудæй æлхъивд. 
Рахаста мæ гъуди 
Тауæгдæр хурхæй, 
Сæумон бонфæлсугъди 
Донау ниппурх æй. 
Нæ хастон мæ сæрмæ 
Сæрдигон хор бон, 
Бонсауæй - изæрмæ 
Мæйи ’скаст хизтон. 
Не’ссæнцæ мæ бунтæ 
Гъæздугдæр, лæгау, 
Агурдтон тар къумтæ 
Сау гъæди угау. 
Мæ бакаст карз хорау 
Нæ сугъта цæсгон, 
Нæ бацæй мæ хъæрæу 
Цъæх цæстæ игон. 

»—$&*•■ 374 «*#-м 
Мæ тог æ хæтæлти 
Нæ кодта цæхъал, 
Беретæ’й дзæгъæлти 
Кодтонцæ игъал. 
Мæ сæтæ сау маргау 
Гъæлæсæй уадæй, 
Къулух къах хæрæгау 
Дзæндæл æзмалдæй. 
Царди нæ бадардтон 
Хуарз ходæ, цохъа, 
Уадæй, нæ фæразтон 
Сæрфун мæ хъохъа. 
Равардтон ме’мгарæ 
Мæ уод æз незæн, 
Куд ма ес лæварæн 
Фæстæмæ есæн. 
Ме’сон бон байззадæй 
Сау мегъæн лæвар, 
Фур кадæй æгадæй 
Ниссистæй мæ цар. 
Адæм мæ худтонцæ 
Хингæнæг, хæлхъой, 
Алкæми кодтонцæ 
Мæнæн мæ фуд кой. 
Фæллигъдтæн тар коммæ, 
Искъахтон лæгæт, 
Рахаудтæн уæлгоммæ, 
Хизтон мæ мæлæт. 

Хъамилтæ синдзитæ - 
Мæ хуссæн, мæ уат, 
Золкъитæ, биндзитæ - 
Мæнæн мæ рæфтад. 
Сæри зунд æгустæй 
Уорс метау тадæй, 
Мæ росбæл мæ цæстæй 
Цæсти суг уадæй. 
Мæ систæ ронбастæй 
Æстонгæй уаста, 
Мæ тог мин хевастæй 
Донау ниуазта. 
Æнтæфи цъимара 
Ниуазтон фæндон, 
Лæги куд нæ мара 
Хæпсæйдзаг цъæх дон!? 
Сугъта мин ме’гæртæ, 
Фæндон цард кæм’ес? 
Мæ хурфи ме’мгæртæ 
Ниййарф æй мæ нез. 
Абони карз сæйгæй 
Уæларвмæ кæсун, 
Дæ фæд си бæрæг æй, 
Уордæмæлæсун. 
Кæддæрау рæсугъд дæ 
Рохс хорæй ирддæр, 
Гъæйтт-мардзæ багъудтæ, 
Ме ’зæд, мæн ду дæр! 

Мæ уарзт æнæмæлгæ 
Мæреуи’й дарун, 
Абони дæу уæнгæ 
Мæ рист уод гъарун. 
Кæд ма мин гъар сæрдæй 
Дæ зæрди къум ес, 
Уæд мин мæ рист зæрдæй 
Фæссорæ мæ нез. 
Ковдзæн дин къеретæ, 
Нæбал æй мæ бон, 
Зæнхонæн рарветæ, 
Корун ди, хор бон. 

Ъщинæг 
Рæмонти æдзард Зæлини зар 
Дидинæг цардæн æ рæсог цадæ 
Рæсугъддзийнадæ, 
Уарзондзийнадæ, 
Макæд æй тонæ, макæд æй тонæ. 
Кизгæ’й дидинæг ку багъомбæлуа, 
Царди ку’рлæууа, 
Киндзи фæццæуа 
Рæсугъд хуарз бони, рæсугъд хуарз бони. 
Мадæн æ фунтæ æцæг фæуунцæ, 
Фуд фун æлгъист æй, 
Мæ уод си рист æй, 
Фатимæ дзурдта, Фатимæ дзурдта. 
Уорс хонхи бунмæ тъæнæн Дигори 
Уазалæй резуй, 
Сау хабар хезуй, 
Рæмонти мæсуг, Рæмонти мæсуг. 
Фæззигон мегъæ æ сау базуртæй 
Зæнхæ нимбарзта, 
Сау адзал ласта, 
Фæрæскъæттæмæ, фæрæскъæттæмæ. 
Æнæтæрегъæд сау зæрдæ сайтан 
Æ разæй сурдта, 
Сирдау лæбурдта, 
Мæ бæдæлттæмæ, мæ бæдæлттæмæ. 

«4 "ч^К-Ф"" 378 « Д^Н^ЙИф 
Фуд сау хуæдтолгæ халонау уаста, 
Куддæр фæббонæй, 
Уазал мæрддонæй 
Мæ кизги сласта, мæ кизги сласта. 
Уомæ никкæсгæй, æ ростæ тонгæй 
Æхе ниххуаста, 
Фур сонтой фарста: 
- Кæми ’й дæ хуæрæ, мæ кæстæр кизгæ? 
- Байгон кæнетæ мæсуги дуæрттæ,- 
Зæлинæдзурдта, 
Хатир ракурдта 
Е ’схæссæг мадæй, е ’схæссæг мадæй,- 
Дæ зæрди бунæй фиццаг мæн райстай 
Мæ уарзон мадæ, 
Мæ бони радæ, 
Мæлун ци зин æй, мæлун ци зин æй. 
Дæ цæсти суг мин арф ивулд донау 
Цæмæн фемæхстæй, 
Мæнæн мæ фæрстæ 
Куд нæ тонунцæ, куд нæ тонунцæ? 
Æлгъист хуæдтолгæ, фæззигон мегъæ, 
Дууæ бæласи, 
Ех сæ фæлласа 
Мæ тæрегъæдæй, мæ тæрегъæдæй. 
Нæййес, зонис æй, адзалæн мадзал, 
Ме ’хæс ку фистон, 
Мæ уод ку истон, 
Хуцаумæ ковгæй, хуцаумæ ковгæй: 

Мæ кæстæр хуæрæ фæууæд де ’уазæг, 
Ма райсæ уой цард, 
Кæндзæн дуккаг мард, 
Кæстæр уарзон æй, кæстæр уарзон æй. 
Мæ киндздзон фæлуст, дарий къæртрæзтæ 
Мæхуæдæг скарстон, 
Берæ сæ уарзтон, 
Уомæн сæ уадзун, уомæн сæ уадзун. 
Е мин цæгъддзæнæй сабатизæри 
Зæрдæмæ гъарæг 
Мæ еунæг зарæг 
Мæхе фæндурæй, мæхе фæндурæй. 
Нанай бæдолæ уæ минкъий Зæли 
Нæбал никкаудзæй, 
Киндзи не’рцæудзæй, 
Нæй раевдалдæй, нæй раевдалдæй. 
Уе’дзард дидинæг киндздзон фæлусти 
Сау кири хуссуй, 
Нæбал уин кæсуй 
Нæ рохс дуйнемæ, нæ рохс дуйнемæ. 
Рæмонти тургъæ адæмæй дзаг æй, 
Устур муггаг æй, 
Æгъдау дæттагæ ’й 
Зианмæ ’рцæуæгæн, зианмæ ’рцæуæгæн. 
Дзæнæт æ бунат, кæрдæг æ бадæн, 
Æрцæуæг адæн, 
Зæлини мадæн 
Фæхъхъонц кодтонцæ, фæхъхъонц кодтонцæ. 

*4 * Н@К-&~ 38о Ч|™«^^»# 
Фæткæ ес уæхæн, рохсаг дин зæгъæн,- 
- Рохсаг, Зæлинæ, 
Рæстæг хуасийнæ, 
Мади рист зæрдæн, мади рист зæрдæн. 
Цæсти суг арвæй æ циртмæ’рхаудтæй 
Хуцауи цæстæй, 
Уомæй сирæзтæй 
Сæумон дидинæг, сæумон дидинæг. 
Уомæ æртæхуй зæрддаг зæрбатукк, 
Зæлинæн заруй, 
Уомæ нур гъаруй, 
Æ хуæздæр зарæг, æ хуæздæр зарæг. 
Дидинæг цардæн æ рæсог цадæ 
Рæсугъддзийнадæ, 
Уарзондзийнадæ, 
Макæд æй тонæ, макæд æй тонæ. 

Шад мæйæ 
Ерун си Рæмонти Зæлини рохс ном 
Рагæй уидтон лæгъуз фунтæ, 
Уæхæн дессаг фæууиндæй, 
Фæрæскъæттæн æ рæбунтæ 
Мæ сайтани хай зилдæй. 
Фæууаста мæмæ а-сæрдæ 
Æнæсцохæй и комæй, 
Æнæвгъауæй мин мæ зæрдæ 
Æхсидта тогдзух хомæй. 
Лæги зæрдæ æ хæстæгæн 
Фидбилизæй тæрсагæй, 
Цæмæн уотæ’й, хингæнæгæн 
Æ сау фæндæ цæуагæй. 
Римахста æхе фæстегътæ, 
Ци ин ракодтайдæ лæг? 
Æрæмбурд кодта сау мегътæ,- 
Сау адзалæн сау тиллæг. 
Æнæмæтæй ивад мæйæ 
Æррæхстæй арвбæл сæрæй. 
Фæццæуй зæмæ карз зæйæ, 
Цæмæннæ дзурдта гъæрæй!?... 
Адæмæйдзаг даргъ гъæунгæ... 
Зиндæр бон скæнæн нæййес. 
Мæ реумæ мин зелгæ дунгæ 
Æрбахаста зæрди нез. 

Нæбал уинис хор дæ сæрмæ, 
Æстъалути симд, цæхъал, 
Уони ходун, уони гъæрмæ 
Нæбал мин кæнис игъал. 
Мæ зæрдæ мин рарæхуста 
И сау сайтан æ кардæй, 
Сау уæрдуни æрбаласта 
Дæ бундормæ, дæу мардæй. 
Нæ, не’лгъетун нæ Кæнæги, 
Æмбал ин дуйней нæййес, 
Нæ загъдæуй хумæтæги,- 
Адзали надбæл муд ес. 
Цæмæннæ схауй мæ цæстæ, 
Цæмæннæ кæнун инод! 
И фуд надбæл сау бæлæстæ 
Æлхъевунцæ мин мæ уод. 
Ниссурх æй кæрдæг сæ рази, 
Дæ тоги ’ртæхæй æхснад, 
Æнамондæн нæудæс анзи 
Æрæхгæдтонцæ дæу над. 
Киндздзон кизгæн нæ Дигори 
Куд зин зæгъæн æй рохсаг! 
Мæ рист зæрдæ, уæд дæ цори 
Цæмæннæ тонуй дессаг! 
Ивад мæйæ къæндзæстугæй 
Римæхсуй æхе фæсхонх, 
Мæ ростæбæл цæсти сугæй 
Уомæл гъар иссæй мæ къох. 

Хори гъар 
Рохсаг уо, нæ мадæ 
Цæбæл уорс кæнис, не’нгарæ, 
Бафæрсунцæ мæн дзурдæй, 
Ци фæцæй дæ худт, де ’хсарæ, 
Ци ди ресуй, е куд æй. 
Фæззæгъун, ресуй мæ зæрдæ, 
Æ ристæн кæрон нæййес, 
Нæбал мин тайуй мæ хуæрдæ, 
Устур мастæй дæн æфсес. 
Мæ гъæдгинбæл æгъзалдæуй 
Содзагæ цæнхæ къосæй, 
Æнамондæй фæззагъдæуй, - 
Æгæр раги исорс æй. 
Еунæг æгас, фæззагъдæуй 
Сæдæ мардемæй хуæздæр, 
Лæги зæрдæ кæми лæууй 
Æнæ имисгæ мард дæр. 
Имисун бабæй нæ мади, 
Цæмæн кæнун, о, хъурмæ, 
Æ номбæл ин дууæ загъди 
Куд некæд кодтон нурмæ. 
Мæ кæстæр, мæ нифс, ме’рвадæ, 
Зинтæн æй, зæнхон, нæ цард, 
Куд нæ нин загъта нæ мадæ, - 
Цæун, уодзæн уи æз идард. 

Нæбал ес, биццеу, нæ мадæ, 
Нæбал ес изæд зæнхон. 
Рацæуай мæ фарсмæ сбадæ 
Мæ гъудитæ дин зæгъон. 
Гъуди ма й’кæнис, æрæги 
Мах æ къохти куд хаста, 
Уомæй фулдæр æ зæнæги 
Нæ Дигори ка уарзта! 
Уæйгутæ кастан нæхемæ 
Æнæдзурд æма фудуаг: 
Зæнхи бауæр мах æхемæ 
Æлвасидæ æнæуаг. 
Куд лигъдан мах æ гъæбесæй 
Цъæх зæлдæмæ лæг тухæй, 
Е дæр бабæй ес - нæййесæй 
Исесидæ мах зæнхæй. 
Ирæзгæ уод хецмæрез æй, 
Кæмæн æй сабий дæлбар? 
Бæгъæмбадæй, цæмæдесæй 
Æсгарстан мах зæнхи гъар. 
Куд зæрдæй нин фæдзæхсидæ, - 
Ма рахауетæ сумах, 
Истъифсгæй нæ рафæрсидæ, - 
Ка уи ниццавта æ къах. 
Уазал æй зæнхæ, биццеутæ, 
Исхауидæ æ цъухæй. 
Нæй уазал, - хуастан нæ реутæ 
Гъар, фæлмæн ма дзæбæх æй. 

Игъустан уалдзæг сау цъеумæ, 
Куд рæсугъд уидæ æ зар, 
Сæумон ирдгæ нин нæ реумæ 
Æрхæссидæ бони гъар. 
Хуарз рæстæг дан бæхау уайуй, 
Арæх дзоруй дигорон, 
Мæнгæ дуйне ке нæ’сайуй, 
Куд нæ ин фæууй кæрон. 
Æнæмæлгæ ка ’й адæммæ; 
Ка кæнуй уобæл соми, 
Кæми уозунцæ авдæнæ, 
Æрцæуй зиан дæр уоми. 
Дзæнæти бæстæй фæстæмæ 
Æздæхæн фæткæ нæййес, 
Нæ мадæн си æ фæрстæмæ 
Уарзон мадæ, фидæ ес. 
Æрæх лæууидæ сæ цори, 
Æ цæстæ сæмæ дардта. 
Сæ фæууиндмæ цитæ дзори, 
Æ били цортæ хуардта. 
Сæ циртдзæвæни стур дормæ 
Куд кæсидæ æнкъардæй, 
Сæ дæлфæдтæ горæй-гормæ 
Нарти кæнти æрцардæй. 
Æфстау дардтан, ци дессаг æй 
И кæддæри зæнхи гъар, 
Уодесæгæн хъæбæр рагæй 
Зæнхони цард - игон дуар. 
25 Заказ № 53 

Сау уодесæг сау нимæти 
Лæги уодæн æй æлдар, 
Сау тар кæмтти, сау тар гъæдти 
Æхсæвæн хезуй æ тар. 
Æ фæззинди, федгæ уин æй 
Рагон ихæс, исдзоруй. 
Зæнхи гъар ни зæрди бунæй 
Æ сау зæнхæ мæ соруй. 
Зæнхи сойнæ лæги цæстæй 
Цæстисугæй исласуй, 
Лæги зæрдæ æ фур мæстæй 
Нæ Кæнæгмæ дзиназуй. 
Нæбал хæтæн бæгъæмбадæй, 
Нæбал ан фудаг, хеваст, 
Седзæр уодæн æнæ мадæй 
Кадавар æй зæнхи тавст. 
Уæд рохсаг мæрдти нæ мадæ, 
Рохсагкаг фæууй фунæй. 
Ниууагъта æ ном, æ кадæ 
Иронхи бунати нæй. 
Нæ фæрстæбæл нæ ниццæфстæй 
Нæ Хуцауæн æ лæвар, 
Седзæр уодæн - уоди бæстæ ’й 
Мадæййевæг хори гъар. 
Хори тунæ, фæннин бæзтæй, 
Цардмæ нин’ссæй минæвар, 
Æрбаесæн игон цæстæй 
Нæ реутæмæ хори гъар. 
7995 анз. Сурх-Дигорæ 

Царди ниШæ 
Бон æхсæвæй нæма адтæй 
Кæркуасæнти хецæнгонд, 
Хæдзари ’фсийнæ фестадæй, 
Нæма бацæй ’нæ, зæронд. 
Некæд кодта цæргæ бæнтти 
Бустон ревæд æ къæбец, 
Æрæсгорста æвæрæнтæ, 
Гур-гурæй ’сцæфстæй æ пец. 
Изæди хай некæд сайдта 
Къосæй баридæ æ зад, 
Лæуарунмæ фæййагайдта 
Къере хуарæн уорс инсад. 
Ковгæ кæнуй цæрæнбонти 
Нæуæг дугъд гъар æхсирæй, 
Нæ Хуцаубæл æ бийнонтæ 
Бафæдзæхсуй изæрæй. 
Сабур цард коруй æфсийнæ, 
Нæ ауæрдуй лигъз дзурдбæл, 
Дузæрдуг нæй æ бæгæни 
Исæнгъеззæй циурæбæл. 
Идауæги бæрæгбони 
Кадæбæл дæтдзæй æгъдау, 
Сатанай ном Дигоргоми 
Рагæй хæссуй изæдау. 

Цъеути мадау æ бæдæлттæ 
Некæд уагъта æгудзæг, 
Æрхудта син царди’мбæлттæ, 
Уонæн дæр иссæй зæнæг. 
Фæлмæн дзоргæй, лимæн цардæй 
Сойни ’вдулдæй æ къæсæр. 
Æ хæццæ ма æризадæй 
Æ нигæнæг, æ кæстæр. 
Гъе, уомæн ин нур еу бонтæ 
Биццеу райгурдæй фиццаг, 
Æртасунцæ нур бийнонтæ 
Номæвæрдмæ косæрттæг. 
Уарзонæй цæруй гъæубæсти, 
Рæстмæ зелуй æ гъуддаг, 
Некæд кæсуй лæкъун цæстæй, 
Некæмæ даруй дæндаг. 
Киндзи хæццæ сæумæ раги 
Æхснадтонцæ тъæпæнæг, 
Æвгæдтонцæ устур аги 
Бæгæнибæл хумæллæг. 
Киндзæ’фсинæй куднæ тухстæй, 
Куд æй нæ кодта хинц фарст, 
Æфсийнæ ин куд хуарз бухстæй 
Æнæ еунæг зулун каст. 
Æнæ еу сун, æнæдзебæл, 
Æзманстонцæ зад урзæй, 
Сæ табедзæ кæрæдзебæл 
Куд федудта æ лигъзæй. 

Сæ баба дæр раистадæй, 
Игъустæй уатæй æ дзурд: 
- Мæ минкъий мин зæрди радæ’й, 
Хуасийнæ мин æй е’дзулд. 
Идзæгънау æнцæ дæ бунмæ 
Дæ пакъу бæзтæ, сæнт сор, 
Раги ма дин æй истунмæ 
Мæ сугъзæрийнæ, мæ хор. 
Мах дæубæл тагъд æвæрдзинан 
Устур кувди лæги ном, 
Нæ цийнæмæ æрхондзинан 
Æнæ мех цох Дигоргом. 
Цардæфсес лæг авдæйнонæн 
Царди нивтæ имиста, 
Уомæл цæстæй уодæнцойнæн 
Æ хуæздæр хæзна узта. 
Адæгон нæй, æхе тог æй 
Идзулдæй имæ цæстæй, 
Гъар авдæни медбилходгæй 
Лæги бундзæфхад хустæй. 
Уалдзигон бон арти ’взагмæ 
Хорæнгъæлдзау ивадæй, 
Нæртон аги цъобпидзагæй 
Сау бæгæни ирадæй. 
Хорискастмæ æ гъоцитæ 
Еууæ-дууæй æрдугъта, 
Сæрæн киндзæ гъар æхсиртæ 
Къæстæнтæмæ фæлсугъта. 

Сæ бæрæгбон æрхъæртдзæнæй, 
Куд нæ уодзæй рæсугъд бон! 
Нæ Дигорæ æвæрдзæнæй 
Æ сабийбæл лæги ном. 
Царди нивтæ хæдзарæмæ, 
Устур кувди гал æвгарст. 
Кувдгæнæгæн æ царæмæ 
Бор сор фиутæ æнгон баст. 
Иуазгутæ сæ къæсæрмæ 
Æрцæудзæнæнцæ æгас 
Лæдæрссæй царæй цæхæрмæ 
Фарни сойнæ æгас анз. 
Хуцауæй уæнтæ арази, 
Æнхус син кæнæд се’зæд, 
Сæ нæуæг игурд сæд’анзи 
Амондæй, нивæй цæрæд. 
Бакустонцæ, базудтонцæ, 
Рахаудтæй сæ рагъæй уаргъ, 
Изæргъудтæ бакодтонцæ - 
Иссугътонцæ сæ цирагъ. 
Киндзæ’фсийни банимадта, 
Хуарз киндзæн е ихæс æй, 
Æ къæхтæ ма ин нихснадта, 
Кадгиндæр æ цæсти ’ссæй. 
- Æй мæ киндзæ æнæ хийнæ, 
Æгæр хуарз мин æй, æгæр, - 
Æ фæлмæн базбæл æфсийнæ 
Бакъолæ кодта æ сæр. 

Фæллад уогæй, сæуми уæнгæ 
Рæсугъд фунти нигъулдзæй, 
Æ хуарз киндзæ æнæмæнгæ 
Кæмæндæрти æппæлдзæй. 
Арв æ сæрмæ æнæ мегъæ’й, 
Æстъалугун, рохс изар. 
Хæнæзи сæрмæ фæстегъæй 
Исдардта мæйрох æ сæр. 
Цалхидзагæй е Уазамæ 
Хæстæгдæр æхе ’систа, 
Æстъалутæ, ка уарза - мæ 
Царди нивтæн æрвиста. 
1994 анз. Сурх-Дигорæ 

Ци^агъдæуа... 
Гъæйтт аулæн æнзти тари 
Урух адтæй сæ гъæццол, 
Еу адтæй уонæн хæдзари 
Æхсæвæрæн сæ гъар дзол. 
Нæ дардтонцæ дор сæ рони 
Сек хæссæн сæбæл нæййес, 
Сæ фингæбæл бæрæгбони 
Æвардтонцæ сæ циййес. 
Адæймагбæл ес ихæстæ, 
Тагъд æрхъæртуй сæ рæстæг, 
Кадгин адтæй нæ хуæнхбæсти 
Фидæй фуртмæ нæлæстæг. 
Сувæллонæн гъæунгæмæ 
Игъусидæ æ сун-сун, 
Æ номбæл аул фингæмæ 
Æрбахæссидæ фæхсун. 
Къирихæрай даргъ тъæпæни 
Исковидæ сæ хестæр, 
Гъар къере ма сау бæгæни 
Исахуадидæ кæстæр. 
Кувд амменæ уæд, дзурдтонцæ 
Цъелæ-мелæй æмбурдæй, 
Нæртон фингæ рæвдудтонцæ 
Гагидауæ, лигъз дзурдæй. 

Тагъд фæуунцæ фæрнуг æнзтæ - 
Лæги цард нæй æ фæндон, 
Фæлласуй цардæн æ хуæрзтæ 
Цазæ бони ивулд дон.... 
Арви дор сæ æрæргъавта, 
Гъæу кодта бонæй цæрддзо, 
Раздæрау сæ нæбал тавта 
Сæ разагъди гъар гъæццол. 
Уорс нана син нæбал фунхта 
Астæу арти гъар къæбæр, 
Гъог сæ киндзæ нæбал дугъта, 
Фæццæфстæй сæбæл гæбæр, 
Бахаудтæнцæ мæгур бони 
Цъелæ-мелæй, уод фæллад, 
Агурдтонцæ лæкъун дони 
Хуæздæр цардмæ фæтæн над. 
Фæсси иронх æй хуарз дæнцæ - 
Нæ разиндтæнцæ къæрцгъос, 
Фусти дзогау ниппурх æнцæ, 
Нæбал син адтæй сæрбонс, 
Сæ медастæу царди ’фсерæ 
Æрæгъзалдæй гæр-гæрæй, 
Гъæр дзурдтонцæ, - хецæн серæ 
Еу дзиккайæй хуæздæр æй. 
Сæ дæлмусти римахстонцæ 
Кæрæдзебæл нур сæ дзол, 
Сæ катаййи имистонцæ 
Сæ кæддæри гъар гъæццол. 

Ци загъдæ уа адæймагæй, - 
Лæг нæма ’й изæд зæнхон, 
Царди уагæн хъæбæр рагæй 
Нæ хуцау кæнуй тæрхон. 
23.07.16. 
Сурх-Дигорæ 

зЩдсени 
Уазал дунгæмæ бурдæни 
Базир-зир кæнуй и ком, 
Ниббæттунцæ мæн авдæни 
Зуймон æхсæви æнгом. 
Бафунæй унцæ бийнонтæ, 
Æз м’авдæни хусгæй, баст. 
Исхед унцæ мæ фæсонтæ, 
И талингæмæ мæ каст. 
Æхсинуй мистæ голлагæ, 
Агоруй бабæй инсад, 
Иссирдта фæсдуар æ фагæ 
Тъæпæнæги хуари зад. 
Фæззиннуй «Мамма» хæдзари, 
Исервæзуй æ фæдес. 
Игъосун æз æнæбари 
Зелгæ дунгæн æ цъес-цъес. 
Никъкъæс-къæс кæнуй лæгурмæ, 
Бадугъ-дугъ кæнуй нæ дуар. 
Исбуруй мæ тас мæ хъурмæ, 
Ни ббизирттæ уй мæ цар. 
Тæходуйтæ ’ма ку уидæ 
Авдæнæй фестун мæ бон, 
Зелгæ дунгæ æрлæууидæ, 
Нæ кæнидæ фудæбон. 
Бацæуидæ мæ хуссæни, 
Мæ бауæри хори гъар. 
Тар æхсæвæн мæ авдæни 
Нæбал уинæ æ дæлбар. 

Щоам 
Дигорæй, Хуцау ме’вдесæн, 
Нæ уарзун бæстæ фулдæр. 
Мæ къахвæдтæ Сурхи, Хæреси 
Бæрæг ма æнцæ нур дæр. 
Ниггæлстон кæддæр дзæкъоли 
Æнæ сæрæй æз мæ сæр, 
Имисун нур æз изоли 
Нæ сойнæйдзаг рохс къæсæр. 
Кæми ма дæн, мæ рæдудæй 
Бахатир кæнетæ боз, 
Изол бæсти царæфтудæй 
Нæбал мин ес муди къос. 
Тагъд фæззинуй изол бæсти 
Дигоронмæ зæрди нез, 
Мæ тумбул синх, мæ гъæубæстæ, 
Сумах уæнгæ ’й мæ фæдес. 
Æгъзæлуй росæй мæ базмæ 
Мæ цæстисуг гæр-гæрæй, 
Эх, баба, дæуæн дæ размæ 
Нур рабадæ изæрæй!.. 
Урал. 1972 онз 

^5 
С<Щ лимæн 
(зар) 
Амонд хæссуй, фегъустон, цæфхат, 
Хийнæй мæбæл рацудæй е дæр. 
Сайд баййафтон царди фиццаг хатт, 
Æрлæуддæй мæ цардæн æ сахат. 
Хори тунæ арвæй ивулдæй, 
Бауарзтон кизгутти рæсугъддæр. 
Адгиндæр мин е иссæй мудæй, 
Царди’мбалæн корун æй гъудæй. 
Сатæг уадæй бони рохс гъазта, 
Федауæг мин рандæй мæ лимæн. 
Е æ зæрди сау къæйдор хаста, 
Æхуæдæг и кизги бауарзта. 
Тоги æртæх арвæй æрхаудтæй, 
Уæззау адтæй е зæрдæн, уæззау, 
Сайд лимæн æмбал мæнæн н’адтæй, 
Раскъавта и кизги курдуатæй. 
Раевгъудæй сæрдæ уазалæй, 
Æмбалæй дæр фудевгед фæддæн. 
Фиддæлтæмæ уæхæн загъд адтæй, 
Гъавæгæй лæборæг тагъддæр æй. 
Рагæй дæр фуздæнхæ æлгъист æй. 
Ниууагъта мин уорс пъолций зумæг, 
Мети тъæфил реумæ ниххизтæй, 
Æ уазалæй мæ сонт уод ристæй. 

Нæбал цæуй размæ мæ сахат, 
Хийнæй мæбæл рацудæй е дæр. 
Нæй фудæнхæ царди фиццаг хатт. 
Амонд хæссæг не ’ссæй мæн цæфхат. 
2009 анз Сурх-Дигорæ 

’БонЗæрнон 
Нивæн адтæй мах фембæлд сæумæй, 
Æнгъæлдзау нур сонт зæрдæ зæумæ’й, 
Ма кæнай, корун ди, уобæл дес, 
Фиццаг уарзт байронхгæнæн нæййес. 
Тæмæн калгæй арвæй æрттевис, 
Рохс бонæй æхсæвæ æййевис. 
Дæумæ кæсгæй, Бонвæрнон, мæ маст 
Фæццидæр уй фесафуй æваст. 
Сауæдонæ байдзулуй, заруй, - 
Æ сатæг дон хуасийнæн гъаруй. 
Хори тунæ аргъæуттæ дзоруй, 
Мæ реуæй мин талингæ соруй. 
Сæумон мæйæ авдæни хуссуй, 
Бон зæрдæмæ фарни рохс хæссуй. 
Реуи хурфи ма ракæнæ гъаст, 
Æригъал уй мæ фиццаг сонт уарзт. 
Дæу фæууингæй, Бонвæрнон, æз дæр 
Стъалутæй дæу хонун рæсугъддæр, 
Ма кæнай, корун ди, уобæл дес. 
Фиццаг уарзт байронхгæнæн нæййес. 
07.01.13 анз. Сурх-Дигорæ 

Уосгор 
(зар) 
Царди уалдзæг ледзагæ’й бæхау, 
Дæ уодæн уарзт ма кæнæ æвгъау. 
Амонд дин барохс кæнæд дæ цард, 
Ма мин кæнæ-ма, уосгор, æнкъард. 
Уарзти цæхæр реу содзуй сæрдæ, 
Имисагæй берæ’нзти зæрдæ, 
Уæхæн сæрдæн зæрдæ ’й æ дæлбар, 
Æрветгæ’й кизгæмæ минæвар. 
Дæ цæрæнбон берæ уæд, уосгор, 
Батавæд дæу арвæй нæ рохс хор. 
Уарзæг уод æй уарзтæн æ дæлбар. 
Æрветгæ’й, байгъосæ, минæвар. 
Цийни фæззæг даргъ сæрдæй хуæздæр, 
Амондгун уо, ковун дин æз дæр. 
Хуцаумæ дин, хуарз кизгæ, лæвар, 
Æрветгæй абони минæвар. 
Донæхсинцъæ мæскъи фæббор æй. 
Æфсес æй йе дон æма хорæй. 
Амонд дин барохс кæнæд дæ цард, 
Ма мин кæнæ-ма, уосгор, æнкъард. 
Нивгун къах æрбайвæрæ сæрдæй, 
Фæрнæ’фсес уо, ковун дин зæрдæй. 
Дæ хуарз хабар райгъусæд гъæубæл, 
Уарзти фæззæг ралæууæд дæубæл. 
2010 анз. Сурх-Дигорæ 

^Ф^^^^р^Ш^-^01 щ1Ш *щ*!!г ||я^,и' 
Сæутн уадсе 
Сæумон уадæ æригъал æй, 
Æсгарста дуйне цæстæй, 
Бони цъæхбæл æ фур хъалæй 
Æ сатæг къохтæй хуæстæй. 
Коми тулфи сорæхснадæй 
Идæрдтæмæ æй æ каст, 
Сæумон бæлццон æвæллад æй, 
Нæй хезагæ хори ’скаст. 
Æригъал кодта мæсгутæ, 
Æрхизтæй гъæумæ мæртæй, 
Цъæх бæлæсти уорс сасгутæ 
Исесидæ сæ сæртæй. 
Балæудтæй усмæ донгони. 
И сæумæ дæр фæййирд æй, 
Æ фæзинди нæ куройнæ 
Зур-зургæнгæ æрзилдæй. 
Бабæрæг кодта аргъауæн, 
Ковунæй æхе мардта, 
Хори’скасти гъæуи ’ргъауæн 
Ирæфи дон бадардта. 
Æ фусти дзогæ фиййауæн 
Сонгун хезнæмæ хондзæй, 
Дæуæн дæр, ме ’мбал, еу рауæн 
Бони хуæрзтæй хай уодзæй. 
20.07.1 Занз. 
Сурх-Дигорæ. 

Содержание 
Тугъдон лæги майдан 3 
Рохсаг уо, Сæппæркъе! 32 
Æгъатир рæстæги’ берæгътæ 58 
Æссон кизги æлгъистæ 107 
Царди æлхуйнæ 171 
РАДЗУРДТÆ 
Цийнæгæнæн мæйи 258 
Гагидауæ 265 
Десгæнаги балци 270 
Аллерги имæес 274 
Маладец 279 
Даде 287 
Нæрагонмадæ 290 
Аслæмбеги милиуæнттæ (комеди) 292 
Харес(поэмæ) 332 
Рагон адæм (поэмæ) 354 
Ме’зæд 372 
Дидинæг 377 
Ивад мæйæ 381 
Хори гъар 383 
Царди нивтæ 387 
Ци загъдæ уа 392 
Авдæни 395 
Изоли 396 
Сайдлимæн 397 
Бонвæрнон 399 
Уосгор 400 
Сæумонуадæ 401 

Литературно-художественноеиздание 
ХОХОЙТИ ФЕДАР 
родовое проклятие 
Корректор А.Г. Текоева 
Технический редактор Е.А. Маслов 
Компьютерная верстка и 
оформление обложки Д.А. Джиоева 
Подписано в печать 10.05.2017. 
Печать цифровая. Бум. офс. 
Гарнитура шрифта Мупас! Рго. Усл. п.л. 
6,74. Тираж 50 экз. Заказ №53. 
Отпечатано ИП Цопановой А.Ю. 
362002, РСО-Алания, пер. Павловский, 3 


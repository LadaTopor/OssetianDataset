БИАЗЫРТЫ АИМИТР 
Таурæгьтæ 
^ 
Дзæуджыхъæу 
2017 

БИАЗЫРТЫ АИМИТР 
Таурæгьтæ 
% 
Дзæуджьосьæу 
2017 

ББК-82.3(2Рос=Осе) 
Б-99 
БиазыртыД. 
Б 99 Таурæгьтæ [Текст] Д. Биазырты - Дзæуджыхъæу: Ир, 2017 - 
448 ф. 
Биазров Д.Д. 
Сказания 
13ВК 978-5-7534-1507-3 
Легенды, по крупицам собранные автором, поражают разносторонностью 
тематики: это и социально-политические проблемы дореволюционной Осе- 
тии, и духовно-нравственные идеи, и борьба человека за честь и достоин- 
ство, и, конечно же, вечная тема любви. 
с 4702500201-9 « «- й7 -хп1>^-г\—\ 
Б М131(03)-17 ЬП 82.3(2Рос-Осе) 
© ГУП «Издательство «Ир», оригинал-макет, 2017 
© Биазров Д.Д., 2017 
© Кокайты Т.А., составление, 2017 
15ВЫ 978-5-7534-1507-3 © Василенко Н.Ф., оформление, 2017 

ТАУРÆГЪ ÆМÆ ЦАРДЫ ÆЦÆГДЗИНАД 
4Ш 
Курдиат хурмæтырнæг кæрдæгæй нысанмæ тынгдæр здæхт у. 
Дур?пы бын æй куы бакæнай, уæддæр йæ хъуыддаг бакæндзæни, 
фадат ын куы фæуа, уæд. Æмæ уæд разыны, адæймаджы цард 
æцæгæй нывгонд цæмæн уыди, уый. 
Афтæ уыд ирон таурæгьгæнæг Биазырты Димитры хъыс- 
мæт дæр. Амонды кой чи кæны! Йæ райгуырдæй фæстæмæ йе 
’иæрцæф уд æппынæдзух уыд алыхуызон зæрдæмарæн хъизæ- 
мæртты ахæсты. Фыдцард æмæ йæ фыдниз уæгъд никуы суагъ- 
той цæргæбонты, йæ зæрдæйы фаг æй сæрибарæй сулæфын 
иикуы оауагътой. Систы йын ныхдуртæ. 
Биазырты Димитры фырт Димитр (Митъуш) райгуырд 
1920 азы сусæны мæйы 27-æм бон Ирыстоны хуссар хайы, Дзауы 
районы, Котантойы хъæуы мæгуыр зæхкусæг лæджы хæдзары. 
Цæрæнбонты хохаг лæг æмæ мæгуырдзинад знæгтæ уыдыс- 
ты. Дыууæ знагæн та иу фæндаг къуындæг у. Æмæ нæ фидæны 
фыссæджы фыды йæ бинонтæн мамæлайы къæбæр амал кæны- 
ны алфæн йæ къухтæм хъуыд æмхасæнтæ кæнын. Уыцы тыхст 
уавæр, кæй зæгъын æй хъæуы, бинонтыл уæз кодта. 
Мæгуырæн йæ род — гал, йæ саби — хосдзау. Димитр авдаз- 
дзыдæй райста уæлыгæсы лæдзæг. Æнахъом сабийæ цæй фыййау 
ис! Фæлæ афтæ æгъатыр разынд йæ ныхыфыст æмæ йын æндæр 
гæиæн нæ уыд. Фыдцард ын рагацау æмбарын кодта, цы гуыр- 
гъахъ фæндагыл æй бахъæудзæни цæуын, цы дудгæбæттæ æвзар- 
дзæн, цы удмарæн царды зилдухæнты йæ бахъæудзæни ауайын, 
уый. Æмæ кæд æрмæст æххуырсты лæдзæг хæссынæй дæр йæ уд 
гæркъайы хуынчъы лæсæгау кодта, уæддæр-иу йæ царобæллон 
зæрдæ ныррухс йæ алыварс алæмæттаг æрозы парахат мидбыл- 
худтæй. Буц уыд мæргъты диссаджы зарджытæй, сатæг уæл- 
дæф æмæ ихы къæртты хуызæн уазал суадæттæй. Æвзонг лæп- 
пуиу хъусынтыл фæцис тæлтæг Пацъайы доны сæр-сæрмæ. Цы- 
дæр æмбæхст мелодитæ ахста мæргъты алыхуызон зарджытæй 
æмæ-иу сæ самыдта куы йæ зæрдæйы, куы — йæ фындзы бын. 
Æвзонг лæппу йæ алыварс рæсугъд дунейы уарзт хатыд зæр- 
дæйæ. Ахæм уысмты-иу йæ хъару фæдывæр. Æмæ-иу йæ цины 
илæлæй азæлыд Котантойы бæрзонд рагъæй. Йе 1хцон, цъæхс- 
5 

наг хъæлæс-иу ирд сæурайсомты хъуыст суанг Хъемултайы 
дымæгмæ. 
Æрмæст фарастаздзыдæй баци йæ бон аппарын фыййауы 
лæдзæг æмæ ахуыр кæиын райдыдта сæ хъæуы райдиан скъо- 
лайы. Æмæ ма кæм уыдис йæ цинæн кæрон!.. Йæ тæлтæг, 
рæвдыдцух зæрдæ фырцинæй хæрдмæ хаудта. Йæ ахуыргæнæн 
чингуытæ-иу нылхъывта йæ дæллагхъуырмæ. Фылдæр хатт- 
иу семæ дæр бафынæй. 
Чысыл лæнну, фыййауы уæззау лæдзæгыл хæцгæйæ, базыдта 
царды зыи. Уымæ гæсгæ хатыд, фидæн æм ахуыргæнæн чингуы- 
тæй кæй æрттивы. Æмæ йæхиуыл нæ ауæрста ахуыр кæиыиæй. 
Фæлæ мæгуыры бон цыбыр у. Фидæны фыссæгæн та хæдза- 
ры авналæнтæ æрæхгæдтой йæ ахуыры фæндаг. Иу азы фæстæ 
йæ ногæй, йе ’мбæхст, судзгæ цæссыгтæ нынныхъуыргæ, ба- 
хъуыд фыййауы лæдзæг райсын. 
Уæддæр йæ зæрдæйы рæвдыдта йæ бæллиц. Йæ фынты дæр 
дзы нæ рох кодтой йæ чингуытæ. Йæ ныййарджытæ йын тынг 
хорз хатыдысты йæ гыццыл зæрдæйы рис. Æнæ чиныг удæнцой 
кæй нæ ары, уый уыдтой, æмæ та сын куыддæр фадат фæцис, 
афтæ йæ, 1932 азы, ногæй барвыстой скъоламæ. Сæхи хъæуы рай- 
дайæн скъола каст куы фæцис, уæд уый фæстæ цæуын райдыдта 
сæ сыхаг хъæу Хъемултайы æнæххæст астæуккаг скъоламæ. 
Зæрдæ куы райа, уæд зынтæ ницæмæ дары. Лæппу æнтысджы- 
нæй каст фæцис 9 къласы. Йæ бæллицтæ дардыл зылдысты. Фæл- 
варæнтæ радта Бердичевы сахары æфсæддои ахуыргæнсендонмæ. 
Биазыры-фырт ахуырмæ уыдис рæвдз, хæстон хъуыддæгтæм 
— æвзыгъо. Уый тыххæй дзы йæ ахуыргæнджытæ райгонд уыды- 
сты. Фæлæ амонд гуырдзæй куынæ рахæссай, уæд тыхмийæ 
ницы бакæндзынæ! Райдыдта Фыдыбæстæйы Стыр хæст, æмæ 
æвзонг лæипуйæн фадат нал фæци йæ ахуыр адарддæр кæны- 
нæн. Хæсты фыццаг бонты араст нæ уæды æгæрон Фыдыбæстæ 
фашизмæй бахъахъхъæнынмæ. 
Уæд Димитр, фидæиы фыссæг у, ууыл хъуыды дæр нæма 
кодта, йæ сæнтты æндæр хæтæнты хаттис, фæлæ тынг хорз 
æмбæрста нæ уæды ирон поэтты сидт æмæ иу удæй балæууы- 
дис сæ фарс: 
Уæ, мæ хæлар, рабад, райс дæ гæрзтæ! — 
Нал ис бирæ сагъæстæн рæстæг, — 
Сиды, хъус-ма, сиды нæм нæ бæстæ, 
Сау фыдгул æрбабырста хæстæг. 
Цом, фæцæуæм не знагæн йæ размæ. 
Риуæй йын æрæхгæнæм йæ фæд: 
Ды куы ’рлæууай, саг лæгау, мæ фарсмæ, 
Ме 9хсар дæр тыхджындæр уыдзæн уæд. 
(Плиты Грис. «Цом, фæцæуæм») 
6 

Хæстон лæг йæ адзал йæ ныхыл хæссы. Æмæ, хæстамонд 
ксей фæуыдзæни, уый Хуыцауæй дарддæр ничи фæзоны. Хæст- 
амонд! Кæд 1943 азы онг бирæ цæфтæ баййæфта æмæ-иу ын 
цыбыр рæстæгмæ байгас с?пы, уæд ын ныр знаджы сармадзаны 
нæмыджы схъис иыппырх кодта йæ галиу цонг. Судзгæ-дудгæ 
рисæй ахауд салд зæххыл æмæ бауадзыг. 
Æвзонг афицерæн рæстæгыл нæ фæци æххуысгæнæг. Йæ туг 
фæцыд. Зымæгон фыдуазалы æгас æхсæв баззади æддæ. Ныс- 
салд. Дыккаг бон йæхи æрæмбæрста хæстон госпиталы. 
Димитр йæ цæфтæ æмæ йæ низимæ тох кодта æрдæг аз. 
Тых æмæ фыдæй байгас сты йæ нæмыгдзæф хъæдгæмттæ. 
Уыдонæй уыйбæрц нал хъæрзыдта. Фæлæ йын зымæгон уазал 
бакодта фыддæр митæ. Фæсахъат сты йæ рæуджытæ. Æмæ 
кæд йæ службæ дарддæр кодта ротæйы командиры цины, уæд- 
дæр æй цыбыр рæстæгмæ бар-æнæбары бахъуыд йæ службæ 
ныууадзын. Ногæй — госпиталъ, ногæй — дохтыртæ... 
1946 азы йæ райгуырæн хъæу Котантомæ æрыздæхт рын- 
чын æмæ ныфссастæй. 
Адæм хуымæтæджы нæ акæнынц: «Хуыцау — уæле, зæхх — 
бынæй, се стыр фарн нæ бафынæй». Димитрæн йæ хæстон 
фæлтæрддзинао, йе ’фсæддон ахуыр бабæззыд фæсхæст. Фыц- 
цаг куыста Чеселты, фæстæдæр Котантойы астазон скъолайы 
æфсæддон хъуыддаджы ахуыргæнæгæй. 
Адæймаджы цард амæлттæй у, фæлæ низ æмæ мастæн ничи 
фæразы. Уыдон адæймагæй тыхджындæр сты. 1950 азы низ- 
æфхæрд хæстон æруатон бынтондæр. 
Цард йæхион домы цыфæнды хуызы дæр, цыфæнды уавæрты 
дæр. Æмæ кæд Къоста загъта: «Рынчынæн, дам, æдзухæй дæр// 
Йæ низы кой — йæ дзуринаг...», уæддæр рынчын иууыл æмхиц- 
дæр у ног хабæрттæм. Кæм цы æрцыд? Кæцæй цы хъуысы? Йæ 
низæн искуы хос ссарæн ис æви нæ? 
Уатон Димитрæн газеттæ, журналтæ æмæ чингуытæ хос- 
тæй систы ахсджиагдæр. Уыдон ма йæ бастой цардимæ. Уыдон 
фæрцы ма зыдта, цы цæуы дунейы, уый. Уыдон фæрцы нымад- 
та йæхи цæрдхъомыл. 
Цы дзæвгар аивадон уацмыстæ каст, уыдоны хъайтарты 
хæтæнтыл-иу ныдздзæгъæл сты йæ хъуыдытæ. Йæ сæнтты- 
иу ссис се ’мтохгæнæг. Æхсæвæй-бонæй йын нæ лæвæрдтой 
æнцой. Рад сæ цинтыл, рыст сæ рисæй. Йæхинымæры-иу сæ 
йæхимæ гæсгæ ардыдта раст фæноагыл, цæмæй хызт уыдаик- 
кой рын æмæ сонæй, сæрсæфæн ахауæнтæ æмæ маргæмдзаг 
удтæй, адæймаджы ном худинаггæнджытæй. Афтæмæй йæ- 
химæ дæр куы сæвзæрид аивадон уацмыстæ фыссыны хъуыды. 
Æмæ фæлварын райдыдта... Нал ын уыд æхсæв æмæ бон. 
Æрмæстдæр йæ фыссæнгæрзтимæ ардта удæнцой. Æрмæст- 
дæр-иу фыссыныл куы фæцис, уæд-иу дзы айрох йæ уæззау, 
æгъатыр низ. 
7 

Биазыры-фырт нывæфтыд дзырды фарныл уыцы иу февнсел- 
дæй нæ фæхæст. Кæд фыццаг радзырдтæ фыссыныл ацархайд- 
та, уæддæр æй хъыгдардта, йæ рæстæджы фаг ахуырад кæй 
нæ райста, уыцы хъуыддаг. Иæ мадæлон æвзаг кæд хорз зыдта, 
уæддæр нывæфтыд дзырды бирæ сусæг æвæрæнты тых æххæс- 
тæй кæронмæ нæ хатыд. 
Аивады кусæг ногсагъд талайæ уæлдай нæу, уæлдайдæр йæ 
райдайæны — фæхъæуы йæ рæвдауын, йæ ныфсыл ын ныфс æфта- 
уын, цæмæй йæ фæндаджы райдианы ма фæцуда, ныфссастæй 
ма æрæвæра йæ гæрзтæ. 
Уыцы рæвдыд нæ фидæны фыссæг баййæфта журнал «Фи- 
диуæджы» редакци æмæ Фысджыты цæдисы Хуссар Ирыстоны 
хайады. Баууæндын æй кодтой йæ хъаруйыл. Бауырныдта йæ, 
йæ бон кæй у, дзырды æцæг аив æвæрæнтæм æвналын, уый. 
Ахæм рæвдыдæй райдайгæ фыссæг сбазырджын. Йæ хъай- 
тартау йæхæдæг дæр йæ хъуыддæгтыл уыд æнувыд. Йæхиуыл 
бонæй-бонмæ фылдæрæй-фылдæр куыста. Æмæ 1960 азы йæ 
фыццаг таурæгъ «Сæгуассæ» журнал «Фидиуæджы» куы фæ- 
зынд, уæд ирон чиныгкæсæг уайтагъд бауарзта йæ ныффыс- 
сæджы. 
Уацмысы æргом, хуымæтæг, фæлæ зæрдæйы арфытæм чи 
хизы, царды рæстдзинад чи æргом кæны, уыцы комкоммæ ныхас 
æмæ йын ирд фæлгонцты тыххæй æнæ бауарзгæ дæр нæй: «Гуы- 
бечырæн ма цы æртæ фырты аирвæзт, уыдон иу къуырийы ми- 
дæг рарынчын сты æмæ сæ радгай баныгæдтой. Æвæццæгæн, 
тæригъæд æрæййæфта уыцы налатты. Гуыбечырæн йе ’ххуырс- 
тытæ фæлыгъдысты. Хæдзар стæригъæддаг, смæгуыр. Гуыбе- 
чыр сæрбæрзондæй нал цыд йæ мыггаджы æхсæнмæ. Худинаг 
æм каст, туджы зæйтæ кæй ацæуын кодта дыууæ мыггаджы 
’хсæн æмæ уыцы туджы зæйы уылæнтæ кæй фæластой йæ 
цыппар фырты дæр». 
Афтæмæй уыцы иугъæдон, аив дзырды фæрцы кæй нывæста 
Димитр йæ уацмыстæ, дзырдæн тыхми кæй никуы кодта, чи- 
ныгкæсæджы, чи не ’рцыдаид, ахæм хабæрттыл тыххæй кæй 
не ’фтыдта, уый йын бирæ бæрцæй арæзта йæ къух. Адæймаг 
ын æууæнды йæ раст ныхас æмæ йæ уацмысты рæстдзинадыл. 
Йæ алы ног уацмысы фæзындмæ дæр-иу ын чиныгкæсджытæ 
уымæн кастысты æнхъæлмæ. 
Биазыры-фырты таурæгъты бынæттон топонимтæ, бæрæг- 
бæлвырд мыггæгтæ, æгæрыстæмæй, адæмы ’хсæн чи баззад æмæ 
цæры, ахæм хабæрттæ æмæ легендæтæ, кæд романтикæйæ 
цух не сты, уæддæр сæ бирæбæрцæй кæны зæххон. Адæмæн 
уарзон сты, уымæн æмæ сæ уынынц сæхи сыгъдæг удыхъæд. 
Зынгæ ирон фыссæг, куырыхон адæймаг, Димитры фыццаг 
фæндагамонджытæй иу — Букуылты Алыкси уымæн загъта: 
«Фæллой — адæймаджы аразæг, йæ миддуне, йæ удыхъæд рæ- 
сугъдгæнæг. Рæсугъд удыхъæд та кæддæриддæр æнкъары йе стыр 
8 

хæс нæ адæмы раз. Гье уыцы æпкъарат райсын кодта фыссæ 
джы сис нæ таурæгыæиæг Биазырты Димитрæн дæр». Æмæ 
уыцы фыссæн сисы кад, иæ раттæг адæмы раз бæрзондæй бæр 
зонддæр. цы иста, æндæр æи дæлæмæ никуы ’руагъта. 
Ирон таурæгъты удыхъæд сæйраджы цæуы нæ фыдæлты цард- 
уагæй. Димитр дæр æй нæ фæивта. Йæ таурæгътæ иууылдæр 
дзурынц ивгъуыд дугыл, нæ фыдæлтæ фылдæр цы уынгæджы уыды- 
сты, фылдæр хатт сæ иуæй иу ницæййæгты аххосæй, цы дуд- 
гæбонтæ тыдтой, фæлæ цæсгомджын, сæруæлдаштты фæрцы 
уæддæр сæ кад дæлæмæ куыд нæ уагътон, уыдæттыл. Худинаг 
нæ хастой сæ сæрмæ. Сæ намыс бахъахъхъæныны охыл афтид 
армæй дæр цæттæ уыдысты хæхтæ афæлдахынмæ дæр. 
Биазыры фырт кæддæриддæр тырныдта, цæмæй йæ тау 
рæ/гътæн истаид, зæроид чи нæ кæны, уыцы æнусон, цæрдхъом 
темæтæ: стыр æмæ алæмæттаг уарзт, царды æиæбафидаугæ 
социалон ныхмæвæрдтæ, раст æмæ хæрамы æхсæн тугкалæн 
тох, адæймаджы сæрыстыр ном бæрзонд хæссын, худинаджы 
бæсты кады мæлæт равзарын... 
Уыцы идеалон удбарæнты сæрвæлтау фыссæджы хъайтартæ 
бавзарынц бирæ удхайраг хъуыддæг?пæ. Фылдæр хатт æрцæ- 
уыиц æгъатыр мард, фæлæ æгад хъуыддаг не ’рхæссынц сæ 
сæрмæ. Уымæн æмæ, фыссæг йæ хъайтарты раз цы стыр хæстæ 
æвæрдта, уыдон ын лыг кодтой, рæстдзинады тæразыл хæц 
гæйæ. Рæстдзинад адæймаджы нæ уадзы фæкæлын. Æмæ фыс- 
сæджы дæр æмæ йæ хъайтарты дæр сисы уæлæмæ. 
Димитры зыигæдæр хъайтартæй иу, Алæмæт, йæ мæлæт 
уæддæр йæ фыдæлты уæзæгмæ куы ’рхæссы, уæд зæгъы: «Буз- 
ныг, мæ цот, мæ зæххыл мæ кæй сæмбæлын кодтат. Бузныг, 
мæ хъæубæстæ, æцæг мæ карæнтæй инкæйуал æрæййæфтон 
удæ/гасæй, фæлæ уыи мæ фæдзæхст уæд, мæ кæ.стæртæ, ма- 
куы ’рхæссут уæ сæрмæ худинаг. Худинагимæ цæрыны бæсты 
иу агурут кадимæ амæлын. Макуы рацæут уæ уæзæгыл, уæ 
хъæубæстыл, уæ сыхæгтыл, уæлдайдæр, рæстаг, цардæфхæрд 
мæгуыртыл гадзрахатæй, — акасти ма йæ хæтæптыл Алæ 
мæни бабуц ма кодта иæ зæрдæ бæрзонд хæхты уындæй. Æркаст 
та хæдзаруатмæ. Йæ лæдзæг бæрзонд систа æмæ иæ дурыл 
баннæрста. Бадзой дзой кодта æрдæгкалд бæласау, арф иыу- 
улæфыд æмæ зæххыл хæрз сындæг йæхи æруагъта. Амбырд ыл 
сты йæ кæстæртæ, йæ сыхæгтæ. Зариффæ йæ рустæм фев- 
нæлдта æмæ ныхъхъарæг кодта. Зæронд Алæмæт ма йæ цæс- 
тытæ иу гом бакодта æмæ йæ мæрдон дзыхæй райхъуыст: 
— Мæныл кæуын нæ хъæуы. Æз амондджын дæн. Знаг мыл 
иикуы фæтых, æвыдæи мæ къухтæй ипкуы аирвæзт... Охх, куыд 
æпцон у райгуырæн уæзæгыл амæлын, цы кадджын у уæлахи- 
зимæ цæрын...» 
Уыцы хъуыды алы хатт дæр адæмы æхсæи бæрзонд лæууыд. 
Сæрибарæй, уæлахизимæ цæрыи, лæджы худ чн хæссы, уымæн 
9 

йæ фыццаг бæллиц хъуамæ уа. Уыцы хъуыды алы дугты дæр 
лæджыхъæдыл дзурæг уыдис, фæлæ уæлдай ахсджиагдæр ныры 
дуджы у, нæ Иры уæзæгмæ алырдыгæй, стонг куъшдзыхтау, 
куы лæбурынц, аныхъуырынмæ нæ куы хъавынц, уæд. 
Æмæ йæ курдиа?пджын фыссæг уыдта нæ фыдæлты æмби- 
сонды хабæрттæй, йæ царды фæлтæрддзинадæй, йæ куырыхон 
зондæй. Уыдта йæ æмæ нын фæдзæхста, цæмæй фыдæлты 
уæзæджы уарзтыл макуы суæлæхох уæм, нæ дæттæ, нæ 
хъæдтæ, нæ хæхтæм уазал цæстæнгасæй макуы акæсæм. Фы- 
дыбæстæйы стыр уарзт дæтгæ у фыдæй-фыртмæ, фæлтæ- 
рæй-фæлтæрмæ. Уый алы цæрæг удæн хъуамæ уа уæлдæфы, 
доны хуызæ?1. Алы адæймаг дæр Фыдыбæс??гæмæ царзт хъуамæ 
банкъара ныййарæг мады æхсыры хъуыр?п??гимæ. Йæ фыдæл?пы 
зæххы уарз??? йæ ?пуджы кæмæн ахъара, уъш йыл никуы суæлæ- 
хох уыдзæни, цæрынæй йыл никуы сфæлмæцдзæн. 
Биазыры-фыр?пы уацмыс??1æй нæм уыцы уарз??г кæй цæуы, 
уый нын сæ кæны уæлдай уарзон, уæлдай зæрдæмæдзæугæдæр. 
Исы сæ нæ уд. Уæлдайдæр йæ ?паурæгъ??гæ сæ арæз??г, сæ ком?го- 
зицимæ гæсгæ, се ’взаджы хуымæ??гæг, æнцо?тмбарæн нывæс- 
?пæй с?пы цымыдисон æмæ зæрдæскъæф. Уацмысты архайд 
аф?пæ рæзы, ахæм авналæн??гыл аххæссы, æмæ чиныгкæсæджы 
æлвасы йæхимæ. 
Димшпр-иу алы ха??г?п дæр, фæл??гæрд фыссæгæн куыд æмбæ- 
лы, аф?пæ базыд?па йæ уацмыс?пы хъай?пар?пы зæрдæ?пæм нык- 
кæсын. Схайджын-иу сæ код?па, адæмы ’хсæнæй кæй ис??га цæ- 
ви?п?понæн, уыдон удыконды миниуджы?пæ æмæ йæхи миддунейы 
æууæл?пæй. Æмæ-иу сæ кæронмæ куы байрад йæ зæрдæ, уæд-иу 
сæ рахас?па адæмы ?пæрхонмæ. 
Йе ’вæрццаг хъай?пар??гæн-иу ахæм ахорæн??гæ схай код??га 
æмæ-иу сæ бауарзын код?па чиныгкæсджы?пæн дæр. Уыйхыгъд 
адæймагмæ æппæрццаг хъай??гар?пæм сæвзæры æнæуынон æнкъа- 
рæн??гæ. Фыссæгæн сæм йæхиау уый дæр акæсы хæрам цæс- 
?пæй. Нæ йæ фæфæнды сæ уæлахиз. Нæ сын феууæ?гды сæ дзы- 
хы дзырд æмæ сæ хъуыддæг?пыл. 
Æппæ?п уыдæ?п?пæ иууылдæр дзурæг с??гы, Биазыр??гы Димшпр 
æрдзæй кæй рахас??га, фæлæ æрмæс??гдæр йæ ?пæккæ лæджы 
кары чи раргом, уыцы ирд курдиа??гыл. 
1966 азы йын Хуссар Ирыс??гоны рауагъдад йæ ?паурæгъ??гæ 
хицæн чиныгæй куы рауагъ??га, «Ирон ?ггаурæгъ?пæ», зæгъгæ, уæд 
сыл чиныгкæсæг с??гыр æхсызгонæй уымæн сæмбæлд. 
С??гæИ канд чиныгкæсæг нæ, фæлæ фыссæджы сфæлдыс??га- 
дыл йæ цæс?п æрæвæрд??га ирон ли?пера??гурон кршпикæ. Уæл- 
дайдæр, чиныджы фæдыл журнал «Фидиуæджы», с?пæй ??га га- 
зе??г «Сове??го?г Ирыс?по?г» ы фыссæг Букуыл??гы Алыксийы рецен- 
зи «Хæх??гы зарæг» (Фидиуæг, 1966. — № 9) æмæ аивадо?г очерк 
«Таурæгъ... ?паурæгъгæнæгыл» (Сове??гон Ирыс??гон, 1967. — 30 
июнъ; 9, 11, 12, 14 июлъ) куы фæзындыс?пы, уæд. Уыдон бирæ 
10 

феххуыс сты Димитры сфæлдыстад адæмы рæгъмæ алывæрсы- 
гсей рахæссынæн, ирон чиныгкæсæгæн æй фенын кæнынæн. 
Уæдæй фæстæмæ фыссæгæн иунæг ахæм уацмыс дæр нæ 
уыд, литературон критикæйы цæстæнгасæй чи аирвæзтаид. 
Алы хатт дæр-иу сыл цыдис, чи сыл дзырдта, уыцы литера- 
торты аивадон цæстæнгас цас бæрзонд лæууыд, ахæм ныхас. 
Æмæ фыссæджы сфæлдыстадон фæндаг рохуаты куынæ зайа, 
уæд уымæн алы хатт дæр, нырыккон ирон æвзагæй дзургæйæ, 
вæййы æвæрццаг нысаниуæг. Нæхицæн дзургæйæ та — уый 
алы сфæлдыстадон кусæгæн йæ амонд у æмæ йæм алчи дæр 
фæбæллы. 
Димитр ирон чиныгкæсджыты зæрдæтæ бирæ хæттыты 
барухс коота йæ аив фыст радзырдтæ æмæ уацаутæй, алæмæ- 
тон таурæгьтæй. Йæ чингуытæ «Цæлхауты сидзæр» (1968), 
«Туджы тымыгь» (1972), «Дыууæ иунæджы» (1975), «Зæрдæйы 
сагьæстæ» (1979), «Арты нæ судзы»-йæн (1990) зæрдæзæгьгæ 
æнтыст уыдис чиныгкæсджыты æхсæн. Ныры æвзонг фæлтæ- 
рæй уый бирæтæм диссаг фæкæсдзæнис, фæлæ комкоммæ зæ- 
гьæн ис — адæм-иу сæ скьæфтой кьухæй-кьухмæ. 
Биазырты Димитр ирон чиныгкæсæджы зæрдæйы иууыл 
тынгдæр баззад таурæгьгæнæгæй. Йæ таурæгьтæ «Сæгуассæ», 
«Алæмæт», «Гуацьæтæ æмæ Схьæлатæ» æмæ иннæтæ адæмы 
зæрдæтæм ссардтой уæрæх фæндаг. 
Биазыры-фыртæн уыд æмæ ис йæхи чыныгкæсджытæ. Уыдон 
ын не ’фсæдынц йæ уацмыстæ кæсынæй. Йæ бирæ æвæрццаг 
хьайтарты æвæджиау хьуыддæгтæ сын хьарм кæнынц сæ зæр- 
дæты уарзт, æмæ уый у аив литературæгт иууыл стырдæр 
нысан. 
Димитр йæ уæззау низы коммæ никуы бакаст. Тохæн гуырд 
уыд. Чи зоны, нæ зæрдæтæ ма нын цас цæстæвæрæн уацмыс- 
тæй барухс кодтаид, Стыр хæсты уæззау гакк — рæуджыты 
ииз ын йæ цард æнафоны куынæ аскьуыдтаид, уæд. Йæ цард- 
бæллон зæрдæ йæ кусынæй банцад 1976 азы, кæфты мæйы 24-æм 
бон. Фæлæ фыссæгæи йе ’цæг цард райдайы, йе сфæлдыстадмæ 
йæ номæй дарддæр куы ницыуал бар фæдары, цæстмæ æппæлд 
дзы куы ничиуал ракæны, йе сфæлдыстадон тых æй бæрзонд- 
дæр куы сисы, уæд. 
Кæй зæгьын æй хьæуы, Димитрæн йæ курдиаты фæрцы алы 
хатт дæр йæ аив дзырд хьуыст ирон чиныгкæсæгмæ, æнцой- 
зæрдæйæ цæрын æй нæ уагьта. Чиныгкæсæджы фæрцы та йе 
сфæлдыстад нæ нывæфтыд литературæйы, уæлдайдæр, тау- 
рæгьы жанры кæй цæрдзæн, уый дызæрдыггаг нæу. 
Хъазшпы Мелитон 
11 

АЛÆМÆТ 
Косты Бæдту æмæ йæ ус Дзæрæхонæн цот нæ цард. Лæппу- 
иу сын куы райгуырд, сæ зæрдæйы фаг-иу ыл куы фæцин код- 
той, куы-иу сын бахъомыл, йæ фындзы бын-иу куы фæмил, Бæд- 
ту-иу йæ фыртæн схъæлфындз цæвæг фидар тæрс цæвæгхъæдыл 
куы бакодта, ныфсджынæй-иу афтæ куы загъта: «Цæй ныр кæд 
мæ цард иучысыл фенцондæр уаид, иучысыл мæ рыст зæрдæ 
банцой уаид, дыууæ лæджы хæдзар сси мæ хæдзар», афтæ та-иу 
сын æгъатыр мæлæт сæ хъæбулы се ’рмттæй атыдта æмæ-иу сын 
æй уазал сау ингæны хъуыры ауагъта. 
Бæдту æмæ-иу Дзæрæхон фæкуыдтой, фæдзынæзтой. Афæ- 
дзы дæргъы-иу марды кæндтæ фæкодтой æмæ та-иу тæригъæддаг 
æмæ мæгуырæй æрвыстой сæ царды бонтæ. Афтæмæй лæг æмæ 
усæн мæлæт сæ къухтæй аскъæфта æхсæз домбай фырты. Æхсæз 
дæр фæхъуыдысты, сæ усгуры кары-иу куы балæууыдысты, уæд. 
Дæ балгъитæг æхсæз хосдзауы фæд-фæдыл баныгæнæд! 
Бæдту æмæ Дзæрæхон кæд сæ уæззау дудгæбонтæ урæдтой, 
уæддæр сæ а дунейы цæрын нал фæндыди. Хур сæ нал тавта, 
адæмы уынæр сæм касти мардыл кæуæгау. Сæ дыууæ дæр æрмæст 
бæллыдысты мæлæтмæ. Бæдту йæ доны къусæй дæр куывта: «Уæ, 
Иунæг Хуыцау, бамбар мын мæ хъысмæт, тагъд мæ ме ’хсæз 
хъæбулы сыджытыл сæмбæлын кæн». Фæлæ мæлæт кургæйæ 
нæу, уымæ гæсгæ сæм æввахсдæр нæ цыди. 
Базæронд сты æнæрæстæджы Бæдту æмæ Дзæрæхон. Кæд 
сыл азтæ афтæ бирæ нæма аивгъуыдта, уæддæр афтæ зындысты, 
раст цыма сæдæгай азтæ рацардысты. Бæдтуйы кæддæры ставд 
æмæ хъаруджын уæнгтæй ма æрмæст баззад царм æмæ стджытæ. 
Цæстытæ сæ къуырфыты арф бафардæг сты æмæ тæригъæдда- 
джы каст кодтой. Кæддæры фæтæн фæсонтæ фæкъуыпп сты. 
Сæвджын уæхсчытæ размæ сæхиуыл æрбахæцыдысты. 
Æмæ Дзæрæхон та, Дзæрæхон? Иууыл тугтæригъæд та уымæ 
бакæсын уыди. Цæстæй гæзæмæты йеддæмæ нал æвзæрста, сæр 
æдзух, тæфсæгæй рынчынау, рызти. Доны къус-иу йæ къухмæ 
куы систа, уæд-иу дзы йæ дзыхмæ хуыпп дæр нал схæццæ. 
Къухтæ æгасæй дæр рызтысты. Цæсгом — уазал фых фæткъуы- 
12 

пау — банцъылд, баруад. Сау кæлмæрзæны бынæй-иу урс дада- 
.штæ, миты хъæпæнау, разындысты. 
Фæлæ та дын, мæ хур акæнай, арв ныггыбар-гыбур кодта, æмæ 
та цыдæр амонд Бæдтуйы хæдзармæ рухсы тын скъæфта. Талынг 
æмæ æнуд хæдзары къуымтæ барухс сты. Дзæрæхоны зæрдæсæр 
та къуыпп кæнын райдыдта. Йæ райгурæн бон куыд хæстæг кодта 
сывæллонæн, афтæ мæгуыр Дзæрæхон тарæй-тардæр кодта. Хатт- 
иу цæстысыгтæ æнцылд цæсгомыл æргæр-гæр кодтой. Бадзой-дзой- 
иу кодта, ныууынæргъыдта-иу æмæ-иу тыхстхъæлæсæй загъта: 
«Уæ, уаих æрбауай, нæ рафæлдисæг, кæд мæнæн зæнæг кæ- 
нон, уый афон нал у. Цымæ та мæм цы æнамондзинад кæсы?! 
Мадымайрæм, кæд мын дæ цæст исты уарзта, тæригъæд мын код- 
тай, уæд мын ме ’хсæз хъæбулæй иуы ныууагътаис». 
Тыхсти йæхимидæг Дзæрæхон. Мæт кодта Бæдту. Йæ цæсты 
разæй нæ цух кодтой йе ’хсæз лæппуйы. 
Иу изæр та сæ зылдтытæ куыд кодтой, афтæ æррынчын и 
Дзæрæхон. Хабар уайтагъд бамбæрста æмæ йæ лæджы арвыста 
сыхæгты устытæм. 
Бирæ тухиты фæстæ сылгоймагæн хъæмпыл лæппу райгуырд. 
/Евгъæддонмæ кæсæг устытæ цингæнгæ ноггуырды хъарм доны 
анадтой, уый фæстæ йæ цавæрдæр бызгъуырты атыхтой. Сыхæг- 
ты арфæтæн кæрон дæр нал уыди. 
Фæлæ Дзæрæхон нæ бацин кодта йæ ноггуырд хъæбулыл. 
Арф ныуулæфыд, йæ ризгæ къухтæй йæ ныхы хид асæрфта æмæ 
уынгæг, фæллад хъæлæсæй загъта: 
— Æз ме ’намонд бæргæ зонын, уæд ма мын уый разæй дæр 
уыди хъæбултæ... 
— Дæ хъæбулты цæсгомыстæн, ды ахæмтæ куы хъуыды кæ- 
иай! Уаих знаг æрбауа, уый цытæ дæ цæст уарзы?! — уайдзæф- 
гæнæгау ын дзырдта Гызæ. 
Бæдту æмæ Дзæрæхон сæ фырты хъомыл кодтой, уæдæ цы! 
Авгау ын æрхауынæй тарстысты, йæ фынæйыл дæр не ’ууæнды- 
дысты. Гъе фæлæ лæппу куыд рæзт, афтæ Бæдту æмæ Дзæрæхон 
та æнкъардæй-æнкъарддæр кодтой. Иу бон уæртæ Бурсамдзелийы 
дзуары бон уыди. Карз дзуар уыди. Гъе æмæ уыцы бонмæ канд 
Чеселтгомæй нæ, фæлæ æппæт Къахетгомæй дæр куывды цæуаг 
уыдысты. Чызджы рæсугъд, лæппуйы хъал, бæхы уайæг, иууыл- 
дæр-иу Бурсамдзелийы бын æрымбырд сты. Гъе æмæ-иу алчи йæ 
цармæй дæр стæррæст кодтаид, цæмæй йæ хъару, йæ арæхст адæ- 
мы ’хсæн равдиса: чи йæ бæхы фæрцы, чи йæ дамбацайы фæрцы, 
чи та йæ рæсугъд кафты фæрцы. Алæмæтæн (афтæ схуыдтой лæп- 
пуйы) бæх нæ уыд, цæуыл бабада æмæ дугъы цæуыл ауайа. Фæлæ 
йыи уæддæр дзуары бынмæ æнæ ацæугæ кæцæй уыдаид. Гъе æмæ 
райсом йæ цухъхъа куы ’рбакодта, цъæх фæсмын зæнгæйттыл зæнг- 
бæттæнтæ куы абаста, йæ ног рæхсад æрчъитæ куы скодта, уæд 
бауад йæ мадмæ æмæ йын мидбылхудгæ загъта: 
— Нана, æз цæттæ дæн, фæлæ... 
13 

— Фæлæ цы, нанайы зæрдæдарæн? Æз дæр цæттæ дæн. Уæртæ 
уын къонагæрон тæбæгъы уæливыхтæ. Сæ фарсмæ авджыдзаг 
æмæ сыкъа. 
— Ехх, нана, æппæт дæр хорз, фæлæ... 
«Фæлæ»-йы фæстæ цыдæр сагъæс кæй ис, уый фембæрста 
Бæдту æмæ рæвдаугæ афарста йæ фырты: 
— Фæлæ, куы зæгъай, мæ фырт, уæд ма дзы æндæр дзырдæн 
æнæфæуромгæ нæ вæййы. Цæуылдæр-ма сагъæс кæныс. 
— Уыцы сагъæстæн абон ацухгæнæн нæй, баба, фæлæ мах 
дæр иу байрагæн исты амал скæнæм. — Систа къоиагæронæй тæ- 
бæгъ æмæ авджыдзаг. Рахизырдæм разылд æмæ цырд къах- 
дзæфтæй фæцæуæг. 
Бæдту, йæхиуыл дзуæрттæ афтауыны фæстæ, арф ныуулæ- 
фыд æмæ йæ усæн афтæ: 
— Ацы гуырды ма нын Хуыцау ныллæвар кодта, мæ уд йæ 
тæхæнтæ æмæ йæ бадæнты фæхъхъау, æмæ йын иу байрагæн 
исты амал бакæнæм. Кæсыс, куыд бакатай кодта? Йе ’мцахъхъæн- 
тæм хæлæг кæны. 
Дзæрæхоны бæргæ фæндыд, цæмæй исты бæззон ныхас зæгъа 
байраг балхæныны охыл, фæлæ ихсыд, æвадат хæдзары кæцæй 
æрывзæрдаид байраг балхæныны аргъ æмæ загъта: 
— Уас, йæ ныййарæг амæла, тынг бæллы, тынг, мæ хъæбул 
бæхыл бадынмæ. 
Адæмæй къух бакæнæн дæр нæ уыди дзуары фæзы, зæххæн 
уæз кодтой, зæххæн. Чи æрдæграсыг, чи йæхи дæр нал æмбæр- 
ста. Чи та æнкъардхуызæй каст хъæлдзæг адæммæ. Дзуары фæзы 
цъæх нæууыл иуцалдæр раны хъазт сарæзтой. Къæрццæмдзæгъд 
доны сæх-сæхимæ иу кодта. Фæндыры зæлтæ цыма кæрæдзиимæ 
ерыс кодтой, уыйау сæ сæрдыгон уддзæф дард скъæфта. 
Алæмæт йæхи куы бафæдзæхста, уæд сæ мыггаджы хъазты 
балæууыд. Фæсивæдæн диссаджы æхсызгон дæр уыди. Сæ къæрцц- 
æмдзæгъд фæтынгдæр кодтой, фæндыр тынгдæр ныззæлыд. Сы- 
хæгты лæппу Зантемыр йæ цъæх нымæтхудыл хæрдмæ фæхæ- 
цыд æмæ бауад Алæмæтмæ. Йæ хъусы йын сусæгæй дзуры: 
— Уæртæ уыцы фæндырдзæгъдæг дæ зæрдæмæ нæ цæуы? 
Бакæс-ма, бакæс, хуртæ æмæ дзы мæйтæ хъазы. Гъе, куыд дæ, 
кæд нæ ныддыз-дыз кодтай йæ рæсугъддзинадæй. 
Фæндырдзæгъдæг чызг, цыма фехъуыста лæппуйы ныхæстæ, 
уыйау фæсырх, къухы æнгуылдзтæ фæндыры амонæнтыл тагъд- 
дæр азгъордтой, фæлæ цæмæндæр йæ сæр иуырдæм фæкъул кодта. 
Фæсивæд сæ къухтæ тынгдæр æрцавтой, æмæ Зантемыр, йæ 
къухы цы лæдзæг уыди, уымæй Алæмæты къæхты цуры хахгæ- 
нæгау ракодта. 
— Дæ хорзæхæй, сахъхъ лæппу, ма бахæлæг кæн дæ рæсугъд кафт. 
— О, куы мæ ныууагьтаис, Занте, — æвæндонæй рахызт Алæмæт. 
Йæ рон æрдзæбæхтæ кодта, хъамайыл размæ æрбахæцыд, æмæ, 
кæимæ кафдзæн, уымæ æнхъæлмæ каст, фæлæ йæ бирæ кæсын 
14 

нæ бахъуыд. Зантемыр уайтагъд рахизын кодта фæндырдзæгъ- 
дæг чызджы. Чызг ныр тынгдæр фæсырх. Фырæфсæрмæй цы 
акæна, уый нал зыдта. Фæлæ ныртæккæ хуыздæр амал ницы 
уыди, æмæ йæ фæндырæй цæгъдгæ, раст цыма хъаз доны ленк 
кæны, уыйау æнæзмæлгæ сиры. Алæмæт уыцы рог айста йæ 
уæнгтæ. Æрзилы йæ фæрсты, хæрдмæ фæхауы æмæ чызджы раз 
иæ кьахфындзтæ æрсадзы. Чызг, цыма Алæмæтмæ кæсгæ дæр 
пæ кæны, уыйау сиры размæ, даргъ дзыккутæ дыууæ быдæй аив 
конд зæнгтыл сæхи цæвынц. Йæ нарæг астæуыл тынг фидыдта 
сатæгсау рон. Кафгæ-кафын-иу йæ дынджыр сау цæстытæ аивæй 
базылдта Алæмæтмæ, чи у, чи, ацы цæргæс, зæгъгæ. 
Бонджын Гæуысы фырттæ мардау фесты, Сæ дзыхæй ту нал 
хауд, топпы нæмыг сæ риуы ахызт, зæгъгæ, уæддæр сæ буарæй 
туджы схъис нæ ратагъдаид. Цæвиттон, Гæуысы хистæр фырт 
Дæбул уыцы чызгыл дзырдта. Гъе æмæ Зантемыр чызджы Алæ- 
мæтимæ кæй ракафын кодта, чызг «нæ», зæгъгæ, кæй нæ загъта, 
уый сæм мæлæты æгад фæкаст. Зантемыр уыцы хъуыддаг хатыд 
æмæ хъæрæй фæхъæр кодта: 
— Уый Косы-фырт у, Косы, сахъ лæппутæ. Тыджытæй йæ ма 
’нхъæлут. 
Дæбул тынгдæр адæнгæл фырмæстæй, йæ хъамайы сæрыл 
æрхæцыд æмæ лæбурæгау загъта: 
— Гъо, гъо, зонæм æй, зонæм, Бæдтуйы æнæфæныкæй хъал 
фырт у. Мæнæ йæ чъиритæ йæ дæларм, афтæмæй адæмы фæстæ 
хидкалгæ чи сæпп кодта æнæбæхæй. 
Зариффæ ма иу зылд ракодта, ныллæг йæ сæрæй акуывта 
Алæмæтмæ æмæ йæ бынаты æрбадт. 
Гъæйда-мардзæ, уый та дыккаг дудгæбон Дæбулы зæрдæйæн. 
Раст ын цыма Зариффæ тæвд уæхст йæ зæрдæйы атъыста, афтæ 
фæци. Бауад чызгмæ, йæ сины сæртыл æрхæцыд, йæхи размæ 
фесхъæл кодта. Æвзист бæрцытыл йæ цæст ахаста æмæ æнæв- 
вæрсонæй дзуры: 
— Хъапланы буц чызг, дæ сæрмæ та куыд æрхастай, уæртæ 
Косты Бæдтуйы сыстбæрзæй фыртæн дæ сæрæй уæздан акувын. 
Зариффæ артау ссыгъд, йæ фидауцджын уæнгтæ барызтысты, 
йæ хурх æрбауынгæг æмæ лæмарæгау уынгæг хъæлæсæй сдзырдта: 
— Æмæ дæ мæнæн уынаффæгæнæг чи кæны?! 
Адæм сыл амбырд сты. Иннæ мыггæгтæ дæр сæ кафын фæуагъ- 
той æмæ сæ цæстæнгас аздæхтой Косты кафты зиллаккмæ. 
— О Гæуысы сырхбæрзæй фырт, кæд дæ дæ хъару равдисын 
фæнды, исты дæ ис мемæ дзырддаг, уæд мемæ дзур, мæнæ мемæ, 
кæйдæр чызджы раз дæхи ма тил, — сабыр, æдыхст хъæлæсæй 
йæм бадзырдта Алæмæт. 
Дæбул, цæф арсау, фæбогъ кодта: 
— Ау, ме ’ххуырст мæм æртхъирæн кæны? Æмæ уæ мæ цъæх 
бæхы къæбæртæй куы фæхастон æнæхъæн афæдз! 
— Дæбул, Дæбул, æгæр-æгæр ма кæн, фæлтау де ’взаг дæ 
15 

фæсдæндæгты нымбæхс. Науæд... — йæ маст уромгæ баппæрста 
йæ иыхас Зантемыр. 
Адæм куы бамбæрстой, æнæфыдбылызæй нæ ахицæи уыдзæн 
хъуыддаг, уæд се ’хсæн бацыдысты æмæ сæ ныйиргъæвтой. Хъаз- 
ты фæстæ алчи йæ дугъоны рæвдз кодта дугъмæ. Ныр Алæмæт 
æрæнкъард. Адæм афтæ æнхъæл уыдысты, зæгъгæ, йыи Тыджы- 
ты Гæуысы фырт йæ уæнгты тас сæвзæрын кодта. Фæлæ Алæ- 
мæт Гæуысы дыууæ фырты мурмæ дæр нæ дардта. Æрмæст æм 
тынг æгад æркаст, æнæбæх кæй у, уый. 
Иуварс ацыд Алæмæт æмæ касти дугъы уанджытæм. Уалынмæ 
дзуары фæзмæ ’рбаласта чидæр иу бæрзонд æмæ даргъæлвæст сырх 
бæх. Лæппутæ йыл фæлварæн кæнынц, фæлæ, марадз-зæгъ, æввахс 
никæй уадзы, нæ фæстæгтыл слæууы. Куы та йæ сынæг фæзилы. 
Æгæрыстæмæн дæндагæй дæр лæбуры. Бирæ ракæ бакæйы фæстæ 
бæхы хицау рамæсты, ехсæй йын йæ сæр фæцæф кодта: 
— Гъа, уæдæ, æнæхайыр фæу, уый дын! — æмæ уæнтæхъилæй 
раздæхт фæстæмæ, йæ бæх йæ фæстæ ласта. 
Алæмæт йæ бадæнæй фæтæррæст ласта, æруад лæппуйы размæ 
æмæ йын зæгъы: 
— Бахатыр кæн, æфсымæр, æнæзонгæ æмбалæй бæх ракурын 
аив нæу, фæлæ, кæд гæнæн ис, уæд ма мын дæ бæх авæр, æз 
уæртæ уыцы дзæдæлæн йæ бон базонын кæнон, — йæ къухæй 
ацамыдта Дæбулмæ. 
— Æнæхайыр фæуæд, мæхи бæх абон райсом уымæн нæ рала- 
стон ардæм, ацы бæх дугъы тынг æгъуыстаг у. Гъе æмæ йæ, мæ 
мады ’фсымæр, уæртæ Фугæджынхъæуы цæры, кæд искуы фехъуыс- 
тай Козаты Хъаплаи, зæгъгæ, уымæй раластон. 
— Нæ, никуы фехъуыстон, — цыбыр дзуапп радта Алæмæт. 
— Кæд дæ дæ хъаруйæ ныфс ис, уæд, табуафси, айс... Æз дæр 
уыцы налаты мæстæй тъæипытæ хауыи. Йæ саулохагæй æгæр 
æппæлы. Кæс ма, кæс, уæртæ иукъахынхидыл куыд скъæры. 
Лæппутæ æдзынæг кæсынц Дæбулмæ. Уый дардæй раскъæры 
йæ дугъоны. Дугъон уайы, цыма зæххыл нæ хæцы, афтæ. Иукъа- 
хын хидмæ куы бахæццæ вæййы, уæд та дзыхълæуд фæкæны. 
Дæбул размæ фæцæйсхъиуы бæхы сæрты, фæлæ йæхи фæуромы. 
Алæмæт æфсæрмыгæнгæ райста æиæзонгæ лæппуйы къухтæй 
бæхы рохтæ. Бæх, тарст сырдау, йæ сæр фæхъил кодта. Фæс- 
тæмæ йæхи ауагъта. Ныххуыррытт кодта æмæ архайы идоны 
рохтæ Алæмæты къухтæй атоныныл. Алæмæт хæрзцыбыр пых- 
хæцыд идоныл. Бæх уыцы иу схъиуд фæкодта æмæ хъендурау 
йæ фæстæгтыл алæууыд. Фæлæ Алæмæт нæ фæтарст. Рохтæ 
бæхы сæрты æрбаппæрста, æмæ бæхы саргъыл куыд февзæрд, 
уый ничи бафиппаидта. 
Адæм схор-хор кодтой. Зариффæ, цыма йæ мидбынаты бандзыг 
фырцинæй, уыйау нæ фæндыры тæнтæ æрдæгивæзтæй баззадысты. 
«Уый... уый... уыцы лæпну нæ бæхыл куы бады!» — сдзырд- 
та йæхипымæры. 
16 

Цæвиттон, бæх Зариффæйы фыд Хъапланы уыди. 
Алæмæт бæхы йæ къæхтæй фесхуыста. Комы иудзæвгар ба- 
уад, стæй уæд — фæстæмæ. Адæм дисы бафтыдысты. Сæ цæс- 
тытæ ныццавтой Алæмæты фæстæ. Уый йæ бæх хидмæ сарæзта. 
Алæмæт, цыма бынтондæр бæхы рагъыл нæй, афтæ бæхы къу- 
балмæ йæ сæр æруагъта. Бæх дын уыцы иу сæррæтт æрбакодта 
Дæбулы фæрсты æмæ цæстыфæныкъуылдмæ нарæг хиды сæрты 
цæргæсау атахт. Адæм нымдзæгъд кодтой. Алæмæтмæ бæх цы 
лæипу радта, уый фырцинæй йæ мидбынат скафыд. Бауад За- 
риффæмæ æмæ йын аппæлыд: 
— Кæсыс, Зари, уыцы лæппумæ? Йæ номæй дæр æй нæ афар- 
стон, абонæй фæстæмæ уыдзæн ме ’фсымæр!.. 
— Цымæ кæцы хъæуккаг у уыцы сахъгуырд? — цингæнгæ йæ 
афарста Зариффæ. — Нæ бæх уыцы лæппуйæн бæзгæ у. 
Адæм дзуары бын цъæх нæуыл куы ’рбадтысты минас кæныныл, 
уæд комы хистæртæ æгъдаумæ гæсгæ æртæ уæливыхы æмæ дзи- 
дзайы хай рарвыстой Алæмæтмæ. Уый фæстæ та йын йæ цæрæнбоны 
тыххæй гаджидау рауагьтой. Зариффæ-иу аивæй бакаст Алæмæтмæ. 
Йæ фæтæн ныхыл, йæ дынджыр сау цæстытыл, йæ къæлæс æрфгуы- 
тыл-иу æрурæдта йæ цæстæнгас æмæ-иу йæхимидæг загъта: 
«Тæхуды, æмæ дæ уарзондзинадæй чи бафсæддзæн». 
Изæры дзуарæй куы раздæхтысты Алæмæтитæ, уæд Занте- 
мыр сæхимæ дæр нæма бауад, фæлæ смидæг Бæдтуты хæдзары 
æмæ цингæнгæ рахабар кодта: 
«Абон дзуары фæзы Алæмæт алцæппæтæй дæр уæлахиз кодта: 
кафынæй дæр, бæхыл бадынæй дæр. Адаем ыл сæ цæст æрæвæрдтой». 
Дзæрæхон исдуг бахъæлдзæг, стæй уæд фенкъард, йæхины- 
мæр бакатай кодта: 
«Мæ иунæг та адæмæн номхæссæн фæци. Цæстæвæрæн та 
иыл æркодтой, мæгуырæн цы уа, уый адæм дисы бын фæкæ- 
нынц. Дæ-дæ-дæй, мыййаг та... Мæ дзæгъæл сæр уынджы къæ- 
йыл куы аззайа, ниугæйæ...» 
Иуизæр мæгуыр сыхæгтæ ныхасы бадтысты: чи æнусон ду- 
рыл бадт, чи та хистæрты раз лæууыд æмæ æдзынæг хъуыста 
зæрæдты таурæгътæм. Алæмæт дæр уыди ныхасы. Æмæ та æрæф- 
тыдтой, Гæуысы фыртимæ йын дзуары фæзы загъд куыд бацай- 
дагъ. Алæмæт æнæдзургæйæ бадт æмæ къæцæлтæ амадта, цыма 
Зантемыриты ныхæстæ хъусгæ дæр нæ кодта. Зантемыры ныхæ- 
стæм иннæ лæппутæ худæгæй мардысты. Æваст сæ хъустыл ауад 
куыйты рæйын. Ныхасы адæм сæ ныхас фæуагътой æмæ хъæуы 
’рбацæуæнырдæм æнæдзургæйæ сæ цæстæнгас аздæхтой. Уæдмæ 
хъæугæронæй æрбазынд цавæрдæр барæг. 
Барæг куы бамбæрста, ныхасы бадджытæ сæ цæстæнгас уымæ 
скодтой, уæд йæ зæвæттæй бæхы тынгдæр басхуыста, идоны рох- 
тыл йæхирдæм ’рбахæцыд. Бæх дæр, цыма йæ хицауы хъуыды фем- 
бæрста, уыйау йæ сæр бæрзонддæр систа æмæ йæ цыд фæрогдæр 
кодта. Барæг куыддæр *а<ут?ПНгР гт-™от'гп™"| ^ф™ *туу фæурæдта. 
2 Бнлзырты Димлтр 
17 

— Уе ’зæртæ хорз æмæ фарн уæ ныхасы, — раарфæ сын кодта 
уазæг. 
Зæрæдтæ сæ бадæн дуртыл базмæлыдысты æмæ арфæ ракод- 
той уазæгæн. Кæстæртæ сæ бадæнтæй фестадысты æмæ иуварс 
алæууыдысты. 
Барæг йæ бæхæй куы ’рхызт, уæд ын Алæмæт, йæ бæхы рох- 
тæм бавналгæйæ, загьта: 
— Дæ хорзæхæй, бæх ме ’вджид уæд, фæлæ дæхæдæг уæртæ 
хистæрты цур æрбад. 
Лæппутæ бæхыл атыгуыр сты. Чи йын йе ’взистгопджын саргьмæ 
каст, чи йæ лыстæг къæхтæм, чи та йын йе ’сгарæнтæм æвналы. 
— Диссаджы хайуан у, диссаджы, — цингæнгæ загьта Зантемыр. 
— Занте, кæд ма исты зонын, уæд мæм ацы бæх, чысыл раз- 
дæр кæй кой кодтам, уыцы бæхы хуызæн кæсы. 
Зантемыр бæстондæр йæ цæст ахаста бæхыл æмæ гуырысхо- 
гæнгæ загъта: 
— Уый хуызæн у æцæг, фæлæ... 
Уазæг цæуылдæр аныхæстæ кодта, сæ цардæй афæрстытæ 
кодта мæгуыр сыхæгты, стæй сæргом кодта, йæ зæрдæйы цы 
хъуыды уыди, уый. 
— Косты Бæдту уæм чи уыдзæн? — бафарста уазæг. 
Бæдту йæ худыл схæцыд, бакаст уазæгмæ, æмæ дзы цыма 
тæрсгæ кæны, уыйау ныллæг хъæлæсæй загъта: 
— Æз дæн Бæдту, фæлæ дæ цæмæн хъæуын, цы хъуыддаджы 
дын сбæздзынæн? 
— Дæумæ мын амындæуы, зæгъгæ, дам, дæуæн ис диссаджы 
фырт. Хъаруйæ, æппæтæй — æххæст. 
— О, дæ рын бахæрон, мæ хуызæн мæгуыр лæгæн цы Хуыцау 
дæтты ахæм гуырд? 
Аныхæстæ-ма кодтой, стæй Бæдту уазæгимæ сæхимæ ацыдысты. 
Алæмæт дæр уазæджы бæх йæ фæстæ аласта æмæ йæ сæ уын- 
джы абаста. Хæдзары та тæрхæгыл куы ’рбадтысты, уæд уазæг 
æркой кодта: 
— Уæдæ цы зæгъыс, Бæдту? Дæ фырты мын ратт æххуырсты! 
Æндæр хъæуты дæр ис мæгуыртæ, хур дæр сыл куынæ ’ххæссы, 
хур. Фæлæ мын Тыджыты Гæуыс дæумæ бацамыдта. Иудзырдæй, 
ратт мæм дæ фырты æмæ дын æз та, дæ мæгуыр цард цæмæй фæ- 
рогдæр уа, уый бакæндзынæн. Акæс-ма мæнæ, дæ хæдзар уымæл, 
æнуды тæф куы кæны. Дæхицæн иу-дæс фысы цы хæлæг кæныс? 
Бæдту йæ уазæджы фæлитой ныхæстæй бамбæрста, дæс фысы 
йын кæй фæнд кæны йæ лæппуйæн æххуырсты мыздæн. Арф 
ахъуыды кодта. Бæргæ йæ нæ фæнды йæ иунæджы æнæхъæн 
афæдзы дæргъы ма фена, фарон та йын æнæхъæн аз Тыджыты 
Гæуысмæ уыди æххуырсты æмæ ма йын фæззæджы радта æрмæст 
æртæ фысы, кæд фидыд æртындæс фысыл уыдысты, уæддæр. 
Бæдту арф ныуулæфыд æмæ мæтгæнгæйæ сдзырдта: 
— Цæй, цы бакæнон, Бæргæ тæригъæд у мæ иунæг алы аз 
18 

искæмæн фыййау цæуынæн, фæлæ мын ам дæр цы кусдзæни, цы 
мын ратдзынæ æххуырсты мыздмæ? 
— Мæ дзугтæй дын рахицæн кæндзынæн дæс фысы. Иудзыр- 
дæй, кæд мæ бирæ ахаудзæн, уæддæр мæ нæ фæрисдзæн, дæуæн 
мæ цæст уарзы, Хъаплан мæгуырæн тæригьæд зоны. 
— Уый тыххæй стыр бузныг, Хъаплан, фæлæ уыцы мызд æгæр 
цъус у. 
Хинæйдзаг Хъаплан куы бамбæрста, дæс фысыл ардыгæй 
æххуырст нæ акæндзæн, уæд ма сæм фондз бафтыдта. Æмæ йæ 
рæсыд къух ауыгъта: 
— Цæй, уæдæ фæуæд афтæ, фынддæс... Гъеныр уæлдай дзырд 
мауал кæн! — æмæ кæрæдзимæ сæ къухтæ радтой. 
Дзæрæхоны зæрдæ æрбауынгæг. Йæ кæуын йæ хъуырмæ 
схæццæ, фæлæ йæхи тыхурæд кодта. Бæргæ йæ нæ фæндыд, йæ 
иунæг хъæбулы та æххуырсты ратта æнæхъæн афæдз. Йæ ныф- 
сы къæдзæх искæй дзугты фæстæ хæта фыййау бæгъæмвадкъа- 
хæй. Фæлæ мæгуыр, æвадат цард лæджы кæм нæ бамидæг кæн- 
дзæн. Цы йын нæ бавзарын кæндзæн зындзинадæй. Гъе æмæ йæ 
хъæбулы йæ хъæбысы ныттыхта æмæ æхгæд хъæлæсæй загъта: 
— Дæ ныййарæг сау ингæны куы ныххауид, мæ зæрдæдарæн, 
æмæ мын адæмы фæсдуæртты куынæуал рахау-бахау кæнис. 
Алæмæт йæ мадмæ йæ мидбыл бахудт æмæ йын хъæлдзæгæй загьта: 
— Нана, цæмæй мын тæрсыс, исты куринаг чызг куынæ дæн? 
Фынддæс фысы та нæ мæгуыр хæдзарæн чысыл ныфс кæд уаиккой! 
Дыккаг бон Алæмæт сæумæрайсом фестад йæ хуыссæнæй æмæ 
кæмтты мидæмæ фæцæуæг Фугæджынхъæумæ. Ныр фыццаг хатт 
цæуы уыцы хъæумæ. Цæуы æмæ хъуыдытæ кæны: 
«Фæззæджы Хъапланæй ратæрдзынæн фынддæс фысы, нæ- 
химæ ма цы æртæ фысы ис, уыдонимæ нын æстдæс бауыдзысты. 
Цæй, уæд кæд нæ хæдзар чысыл фæхъæздыг уаид, кæд иу бæхы 
байраг балхæнынæн исты бафæразин». Афтæ хъуыдытæгæнгæ 
бахæццæ Фугæджынхъæумæ. 
Æризæр, æфсæст фосы дзугтæ сæрвæттæй сæхи хъæуты ’рдæм 
æристой. Алæмæт æрлæууыд хъæугæрон. Йæ цæст ахаста æнæ- 
зонгæ хъæуыл. Ахъуыды кодта, кæд йæ фысымты хæдзар æнæ 
искæй афæрсгæ базонид. Фæлæ йæм æгомыг хъæдтæ æмæ дуртæ 
ницы дзырдтой, нæ йын бацамыдтой бонджын Хъапланы хæдзар. 
Кæсы, æмæ хъæуæй рахызтис суадоны 4рдæм иу зæронд ус, йе 
уæхскыл донхæссæн къæрта. 
Алæмæт йæ хъуыдытæ æвиппайды фæсырдта æмæ æввахс ба- 
уад усмæ. Де ’зæр хорз, мæ мадыхай, зæгъгæ, йын загъта. Уый 
дæр ын арфæ ракодта: 
— Кæй изæр у, уымæй фæдзæхст у, мæ къона, — æмæ йæм 
æнæзонгæ цæстæнгасæй æрбакасти. 
— Бахатыр кæн, мæ мадыхай, фæлæ ам Хъаплан кæм цæры? 
— О, æнæнизæй фæцæрай, кæй дæ, уыцы мадæн, мæхæдæг 
дæр дæ бахæццæ кæнин, фæлæ дæлæ йæ чызг, мæ хур, суадонмæ 
19 

рацæуы æмæ дæ уый йæхæдæг фæхæццæ кæндзæн сæхимæ. 
Æвæццæгæн та дæу дæр æххуырсгæ бакодта. 
— О, æххуырсгæ, уæдæ мæнæй æндæр чи цы кæны, — дзуапп 
радта Алæмæт æмæ акаст чызджы ’рдæм. 
Æваст йæ зæрдæ фæсæххæтт кодта. Йæ цæстæнгас æгасæй 
дæр атыхст чызджы фидауцджын уæнгтыл. Йæ саукъæлæс æрфгуы- 
тыл, йæ къуыбыр риутыл, йæ даргъ ставд дыууæ быд дзыккуйыл, 
йæ нарæг астæуыл. Куыддæр фæсонтау, раст цыма æгасæй дæр 
мæлдзыджыты губакк фестад, уыйау йæ буар схæлбурцъ кодта. 
Ус æдзынæг каст Алæмæты цæсгоммæ, стæй уæд йæ мидбыл 
бахудт, йæ мæллæг рустæ тынгдæр фенцъылд сты æмæ йæ афарста: 
— Ай-гьай, дæ зæрдæмæ фæцыд Хъапланы уæздан Зариффæ! Уымæ 
бирæ сахъгуырдтæ цæуы усгур æмæ, дæ бон дæ уай, кæмæн йæхæдæг 
нæ комы, кæй та Хъаплан бирæгъы сырд фæкæны. Мæгуырæй 
йæ бафауы. Дынджыр ирæд домы, дынджыр, бонджын Хъаплан, 
йæ бон бакæла Хуыцауы цæфæй. Цыма йæхицæн цъус дзугтæ ис! 
— Уый цытæ дзурыс, мæ мадыхай? Æз Хъаплантæм усгур, 
мыййаг, куынæ цæуын. Æххуырсты сæм уыдзынæн, æндæр... 
Цалынмæ Алæмæт зæронд усимæ ныхæстæ кодта, уæдмæ сæ 
уæлхъус æрбалæууыд рæсугъд Зариффæ. Сæ хæд фарсмæ æрлæу- 
уыд. Йæ донхæссæн æрæргъæвта. Йæ цæсгом фæсырх. Нарст 
уадултæ сырхфарс фæткъуыты хуызæнæй разындысты, æмæ За- 
риффæйы цæсгом тынгдæр сфидауцджын. 
Ныллæг æмæ æфсæрмыгæнгæ хъæлæсæй, уе ’зæртæ хорз, 
зæгъгæ, загъта æмæ Алæмæтмæ бакаст. Уый дæр ын арфæ ракод- 
та æмæ дыууæ æвзонджы сæ цæстæнгасæй кæрæдзи ахъæбыс 
кодтой. Зариффæ йæхимидæг бадис кодта: 
«Мæ къонайыл, уый дзуары бын, дзуары фæзы йæ кафынæй 
йæхимæ адæмы цы Алæмæт æркæсын кодта, уый куы у!». 
Фæлæ Алæмæт та, Алæмæт! Зæрдæ риуæй рацæйтыдта, йæ- 
хинымæр загъта: 
«Ацы чызгмæ мæ цыдæр хуыцау хæстæг кæны. Æвæццæгæн, 
уый ме ’намонд уыдзæн», — стæй афарста чызджы: 
— Дæ фыд бынаты ис? 
— О, бынаты ис, цом. Уый дæр дæм æнхъæлмæ кæсы. 
Сабыр цыдæй цыди Алæмæт Зариффæйы фæстæ. Йæ зæрдыл 
æрбалæууыд, дзуары бын иумæ куыд кафыдысты, Гæуысы фырт 
сæм уый тыххæй куыд фæхæрам, лæбурынмæ йæхи куыд рацæттæ 
кодта Алæмæтмæ, фæлæ сæ куывддонттæ куыд баиргъæвтой. 
Хъапланты размæ куы бахæццæ, уæд йæ цæст ахаста уæрæх 
кæртыл. Фыстæ йæм æцæгæлоны цæстæй ракастысты. Уæртæ 
мæнгагъуысты цы æртæ бæхы баст ис, уыдон дæр сæ сæртæ 
æвæндонæй раздæхтой Алæмæтмæ æмæ йæм кæсынц. 
Алæмæты зæрдыл æрбалæууыдысты Тыджыты Гæуысы бирæ 
фæллæйттæ, йæ фосы дзугтæ. Æмæ йæхимидæг бакатай кодта: 
«Сыгъд кæдæм цæуыс, æмæ уырыдмæ, — раст мæныл дæр 
уый ми цæуы. Ам дæр, Гæуысау искæй тугæй чи ссырхбæрзæй, 
ахæм фысым кæй ис, уый бæрæг у». 
20 

Æхсæв йæ тар хъæбысы нытгыгъта æгас хъæуы. Дцæмæй алчи йæ 
1ь1стæны раджы афынæй, фæлæ Алæмæт нæ фынæй кæны. Уый йæ 
1ыстæны утæхсæн кæны зынудисæгау. Хъæмпы уæлæ куы йæ иу фар- 
сыл æрзилы, куы та — иинæуыл, фæлæ нæй, йæ хуыссæг фæлыгъд. 
Хъуыды кæны, йæ ног фысым дæр Гæуысау дурзæрдæ куы разы- 
иа фæззæджы, куы ницы йын авæра æмæ йæ афтидæй куы арвита. 
Иууыл тынгдæр та йæ сагъæс уыди Алæмæтæн уый, æмæ йæм 
Зариффæ мидбылхудгæ кæй дзырдта, фæлмæн ныхæстимæ йыл 
кæй сæмбæлд знон хъæугæрон. 
Æрбабон, фосы дзугтæ бæгъ-бæгъ систой. Бæхтæ дæр сæхи 
радав-бадав кæнын райдыдтой. 
Алæмæт фестад йæ лыстæнæй, йæ дзаумæттæ тагъд-тагъд акод- 
га. Йæ цæстытæ йæ армытъæпæнтæй асæрфта æмæ рауад уынгмæ. 
Фæкаст, æмæ цы æнхъæл нæ уыди, уый та йæ цæсты раз фев- 
зæрд. Мæнæ Зариффæ йæ дзыккутæ бигæ рахызт сæ хæдзары 
дуарæй. Алæмæтмæ фæкаст æмæ йæм мидбылхудгæ дзуры: 
— Уый куыд раджы сыстадтæ, нырма карк йæ бадæнæй дæр 
куынæ ратахт. 
— Ау, æмæ ды мæнæй раздæр куы сыстадтæ. Æххуырст фы- 
сымтæй раздæр хъуамæ сыста! — аивæй бакаст Алæмæт чызгмæ 
æмæ йæхинымæр бадис кодта: «Уæдæ Гæуысæн куы уыди чызг. 
Сихорафонмæ-иу йæ хуыссæнæй не сыстад. Мæныл-иу куы фем- 
бæлд, уæд-иу мыл былысчъилтæ кодта. Æвæццæгæн, ацы чызг 
хæларзæрдæ у. Гæуысы чызгау æнæсæрмæхæссон нæу». 
— Мидæмæ цæуылнæ цæуыс, Алæмæт, ныр дæхи афтæ æнкъар, 
цыма нæ бинонтæй дæ. 
Алæмæтæн та Зариффæйы дзырдмæ йæ зæрдæ ныссæххæт 
кодта. Æххуырст уæвгæйæ-иу æм фысымтæй йæ номæй ничи дзырд- 
та. Æрмæст ын уыди иу ном, æххуырст, зæгъгæ. 
— Мидæмæ та мæ кæм æвдæлы, фæлæ дæ фыд нæма сыстад? 
Мæ куыст цæмæй райдайон, уый мын ацамонæд, — æмæ та аса- 
гъæс кодта чызджы ныхасыл: 
«Уæхи бинонтæй та кæцæй дæн... уæд дысон уæртæ бæхдоны 
цæмæн хуыссыдтæн галгуыфы мидæг хъæмпыл?..» 
Уыцы бонæй фæстæмæ Алæмæт райдыдта фыййау цæуын 
Хъапланы дзугты фæдыл. Бирæ тухитæ æвзæрста, бирæ æххор- 
маг бонтæ æрвыста, фæлæ сæ мурмæ нæ дардта, æрмæст æдзух 
хъуыды кодта: кæд æрлæудзæн фæззæг, Хъаплапæй кæд райс- 
дзæн йæ фынддæс фысы æмæ сæ йæ мад æмæ йæ фыдмæ кæд 
балæууын кæндзæн. Сæ хæдзармæ йæ ныййарджыты абæрæг 
кæнынмæ дæр никуы ауад æгас сæрды дæргъы. Æниу æй тынг 
фæндыди сæ фенын, тынг сæ мысыди. 
Фæлæ, Алæмæтæн йæхи загъдау: «Æххуырстæн йæ хъуыдытæ 
— дард, йæ фезмæлæнтæ — уынгæг». Афтæмæй йыл ивгъуыдтой 
бонтæ, къуыритæ. 
21 

Иу изæр Алæмæт сæрвæтæй фос куы ’ртардта, кæрты сæ куы 
бакодта, æппæт йæ зылдтытæ куы фæци, уæд бацыд йæ бы- 
натмæ æмæ арт бакодта. 
Уыцы бон райсомæй изæрмæ арв тугтæ дæр калдта, æнæбан- 
цайгæ фæуарыд æмæ Алæмæты уæнгты суанг стджыты онг ахъард- 
та. Йæ цухъхъайы зæронд раласта æмæ йæ артмæ хæстæг ацау- 
ыгъта. Йе ’рчъитæ йæ къæхтæй фелвæста æмæ уымæл фæсæлттæ 
арты фарсмæ баппæрста. Уайтагъд фæсæлтты уымæл æмæ æнуд 
тæфæй чысыл хæдзаргонды къуымтæ айдзаг сты æмæ Алæмæты 
сыгъдæг уæлдæфахуыр фындзыхуынчъыты смидæг. Лæппу арф 
ныуулæфыд æмæ сагъæсты аныгъуылд... 
Æваст чидæр дуар æрбахоста. Алæмæт йæ хъуыдытæй фæип- 
пæрд. Фæкаст дуары ’рдæм, фæлæ уынæр, гъе æндæр ахæмæй 
йæ хъустыл ницыуал ауад. Алæмæт исдуг фæджихау, зæгъгæ мæм 
ацы æнафоны дуар чи ’рбахоста?.. 
— Кæцы дæ? — сабыргай йæм адзырдта Алæмæт, — æрбахæц 
дуарыл æмæ мидæмæ рахиз! Исты мын Бæдтуйы чындз куынæ дæ... 
Дуар байгом кодта Алæмæт, æмæ къæсæргæрон Зариффæйы 
лæугæ куы ауыдта, уæд йæ буар ныддыз-дыз кодта. Фырæфсæр- 
мæй ма цы зæгъа, уый нал ардта. Бафæндыд æй, ныртæккæ зæхх 
куы фескъуыид æмæ дзы æгасæй дæр куы аирвæзид. 
Йæ сæр йæ риуыл æруагъта æмæ æфсæрмыхъæлæсæй загъта: 
— Ныххатыр мын кæн ме 4дылы ныхæстæ, Зариффæ... Ам 
дуаргæрон ды лæууыс, уый æнхъæл мæ фыны дæр никуы уыд- 
тæн. Хъæуы лæппутæй кæд исчи у, зæгъгæ. 
— Афтæ цæуыл стыхсай, Алæмæт, кæнæ адæймаг цæуыл смæ- 
сты уа, ахæмæй æз куы ницы фехъуыстон. Фæлæ мæнæ тæбæгъ, 
айс æхсæвæр, хуыцауæхсæв у, гъе æмæ дын гыцци мæнæ иучы- 
сыл цыдæртæ рарвыста. Айс æмæ дзы ахæр. 
— О Иунæг Хуыцау уын хорз амонд ратта. Ахæмтæ хæрыныл 
æххуырст кæд уыди ахуыр? — æниу хуын цæмæй хъæздыг у, 
уый нырма Алæмæт зонгæ дæр нæ кæны. — Хъарм хæринаг мын, 
мыййаг, мæ ахсæн куы бахъыгдара. Æдзух хус къæбæрыл фæ- 
цайдагъ æмæ... 
Зариффæ лæппуйы хынджылæг ныхæстыл бахудт, фæлæ йын 
тæригъæд тынгдæр фæкодта. Радта тæбæгъ Алæмæтмæ æмæ йын 
ныллæг хъæлæсæй загъта: 
— Дæхиуыл ацин кæн, æрмæст бабайæн мацы срæди. Уый 
тæригъæдтæ нæ зоны. 
— Ау, æмæ сæ дæ мад нæ рарвыста? 
— Гыцци... фæлæ... — фæтыхст Зариффæ лæппуйы фарстмæ. — 
Кæд дæ фæнды, уæд гыццийæн дæр ма зæгъ ацы хуыны хабар, — 
æмæ фæцæуæг сæхирдæм. 
Уæвгæ Зариффæйы хуыны ’рбахасты хабар уыди афтæ: Хъап- 
ланæн æрвыл хуыцауæхсæв дæр кусарт уыди — куы уæрыкк, 
куы сæныкк, куы та-иу стырдæр кусарт. Фæлæ-иу дзы Алæмæт 
йæ ком дæр никуы басой кодта, хъæстæ дæр никуы фæци Алæ- 
мæт Хъапланы кусæрттæй. 
22 

Ацы æхсæвы кусартæй Зариффæ фидарæй ахицæн кодта, цæ- 
мæй дзы Алæмæт дæр бахæра. «Фыдæбон Алæмæт кæны нæ фосы 
фæстæ, уæд æм цас диссаг кæсы бабамæ иу кæрдих барвитын. 
Лæг ма йæ куыдзæн къæбæр аппары, æмæ уый адæймаг куы у...» 
Йæ мад арынджы мæнæуы ссадæй тæнæгцъарджын уæливыхтæ 
кодта æмæ сæ дынджыр чъецийыл* тæвд цæхæры фыхта. Уæли- 
выхтæ куыд фыхтысты, афтæ сæ иста æмæ сæ къонагæрон, артмæ 
хæстæг, тæбæгъы кæрæдзийыл æвæрдта. 
Зариффæ хæстæг бацыд йæ мадмæ, йæ цæстытæ цины æрттывд 
фæкодтой æмæ ныллæг хъæлæсæй дзуры: 
— Гыцци, ацы уæливыхтæй ма мын иу авæр. 
Мад фæсонтау. Йæ кæрдзын кæнын фæуагъта, фездæхт йæ 
иунæг чызгмæ, йæ риумæ йæ ’рбалхъывта. 
— Дæ ныййарæджы сæр сыджыты фæуа, мæ хъæбул, æвæц- 
цæгæн дын æххормаг у? Æмæ дæ фыды нæргæ хæдзар æппæтæй 
дæр йедзаг куы у, уæд дзы ды цы ахæрай, уый нал ис? 
— Нæ, гыцци, стонг мын нæу, фæлæ... 
— Фæлæ цы, гыццийы хъæбул, исты дæ, мыййаг, риссы? — 
æмæ йын йæ цæсгоммæ æдзынæг бакаст. Фæлæ мад Зариффæйы 
нарст æмæ фидауцджын цæсгомыл ницы рынчыны нысан бафип- 
пайдта. Йæ чызг æм уæлдай хъæлдзæгдæр фæкаст. 
— Цæмæн дæ бахъуыд уæдæ уæливых, мæ хуры тын? 
Зариффæ йæхи фæныфсджын кодта æмæ ныллæг хъæлæсæй 
дзуры: 
— Уæртæ йæ уыцы кæйдæр лæппуйæн бадæттон. Цас диссаг 
у, æмæ уый дæр иу хатт иу хъарм къæбæр бахæра... Уый дæр мад 
æмæ фыды хъæбул у, уымæн дæр зæрдæ ис, уымæ дæр йæ ныййар- 
джытæ æнхъæлмæ кæсынц, стыр ныфс дзы æвæрынц. 
Ацы ныхæстæ Зариффæйы дзыхæй фæд-фæдыл куыд раз- 
гъæлдысты, уый йæхæдæг дæр нæ бафиппайдта. 
Мад иу уысм ницыуал сдзырдта. Асагъæс кодта. Нæ йæ фæн- 
дыд, се ’ххуырстæн сæ уæливыхтæй барвита, уый. Фæлæ йæ 
иунæг чызг æгæр лæгъстæ кæй кодта, уый тыххæй йын фæтæ- 
ригъæд кодта æмæ йæ чызджы хъусы бадзырдта: 
— О, дæ бонæй дæ уа, мæ буцхаст хъæбул, ма мын бауарзай 
уьтцы кæйдæр тæригъæддаджы?! — æмæ сусæг худтæй бахудт. — 
Дæ фыд дæ уый куы базона, уæд... — загъта ма Куысыфтон æмæ 
та фæхудт йæ чызгмæ. 
— Алæ, гыцци, цы мæ хынджылæг кæныс... Афтæ йын тæ- 
ригъæд кæнын, æндæр... 
— Хорз, мæ хъæбул, хорз. 
Мад къонагæрон уæливыхтæй сæ тæккæ сæбæкдæр фæхицæн 
кодта æмæ йæ Хъапланы аивæй тæбæгъы авæрдта. Зариффæйæн 
мæлæты хъыг уыди, йæ мад уæливыхтæн сæ къæрисдæр кæй 
равзæрста, уый, фæлæ æргом ницы сдзырдта. Уымæн æмæ уый 
æнхъæл дæр нæ уыди. 
* Ч ъ е ц и — æлыгæй арæзт къæйгонд, фыцынц ыл уæливыхтæ. 
23 

Хъаплан дæр раст уыцы рæстæджы йæ кусарт уæнгтæгонд 
фæци. Фысы уæнгтæ даргъ æртыкъахыг фынгыл æрцагъд кодта 
æмæ тыргъмæ йæ къухтæ æхсынмæ рахызт. Зариффæ цырд фæ- 
лæбурдта фыдызгъæлмæ, иу хай дзы фелвæста æмæ йæ тæбæгъы 
авæрдта кæрдзынимæ. Цавæрдæр хæцъилы кæрдæн сыл амбæрз- 
та æмæ дуарæн иннæрдыгæй фæци. Æгæрыстæмæй Куысыфтон 
дæр нæ ауыдта, Зариффæ фысы фыд куыд фелвæста, уый. 
Алæмæт адджын æхсæвæр куы бахордта, уæд галгуыф лыс- 
тæныл æрхуыссыд. Йæхи банкъардта тыхджындæр, хъаруджын- 
дæр. Уæлдайдæр, хуын Зариффæйы уæздан къухтæй кæй рай- 
ста, уый йын йæ уæнгты цыдæр ныфс бауагъта. Æнæхъæн сæрды 
дæргъы Хъапланы хæдзары йæ хуыздæр хæринаг уыд хъæбæр 
кæрдзын. Кæд ма-иу стæм хатт цыхты къæртт фæзынд йæ хызы- 
ны, уæд-иу уыцы бон хуыдта йæхицæн бæрæгбон. Афынæй кæ- 
нын фæндыд Алæмæты, фæлæ йæ хуыссæг дард кæдæмдæр фæ- 
лыгъд. Йæ цæсты разæй нæ цух кодта, Зариффæ йæм мидбыл- 
худгæ хуын куыд æрбалæвæрдта æмæ йын фæлмæн, рæвдаугæ 
ныхæстæ куыд загъта. Æваст йæ хъустыл ауад уасджыты уасын. 
Алæмæт бадис кодта. Уый афтæ æнхъæл уыди, нырма æхсæвæй 
ницы рауад. Уалынмæ арв æмæ зæхх кæрæдзи хойын райдыдтой. 
Къæвда къæртайæ калæгау уарыд. Алæмæты æнæбары бынат дон 
фестад. Кæд бон нæма кодта, уæддæр лæппуйы бар-æнæбары йæ 
лыстæнæй сыстын бахъуыд. Йæ дзаумæттæ скодта æмæ æнхъæл- 
мæ касти боны ралæудмæ. 
Бæдту æмæ Дзæрæхон сæ иунæджы фенынмæ сæ былыцъæрт- 
тæ ’хсыдтой. Нымадтой, фæззæгмæ ма цы нымад бонтæ баззад, 
уыдон. Сæ хъæбулы ма дзæбæх æмæ сæрæгасæй куы фениккой, 
æндæр ницæмæуал бæллыдысты. Иу изæр та сæ кæрты æрбалæу- 
уыд Тыджыты æнæфсис Гæуыс. Искæдæм фæцæуынафон нал 
уыди, фæлæ та æнæфсис Гæуыс Тхелæй Хъоламæ бамидæг, цæ- 
мæй та Бæдтуйæн йæ куыстытæ бакæнын кæна. Бæдтутæм дуар 
бахоста æмæ сæм бадзырдта, фысымтæ, бынаты стут, зæгъгæ. 
Бæдгу ракаст, æмæ уынджы Гаеуысы лæугæ куы федга, уæд, цыма 
йе знаджы федта, афтæ фæци. Йæ цæстысындз уыдта Гæуысæй. 
Фæлæ йын ирон æгъдаумæ гæсгæ Бæдту æгасцу загъта. Уый дæр 
ын хинæйдзаг арфæ ракодта æмæ къулгæрон дурыл æрбадтысты. 
— Цæй, исты ног хабар дзур, Гæуыс, цы дæ ’рбахаста ацы 
æнафоны? 
— Цы кæнон, Бæдту? Лæгæн йæ хъуыддæгтæ куы къуылым- 
пы кæной, уæд ын æнæ рахау-бахау нæй. 
— О, уымæй раст зæгъыс, фæлæ ды бонджын лæг дæ, цæмæн 
афтæ тыхсыс? 
— Дæ рын бахæрон, Бæдту, бонджынæн фылдæр мæт æмæ са- 
гьæстæ ис йæ зæрдæйы... Дæ фырты дæр никуы абæрæг кодтай? 
Бæдту Гæуысы дзырдæй фæтарст, афтæ æвиппайды йæ йæ 
фыртæй цæмæн фæрсы, зæгъгæ, æмæ афарста Гæуысы: 
— Дæ хорзæхæй, исты, мыййаг.. 
24 

— Нæ, иунæг Хуыцауæй дæ бауырнæд, мæгуырауæй ницы 
фсхъуыстон. Фæлæ Хъаплан ме ’мсæр лæг у, æгæрыстæмæй мæм 
Хъапланимæ балымæн кæныны хъуыды дæр ис. Гъе æмæ дын дæ 
/кенпуйæн дæр æз ссардтон бынат. Акæса, фынддæс фысы мæнæ 
пс сты, нæ, Бæдту, хæдзарваг фæллой сты. 
— Кæд исты авæра, уæд, чи зоны, истæмæн феххуыс уой. Мæ 
пунæг, йæ рынтæ ахæрон, бæхмæ бæллы æмæ... 
— Гъе æмæ уæдæ, Бæдту, æз дæуæн æвзæры никуы бацыдтæн, 
инкуы дæр дын дæ хъыг райсдзынæн, фæлæ та мæ уæ сæр бахъуыд! 
— Цы, дæ хорзæхæй, Гæуыс? 
— Сагджын фæтæны мын цы уыгæрдæн ис, уый мын æнæ- 
карст у нырма, æркæрд мын æй, æмæ дын цы ’мбæлы, уый уæл- 
длнджынтæй бафиддзынæн. 
Бæдту асагъæс кодта йæхимидæг, зæгъгæ, Сагджын фæтæн 
хуссар у, кæрдæджы хур систа æмæ уыцы къулыл хус кæрдæгыл 
имр къах æрæвæрæн дæр нæй. Лæг фæбырыд, уæд хæрзбон зæгъ 
дæ мæгуыр биноитæн. Æмæ йын фергом кодта йæ хъуыды: 
— Ау, æмæ ныр мæнæ Майрæмыкуадзæн куы ’рлæууыд, уæд 
ма уыцы хуссары цæй цæвæг схæцдзæн. Стæй дзы лæг йæхæдæг 
дæр æдасæй не ’рывæрдзæн йæ къах. 
Уымæл рæстæг у, Бæдту, кæсыс, ныр æнæхъæн къуыри уымæл 
хæссы, æмæ тынг æнцонæй схæцдзæн цæвæг. Дæ хорзæхæй, мæ 
къух мыи сараз. 
Мæгуыр Бæдту цы бакæна, бæргæ нæ ацæуид Гæуысæн хос кæр- 
дынмæ, уæлдайдæр ахæм тæссаг ранмæ, фæлæ йын æндæргæнæн 
нæй, цæрын, хæрын хъæуы адæймаджы æмæ йын зæрдæ бавæрдта. 
Дыккаг бон сæумæцъæхæй Бæдту йæ цæвæг йæ уæхскыл 
авæрдта æмæ æвæндонæй араст Хъолайæ Тхелы ’рдæм. Цæуы, 
сабыргай исы йæ къæхтæ, уæззау хъуыдытæ æмæ сагъæстæ 
кæны... Гæуысæй тæрсгæ дæр кæны, Хъапланимæ хæларæй цæ- 
рынц æмæ исты фæлитой ныхæстæ куы фæкæна Хъапланæн, цæ- 
мæй йын йæ фыртæн йæ фыййауы мыздмæ мацыуал авæра. Цæуы 
Бæдту. Куыд хæстæгдæр кæны Сагджын фæтæнмæ, афтæ та- 
рæп тардæр кæны, йæ зæрдæ йæм цавæрдæр тæссаг æмæ ’рхæн- 
дæг хъæлæсæй дзуры. Афтæ йæм кæсы, цыма ацы фæндагыл 
цгеуы фæстаг хатт... 
Схæццæ уыгæрдæны сæрмæ тыхтæ æмæ амæлттæй. Быры- 
нæй-иу куы фæтарст, уæд-иу йæ цæвæджы хъæды ’нцой схылд, 
афтæмæй æрлæууыд йæ куысты уæлхъус. Æдæрсгæ фæйнæрдæм 
акæсын дæр нæ уæндыд Бæдту, йæ сæр зылди. Афтæ йæм каст, 
иыма ныртæккæ уæлæ Зикъарайы хох йæ уæлæ рафæлдæхдзæн, 
æмæ йæ сау, æндон къæдзæхтæ дæлæ коммæ ныммидæг кæндзысты. 
Кæрды, тæрсгæ-ризгæйæ. Цалынмæ зæхх уымæл уыди, уæдмæ 
къах æнæбары фидар кодта зæххыл. Фæлæ сихорырдæм арв 
сæгъы цæстау иыйирд. Иу мигъы къуымбил дæр хæснагæн не 
<сардæуыдаид. Бæдтуйæн йæ къах хус кæрдæгыл цъелф кæнын 
райдыдта. Раст чыпдздзон чызджы дзыккутау ныллæгъз кæр- 
25 

дæг. Бæргæ ма фæсмон кодта Бæдту йæ рацыдыл, фæлæ æгæр 
ферæджы... 
Тагъд-тагъд даудта йæ цæвæг, цæмæй хус кæрдæг рæвдздæр 
лыг кæна. Йæ къах дурмæ æрбыцæу кодта, афтæмæй даргъ ссон 
дурæй цæвæг фæстаг хатт адаудта æмæ цыргъ цæвæгæй хус кæр- 
дæг куыд расæфта, афтæ де знаг дæр уыйау фæуæд. Къæхтæ 
æмхуызонæй фæцъелф кодтой. Лæг размæ ахауд. Цæвæджы фындз 
куыддæртæй тæнтæм фæкомкоммæ æмæ Бæдтуйы синтæй чысыл 
уæлдæрæй азынд. Лæг ма фæдисы хъæр бæргæ фæкодта, фæлæ 
уыцы ран æввахс ничи карста æмæ йæм æххуысмæ ничи фæзынд, 
Фервæзт йæ тухиаг цардæй мæгуыр, цардæфхæрд Бæдту. Уыцы 
бон æй ничи æрцагуырдта. Чи уыди уый æнхъæл, æмæ Бæдту 
ахæм æнамонды мардæй амæлдзæн. Гъе æмæ æхсæв лæджы мард 
гом арвы бын баззад, йæ удхæссæг йæ тæнты сагъдæй, афтæмæй. 
Æхсæв-бонмæ Дзæрæхоны цæстытыл цъынд не ’рхæцыд. Æн- 
хъæлмæ каст йæ лæджы ’рцæуынмæ. Фæлæ цы зыдта æнамонд 
ус, йæ хæдзарыл цы бæллæх сæмбæлд, уымæн. 
Æртыккаг бон Бæдтуйы мард ссардтой Цыбырты мыггаг æмæ 
йæ йæ сæфт хæдзармæ ’рхастой. 
Йе ’хсæз хъæбулы фарсмæ Бæдтуйæн дæр ингæн скъахтой 
æмæ йæ баныгæдтой, уæдæ цы уыдаид! Дзæрæхон, мæгуырæг, 
йæ рустыл цармы мур нал ныууагъта. Туг лæсæнтæ кодта æнцъылд 
æмæ мæллæг уадултæй. 
Ниудта æмæ дзынæзта Дзæрæхон талынг æмæ уымæл хæдза- 
ры иунæгæй. Афтæ йæм каст, цыма хæдзары сæгæйдзаг къултæ 
дæр хъарæг кæнынц. Уæд-иу Дзæрæхон фæсонтау, фестад-иу æмæ- 
иу уынгмæ хъарæггæнгæ лидзæгау ракодта. Зæрдæхалæн хъа- 
рæг-иу сыхы цæрджытыл айхъуыст: 
«Тæхуды, нæ лæг, æмæ йе ’хсæз хъæбулы фарсмæ æнæмæ- 
тæй чи ’рынцад...» 
Сыхы устытæ-иу ахæм рæстæджы æрбатыгуыр сты Дзæрæ- 
хоныл æмæ-иу æй æрсабыр кодтой. Афтæмæйты æрвыста йæ 
бонтæ Дзæрæхон. Йæ зæрдæйы ма цы ныфс уыди — йæ хъæбул, 
уый дæр ахæм тыхст рæстæджы йæ уæлхъус нæй. 
Алæмæт-иу бирæ хæттыты рафæнд кодта: фæуадза Хъаиланы 
дзугтæ сæрвæты æмæ бамидæг уа Тхелы. Гæуысы æд зæнæг бы- 
ныцагъд, быныскъуыд фæкæна æмæ абырæг фæфардæг уа. Æмæ 
йын æнтысгæ дæр бакодтаид, фæлæ уæд цы кæндзæн йæ ныййа- 
рæг мад, куыд æй ныууадза уæзæджы къæйыл. Чи йæ дардзæни? 
Тыджыты мыггаг ын йæ урс дадалитæй хынджылæг кæндзысты. 
Гъе æмæ быхста Алæмæт. Фæлæ кæдмæ тох кæндзысты Алæмæ- 
ты сæрызонд æмæ маст. Фæстагмæ сæ чи фæуæлахиз уыдзæн, 
уымæн Хуыцау уыдис йæ зонæг. 
Бирæ хатт-иу мæгуыр Дзæрæхон райста синаг, фæцæуон æмæ 
мæхи къухæй мæхи амарон, зæгъгæ, фæлæ-иу йæ хъуыды æвип- 
пайды аивта: 
26 

«Уæд мæ иунæг та? Куыд цæрдзæн? Йæ хæдзары йын йе 
’рцыдмæ æртдзых чи кæндзæн? Æнæбары къæбæр-иу ын чи 
аиæттæ кæндзæн. Æмæ ууыл дæр уыйбæрц нæ бамæт кодтаид 
Дзæрæхон, фæлæ-иу йæ зæрдыл æрбалæууыд, айразмæ йын Бæд- 
ту афтæ куы загъта, зæгъгæ, йæхи адзалæй мæрдтæм чи бацæуа, 
уый мæрдты зындоны вæййы. Йæхиуæтты та уынгæ дæр нæ фæ- 
кæны. Гъе æмæ та-иу, уымæй тæрсгæйæ, бæндæн иуварс аппæр- 
ста. Фæлæ-иу цæстысыгтæ сæ куыст уæддæр кодтой, мæллæг 
гемæ æнцъылд рустыл лæдæрстысты. 
Фесты сæрдыгон хъарм æмæ райдзаст бонтæ. Ралæууыд фæз- 
зæг. Фæтæнтæ æрхуыгъуызæй разындысты. Бæлæстæ дæр бурбын 
дарæс æркодтой. Цъиутæ хæрзныллæг тæхынц, тыгуыртæ кæнынц. 
Бæрæг уыди, дард кæдæмдæр сæхи кæй бæлццон кæнынц. 
Алæмæтæн дæр ма баззад нымад бонтæ. Дзырд куыд уыди, 
афтæмæй хъуамæ Сидæн хуыцаубоны рахицæн кæна Хъапланы 
дзугтæй фынддæс фысы æмæ фæфардæг уа йæ мæгуыр ныййа- 
рæг мадмæ. Йæ ацæуыны бон куыд æввахс кодта, афтæ Зариффæ 
та кодта æнкъарддæр. Нæ йæ фæндыд Алæмæты ацыд. 
Иу изæр та Алæмæт сæрвæтæй фос æрцæйтардта. Зариффæ 
уый куы базыдта, уæд йæ къæрта радавта, йæ тæккæ дзаг уыди 
донæй. Чысыл раздæр æй æрбадавта суадонæй. Фæлæ Алæмæты 
размæ цы ’фсонæн ауайа, уымæн ницы зыдта æмæ йæ уынджы 
акалдта. Цырд-цырд фæцæуæг суадоны ’рдæм. Уыцы рæстæджы 
Алæмæт дæр суадоны цурмæ ’рхæццæ. Зариффæ йæ мидбыл 
фæхудт лæппумæ æмæ йын загъта: 
— Хъуыды-ма кæныс, Алæмæт, ам фыццаг хатт куы фембæл- 
дыстæм? 
— Куыннæ, куыннæ, Зари! Тынг лæууы мæ зæрдыл, уæлдай- 
дæр та уымæн мæ зæрдæйæ нæ рох кæны, æмæ мыл ды мидбыл- 
худгæ кæй сæмбæлдтæ! Æз дæуæй тынг бузныг дæн уæдæй ар- 
дæм, мæ хуызæн мæгуыр æххуырстимæ алыхатт ныхасмæ дæ 
сæр кæй хæссыс. 
Лæппуйы ныхæстæм чызг йæ дзыхыдзаг бахудт æмæ, æввахс- 
дæр балæугæйæ, дзуры: 
— Цæмæн афтæ хъуыды кæныс, Алæмæт? Æххуырст дæр адæй- 
маг у. Ды мæгуыр кæй дæ, уый дæ аххос, мыййаг, куынæ у. Ды 
хъæздыджыты фырттæй бирæ зæрдæмæдзæугæдæр куы дæ... 
— Цæмæй уæд, Зариффæ? Мæнæ мæ буар куырæты скъуыд- 
тæй кæй разын-разын кæны, уый тыххæй? — ацамыдта йæ куы- 
рæты зæбултæм. 
— Нæ, Алæмæт, уыдон æз хъуыды дæр нæ кæнын. Бибитæ 
къæцæлын чындзытыл фæкæнынц. Сахъгуырдæн та аргъ фæкæ- 
нынц йæ хъару, йæ зонд, йæ хæларзæрдæйы тыххæй. Æмæ уыцы 
лæгдзинæдтæй се ’ппæтæй дæр ды дæ хайджын. 
Алæмæт йæ сæр æруагъта. Тынг ныфсæрмы Зариффæйы ны- 
хæстæм. Фæлæ Зариффæ æвиппайды Алæмæты æнæдаст æмæ 
мæллæг, фæлæ нуарджын русæн йæ фæлмæн, хъарм былтæй ад- 
27 

джын пъа акодта æмæ, тарст сæгуытау, иуварсырдæм атæррæст 
ласта. Уый фæстæ йæ донхæссæн къæрта цырд фелвæста зæх- 
хæй æмæ фæцæуæг. Афтæ цырд цыди, æмæ йæ дзыккутæ дыууæ 
быдæй сæвджын синтыл ратул-батул кодтой. Цæсгом, цыма арты 
цæхæры сыгъди, афтæ ныссырх. Йæхимидæг ахъуыды кодта: 
«Фæлтау ын куы нæ апъа кодтаин, рæузонд мæ рахондзæн!» 
Алæмæт цавддурау хъенæй баззад йæ бынаты. Цыма йæ рус 
фыдцæф фæци, уыйау ыл йæ къух авæрдта. Цæстытæ дзагъыр 
каст кодтой чызджы фæдыл. Стæй йын атартæ сты. Йæ сæр куы- 
ройы цалхау ныззыррытт кодта, йæ зæрдæйы судзгæ ’хсидæвтæ 
йæм сысхъиудтой æмæ лæппуйы æнкъарæнтæ базмæлын кодтой. 
Чызджы адджын пъа йæ арвы уæрæхтæм сыскъæфта. Арвы 
уæрæхы йæ денджызы уылæнтау араскъæф-баскъæф кодта. 
Æппынæрæджиау йæхи куы æрæмбæрста, уæд йæ армытъæпæн 
йæ русæй райста. Æмæ арф ныуулæфыд, фæлæ фырцинæй, æви 
фыртасæй, йе та фырæфсæрмæй, уый йæхæдæг дæр нæ рахатыд. 
Сагъæсгæнгæ загъта йæхицæн: 
«Цымæ мæ уарзгæ кæны Зариффæ? Нæ, уый нæ уыдзæн! 
Æвæццæгæн мæ хынджылæг кæны! Æмæ пъа кæнынæй хъазгæ чи 
кæны? — Иу уысм та æнæдзургæйæ алæууыд. — Æвæццæгæн 
мын мæ мæгуыры тыххæй тæригъæд кæны. Æндæр ахæм буцхаст 
чызг мæнæй цы кæны?..» 
Алæмæты фыд куы фæмард, уæдæй фæстæмæ Зариффæ йæ 
уарзон фæндыр дæр йæ къухмæ никуал райста. Йæ нарст æмæ 
фæлмæн æнгуылдзтæ фæндыры амонæнтыл нал ахъазыдысты. 
Алæмæтæй æфсæрмы кодта. 
Иу изæр та Алæмæт йæ фос куы ’ртардта, уæд Зариффæйы 
уынджы æнкъардæй бадгæ æрæййæфта. Хæстæг æм бацыд æмæ 
йæ ныллæг хъæлæсæй бафарста. 
— Дæ хорзæхæй, Зариффæ, цæмæн æнкъард кæныс, исты 
мæнау дæ фыд куынæ фæмард, кæнæ дæ ныййарæг мад дзæгъæл 
хæдзары цыппар къулы ’хсæн, кæугæ æмæ дзыназгæйæ, куынæ 
’рвиты йæ бонтæ?.. 
Зариффæйæн лæппуйы зæрдæхалæн ныхæстæм йæ зæрдæ ’рба- 
уынгæг æмæ йæ цæстытæ доны разылдта: 
— Мæ зæрдæ цæмæй атона, ахæм ныхæстæ та мын цæмæн 
фæкæныс, Алæмæт? Æнæуи дæр мæ зæрдæ цъус уæззау сагъæс- 
ты куынæ бахауд. 
Алæмæт ма йын цыдæр зæгъынмæ хъавыд, фæлæ, Зариффæйы 
цæстыты бынты дыууæ цæссыджы куы федта, уæд æм ницыуал 
сдзырдта æмæ фæцæуæг. 
Æрцыд æххуырст æмæ фысымы кæрæдзийæ ахицæны бон. 
Æрлæууыд, Алæмæт уалдзæгæй нырмæ цы къуыримæ бæллыд, 
уыцы къуыри. 
Райсом — Сидæн хуыцаубон. Сом Алæмæт фæхицæн кæндзæ- 
ни Хъапланы дзугтæй фынддæс фысы æмæ фæцæудзæн йæ мадмæ. 
28 

Фынддæс фысы кæд уадиссаг бирæ фæллой нæ уыдысты, уæд- 
дæр сæ Алæмæт стыр ныфс æвæрдта. Ихсыд хæдзары къуыдыр 
унсой дæр ныфс у. Цин кæны лæппу, ахæм æгъатыр æмæ æнæф- 
сис фысымæй кæй ирвæзы. Фæлæ æнкъард та кæны, Зариф- 
фæйы кæй нал фендзæн... 
Уыцы æхсæв Зариффæ цъынды хъæстæ нæ фæци. Арф-иу 
мыуулæфыд, æмæ-иу йæ цæсты раз кæрæдзи фæдыл уадысты, 
Длæмæты базонынæй фæстæмæ цы бонтæ аивгъуыдта, уыдон. 
Райдай суанг дзуары бонæй, Алæмæт Хъапланы дугъоныл куыд 
абадт æмæ, хæххон цæргæсау, нарæг хиды сæрты куыд атахт. 
Лфтæ йæм каст, цыма мæнæ Алæмæт цъæх нæууыл йæ разы кафы, 
бæрзонд фæхауы æмæ йæ фæлмæн ногрæхсад æрчъитыл йæ къах- 
фындзтæ ’рсадзы. Иудзырдæй, æнæ Алæмæт æм цæрын нал цæуы: 
11ры хæхтæй йæм курæг цы равзаргæ лæппутæ фæцыд, дзаумайы 
дзæбæх, бæхы равзаргæйыл-иу æм чи ’рбалæууыд, уыдоны ’хсæн 
равзæрста, чысылæй нырмæ бæхдоны йе ’хсæвтæ чи фервыста, 
айнæг къæдзæхыл уайгæйæ, йæ бонтæ чи нымадта, йæ хъуыры 
хьарм къæбæр кæмæн нæ ацыд, йæ къæхтæ уæзæг кæмæн сывæр- 
дтой, йæ буар лæгъз хæдон кæмæн никуы бавзæрста, уыцы Алæ- 
мæты. Фæлæ кæм уæнды чызг йæ зæрдæйы фæндон, йæ уæззау 
мæт йæ ныййарджытæн раргом кæнын! Лæппуйæн æй бæргæ рар- 
гом кодта, æгæрыстæмæй ма йын йæ русæн адджын пъа дæр акод- 
та, фæлæ... Алæмæт Зариффæйы æрхæсса, зæгъгæ, ууыл хъуыды 
дæр нæ кодта. Царды уæззау тæлытæй йæ уæнгтæ фидар æлвæст 
уыдысты. Фæлæ йæ уæддæр уарзта, аргъ ын кодта. Хæдæфсарм, 
хæрзуд æмæ йæ раст адæймагыл нымадта. Йæ уынд, йæ конд, йæ 
рæсугъддзинады тыххæй та-иу хатт æррайау дæр фæци. 
Æрбабон. Хъапланы фосы дзугтæ та кæртæй уасын райдыд- 
той. Алæмæт сæм хъусы, фæлæ уым бирæгътæн холыйаг куы 
фæуой, уæддæр сæ кæртæй нал рауадздзæн. Фæцис абон йæ рæ- 
стæг. Ахицæн уыдзæн йæ бонджын фысымæй. Хæрз сындæг скодта 
йæ дзаумæтты бызгъуыртæ æмæ кæртмæ рацыд. Бацыд Хъап- 
ланмæ æмæ йын ныллæг хъæлæсæй дзуры: 
— Ныр нын афон у, æмæ кæрæдзийæн хæрзбон зæгъæм. Цом 
æмæ дæ дзугтæ банымай. Мæнмæ цы ’мбæлы, уый та мын дæтгæ 
ракæн æмæ цæуон мæ мадмæ. 
Хъаплан, йæ пыхцыл рихитимæ архайгæ, зæхмæ каст, бæрæг 
уыди, цæуылдæр кæй ахъуыды кодта. Æппынæрæджиау йæ сæ- 
рыл бæрзонд схæцыд, арф ныуулæфыд æмæ, йæ рæсыд æрмттæ 
фæйнæрдæм акæнгæйæ, афтæ: 
— Бар дæхи, кæд дæ нал фæнды, уæд... Дæ бауромын нæу мæ бон. 
Фос банымадтой, уæдæ цы уыдаид! Хъапланы фосæй иу сæ- 
ныччы хъус дæр нæ фæхъуыд. Æниу Хъаплан æфсоны ранымай- 
банымай кодта йæ дзугтæ. Агуырдта, цæй æфсонæй æрурома, 
лæппуйæн цы дзырд уыди, уыцы фынддæс фысæй иуцалдæры. 
— Гъеныр хорз дæ хъуыддаг, лæппу, фос бæрæг сты, фæлæ 
дын цы раттон, цы, уый зæгъ. 
29 

— Ау, æмæ ныр мæнæ нæхимæ куы цæуын, уæд иæма зоныс, 
афæдз дын фыййау кæй уыдтæн. Цæуыл дзырд уыдыстæм, уый 
дæ ферох?! 
— Рох та, фæлæ... фæлæуу... фæлæуу... афтæ нæ... 
— Рахицæн мын кæ мæхиуæттæ! — йæ маст тыхурæдгæнгæ, 
дзуры Алæмæт. 
— О, æмæ цал, цал? Æрнымайгæйæ нæу, — загъта сабыр, фæлæ 
хинæйдзагæй фысым. 
— Фынддæс, фынддæс, Хъаплан! Фынддæс фысы мын ракæн 
мæ разæй, науæд сæ ныртæккæ мæнæ а лæппу фæхицæн кæн- 
дзæн. Æнæхъæн сæрды дæргъы дын фæхызтон дæ дзугтæ, уый 
дæр фылдæр æххормагæй. Ныр дæ уый фæнды, цæмæй мæ аф- 
тид армæй арвитай, нæ? Нæ, уый нæ уыдзæн! 
— Ау! Фынддæс?! — фæхъæр кодта Хъаплан. 
— О, о, фынддæс, — цыбыр дзуапп радта лæппу. 
— Уæд æгæр дзагармæй балæудзынæ дæ мадмæ æмæ фырци- 
нæй исты кæндзæн дæ мæгуыр мад, фæлæ байхъус! Дæ фыд куы 
амард, уæд æнæхъæн дыууæ боны ды хæдзары бадтæ, æз та ам 
мæ дзугты фæстæ рахау-бахау кодтон. Дæуæн дæ фыд амард, 
æмæ мæн та цы ’рсырдта, и? Зæгъ-ма, ныр тыхæй ардыгæй цы 
ахæссинаг дæ?! 
— Уыцы дыууæ боны тыххæй дын уадзын дыууæ фысы, ин- 
нæтæм та ма цы бархъомыс дæ? — фырмæстæй загъта Алæмæт. 
Хъапланы зæрдæ фырцинæй йæхи риуыкъултыл асæрфта. 
Йæхимидæг загъта: «Фæлæуу, уæдæ, иннæтæй дæр дæм ницы 
ахаудзæн». Æргомæй та сдзырдта: 
— Гъе æмæ... афтæ. Бæргæ фылдæр бауромын æмбæлы, фæлæ 
цæй... Цу, дæ фæндаг раст. 
Ууыл фæцис сæ ныхас æххуырст æмæ фысымæн. 
Хъаплан цæхгæр фæзылд æмæ дзугтæй æртындæс фысы фæ- 
хицæн кодта æмæ сæ уæрыкдоны батардта, стæй знаджы цæс- 
тæнгасæй æрбакаст Алæмæтмæ, фæлæ дзургæ ницы скодта. 
Алæмæт мæстæй дæнгæлтæ бæргæ кæны, ныртæккæ иннæ 
дыууæйы дæр бæргæ фæхицæн кæнид дзугтæй, фæлæ тынг 
æфсæрмы кæны Зариффæйæ, йæ фыдимæ йын загъд куыд са- 
майа? Æнæхъæн хъæу æм æркæсдзысты, æмæ, мыййаг, Зариффæ 
куы фæхъæбæрзæрдæ уа Алæмæтмæ. Гъе æмæ æппын æнæсы- 
бырттæй лæууыд йæ мидбынаты. Æниу, Хъаплан æнæхъæнæй 
дæр йæ дзугтæ Алæмæты разæй куы ракæнид, уый дæр бафæн- 
дид Зариффæйы. Æгæрыстæмæй, Хъаплан Алæмæтæн дыууæ 
фысы æдзæсгомæй кæй баурæдта, уый тыххæй йæ фыдмæ тынг 
фæхъыг. Фæлæ мæгуыр лæппуйæн йæ фыстæ æнæхъæиæй ратт, 
зæгъгæ, уый зæгъын нæ бауæндыд йæ фыдæн. 
Хъаплан цырд бауад хæдзармæ, йæ дзаумæттæ аивта, хъыримаг 
йæ уæхскыл баппæрста, рахызт уынгмæ. Бæхдонмæ цырд бамидæг, 
йæ дугъон бæхыл саргъ авæрдта æмæ уæззау, фæлæ мæстыхуызæй 
йæхи систа саргъмæ. Алæмæт джихæй кæсы йæ фысымы алы 
30 

змæлдмæ. Дис кæны: афтæ тагьд кæдæм тындзы. Ацы хатт ын 
длæмæт йæ бæх нал арæвдз кодта, йæ къæдзил ын ехсбыд нал 
пкодта æмæ йын æй хæдзарæй рахизынмæ йæ размæ нал æрбаласта. 
Хъаплан уыцы иу схуыст фæкодта бæхы æмæ лæппуйы иувæр- 
сты куы ’рбауад, уæд æм мæсты хъæлæсæй дзуры: 
— Цæмæ-ма æнхъæлмæ кæсыс? Цу дæ сæфт хæдзармæ æмæ 
та дæ гуыбынхойгæ æрвит дæ бонтæ. 
Хъапланы ныхæстæ æмæ бæхы къæхты хъæр сæмхæццæ сты. 
Зариффæ, нæма ’рбабон, афтæ фестад йæ хуыссæнæй. Ныр 
къуырийы дæргъы цы басылыхъ цæттæ кæны, уый йын хуыд фæци, 
фæлæ басылыхъы кæрæттæн хæрдгæ быдта æмæ уынгмæ дæр нæма 
ракаст. Бийы тагъд-тагъд йæ уæздан къухтæй. Алæмæтыл дис баф- 
тыд, йæ цæуыны размæ Зариффæ кæй æрбайсæфт, уый тыххæй. 
«Æвæццæгæн нæм йæ фыдимæ быцæу ныхас кæй рауад, уый 
фехъуыста æмæ мæм фæхæрам». 
Алæмæт фæцæуæг йæ фыстæм. Кæрты дуарыл куы рахæцыд, 
фысты рауадза æмæ сæ йæ разæй акæна, зæгъгæ, афтæ фæцыд 
Хъапланты хæдзары дуары хъæр. Лæппу æваст фæкаст æмæ ауыд- 
та хæдзарæй рахизгæ Зариффæйы, йæ къухы цавæрдæр тыхтон, 
афтæмæй. Кæрæдзийыл сæ цæстæнгас куы андæгъд, уæд чызг 
æнкъард мидбылхудт бакодта. Уый дæр йæхи фæхъæлдзæг код- 
та, йæ хъуыдытæ аивта, чысыл раздæр Зариффæйыл кæй фенæу- 
уæнк, уый тыххæй. 
Зариффæ лæппумæ хæрзхæстæг бацыд æмæ æнкъард, фæлæ 
рæвдаугæ загъта: 
— Алæмæт, мæ фыд дурзæрдæ у, æгъатыр, фæлæ уыцы дыууæ 
фысы тыххæй дæ зæрдæмæ маст ма айс... 
— Мæгуыр ахæмтæ бирæ бавзары, Зæри. Ахуыр дæн лæвар 
æххуырсты хæтыныл. Дæлæ-ма мын уыцы фыстæ кæй авæрдта, 
уый дæр диссаг у. Фæлæ-ма зæгъ, Зариффæ, абон райсомæй нырмæ 
дыл мæ цæст куы не схæцыд. Мыййаг мыл дæ зæрдæ ма сивай? 
— Нæ, Алæмæт, мæ уд мæ мидæг уæд, æндæр уый макуы ахъуы- 
ды кæн. Æз дæу равзæрстон, — фæсырх чызг æмæ зæхмæ ныккаст. 
Алæмæт иудзæвгар ницы загъта, стæй уæд арф ныуулæфыд. 
Бавнæлдта Зариффæйы арммæ, йæ фидар æнгуылдзты ’хсæн ын 
æй балхъывта æмæ йын ныллæг хъæлæсæй дзуры: 
— Зæри, ферох мæ кæн. Ницы мæм ис ахæмæй, дæхи цæй 
тыххæй фенамонд кæнай. Æз — мæгуыр, цардæфхæрд, ды та — 
Хъапланы уæздан чызг. Дæ фыд йæхи амардзæн фæлтау, уæддæр 
Дæ не саккаг кæндзæн мæнæн. Зæри, куы зоныс, мæнмæ ирæдваг 
фос нæй: фæлтау, цæй æмæ, хо æмæ æфсымæрæй фæуæд... 
— Нæ, Алæмæт, æвæццæгæн мæ нæ уарзыс æмæ, кæд афтæ у, 
Уæд цымæ мæхи амарын дæр нал зонын, — уынгæг хъæлæсæй 
ныккуыдта чызг æмæ йæ цæнгтæ атыхта лæппуйы хъуырыл. 
Хæкъуырцц куыдæй кæуы. Йæ цæссыгтæ лæдæрсынц Алæмæ- 
ты æнæдаст русыл. Алæмæты фидар уæнгтæ фыруарзондзинадæй 
31 

ризыиц. Бæргæ йæ фæнды ныртæккæ дыууæ бæлоиы, йе та дыууæ 
цæргæсы куы фестиккой, сæ бынатæй куы стæхиккой æмæ сæ 
зæрдæйы дзæбæхæн арвы уæрæхы куы зилахар кæниккой, фæлæ 
уымæн кæй ницы гæнæн ис, уый тыххæй та Алæмæт загъта: 
— Уарзын дæ, уарзын, Зариффæ, тынг бирæ дæ уарзын. 
— Кæд афтæ у, уæд æз æмæ дæу фæхицæн кæндзæн æрмæст 
мæлæт. 
Бирæ ныхæстæ ма фæкодтой дыууæ уарзоны æмбондгæрон. 
Хатгай-иу чызг æмæ лæппуйы былтæ кæрæдзийыл андæгьдысты. 
Афтæмæй æризæр лæппуйыл. 
— Цæй, Зариффæ, ныр æз цæуын! — æвæндонæй загьта Алæ- 
мæт æмæ райста чызджы къух. Тынг æй нылхъывта йæ дыууæ 
къухы ’хсæн æмæ ма йын иу пъа акодта. 
Зариффæ та йæ дынджыр сау цæстытæ доны разылдта. Æргом 
скæуынмæ йæ бирæ нал бахъуыд, фæлæ йын Алæмæт бауайдзæф 
кодта, зæгъгæ, алы ныхасы фæстæ кæугæ цæмæн кæныс. Уæд 
чызг йæ цæстытæ асæрфта æмæ мидбылхудгæ, йæ къухы цы тых- 
тон уыди, уый Алæмæтмæ бадардта. 
— Айс, Алæмæт, ацы чысыл лæвар æмæ йæ мæ номыл фæдар. 
Æрмæст-иу мын æппæт дæр хъусын кæн. Æрбауай-иу иæм! 
Лæппу райста тыхтои, фæлæ цахæм лæвар у, уый кæд нæ 
зыдта, уæддæр æм афтæ каст, цыма дзы Зариффæ йæ зæрдæ 
батыхта æмæ йын уый лæвар кæны. 
Фæззыгон бои цыбыр æмæ тыхст у. Тар мигьтæ хæхты сæ хъæ- 
бысы ныттыхтой. Арв йæ цæссыг луæрста фæззыгон уазал зæххыл. 
Алæмæт тæры йæ фыстæ кæмггы, тындзы, кæд ма афоныл йæ хæ- 
дзарыл сæмбæлид. Фæлæ фыстæ æнæзонгæ фæндагыл размæ сабыр 
æмæ тарстхуызæн цыдысты. Алæмæт сæ размæ схойæгау кæны. Йæ 
зæрдæ бабуц вæййы йæ афæдзы фæллойæ. Йæхимидæг дзуры: 
«Цæй, кæд ныр иу бæхы байраг алхæнынæн исты амал скæнин. 
Стæй ма дзы иу æртæ фысы мæхицæн дæр аззайдзæн». Хатт та 
аивы йæ хъуыды: «Уалдзæгмæ мын кæд иу фондз æмæ ссæдз ба- 
уиккой. Уæд уыцы бирæгъ Хъапланмæ барвитдзынæи æмæ кæд йæ 
чызджы раттыныл сразы уаид, фыстæ та йын ирæдæн раттин». 
Афтæ йæ фыстæй ныфсытæ æвæры, алырдæм рабар-бабар 
кæны йæ цард. Фæлæ, дам, кæмæндæр йæ бæидæн иу дагъæй не 
’ххæст æмæ йæ цалдæр дагъы кодта. 
Мигътæ кæмттæм æрлæстысты, мады гуыбынау нытталынг. 
Уарын фæтынгдæр. Къæвдайы уазал æртæхтæ дымгæ цæвы лæп- 
пуйы цæсгомыл. Алæмæт райхæлдта Зариффæйы лæвар æмæ йæ 
сæрыл æрбатыхта урс-урсид, раст миты хъæпæны хуызæн, тин- 
тычъи басылыхъ. Лæппуйы уæнгтæ та сæрæй къæхтæм ныддыз- 
дыз кодтой. Æнкъарæнтæ та базмæлыдысты. Афтæ йæм фæкаст, 
цыма йæ Зариффæ йæ фæлмæн армытъæпæнтæй дауы, йæ рус- 
тæн ып пъатæ кæны. Арф ныуулæфыд æмæ сагъæсгæнгæ загъта: 
— Ехх, Зариффæ, Зариффæ. Фæлтау мын дæ уарзондзинад 
32 

куынæ раргом кодтаис. Дæ зæрдæйы мын бынат куынæ радтаис, 
куы зоныс, дæ фыд дæ æнæ ирæд мæнæн нæ ратдзæн. Куы зо- 
ныс, мæ дунейы рухс, æнæ стыр бæллæхтæ æрцæугæ æз æмæ 
дæуæн нæ цард сиу кæнæн кæй нæй. 
Æваст фыстæ иуырдæм фæкъорд сты. Раззаг фыс йæ къæхтæ 
зæххыл арцæв-æрцæв кæны. Алæмæт йæ хъуыдытæй фæиппæрд. 
фыстыл фехситт кодта, цъæхснаг уисæй сæм бавзыста, фæлæ 
иæй, нал æккуырсынц размæ. Уæд та сыл йæ къухтæй размæ 
ахæцыд, ссонæгау сæ акодта, фæлæ фыстæ иу ран сцæнд сты, 
иал цæуынц размæ. Æвæццæгæн, искуы æввахс сырд рахатыд- 
той. Акаст размæ, стæй уæд уæлвæндагмæ, фæлæ ’хсæвы тары 
инцы суыдта. Цæсты къух куы фæтъыстæуыдаид, уæддæр æй 
пæ федтаид лæг. Алæмæт йæ сау хъамайыл размæ ’рбахæцыд, 
уæд та цы нæ вæййы, зæгъгæ. 
Æваст лæппуйы хъустыл ауад кæйдæр хъæлæс: 
— Гъей хæрæгæйгуырд, фысты сæ бынаты уадз, цæугæ кæн 
дæ фæндагыл. Ардыгæй ды иу фыс дæр нал атæрдзынæ! Кæд 
пæ, уæд дæ риу сыхырна фестдзæн. 
Уæд æм Алæмæт æдыхстæй дзуры: 
— Кæд хъаруджын дæ, уæд арф æмбæхст ранæй ма ’ртхъирæн 
кæн. Хъæбатыр тыхгæнæг дардæй не ’взиды. Кæд дæ дæ хъаруйæ 
пс ныфс мемæ тохы æрлæууын, уæд мæм хæстæг æрцу, æмæ фыстæ 
— дæу, — афтæ дзургæ йæ хъама кæрддзæмæй сласта. Хæстæввон- 
гæй та фыстыл ахъæр кодта. Фыстæ, цыма бамбæрстой, æнамон- 
ды æмбæлæг сыл кæй фембæлд, æмæ размæ æвæстиатæй тындзын 
хъæуы, уыйау уыцы цырд фæраст сты дарддæр. 
Дыккаг хъæр ауад Алæмæты хъустыл: 
— Уæдæ фидар фæлæуу, Косы хъæбатыр фырт, æмæ базонай 
мæ хъару, — ныхасы кæрон нæма ахицæн, афтæ фæцыд гæрах. 
Алæмæт ауыдта, дынджыр тæрсбæласы фæхсрæбынæй хъы- 
римаджы хæтæлæй судзгæ арты цæхæр куыд ралæбурдта æмæ 
уыцы тарст æмæ æрхæндæг хъæлæсæй ныхъхъæрзыдта: 
— Æллах, гыцци, æнæзонгæ знаджы нæмыг мæ зæрдæйыл 
сæмбæлд. Оуу, оуу, мæлын, — афтæ хъæрзгæйæ, йæ алыварс 
акаст, йæ хъус адардта, фæлæ æввахс цæуæг нæй. Уынæр ничер- 
дыгæй цæуы. Хъусы дарддæр æмæ, æхст кæцæй фæцыд, уымæй 
чысыл фалдæрæй æрбайхъуыст ныхас: 
— Ам ис ныр уыцы сæмпæрчъи. 
«Нæ, нæ, тæппудтæ, нæ мыл сæмбæлд уæ топпы нæмыг, фæлæ 
æрцыд æввахс!» — загъта йæхимидæг Алæмæт æмæ йæ сау хъа- 
майы фистоныл фидардæр æрхæцыд. Йæхи æрцæттæ кодта æнæ- 
зонгæ знæгтимæ тохмæ. 
Хæрзхæстæгæй фæцыд хус къæцæлты къæрцц. Алæмæт зоны, 
чидæр кæй ’рбахъуызы, сусæгæй хæцаг куыдзау, фæлæ цыма 
æцæг фыдцæф фæци, уыйау бамыр. Йæ уæлхъус æрбалæууыд 
цавæрдæр сау æндæрг. Уыны йæ, адæймаг кæй у, фæлæ чи у, 
уый Хуыцауы йеддæмæ ничи зоны. 
2 Билзырты Дммптр 
зз 

— Уæдæ кæм куыдзы мардæй ныммард уыцы дзæгьæлзад? — 
загъта ’рбацæуæг. 
Алæмæт уыцы иу сæррæтт фæкодта æмæ йæ разы алæууыд. 
— Мæнæ дæн, мæнæ, фæлæ фидар фæлæуу, чидæриддæр дæ, 
æмæ уал бавзарæм нæ хъару, стæй уæд атæр æртындæс фысы. 
Æрмæст дæ тæригьæдæй иунæг Хуыцау мæнæн ма бахай кæнæд. 
Æз уæм нæ фæзындтæн тыхгæнæг, — афтæ дзургæ басырдта лæ- 
джы — уый ма хъамамæ февнæлдта, фæлæ уæдмæ йæ уæхскыл 
æруад Алæмæты фæтæн хъамайы цæф. Уæхск суанг риуы онг 
æрфаст. Лæг размæ ахауд æмæ æрхæндæгæй ныхъхъæр кодта: 
— Кæм стут, мæнæ мæ куы аргæвста! 
Алæмæт фырмæстæй бахудт æмæ дзуры: 
— Уæдæ мæм балбирæгъæй лæбурут!.. 
Уæлбылæй йæм æргæппытæ кодтой иуцалдæрæй. Алæмæт 
йæхи байста стыр дуры фарсмæ. Лæгхор абырджытæ йæм сæ 
хъаматæ фелвæстой, балхъывтой йæ дынджыр дурмæ. Фæлæ хъа- 
руджын Алæмæты уæнгты тых фæдывæр. Архайы йæ фæтæн хъа- 
майæ æртæ фыдгæнæгимæ. Йæ хъамайы цæфæй та æрхауд сæ иу, 
фæлæ йæ цардæй ахицæн, йæ дуне йыл баталынг, уый Алæмæт 
нæ базыдта. Æваст Алæмæты рахиз цонгыл æруад знаджы кард. 
Рахиз фарс æгасæй дæр ныддыз-дыз кодта, æмæ йæ къух ауын- 
дзæгæй аззад, фæлæ хъама уæддæр къухæй не ’рхауд. Алæмæт 
ма ацархайдта, цæмæй та хъама знаджы сæрмæ сиса, фæлæ къух 
нал бакоммæ каст. Хъама афтæ уæззау фестад, раст цыма цы 
дурыл банцой кодта, уый уыди йæ рахиз къухы хъамайы бæсты. 
Уæд Алæмæт галиу къухмæ раскъæфта хъама æмæ та хæцы знæг- 
тимæ, фæлæ æвæлтæрд къух къуыхцы кæнын райдыдта, рахиз 
цонгæй та туг суадонау лæдæрсти. Уæд Алæмæт бамбæрста, дыу- 
уæйæ сын кæй ницыуал бакæндзæн æмæ йæхи пуртийау дæлвæн- 
дагмæ аппæрста æмæ арф ададжы залмысыфты ныххауд. 
Æрсабыр бæстæ. Банцад карз тох. Æрмæст-иу Алæмæты хъустыл 
ауад тарст фысты уасын. Стæй уæд уый дæр нал фехъуыста. Бæрæг 
уыди, фысты Алæмæты знæгтæ кæй атардтой. Ком хус кæны. Цонг 
цъæхарт уадзы. «Тæхуды, æмæ иу доны хуыпп. Тæхуды, æмæ мын 
гьщцимæ исчи хабархæссæг куы фæуаид. Охх, уæд та, рæсугъд За- 
риффæ, ды куы зонис мæ уынгæджы бон. Оу, мæнæ дзæгьæлы мар- 
дæй куыд мæлын», — хъæрзыдта тыхст хъæлæсæй Алæмæт. 
Туг лæсæнтæ кæны. Айхъуыста, æмæ йæ хъустыл ауад ада- 
джы доны хæл-хæл. Уæд йæ рыст зæрдæ фенцой. Æнхъæлдæн, 
ам æввахс ис суадон, зæгъгæ, йæ иу фарсыл бырæгау акодта 
залмысыфты ’хсæнты æмæ ныххылди дæлæмæ адаг-адаг. Мæнæ 
уазал суадон хæлхæлгæнгæ цæуы хуырты ’хсæнæй. 
Алæмæт зыдæй анызта фæззыгон уазал суадонæй æмæ йæ 
галиу фарсыл æрхуыссыд. Иæ сæрæй райхæлдта Зариффæйы 
лæвар басылыхъ æмæ тыхамæлттæй йæ цонг æртыхта. Уый фæстæ 
иу уысм æнæзмæлгæйæ алæууыд, стæй уæд сыстыныл ацархайд- 
34 

та, фæлæ ницы бафæрæзта. Ком та сур кæны, туг басылыхъæй 
æддæмæ лæбурæгау кæны. Сæр зилы, хатт дæндæгтæ кæрæдзимæ 
сæхи нылхъивынц. Ныхъхъæрзы, ныууынæргъы Алæмæт, æххуыс- 
мæ æнхъæлмæ кæсы, фæлæ йын йæ тыхстдзинад уынынц æрмæст 
гегомыг бæлæстæ, фæлæ цы сæ бон уыди тыхст лæппуйæн бах- 
хуыс кæнын. Æрмæст æнусон тæрсбæлас йæ къабæзтæ айтыгъта 
Алæмæты хæд сæрмæ, раст цыма хæххон цæргæс йæ лæппыны 
йа? базыры бын бакодта æмæ йæ къæвдайы ’ртæхтæй хъахъхъæ- 
ны. Алæмæт йæ тыхтæ бамбырд кодта, схæцыд йе уæнгтыл, фæлæ 
та ахауд уымæл залмысыфтыл... 
«Æнæмæлгæ мын Хуыцау хос нæ загъта. Ох, мæ ныййарæг, 
бынтон дзæгъæлæй зайдзынæ уынджы къæйыл». 
Бирæ фæтухи кодта Алæмæт, фæлæ куыддæртæй схылд фæн- 
дагмæ æмæ та ахауд. 
«Тæхуды, уæд та тагъд куы ’рбабон уаид». 
Фæлæ нæ байхъуыста фæззыгон тар æхсæв Алæмæты тыхст 
ныхæстæ æмæ лæгъстæтæм. Аккуырст та размæ сабыргай-сабыр- 
гай, йæ цæссыг лæмаргæ. 
Æхсæв æмæ бон кæрæдзийæн фæстаг хъæбыс кодтой. Тар 
мигътæ сæхи хæхты бæрзæндтæм систой æмæ æнусон хæхты цыр- 
гъытæ сæ уазал хъæбысы ныттыхтой. Алæмæт бирæ тугкалд æмæ 
тухитæ æвзаргæ æрхæццæ хъæуысæр Къахырæй ракæсæнмæ. 
Тыхсаст лæппу йæхи уымæл зæххыл æруагъта. Акаст хъæуы 
’рдæм. Уайтагъд йæ цæстæнгас ацахста йæ ныллæг æнæбары хæ- 
дзар. Арф ныуулæфыд, йæ цонджы рыст тыхурæд кæны. Æмæ 
хъæрзгæмхæццæ дзуры йæхицæн: 
«Цы мæгуыр дæ, мæ ныййарæг, фæлтау дын куынæ уыдаин. 
Ныр дæм цы хуызæнæй фæзынон? Куыд дæм равдисон мæхи аф- 
тæмæй. Ох-х, гыцци, кæд мæм, ныр фыстæ æртæрдзæн мæ хъæбул, 
зæгьгæ, афтæ æнхъæлмæ кæсыс. Фæлæ мын ныххатыр кæн, афтид 
арм æмæ дæм мæ туджы мæцгæ кæй фæзындзынæн, уый тыххæй». 
Сыстад, цæстытæ тартæ кæнынц, уæнгтæ сæхи зæхмæ ивазæ- 
гау кæнынц. 
«Цæй, цæй, ныр кæд мæлон, уæддæр мæ райгуырæн уæзæгыл». 
Размæ фæцудыдта æмæ хуыртыл ахауд. Цонгæй та туг фемæхст, 
нæ банкъардта Алæмæт, цас фæцис хаудæй, фæлæ йæхи куы ’рын- 
къардта, уæд æнæбары ракаст æмæ мæнæ йæ фарсмæ бады Занте- 
мыр — йæ хæлар æрдхорд, йæ иузæрдион æмбал, йæ тагъдфæдисон. 
Алæмæт æваст йæ дзых фæхæлиу кодта, йæ цонг тыххæйты 
систа æмæ йæ Зантемыры æфцæгыл æрбатыхта. Тынг ныхъхъæр 
кæнынмæ хъавыд, кæм дæ, мæ хæлар, зæгъгæ, фæлæ йæ чъырццæ 
былты ’хсæнæй райхъуыст дыууæ дзырды: 
— Занте! Уый ды дæ? — æмæ йæ цæстытæ æрæхгæдта. 
Дзæрæхон йæ рустæ тоигæ, йæ уæрджытæ хойгæ, йæ хъæбулы 
размæ схæццæ. Йæ хъæбысы йæ ныттыхта. Алæмæт йæхи фæфи- 
Дар кодта. Тых мидбылхудт бакодта æмæ æнæбары сдзырдта: 
35 

— Кæугæ цы кæныс, гыцци? Мæнæ удæгас куы дæн! 
Лæппуйы тæригьæддаг мидбылхудтмæ мады зæрдæ тыигдæр 
бауынгæг. Йæ кæуын æддæмæ нал хъуыст, фæлæ цæстысыгтæ 
сæ кæнон кодтой. 
Дыууæ мæйы дæргъы Алæмæт йæ хуыссæнæй нал сыстад. 
Йæ царм стджытыл бахус, баруад. Афтæ ныффæлурс, цыма йæ 
уæнгты иунæг туджы æртах нал уыди. Æдзух тæвд кодта, сæнттæ 
цагъта. Æнæхъæн сыхы цæрджытæ йæм мардмæ бадæгау бадтыс- 
ты. Дыууæ мæйы фæстæ йæ тæвд æрхауд. Дзæгъæлгаст нал код- 
та. Йæ цæсгомыл æнæбары туджы уылæнтæ фæзынд. Мæгуыр 
Дзæрæхоны цинæн кæрон нал уыди. 
Алæмæт йæ дзыхмæ кæрдзыны къæбæр хæссынхъом куы 
фæци, уæд мæгуыр сыхæгтæ сæ комдзаг дæр рынчынмæ скъæф- 
той: чи цыхты мур, чи нартхоры кæрдзыны къæбæр, чи ссады 
тæпп. Афтæмæй Алæмæты цæф байгас. Йæ къахыл слæууыд, 
фæлæ йæхи афтæ ’нкъардта, цыма раздæры Алæмæт нал у. Æмæ, 
бæгуыдæр, раздæры тых æмæ хъару нал уыди йæ уæнгты. 
Алæмæт-иу йæ мидбыл бахудт æмæ-иу загъта йæхицæн: 
«Цæй, табу дæуæн, иунæг Хуыцау, удæгасæй мæ кæй ныууагъ- 
тай. Ныр кæд фæсæрæн уон, мæ хъару ма мæ уæнгтæм æрыздæха, 
уæд ме знæгты ссардзынæн. Уыцы райсом мæ бирæгъ фысым Хъап- 
лан мæ иувæрсты уæлбæхæй æд хæцæнгæрзтæ хæстæввонгæй хуы- 
мæтæджы нæ раивгъуыдта. Уыцы налат æркодта марджыты. Кæд 
афтæ у, уæд мын Зариффæ ницы басусæг кæндзæн. Ехх, Зариффæ, 
цымæ ма дæ фендзынæн? Мидбылхудгæ ма мæ размæ рауайдзынæ? 
Мæ зæрдæйы фæндиаг ма демæ аныхас кæндзынæн?» 
Æппынфæстаг Алæмæт йæ гаччы сбадт. Хъаруджын уæнгтæ 
сæ раздæры змæлд райдыдтой. Дынджыр сау цæстытæ та цæхæ- 
ры стъæлфæнтæ калдтой. Гъе æмæ лæппу цуаны цæуын райдыд- 
та. Сæумæраджы-иу йæ хуыссæн фæуагъта æмæ-иу æвæндаг æмæ 
астæумæ миты хохмæ сфардæг. Нæ тыхст уазалæй, нæ тарст тæссаг 
зæйы фескъуыдæй. Афтæмæй-иу уæлæ Бурсамдзелийы хæдбынмæ 
схызт. Йæ амæттаг сырды-иу куы багæрах кодта, уæд-иу уæртæ 
Чъырыкомы фæтæнтæ, миты æврæгътæ фезмæлыдысты æмæ-иу 
кæмттæ зæйты гуылфæнтæй айдзаг сты. 
Изæры-иу Алæмæт йæ мадмæ ’рыздæхт, сырды мард йе ’ккой, 
афтæмæй. Æгæрыстæмæй ма æгас сыхы цæрджытæ дæр хайджын 
уыдысты йæ амæттагæй. Æфсатийы лæвар æнæ сыхы цæрджытæ 
никуы хордта. 
Иу райсомæй Алæмæт йæ хъыримаг ныссæрфта, йæ хъама æрба- 
баста æмæ йæ мады хæд фарсмæ æнкъардæй æрбадт, фæлæ дзургæ 
ницы кодта. Уæд æй йæ мад афарста: 
— Исты æнæфæразон дæ, мæ хъæбул? Дæ дзыхæй сыбыртт 
куынæ хауы. Иннæ райсомты-иу худгæ æмæ зарджытæгæнгæ куы 
араст дæ цуаны. 
36 

Алæмæт йæ хъыцримаг йæ уæрджытыл цæхгæрмæ авæрдта. 
дрф ныуулæфыд æмæ дзуры йæ мадæн: 
— Гыцци, цымæ Гæуыс цы хъуыды кæны, æппын мæ лæгыл 
мæ нымайы? Æви мæ туг кæй дары, уый йæ рох фæци? Æз, 
гыици, мæ фыды мард уæй, мыййаг, иæ кæнын. Фæлæ, ирон æгъдау 
а>мæ намыс куыд амоны, афтæ мæ цæуылиæ бараст вæййы... 
Мад бадиссæгтæ кодта йæ хъæбулы ныхæстæм, кой дæр æй 
пс суагъта Гæуысæй туг райсыны тыххæй. Уымæн æмæ зонд- 
джын сылгоймаг зыдта: Алæмæт хъуыддаг куы сног кæна, уæд та 
дыккаг тугкалд кæй æрцæудзæн, æмæ, йæ иунæгæн тæрсгæйæ, 
Пæ лæджы туг райсыны охыл йæ фырты иргъæвта. 
Лæппу ницыуал загъта, фæлæ йæ маст йæ риуы нæ батад. 
Худинаг æмæ йæм æрдиаг каст, нырмæ йæ фыды туг æнæист кæй 
V, уый. Æмæ йе ’иæсæрæны тыххæй куы уыдаид, фæлæ фæззæ- 
гæй æрдæг зымæгмæ сæйгæ кодта. Мæлæты хъæлæсæй ма тых- 
хæй раирвæзт. Ныр лæппу ныллæууыд, цæмæй худинаджы хæ- 
дон мауал дара, æмæ йæ фыд кæй куысты фæмард, уыдонимæ йæ 
хъаруйы фæрцы сраст уа. 
Цæуы Алæмæт хохы ’рдæм. Лæгæрды астæумæ миты. Цæуы 
æмæ арф хъуыдыты аныгъуылы, арф миты куыд аныгъуылы, афтæ. 
Ацы бон арвыл иу мигъы къуымбил нæй. Æгомыг хæхтæ, урссæр 
уæйгуытау, разындысты. Алæмæтæн тынг æхсызгон нæу, ирд бон 
кæй скодта, уый. Ахæм рæстæг сычъитæ дардмæ фæлгæсынц æмæ 
уайтагъд хæхты бæрзæндтæм сæхи айсынц. Фæлæ йæ уæддæр 
мыфс уыди, афтидармæй кæй не ’рыздæхдзæн. Цæуы тигътыл 
æмæ зæйуæтты. Сагджын фæтæны сæрмæ куы ’рбазынд, уæд ай- 
иæджы цъуппыл февзæрд иу стыр дзæбидыр. Ракаст цуаноны ’рдæм 
æмæ цæхгæр фæзылд, ныхситт кодта, раст цыма мæнæ сæрдыгон 
фыййау хурныгуылды йæ фосыл хъæуырдæм рахситт кодта. Йæ 
фæстæ айнæджы бынæй рагæппытæ кодтой иуцалдæр дзæбидыры 
æмæ сæ раздзоджы фæстæ сæхи роггомау айстой. 
Алæмæт нæ фæтыхст. Фæлтæрд цуанон фыццаг хатт нæ фем- 
бæлд ахæм хабарыл. Скуывта: 
«Гъæй, Æфсати, хæларæй та мын бахай кæн дæ фосæй!» 
Æваст йæ иу уæраг миты фæсагъта, иннæмæ йæ рæмбыны- 
къæдз фæбыцæу кодта æмæ ныхъхъавыд. Фæцыд гæрах, æмæ 
сырдтæй сæ иу хæрдмæ фæхауд. Йæ мидбынат, куыройы цалхау, 
пыззылд. Иучысыл иннæтæй фæстейæ аззад, фæлæ та сæ фæ- 
дыл лидзынмæ фæци. Алæмæт тындзы размæ, йæ хид йæ дысæй 
сæрфгæ. Дзæбидыры тугвæд митыл сырхæй зынд, афтæмæй ба- 
фардæг Тхелы цурмæ. Цыдæр æнамонддзинад æй бахаста Ты- 
джыты хъæуы сæрмæ. Тынг бафæллад. Афæнд кодта фæстæмæ 
раздæхын, фæлæ йæм æгад фæкаст цæф дзæбидыры ныууадзын. 
Кæсы, æмæ дзæбидыр дæр йæ лидзын æрсабыр кодта, хатт уазал 
митыл ахуыссы, басмуды йæ цæфмæ æмæ та фесты. 
Бирæ цæуын нал бахъуыд Алæмæты. Дзæбидыр ма ацархайдта 
айнæджы ’рдæм, фæлæ, æвæццæгæн, йæ туг фæцыд, йæ тых асаст 
37 

æмæ къæдзæхрæбын æрхауд. Алæмæт æм куы бахæццæ, уæд æм 
æдзынæг æркаст. Батæригъæд ын кодта, йæ зæрдыл æрбалæууыд, 
а фæззæджы йыл æгьатыр лæг-бирæгътæ куыд сæмбæлдысты æмæ, 
мæнæ ацы дзæбидырау, йæ туг куыд фæцыд йæ уæнгтæй æмæ ма 
йе ’нæбары уд сæ хæдзарыл куыд сæмбæлд. Йæ фыд бонджын 
Гæуысы куысты куыд фæмард, йе ’ппæт уæззау цард, йæ бирæ 
тухитæ йæ сæры схæлбурцъ кодтой æмæ дзæбидырмæ кæсы: 
«Цы кæнон, мæ тухиаг цард, ме ’вæрæз æмæ æвадат цард мæ 
бафтыдта æнæхъыгдард сырдтæ цæгъдыныл. Гъе уый тыххæй 
дын аскъуыдтон дæ уд. Фæхицæн дæ кодтон дæхиау æнæхъыг- 
дард æмæ сæрибаруарзаг æмбæлттæй». 
Дзæбидыр цыма бамбæрста лæппуйы сагъæстæ, уыйау ма йæм 
йæ иу цæстæй лæгъстæгæнæджы каст скодта, иннæ цæст нæ зынд, 
уазал митмæ йæ нылхъывта. 
Алæмæт ын тынгдæр батæригъæд кодта, æмæ ма йæм цы топ- 
пы нæмгуытæ уыди, уыдон фырмæстæй зæххыл ныццавта. Сыр- 
ды мард уым фæуагъта, афтæмæй фæлидзæг æмуырдыг. 
Иудзæвгар куы ’руад, уæд та æрлæууыд æмæ фæсмонгæнгæ 
дзуры йæхицæн: 
«Куыд æрра дæн, мæ топпы нæмгуытæ та ма цæмæн аппæр- 
стон. Æцæг, æз абонæй фæстæмæ цуаны нал рацæудзынæн. Фæлæ 
мын знæгтимæ æнæфембæлгæ нæй гæнæн». 
Ахъуыды кодта, фæстæмæ аздæха, æви нæ, ууыл. Фæлæ йæм 
тынг зын фæкаст дзæбидыры мард ногæй фенын æмæ дарддæр 
кодта йæ фæндаг. 
Зымæгон хур æврæгътæ æмæ хæхтыл зулаив йæ тынтæ фæ- 
луæрста. Ацы цыбыр боны тырныдта айнæг къæдзæхты сау риутæ 
батавынмæ. Фæлæ йæ бон куы ницы баци, уæд митæмбæрзт хохы 
фæстæ ныттылд, цыма кæмдæр комы хъуыры аирвæзт. 
Æризæр. Алæмæт æрхæццæ зымæгон фæндагмæ. Нарæг, фæлæ 
надвæндагыл сабыр къахдзæфтæгæнгæ цæуы. Цыбырты хъæумæ 
куы ’рбаввахс, уæд йæ хъустыл ауад кæйдæр зарын, стæй уæд 
ехсы цъыкк. Бæрæг уыди, барæг уæлбæхæй зары. Æдзынæг кæсы 
Алæмæт, чи уыдзæни йе ’мбæлæг, хæлар æви знаг. Уалынмæ йæ 
уæлхъус æрбалæууыд Гæуыс фыдрасыгæй. Йе ’рфгуыты бынты 
ныккаст Алæмæтмæ, æмæ бæхæн ахъаззаг цæф нылласта, цæмæй 
йæ иувæрсты аивгъуыйа. Алæмæты маст йæ сæрымагъзы ныррæ- 
хуыстытæ кодта, цæстытæй судзгæ ’хсидæвтæ акалд æмæ идоны 
рохмæ фæлæбурдта. Бæх дæр фæстæмæ фæлæууыд. 
— Фæлæуу-ма, кадджын Гæуыс, фæлæуу, дæ кæддæры æх- 
хуырстæн салам зæгъай, уый дæр дæ сæрмæ нал хæссыс! 
Гæуыс фæтыхст. Рæсыд æнгуылдзтæ фырадæргæй сæ кæрæдзи 
ныхæгау акодтой. 
— Гъе-ы. Уый, уый, Алæмæт, ды дæ? Афтæ, нал дæ фæхъуы- 
ды кодтон... æмæ... 
— Ды мæ кæй нæ хъуыды кæныс, уый мын æмбæрст у, Гæ- 
38 

умс. Ды мæн сидзæрæй баззайын кодтай мæ фыдæй. Гъе æмæ 
цыр зæгъ тагъддæр, цалынмæ мæ масты дзæкъул нæ фескъуыд 
æмæ дзы не самæхстæ... Зæгъ, æдзæсгом, зæгъ дæ тæригъæд — 
æххуырсты уæм нæ фæцыдтæн?! 
— Цыдтæ, æмæ цы?.. 
— Исты мын радтай мæ мыздмæ?! 
— Æмæ ма цы хъуыды кæнын... 
— Уæдæ мæ фыды мард дæр нæ хъуыды кæныс, нæ?! Æрхиз, 
æрхиз, æдзæсгом сырд, бæхæй. Æрхиз, æз дæуыл нæмыг нал ба- 
хардз кæндзынæн, фæлæ мæнæ мæ сау кард фысым дæ бæрзæйæн. 
— Уый... гъым... Æрра сдæ, æви. Æз дын цы гæнæг дæн?.. 
Иудзырдæй, чысыл раздæр фырнозтджынæй бухъхъытæ æмæ 
æнхъизгæ хъæлæсæй цы Гæуыс зарыд, уымæн йæ нозт æрбай- 
сæфт. Æмæ Алæмæтæн лæгъстæгæнгæ дзуры: 
— Ауадз мæ мæ фæндагыл, дæ маст мæнæй райсынмæ цæмæн 
хъавыс. Хъапланæй агур де ’фхæрд. 
— Уый дæр бабамæ ды ’рбарвыстай, ды, æдзæсгом! Уый дæр 
дæ хуызæн налат у! 
Æнæфсис Гæуыс куы базыдта, æвыдæй нал аирвæздзæн Алæ- 
мæты къухæй, уæд уыцы иу лæбурд фæкодта йæ хъамайы сæрмæ. 
Фæлæ йæ Алæмæт ацахста. 
— Нæ, æдзæсгом, уымæн дын ферæджы! — бæхæй йæ æрри- 
уыгъта. 
Гæуысæн зæххыл йæ тъæпп фæцыд. Фæлæ фыртæссæй фес- 
тад. Иæ дамбацамæ ма бæргæ фæлæбурдта, фæлæ уæдмæ Алæ- 
мæты хъама йæ дыууæ уæны астæу ныссагъд. Гæуыс, æмбыд 
кæлдымау, æрфæлдæхт. Алæмæт ын йæ хотыхтæ райхæлдта, йæхи 
йын дæлвæндагмæ аппæрста. 
— Хуысс ныр, налат, фæлмæн митыл. Ды-иу мæ бæхы кæвдæ- 
сы хуыссын кодтай, фæлæ дын æз аккаг кæнын фæлмæн мит. — 
Алæмæт бæхмæ йæхи рог систа. Бæхы рохтыл йæхимæ ’рбахæ- 
цыд æмæ ныххудт. — Тæх размæ, мæ хур. Гæуысæн тынг æвгъау 
уыдтæ нырмæ дæр. 
Хъоламæ куы ’рбахæццæ, уæд сæ уынджы бæхæй æргæпп 
ласта, хæдзары смидæг. Йæ мад æй æвзист гæрзтимæ куы ауыд- 
та, уæд фæджих æмæ йæ афарста: 
— Æвæццæгæн, мæ хъæбул, абон нæ фæфæндараст дæ... 
Алæмæт йæ мады йæ риумæ ’рбалхъывта, мидбыл æм фæхудт 
æмæ загъта: 
— Нæ, гыцци, рæдийыс, абоны хуызæн фæндараст никуы фæ- 
дæн. Хорз æмбæлæг мыл фæци, абон райсомæй цуаны цæугæйæ. 
Ахæм саг æрфæлдæхтон æмæ... Æцæг ын йæ фыд куыйтæ дæр нæ 
бахæрдзысты. Мæнæ ацы æвзист хъама, мæнæ уый та дамбаца, фæлæ 
рагæй цахæм бæхмæ бæллыдтæн, ахæм бæх та мын Гæуыс ралæвар 
кодта. Цæй, хæрзбон, гыцци, ныххатыр мын кæн, уæзæджы къæйыл 
дæ кæй уадзын, — адзырдта тагъд-тагъд æмæ ратæррæст кодта уынгмæ. 
Баехыл абадт æмæ, хæххон цæргæсау, комырдæм атахт. 
39 

Абырæг фæлыгъд, абырæг, цардæфхæрд лæппу. Дзæрæхонæн 
ма цы бамбарын хъуыди хабары æцæгдзинад. Гæуысы мæрдтæм 
кæй барвыста, йæ фыды туг кæй райста, йе ’ппæт æфхæрд кæй 
нал ныххатыр кодта. Гæуыс йæ сираг бæх, йе ’взист хъамæ, йæ 
дамбаца удæгасæй Алæмæтæн кæй нæ раттаид, уый бамбæрста 
рыстзæрдæ мад. 
Уайтагъд æнамонд хабар сыхæгтыл ахæлиу. Бедти, Алæмæты 
сыхаг, Дзæрæхоны сæ хæдзармæ ахуыдта æмæ йæ бааууон кодта. 
Хæстхъомтæ сæ гæрзтæ æрцæттæ кодтой. Уайтагъд Тыджытæ æрба- 
лæбурдтой Хъоламæ. Топпы хъæртæ сарæх сты. Чысыл æмæ 
æнкъард хъæуы сæрмæ топхосы фæздæг мигъау ныббадт. Гъе æмæ 
Цыбырты мыггаг се ’хсæн бацыд. Уæдмæ фæзындысты иниæ хъæу 
тæ дæр æмæ сæ æнæ уды зиан æрцæугæ ныйиргъæвтой. Аивгъуыд- 
той мæйтæ æмæ къуыритæ. Тыджытæ æргом лæбурыны фæнд нал 
кодтой Косы мыггагмæ. Раст зæгъгæйæ, сæ ныфс дар нал бахас- 
той æргомæй балæбурынмæ, уымæн æмæ Косты мыггаг лæгджыи 
æмæ тыхджын мыггаг уыди. Гъе æмæ сусæгæй зылдысты Алæмæ- 
ты фæстæ. Гæртæмттæ лæвæрдтой, сæ къухы сын æй чи бафтыд- 
таид, уыдонæн. Фæлæ Алæмæты хæтæнтæ ничи зыдта. 
Аивгъуыдтой зымæгон уазал бонтæ, сулæфыд зæхх. Арф кæмтты 
чысыл цæугæдæттæ сæ хъæлæс фæтынгдæр кодтой. Фæтæнтæ сæ 
урс дарæс аппæрстой æмæ æрбакодтой цъæх хъæдабæ фæлыст. 
Бæстæ куыд райхъал, куыд схъæлдзæг, афтæ фæхъæлдзæг Алæ- 
мæт дæр. Ныр арф лæгæты уазал æндон дурты хъæбысы хуыссын 
нал хъæуы. Ныр зæйы гуылфæнтæй нал тæрсы. Ныр йæ ныййа- 
рæг мады дæр абæрæг кæндзæн. Ныр уалдзæджы цъæхыл абæрæг 
кæндзæн йæ дунейы рухс, йæ зæрдæйы ныфс Зариффæйы дæр. 
Бирæ уæззау æмæ тыхстдзинæдтæй фæцух абырæджы сæр. Фæлæ 
йæ ныййарæг мад хъæуы куыд тыхсдзæн æххормаг æмæ æвæгæ- 
сæгæй, уый йæ зæрдæйæ иу уысм дæр нæ цух кодта. 
Иу изæр Алæмæт йæ талынг лæгæты раз æнæбары арт бакод- 
та. Йæ нымæт айтыгъта æмæ йæхи æруагъта йæ иу фарсыл. Йæ 
бæх чысыл фалдæр зыдæй хызти ногдзыд цъæх кæрдæгыл. Йæ 
дæндаджы хъæр-иу азæлыд. 
Изæры сабыр уæлдæфы иу сыбыртг, иу уынæр никæцæй хъуыст. 
Æрмæст-иу артыл хус къæцæлтæ судзгæ-судзын скъæс-къæс код- 
той. Хатгай-иу зынджы стъæлфæн фесхъиудта æмæ-иу цъæх кæр- 
дæгыл ахуыссыд. 
Алæмæт æдзынæг кæсы арты цæхæртæм, исдугæй-исдугмæ 
айхъусы бæхы дæндаджы хъæрмæ, æмæ куы адард вæййы, уæд 
æм сабыр æмæ рæвдаугæ адзуры: 
«Уари, Уа-ри, дард ма ацу, де ’мбалыл дæ зæрдæ ма сив!». 
Бæх дæр Алæмæты дзырдмæ йæ сæрыл схæцы, йæ хизын 
фæуадзы æмæ бамыр-мыр кæны. Цыма афтæ зæгъы: 
«Æз дæуыл мæ зæрдæ никуы сивдзынæн. Мæнæн дæуимæ 
бирæ хуыздæр у, ды мæ фервæзын кодтай, ды мын раппæрстай 
уæззæу Гæуысы ме рагъæй». 
40 

Бæх та хизгæ ’рбацыд Алæмæтмæ. Алæмæт ын йæ рустæ æр- 
Чл\'дта йæ армытъæпæнæй æмæ йын загьта: 
* «Нæй гæиæн, Уари, ахсæв мæ фæхæццæ кæн Зариффæмæ. 
дбон тыиг бирæ хъаруджын цыд фæкодтай, кæм сиргæ, хæххон 
ца’ргæсау, æнæнкъуысгæ, кæм сæпп уадæй. Ахсæв сфæнд код- 
тои, цæмæй ацы нæудзарыл фæхизай æнæмæтæй, фæлæ абырæг 
ня’ фæнд дард нæ акæны, уайтагъд йæ хъуыды аивы». 
Ллæмæт фестад, йæ нымæт атыхта, бæхы фæсарц æй абаста. 
(/лргъы ’хтæнгтæ балвæста æмæ артыл фæнык басчъил кодта. 
|>æхмæ стахт, фæцарæзта йæ рагъырдæм. Бæх, хæххон уариау, 
тахтн размæ, Фугæджыны ’рдæм. Хъæугæронмæ куы ’рхæццæ, 
уæд гей фæурæдта, æргæпп кодта æмæ йæ æмбондыл абаста. 
Цæхæдæг, йæ къæхтæ арæхстгай исгæ, рацыд Хъаиланты кæртмæ. 
Хьаплапты дынджыр сау куыдз уыцы иу сæррæтт ракодта сæ 
тыргъæй. Хъуамæ лæппуйы акъабæзтæ кодтаид. Фæлæ йæм Алæ 
мæт æдыхст æмæ хæрзныллæг хъæлæсæй сдзырдта: 
— Амзор, Амзор, дæ раздæры æмбалы иал зоныс, ма кæн, ма 
фæхæц. Куыдз ныхъыс-хъыс кодта, йæ къæдзил дыууæрдæм 
гнлгæ, узæлы Алæмæтыл. 
Алæмæт ын йæ сæр адаудта æмæ уый фæстæ къулмæ йæхи ба- 
ласта. Хъусы мидæмæ. Нæй, ницы уынæр хъуысы хæдзарæй. Уæд 
быптои йæ улæфт ныуурæдта. Фæлæ йæ фидар зæрдæ тынгдæр 
сгуыпп-гуыпи кодта. Æваст йæ хъустыл ауад Хъапланы хъæлæс: 
— Тыджытæ нæ бабыхсдзысты, сæ туг нæ ныууадздзысты 
уыцы мыггагæн. Гæуыс, мыййаг, Бæдтуйау æнæнымад пæ уыди. 
Гъе æмæ йæ уыцы æнæфæныкæй хъал амардта. 
Зариффæйæн тынг хъыг уыдысты йæ фыды ныхæстæ, Алæ- 
мæты йын кæй æфхæрдта. Изæрæй нырмæ схъыг, сфæлмæцыд 
нæ фыды дæрзæг ныхасмæ хъусынæй. Гъс æмæ, цыма æнуд æмæ 
талыиг хæдзары бады, уæлдæф ын нал фаг кæны, уыйау тых- 
улæфт скодта, фестад æмæ уынгмæ рауад. Скаст арвмæ æмæ 
цыма тæмæнтæ калгæ цы стъалыты уыны, уыдонимæ ныхас кæпы, 
уыйау сагъæсгæнгæ дзуры: 
— Цымæ баба цæмæн азымы дары Алæмæты, Гæуысы кæн 
нмардта, уый тыххæй? Алæмæт Гæуысæй райста йе ’фхæрд. Ныр 
Ллæмæтæн хъауджыдæр иæу. Фæнды хъæды, фæиды хъæуы... 
Зариффæйы ныхæстæм Алæмæт фырцинæй йæхи арвы мил- 
’ыл асæрфта: 
«Мæ иунæг ныфс, æрмæст ды зоныс, æз раст кæй дæн. 
'1-рмæст дæумæ хъары ме ’фхæрд, мæ дзæгъæл цард, мæ рæст- 
Дшнад! Ды æцæг адæймаг дæ. Цæмæн райгуырдтæ чызгæи æнæф 
(,ис Хъапланæн?» — ацы ныхæстæ дзырдта йæхимидæг. Йæ цæс- 
’æнгас пæ пста рæсугъд Зариффæйы фидыцджын цæсгомæй, йæхи 
ть1хургед кæны. Хъуыды кæны, дарддæр цы дзурдзæн йæ ду- 
,1с»|ы рухс. Фæлæ Зариффæ иудзæвгар ницы дзырдта. Йæ цæнгтæ 
к*'рæдзийыл тыхтæй сæвæрдта йæ риуыл. Арф ныуулæфыд æмæ 
(,каст цæлхыдзаг фæлурс мæймæ. Дзуры йæм сагъæсгæнгæ: 
41 

— Уæ, уæлæ мæй, ды зоныс сахъ лæппу Алæмæты хæтæнтæ, 
ды йын уыныс йе ’хсæвхуыссæнтæ. Тæхуды, куы мын радзурис 
йæ бадæнтæ, уæд æз ныртæккæ дæр фæцæуин йæ агурæг. Охх, 
тагьд куынæ фенон мæ царды ныфс Алæмæты, уæд, æвæццæгæн, 
мæ зæрдæ мæ риуы фæйнæрдæм атондзæн... 
— Дæ зæрдæ фидар уæд, мæ дунейы ныфс, æз дæм мæнæ 
фæзындтæн... — афтæ дзургæ лæппу рахызт къулгæронæй. 
Чызг æнæнхъæлæджы уынæрмæ фестъæлфыд. Тарст сæгуы- 
тау, иуварс агæпп кодта. Йе стыр сау цæстытæ иоджы тынгдæр 
астыртæ сты æмæ кæсы дзурæджы ’рдæм. 
— Мæ къонайыл, уый мæ хæйрæджытæ, мыййаг, сайынц?! 
— Нæ, Зариффæ, уый мæнæ æз дæн, æз. Ма фæтæрс. Æви ды 
дæр абырæгыл дæхи атигъ кодтай, уæд ма мæ уындмæ цæмæн 
бæллыдтæ? 
Куыд, цы, фæлæ дыууæ уарзоны сæ цæнгтæ кæрæдзи хъуыр- 
тыл атыхтой. Æппынæрæджиау чызджы дзыхæй райхъуыст ризгæ 
ныхæстæ: 
— О иунæг Хуыцау, ма нæ фенамонд кæн. Ратт нын цæрыиы 
фадат Алæмæтимæ. 
Бирæ зæрдæбын ныхæстæ фæкодтой дыууæ уарзоны. Æниу 
боны æрбацъæхмæ дæр нæ бафсæстаиккой кæрæдзимæ хъусы- 
нæй, кæрæдзи уындмæ кæсынæй, фæлæ Зариффæ æдас нæ уыд 
йæ бирæгъ фыдæй. Алæмæт ма йæ йæ риумæ æрбалхъывта. Уар- 
зæтты былтæ ма фæстаг хатт кæрæдзийыл андæгъдысты, стæй 
лæппу мидбылхудгæ «хæрзæхсæв» загъта чызгæн æмæ тæргæ 
бæхыл рафардæг йæ лæгæтмæ. 
Иунæг Зариффæйы йеддæмæ ничи зыдта Алæмæты лæгæт. 
Зариффæ Алæмæтæн хæринаг хаста, æцæг арæх нæ, фæлæ-иу 
исты æфсонæй афардæг хохмæ. 
Тыджытæ дæр æрсабыр сты. Мæнг нæ акæнынц: дон йе ’хси- 
дынæй куы фæлæууы, уæд уыйбæрц нал басудздзæн, зæгъгæ. 
Иу æмбисæхсæв Алæмæт æрцыд сæ хъæумæ, бæхæй æрхызт 
æмæ бацыд хæдзармæ. Уайтагъд сыгъдæг уæлдæфмæ ахуыр рæу- 
джыты смидæг уымæл, æнуд тæф. Фындзыхуынчъытæ рæму- 
дзæгау кодта цавæрдæр æмбыд смаг. Къуымты йæ цæст арахæсс- 
бахæсс кодта, фæлæ, мады гуыбынау, талынг, сау ингæнау, 
æнкъард хæдзары ницы суыдта, цæхгæр фæзылд æмæ дуарæн 
феддæ. Бауад Бедтитæм æмæ сæм дуар бахоста. Зантемыр æм 
рауад. Кæрæдзийæн салам раттыны фæстæ Алæмæт афарста: 
— Занте, гыцци кæм ис, уый ды дæр нæ зоныс? 
Зантемыр дзуапп нæма радта, афтæ фæсдуар уæрмæй йæ сæр 
сдардта Дзæрæхон, раст цыма сау ингæнæй схизынмæ хъавыд. 
— Дæ ныййарæг сау ингæны ныххауа, мæ хъæбул. Мæнæ ацы 
æхсæв нæ разындтæ, уæд мæхи ацы талынг уæрмы фæхурх код- 
таин! — Дзæрæхон дзургæ схылд уæрмæй. 
Алæмæт басагъæс кодта, йæ цæсгомыл разынд масты хуыз. 
Фæлæ сабыр хъæлæсæй загъта йæ мадæн: 
42 

— Уымæй сау ингæндæр ма цы уа, гыцци! 
Алæмæт йæхи кæй æмбæхсы йæ фыдгултæй, æмæ йæ мад та, 
Тыджытæй тæрсгæйæ, ам талынг уæрмы йæ бонтæ кæй æрвиты, 
уый Алæмæтмæ хорз нæ фæкаст. Уыцы æхсæв Алæмæт фидарæй 
ахицæн кодта лæгæтмæ мауал ацæуын. Дзæрæхон алы лæгъстæ 
фæкодта йæ хъæбулæн, цæмæй йæхи айса хъæуæй: 
— Ныр тагъд сбон уыдзæн, мæ хур, æмæ исчи æнæмæнг уыцы 
мыггагæн бамбарын кæндзæн хабар! — бахатыд æм мад. 
Фæлæ Алæмæт нæ фæчъил. Маст зондыл фæтых. Гъе æмæ 
иал ацыд уыцы ’хсæв хæхты ’рдæм. 
— Кæмæн цы гæнæг дæн? Кæмæй цы дарын? Уæдæ, гыцци, 
кæнæ мæлæт, кæнæ адæм куыд цæрынц, афтæ. Æз дæр хъуамæ 
цæрон хъæуы. Мæнæ мæ фæлахс, сæфт хæдзары. 
Æрбабон. Бæрзонд хæхтæ, сау уæйгуытау, разындысты. Алæ- 
мæт йæ гæрзтæ райхæлдта æмæ сæ цæджындзыл сауыгъта. Йæ 
дыстæ басчъил кодта, æмæ йæ хæдзары рæбинаг къул дурæй амад 
уыди, къул, зæгъгæ, йæ ном, фæлæ раджы ракалд. Гъе æмæ лæппу 
боныцъæхæй æрæвнæлдта йæ хæдзары къул ногæй самайынмæ. 
Уæды заманы дзырд уады бæхæй тагъддæр уади. Цахæмдæр 
æдзæсгом фехъусын кодта Тыджытæн, зæгъгæ, Алæмæт мур дæр 
ницы хъуыды кæны, афтæмæй йæ хæдзары къултæ амайы. 
Мыггаг æрбамбырд сты ныхасмæ. Алкæй цæсгомыл дæр зын- 
ди мæсты æмæ хæрам ахаст. Гæуысы хистæр фырт Дæбул, фыр- 
мæстæй тъæппытæхаугæ, йæ мыггагæн райдыдта дзурын: 
— Мæ фыд уе ’хсæн æгадæй нæ цард. Мæ фыды амард уе 
’ппæтæн дæр кад æмæ намыс нæу. Алкæмæ дæр уæ хауы худи- 
наджы ном. Уæртæ кæйдæр æнæфæнык, дзæгъæлзад ис сæ хæ- 
дзары, цæуæм æмæ йæ лыстæг къуыхтæ скæнæм. Стæй уæд мæ 
фыд цы фос, цы зæхх, цы хæдзар ныууагъта, уыдон уæхиуыл 
байуарут, хæлар уын сæ кæнын! — фæцис йæ ныхас карзæй Дæ- 
бул æмæ мыггагыл йæ цæст ахаста. 
— Нырмæйы худинаг аппарæм не ’ккойæ! Туг тугæй райсæм! 
- райхъуыст хъæртæ фæсивæды ’хсæнæй. 
Хъæуы зæронддæр ралæууыд ныхасы размæ. Йæ къæдз лæ- 
дзæгыл разуæз анцой кодта. Даргъ сæггъуыз зачъетæ адаудта. Йæ 
лзыхæй тамакойы цъæх дон ачъиртт ласта æмæ арф схуыфыд. 
— Æз Дæбулы разæй ныхас уымæн нæ загътон, йæ разæй мæн 
Хуыцау мæрдтæм барвитæт, фæлæ зианджын Дæбул у. Йæ фыд 
фæмард Косты Бæдтуйы фырты къухæй. Туг райсын кад æмæ 
иамыс у нæ хохбæсты ирон адæмы ’хсæн, фæлæ æгæр риуыгъты- 
тæй туг райсæн нæй, мæ хуртæ, нæй. Маст мæлæтæн мæрддзаг 
хæдон нæу, фæлæ у фыдбылызы æхсидав. Зонд та, мæ хуртæ, 
лæджыхъæд бæрæггæнæг у, æмæ лæгдзинад та зондæй рацаразгæ 
У- Масты тула уал æрысысын кæнут. Уадз æмæ лæппу тынгдæр 
^рæууæнда æмæ æнцонæй бафта уæ къухты. Æз цы гуырды зо- 
ныи, уымæ афтæ бавналæнтæ нæй. Фезнæт, уæд æй уæ цæстæй 
43 

дæр нал ауындзыстут, афтæмæй та ныл туджы зæй рауадздзæн. 
Лæгæй-лæгмæ уæ уыимæ ничи стох кæндзæн, æрмæст архайын 
хъæуы зондæй. Алæмæт цæры астæуккаг хъæуы. Бабырсын 
хъæуы æхсæвыгон, Косты мыггаг куыд ницы бафиппайой, афтæ. 
Кæд æй йæ хæдзары баййафат, уæд уæ хъару æмæ уæхæдæг. 
Кæд нæ, уæд мыггагмæ хæцæнгарз райсынвæнд ма скæнут. 
Кæстæртæ дыууæ нал загътой сæ хистæры дзырдыл, суанг 
æмбисæхсæвмæ сæхи рæвдз кодтой. Сæрфтой сæ хотыхтæ, дауд- 
той сæ кæрдтæ, хъаматæ. 
Алæмæт кæд йæ хæдзары æхсæвиуат кодта, уæддæр æдас нæ 
уыди Тыджыты мыггагæй. Æхсæвы йæхи ’руагъта йæ хуыссæныл 
æдпысултæ, йæ хъыримаг æхсынæввонгæй нывæрзæны ’рдыгæй къу- 
лыл бахъил кодта æмæ æрфынæй. Абон уæлдай тынгдæр бафæл- 
лад. Æнæ ’рулæфгæ амадта дынджыр дуртæ сисыл æмæ йын фæцис 
амад. Хæдзары къул рафидыдта. Гъе æмæ уайтагъд афынæй. Æмби- 
сæхсæвтæм æввахс Тыджыты хъæбатырдæртæ æртыхстысты Алæ- 
мæты хæдзары алыварс. Тугмондаг, æххормаг бирæгътау, аны- 
хъуырынмæ хъавынц Алæмæты. Хуыссы Алæмæт æмæ йæ мидфы- 
нæймæ хъусы, цыма дуар æрбахостæуыд. Фестьæлфыд. Фелвæста 
хъыримаг æмæ рауад дуаргæронмæ. Йæ хъус дуары зыхъхъырыл 
авæрдта. Айхъуыста æмæ йæ хъустыл ауад кæйдæр ныхас: 
— Ацы налат, æвæццæгæн, ам нæй ацы ’хсæв. 
— Нæ, ам уыдзæн, уæдæ нын хабархæссæг мæнг ныхæстæ 
фæдзырдтаид? — æрбайхъуыст та æндæры хъæлæс. 
Алæмæт бамбæрста хъуыддаг, йе знæгтæ йыл кæй æртыхсты- 
сты æмæ цары фæйнæг стыдта. Цармæ стæррæст кодта æмæ хъуа- 
мæ цæргæсау атахтаид коммæ, фæлæ æваст йæ хъуыды аивта. 
«Нæ, сом æнæрцæугæ цы хъуыддагæн нæй, уымæй абон фер- 
вæзын хъæуы». 
Æрцæттæ кодта хъыримаг æмæ кæсы, цы уыдзæн дарддæр, 
цал сты Тыджыты тыхгæнджытæ, æмæ стæй уæд архайдзæн семæ. 
— Дæхи ратт удæгасæй, сахъхъ лæппу, науæд лыстæг къуых- 
тæ æрцæудзынæ! — фехъуыст Алæмæтмæ Дæбулы хъæлæс. 
— Рæдийут, хъæбатыртæ, æз удæгасæй мæхи нæ ратдзынæн, 
фæлæ архайут уæ тыхы руаджы! — æрдзырдта сæм Алæмæт. 
Сытынг сты топпы хъæртæ алырдыгæй. Ихуарæгау згъæлынц 
нæмгуытæ æнамонд хæдзары къултыл. Алæмæт-иу ныхъхъавыд, 
топхосы цæхæрты-иу кæцæй ауыдта, уырдæм, æваст ныхъхъæр- 
зыдта Дæбул. 
— ЖллæХу амардтæн! 
— Нæ, нæ, джауыр, фидар лæуу, кæд мыггаджы раздзог дæ, 
уæд тæппудау хъæрзгæ-нæтгæ ма хъæр кæн! — æрдзырдта йæм 
царæй Алæмæт. 
— Арт, арт бандзарут уыцы куыдзы хъæвдыны хæдзарыл! — 
ныхъхъæр кодта чидæр. 
Судзы мæгуыр хæдзар. Судзы æмæ арты пиллон хæрдмæ, 
арвмæ лæбуры. Хуыдуг кæны Алæмæт. Тыхсы арты цæхæрæй. 
44 

Судзгæ арты сырх æвзæгтæ йæм æввахсæй-æввахсдæр лæсынц. 
Цары сыгьдæттæ фаркгай хауынц зæхмæ. Тыджытæ уайтагъд сæ 
марды бæхыл авæрдтой æмæ афардæг сты. 
Дзæрæхоны хъарджытæм сыхы устытæ ставд цæссыг æнæв- 
гъау калдтой. Йæхи артмæ æппары, фæлæ йыл хæцынц цалдæр 
сылгоймаджы. Арт йæ тæккæ цырены куы бацыд, уæд куыддæр- 
тæй йæхи атыдта сылгоймæгты къухтæй. Арты цæхæры раз сонт 
лæуд æркодта, йæ кæлмæрзæн йæ сæрæй фелвæста æмæ йæ арты 
цæхæрмæ базыввытт кодта. Уыйфæстæ, цыма йæ зонд фесæфт, 
афтæ ныххудт æмæ ныхъхъæр кодта: 
— Цæуын мæ хъæбулмæ арты цæхæрмæ. Уадз æмæ æз дæр 
мæ хъæбулимæ сау сыгъд бакæнон. 
Уыцы иу æппæрст бакодта йæхи судзгæ арты цæхæрмæ. Ба- 
сыгъд, бавзалы æнамонд сылгоймаг. Æамонды хабар айхъуыст 
Иры хъæуты. Адæм тæригъæд кодтой Дзæрæхон æмæ йæ фыр- 
тæн, фæлæ ма кæмæн цы йæ бон уыди баххуыс кæнын. 
Иу изæр та мæгуыр сыхæгтæ ныхасы бадтысты. Сæ цæстытæ- 
ну аздæхтой Алæмæты хæдзары сыгъдæттæм. Арф хъуыдытæ, 
сагъæстæ кодтой. Æппынæрæджиау райхъуыст Бедтийы ныхас: 
— Цы чындæуа, мæ хуртæ, нæ мыггаджы хъæбатырдæр нал 
пс не ’хсæн. Тыджытæ йæ арты сфизонæг кодтой. Цымæ Алæ- 
мæт удæгас куы уыдаид æмæ ныл ахæм æнамонды хабар куы 
сæмбæлдаид, уæд уый дæр афтæ æнцад бадтаид? Мæрдтæй дæр 
срæмудзид йæ ингæн, мæрдтæй, фæлæ мæрдты дæр нæй, цъæх 
фæнык фестад! Æмæ кæдмæ худинаджы худ дарæм?! 
Бирæты та уырнгæ дæр нæ кодта, зæгъгæ, Алæмæт йæхи зын- 
джы басудзынмæ нæ раттаид. 
Афтæ мыггаджы ’хсæн алы хъуыдытæ æмæ сагъæстæ æвзæр- 
дп. Алчидæр сагъæс кодта, йæ зæрдæ йæм куыд дзырдта, афтæ. 
Фæлæ масты дзæкъул æмхуызон дæнгæл уыд. Бирæ фæуынаффæ 
кодтой. Æппынфæстаг ныллæууыдысты ахæм фæндыл: 
«Быныцагъд сæ фæкæнæм. Уыцы налат Гæуысы фырттæй ма 
аирвæзт Харон, уый та арты басудзын хъæуы. Уадз æмæ Алæмæ- 
тимæ бæсты-бæсты фæуæнт». 
Хæрзталынгæй ныхасыбадджытæ сæ бынæттæй сыстадысты 
æмæ, хæрзæхсæв зæгъыны фæстæ, сæ хæдзæрттæм фæцыдыс- 
ты. Æмбисæхсæвæй аивгъуыдта. Бæстæ уыцы сабыр ныцци. Афтæ 
зынд, цыма хъæуы иунæг змæлæг дæр нал уыди. Цардæфхæрд 
сыхæгтæй алчи йæ фынтимæ архайдта. 
Æваст æрбайхæлд æхсæвы сабырдзинад. Бедтиты дуар чидæр 
æрбахоста. Бинонтæ фехъал сты, фæлæ сæ сыбыртт никæй дзы- 
хæй схауд. Хъусынц дарддæр, цы уыдзæн. Дуар тынгдæр æрба- 
хостæуыди. Бедти, тасзæрдæ адæймаг, цæмæй зыдта, чи у дуар- 
хойæг. Гъе æмæ йæ уæнгты тас бацыд, фæлæ йын цы гæнæн 
уыди. Сыстад, дуары цурмæ рацыд, фæлæ дуар нæ кæны. Хъусы 
дуары зыхъхъырæй. Чи уыдзæн ацы æнафоны? Æртыккаг хатт 
куы ’рбахостæуыд, уæд æм Бедти адзырдта: 
45 

— Кæцы дæ, ацы æнафоны дæ цы хъæуы? 
— Дуар бакæн, Бедти, ма фæтæрс, æз дæн. 
— Алæмæт! — лæг тынгдæр фæтыхст. Йæ уæнгтæ æгасæй дæр 
зыр-зыр кодтой. «О Хуыцау, фыдбылызæй нæ бахъахъхъæн. Уый 
нæм уыцы æнамонды номæй куы дзырдæуы, уæд мæрдтæй æрыз- 
дæхт? Нæ, уый цыдæр фыдбылызтæ, æвæццæгæн, йæ хуызы 
бацыдысты æмæ мæм Алæмæты номæй дзурынц!» — Лæппу, о 
лæппу, фынæй дæ? Рабад-ма... 
Зантемыр фестад йæ уатæй æмæ рауад йæ фыды цурмæ. 
Алæмæт та æрбадзырдта: 
— Æвæццæгæн мыл сымах дæр, мæ хæлар сыхæгтæ, уæ зæрдæ 
сивтат. Бафæлмæцыдыстут мæ. 
— Баба, Алан, Алан, баба! — дуары ричъимæ фæлæбурдта, 
фæлæ йын уайтагъд йæ фыд йæ къухтæ ацахста. 
— Фæлæуу, мæ хур, тагъд ма кæн. Бæрæг-бæстонæй базонæм 
хъуыддаг. Мыййаг, нæм... Æндæра Алæмæты бон акæнæд де зна- 
гыл дæр. 
Фæлæ Зантемыр нал байхъуыста йæ фыдмæ. Йæ къухтæ атыд- 
та æмæ дуар фегом кодта. 
Алæмæтæн йæ сæр басылыхъхъы тыхт, йæ къухы хъыримаг, 
æнæдаст, афтæмæй лæууы къæсæргæрон. Йæ мидбыл сæм фæ- 
худт, æмæ йæ урс дæндæгтæ дзæнхъатау ферттывтой. 
— Уе ’хсæвтæ хорз, мæ хæлар сыхæгтæ! — æмæ хæдзармæ 
бахызт. 
Зантемыр ныттыхст Алæмæты æфцæджы. Уый дæр æй ахъаз- 
заг æрбалхъывта йæ гуырмæ, Бедти та хъендурау йæ мидбынаты 
лæугæйæ баззад. 
Æрбадтысты тæрхæгыл. Ныхас сын ацайдагъ, фæлæ Бедти 
нырма дæр не ууæнды йæхиуыл. Афтæ æнхъæлы, фыны ис. Йæ 
цæстытæ аууæрды, йæхи базмæлын кæны æмæ та цингæнгæ ба- 
кæсы Алæмæтмæ. 
— О, дæ рынтæ ахæрон, дæ рынтæ, Алæмæт, удæгас мын чи 
баззад. Цæй, ныр уæ хæдзар мурмæ дæр ма ’рдар. Лæг мын зæгъ, 
уыййеддæмæ хæдзар сараздзыстæм. Мæнæ хъæд æмæ дурæй сæфт 
куы стæм. 
Алæмæт йæ цæст къуымты разылдта. Цæстæнгасæй агуры йæ 
ныййарæг мады. Уый афтæ æнхъæл уыди, ам та Бедтитæм уы- 
дзæн, æндæр ардæм, хъæумæ, цæугæ дæр нал æркодтаид. Хæдза- 
ры къуым дæр ын куынæуал ис. 
— Хæдзары тыххæй ницы тыхсын, Бедти, фæлæ... гыцци кæм 
ис, гыцци. Ам æй æнхъæл уыдтæн. 
Фыд æмæ фырт лæппуйы фарстмæ фæтыхстысты. Бедти цæ- 
стæй ацамыдта Зантемырмæ, зæгъгæ, мацы ской кæн. Алæмæт 
Бедтийы цæсгомыл рахатыд æнæууæнкдзинад. Фæдызæрдыг æмæ 
фенкъард. Асагъæс кодта, стæй уæд загъта: 
— Мацы мын басусæг кæнут, уæ хорзæхæй. Æз уæ мад-уæ 
фыды уазæг, æппæт дæр радзурут, куыд у, афтæ. 
46 

— Мæ мард фен, Алæмæт, Дзæрæхон цардæгас у. Мæнæ иу- 
дыууæ боны размæ йæ цæгатмæ ацыд. Ам дæр æдзух уынгты 
хъарæггæнгæ рацу-бацу кодта, хæдзары сыгъдæттæм кæсгæйæ. 
Дæуæн удæгас æнхъæл нал уыди, гъе æмæ... Æгайтма нын ныр 
ды афтæ дзæбæх баззадтæ. Бауырнæд дæ, æз ныр дæр фенæу- 
уæнк вæййын... 
— Цы кæнон, Бедти, лæгыл цы бон æркæна, уымæй архайын 
хъæуы. Хæдзарыл арт куы бафтыдтой, уæд исдуг фæздæджы тых- 
стæн. Нал æвзæрстон уыцы джауырты, æндæра сæ удæгасæй иу 
дæр нал аирвæзтаид. Стæй уæд арты пиллон лæбурын байдыдта 
мæнмæ. Æз хуыздæр амал ницыуал хъуыды кодтон. Æнæ басудзгæ 
мын хос нал и, зæгъгæ, загътон мæхицæн æмæ судзгæ цары хъæ- 
димæ ратæррæст ластон, цæмæй афтæ банхъæлдтаиккой цары хъæд 
судзы æмæ æрдæг сыгъдæй рахауд. Гъе æмæ, мæ амондæн, мæ 
бæх уæртæ хъугомы кæрон уыди баст æмæ афардæг дæн хъæдмæ. 
Мæ дзаумæттыл зынгстъæлфæнтæ аззад æмæ тæргæ бæхыл дым- 
гæмæ мæ пысултæ æвиппайды сгуыпп ластой. Бæх фæурæдтон. 
Æргæпп кодтон æмæ, нæл бæхау, зæххыл стылдтæн. Мæ дзау- 
мæтты зынг куы ахуыссын кодтон, мæхи куы ’рæмбæрстон, уæд 
ма раздæхтæн тæргæ бæхыл, фæлæ ам нæ хъæуæй сыбыртт нал 
хъуыст. Бæстæ ныссабыр. Æрмæст ма дæлæ мæ хæдзаруатæй зын- 
джытæ æрттывтой. Афæнд кодтон, фæсте сæ асурон, фæлæ уал 
сын Дæбулы мард фаг уæд. Дарддæр фендзыстæм. Тагъд ницæ- 
уыл хъæуы, — арф ныуулæфыд Алæмæт æмæ фæци йæ ныхас. 
Бон дзир-дзур кодта, афтæ Алæмæт абадт йæ бæхыл æмæ та 
хохы ’рдæм афардæг. 
Зариффæ Алæмæты æнамонд хабар куы фехъуыста, уæд су- 
сæг куыдæй йæхи æфхæрдта. Адæмы уынæр æм афтæ каст, цыма 
Зариффæйыл хъарджытæ кæнынц. Ахицæн кодта Зариффæ йæхи 
къухæй йæхи амарын, йæ дунейы ныфс Алæмæты кæд мæрдты 
уæддæр фенид. 
Иу изæр хæрз талынгæй бауад суадонмæ. Донхæссæн суадо- 
иы цыхцырмæ бавæрдта, йæхæдæг уазал, æгомыг дурыл æрбадт. 
Исдуг сусæг хъарæг нывæста, стæй йæ маст куынæ къаддæр код- 
та, уæд æргом хъарæг райдыдта, цæстысыг рустыл æнæвгъау 
лæдæрсти. Чызджы зæрдæхалæн хъарæг æмæ суадоны хæл-хæл 
æхсæвы сабырад хæлдтой. Æппынфæстаг уæззау къахдзæфтæй 
араст сæхимæ. Чызг афтæ кæй тыхст, кæй мæллæг кодта бонæй- 
бонмæ, уый тыххæй йæм йæ мады зæрдæ фехсайдта æмæ-иу бон 
йæ фарсмæ ’рбадт. Йæ даргъ дзыккутыл ын йæ къух æруагъта 
æмæ йын фæлмæн, рæвдаугæ хъæлæсæй дзуры: 
— Мæ тæхудиаджы хъæбул, мæ зæрдæйы уидаг. Арвæй зæх- 
хы ’хсæн мын æрмæстдæр ды куы дæ, æрмæст дæ ныфсæй куы 
Цæрын а дунейыл, уæд мын цæмæн сусæг кæныс дæ зæрдæйы 
рис? Акæс-ма, æппын мын дæхихуызæн куынæуал дæ. Дæ фидауц- 
джын дыууæ сау цæсты тæригъæддагæй куы кæсынц, дæ ный- 
47 

йарæджы сæр сау ингæн бахæра! Уæд та дыл цы ’рцыд, цы дæм 
рауад, радзур-ма, хъæбул, æппæт дæр дæ ныййарæгæн. 
Зариффæйæн йæ мады ныхæстæм йæ зæрдæ 4рбауынгæг. Йæ 
хъуыр фырмæстæй цъæхарт уагъта æмæ йæ ризгæ цæнгтæ йæ 
мады æфцæгыл атыхта. Ныккуыдта, ирон намысы фæрстæ атыд- 
та æмæ уынгæг хъæлæсæй дзуры: 
— Гыцци, мæн цæрын нал фæнды! Адæмы куынæ уынин, хур 
мæ куы нæ тавид, рог уæлдæфмæ мæ риуыдзаг куынæ улæфин, 
уæд мын æнцоидæр уаид... 
— Уæд цæмæн, цæй тыххæй, зæрдæдзæф дын æрбауон, мæ 
хъæбул? 
— Афтæ... Кæй фенамонд дæн, уый тыххæй. 
— Дæ ныййарæг æдзæммард фæуа, кæд мын цытæ дзурыс. Æз 
дын амонд нырма гъеиыр куы агурын. 
— Нæ, гыцци, амонд агургæйæ нæу. Амонд йæхæдæг агуры 
амондагуры. Мæнæн та мæ амонд судзгæ цæхæры басыгъд, — 
иыккуыдта чызг æмæ фæци йæ ныхас. 
Ныр Куысыфтон дызæрдыг нал кæиы, йæ чызг Алæмæты кæй 
уарзта, ууыл. 
— Æмæ цы ’нхъæл уыдтæ уыцы æнамонд мæгуырæй, мæ зæр- 
дæдарæн, и? 
— Ныууадз, ныууадз мæ, гыцци, æндæра ам дæ разы мæхи 
федзæм кæндзынæи! Ды дæр, мæ бирæгъ фыдау, дурзæрдæ ма у. 
Бонæй бон æнкъарддæр æмæ æрхæндæгдæр кодта Зариффæ. 
Тынг смæллæг. Цæсгомыл бурхуыз бафтыд. Раст цыма рæуджы- 
ты иизæй басад, уыйау тыхулæфт кодта. Кæддæры нарст æмæ 
сырхбыи уадултæ цыргъæй баззадысты. Иудзырдæй, æнæниз 
чызгмæ мæлæт йæ цыппæртæ байтыгъта. 
Базонæн ма уыди Зариффæйæн æрмæст уымæй, æмæ цæсты- 
ты сæрмæ дыууæ сау æрфыджы æрдæгкъæлæтæй ныззылдысты, 
цыма кæрæдзимæ сæхи тыдтой, уыйау æрбаввахс сты. Гæзæмæ 
кæрæдзийыл ныдзæвдысты. Гъе уый ма уыди чызджы раздæры 
нысан. Иубон Хъаплан æркой кодта йæ бинонтæн: 
— Мæ хуртæ, адæм нæ сæ сæрмæ хæссынц лымæны охыл, 
æмæ уæ куыд фæнды? 
Бинонтæй Хъапланы дзырдмæ йæ дзых дæр ничи базмæлын 
кодта. Æрмæст Зариффæйы зæрдæ бадзой дзой кодта. Уый ра- 
гæй æмбары, йæ бирæгъ фыд æй Гæуысы фыртæн кæй дæтты, 
фæлæ æргом никуы ницы дзырдта. Хъаплан дарддæр кодта йæ 
дзырд: 
— Бафауипаг мыггаг не сты Тыджытæ, стæй, мæ хуртæ, Гæ- 
уысы фырт исджын, фæллойджын у, йæ хуымзæхх, йæ уыгæр- 
дæнтæн кæрон дæр иæй. 
— Кæцы адæмæй зæгъыс, нæ лæг? — цыма йæ фынæйæ рай- 
хъал æмæ уæдæй нырмæ Хъапланы ныхæстæ нæ фсхъуыста, афтæ 
йæ афарста Куысыфтон. 
48 

Хъаплан рамæсты усы æнæрхъуыды фарстмæ, фæлæ, йæ маст 
пæ раргомгæнгæ, фæлмæн хъæлæсæй дзуры: 
— Ацы чызг кæдмæ ам нæ фæнык дымдзæн? Бæргæ цард- 
цæрæнбонты мемæ куы уаид, фæлæ ме ’нæуарзонæн йæ сылыс- 
гæг йæ къонайыл базæронд уæд. 
Зариффæ, йæ маст уромгæ, дзуры йæхинымæр: 
«Нæ, ды мæ мæт нæ кæныс, фæлæ дæ бирæ галтæ æмæ хъуц- 
цытæ æрбатæрын фæнды Тыджытæй. Стыр ирæд дæ хъæуы», — 
сгæй уæд, æрдæг калд бæласау, бадзой-дзой кодта æмæ та сусæ- 
гæй катайы аныгъуылд: «Мæнæ мæ цы æбуалгъы хабар æййафы, 
мæнæ мæ мæ фыд хъуамæ сфыццаг кæна Алæмæты удхæсджы- 
тæн. Нæ, фæлтау мæлæт. Мæлæт мæхи къухæй ссардзынæн». 
Куысыфтон æдзынæг каст йæ чызджы цæсгоммæ. Æмбæрста, 
Зариффæйы зæрдæ йæ фыды ныхæстæм фырмæстæй кæй анæрст, 
кæй адæнгæл риуы æмæ ныллæг хъæлæсæй загъта: 
— Йæ амонд цы уа, уый уыдзæн, цы йыл тыхсæм, ахæм бирæ 
чызджытæ нын куынæ ис! 
— Банцай, фаджысы рагъ, банцай! — фæбæрзонд кодта лæг йæ 
хъæлæс. — Уый æцæг куысыфтæг сæр куы дæ, æнæмбаргæ цы- 
дæр! Цин нæ кæнут, цин, ахæм бонджын хæдзарвæндаг нæ кæй 
æрцагуырдта, уæдæ ма уæм Хуыцау æрæрвитдзæн йæ фырты?.. 
— Баба, æмæ æз мойыл куынæ кæуын. Уыйбæрц мыл цæмæн 
тыхсыс, цæмæн сфæнд кодтай мæн зындоны баппарын? 
— Уæд Хъапланы сæр фесæфæд, кæд йæ чызджы æвзæр, æва- 
дат ранмæ дæтты. Хуыздæр адæмыл нæ фембæлдзыстæм, сойы 
къусау уыдзæн, мæ чызг, дæ цард, раст дæхи куыд фæнда, афтæ. 
— Баба, кой дæр мауал скæн, кой, абонæй фæстæмæ уыцы 
хъуыддаг! 
— Ацы изæр нæм нысангарз æрбахæсдзысты, мæ чызг, æмæ 
дæхи æгæр ма фæкъæйных кæн. Налат у, зæгъгæ, зæгъдзысты, 
æмæ дæ амонд дæхæдæг фæсурдзынæ!.. — фæци йæ ныхас Хъап- 
лан æмæ уынгмæ фæцæуæг, цæмæй та йын загъд ма ацайдагъ уа 
бинонтимæ. 
Æризæр. Фос уынгтæм æрхæццæ сты. Хъаплан йæ дзугтæй 
иу нард тохъыл фæхицæн кодта æмæ йæ ’рбаргæвста, цæмæй фаг 
цæттæйæ сæмбæла йæ цыты уазджытыл. 
Зариффæ сусæг хъарæг бакодта: 
«Фæлтау мын æй мæ хистæн куы аргæвстаис!» 
Стыр æмæ уæрæх ирон хæдзары арт гуыр-гуыр кодта. Кæд 
сæрд йæ тæмæны уыди, арты хъармтæф фынджы фарсмæ бад- 
джытæй алкæмæн æхсызгон нæ уыди, уæддæр ахæм рæстæджы 
хæдзар æнæ артæй цыма æдзæрæг вæййы, афтæ февдисы йæхи. 
Стæй нард фысы фыд цæмæй тагъддæр афыца, фынг сфидауа, 
уый тыххæй Хъаплан нæ ауæрста хус суджы фæхсытæ æндзары- 
ныл. Уалынмæ стыр къуырф тæбæгъмæ фыдисæй, ингæнæй ла- 
сæгау, теу-теу кæиын райдыдта Хъаплан къуыдырфых фыдыз- 
4 Бназырты Днмитр 
49 

гьæл. Уазджытæ бахъæлдзæг сты, иуæй-иутæ сæ былтæ асдæрд- 
той. Фынг æцæг рафидыдта, сыкъайы фæрстæ дæр ’рттивын рай- 
дыдтой. Хæдзарæй уынгмæ хъуыст цины хъæлæба, арфæйы куывд, 
фарны ныхæстæ, амондджын къахы кой. Фæлæ кæд се ’ппæт дæр 
куывтой Зариффæ æмæ Хароиы амондыл, уæддæр дзы бирæты 
уыдоны амонд бынтондæр не ’ндæвта. Тынгдæр сæ ’ндæвта, мæнæ, 
фæздæг калгæйæ, сæ разы цы нард фысы фыд уыди, уый. 
Кæд хæдзарæй цины хъæлæба хъуысти, уæд Зариффæ та уын- 
джы дыууæрдæм кодта, йе ’рмттæ йæ дæлæрмтты, афтæмæй, 
сусæг хъарæг кодта: 
«О мæ дуне, Алæмæт, æппын дæ фæнык дæр нал баззад? 
Æрцу мæм, мæнæ мæ дæ удхæссæг аныхъуырынмæ куы хъавы!..» 
Изæрæй хæдзары къуымты фæрацагур-бацагур кодта йе бæн- 
дæн, йе æндæр исты, цæмæй йæхи къухæй йæхи мæрдтæм барви- 
та, фæлæ йæ мад суанг тæбыны скъуыддзаджы онг бафснайдта 
афтæ, цæмæй Зариффæ мацыуал ссара. 
Нысангарз райстой, уæдæ цы, Хъаплантæ! Хароны цинæн зæ- 
гъæн дæр нал уыди. Йæ даргъ уачъи-иу дуары ’рдæм аздыхта. 
Йæ тæнæг даргъ гуыбыр фындз-иу аууæрста. Æнхъæлмæ каст, 
Зариффæ кæд фæзындзæн. Фæлæ Зариффæ Харонмæ бакæсы- 
нæй хуыздæрыл нымадта мæлæт. Æрмæст-иу йæхимидæг загъта: 
«Æвæдза, Алæмæтæн уыцы æлгъаг цыртæн æвзæр нæ уаид». 
Дыккаг райсом хъæуы чызджытæ мидбылхудгæ уадысты За- 
риффæмæ, арфæтæ йын кодтой. Фæлæ-иу сын уый уынгæг хъæ- 
лæсæй загъта: 
«Арфæты бæсты мыл удæгасæй кæугæ фæкæнут, кæугæ, ме 
’мгæрттæ». 
Хъаплан-иу йæ чызджы зæрдæхалæн дзырдтæм бахудт: «Буц- 
хаст у, буцхаст, мæ чызг, æмæ афтæ йæхи буц кæны». 
Ныр та фæстæмæ æрыздæхон Алæмæтмæ. Цалдæр æхсæвы 
хъæумæ нал æрцыд. Зантемыр тыхсти йæхимидæг. Æнкъард код- 
та Бедти дæр, кæд ыл, зæгъгæ, исты бæллæх æрцыд. Кæд, 
зæгъгæ, Тыджыты хабар æрыхъуыста æмæ семæ карз тохы ба- 
цыд. Фæлæ Алæмæт, Хъаплан йæ чызджы Харонæн кæй дæтты, 
уый нæма æрыхъуыста. Æмæ йæ кæцæй æрыхъуса, æгомыг хæхтæ, 
æндон къæдзæхтæ йын ницы дзырдтой. 
Уыцы ’хсæв аивгъуыдта. Дьпскаг бон Зантемыр сфардæг хохмæ. 
Фæлæ Алæмæты йæ лæгæты не сæййæфта. Лæгæты размæ кæрдæг 
уыдис ссæст. Ранæй-рæтты йæ цыма цæвæгæй ракарстæуыди, уыйау 
æй бæх йæ дæндæгтæй бындзарæй ралвыдта. Алæмæт ацы æввахс 
бонты ам лæгæты кæй уыди, уый бамбæрста Зантемыр. Фæлæ ныр 
кæм уыдзæн, ууыл ахъуыды кодта. Æвиппайды йæ дыууæ æнгуыл- 
дзы йæ дзыхы акодта, æхситтæй бæхау ныууасыди æмæ арф комы 
’рдæм айхъуыста. Фæлæ уынæр никуыцæй хъусы. 
Æнкъард æмæ уæнтæхъилæй раздæхт фæстæмæ Зантемыр. Гъе 
50 

фæлæ уыцы æнкъарддзинад ахаста æрмæст изæрмæ. Фæзынд та 
сахъ лæппу йæ цъæх бæхыл. Бедти æмæ Зантемыр тынг схъæл- 
дзæг сты. Бедти æрхоста Алæмæты уæхск æмæ йын хъæлдзæгæй 
загъта: 
— О æвзæр цыдæр, дæ мæты аргъ нæ дæ! 
— Цы кæнон, Бедти, ахæмæй райгуырдтæн, ахæм дæн. 
— Цæр нын, цæр! Зынг дæ нæ судзы, кард дæ нæ кæрды. 
Бирæ ныхæсты фæстæ Бедти афарста Алæмæты, Фугæджы- 
ны ма уыди ацы æввахс бонты æви нæ, Зариффæйæн йæхи рав- 
дыста, уыцы æбуалгъ хабар куы айхъуысти, уæдæй фæстæмæ 
æви нæ? Æмæ йын Алæмæт мидбылхудгæ загъта, зæгъгæ, зын- 
джы куы басыгътæн, уæдæй фæстæмæ нæма бауадтæн Фугæ- 
джынмæ. Æвæццæгæн, Зариффæ мæнæн удæгас æнхъæл нал у. 
Ахæм зæрдæбын иыхæсты фæстæ Бедти раргом кодта Алæ- 
мæтæн, Гæуысы фырт нысангарз кæй ныууагъта Зариффæмæ. 
Бирæ нал аныхæстæ кодтой. Æцæг æхсæвæй дæр бирæ нал 
аззад. Гъе æмæ Алæмæт фестад, йæ хотыхтæ райста æмæ загъта: 
— Мæнæн æнæ ацæугæ нæй, уе ’хсæв уæхи фæндиаг! Тагъд та 
уæм зындзынæн. 
Алæмæт бæхыл абадт æмæ йæ фесхуыста. Бедти ма йæм фæс- 
тейæ адзырдта: 
— Арæхстджын у, мачи дæ бафиппайæд! 
Бæх афтæ тынг уайы, æмæ æхсæвы тары йæ къæхты бын 
дуртæ цæхæр акалынц. Æхсæв æмæ бон кæрæдзийæ хицæн код- 
той. Алæмæт дæр бахæццæ Фугæджыны хъæумæ. Алæмæтæн тынг 
хъыг уыди боны ралæуд. Æниу абырæгæн æхсæвы фæлыгъд кæд 
вæййы æхсызгон! 
Хъæугæрон бæхæй æрхызт, ахъуыды кодта, фæстæмæ аздæ- 
ха, æмæ йæм раст нæ фæкаст Зариффæйы æнæ фенгæ аздæхын. 
Уæдмæ æнæнхъæлæджы хъæуæй рахызт Зариффæйы хæлар чызг 
Мæдинæт. Йæ цæстытæ фырфынæйæ барæсыдысты æмæ сæ йæ 
армытъæпæнæй аууæрста. 
Алæмæт æвиппайды йæхи бæхмæ систа. Афæнд кодта: 
«Мæ бæх фæзилон æмæ афардæг уон», — фæлæ та æндæр 
хъуыды февзæрд йæ сæры: «Цæй, Мæдинæ Зариффæйы хæлар у 
æмæ ницы схъæр кæндзæн». 
Фæстæмæ ’ргæпп ласта бæхæй æмæ Мæдинæйы ’рдæм акъах- 
дзæфтæ кодта. Мæдинæ Алæмæты куы ауыдта, уæд сонтлæуд 
æркодта. Касти Алæмæты цæсгоммæ тарстхуызæй. Лæппу чызгмæ 
фæлмæн мидбылхудт бакодта æмæ йæм дзуры: 
— Ма фæтæрс, Мæди. Æз дæн, Алæмæт! 
— Мæ къонайыл, æмæ Алæмæт мæрдтæй ’рыздæхт?! — йæ 
армытъæпæнтæ йæ цæсгомыл амбæрзта Мæдинæ æмæ фæстæмæ 
акъахдзæфтæ кодта. 
— Адæм кæй фæдзурынц, Мæдинæ, уый алкæд раст нæ вæййы. 
Иу дзырдыл сæдæ æфтауынц. Фæлæ, дæ хорзæхæй, макæмæн 
мацы срæди. 
51 

Чызг йæ цæстытæ байгом кодта. Бæстондæр бакаст лæппуйы 
цæсгоммæ æмæ бахудт. 
— Махмæ афтæ ’рбайхъуыст, йæ хæдзары, дам, æй басыгътой 
йæ мадимæ. 
— Чи? Мæн, мæ мадимæ? — Алæмæт фестъæлфыд, — мæ мады 
тыххæй дæр ахæм æбуалгъ хабар ахъæр кодтой уыцы налæттæ? 
Æмæ мæ мад йæ цæгаты куы ис! 
— Цæй хорз, Алæмæт, æз Зариффæмæ хæрзæггурæггаг фæ- 
уон. Охх, куыд цины райсом ын уыдзæн, куы! Ныр æнæхъæн 
къуырийы дæргьы йæхи кæуынæй бахордта, йæ цæстытæй цæсты- 
сыг нал хауы, фæлæ уæддæр хъарæггæнгæ сцæйцæуы суадонæй. 
Мæдинæ куы рацыд Алæмæты цурæй, уæд æм лæппу фæсте, 
ныллæг хъæлæсæй фæдзырдта: 
— Фæлæуу-ма, Мæди, уæлæ уæм фæтæны бакомкоммæ арф 
ададжы æнхъæлмæ кæсдзынæн. 
Мæдинæ дзургæ ницы скодта, фæлæ сæрæй ацамыдта «цу», 
зæгъгæ. 
Мæдинæ Хъаплантæм куы бацыд, уæд та Зариффæйы бай- 
йæфта æнкъард æмæ фæлладхуызæй. Куысыфтон дынджыр сау 
къæртайы æхсыр фæрсыгъта. Мæдинæ бауад Зариффæмæ æмæ 
йæм хынджылæггæнгæ дзуры: 
— Дæ хорзæхæй, Зариффæ, цы дæ хъустæ æруагътай. Алæ, 
мæ мæрдтыстæн, алæ! Æз æнкъард æмгар нæ уарзын. Дæуау чын- 
дзы куы цæуин, уæд фырцинæй мæ зæвæтæй ме ’рбадæнтæ хойгæ 
рауай-бауай кæнин, ды та?.. Зари, цом абон саунæмыг тонынмæ. 
Нæ дæ фæнды? Нæхи дæр аирхæфсæм. 
— Дæ хорзæхæй, Мæдинæ, ды та мæ цы баййардтай, цæуылнæ 
мæ ныууадзыс мæ тæригъæддагыл?! 
— Акæн æй, акæн, Мæдинæ, æмæ кæд иучысыл бахъæлдзæг 
уаид. Тæхуды, æмæ ма йæ бахудгæ куы фенин æмæ дыккаг бон 
æз æдзæммард куы фæуин! 
Мæдинæ йæ хъуыривазгæ лæгъстæ кодта Зариффæйæн, цом, 
зæгъгæ. Алы сæттæн ныхæстæ йын фæкодта, æвзагæй та Мæ- 
динæ никæмæ бахæлæг кодтаид. Гъе æмæ Зариффæ сразы. 
Кæртмæ куы рахызтысты, уæд Зариффæйы хъусы сабыргай 
бадзырдта Мæдинæ. 
— Цом, цом, æмæ æнæнхъæлæджы цины бахауай. 
— Цавæр цины кой кæныс? Алæмæты мын куынæ фенын кæн- 
дзынæ, — арф ныуулæфыд Зариффæ. 
Иудзæвгар куы суадысты фæтæны бынæй, уæд та йын Мæ- 
динæ дзуры: 
— Зариффæ, иу дзырд дын зæгъдзынæн, æрмæст фырцинæй 
мацы кæн! 
— Дзур, кæд исты, уæд, науæд хингæнæгау дæ ныхæстæ цы 
рафæлив-бафæлив кæныс? 
— Æз Алæмæты федтои!.. 
— Кæд? Фыны?.. 
52 

— Фыны нæ, фæлæ тæккæ абон, сæумæрайсом. 
— Ох, Мæдинæ, æвæццæгæн, дæ зонд фæцыд. Алæмæт арты... 
- ныккуыдта та Зариффæ. 
Мæдинæ радзырдта хъуыддаджы æцæгдзинад. Зариффæйы 
æрхауынмæ бирæ нал бахъуыд, фæлæ йæхи тыхурæд, тыхфидар 
кодта. Æппынæрæджиау æрæууæндыд. Бауырныдтой йæ Мæди- 
нæйы ныхæстæ. 
— Цом, цом, фæтæнмæ, арф ададжы рæбынмæ. Уырдыгæй 
дæм хæххон цæргæс ракæсдзæн. 
Куыдхæстæгдæр цыдысты ададжы сæрмæ, афтæ Зариффæ йæ 
хуыз рафæлив-бафæлив кодта. Куы-иу цикъæйау афæлурс, куы 
та-иу йæ мæллæг уадултыл туджы уылæнтæ ахъазыдысты, цæс- 
тытæ-иу цины æрттывд фæкодтой. Уалынмæ чидæр фæтæны сæ- 
рæй ныхситт кодта. 
Чызджытæ сæ бынаты сонтлæуд æркодтой. Сæ къухаууæтты 
акастысты. Уæлейæ сæм, стыр тæгæры бынæй разынд Алæмæт. 
Мæдинæт ныххудт йæ дзыхыдзаг. 
Зариффæ йæхи нал баурæдта. Цины цæссыгтæ мæллæг рус- 
тыл æртылдысты æмæ ныхъхъæр кодта: 
— Æрцу, æрцу, мæ дунейы ныфс! Æрцу æмæ мæ зындонæй 
фервæзын кæн. Уый мæм, æвæццæгæн, мæрдтæй æрæздæхтæ! — 
ахауд цъæх хъæдабæгъуыз кæрдæгыл æмæ фæуадзыг. 
Йæхи куы ’рæмбæрста, уæд йæ сæр уыди Алæмæты хъæбы- 
сы. Лæппу йын йæ армытъæпæнæй йæ дзыккутæ даудта. За- 
риффæ аракæс-бакæс кодта æмæ, Мæдинæйыл йæ цæст куы ни- 
куы ’рхæцыд, уæд йæ ризгæ цæнгтæ атыхта лæппуйы хъуырыл. 
— Мæнæ, æнхъæл кæй нал уыдтæн, ахæм циндзинад! 
Æмбисбонæй раджы аивгъуыдта, фæлæ дыууæ уарзоны уæд- 
дæр цинтæ æмæ хъæбыстæ кодтой. Хаттæй-хатт-иу хур йæ тæвд 
тын æрбаппæрста тæгæры сыфтæрты ’хсæнты æмæ-иу атыхст 
дыууæ æвзонг уарзоныл. Афтæмæй, уæ фарн бирæ, фæлæ йæ 
бабыхсын дæр цы давы?.. Дыууæ уарзоны сæ кæрæдзийы зæрдæ 
бынтон æввахс базыдтой... 
Уыцы бонæй фæстæмæ Зариффæ къæссавæлдæхт фæци. 
Схъæлдзæг. Къуымты зилынтæ систа. Арæх-иу рауад уынгмæ æд 
фæндыр æмæ та-иу æрцагъта йæ рæсугъд цæгъдтытæ. Иудзыр- 
дæй, æппæтæй дæр раздæры хуызæн сси. Уадултæ та, сырхфарс 
фæткъуыйау, стымбыл, ссырхбын сты. Цæстытæ цины æрттывд 
кодтой, даргъ дзыккутæ та дыууæ быдæй фæсонтыл суанг зæ- 
вæттæм уырдыг лæууыдысты. 
Куысыфтоны арфæтæн кæрон дæр нал уыди. Мæдийы йæ 
дыккаг хъæбул схуыдта. Мæ чызг, дам, дæ фæрцы фервæзт æмæ 
схъæлдзæг. 
— Уæдæ куыд æнхъæл уыдтæ? Ды моймæ куы цыдтæ, уæд 
дæуæн дæр, æвæццæгæн, дæ цæсгом саутæ æмæ тартæ кодта. 
Мидæгæй та дæ зæрдæ уæрыккау кафыди... 
53 

— О, гуыбынниз дæ макуы ахæра, кæд цæй къæйных æмæ 
цæй уæндон чызг дæ!.. 
Хъаплан-иу хинæйдзаг худт бакодта æмæ-иу Куысыфтонæн 
загъта: 
— Нæ дын дзырдтон, усай, чызгæн, моймæ дæтгæйæ, æнæхи- 
нæйдзаг митæ нæ вæййы. Уæдæ йæ ныййарджытæн йæхи цæмæй 
бабуц кæна? Кæсыс, ныр йæхи куыд рæвдз кæны чындзы цæ- 
уынмæ. Тынæй, цъындайæ, уæдæ зæнгойæ, уæдæ æппæтæй дæр — 
зынгæвæрдау кодта йæхи. 
Фесты сæрдыгон бонтæ. Ралæууыд фæззæг. Хъаплан Ты- 
джытæй ирæд ратардта. Хароны дзугты раст се ’рдæгыл фæлыг 
кодта. Фыстæ æнæнымадæй, фæлæ ставд фосæй та фараст хъу- 
джы, æхсæз галы, уыимæ, хæдзары мигæнæнтæй цы хъуыд, уыдон 
иууылдæр. Суанг ма дзы, арахъхъаг цæм бастыдтаид, ахæм хъæ- 
дын тæлыджын тъæпæнæг дæр уыди. Фæлæ мæ уд акæн! Гæуы- 
сы фырты хæдзар йæ фæллойæ цыма никæмæн авæрдта. Йæ дзуг- 
тæй цыма иу дæр нæ фæхъуыд, афтæ зынд. 
Ныр Харон алы мыггæгтæй, алы уæздан адæмæй цыты уаз- 
джытæ ’рцагуырдта. Къухылхæцæг та уæртæ Рукъгомæй ракод- 
та, уыцы комы адæм, дам, æвзагджын æмæ арæхстджын сты. Сæ 
зардæн та зæгъæн дæр нæй. Лæджы равзаргæ, бæхы уайæг, æвзист 
саргъ, бæрц, хъама фæсте нал баззад, афтæмæй Харонты кæрт 
æмæзмæлд сси. Фæндыры хъæр æмæ къæрццæмдзæгъд хæхтæ 
арыдта. Чындзхонтæ, цал æмбæлд уæды заманы æгъдаумæ гæсгæ, 
уымæй сæ Харон фæдывæр кодта, æмæ бамидæг сты Фугæджы- 
ны хъæумæ. Хъапланты кæрт барæгæй байдзаг. Мидæгæй, хæ- 
дзарæй хъуыст фæсивæды зарын æмæ фæндыры зæлтæ. Уалынмæ 
æваст уынгмæ рагуылф кодтой фæсивæд. Сæ къухты нæзы цы- 
рæгътæ хæрдмæ судзгæ сдардтой. Нæзы цырагъы рухсмæ чындз- 
хонты цæсгæмттæ сырхæй разындысты. Иуæй-иутæ дзы саргъыл 
сæхи тыхурæд кодтой. Æвзист дзаумæттæ дардмæ æрттывтой. 
Хъапланæн йæ рахиз къухы дурын, галиуы — сыкъа, афтæмæй 
сæ размæ рауад, уæлбæхмæ сын фæйнæ адардта. Уый фæстæ 
сын арфæ ракодта: 
— Фарны боны — уе ’рбалæуд, амондимæ — уæ фæцыд! 
Бирæ кувын æмæ арфæты фæстæ цыты уазджыты æгъдаумæ 
гæсгæ мидæмæ бакодтой. Цалдæр боны Хъапланы хæдзарæй хъуыст 
хъæлдзæг хъæлæба, кафын æмæ зарыны хъæр. Æнæфсис Хъап- 
лан фæстæмæ фæхæцын ницæмæйуал зыдта. Æниу йæ хæдзары 
фæллойæ куынæ фæлхас кодта. Фæсивæды къæрццæмдзæгъд-иу 
куы стынг, фæндыры хъæр-иу куы азæлыд, уæд-иу Зариффæ та 
йæ уаты зæрдæхалæн хъарджытæ кодта. Мæдинæ дæр æнкъар- 
дæй бадти йæ фарсмæ æмæ-иу хатт уый дæр йæ цæстытæ доны 
разылдта. 
Зариффæ дурдзавдау æнæзмæлгæ бадт, йæ цæстытæ та суа- 
доиау фемæхстысты. 
54 

— Зариффæ, æгæр дæхи тыхсын кæныс, — ныфс ын æвæры 
Мæдинæт. — Алæмæты хъару куы зоныс. Уый æнæмæнг зындзæ- 
пи. Уый фæлтау йæхи мæлæтмæ ратдзæн, уæддæр дæу Тыджы- 
тæм нæ ауадздзæн. 
Зариффæ æнæбары йæхиуыл схæцыд. Арф тыхулæфт скод- 
та, тæригьæддаджы цæстытæй бакаст Мæдинæмæ æмæ удисæджы 
мæллæг хъæлæсæй сдзырдта: 
— Æри-ма дæ къух, Мæди. 
Мæдинæ йæм бадардта йæ армытъæпæн. Зариффæ Мæдинæйы 
къух авæрдта йæ зæрдæсæр æмæ та йæ былтæ ачъырццæ сты, 
афтæмæй загъта: 
— Акæс-ма, акæс, мæнæн ма ныр чындзы фæцæуæн ис? Мæ 
уд кæмæн рауæлдай кодтон, мæ зæрдæйы арф бынат чи скодта, 
тагъд мын гуырдз кæмæй райгуырдзæн, уый куыд цæрдзæни? 
Кæнæ æз уыцы бирæгътæм куыд фæцæуон?! 
Мæдинæ тарстхуызæй бакаст Зариффæмæ æмæ йæ ризгæ хъæ- 
лæсæй афарста: 
— Уый рагæй, Зари?.. 
— Ды нæ Алæмæтимæ тæгæры бын бадгæ куы ныууагътай, 
уæдæй нырмæ... 
Хæдзарæй сæм æрбацыд Мæдинæйы мад æмæ сын загъта: 
— Уазджытæ сæхи рæвдз кæнынц цæуынмæ, мæ чызджытæ, 
æмæ сымах та ам æнæмæтæй куы бадут. 
Чызджытæй ничи ницы дзуапп радта. 
Зариффæйыл чындзы дарæс скодтой æмæ йæ къуымрæбын 
балæууын кодтой, йæ фарсмæ æрлæууыд Харон. Мидбылхудгæ- 
иу Харон йæ былтæ асдæрдта, æвæццæгæн-иу йæхимидæг загъта: 
«Ныр та мын кæдæм аирвæздзынæ, Хъапланы рæсугъд чызг?!» 
Къухылхæцæг ныццæлхъ кодта «Ой, фæцæуæм...». Расыг адæм 
ын бахъырныдтой. Харон йæ бынатæй уыцы иу сæррæтт ракод- 
та, фæлæ къæсæрæй нæма рахызт, афтæ суджы фæстытæ кæ- 
рæдзи фæстæ йе рагъыл æргæр-гæр кодтой. Размæ фæцудыдта 
æмæ къæсæры сæрты ахауд. Фæсивæд худæгæй къæцæлтæ æмæ 
тæныскъуыдтæ кодтой. Фæлæ чындзхонтæ сæ зарын дарддæр 
кодтой. Зариффæ къуымæй куы рараст, уæд зæрдæхалæн куы- 
дæй хъырныдта зарджытæн, стæй йæ фæстаг тыхы муртæ ’рбам- 
бырд кодта æмæ йæ хъæлæсы дзаг ныхъхъæр кодта: 
— Кæм дæ, мæ хæххон цæргæс, Алæмæт, мæнæ мæ сынтытæ 
сæ сау базыртыл куы фæхæссынц. Тагъд мын мæ зæрдæ сæ сау 
ныхтæй куы тондзысты. Кæд ма дæ уæнгты тых ис, дæ зæрдæйы 
ма уарзондзинад ис, уæд æрцу. Æрцу æмæ мæ фервæзын кæн. 
Харон йе ’рфгуытæ фелхынцъ кодта, йæ былтæ ахсыдта, 
зæгъгæ, Зариффæ мæ фыды марæг, ме ’фсымæры удхæссæджы 
уарзта. Æргом йæ маст нæ равдыста, фæлæ тыххудт бакодта æмæ, 
хъаруджын лæгау, сдзырдта: 
— Кæй кой кæныс, уыцы абырæг йæ ахстоны сау фæнык ра- 
джы баци. 
55 

— Нæ, нæ, æлгъæгтæ, нæ басаусыгъд. Алæмæтмæ зынг хæстæг 
нæ цæуы, кард æй нæ кæрды, нæмыг йæ фидар риуы нæ хизы. 
Хъæуæй куы æруадысты иудзæвгар, уæд топпы хъæртæ кæмт- 
ты нæрыдысты. Зариффæ та æрхæндæг хъæлæсæй загъта: 
— Фехъуысæнт дæм, Алæмæт, уыцы топпы гæрæхтæ æмæ мæм 
фæзын æххуысмæ! 
Зариффæ æваст йæ фæнд аивта. Сæрымагъзы февзæрд хи- 
нæйдзаг хъуыды. Йæхи тыххъæлдзæг скодта. Æмæ йæхинымæ- 
ры Хароны тыххæй загъта: «Иры цы нæма ’рцыди, ахæм ми хъуа- 
мæ бакæнон ацы æлгъагæн». 
Мидбылхудгæ йæ кæлмæрзæны бынты, цыма фырæфсæрмæй 
зæхх куы фескъуыид æмæ уым куы аирвæзид, уый дæр æй фæн- 
ды, ахæм цæстæнгасæй бакаст Харонмæ æмæ йæм йæ цæст фæ- 
ныкъуылдта. Уый фæстæ йæм йæ фæлурс æнгуылдз фæтылдта, 
зæгъгæ, æввахсдæр æрцу. Лæппуйы зæрдæ цыма хъарм сойæ ай- 
сæрстæуыд, афтæ афæлмæн æмæ мидбылхудгæ йæ бæх фесхуыс- 
та. Æрлæууыд Зариффæмæ хæрзæввахс æмæ йæм йæ хъус бав- 
вахс кодта. Уый йын уæлбæхæй йæ хъусы дзуры: 
— Уаих фæуай, уый дын фæуа мæ арфæ, чындзхæсджыты уал 
ауадз æмæ иучысыл ам фæлæуу... 
Харон аивæй йæ бæх фæурæдта. 
Чындзхонтæ хъуыддаг фембæрстой æмæ сæ бæхтæ тынгдæр 
аскъæрдтой, аразæй сты. Харон æмæ Зариффæ хъæдрæбынмæ 
фæзылдтой сæ бæхтæ. Харон æрхызт æмæ Зариффæйы къах 
æгъдæнцойæ ссæрибар кодта. Уый фæстæ йæм йе ’рмттæ бай- 
тыгъта æмæ йæм дзуры: 
— Мæ цæнгтыл дæ уæз æруадз æмæ дæ раргъæвон. 
Зариффæ йæ дзыхы дзаг бахудт: 
— Уый цытæ дзурыс, Харон, ам, хъæды рæбын хъæбыстæ 
кæндзыстæм, уый дæм цас раст кæсы. Хæдзармæ нæ куы хъæуы... 
Харон тынгдæр схъæлдзæг Зариффæйы ныхæстæм æмæ иуварс 
алæууыд. Зариффæ æрхызт бæхæй, йæ дзаумæттæ бадзæбæх 
кодта æмæ Харонæн афтæ зæгъы: 
— Мæнæ ма мын мæ роны æргъæвæг суадз. 
Цæвиттон, чындзæн-иу уæд æвзист аргъæвæгджын рои уыди, 
цæмæй йæ астæу фидауцджындæр уыдаид. Лæппу цырдгомау 
февнæлдта чызджы роны аргъæвæгмæ. Чызг йæ тых-йæ бонæй 
йæхи ныддымсæгау кодта. Иудзæвгар йæ улæфт баурæдта, цæ- 
мæй фылдæр архайын бахъæуа лæппуйы æмæ йын йæ фæнд сæх- 
хæст кæнынæн фæуа фадат. Архайы йæ ризгæ къухтæй Харон. 
Йæ уæнгтæ адонгонд сты, чызджы буарыл йæ къухтæ куы анд- 
зæвынц, уæд афæнд кæны, ахъæбыс æй кæна. Зариффæ фæца- 
рæхст, уыцы иу цæф ныккодта Хароны астæуыл йæхи æмæ йын 
йæ дамбаца стыдта. Иуварс асæррæтт ласта æмæ фæхъæр кодта: 
— Фезмæлыдтæ дæ бынатæй, уæд дæ цардæй ахицæн уыдзынæ. 
Уалынмæ чысыл фалдæр фæндагæй фæхъæрчындæуыд: 
56 

— Ма фехс уыцы æлгъаджы, Зари! — Зариффæ фæкаст фæн- 
даджы 4рдæм. 
Уæдмæ сæ уæлхъус æрбалæууыд Алæмæт. Йæ бæх нал зыны 
хндæй. йæ фындзыхуынчъытæй фæздæг лæбурæгау цæуы. Алæ- 
мæт зæхмæ æргæпп ласта æмæ Зариффæйы йæ хъæбысы ныт- 
тыхта. 
— Бахатыр мын кæн, мæхи Зари, æгæр æрæгмæ дæм кæй фæ- 
зындтæн. Фæлæ бузныг, мæ уарзондзинад мын кæй нæ ферох 
кодтай æмæ афтæ тынг кæй фæцарæхстæ. 
Алæмæт фыдæхы цæстæй бакаст Харонмæ, фæлæ йæм дзургæ 
пнцы скодта. Уый лæууыди цавддурау йæ мидбынат, йæ уæнгтæ 
æгасæй дæр рызтысты, тæфсæгæй рынчынау. Алæмæт ыл фæхъæр 
кодта: 
— Уæ, Гæуысы сахъ гуырд, тагъддæр сбад дæ бæхыл æмæ 
цæугæ дæ фæндагыл, цæугæ æмæ нæртон чындзæхсæв скæн. 
Л:рмæст мæн тыххæй исты ской кодтай, уæд-иу хæрзбон зæгъ дæ 
цардæн. Æз дæумæ хотых нæ райсдзыиæн. Мæ хъама дæ сау 
æлгъаг туджы не стулдзынæн. Нæмыг дыл бахардз кæнон, уый 
аргъ та бынтон нæ дæ. Хæрам цæстæй ма ракæс дæ раздæры 
æххуырстмæ. Фæлæ цы кæнон, ацы чызг дæ аккаг нæу. Дæ чъи- 
зи ныхтæй йын йæ сыгъдæг уд сæнæзæрдæмæдзæугæ кæнай, уый 
Хуыцаумæ дæр раст нæ фæкаст. Цæй, цу æмæ-иу дæхи ’мхуызон 
æрцагур усагæн. Рæсугъд Зариффæйæн мæ бæсты аккаг чын- 
дзæхсæв кæй скодтай, гъе уый тыххæй цæуыс мæ къухæй удæга- 
сæй. Мах та Зариффæимæ цæрдзыстæм, нæ амонд нæ куыд æрха- 
па, афтæ, — йæхæдæг Зариффæмæ февнæлдта æмæ йæ саргъыл 
акæрдта, стæй йæ бæхмæ стæррæст кодта æмæ комы мидæмæ 
фссхуыстой сæ бæхтæ. 
Харон чындзхонтæм куы рахæццæ, уæд æрбайрох кодта Алæ- 
мæты фæдзæхст æмæ æппæт дæр ралæхурдта, куыд уыди, афтæ. 
Чындзхонтæ айтæ-уыйтæ нал фæкодтой, цæхгæр фездæхтой 
сæ бæхтæ æмæ скъæрынц комы мидæмæ. Сурынц Алæмæт æмæ 
Зариффæйы. Фæлæ ма ахæм цæргæсæй чызг байсдзысты! Дзæв- 
гар куы æрбауадысты Алæмæт æмæ Зариффæ, уæд хохы ’рдæм 
фæзылдтой. Хъуамæ Сынтбадæны рагъыл фæуырдыг кодтаиккой, 
фæлæ сын рагъыл ныххизын нæ бантыст. Уайтагъд сæ хъустыл 
ауад топпы хъæртæ. Алæмæтæн цы бамбарын хъуыд, фæсте сæ 
кæй расурынц. Зариффæйы бæхæй ’рæргъæвта, бæхтæ фæсвæд 
афснайдта æмæ фæрсæй фæрстæм æрхуыссыдысты стыр дуры 
фæстæ. Йæ дамбаца Зариффæмæ радта æмæ йын мидбылхудгæ 
загъта: 
— Айс, Зариффæ, ды дæр кæд исты сарæхсис! 
Фæзилæнæй ’рбазындысты Хароны чындзхонтæ. Фæдисы 
уайæгау æнæсыбыртт, æнæуынæрæй æвзидынц сæ бæхтæм. Бæ- 
рæг уыди, алкæй зæрдæ дæр сæ фырмæстæй фæйнæрдæм кæй 
фæтоиы. Сæ разæй йæ сау дугъоныл æрбатæры Харон. Алæмæт 
Хароны куы суыдта, уæд мидбылхудгæ загъта Зариффæйæн: 
57 

— Кæсыс, куыд бирæ дæ уарзы Гæуысы фырт, дæ фæдыл 
йæхи мæлæтмæ дæтты. Гъе æвзæр, фæлвых хуыскъæл, уæдæ мæ 
фæдзæхстæн ахæм аргъ кæныс? Цин нæ кæныс, чысыл раздæр 
мæ къухæй удæгасæй кæй ацыдтæ, ууыл. Уæдæ фæлæуу! — Алæ- 
мæт ныхъхъавыд топпæй, фæцыд гæрах. 
Харон йæ риумæ дыууæ къухæй фæлæбурдта, стæй бæхы 
’фцæгыл æрхауд æмæ зæххыл йæ тъæпп фæцыд. Бæх фæтарст, 
йæ къæдзил йæ рагъыл авæрдта, æмæ, хуыррытгæнгæ, фахсы 
тæссармæ фæлидзæг. 
Иннæ чындзхонтæ бирæ рахъуыды-бахъуыды нæ фæкодтой, 
сæ бæхтæ фæзылдтой æмæ сæ фæд-фæд фæстæмæ афардæг сты. 
Æгæрыстæмæй сæ марды дæр нал рахастой. 
Фыдбылызы арт тынгдæр сгуыр-гуыр кодта Тыджытæ æмæ 
Косты мыггаджы ’хсæн. Кæрæдзийы туг дойныйæн нуæзтой. Кæ- 
рæдзийы фыд хæрынмæ мондаг кодтой. Фæлæ-иу, амондæн, се 
’хсæн бацыдысты Цыбыртæ æмæ сæ иргъæвтой. Гъе æмæ уды 
зиан нал æрцыд мыггæгты ’хсæн. Афтæмæй аивгъуыдта æртæ 
азæй фылдæр æмæ та хæрамдзинады зынг куы фæнымæг, уæд 
Костæ барвыстой Тыджытæм минæвар. 
— Уæ чындз махæй байсын æнхъæл хæрз æнæхъуаджы стут. 
Алæмæты арты цæхæры æд мад уæхæдæг куы басыгътат, уæд ма 
уыцы æнамонд мæрдтæй æрæздæхт! Фæлæ чидæр уыцы æнамон- 
ды хуызы фæзынд тыхгæнæг. Уæ чындзхонты размæ бабадт, гъе 
æмæ ахæм æбуалгъы хабар бакодта. Мах та сымахимæ кæрæдзи 
фæцæгъдынмæ ныр æртæ азы дæргъы нæ гæрзтæ цæттæйæ да- 
рæм. Цæй æмæ, куыд мах уыцы хъуыддаджы раст стæм, афтæ 
нын нæ цæхх, нæ къæбæр бахæрут æмæ уыцы знаджы фæстæ нæ 
дыууæ мыггаджы дæр иумæ зилæм. 
Тыджытæ бирæ фæрахъуыды-бахъуыды кодтой, æцæг сæ ба- 
уырныдта, се знаг Алæмæт кæй нæ уыдаид, фæлæ æцæг, сæ мыг- 
гаг куыд дзурынц, афтæмæй чидæр се ’хсæн фыдæхдзинады зын- 
гыл сугтæ бакалдта. Æппынфæстагмæ Тыджытæн сæ маст æрса- 
быр, балæбурыны фæнд нал кодтой Хъоламæ, фæлæ фидауыныл 
ныллæууыдысты. Мыггæгтæ дзырддзæугæ лæгтæ равзæрстой, 
уæдæ цы! Бафидауыны фæстæ туг æхсад æрцыд дыууæ мыгга- 
джы ’хсæн æмæ хæларæй цæрын райдыдтой. 
Ныр Алæмæт æмæ Зариффæйы хабар кæронмæ бæстон ра- 
дзурон. 
Хароны фæмарды фæстæ лæппу æмæ чызг айтæ-уыйтæ нал 
фæкодтой, фæлæ дæлæ Карелмæ ныммидæг сты. Уым фысым 
æркодтой иу уазæгуарзаг ирон лæгмæ æмæ цардысты. Алæмæт 
æрæвнæлдта кусынмæ. Йæ хъаруйы фæрцы йæ цард йæ къахыл 
слæууыд. Цыппар мæйы фæстæ Зариффæйæн лæппу райгуырд. 
Афтæмæй Карелы цæрæг баисты. 
Замантæ заманты аивтой. Алæмæт тынг базæронд. Куыстæн 
58 

нал бæззыд. Цæстæй рæстмæ нал æвзæрста. Йæ царды бонтæн 
сæ фылдæр хай æрвитын райдыдта йæ хуыссæнуаты. Иу изæр 
фæдзырдта йæ цотмæ æмæ сын æнкъардæй ракодта хохæй йæ 
ралыгъды хабар, стæй уæд арф ныуулæфыд æмæ та дзуры: 
— Мæ кæстæртæ, мæрдты уын мæ тæригъæд фиддон уыдзæн, 
фæлæ мæ мæ райгуырæн зæххыл сæмбæлын кæнут, цалынмæ ма 
удæгас дæн, уæдмæ, уадз æмæ мæ мад æмæ мæ фыд, стæй ме 
’фсымæрты цур æрцæуон ныгæд. 
Алæмæты дзырдыл уæлдай ныхас ничи загъта йæ цотæй. Гъе 
æмæ дын баздæхтысты, сæ фæллой ныууæй кодтой æмæ Хъо- 
ламæ ’рбафардæг сты Алæмæт æмæ Зариффæ сæ цотимæ. Алæ- 
мæт Хъоламæ куы ’рбахæццæ, уæд йæ лæдзæджы æнцой æрлæу- 
уыд, йæ хæдзаруаты йæ зачъетæ мæсты дауд акодта. Афтæ йæм 
фæкаст, нырма йæ хæдзар пиллонæй гуылф кæны æмæ дзы йæ 
ныййарæг мад судзы. Акаст йæ уатмæ, йæ цæстæнгас æрурæдта, 
хъæуæй йæ алыварс чи ’рбамбырд, уыдоныл æмæ райдыдта дзу- 
рыи: 
— Бузныг, мæ цот, мæ зæххыл мæ кæй сæмбæлын кодтат. 
Бузныг, мæ хъæубæстæ, æцæг мæ карæнтæй никæйуал æрбай- 
йæфтон удæгасæй, фæлæ уын мæ фæдзæхст уæд, мæ кæстæртæ: 
макуы ’рхæссут уæ сæрмæ худинаг. Худинагимæ цæрыны бæсты- 
иу агурут кадимæ амæлын. Макуы рацæут уæ уæзæгыл, уæ хъæу- 
бæстыл, уæ сыхæгтыл, уæлдайдæр рæстаг, цардæфхæрд мæ- 
гуыртыл гадзрахатæй, — акасти ма йæ хæтæнтыл Алæмæт, бабуц 
ма кодта йæ зæрдæ бæрзонд хæхты уындæй. Æркаст та хæдзар- 
уатмæ. Йæ лæдзæг бæрзонд систа æмæ йæ дурыл баппæрста. 
Бадзой-дзой кодта, æрдæгкалд бæласау, арф ныуулæфыд æмæ 
зæххыл хæрзсындæг йæхи ’руагъта. Амбырд ыл сты йæ кæс- 
тæртæ, йæ сыхæгтæ. Зариффæ йæ рустæм февнæлдта æмæ ныхъ- 
хъарæг кодта. Зæроид Алæмæт ма йæ цæстытæ иу гом бакодта 
æмæ ма йæ мæрдон дзыхæй райхъуыст. 
— Мæныл кæуын нæ хъæуы. Æз амондджын дæн. Знаг мыл 
никуы фæтых, æвыдæй мæ къухтæй никуы аирвæзт... Ох, куыд 
æнцон у райгуырæн уæзæгыл мæлын. Цы кадджын у уæлахи- 
зимæ цæрын... 
Æрхаудтой йæ домбай цæнгтæ зæронд Алæмæтæн æмæ бан- 
Цад йæ зæрдæ. Зæрондæй ма йæ мæлæт æрхаста йæ райгуырæн 
хъæумæ. Рухсаг уæд, рухсаг, ахæм лæг. Косты мыггаг уайтагьд 
бафæнд кодтой æмæ Алæмæты цæрæнуаты стыр мæсыг ныцца- 
мадтой. 
Замантæ аивтой. Аивгъуыдтой дугтæ. Гъе æмæ Косты мыгга- 
джы хъæбатыртæ Алæмæты фæдзæхст фыдæй-фыртмæ алæ- 
вæрдтой. 
Алæмæтæн та йæ кад цæры æмæ цæуы фæлтæрæй-фæлтæрмæ. 

СÆГУАССÆ 
Уæртæ цæугæдоны фаллаг фарс цы хъæу ис, уый Сыгъдтæ 
хонæм, Къæбыстæ дзы цæрынц. 
Сæрбахъуаджы дуджы кæрæдзийы сæрыл мæлæтмæ дæр цæттæ 
уыдысты. Уый фыдæлты заманы кой кæнын. Тыхы æмæ æхсары 
дуг уыди уæд, бынтон ницæйаг хъуыддаджы фæдыл дæр-иу лæг- 
мæрдтæ æрцыди. Зæхджын цæрдджын куыд уыди, афтæ лæг- 
джын та æхсарджын уыди. Къæбысы мыггагæй иу Алыбег хуын- 
ди. Гъе æмæ уымæн канд сæхи мыггаджы ’хсæн нæ, фæлæ нæ 
хæххон хъæуты дæр йæ зондджыны кой дардыл хъуыст уыди. 
Номдзыд лæг уыди Алыбег. Æгас Ирыстонæй-иу æм кæцæй не 
’рхæццæ уыдаиккой: ой, мæнæ та нын уыцы мыггагмæ минæвар 
бацу, ой, мæнæ нæ нæ туджджынимæ бадзæбæх кæн. Ахæм кад- 
джын лæгæй базæронд Алыбег. Раст цæугæ хох уыди, цæугæ хох! 
Зæхх кæм фаг кодта уæды заманы, уæлдайдæр мах, Къæбы- 
сы гæвзыкк мыггагæн! Адæм æнæуд скъуыйгæ цард кодтой. Æниу, 
дæ бон дæ уа, мæлын уæддæр кæй фæндыд? Уд, мæ къона, ад- 
джын æмæ зынаргъ у. Æцæг сын уыгæрдæнзæххæй ницыдæр уыд, 
уымæй чысыл рæвдздæр уыдысты æмæ фос фылдæр дардтой. 
Цуан кæнынмæ та иууыл рæвдз уыдысты нæ хохы адæм. Нæ 
мыггаджы цуанон лæгтæн сæ раздзог Алыбег уыди, æрдуйы бæрц 
нæ ивгъуыдта. Уайтагъд-иу йæ амæттаг йæ размæ æртылд. 
Уыцы фарн æмæ амонд ныр дæр сæ мыггаджы баззад. Уæртæ 
Къæбысты Меркъозы куыннæ зондзыстут? Фæлæ Алыбег та 
уымæй диссагдæр уыди. 
Уæд дын иуахæмы, цуанкæнгæйæ, уæлæ лæбырды сæр къан- 
нæг æрдузыл æрхызт. Уыцы æрдуз ныр дæр ма Алыбеджы ба- 
дæн хонынц. Уæд хæрзчысыл æрдуз уыди, æцæг дзы ныр дæр, 
æвæдза, сæгъ йæ дзыхы дзаг кæрдæг не стондзæн, лæг æй йæ 
хъисыны бын фæкодтаид. Бирæ цуанонтæ ахызтаид уыцы Алы- 
беджы бадæн æрдузы фæрсты, фæлæ йæм йæ хъус ничи æрдард- 
таид. Зондджын лæг цæугæ-цæуыны дæр хъуыдытæ кæны, йæ 
алы къахдзæфмæ дæр кæсгæ кæны. 
Гъе æмæ Алыбег уыцы æрдузгонды æрбадт, афæлгæсыд йæ 
алфамбылаймæ. Сдойны, æмæ дзы диссаджы уазал суадон ссард- 
60 

та. Банызта дзы æмæ та афæлгæсыд, стæй йæхицæн афтæ зæгъы: 
«Мæнæ диссаджы цæрæнуат: хъæдæй, донæй — æввахс. Æцæг 
дзы зæхх чысыл ис, фæлæ хъæд фæйнæрдæм ацæгъд æмæ...» 
Кæй зæгъын æй хъæуы, кæстæр æнæ хистæры афæрсгæ ницы 
аразы. Алыбег дæр æппæт йæ хъуыдытæ, йæ фæндтæ ракодта йæ 
фыдæн. Фыд æмæ фырт атæрхæттæ кодтой. Рацæй-рабон æмæ 
баздæхтысты, бауæлæ кодтой, æмæ фыд лæппуйы фæндыл ныл- 
лæууыд. Гъе æмæ уыцы æрдузы æрцардысты. Алыбеджы бадæн 
азæй-азмæ ауæрæхдæр, фæлæ уыйбæрц нæ. Цæвиттон, дæлæмæ 
хъæд лæгуын кæнын йæ ныфс нæ хаста Алыбег. Иуæй, уымæн, 
æмæ Дзуарыхъæд уырдæм æххæст, иннæмæй та, лæбырæн уыди. 
Фæлæ йыл уæддæр фæйнæрдæм ахæцыдысты. /Ениу сын æна- 
монды цæрæнуат фæци, хæрзæнамонды. Алыбег куыстæй фæл- 
лайын нæ зыдта, æхсæвæй бон кодта. Фылдæр фос скæныныл 
йæ уд хъардта, фæлæ лæгæн бирæ хатт йæ фæндтæ фелхынцъ 
вæййынц. Æнамонды къуыбылой айхæлы, æмæ цард фæстæмæ 
алæууы. Алыбег бинонтæ бæргæ æрхаста стыр ирæдæй, фæлæ 
уайтагъд йæ фыд рарынчын, æруатон æмæ раст Комахсæнты фæ- 
хъуыд. Алыбегæн ма цы фосы муртæ аззад йæ усы ’рхасты фæстæ, 
уыдонæй афæдзæй-афæдзмæ хистытæн фергæвста. 
Алыбег йæ тæккæ лæджы кармæ бацыд. Сау зачъетæ роцъо- 
йыл рæсугъд фидыдтой. Цæстытæ зондджын сыгъдæй цæхæр 
калдтой. Зондæй — æххæст, хъаруйæ хайджын. Йæ хид — суадо- 
нау мызти, афтæмæй та цыдæр муртæ фæзынд хæдзары. Йæ къа- 
имæ та хъæлдзæг ныхас райдыдтой, зæнæг дæр сын рацыд цып- 
пар лæппуйы æмæ дыууæ чызджы. Буц уыд йæ зæнæгæй Алы- 
бег. Хистæр æртæ фыртæн бинонтæ æрхаста. Бинонтæ бабирæ 
сты æмæ бирæ тых дур дон кæны. Фæлæ бинонты ’хсæн æвзæр 
æвзаг дæр фæзыны, æмæ уый та, мæ хур, царды бæркад фæсуры. 
Цæвиттон, чындзытæ нæ фидыдтой, алчи сæ хицæн чырын, 
хицæн гуыдыр, хицæн дæгъæл дарын райдыдта. Алыбеджы хæ- 
дзар та цудын райдыдта. Фæлæ сылгоймæгтæ хицæны онг кæй 
кодтой, канд уый аххос дæр нæ уыд. Бинонтæ куыд фылдæр 
кодтой, сывæллæттæ куыд рæзыдысты, афтæ зæхцух хæдзарæн 
хор нæ фаг кодта, къæбæрцух æййæфтой. Сылгоймæгтæй алкæй 
дæр фæндыд, цæмæй йæхи сывæллонæн фылдæр къæбæр авæра. 
Уый та иннæмæ хъыг каст, æмæ æртæ файнусты кæрæдзи дæнда- 
гæй æхсыдтой, кусгæ нал кодтой. Æрмæст кæрæдзийæн цыфыд- 
Дæр хъуыддæгтыл ныллæууыдысты. 
Ацы хабар Алыбег хæрзæрæгмæ бафиппайдта. Уымæн æмæ уый 
Цур фырæфсæрмæй дурдзавдæй бадтысты. Хæдзары къуымты-иу 
бындз куы атахт, уæд-иу йæ базырты змæлд хъуыст. Зондджын 
лæг хъуыддаг уæддæр бафиппайдта, фæлæ йæ нæ фæндыд йæ 
фыртты ныххицæнтæ кæна. Уымæн æмæ сын уæд зындæр цæрæн 
кæй уыдзæн, уый зыдта æмæ та-иу сæ сæ адыл ныууагъта. 
Иу изæр хоскæрдынæй æрцæйцыд Алыбег. Лæппутæ ма изæ- 
РЬ1 сатæг уддзæфмæ рог даст кодтой фæлмæн, зæлдаджы хуы- 
61 

зæн цъæх кæрдæг. Алыбег хъæуысæрæй ракаст, хъæу та дзы, 
æвæдза, цæй хъæу уыд, æрмæст иу хæдзар... Кæсы, æмæ уын- 
джы дыууæ хистæр файнусты кæрæдзийы сæрыхилмæ бавнæлд- 
той, алывыдтæ калынц. Сæ кæлмæрзæнтæ сæ къæхты бынмæ 
æрхаудтой. 
Алыбег катайы бахауд, уæдæ цы! Бинонтæ кæрæдзимæ скомы- 
хæлд сты æмæ сын æнæбайуаргæ Хуыцау хос нал загъта. Лæп- 
путæ тынг æнгом уыдысты, фæлæ сылгоймаг куы фæналат уа, 
уæд Хуыцауы æхсидавæй рæхойы. Зондджын Алыбег йæ бинонты 
цыппар хицæны акодта. Хистæр æфсымæртæй алчи хицæн хæдзар 
баци. Алыбег йæ кæстæр фырт Бимболатимæ ацыд æгъдаумæ гæсгæ. 
Алыбеджы бадæн фæхъæугъуыз. Разындис дзы цыппар хæдзары. 
Алыбег фæзæронд, фæурс. Кæрц йæхицæн дæлдæр бынат скодта 
Алыбеджы фæтæн уæхсчытыл. Куыстæн уыйас нал уыдис, фæлæ 
уæддæр йæ зонды фæрцы царды размæ тулæгау кодта. 
Иу бон Алыбег йæ фыртмæ комкоммæ бакаст æмæ йын афтæ 
зæгъы: 
— Лæппу, мæ къона, ныр дын дæ цард саразынæн афон у. 
Ацы уалдзæг дыл нудæс азы сæххæст. Нæ хæдзар та æвæгæсæг 
у, æмæ исты кой цæуылнæ кæныс? Уæртæ дæ ныййарæг ныр авд 
азы йæ хуыссæнæй йæ сæр хъил нал кæны, æнæсылгоймаг хæ- 
дзар та æдзæрæг у. 
Бимбол йæ фыды арф ныхæстæм æдзынæг хъуыста, фæлæ 
дзургæ ницы скодта. 
Уæд та йын Алыбег афтæ зæгъы: 
— Кæд дæ фыды фæндыл «нæ» зæгъæг нæ дæ, уæд нырма 
фезмæлынæн дæн, нæ хохы адæм мæ æфсæрмы дæр кæнынц, 
æмæ ссардзыстæм нæ мæгуыр, æвæгæсæг хæдзарæн аккаг сыл- 
гоймаг, иу нæхи æмхуызон. 
Лæппу фæсырх, йæ цæстытæ ферттывтой æмæ ныллæг хъæ- 
лæсæй сдзырдта: 
— Баба, бар дæу, куыд дæ фæнды, афтæ... 
Ууыл ахицæн сæ ныхас. Алыбегæн фехъусынчынди, зæгъгæ, 
Хъеуселты Дауытомæ ис диссаджы хорз чызг. Амондджын æмæ 
фарны къах бахæссид дæ хæдзармæ, зæгъгæ. 
Алыбег айтæ-уйтæ нал фæкодта. Бæхыл саргъ авæрын кодта, 
йæ сау хъама абаста, бинонтæн нæ раргом кодта йæ балцы хабар, 
æрмæст йæ фыртæн загъта: 
— Дæ фосы муртæм дæ хъус фæдар, мæ къона, дæ мадмæ та 
уæртæ де ’фсымæры сывæллæттæй æрбакæн æмæ-иу ын йæ 
дзыхмæ дон авæра. Æз дæр тагъд зындзынæн. 
Хъуыддаг скъобор. Алыбег æмæ Дауыто бахæстæг кодтой. 
Дауыто цы загъта ирæды хъуыддагæн, ууыл Алыбег æппæтæй 
дæр разы уыди. Ирæд иу къуыри фæстæ атардтой: æртиссæдз 
лыстæджы, дæс хъуджы, цæджджинаг, æхсаргард, иу лæггарст 
та уыгæрдæн. Дауыто ма хъыримаг домдта, фæлæ Бимболы нæ 
фæндыд, фæлтау ма, дам, дæс фысы атæрæд. Дауыт дæр уæлдай 
62 

пал загьта йæ ног сиахсы дзырдыл, æмæ фыстæ дæс æмæ æртиссæ- 
1зы баисты. Раст Джиуæргуыбаты Алыбег Хъæцмæзтæй йæ чын- 
дзьт æрхаста. Ирæды фæстæ ма хæдзары цы муртæ аззад, уыдонæй 
га номдзыд чындзæхсæв скодта. Æгас Чеселтгомы æрхуыдта. 
Хæдзар та ихы сæрыл аззад, фæлæ Алыбег йæ бирæ хæрдзтæ 
иицæмæ дардта. Йæ чындзæй йæ зæрдæ рухс кодта. Номхæссæ- 
ны сылгоймаг рацыд, номхæссæны, уæдæ хъарумæ, уæдæ судзи- 
ны сынкмæ. Æнæуи — хæдæфсарм, хæрзæгъдау. Иууыл æрдхæ- 
рæн та уыд йæ бакаст. Сæвджын фæсонтыл дзыккутæ раст зæн- 
джы хæцъæфтыл сæхи цавтой дыууæ быдæй. Йæ рæсугъд цæс- 
гом хæрзæнхъызт æнхъизæнджын дзулау стымбыл, дынджыр 
дыууæ сатæгсау цæсты сæрмæ сау къæлæс æрфгуытæ кæрæдзимæ 
сæхи ивæзтой. Уадултæ гæзæмæ сырх дардтой. Бимбол райгонд 
уыд йæ къайæ æмæ йæ цæнгты тых фæдывæр. Æдзух мидбыл- 
худгæ архайдта цыфæнды уæззау куысты дæр. Хæдзар уайтагъд 
йæ гаччы сбадт. Фæлæ фæстагмæ хъуыддаг афтæ нæ рауад, мæ 
хур: Хъæцмæзоны æрцыдыл æхсæз азы рацыд, фæлæ сылгойма- 
гæн зæнæг нæ уыд. Бимбол æнкъард кæнын райдыдта. Алыбег 
дæр хъуыдыты арф аныгъуылд. Фæлæ кæмæн цы йæ бон уыди? 
Дæсныты, хосгæнджыты фарстой, фæлæ — никуы æмæ ницы. 
Хъæцмæзон, мæгуыр, йæхицæн бынат нал ардта. Бинонтæм 
комкоммæ нал каст. Æгæрыстæмæй, йæхи хæлцæй дæр цух кодта. 
Иухатт ын Бимбол афтæ дæр бабустæ кодта, зæгъгæ, мæ æнæ- 
мыггаг фæкодтай. 
Ус цъæх синаг райста, донхæссæн къæртайы йæ авæрдта, къæрта 
йе ’ккой акодта. Суадоны фарсмæ йæхи кæуынæй хорз федта. Иæ 
алыварс ма акæстытæ кодта æмæ синаг стыр тæрсбæласы ставд 
цонгмæ куыд абаста, афтæ, зæгъы, бæласы цонгæй цъиу фæпæр- 
рæст кодта æмæ атахт. Хъæцмæзон йæ бæндæн суæгъд кодта. Ба- 
хылд бæласы цонгыл лыстæг къалиумæ, ныккаст цъиуы ахстонмæ, 
æмæ дзы федта цыппар æнæхъуын лæппыны. Уыдон цæстæй нæ 
кастысты, фæлæ цъипцъипгæнгæ сæ дзыхтæ схæлиу кодтой. Ус 
бæласы къалиуыл æрбадт æмæ цъиуы лæппынты гом буар йæ хъарм 
цæссыгтæй æхсадта, йæ уынгæг сагъæсты тыхсти. 
Алыбег æппæтмæ дæр цæстдарæг уыди. Йæ чындз æнафоны 
æгæр æрæгмæ куы цыд хæдзармæ, уæд йæ хуыссæнæй радзырд- 
та Бимболатмæ: 
— Лæппу, уыцы кæйдæр чызг цæмæн афтæ æрæгмæ цæуы? 
Ауай æмæ ма йæ абæрæг кæн. 
— Æмæ йын цæмæй тæрсыс, — æнæдæндаг, мыййаг, у? Суадо- 
нæй дон фыццаг хатт хæссы? 
— Йæ бæллæх дæр уый у, уый, мæ хур, — загъта Алыбег. 
Бимбол цавæрдæр тарст фæкодта æмæ ауад æхсæвы тары суа- 
доны ’рдæм. Мæнæ диссаг. Хъæцмæзоны бæласы цонгыл бадгæ 
куы федта, йæ бынмæ та удхæссæг цъæх синаг дзедзлой куы 
кодта^ уæд æм дзурын нал бафæрæзта, тугдадзинтæ анæрстыс- 
ть1. Йæ фидар æнгуылдзтæ базмæлыдысты. Стæй æвиппайды 
63 

бæласы цонгыл тыртынайау схылд æмæ Хъæцмæзоны йæ хъæбы- 
сы атыхта. 
— Мæ зынаргъ Симæ, æрра сдæ?! Цæмæн бадыс ам? 
— Цæй зынаргъ дын дæн, уадз æмæ мæхи амарон. Науæд дæ 
æнæмыггаг кæнын. 
Куыд уыд, цы уыд, фæлæ йæ ракодта. Хæдзармæ куы бацыд 
Бимбол, уæд синаг тæрхæгмæ мæсты æппæрст бакодта. Хъæцмæ- 
зонæн йæ цæсгом афтæ ныффæлурс, цыма йе уæнгты иу туджы 
æртах нал аззад. 
Алыбег йæ хуыссæнæй фестад, бауад йæ чындзмæ æма йæ йæ 
хъæбæр риумæ æрбалхъывта, цæссыг фемæхст æма урс зачъетыл 
лæдæрсти: 
— Мæ хъæбулау дæ куы уарзын, чындз. Мæ хæдзары ныфс 
куы дæ. Мæ саударæг куы уыдзынæ, уæд мын уый цы сфæнд 
кодтай. Мæ зæронд сæр мын цæмæн æгадмæ æппарыс? 
Симæ йæ разы сæргуыбырæй лæууыд. Цы хъуамæ сдзырдта- 
ид йе ’фсæрмагмæ. Уыцы уысм æй, æвæццæгæн, бафæндыдаид, 
зæххы скъуыды куы аирвæзтаид, уый. 
Бимболæн йæ зæрдæйы æнкъарддзинады сау тымыгъ нæ рай- 
хæлд. Симæйæн бæргæ тæригъæд кодта, уарзгæ дæр афтæ, зæрдæ 
йæм бæргæ иæ хъæбæр кодта, фæлæ цонгцыбырæй цæрын тæс- 
саг хъуыддаг уыд: уæды заманы лæгцух æхсарцух уыди, æмæ йæ 
фыдимæ ахицæн кодтой, цæмæй Хъæцмæзонæн файнуст æркæ- 
ной. Хъæцмæзон дæр дыууæ нæ загъта. 
Фæлæ фæстагмæ Симæ йæхи хор-доны хъæстæ рæстмæ нал 
кодта. Зæрдæ хæццæ кодта, цъæх æхсынцъытыл-иу бафтыд. Ра- 
цæй-рабон, æмæ ус басывæрджын. 
Цæвиттон, æнахъомæй æрцыд Алыбеджы хæдзармæ æмæ, 
æвæццæгæн, йæ зæнæг кæнын афон нæ уыд. Бинонты цинæн 
кæрон нал уыди. Симæ дæр бахъæлдзæг. Алыбегæн цыма йæ 
азтæй ссæдз ахауд, уыйау февзонгдæр, схъæлдзæг. 
Сæ доны къусæй дæр Хуыцаумæ куывтой, цæмæй сын сæ 
Майрæм лæппу ратта. Гъе æмæ, æцæг, раст Атынæджы Хъæцмæ- 
зонæн лæппу райгуырд. Гъæйда-гъа! Æнæхъæн Къæбыстæ сыз- 
мæлыдысты. Кæрæдзимæ хæрзæггурæггаг уадысты.^ 
Уæд Къæбысты мыггаджы иу рæуæг лæг уыди. Йæ рæувады 
тыххæй йæ Рæубег схуыдтой, йе ’цæг ном та Хъауырбег хуынди. 
Уыцы Рæубег куы фехъуыста, Бимболæн фырт райгуырд, уæд 
Хъæцмæзты мыггагмæ æмæхсæвæджы ныммидæг. Дауыто, куы 
фехъуыста йæ чызгæн фырт райгуырд, уæд ифтыгъд бæх ралæвар 
кодта Рæубегæн æмæ фæстæмæ сæ хъæумæ уæлбæхæй æрмидæг. 
Куывд скъобор. Алыбег бæгæны бахсыста. Гал æмæ дæс тохъы- 
лы аргæвста, æгас Чеселтгомы æрхуыдта. Алыбегмæ лæвæрттимæ 
цыдысты йæ комбæстæ. Лæппуйыл ном нæма уыди. Чи йын кард 
хаста лæварæн, чи куырæттаг, чи хъама. 
Номдзыд куывд скодта Алыбег. Фыпгтæ уæз кодтой, сау бæ- 
гæныйы сæр-сæр цыди гæрзты мидæг. Гаджидау гаджидауы фæстæ 
64 

цыди. Æппæт лæвæрттæ Алыбег фынджы сæр æрæвæрдта, се 
’рхæсджытæн зæрдиаг арфæ ракодта æмæ скуывта: 
— Цæй, нæ гуырд æгас Къæбысы мыггагæн ныфс куыд уа, 
сæрбахъуаджы сахат знаг йæ карды æрриуыгъдæн куыннæ лæууа, 
ахæм лæг рацæуæд. 
Бирæ зæрдиаг куывтытæ кодтой æрхонгæ адæм дæр. Лæппу- 
ныл ном сæвæрдтой Авдаз. Цæвиттон, Симæ æхсæз азы æнæзæ- 
нæг кæй фæци æмæ йын æвдæм аз кæй райгуырд, уый тыххæй. 
Бинонтæ сæ гуырды зæхмæ дæр нæ уагътой. Æгæрыстæмæй- 
ну Алыбеджы ус йæ хуыссæнæй йæ зæронд мæллæг низвæллад 
цæнгтæ радаргъ кодта æмæ-иу сывæллонмæ йæ мидбыл мæллæг 
худт бакодта. Фæлæ йæ йæ хъæбысмæ райса, ацинтæ, ахъæбыстæ, 
апъатæ йын кодтаид, уый йæ хъару нæ хаста. 
Дыууæ азы нæма рацыд, афтæ та Хъæцмæзонæн чызг дæр рай- 
гуырд, æниу ын фæлтау куынæ райгуырдаид. Æнæхъæн æртæ боны 
æмæ æртæ æхсæвы удисæджы архайд фæкодта, æмæ сывæллон 
куыддæр райгуырд, афтæ ус дæр йæ уд систа. Æвзонг мад нал 
бацин кодта йæ ноггуырд чызгыл, нал æй бафсæста йæ хъарм æхсы- 
рæй. Фæхъынцъым кодтой бинонтæ. Комбæстæ æрæмбырд сты. 
Адæм зианы йæ сыджытыл сæмбæлын кодтой. Хисты æрбад- 
тысты. Æнкъард гаджидаутæ уагътой исдуг, стæй уæд фæхъæл- 
дзæгдæр сты цъæх арахъхъæй. Бимболатæн ныфсытæ æвæрын 
райдыдтой æмæ алчи йæ хæдзармæ фæфардæг. 
Мæнæ-иу афтæ кæй акодтой, зæгъгæ, уæды заманы чызгæн 
йæ райгуырд дæр кæуинаг æмæ йæ мæлæн бон дæр, раст ацы 
æмбисонд æрцыд Алыбеджы хæдзарыл дæр. 
Бимбол йæ усы марды фæстæ мæллæгæй-мæллæгдæр кодта. 
Йæ хил нал даста, дзыхæй хъыпп-сыпп нал хауд. Раст цыма Алы- 
беджы карæн уыди, ахæм хуыз равдыста. Сидзæр сывæллон-иу 
йæ авдæны куы скуыдта, уæд-иу Бимбол дæр йæ кæуын тых- 
урæд кодта, йæ зæрдæ-иу анæрст, адæнгæл. 
Бимбол йæ сидзæр чызджы фæцайдагъ кодта сывæдæгыл, 
сæгъы æхсыр ын дардтой, афтæмæй хъомыл кодта. Бахъомыл 
сты Авдаз æмæ Сæгуассæ, уæдæ цы! 
Уæлдæр æй нæ радзырдтон, — чызгыл афæдзмæ ном нæ сы- 
вæрдтой. Чысыл йæ уæнгтæ кæрæдзийыл куы бахæцыдысты, уæд- 
иу æм сæгъы авдæны уæлхъусмæ æрбакодтой æмæ-иу йæхæдæг 
дæйыныл фæци сæгъы дзидзи. Сæгъ дæр афтæ фæцайдагъ сы- 
вæллоныл, æмæ-иу изæрæй сæрвæтæй фосы разæй уасгæ хæдза- 
ры смидæг. Сывæллон-иу æм йæ цыппæртæ райдыдта тилын. Гъе 
æмæ-иу сæгъ сывæллонмæ уасгæ кæй бацыд, уымæ гæсгæ чыз- 
гыл номæн сæвæрдтой Сæгуассæ. 
Бонтæ цыдысты, уæдæ цы уыдаид. Бимбол та кусын райдыд- 
та. Хæдзар та куыддæртæй чысыл бандидзыдта, фæлæ уæддæр 
уæлдай нæ хъæлдзæгдæр кодта. Æцæг райгонд уыди Сæгуассæ 
æмæ Авдазæй, фæлæ йæ зæрдæйæ нæ цух кодта йæ уарзон Симæ. 
5 Биазырты Димитр 
65 

«Зиан фæндонæй нæу, — дзырдта йæхицæн Алыбег. — Мæ 
лæппу нырма æвзонг у. Афтæ арвита йæ царды бонтæ идæдзæй, 
уый тæригьæд хъуыддаг у». 
Иу изæр та сæ разы Сæгуассæ фынг æрæвæрдта. Бинонтæ 
æртыкъахыг фынджы уæлхъус æрбадтысты. Авдаз арсы хъæв- 
дынау йæ фыды дæллаг фарс æрбадт. Сæгуасæ къуымты змæлд- 
тытæ кодта. Æнахъомæй йæ уæхсчытыл æппæт хæдзары сылон 
митæ æрæнцадысты. Алыбег бакаст Сæгуассæмæ æмæ Бимболæн 
афтæ зæгъы: 
— Мæ фырт, нырмæ дæм æргом ницы дзырдтон, уымæн æмæ 
сывæллæттæ æнахъомтæ уыдысты. Чи йæ зоны, цахæм сылгой- 
маг æрхауа дæ къухмæ, æмæ уæд сывæллæттæн маст æмæ æфхæ- 
рæн кодтаид. Ныр дæ удыхайы амардыл æххæст кæны æхсæр- 
дæс азы. Сывæллæттæ бахъомыл сты, мæ зæронд сæр сын царда- 
монд фестæд. Гъе æмæ ныр дæр амæй уæлдай ницы хъуыды кæ- 
ныс дæхицæн бинонтæ æркæныныл? 
Бимбол йæ дзыхмæ нартхоры кæрдзыны къæбæр сцæйхаста, 
фæлæ цыма æфсæртæ андзыг сты, уыйау æй фæстæмæ сабыргай 
фынгыл æрæвæрдта, дард кæмдæр фестад, уæззау хъуыдыты 
уылæнтæ йæ сæ сæрыл систой. Цы дзуапп зæгъа йæ уарзон фы- 
дæн, уый ацагуырдта æмæ æрæджиау райдыдта дзурын: 
— Баба, æмбарын дæ, тынг мæ фæнды, дæ фæндон дын куы 
сæххæст кæнин, уый. Хистæры фæндыл «нæ» зæгъынæй кæстæрæн 
амæлын хуыздæр у. Фæлæ мын ныххатыр кæн. Æз буц дæн мæ 
сывæллæтгæй. Уæззау æмæ фыдбонтæ фервыстой, мады рæвдыд нæ 
базыдтой, уæлдайдæр Сæгуассæ. Сæ хъомыл кæнгæйæ бирæ рахъуы- 
ды-бахъуыды кодгон бинонтæн исты кой бакæныны тыххæй. Фæлæ 
куы зоныс, Баба, фыдус фыдрын у. Цæйнæфæлтау мæ сидзæрты 
исчи асхуыстаид, æлхьпщь æмæ сæм тарæрфыгæй кастаид, фæлтау 
мæ ницы хъæуы а дунейыл æмæ ныр мæнæ схъомыл сты. Стæй мыл 
цæйнæфæлтау мæрдты сæ мады зæрдæ бахуда, фæлтау мæ цард аф- 
тæмæй æрвитдзынæн. Мæнæ лæппуйæн ус æрхæсдзыстæм, æмæ нæ 
хæдзар сылгоймагæй фæрæвдздæр уыдзæн. Сæгуассæйы та махæн 
чи уадзы! — ныридæгæн ыл дзурджытæ ис алы мьптæгтæй. 
Алыбег йæ урс зæлдаджы хуызæн зачъетæ йæ армы тъæпæны 
æрбатымбыл кодта æмæ сæ уæззаугай адаудта. Æдзынæг нык- 
каст фынгмæ æмæ арф ныуулæфыд. Афæнд ма кодта исты сæт- 
тæн ныхас зæгъа йæ фыртæн, фæлæ Бимбол æгæр цæхгæр кæй 
загъта «нæ», зæгъгæ, уый тыххæй ууыл ахицæн сæ тæрхон. 
Хорзæн, мæ хур, йæ кой дардыл хъуыст вæййы. Æвзæрæй та- 
иу фидис кодтой уæды заманы. Дардыл айхъуыст Сæгуассæйы 
хорзы кой дæр. Æрдхæрæны чызг. Номхæссæн уæнгты кондæй 
дæр, йæ мæгуыр мады цæрмыстыгъд бакодта бакастæй, асæй, 
уæнгты кондæй. Хъаруйæ — æххæст. Æгæрыстæмæй-иу Авдазимæ 
уæлæ сæ фæтæны куы ралæууыди хосгæрдæны, уæд-иу Авдаз 
йæ уис байсынæй дæр æдас нал уыд. Хуыйынмæ та иууыл ном- 
хæссæн уыд. Куырæт-иу ахуыдта искæмæн, уæд-иу æй æддейæ 
66 

бакæсæг уайтагъд бафиппайдта: уый Сæгуассæйы арæхстджын 
къухæй хуыд у. Цæсгомæй саулагъз, нарст уадултæ, стыр сау 
цæстытæ, рæсугъд къуыбыр риутæ, бæзæрхыг фæсонтæ, нарæга- 
стæу. Бирæ усгуртæн-иу сæ сурхид акалд, Сæгуассæмæ бакæс- 
гæйæ. Йе ’намонды рæсугъд рацыд, йе ’намонды. 
Уыцы заманы Багатæ тыхджын, лæгджын æмæ æхсарджын 
мыггаг уыдысты. Кæуылты бирæ мыггаг уыдысты, кæуылты ах- 
стой зæхх! Дæлæ Хъемултайæ уæртæ Хæлиудоны Елхъантæм, 
Црцъойы къахырæй æмуырдыг Замтарет, уым Сынтбадæны кæмт- 
ты суанг дыууæ доны астæуыл, æмæ фæстæмæ Хъемултамæ — 
иууыл Багайы мыггаджы зæхх уыди. Авд дзуарæн куывтой. Сæ- 
хицæн авд дзуары уыди мыггагæн. Иу хъæу та сæм... хуыдтой, 
мæнæ... раст уæлæ бæрзонд хох Хъеллауы бакомкоммæ. О, æмæ 
дын куы зæгъын, дардыл мыггаг уыдысты Багатæ, æнæрцæф, 
схъæл, сæртæг адæм. Æхсары сæрыл лæуд, буц сæ — цардæй, 
ныфсхаст — сæ лæджы бæрцæй. Æнæуи къахы сындзау ныхсты- 
сты. Афæлвар сæ фæндыл «нæ» зæгъын, уæд-иу лæджы къубал 
ачъепп, атæхын кодтой. Сæ кард кæрддзæмы нæ дардтой, хыл- 
мондагæй сæ къух хъилæй хастой. Æгас Хъемултагом нæ, фæлæ 
сæ Чеселтгом дæр æдас нæ уыдысты. 
Гъе æмæ уыцы мыггаджы ’хсæн иу лæг Гуыбечыр хуынд. 
Фæллойджын æмæ исджын. Авд лæппуйы йын уыди Гуыбечы- 
рæн. Гуыбечырæн йæ хъустыл æрцыд, зæгъгæ, ахæм æмæ ахæм 
чызг ис Къæбысты Бимболатæн, Гуыбечыр йæ кæстæр фыртæн 
цахæм агуырдта, раст ахæм. Иннæ æхсæз фыртæн уыди бинонтæ. 
Гуыбечыр йæ мидбылты бахудт æмæ афтæ зæгъы: 
— Алыбег æцæг номдзыд лæг у сæ комбæсты, фæллойæ та — 
цух, цардæй — æфхæрд. Мæнæн хæстæгæн бæзгæ не сты, фæлæ 
чызг номхæссæн у кæмдæр, æмæ йын æнæрдавгæ нæй. Цæмæй 
мæ хъуамæ бафауой? Цардæй, æхсарæй — æппæтæй æххæст. 
Афтæмæй иуизæр баминæвар кодта Алыбегмæ, зæгъгæ, мæ 
демæ бахæстæг фæнды. Хай, дам, дын уыдзæн мæ кадæй, ныфс- 
джын уыдзынæ ме ’хсарæй, бухъ уыдзынæ мæ исбонæй. Ратт дæ 
фырты чызджы мæ фырт Гуырымыхъæн. 
Гъе ахæм дзырдтимæ минæвары лæг æрлæууыд Алыбегты 
уынджы. Æгъдаумæ гæсгæ йæ хæдзармæ бакодтой, йæ бæх ын 
бафснайдтой æмæ фынгыл æрбадтысты. 
Минæвар сыкъа куы райста, уæд сын арфæ ракодта æмæ ныл- 
лæууыд йæ хъуыддагыл. Бимбол исдуг ницы сдзырдта, стæй уæд 
афтæ зæгъы: 
— Мæнæ фæйнæ сыкъайы баназæм, уазæг. Ацы хъуыддагыл 
ныртæккæ кой гæнæн нæй. Иуæй уал уый, æмæ мæнмæ нырма 
чындздзон чызг нæй, аннæмæй, мæ фыд ам нæй, æмæ æнæ мæ 
фыд дзæгъæлы таурæгътæ цæмæн хъæуынц? 
Уазæг йæхион кодта æмæ загъта: 
— Ау, æмæ чызг дæу нæу? 
— Æмæ æз та Алыбеджы фырт дæн! — загъта йын Бимбол 
Дæр. 
67 

Цæвиттон, дыууæ боны раздæр Алыбег фæцыд Чилæхсаты 
мыггагмæ туджы тæрхоны: Чилæхсатæ Тыджытæй лæг амардтой 
уыгæрдæнзæххы тыххæй. 
Æнæхъæн фондз азы мыггæгтæ кæрæдзийы туг дойнынæн ныз- 
той. Нæ фидыдтой, цалынмæ зондджын Алыбег йæхи хуызæн 
дыууæ лæгимæ се ’хсæн нæ ныллæууыд тæрхоны, уæдмæ. Афтæ- 
мæй Алыбег хæдзары нæ уыд. Бимбол æмæ ма уазæг аныхæстæ 
кодтой, стæй, æрхуыссой, зæгъгæ, куыд загътой, афтæ Алыбег 
къæсæрæй æрбахызт. Уазæгыл зæрдиагæй бацинтæ кодта, стæй 
бинонты афарста, уазæджы истæмæй хорз федтат, зæгъгæ. 
Уазæг йæхи дзуапп фæразæй кодта æмæ загъта: 
— Хорз, тынг хорз фысымтæм æрбахаудтæн, Алыбег, æппæт 
дæр — фаг. 
Уый фæстæ та уазæг æркой кодта Алыбегæн дæр. Гуыбечы- 
ры, зæгъы, фæнды бахæстæг уемæ. Йæ сæртæг ныхæстæ дæр ын 
лыстæггай радзырдта. Æппæт йæ ис, йæ бонæй йын æппæлыныл 
схæцыд. Алыбеджы дзыхæй хъыпп-сыпп нæ хауы. Кæсы зæхмæ, 
куы та арф ныуулæфы. Æрæджиау афтæ зæгъы: 
— Стыр бузныг, Багатæ, уæ сæрмæ нæ кæй хæссут, уымæй, 
фæлæ Гуыбечыр — исджын, æхсарджын, æз та — мæгуыр, цард- 
цух. Цæй, æмæ ацы хъуыддаг не ’хсæн фыдæхы къуыбылой ма 
уæд. Æндæр ран агурæд Гуыбечыр йæ лæппуйæн амонд. Хъæз- 
дыг æмæ мæгуырæн сæ фæндаг иу кæд уыди!.. 
Гъе-мардзæ, минæвар лæг фестад. Æнафоны лидзыныл схæ- 
цыд. Тæргæйттæ, бустæн кæрон нал уыд: 
— Уæдæ ма дæ Хуыцауы фырт хъæуы дæ чызгæн къайагæн? — 
æмæ æмбисæхсæв ралыгъд. 
Гуыбечыр хабар куы фехъуыста, уæд цæф арсау фæбогъ кодта: 
— Ау! Йæ сæгъы сæныччы йын нæ сæрмæ кæй хæссæм, уымæй 
нæ бузныг цæуылнæ у! Уæндгæ та куыд бакодта «нæ» зæгъын, 
уæндгæ! Кæд мæ авд фырты ницæмæ дары, уæд Багайы æхсар- 
джын мыггагæй бынтон æдасæй сбаддзæн? — райдыдта бæрзонд 
ныхæстæ бухъ Гуыбечыр. 
Йæ лыстæг фосæн нымæц дæр нæ уыд. Йæ фырттæй — алкæ- 
мæн дæр ифтыгъд бæх. Æртиссæдзы та йын дуцгæ хъуццытæ 
уыди, ссæдз цæды ифтыгъд галтæ. Йæ зæххæн та арæн дæр нæ 
уыди. Дæс-дыууадæс æххуырсты дардта сæрдæй, зымæгæй. Йæ 
фырттæ сæ къух уазал доны нæ тылдтой. Æрмæст сæ сираг бæх- 
тыл хъæуæй-хъæумæ лекка кодтой. Хæтæнхуаг лæг уыд йæхæ- 
дæг дæр Гуыбечыр. Багатæ дæр ын стыр аргъ кодтой. Йæ тасæй 
æви йæ исбонмæ æнхъæлцау уыдысты, уый зын зæгъæн у. Уæд 
Гуыбечыр йæ фырт Гуырымыхъæн афтæ зæгъы: 
— Усы кæлмæрзæн дыл ныччындæуæд, лæппу, усы, ды дæхи 
æгадмæ куы ’руадзай, ды де ’фхæрд лæджы мардæй куынæ райсай. 
Афтæмæй дын дыууæ мыггаджы ’хсæн фыдæхдзинад хæра- 
мæй-хæрамдæр кодта. А Къæбыстæ дæр сæхи æгадмæ нæ уагъ- 
той, æмæ æнæ хотыхтæ уынгмæ дæр нал цыдысты. 
68 

Алыбег рахъуыды-бахъуыды кодта: цы чындæуа ацы чызгæн? 
Дæттæм æй Багатæн, æмæ ахæм ацæргæйы къухы куыд ныссадзон 
Мяе сидзæры? 
Цæвиттон, Гуырымыхъыл цыдаид дæс æмæ дыууиссæдз азы. 
Йæ амонд раджы ссардта, фæлæ усы йæхи къухæй мæрдтæм бар- 
выста. Уый та мæнæ афтæ уыди: иу куадзæн бон Гуырымыхъ сæ 
хъæуы æхсæны куывды цъæх арахъхъæй йæхи нытъой кодта. 
Хæдзармæ куы ’рцыд, уæд йæ усæн афтæ зæгъы: 
— Мæ зæрдæ æвзæр кæны æмæ мын дæлæ суарæй сдав. 
Сылгоймаг æнафоны нæ рауæндыд, уымæн æмæ хъæуæй дзæв- 
гар ауайын хъуыди суармæ æмæ афтæ бакодта: 
— Нæ ауæнддзынæн иунæгæй! 
Уæд лæг йæ сырх цæстытæ сивæзта. Йæхи стылдта æмæ йыл 
фæхъæр кодта: 
— Уæдæ дын мæ фыды арвитон æмбалæн, и? — стæй дамбаца 
фелвæста æмæ йæ, æвæццæгæн, фæтæрсын кæнынмæ хъавыд, 
фæлæ æваст гæрах фæцыд. Нæмыг раст сылгоймаджы ныхы ба- 
хызт, ус æрхауд æмæ йæ гæндзæхтæ бацагъта. Баззади йын æртæ 
сидзæры. Гъе ахæм усгур уыди Гуырымыхъ. Æмæ арвырæсугъдау 
рæсугъд чи уыди, усгур лæппутæ æрратæ кæй тыххæй кодтой, 
уыцы Сæгуассæйы йæ бирæгь дзæмбыты æрбакæнынмæ хъавыди. 
Дыууæ мыггаджы ’хсæн фыдбылызы арт ссыгъд, цыренæй- 
цырендæр кæны, æмæ йæхигъдауæй нæ банымæг уыдзæн. Чи 
зоны, исты хуызы æрнымæг уаид, фæлæ бæллæх уый уыд, æмæ 
ма чызгыл дзурджытæ уыди æндæр мыггæгтæй, æмæ уыдон, 
дыууæ мыггаджы ’хсæн цы æнамонды арт ссыгъд, ууыл хус сугтæ 
армыдзагæй нæ, фæлæ хъæбысдзагæй калдтой, цæмæй фыдбы- 
лызы арт ссудза тынгдæр, сгуыпп кæна æмæ дзы дыууæ мыгга- 
джы æхсарджынтæ сфизонæг уой. 
Цал æмæ цал хатты бахъавыдысты Гуыбечыры фырттæ Сæгуас- 
сæйы аскъæфынмæ. Фæлæ-иу сæ къухы ницы бафтыд. Уæд Бага- 
тæй иу ацæргæ лæг Зæлой хуынди. Рогдзæф уыд, фæлæ зондæй 
дæр хайджын уыд æмæ Гуыбечырæн уайдзæфгæнæгау загъта: 
— Æхсарыл лæуд кæй дæ, уый кады нысан у нæ хæхбæсты, 
фæлæ æгæр æхсар дæр хатт фæсыкк вæййы. Ды ахæм хуызы ар- 
хайыс, цыма дын дæ ирæд раздæхтой, йе та дын дæ чындзы бай- 
стой. Цæмæн дæ фæнды, цæмæй не ’хсарджын мыггаг Къæбысты 
фисивæды ныццæгъдой, туджы зæйтæ ацæуа Къæбысты уæзæгыл? 
Науæд уыдон дæр мыггаг куы сты, мæ хур, уыдон дæр сæхи хъахъ- 
хъæнынц. Лæппутæ сæм бахъомыл, худтæ дарынц, хотыхтæ хæс- 
сынц æмæ уыдонæй кæд туг акæла, уæд махæй сой рамиздзæн? 
— О, æмæ уæдæ сæ разы æрзоныгуыл кæнон, Зæлой, лæгъстæ 
сын кæнон? Кæд дæ фырттæн тæрсыс, уæд æз мæхæдæг фаг 
Дæн, цæмæй мæ хъуыддаг ахицæн кæнон! 
— Мæ фырттæн лæгдзинад равдисын кæм хъæуа мыггаджы 
сæрыл, уым кæд фæстæмæ алæууой, æгад сæ сæрмæ æрхæссой, 
69 

уæд уадз æмæ сæ кæрæдзи кæрдтæй сæ мæлæт ссарæнт! Фæлæ 
нæ ’хсары сæр нæма хъæуы. Иу атъæппæй бæлас нæ рæдыв- 
дæуы, фæлтау ма иу æрвыст бакæнæм Алыбегмæ. Æз Алыбегимæ 
тæрхæтты фæдæн æмæ комыуæз лæг у. Зонды мæсыг. Цы ’мбæ- 
ла, уый сараздзæн, æмæ ма нæ тохы сæр та цæмæн хъæуы? 
— Æмæ Багайы хъал мыггаг Алыбеджы зондæй цæры? Бирæ 
фæллæйттæ скæнын мын Алыбег бацамыдта?.. 
— Нæ дæ хъæуы нырма ахæм схъæл ныхæстæ кæнын. Хæстæг 
кæнгæйæ, чызджы хицæуттæм сæр бакъул фæхъæуы, кæд нæ рæза, 
уæд та æрцархай тыхæй дæр, уæдæ куыд вæййы, — загъта Зæлой. 
Бирæ ракæ-бакæйы фæстæ ныллæууыдысты, зæгъгæ-ма ба- 
минæвар кæнæм Къæбыстæм. Гуырымыхъы хорз срæвдз кодтой. 
Куыннæ уыди Гуыбечыры нæргæ хæдзары хъаматæ, æвзистрæ- 
хысджын бæрцытæ, цухъхъатæ, сгæллад куырæттæ. Фæлæ Гуы- 
рымыхъ не сфидауцджын. Сау бухархуд хъустæ æмæ æвидыц 
сырх цæстытыл æрхауд. Ставд былтæ æрдæгфых тыппыронау 
ныддæнгæл сты, цухъхъа йæ рæсыд уæцъæфыл не ’ххæсти æмæ 
йæ фæдджитæ фæстæмæ хъил баззадысты. Бакæсгæйæ афтæ зынд, 
цыма сывæллæттæ æмбыд кæлдымыл бибитæ скодтой. Иу æнæ- 
хайыр хайуан сæм уыд. Æвзистгопджын саргъ ыл авæрдта Гуы- 
рымыхъ. Бæх та ахæм бæх уыди, æмæ дугъы уайгæ нæ, фæлæ-иу 
уæлдæфы цыма уарийау тахт, афтæ-иу зынд. Суанг ма-иу æй 
дæлæ Къуыдаргом, уæртæ Цъоны дæр амидæг кодтой дугъмæ, 
æмæ фæстейæ никуы баззад. Сыгъдæг хорыл хаст бæх уыди. 
Найгæ та йæ суары донæй кодтой. Уыцы бæхыл бабадт Гуыры- 
мыхъ. Йемæ Багаты æхсарджындæртæй фондзы акодта. Лæбу- 
рæгау сæ бæхтæ фæцагайдтой кæмтты мидæмæ, Сыгъдты ’рдæм. 
Авдаз изæры куыстæй куы ’рцыд, уæд йæ хъыримаг райста, 
рауад хъæуæй чысыл æддæдæр æмæ иу дынджыр къодахыл иу худы 
зæронд æрæвæрдта, йæхæдæг дард ацыд, хæрзчысыл ма йæм куыд 
зындаид, афтæ, æмæ йæ æхсын райдыдта. Иу æрду нæ ивгьуыдта, 
милмæ ’хсгæйæ. Уалынмæ йæ уæлхъус æрбалæууыдысты Багаты 
хъал фæсивæд. Сæ бæхтæй рог æргæппытæ кодтой. Гуырымыхъ иу 
цалдæр къахдзæфы æддæдæр æрлæууыд, æвзонг сиахсы лæуд. Ин- 
нæтæ хæстæг бацыдысты лæппумæ æмæ йын, де ’зæр хорз, загъ- 
той. Уый дæр сын уазал зæрдæйæ арфæ ракодта. Багаты фæси- 
вæдæй иу Михел хуынд æмæ, тыхмидбылхудгæйæ, Авдазæн афтæ: 
— Сæрæй, дæхи топпæхсæг ахуыр кæныс? 
— Нæ, мæн ахуыр кæнын нал хъæуы. Мæ фыдгул мæ хъыри- 
маджы æргъæвæнмæ бахауа! 
— Ау, ахæм рæвдз топпæхсæг схъомыл Къæбыстæм? — афар- 
ста йæ Михел. 
— Иннæ мыггæгтæм цахæм топпæхсджытæ ис, махмæ дæр — 
ахæмтæ, — загъта Авдаз. 
Ауай уæдæ æмæ, милмæ цы ’хстай, уый радав. Æз æй фенон, 
кæддæра дæсны æхсæг дæ? 
— Нæ, æз æй федтон. Гъеныр кæй хъæуы, уый йæ фенæд, 
цахæм топпæхсæг дæн, уый. 
70 

Уазджытæ кæрæдзимæ бакастысты. Тынг рамæсты сты, æвзонг 
лæппу сæ разы йæхи дæлдæры бынаты кæй не ’вæры, цыты уазæ- 
д>кы аргь сын кæй нæ кæны, ууыл. Фæлæ сын ныртæккæ лæп- 
пумæ хъæбæр ныхас скæнæн нæ уыд, æндæра йын йæ сæр йæ 
гуырæй бæргæ фæхицæн кæниккой. Лæджы къубал ачъепп сæм 
мыды къус ахæрæгау касти Багатæм. 
Багаты хъалтæ хæдзармæ бамидæг сты. Сæгуассæ Гуырымыхъы 
куы федта, уæд йе ставд цæссыгтæ гæр-гæр райдыдтой, йæ уæнгтæ 
фыртæссæй гæдыхъæдау рызтысты. 
Лæппутæ сæ хотыхтæ дæр не ’рæвæрдтой, афтæмæй зондджын 
Алыбегимæ радзур-бадзур, радæлæ-бадæлæ райдыдтой. Иудзыр- 
дæй, ахæм хъуыды сæм уыд ацы налаттæм, æмæ куынæ ком дæт- 
той, зæгъгæ, уæд хъуамæ тыхæй раскъæфтаиккой Сæгуассæйы. 
Зондджын Алыбег рахатыдта хабар æмæ сын загъта: 
— Мæнæн дæр æрвадæлтæ ис. Мыггаг стæм. Æз дæр арвитон 
мæ хъæубæстæм, иу-дыууæйы дзы афæрсæм, науæд мæ сомбон 
азымы дардзысты. Уымæн æмæ æнæ мæн Къæбысы мыггаджы 
иунæг хъуыддаг никуыма ахицæн. Мæнæн дæр æмбæлы æрва- 
дæлты афæрсын. 
Багаты хъæбатыртæ Алыбегмæ куы байхъуыстой, æгæр фæл- 
мæн ныхас куы райдыдта, уæд сæ кæрæдзимæ разыйы цæстæй 
бакастысты. Афтæ сæм фæкаст, цыма Алыбег æмæ Бимбол сразы 
уыдзысты сæ чызджы раттыныл. 
Алыбег фæдзырдта Авдазмæ. Уый мидæмæ ’рбахызт. Цæвит- 
тон, уæды онг хæдзармæ ’рбацæуын нæ фæнд кодта. 
— Мæнæ дæн, дада, цы мæ кæныс? 
— Ауай, мæ къона, æмæ не ’рвадæлтæн бамбарын кæн цыт- 
джын уазджытæ нæм кæй ис, — æмæ аивæй йæ цæст лæппумæ 
фæныкъуылдта. 
Лæппу уынгмæ куы рауад, уæд ма йæм Алыбеджы хъæлæс 
райхъуысти, чи нæ хъæуы ныртæккæ, уый дæхæдæг бамбар, 
зæгъгæ. 
Багайы фырттæ уæд тынгдæр схъæлдзæг сты. Гуырымыхъ йæ 
дынджыр худыл уæлæмæ схæцыд æмæ мидбылхудгæ бакаст Сæ- 
гуассæмæ. 
Иу уæлдай гаджидау ма рауагътой. Алыбег нæ тагъд кодта, 
æнхъæлмæ каст йе ’рвадæлтæм. Хатт-иу йæхинымæр бамæт код- 
та, кæд мæ лæппу нæ бамбæрста. Фæлæ Авдаз æппæтдæр бафип- 
пайдта, бамбæрста, Алыбег ын цы зæгъынмæ хъавыд, уый. 
Чи йæ зоны, цас рæстæг рауад, фæлæ дын Къæбысты фæси- 
вæд иу-дыууадæсæй хæдзары смидæг сты æд хотыхтæ. 
Мидбылхудгæ Алыбегæн арфæ ракодтой æмæ æрбадтытæ код- 
той. Цыты уазджытæ фембæрстой, Алыбег сыл зондæй кæй фæ- 
тых, уый, фæлæ ферæджы. Уæд Авдаз бахудт æмæ афтæ: 
— Кæсут, Къæбыстæм цахæм топпæхсджытæ ис? Бахъуыды 
сахат сæ сæр никæй раз æркъул кæндзысты. 
Бæргæ ма сæ кæрæдзи баазым кодтой Багайы æхсарджынтæ 
71 

цæстæнгасæй, зæгъгæ, фадат нын уыди чысыл раздæр æмæ æнæ 
ракæ-бакæйæ афардæг кодтаиккой Бимболы рæсугьд чызджы. 
— Гъеныр, мæ хуртæ, дзурут мæнæ мæ кæстæртимæ. Æз дæр 
уыдон дзырдыл «нæ» зæгъæг нæ дæн, сæ хо у æмæ... 
Багатæ фестадысты. Михелæн йæ маст арæсыд, йæ хурхы 
уадындзтæ адæнгæл сты æмæ афтæ зæгъы: 
— Абон ныл зондæй фæтых дæ, зæронд, фæлæ райсом бавзар- 
дзыстæм, — æмæ афардæг сты. Гуырымыхъ ма иу каст бакодта 
Сæгуассæмæ, йæ чъырццæ былтæ асдæрдта æмæ йе ’мбæлтты 
фæстæ афардæг. 
Сæгуассæйы æдзæстхизæй уынгмæ дæр нал уагътой. Авдаз 
дæр йæ хотыхтæ æхсæв йæ нывæрзæн дардта, бон сæ куысты 
рæстæджы дæр зæхмæ нæ уагъта. Йæ сæрæй нæ цух кодта, Бага- 
ты стыр масты лалым кæй нæрсы, æмæ цы уысм акæлдзæн, уый 
бæрæг нæу. 
Æрлæууыд Дауджыты бон. Æнæхъæн афæдзы дæргъы-иу æм 
æнхъæлмæ кастысты нæ Иры фæсивæд. Мах-иу уæртæ Чеселты 
дзуармæ цыдыстæм. 
Алыбегтæ дæр Дауджыты бонмæ сæхи барæвдз кодтой, Сæ- 
гуассæ диссаджы сатæгсау бæгæны сфыхта. Авдазы саулох æцæг 
хæрзкъаннæг уыд, фæлæ диссаджы рæвдз сирынмæ. Гъе æмæ йæ 
уыцы бонмæ рæвдз кодта, зылди йæм. Дугъы йæ фæлвæрдта ал’ 
изæр. Йæ кард æмæ йæ дамбаца сæрфта — йæ райгуырæн боны 
лæвæрттæ. 
Гъа ныр райсом Дауджытæ у, афтæ изæрæй Алыбег фæдзыр- 
дта йæ зæнæгмæ æмæ афтæ: 
— Райсом стырбон у, мæ хуртæ. Фæлæ ахæм бон æнамонд- 
дзинадæй дæр тæссаг у. Уæхи хъахъхъæнут Багатæй. Дзуары 
бынмæ ма фæзынат, уый дæр нын худинаг у. Тæппудтæ нæ фæ- 
хондзысты. Фæлæ фыдбылызæй уæхи бахизут. Уыдон æнæмæнг 
дзырдкъахæн кæндзысты. Лæппу, демæ дугъы скъæрдзысты, 
фæлæ-иу сын ма сразы у. Сæгуассæ, ды та бынтондæр дзуары 
бынмæ цæуыны фæнд ма скæн. Æз дæр нæ фæцæуин, фæлæ æгас 
комы хистæр дæн æмæ мын æндæр гæнæн нæй. 
Æхсæв фæци, æмæ бон уæлæ бæрзонд хæхты сæртæй æрбагу- 
дзицц кодта. Хъæу базмæлыд. Кæмттæ сдзырдтой, фæндыры хъæр 
азæлыд. Топпы хъæртæ уынгæг комы æрвнæрæгау кодтой. Фæси- 
вæды зард хæхтæ арыдта. Алчи дзуармæ цыди хъæлдзæг æмæ мид- 
былхудгæ. Авдаз дæр йæ бæхыл йæ сауарæзт саргъ авæрдта. 
Чеселты дзуары уæрæх фæзы азмæлæнтæ нал уыд адæмæй. 
Фæсивæд мыггагæй хъазт сарæзтой. Къæрццæмдзæгъд кæмттæ 
арыдта. Ас адæм бæлæсты бын аууæтты бадтысты. Кастысты ка- 
фæг фæсивæдмæ. 
Уалынмæ Багатæ цалдæр барæгæй гæрзифтонгæй дзуары фæзы 
сæ бæхтæй æргæппытæ кодтой. Гуырымыхъæн йæ бæхы æвзист- 
гопджын саргъ хурмæ тæмæнтæ калдта. Гуырымыхъ æвиппайды 
72 

Лæ бæхмæ йæхи систа. Къæбысты фæсивæды кафты зилаччы 
балæууыд æмæ афтæ: 
— Æмдзæгъд, мæ хуртæ. Мæ хайуан сымахæй дæсныдæр кафы, 
- фæзæгъы æмæ бæхы рохтæ йæхимæ æрбалвæста. 
Бæх йæ фæстæгтыл слæууыд æмæ иуцалдæр къахдзæфы акод- 
та. 
— Бæхæй йæ барæг дæсныдæр хъуамæ уа кафынмæ, — мæсты 
хъæлæсæй сдзырдта чидæр. 
Гуырымыхъ бæргæ рамæсты, бæргæ йæ рафæндыд бæхæй 
гергæпп кæнын, хъазты астæу цъилау ныззилын, йæ къахфындзтæ 
æрсадзын, йæхимæ фæсивæды æркæсын кæнын, фæлæ — гъа! 
Уæнгтæ зæрдæйæн бар куы нæ дæттой, уæд зæрдæйæн дæр йæ 
цииы таг аскъуыйы. Кафыны охыл уый йæ къах никуы айста. 
Уæд Авдаз йæ фыды фæдзæхст ферох кодта æмæ афтæ зæгъы: 
— Лæгæй-лæгмæ — кафгæ, бæхæй-бæхмæ та — дугъмæ! 
/Емдзæгъд, лæппутæ! — æмæ хъазты астæумæ уыцы иу сæррæтт 
акодта. Цъилау ныззылд, æмæ цыма уæлдæфы тахт, афтæ-иу 
бæрзонд фæхаудта æмæ-иу йæ къахфындзтæ æрсагъта фæлмæн, 
цъæх нæууыл. 
— Уæдæ йæхи хъаруджындæр чи хоны, уый афæлварæд йæ 
бæх мæ Араббимæ, — сæрыстырæй загъта Гуырымыхъ. 
Авдаз цыма йæ дзырдыл фæфæсмон кодта, афтæ æнцад алæу- 
уыд, йæ бæхыл йæ зæрдæ нæ дардта. Авдаз æнæдзургæйæ фæ- 
цæуы æмæ Алыбегæн сæргуыбырæй загъта: 
— Дада, Багайы-фырт мæм дугъмæ сиды, æмæ худинаджы 
фæлтау цы бакæнон? 
Алыбег арф ныуулæфыд æмæ афтæ зæгъы: 
— Мæ хъæбулы иунæг хъæбул, æз дын бæргæ фæдзæхстон, 
дæхи сæ иуварс дар, фæлæ дæм кæд сиды, уæд æндæр хуыздæр 
пнцы гæнæн ис. Ацу, æрмæст дзы дæхи хъахъхъæн. Йе змæлдмæ 
йын кæс, хæцæнгарзмæ куы ’внала, уæд дæ æдзæттæйæ ма ’рæй- 
иафæд. 
Адæм ныхъхъус сты, фæндыртæ бамыр сты. Алчи йæ цæс- 
гæпгас дардта дугъы уайджытæм. Алыбег йæ урс зачъетæ адæр- 
гæй адау-адау кодта. Бимбол цавддурау йæ мидбынаты лæугæ 
баззад. Уалынмæ уæртæ Тхелы комæй разынд иу барæг, йæ фæ- 
дыл дыккаг. 
Алыбег рог сулæфыд: 
— Цæй, табу дæуæн, абоны бардуаг. Нæ лæппу фæстейæ баз- 
зад, фæлæ æвыдæй æрбаскъæры. 
Адæм схор-схор кодтой. Къæбысты фæсивæд мæсты кæнынц. 
Багаты хъалтæ та сæ мидбыл худынц, Авдаз фæстæдæр кæй цыд, 
уый тыххæй. Уæртæ Цыбырты былмæ донæй æрбахизæнмæ куы 
’рбахæццæ сты, уæд раст донастæу уымæл дурыл Гуырымыхъы 
бæх фæбырыд. Лæг йæ сæрты асхъиудта æмæ доны йæ тъæпп 
фæцыд. Къæбыстæ нымдзæгъд кодтой. Иу арæхстджын чызг йæ 
фæндыры тæнтæ айвæзта. 
73 

Авдаз уыцы иу сæррæтт æрбакодта йæ фæрсты æмæ адæмы 
раз æрбалæууыд. Багатæ сæ кæрдтæ сæ кæрддзæмттæй фелвæс- 
той, лæбурынц Авдазмæ, цыма сын уый аххос уыди. Адæм схъом- 
пал сты. Кæрдтæ хуры тынтæм цæхæртæ æппарынц. Уалынмæ 
фæцыд топпы гæрах. Тох сытынг. Авдазæн йæ худ йæ сæрæй 
ахауд, топпы нæмыг чысыл йæ сæрыхъуынтыл ауад. Багатай иу 
æдзæммард фæци. Фæмард Авдазы фыд Бимбол дæр. 
Гуырымыхъы ничиуал федта: кæм дæлдзæх фæци, уый ничи- 
уал ауыдта. Адæм сæ хæдзæрттæм цæуын райдыдтой. Бимболы 
мард дæр сæ хæдзармæ рахастой. 
Гъе фæлæ хъуыддаг ууыл нæ ахицæн. 
Райсомæй сыхæгтæ дзуары бынмæ куы ацыдысты, уæд Сæг- 
уассæ хæдзары иунæгæй хъыг кодта, тæрсын дæр райдыдта. Цынæ 
вæййы, уæд та искæцæй уыцы тугкалинæгтæ фæзындысты, уæд... 
Йæ фыдымадмæ бауад æмæ йын загъта: 
— Нана, мæ зæрдæ мæм цавæрдæр тæссаг хъуыддаг дзуры, 
æмæ мæхи искуыдæм айсон. Ам æдасдæр нæу. 
Рынчын ус æм йæ мæллæг цæстытæ разылдта æмæ йæм мæл- 
лæг хъæлæсæй сдзырдта: 
— Ацу, цард дын фестон, дæхи бавæр. 
Чызг уæд ахъуыды кодта æмæ æдасдæр бынатон равзæрста 
куырой. Стæй изæры адæм дзуарæй куы раздæхой, уæд æз дæр 
ссæудзынæн, афтæ хъуыдыимæ къæссайы иучысыл хор акодта, 
бæндæнæй йæ абаста æмæ куыроймæ ацыд. 
Уыцы æдзæсгом доны астæу бæхæй куы ахаудта, уæд фæнда- 
гыл нал рацыд, фæлæ фæсвæндæгты. Уымæн æмæ Сæгуассæ хъаз- 
ты куынæ уыд, уæд бафиппайдта, хæдзары йæ кæй ныууагътой, 
стæй йæм худинаг æркаст адæмы астæумæ бацæуын. 
Сæгуассæ куыройыл авгæдта. Дуар та фидар рахгæдта æмæ 
фæлгæтæджы былыл æрбадт, æдзынæг каст куыройы зылдмæ. 
Тарст зæрдæмæ алыгъуызон хъæлæсæй дзырдта зилгæ куырой. 
Афтæ йæм фæкаст, цыма йын куырой дзуры: 
«Мæнæ чызг, дæхи къахæй цæмæн æрцыдтæ дæ удхæссæджы 
хъæлæсмæ». 
Уæдмæ чидæр куыройы дуар æрбахоста. Сæгуассæ фестъæл- 
фыд, фестад, фæлæ дуар нæма кæны. Дуар та ногæй æрбахостæ- 
уыд. Уæд чызгæн хуыздæр амал нал уыд, йæ ризгæ къухтæй 
дуары ричъи иуырдæм акодта æмæ дуарыл æрбахæцыд: къæсæр- 
гæрон лæугæ ауыдта Гуырымыхъы. Æрхауынмæ йæ бирæ нал 
бахъуыд. Фæлæ йæхи фæурæдта, тыххъæлдзæг йæхи скодта æмæ 
йæм йæ мидбылты бахудт: 
— Дæ хорзæхæй, кæцæй фæдæ? 
Гуырымыхъ йæ цæстæй гæзæмæйы йеддæмæ нæ каст. Цæсгом 
туджы зылд, хъæлæсæй арахъхъы тæф боцкъайæ кæлæгау кодта. 
Сæгуассæйы куыройы æнхъæл нæ уыди, фæлæ куы фæцæйцыд, 
уæд куыройы зилгæ цалхмæ фæкомкоммæ, æрурæдта йæ бæх 
æмæ ахъуыды кодта: ам æнæмæнг сылгоймаг уыдзæн, чифæнды 
74 

уæд-- Æрхизон, æмæ мæ рæстæг арвитон... Бæх фæрвы цонгмæ 
абаста, æмæ цы ’нхъæл нæ уыд, ахæм цины бахауд. Сæгуассæйы 
куы ауыдта, уæд йе ставд былтæ базмæлын кодта æмæ йæм дзуры: 
— Гъе рувас, ныр та мын кæдæм аирвæзынмæ хъавыс? 
— Мидæмæ, Гуырымыхъ, мидæмæ! Науæд нæ исчи бафиппай- 
дзæн æмæ нæ ирон намыс басудздзæн. 
Уый дæр цингæнгæ фæраст мидæмæ. Æрбадт фæлгæтæджы 
тигъыл æмæ афтæ зæгъы: 
— Мæ бæлон, мæ царды ныфс! Цæмæй мæ фауыс? Цæуылнæ 
мæ аккаг кæныс дæхицæн къайæн? — афтæ дзургæ фестад, йæ 
цæнгтæ фæйнæрдæм айтынг кодта, æмæ гъа ныр Сæгуассæйы 
ахъæбыс кæна, афтæ Сæгуассæ тыххудт бакодта, йæ къухтæ йын 
иуырдæм акодта: 
— Фæлæуу, Гуырымыхъ! Æцæг гуырымыхъ митæ ма райдай. 
Æз дæу никуы фаудтон, уарзгæ дæр дæ кæнын, фæлæ мын ирон 
намыс æргом мæ цæсгом нæ уадзы. Бар мын нæ лæвæрдта мæ 
ныййарджыты раз зæгъон, уарзын дæ, уый. Ныр мын æппæт 
раргом кæнынæн дæр ис фадат, фæлæ иучысыл фæгæдзæ кæн. 
Мæнæ ацы куыройы гыбар-гыбурæй ницы бамбарæн ис. Ам уал 
æрбад, Гуырымыхъ, æз куыройы нук ауазæнæй ацауазон, æмæ 
уæд æппæт дæр дæ бар, — дзырдта йын Сæгуассæ. 
Гуырымыхъæн йе ’нæбары зæрдæ бафæлмæн, бабуц æмæ та 
æрбадт фæлгæтæджы кæрон. Сæгуассæ фелвæста фæсдуарæй 
нукауазæн æмæ рауад æддæмæ. Нукауазæн иуварс аппæрста. 
Цырд-цырд бæхы идон фæрвы цонгæй райхæлдта æмæ, фæлтæрд 
барæгау, саргъыл февзæрд. Дæ балгъитæг афтæ, мæ хур! Уыцы 
иу дзæхст фæкодта Сæгуассæ, æмæ ма Гуырымыхъы хъустыл 
ауад йæ бæхы къæхтыхъæр. 
Гуырымыхъ ма бæргæ рагæпп кодта, фæлæ æгæр байрæджы. 
Уæд йæ дамбаца фелвæста, цалдæр æхсты ма йæ бæргæ фæкод- 
та, фæлæ дзæгъæлы. Йæ былтæ ма фырмæстæй ахсыдта, æррайау 
аракæс-бакæс кодта, фæлæ йын æххуысгæнæг никæцæй фæци. 
Фæстæмæ бамидæг æмæ куыройы къуту дамбацайæ æхста. Раст 
æй сыхырнайы хуызæн скодта. Ссады мур къуымты ныххæлиу 
кодта. Хъама сласта æмæ къæсса лыстæг кæрдæнтæ скодта. Уыдо- 
нæй райста йæ маст сæрхъæн Гуырымыхъ. 
Æризæр. Æнусон зæрин хур цыма тæригъæдмæ кæсынæй сфæл- 
мæцыд, зын ын уыдис Алыбеджы фырт Бимболы уæззæу сынтмæ 
кæсын, уыйау атындзыдта æмæ дард фæсхох нымбæхст. Айтыгъ- 
та йæ фæстæ йæ зæрин тынтæ, афтæ Бимболы мард схæццæ код- 
той сынтыл йæ мæгуыр хæдзармæ. Багатæ дæр сæ мард ахъуыт- 
ты кодтой. Сæгуассæ, цыма йæ фыды мардмæ мæрддзыгой тын- 
дзыдта, уыйау тæргæ бæхыл сæ кæрты бамидæг, æргæпп кодта 
бæхæй æмæ йæ хъустыл ауад иронвæндаджы хъæр. Чызг фæсон- 
тау, йæхимæ фæлæбурдта. Рустæ растыгъта. Уый афтæ æнхъæл 
УЬ1ди, Авдазы исчи амардта. Хæдзармæ йæхи тонгæ бацыд æмæ 
75 

йæ уарзон фыды мардæй уæлтæрхæг куы ауыдта, уæд фæуа- 
дзыг. Адæм ыл æрхъула сты. Чи йын йæ цæнгтæ æууæрста, чи 
йыл уазал дон калдта, чи та йæм фырадæргæй æдзынæг каст. 
Куыддæртæй æрчъицыдта Сæгуассæ, бахылд йæ фыды сынты 
уæлхъусмæ, йæ уазал риуыл дæлгоммæ ныххауд, йæ цæстысыг 
æнæвгьау лæсæнтæ кодта марды риуыл. Фæлæ Бимбол йæ уар- 
зон чызгмæ ницыуал сдзырдта, нал æм бахудт, нал дзы бабуц йе 
’фхæрд зæрдæ, ныууагъта, сидзæрæй цы дыууæ сабийы схъомыл 
кодта, уыдоны. 
Адæм та Бимболы дæр сау сыджыты хай бакодтой. Æмæ алчи 
йæ хæдзармæ фæцыд. Æрмæст ма Сæгуассæ йæ уарзон фыдыл 
зæрдæхалæн хъарджытæ кодта. Æмæ куыннæ хъарæг кодтаид, 
мады рæвдыд дæр Бимболæй базыдта æмæ фыды рæвдыд дæр. 
Йæ дыууæ сывæллоны йын исчи куы схойа, зæгъгæ, уый тыххæй 
дыккаг амонд дæр нал æрцагуырдта. 
Фæлæ хъуыддаг ууыл нæ ахицæн. Æнæрцæф æмæ æхсарыл- 
лæуд Багатæ сæхи азыммæ нæ лæвæрдтой. Гуыбечыр-иу фæхъæр 
кодта фæсивæдыл: 
— Нæ иумæ — дæс! Нæ иумæ — дæс! 
Афтæмæй иу æрдæгæхсæв Багатæн сæ тæккæ хъаруджынтæ 
бабырстой Алыбеджы бадæнмæ. Куыдз уайтагъд бафиппайдта цæу- 
джыты æмæ комы ’рдæм йæхи аппæрста. Фæдисы рæйд кодта. 
Авдаз фестад, йæ хотыхтæ æрцæттæ кодта. 
Зæронд, урсзачъе Алыбег ныр къорд азты дæргъы цы хъыри- 
магмæ нал бавнæлдта, уый хъаруджынæй райста æмæ афтæ зæгъы 
лæппуйæн: 
— Удуæлдай тох нæ бахъуыд, мæ хъæбул. Бæрæг у, уыцы 
джауыртæ кæй æрбафсæрстой, фæлæ лæгдзинад равдисæм. 
Чысыл рудзынгæй акаст, фæлæ ницы суыдта æхсæвы сау хъæ- 
бысы. 
— Ехх, уæд та не ’рвадæлтæм исты хуызы фидиуæг исчи куы 
фæуид. 
— Сагуассæ, ды дæлæ уæрммæ ныххиз. Дæхи бафснай! Сæ 
хъавд дæумæ кæй уыдзæн, ууыл гуырысхо нæ хъæуы, — загъта 
фæдисы хъæлæсæй Авдаз æмæ расæррæтт кодта æд хъыримаг 
уынгмæ. 
Бауад хъæдгæронмæ æмæ дынджыр дуры фæсдзæгат æрбадт. 
Æрбацæуæнтæм йæ хъус адардта æмæ рог сулæфыд: диссаджы 
фидар бынат æм фæкаст. 
Зондджын Алыбег хъæуæй чысыл уæлдæр суад, хæрдмæ иу 
гæрах фæкодта æмæ скуывта: 
— Абоны бардуаг, Бурсамдзели, хорз фидиуæг æй фæкæн, 
цæмæй мæм ме ’рвадæлтæ æххуысмæ фæзыной. 
Фæстæмæ æрыздæхт хъæугæронмæ. Афтæ цырд змæлыд Алы- 
бег, цыма раст Авдазы карæн уыди. 
Багатæ топпыхъæр куы фехъуыстой, уæд фæгуырысхо сты. 
Уыдон сæм ахæм хуызы хъавыдысты, цæмæй сæ быныскъуыд 
76 

скæной æмæ Сæгуассæйы та семæ рахæссой. Топпы хъæрмæ Къæ- 
быстæ базмæлыдысты, кæрæдзимæ уадысты. Зæгъгæ, Алыбеджы 
бадæнæй топпы хъæртæ цæуы æмæ æвæстиатæй цæуын хъæуы 
фæдисы, Багатæ сæм æрбабырстой, зæгъгæ. Уæдмæ Багатæ хæрз- 
хæстæг схылдысты æрдузмæ. Нæмгуытæ ихуарæгау кодтой чы- 
сыл хъæуыл. 
Авдаз-иу ныхъавыд Багайы фæсивæдмæ æмæ-иу нæ фæмæнг. 
Авдазы нæмыгæй фæмард Гуыбечыры хистæр фырт Иликъо. Тох 
стынг, стыхджын. Зæронд Алыбег дæр дæлгоммæ ныххуыссыд. 
Йæ урс зæлдаджы хуызæн зачъетæ топпы хæцæныл ныдзæвдыс- 
ты, афтæмæй æхста. Сæгуассæ уæрммæ нæ ныххызт. Худинаг 
æм фæкаст ахæм рæстæджы аууоны бадын, фæлæ райста къулæй 
йæ фыды кард æмæ нынныгъуылд каугæрон сисаууон. Æнхъæлмæ 
каст, зæгъгæ, мæ зæронд фыд, ме ’фсымæр кæм мæлой, æз дæр 
уым. 
Уæдмæ Къæбыстæ дæр фæдисмæ схæццæ сты се ’рвадæлтæм. 
Топпы хъæртæ стынг сты. Кæрдтæй бацыдысты хъæбысæй-хъæ- 
бысмæ тохы. Кæрдты æндон къæрццытæ хъуыстысты. 
Сæгуассæ фестад йе ’мбæхсæн бынатæй æмæ Багатæй кæй- 
дæр уæхск ахъаззаг цæфæй æрдаудта. Лæг æрхауд. 
Фæмард уæззау тохы, мæ хур, Авдаз знаджы кардæй. 
/Енæхъæн Къæбыстæ сæм æрæмбырд сты æмæ сæ ныйиргъæв- 
той, фæлæ ма цы? Хъыгагæн ма Гуыбечыры фырттæй аирвæзт 
æртæ, иннæтæ сæ мæлæт ссардтой. Къæбыстæй дæр фæмард Ав- 
дазимæ фондз. 
Зæронд Алыбег йæ урс зачъе тонгæ уынгты рацу-бацу кодта. 
Сæгуассæмæ адæмы ’хсæн цæрын раст нал фæкаст æмæ иу 
æрдæгæхсæв йæхи æрцауыгъта. 
Афтæмæй аскъуыд Бимболаты хæдзарвæндаг. Адæм кæрæ- 
дзийы фыд хордтой уæды рæстæджы, фæлæ кæрæдзийы уæл- 
хъус дæр балæууаг уыдысты. Адæмæй та Хуыцауы хайджынтæ 
фæзынд æмæ та мыггаджы бадзæбæх кодтой, туджы фиддæнтæ 
фæкодтой, афтæмæй. 
Гуыбечырæн ма цы æртæ фырты аирвæзт, уыдон иу къуы- 
рийы мидæг рарынчын сты æмæ сæ радгай баныгæдтой. Æвæц- 
цæгæн, тæригъæд æрæййæфта уыцы налатты. Гуыбечырæн йе 
’ххуырстытæ фæлыгъдысты. Хæдзар стæригъæддаг, смæгуыр. 
Гуыбечыр сæрбæрзондæй нал цыд йæ мыггаджы ’хсæнмæ. Худи- 
наг æм æркаст, туджы зæйтæ кæй ацæуын кодта дыууæ мыгга- 
Джы ’хсæн æмæ уыцы туджы зæйы уылæнтæ кæй фæластой йæ 
цыппар фырты дæр. 

ФАЗЗÆТТÆ 
Дæлæ комы фаллаг фарс сырх лæбырды сæрмæ — назхъæды 
къох. Йæ фаллаг фарс Тæгауты мыггаг царди. Уыйбæрц стыр 
мыггаг нæ уыдысты, фæлæ фыдбылызы арты цæхæр бацырын 
кæнынæн иу æдылы дæр фаг уыди, мæ хур акæнай, уæды зама- 
ны. Стæй цы уыдысты, уымæй гæрзифтонг уыдысты, ныфсхаст 
æмæ æхсарыл лæуд. 
Иуахæмы сын фыдæх асайдта Уалыты мыггагимæ. Уæд Уалы- 
тæ та уæртæ Мацхарайы цардысты, Леты комы хæдрæбын иу 
тигъыл. 
Гъе æмæ зæгъы, Уалытæй иу лæджы Тæтæрхъан хуыдтой. 
Æгъуыстаджы зондджын æмæ æгъдауджынæй базæронд. Дардыл 
хъуыст уыди йæ кой. Уæлæ йын уыцы сырх лæбырды бынмæ 
уыди иучысыл уыгæрдæн. 
Иу хосгæрдæны сæумæраджы Тæтæрхъан райста йæ цæвæг 
æмæ араст йæ уыгæрдæн кæрдынмæ. Хъæуæй уабæрæг ничима 
базмæлыд, фæлæ Тæтæрхъаны дзæвгар суайын хъуыди æмæ сæу- 
мæцъæхæй дæр уымæн фæцæуæг. 
Цот дæр уыди Тæтæрхъанæн, фæлæ сæ йæ зæрдæ ницæмæй 
рухс кодта. Хъаруйæ, зондæй, бынтон ницæмæй раййæфтой сæ 
фыды. 
«Хæрз тæнæг агъуыст фесты сæ сæртæ мæ цотæн», — дзырд- 
та-иу Тæтæрхъан. 
О, æмæ Тæтæрхъан уыгæрдæны хæдбынмæ куы схæццæ, уæд 
йæ къухаууонæй акаст, æмæ уæлæ уыгæрдæнæн йæ тæккæ ’рдæг 
æркарстæуыд, иннæ ’рдæг дæр кæрдынц дыууæ лæджы, фæлæ 
чи сты, кæцæй фæзындысты, — æххуысмæ, æви тых æвзарынмæ, 
уый зæронд лæг нæма бамбæрста. 
Уæд Тæтæрхъан ныхъхъæр кодта: 
— Уæй, уæлæ уыдон мæ уыгæрдæны кæцытæ стут?! 
Хосдзæуттæ дарддæр кодтой сæ куыст. Цæвджыты æхситт 
сæууон уддзæф скъæфта Тæтæрхъанмæ. 
Лæгæн йæ маст ссыгъд. Зæрдæ риуыкъултæ рацæйрæмыгъта, 
цæстытæ сæ къуырфытæй рацæйтæррæст кодтой. Арф, мæсты 
улæфт ныккодта æмæ тагъд-тагъд фæцæуæг. 
78 

Куы сæм схæццæ, уæд кæсы, æмæ мæнæ Тæгауты Битары 
дыууæ фырты кæрдынц уыгæрдæн. Тæтæрхъан йæ цæвæджы 
,-енцой æрлæууыд. Бæзджын, урс зæлдаджы хуызæн зачъетæ 
цæвæджы хъæдыл ныдзæвынц, афтæмæй сæ фæрсы. 
— Цæмæн æрбацыдыстут тыхгæнæг? Цæмæн уæ бахъуыд, æмæ 
ацы зæххы гæбаз тугкалæны хос феста нæ дыууæты ’хсæн? 
Лæппутæ читт дæр нæ кæнынц: уыгæрдæн дасынц æмæ да- 
сынц. 
Худинаг фæкаст зæронд лæгмæ æвзонг лæппутимæ тых æвза- 
рыныл схæцын æмæ сæхимæ ’рфардæг мæстæлгьæдæй. 
Битары фырттæ худæгæй къæцæлтæ кодтой, афтæмæй дын, 
уыгæрдæн карст куы фæци, уæд ’рфардæг сты уыдон дæр. 
Тæтæрхъан йæ мыггагæн ницыма ской кодта. Æниу бафæлвар 
æмæ ской кæн, зæгъгæ, мын мæ уыгæрдæн уыцы æмæ уыцы 
мыггаг ныккарстой, кæддæра бæстæ туджы зæйтæ нæ фестадаид. 
Авдæны цы саби уыдаид, уый дæр йæ авдæнбæттæнтæ фæйнæр- 
дæм арæмыгътаид. Зæхмæ бавналын лæджы амардæй карздæр 
уыди уæды заманы. Афтæ карз ма уыд æрмæст сылгоймаджы 
фæхудинаг кæнын. 
Гъе æмæ дын Тæтæрхъан иу изæр, сæ хъæуы лæгтæ куыд 
ницы бамбарой, афтæ фæсидт, сæ мыггагæй иу Быдзеу хуынди, 
æмæ уымæ. Рахабар ын кодта, зæгъгæ, бахъиамæт кæн, æмæ 
бацу Тæгауты хистæр зæрæдтæм æмæ сын ракæн мæ ныхæстæ: 
«Не ’хсæн мыггагæй-мыггагмæ кард æлвæст нæма ’рцыд. Кæ- 
рæдзимæ топпы дзых никуыма ныддардтам. Ницы фыдæх уыдис 
не ’хсæн æмæ, зæгъ, уæ цæмæн бахъуыд мæ зæххы гæппæл, цæ- 
мæн ныккарстой Битары фырттæ мæ уыгæрдæн? Уæ зæххимæ, 
зæгъ, æмарæн дæр куынæ у!» 
Быдзеу дыууæ нæ загъта Тæтæрхъаны ныхасыл. Дыккаг бон 
æппæт дæр рахабар кодта Тæгауты зæрæдтæн. Æмæ æрмæст мыг- 
гаджы зæрæдтæ нæ, фæлæ ныхасмæ фæзындысты фæсивæд дæр. 
Ацæргæ лæгтæ æдзынæг хъуыстой Быдзеуы ныхасмæ. Сæ цæ- 
стæнгас зæхмæ аздæхтой. Раст сæм нæ фæкаст, Битары дыууæ 
схъæл фырты Уалыты зæхмæ тыхæй кæй бавнæлдтой, уый. Мыг- 
гаджы хистæр, къæсхуыр, бæрзонд, тæнтъихæг, даргъзачъе зæ- 
ронд лæг, сыстад йæ бадæн дурæй, йæ цæст ахаста сæ мыггагыл 
æмæ райдыдта дзурын: 
— Тынг зæрдæмæхъаргæ ныхæстæ нæм æрбахаста Тæтæрхъа- 
иы минæвар, тынг, мæ мыггаг. Тæтæрхъан зонды чырын у, æндæ- 
ра уый бынаты æндæр лæг нырмæ афтæ бабыхстаид? Битары 
фыртты йæ уыгæрдæны йæ цæвæгæй скæрдæнтæ кодтаид. Цы 
зæгъинаг сты, цымæ, Битар æмæ йæ фырттæ, кæй дзæгъæл зæхмæ 
баирвæзтысты? Уалытæ, мыййаг, тых æмæ ’хсарцух куынæ сты! 
Фæлтау, Битары фырттæ, уæ къахæй дæр мауал ацæут уыцы 
зæххыл, — фæци йæ ныхас зæронд лæг. 
Гъе-е фæлæ рацæй-рабон, æмæ Битары фырттæ нæ байхъуыс- 
той нæдæр сæхи мыггаджы хистæртæм, нæдæр минæвармæ. Цып- 
79 

пар боны фæстæ Тæтæрхъаны уыгæрдæн бассывтой иу мæйрухс 
æхсæв. Смæкъуылтæ йæ кодтой æмæ йæ аластой сæхимæ. Уалы- 
ты кæстæрты мастæн кæрон нал уыдис. 
Уæд зондджын Тæтæрхъан иу изæр фæскуыст фæсидт мыг-; 
гагмæ. Фæсивæд уайтагъд атыгуыр сты сæ хистæры алыварс. 
Тæтæрхъаны хъæлæс æрвнæрæгау азæлыд ныхасы адæмыл: 
— Мæ хъæбатыр кæстæртæ, æз хатын: уæ кæрдтæ сæ кæрд- 
дзæмты нал лæууыиц, уе ’хсæнгæрзты лулæтæй тæвд нæмыг агæпп 
кæнынмæ хъавы, фæлæ уæд Тæтæрхъаны зæронд сæрæй бадæн 
къуыдыр скæнут, сымах уый куы саразат. Хъыгаг æмæ æгадаг у 
бæргæ ацы æбуалгъ хъуыддаг, фæлæ цæй æмæ нæ масты фæдыл 
нæхи ма бабын кæнæм. Мæ зæххы гæппæл ма фæуæд дыууæ 
мыггагæн фыдохы æхсидав. Фæлтау ма сæ афæрсæм, кæд ма 
мæкъуылтæ æрбаппарой сæ бынатмæ, уæд уый хуыздæр, кæннод 
дыккаг хатт ауынаффæ кæндзыстæм. 
Фæсивæд базмæлыдысты. Райхъуыст мæсты хъæртæ: 
— Курæм дæ, дада, бар нын ратт æмæ нæ тыхгæнджытæн 
дзуапп раттæм. 
— Тæтæрхъаны сæр йæ мæрдон сыджытыл ма сæмбæлæд, сы- 
мах уал зондæй куы нæ бацархайат. Нæ мæ фæнды туджы зæйтæ 
фенын. 
Ныссабыр сты фæсивæд, фæлæ сæ йæ масты уылæн никæ- 
мæн байсыст. Фыдбылызы арты цæхæртæ дард схъиуæнтæ код- 
той, æмæ æхсарджын фæсивæд цъæх фæздæг уагътой. 
Бонæй-бонмæ хæрамдзинады лалым дымсти. Ныггуыпп кæ- 
нынмæ йæ бирæ нал хъæуы, судзины бырынкъ дæр фаг уыди, 
æмæ уыцы масты лалым дыууæ мыггагыл ныппырх уыдаид. Мыг- 
гæгтæ сæ хотыхтæ æркъæппæввонгæй дардтой, æнхъæлмæ кас- 
тысты, кæд райдайдзæн тохы бон, уымæ. 
Тæгаутæн сæ сылгоймæгтæ донхæссынмæ дæр нал уæндыды- 
сты æнæ лæгæмбал. 
Фæцис уыцы сæрд. Ныллæууыд карз зымæг. Бæрзонд хæхтæ 
сæ урс зачъе нал дастой, урс кæрц æрбакодтой суанг къæхты 
бынмæ. Тæтæрхъан Уалыты æхсарджынты тыхиргъæвд кодта. 
Дыккаг хосгæрдæн куы ныллæууыд, уæд та Битары фырттæ 
Тæтæрхъаны уыгæрдæн ныддастой. Ацы хатт Тæтæрхъаны стыр 
зондыл маст фæуæлахиз, фæсидт йæ кæстæртæм æмæ сын мæс- 
ты хъæлæсæй афтæ: 
— Худинаджы худ уын фæхæссын кодтон æнæхъæн афæдз. 
Æгады лæдзæгимæ уæ фервыстон. Ныр ссæут æмæ уыцы уыгæр- 
дæн рассивут. Йæ хосы мур ын уæхиуыл адих кæиут. Мæн дзы 
иу дæндаг схъауæн дæр нæ хъæуы! 
Уалыты æхсарджынтæ æдхотыхтæ айтæ-уйтæ нал фæкодтой, 
фæлæ хæстæввонгæй сфардæг сты уыгæрдæнмæ. Кæсынц, æмæ 
уæлæ уыгæрдæн рассывтой Битары фырттæ. Ныр кæстæр мæкъуы- 
лыл лæууы, иннæ та йæм тъыфылтæ дæтты. Фæцыд топпы гæ- 
80 

рах, æмæ лæппу мæкъуылы сæрæй уыцы иу схъиуд ракодта. Нæ 
йаз фæци сыбыртты бон дæр. Иннæмæн цы бамбарын хъуыд ха- 
бар. Йæ сагой фехста, фæуад йæ хотыхтæм. Къутæраууон æрбадт. 
фæлæ иуæн дыууæ ’фсад! Уалытæ лæгбæрцæй тынг бирæ уыды- 
сты. Æртыхстысты уыгæрдæны кæрæтты, хæст сытынг. Топпы 
фæздæг мигъау ныббадт хъæды сæрмæ. Уæдмæ Тæгаутæ се ’рва- 
дæлтæн æххуысмæ фæзындысты. Хæст тынгдæр сцырын. Туг 
лæсæнтæ кодта чысыл уыгæрдæны. Уæззау цæф фæци Битары 
хнстæр фырт, æцæг йæ уд нæ аскъуыд. Цæфтæ уыди Уалыты 
фæсивæдæй дæр, фæлæ дзы уды зиан нæ уыди. 
Изæрмилты сæ иннæ мыггæгтæ тыхтæ-амæлттæй баиргъæв- 
той, уæдæ цы уыдаид! 
Зондджын Тæтæрхъан та ныллæууыд, цæмæй мыггæгтæ ба- 
фидауой æмæ фæсивæд сæ кæрæдзийы кæрдтыл мауал æфтой. 
Фæлæ Тæгаутæ кæд лæгбæрцæй цух уыдысты, уæддæр сæ туг 
агуырдтой карды комæй. Уалытæ та сæхи азимаг нæ хуыдтой. 
Гъе æмæ та фыдбылызы арт сцырын. Дыууæ мыггаджы æхсар- 
джынтæм та мæлæт йæ сау ком айвæзта æмæ сæ аныхъуырынмæ 
хъавы. 
Рацыд иуцалдæр азы. Иу Джиуæргуыба æхсæв уæлæ Сæрит- 
таты уыди чындзæхсæв. Тæтæрхъаны æфсымæры лæппу Тегъо 
дæр фæци уыцы чындзæхсæвы. Чындзæхсæвы фæстæ, æнафоны 
сæхимæ рацæуыныл ныллæууыд. Фысымтæ йæ кæм уагътой, дис- 
сæгтæ æмæ æмбисæндтæ фæкодтой, фæлæ расыг лæгмæ цы хъа- 
ры! Рафардæг. 
Чидæр дзырдхæссæг фæци Тæгаутæм, зæгъгæ, уæ хъару æмæ 
уæхæдæг, уе знæгтæй уæм иу хæрзæнцонæй æфты æмæ фезмæ- 
лут. Тегъо, хъæуæй дзæвгар куы рауад, сæхирдæм куы фездæхт, 
уæд ыл йæ нозт æртæфст æмæ фæндагæн уæлбылмæ бахызт, 
æрбадт æмæ йæ хуыссæг йе ’намонды ахст акодта, афынæй. Тæ- 
гауты фæсивæд æй уым æрæййæфтой, йæ дзаумæттæ йын ралас- 
той, мадард бæгънæг æй скодтой æмæ йæ скъуыхтæ кодтой. 
Уалытæн сæ бæлццон куы никæцæй зынд, уæд дыккаг бон 
фæфæдис кодтой. Сæриттатæм гæрзифтонгæй бамидæг сты. Уым 
сын куы рахабар кодтой, зæгъгæ, махæй дзæбæхæй ацыд, уæд ма 
Уалытæн цы бамбарын хъуыд хабар. Сæхирдæм нæ, фæлæ уыцы 
иу цыдæй балæууыдысты Тæгауты хъæууынджы. Карз тох та сын 
бацайдагъ. Тæгаутæ сæ тыхтæй сæ бон зыдтой, æмæ сын цы дын- 
джыр мæсыг уыди, сывæллоны онг уым бамидæг сты. Уæд Уалытæ 
сæрвæтæй раскъæрдтой Тæгауты фосы муртæ æмæ афардæг сты. 
Тæтæрхъан та ног масты бахауд. Рахъуыды-бахъуыды рай- 
дыдта æмæ фервыста мыггæгты дзырддзæугæтæм, цæмæй амæй 
уæлдай лæгмæрдтæ мауал æрцæуа. 
Æвзæрст лæгтæ ратæрхон-батæрхон фæкодтой æмæ ныллæу- 
уыдысты ахæм тæрхоныл: 
6 Вплзырты Днмлтр 
81 

«Мыггæгтæ бафидауæнт. Лæгмæрдтæ бæсты-бæсты фæцæ- 
уæнт. Аххос сæйраджыдæр Тæгаутæм кæй хауы, уый тыххæй 
Тæгаутæ Уалытæн раттæнт чызг. Афтæмæй лымæнтæ бакæнæнт 
æмæ туг æхсад æрцæуæд цард-цæрæнбонтæм». Дыууæ мыггаджы 
дæр сразы сты ацы тæрхоныл, уæдæ цы! 
Тæгаутæ Тегьойы куы амардтой, уымæй йын ссæдз азы раз- 
дæр райгуырд дыууæ фаззоны — чызг æмæ лæппу. Адæм, хæс- 
тæджытæ фæцин кодтой ноггуырдтыл. Стыр куывдтæ фæкодтой 
сæ цæрæнбонты тыххæй æмæ сабитæ рæзыдысты, уæдæ цы! 
Уæд иухосгæрдæн райсом Тегъо ссивынмæ араст æмæ йæ усæн 
афтæ: 
«Сывæллæттæ искæмæн афæдзæхс æмæ нæ куыстмæ фæцæуæм». 
Ус уæлдай ницыуал загьта, рауад уынгмæ, фæлæ алчидæр 
атындзыдта йæ уыгæрдæнмæ. Фаззæттæ гæзæмæ ауадысты сæ 
къахыл. Мад йæ дыууæ сабийы афæдзæхста хъæуы асдæр сы- 
вæллæттæн, цæмæй сæм сæ хъус дарой. 
Алчи йæ куыстыл удисæджы архайдæй архайдта. Хъæуы ас 
адæмæй ничиуал уыди, æрмæст сабиты хъæрахст хæхтæ арыдта. 
Хъазгæ-хъазгæ сывæллæттæ хъæууынгæй дæлæмæ-дæлæмæ комы 
’рдæм адзæгъæл сты. Гъе æмæ Тегъойы фаззон чызг сæ фæстæ 
куы быргæ, куы дуртæ æмæ хъæдтыл хæцгæ, лæсыди. Лæппу сæ 
кæрты къæсæргæрон бафынæй æмæ иннæ сывæллæттæй фæип- 
пæрд. 
Уæд иу дæлæрдыгон базаргæнæг лæг Андро, зæгъгæ, иры хъæу- 
тæм хаста лыстæг базайрæгтæ. Гъе æмæ уыцы Андро фыррасы- 
гæй фæцæйцыд сæхимæ, йæ голджытæ цыхтæй, царвæй — седзаг. 
Уый сывæллæтты хъæдгæрон куы ауыдта, уæд сыл тæрсæн 
хъæр фæкодта. 
Уыдон куыд сæрæндæрæй лидзынмæ фесты, фæлæ Тегъойы 
фаззон чызг фыртæссæй æрхауд йæ мидбынат. Скуыдта æмæ 
тæригъæддæг цæстæнгасæй скаст лæгмæ. 
Андройæн æваст йæ сæры фæмидæг ахæм хъуыды: 
«Ахæссон æй. Æнæзæнæг дæн, бахъомыл æй кæндзынæн, æмæ 
мын кæд зæрдæмæдзæугæ нæ рауайа, уæд æй искæмæн ныууæй 
кæндзынæн». 
Сывæллоны систа бæхмæ æмæ йæ афардæг кодта. 
Изæрæй Тегъо æмæ йæ ус куы ’рыздæхтысты æмæ сæ чыз- 
джы куынæуал æрæййæфтой, уæд де знагыл дæр уыдон бон куы 
акодтаид. Ус, йæ рустæ тонгæ, зæрдæхалæн хъарджытæ кодта. 
Агурынц сыхæгтæ дæр. Иу къуым, иу дуры бын, иу къæдзæхы 
дыдагъ æнæсгæрст нал ныууагътой, фæлæ ницыуал ссардтой. Сæ 
зæрдæ Тæгауты ’рдæм æхсайдта, фæлæ ацы хъуыддаджы уыдон 
раст уыдысты. 
Номыхист скодтой, мæ хур, Тегъо æмæ йæ ус, цæмæй се ’рхæн- 
дæг зæрдæтæ фæрогдæр уыдаиккой, фæлæ уæддæр чызджы мад, 
Фадизæ, дзыназгæ агуырдта йæ хъæбулы. 
82 

Æрыздæхон та ныр фæстæмæ, Уалытæ æмæ Тæгаутæ куыд 
бахæстæг кодтой, уымæ. 
Гъе æмæ дын уæд иуахæмы Тæтæрхъан барвыста Тæгаутæм, 
зæгъгæ, уæ къухæй мард цы Тегъо фæци, уымæн баззад лæппу. 
Цы чызг ын фесæфти, уый фаззон бахъомыл (йæ ном та Сæуæх- 
мæт хуынди). Гъе æмæ, дам, нын уымæн хъуамæ бахæлар кæнат 
чызг. 
Тæгаутæ дæр æмæ Уалытæ дæр бæгæнытæ бахсыстой дын- 
джыр цæджджииæгты. Фынгтæ фæкодтой æмæ хæлæрттæй сæ 
хæдзæрттæм фæцыдысты. 
Тæгаутæ Тæтæрхъанæн ралæвар кодтой ифтыгъд бæх. Тегъойы 
усæн дæр къабайæгтæ-йеддæ. 
Уалытæ дæр сæхи æгадмæ нал æруагътой æмæ сын ралæвар 
кодтой галæй, зæгъ, хъугæй, зæгъ, суанг лыстæг фосы онг. 
Уæд лымæны хабар скъобор. Иу фæсахсæвæр Тæгауты Бита- 
ры кæрты балæууыдысты Уалыты усгуртæ. Сæуæхмæтæн Битар 
хъуамæ йæ иунæг чызджы усæн ратта, куыд дзырд уыдысты, 
афтæмæй. 
Битармæ уыдис диссаджы æгъуыстаджы рæсугъд чызг. Цыди 
йыл дыууæ æмæ ссæдз азы. 
Кæрæф Битар хинæйдзаг хъæлдзæг скодта йæхи, нысангарз 
райста. Æгæрыстæмæй ма ахæм кой дæр ракодта, зæгъгæ, мын 
мæ лæппуйы сымах амардтат, мæнæ ме сиахсаджы фыд та мах 
къухæй йæ мæлæт ссардта, æмæ ныр Сæуæхмæт уæд мæ хъæбул 
абонæй фæстæмæ. Мæ иунæг чызджы йын хæлар кæнын æмæ 
хæларæй фæцæрæнт зæронды бонмæ. 
Сæуæхмæтæн йæ зæрдæйы ныххаудта Битары чызг Махъала. 
Тынг æй бауарзта, йæ цинæн кæрон нал уыди. Æцæг, чысыл йæ 
зæрдæ æнкъард кодта, йæ фыды мардмæ йын æй кæй дæттынц, 
уый тыххæй, фæлæ ирон фæтк æмæ намыс афтæ домдта. 
Ныр уал чызджы хабармæ æрыздæхон. Ма ферох кæнут, ам 
мæ таурæгъ цæуыл фæлыг кодтон, уый. 
Андро æмæ Битар хæлæрттæй цардысты. Иубон Битар уæл- 
бæхæй ныммидæг йæ хæлар лæг Андромæ. Уый йыл бацинтæ, 
баузæлдтытæ кодта æмæ сырх сæнæй ахъаззаг куы барасыг сты, 
уæд Битар фæрсы Андройы: 
— Ацы чызг дын кæй у, æнæзæнæг куы стут, уæд? 
Андро исдуг йæ ныхæстæ арафæлив-бафæлив кодта. стæй уæд 
дзуры Битары хъусы: ацы чызг мыл бафтыд иу-аст азы размæ, 
уæ хæхты ’рдыгæй цæугæйæ. 
Битар фестъæлфыд æмæ йæхинымæр ахъуыды кодта: 
— Уый Тегъойы чызг ма уа? 
— Уый у, уый, мæ хæлар, фæлæ, дæ хорзæхæй, макуы мацы 
срæди. Чызг зонгæ дæр нæ кæны, йæ хабар куыд рауад, уый. 
Битар иудзæвгар ницыуал загъта. Цалдæр гаджидауы ма ра- 
уагътой, стæй афтæ зæгъы Андройæн: 
83 

— Рауæлдай кæн дæ давæггаджы. Хæларæй цæрæм æмæ не 
’хсæн ацы къæрныхæггагыл дæр бафидауæм. Цы ’рдомай йæ 
аргьмæ, уымæй дын мæнæ лæг. 
Андро, базаргæнæг лæг, аргьы кой куы фехъуыста, уæд йæ 
былтæ зыдæй асдæрдта, йæ фындзы бын аныхта æмæ афтæ зæгъы: 
— Фæуæд дæ дзырд, æрмæст... 
— О, мæ мард фенай, Андро. Нæ мæ зоныс, нæ?! 
— Уæдæ, æз рахау-бахау кæнын, уый зоныс æмæ мын иу фи- 
дар уаргъхæссæн бæх ратт æмæ йæ акæн. Бæргæ мын нæ уыди 
ауæлдай кæнинаг, фæлæ йæ дæуæн дæттын. 
Битар чызджы рафардæг кодта æмæ йæ бахъомыл кодта. Ном- 
хæссæны сылгоймаг рацыд, кæмдæр, номхæссæны. 
Гъе æмæ ныр кæрæф, налат Битар сфæнд кодта хо æмæ æфсымæ- 
ры тæригьæды бацæуын, хо æмæ æфсымæры фæтугхæццæ кæнын. 
Архайдта, цæмæй чындзæхсæв тагьддæр уыдаид. Хо æмæ æфсымæр 
цæмæй æмбæрстой, ахæм æбуалгь худинаджы сæ æппары æдзæсгом 
Битар. Уымæн æмæ Уалыты чызджы фесæфт дыууæ æмæ ссæдз азы 
размæ уыд. Кæй фæсонæрхæджы уыдаид ахæм хабар?! 
Уæд иубон Битар фæзынд ирæдисæг Уалытæм. Уалытæ сæхи 
цæттæ дардтой сæ лымæнты фæзындмæ æмæ сæ хорз суазæг 
кодтой. Даргъ æмæ уæрæх зæхбын хæдзары æхсæв-бонмæ арт 
никуы æрнымæг. Фынгыл æвæрдтой, цъысцъысгæнгæ, бур фи- 
зонджытæ даргъ æхсæр уисæй арæзт уæхстытыл. 
Даргъ фынджы фарсмæ бадынц Тæтæрхъаны ирæдисджытæ. 
Йæхæдæг сæ уæле йæ фыдæлтыккон къæлæтджыныл фæстæуæз 
йæхи ауагъта, афтæмæй. Ногæй-ногмæ уадзы гаджидаутæ. Бирæ 
раныхас-баныхасы фæстæ ахицæн кодтой, ирæдæн цы æмбæлд, 
уый: иу бæх, цыппар галы, дæс хъуджы, дыууиссæдзы та лыс- 
тæджытæ, арахъхъуадзæн æрхуы аг æд мили. 
Ирæд куы ахицæн, уæд Битар бахъæлдзæг. Йæхимидæг загьта: 
«Уæхи сойæ уын айсæрстон уæ былтæ, мæ лымæнтæ...» 
Сæуæхмæт уырдыг лæууы уазджыты раз. Архайы, цæмæй 
аккаг лæггад сарæхса йæ каистæн. Йæ дынджыр ирæд мурмæ 
дæр нæ дары, кæд хæдзары цыппæркъахыгæй ницыуал аззад, 
уæддæр. Йæ цæсты разæй нæ хицæн кодта йæ рæсугъд Махъала. 
Фæззæджырдæм бонтæ цыбырдæр кодтой, къуыритæ кæрæ- 
дзи æййæфтой, фæлæ Сæуæхмæтмæ та афтæ каст, цыма бонтæ 
размæ нал æккуырсынц, ныддаргъ æмæ ныббирæ сты. 
Æрбалæууыд Джиуæргуыбайы къуыри. Номхæссæны чын- 
дзæхсæвмæ йæхи цæттæ кæны зæронд Тæтæрхъан. Иу къуыри 
раздæр фервыста æгас комбæстæм хонджытæ, зæгъгæ, мæ йæхи- 
цæй чи хоны, чи мæ æфсæрмы кæны, уый мæм-иу фæзынæд 
уыцы æмæ уыцы бон. Иудзырдæй, зынгæвæрдау цæттæ уыди 
æппæтæй дæр. 
Уæд дын иу райсом Махъала æнкъардæй абадт къонайы 
фарсмæ. Битар уыцы рæстæджы æрбахызт уынгæй æмæ, чызджы 
афтæ æнкъардæй бадгæ куы федта, уæд æй хинфарст акодта: 
84 

— Цы дæ хъуын сфæлдæхт, рынчын родау, цæуыл æнкъард 
дæ? Æз дын цы къайаг ссардтон, уый цинæй дæ бынаты æндæр 
’чызг æдзух къуымты кафгæ æмæ заргæ цæуид. 
Махъала йæ мидбынаты базмæлыд æмæ ныллæг, æнкъард хъæ- 
лæсæй афтæ зæгъы: 
— Уый тыххæй, мыййаг, куынæ æнкъард кæнын, фæлæ... 
— Уæдæ цæуыл у дæ зæрдæйы сагъæс? 
Чызг фестад, хæстæг бауад Битармæ, йæ разы уырдыг слæу- 
уыд æмæ йын лæгъстæгæнæгау дзуры: 
— Курын дæ, Хуыцауæй курæгау, æмæ мæ мæ ныййарджы- 
тæм ауадз. Тынг сæ æрымысыдтæн. Фендзынæн мæ мад æмæ мæ 
фыды æмæ уайтагъд фæстæмæ фездæхдзынæн. 
Махъала йæ ныййарджытæ Андро æмæ йæ усы æнхъæлдта. 
Битар фенæууæнк чызджы ныхæстыл, йæхинымæр ахъуыды 
кодта: ныр цалдæр азы рацыд, ацы чызджы куы ’рбакодтон, 
уæдæй нырмæ æмæ йæ ныййарджыты кой куы никуы скодта, 
уæд ыл ныр цы ’рцыд? Кæд исты æрфиппайдта, уæд ме сæфт 
æрцыд, æндæр ницы... Стæй йæ афарста: 
— Афтæ тынг дæ цæмæн æрфæндыд сæ фенын? 
— Ау, искæй ма йæ ныййарджыты фенын нæ фæнды?! 
— Дæ ныййарджытæ сты, уый æз дæр зонын, мæ хур, зонын, 
фæлæ дæ æз схъомыл кодтон. Мæнæ дæ æввахс бонты чындзы 
куы ’рвитын. Чындзы куы ацæуай, уæд уыцы лæппуимæ фæцæу- 
дзынæ дæ ныййарджыты фенынмæ, мæ хур. Уыдонæн дæр уæд 
æхсызгон уыдзæн уæ фенд. Ныр та мæнæ фырæнæвдæлонæй нæ 
къухтæм æмхасæнтæ куы кæнæм. Нымад бонтæ ма баззад Джи- 
уæргуыбамæ, æмæ дын кады митæ кæнинаг куы дæн, уæд нæ 
уырдæмыты цæуынтæм æвдæлы! 
Кæрæф лæджы фæлывд ныхæстæм та чызг æрæнкъард. Йæ 
хъуыр æрбауынгæг. Йæ кæуын нал баурæдта æмæ йæ фæлмæн 
рустыл ставд цæссыгтæ æртылди. Цыдæр амонд æй лæдзæгæй 
схойæгау кодта йæ ныййарджытæм. 
Чызг фæкъæйных æмæ æнæрынцайгæ, йæ хъуыры цъар ивазгæ, 
лæгъстæ кæны, дзыназы æмæ кæуы, ницæмæуал ком дæтты. 
Битарæн æндæр хуыздæр гæнæн ницыуал уыд æмæ сразы 
Махъалайы ауадзыныл. 
Дыккаг бон Махъала сæумæцъæхæй цингæнгæ араст. Уынгæй 
куыд ахызт, афтæ ма йæ хъустыл ауад Битары хъæр: 
— Тагъд-иу раздæх, мæ хур, тагъд! 
Цæуы Махъала, тындзы размæ æмæ хæрзизæрæй ныххæццæ, 
йæ ныййарджытæ кæй хуыдта, уыдонмæ. Бирæ йыл фæцинтæ 
кодтой Андро æмæ йæ ус. Куыннæ цин кодтаид æнамонд чызг, 
стæй æнкъардæй афарста Андройы: 
— Зæгъ мын, мæ фыд, æрмæст уын мæн йеддæмæ нæ уыд 
нæдæр чызг, нæдæр лæппу? 
Андро фæцырд дзуапмæ: 
— Нæ уыди махæн зæнæг, мæ чызг. Зæнæджы ад æрмæст 
дæуæй базыдтам. 
85 

Махъала йæ цæнгтæ атыхта, йæ фыд кæй хуыдта, уыцы Анд- 
ройы хъуырыл, æмæ йын æрхæндæгæй дзуры: 
— Уæдæ уын кæд иунæг æз уыдтæн, æндæр ничи, уæд мæ 
цæмæн схъеллауаг кодтат, цæмæн мæ радтат кæрæф Битарæн? 
Чындзы искæй уæзæгæй цæмæн цæуын? Цы хæлæг мын кæнут 
нæхи хæдзарæй чындзы фæцæуын? 
Бирæ цыдæртæ дзуринаг ма уыд чызг, фæлæ фыртыхстæй йæ 
кæуын фæраздæр... 
Андро тæригъæдгæнаг никуы уыди, фæлæ йæм ныр тынг ба- 
хъардтой Махъалайы тæригъæддаг ныхæстæ æмæ рафæнд кодта 
ныртæккæ йе ’дзæсгом хабæрттæ фæдзурын. 
— Мæхи æнамонд Махъала. Ныббар мын æппæт дæр. Æз тынг 
æдзæсгом хъуыддаг сарæзтон. Мæнæн хъуамæ иунæг Хуыцау ма 
ныббарид дæ тæригъæд... Æз нæ дæн дæ фыд, нæдæр мæнæ не 
’фсин у дæ мад... Дæ ныййарджытæ сты æндæртæ, Уалытæй. 
Битары фырт æрæджы цы Тегъойы амардта, гъе уый уыди дæ 
фыд, дæ мад та йæ ус — Фадизæ. 
— Чи у мæ фыд?!. Уæдæ мæ фыды марджытæ... Мæн мæ 
мады зæнæгæн... — афтæ ма скъуыдтæ дзырдтæй сфæрæзта чызг. 
Йæ цæсгом афæлурс, былтæ ачъырццæ сты æмæ Андройы раз 
уазал зæххыл æрхауд, фæуадзыг. Тыхтæ-амæлттæй йæ æрчъи- 
цын кодтой, фæлæ йæ зæрдæхалæн куыдмæ хæдзары къултæ 
сыггай згъæлдысты. 
Куыддæртæй йæ ’рсабыр кодтой. Æппæт дæр радзырдта Анд- 
ро чызгæн. Куыд æй æрхаста ардæм, Битарæн æй куыд ауæй 
кодта... 
Сонт стад фæкодта йæ бынатæй æмæ та атыхст Андройыл: 
— Бузныг, стыр бузныг, кæй мын батæригъæд кодтай, уый 
тыххæй. 
Дыккаг бон æнкъардæй араст Махъала хохы ’рдæм. Йæ сау 
цæстытæ ныссырх сты фыркуыдæй. 
Кæрты лæугæ сæййæфта Сæуæхмæты. Лæппу йæ куы ауыд- 
та, уæд йæ цæсгом фæрухс, йæ мидбылты йæм бахудт. Чызг дæр 
йæхи тыххъæлдзæг скодта, йæ цæнгтæ дард айтыгъта æмæ ныт- 
тыхст Сæуæхмæтыл. Ныхъхъæр кæнынмæ йæ бирæ нал бахъуыд, 
мæ мады зæнæг, зæгъгæ, фæлæ йæхи тыхурæд ныккодта. 
Кæд чызг лæппуйыл мадызæнæджы цинæй цин кодта, уæд 
лæппу та афтæ æнхъæл уыди, къайаджы уарзтæй йæ уарзы æмæ 
йын нымæг хъæлæсæй дзуры: 
— Уанцон нæу, Махъала. Худинаг у, исчи нæ куы фена... 
Хинæйдзаг Битар абон райсомæй нырмæ йæхи кæрты къуымты 
радав-бадав кæны, рафт-бафт кæны, йæ сау зæрдæ йын цыма кæр- 
чытæ сæ фидар цыргъ фындзтæй къуырцц кæнынц, афтæ тыхсы. 
Ныр хæдзары къулы аууонæй йæ иу цæст æрбадардта, лæппу 
æмæ чызгмæ аивæй кæсы, æмæ сæ кæрæдзийыл атыхсгæ куы федта, 
уæд йæ бирæгъы зæрдæ барухс, йæ риуыдзаг зыд улæфт скодта. 
86 

Уыцы æхсæв Сæуæхмæт сæхимæ нал раздæхт. Сиахсы зылд- 
тытæ куы акодта, Махъала дæр йæ митæ конд куы фæци, уæд та 
уынджы фæхибар сты. Сæ алфамбылай сæ цæст куы никæуыл 
схæцыд, уæд Махъала фæрсы Сæуæхмæты: 
— Мæ зынаргъ Сæмæт, уæдæ ды дæр мæнау иунæг дæ, нæдæр 
дын хо уыдис, нæдæр æфсымæр? 
Чызджы æнæнхъæлæджы фарстмæ лæппу фенкъард, арф ныу- 
улæфыд æмæ ныллæг хъæлæсæй дзуры: 
— Æфсымæр мын нæй, нæдæр мын уыди. Фæлæ мын иунæг 
хо уыди, фаззæттæ уыдыстæм. Мæ ныййарæг мад куыд фæдзу- 
ры, афтæмæй иубон куыстæй куы ’рыздæхтысты мæ фыдимæ, 
уæд æй нал ссардтой. Бирæ йæ фæрацагур-бацагур кодтой, фæлæ 
кæм æрбадæлдзæх, уый абоны онг дæр ничима зоны, — загъта 
Сæуæхмæт æмæ та дæлæуæз сулæфыд. 
— Уæд та ахæм амонд куы уаид, æмæ дæ иунæг хойы ныр æвип- 
пайды куы ссарис, уæд дæхи куыд банкъарис? — сдзырдта чызг. 
— Уæд а дунейыл мæнæй амондджындæр нæ уаид, мæхи иунæг 
æмæ мæгуыр нал схонин. Фæлæ уый фесæфынæй абонмæ дыууæ 
æмæ ссæдз азы рацыд. Æз мæ хойæ исты хабар куы фехъусин, 
æмæ дыккаг бон мæ мæлæт куы уаид. 
— Зæгъæм, фæзынд дæ иунæг хо, уæд мæн фылдæр уарзис 
æви дæ хойы? 
— Дæу нырмæ куыд уарзтон, афтæ дæ уарзин, дæхи бынаты, 
фæлæ мæ иунæг, æнамонд хойы та уарзин мадызæнæджы уарз- 
тæй. Фæлæ ахæм хорздзинад не ’рцæудзæн æмæ ма ахæм ны- 
хæстæ дæр цæмæн хъæуы, — æмæ та Махъалайы йæ риумæ куы 
’рбалхъывта, æгæрыстæмæй ма йын аба кæнынмæ дæр куы ра- 
хъавыд, уæд йæ иунæг æфсымæры раз уырдыг æрлæууыд æмæ 
афтæ зæгъы: 
— Нæ, мæ мадызæнæг, æз æмæ дæуæн афтæ не ’мбæлы. Иунæг 
Хуыцау нæ бахъахъхъæдта. Æз дæн дæ иунæг хо, хæрзчысылæй 
дын чи фесæфт, уый, — йæхи баппæрста Сæуæхмæтыл, йæ хъуыр- 
мæ йæ æрбалхъывта, кæуын æй нал бауагъта. 
Сæуæхмæт фæсонтау, иу уысм ницыуал бафæрæзта сдзурын, 
йæ домбай уæнгтæ барызтысты, дымгæбоны гæды бæласау. Æп- 
нынæрæджиау æхгæд хъæлæсæй афтæ зæгъы: 
— Нæй, уый нæ уыдзæн. Уæд мын нырмæ цæуылнæ дзырд- 
тай, мæ хо дæ, уый? 
— Цæуæм уал ныр æвæстиатæй нæ ныййарæг мадмæ, не ’рва- 
дæлтæм, фенон тагъддæр мæ фыды уæзæг, — æмæ æхсæвы тары 
нал фæзындысты. 
Зыд æмæ æнæфсис Битар рауад уынгмæ. Арауай-бауай, ара- 
цагур-бацагур ма кодта лæппу æмæ чызджы, фæлæ йæ уыдон 
къæпдзыхæй фæуагътой. 
Куы бамбæрста, лæппу æмæ чызг афардæг сты, уæд фæдисы 
хъæр ныккодта, зæгъгæ, мын мæ чызджы уыцы налат аскъæфта. 
87 

Сæуæхмæт æмæ Махъала сæ кæртмæ куы схæццæ сты, уæд 
та чызгæн йæ уынгæг зæрдæ нал бабыхста æмæ йæ хъæлæсыдзаг 
ныхъхъæр кодта: 
— Кæм дæ, мæ ныййарæг мад. Æрцу нæм, мæнæ де сæфт чызг 
дæ къæсæрыл æрбалæууыд. Уæ, иунæг Хуыцау, цы адджын у 
фыды уæзæг! 
Фæдисы æнæнхъæлæджы хъæрмæ Фадизæ сæ кæртмæ рауад. 
Тарстхуызæй кæсы куы йæ лæппумæ, куы та йе ’нæзонгæ чызгмæ. 
— Гыцци, дыууæ æмæ ссæдз азы кæугæ æмæ ниугæ мæрдтæм 
кæй тыххæй дзынæзтай, уый мæнæ дæ разы æрлæууыд, — сдзырд- 
та лæппу. 
Фадизæ ма иу хъæр фæкодта æмæ фæстæмæ ахауд, йæ цæс- 
тытæ ма фæирд кодта æмæ йæ зæрдæ банцад йæ кусынæй. 
Хъæубæстæ уайтагъд æрбамбырд сты. Чи Махъалайыл цинтæ 
кодта, чи та зæрдæхалæн хъарджытæ нывæста Фадизæйы æна- 
монд мардыл. 
Иууыл зæрдæхалæндæр уыд Махъалайы хъарæг: 
«Уæ, мæ ныййарæг мад, æз дын æнамонды гуырд куы фæ- 
дæн. Ай фæлтау дæм куынæуал æрцыдаин». 
Уалытæ куыдæхсарджынæй æд хотыхтæ æрæмбырд сты. Хъæ- 
уæй чысыл æддæдæр сæхи рæвдз кодтой, цæмæй бабырсой Тæгау- 
тæм æмæ сæ быныскъуыд скæной. Зондджын Тæтæрхъан уай- 
тагъд бафиппайдта, йæ кæстæртæ цы сфæнд кодтой, уый, æмæ 
бацыд фæсивæды размæ. Йæ худы зæронд йæ сæрæй систа æмæ 
æнкъард, уынгæг хъæлæсæй райхъуыст: 
— Уæ, мæ кæстæртæ, абон махæн у цин æмæ хъыджы бон, 
абон цы нæма ’рцыди, ахæм æмбисонд æркодта мæ хæдзарвæнда- 
гыл. Цæй æмæ уал нæ зиан йæ сыджытыл сæмбæлын кæнæм. Не 
сæфт чызгыл та, мæ хуртæ, цин фæкæнæм. Стæй уæд, мæ зæ- 
ронд сæр сыджыты ныгæд ма ’рцæуæд, æз ма сымахæн уæ фæн- 
даг куы æрæхгæнон! 
Уалыты æхсарджынтæ сæ хотыхтæ æруагътой, кæрæдзимæ 
бакастысты æмæ æнкъардæй æрбаздæхтысты Тæтæрхъаны кæртмæ. 
Сæуæхмæтæн цыдæриддæр бацæттæ кодта Фадизæ кады чын- 
дзæхсæвæн, уыдон йæ хистæн сфæлхас кодтой. Тæгаутæ хъуыд- 
даг бамбæрстой æмæ се уонджы мигъ ныббадт. Мæсыджы сæр 
хъахъхъæнæг баурæдтой, цæмæй сæ Уалытæ æнæнхъæлæджы ма 
сисой сæ кæрдты фындзтыл. 
Уалытæ сæ фынгæй куы сыстадысты, уæд, сæ разæй Сæуæх- 
мæт, афтæмæй сæ бæхтæ кæмтты фæцагайдтой Тæгауты мыг- 
гагмæ. 
Бон фæлыгъд дард кæдæмдæр, цæмæй цы æвирхъау цаутæ 
æрцæуинаг уыди дыууæ мыггаджы ’хсæн, уый ма фена æмæ йæ 
хъуыддаг æхсæвы æвджид бакодта. 
Бæстæ ныссабыр. Кæмттæ ныттар, нытталынг сты, афтæ 
Уалытæ хæстæввонгæй бамидæг сты Тæгауты уынджы. Цæвит- 
тон, афтæ хæстæг сæ æнæхæстæй нæ бауагътаиккой, фæлæ æхсæ- 
88 

1)М тары хъахъхъæнæг нæ бафиппайдта тыхгæнджыты æрбабырст. 
рьс æмæ, мæ хур, уайтагъд Тæгауты уæзæг топпы гæрах фестад. 
15я»ргæ ма февнæлдтой сæ хотыхтæм, фæлæ ферæджы. 
Тæгауты хистæр ныхъхъæр кодта: 
— Мæсыгмæ, мæсыгмæ, мæ хуртæ, науæд нæ быныскъуыд 
фæкæндзысты! 
Тæгауты хæстонтæ уайтагъд дуры мидæг бацыдысты, æмæ 
Уалытæн ницыуал гæнæн æмæ амал уыди. Уынгты æрбацæйлыгъди 
иу куыдз. Сæуæхмæт æм йæ хотых фæцарæзта, фæцыд гæрах. 
/Кнамонд куыдз æваст йæхи къæлæтау фæкъæдз кодта. Зæрдæ- 
халæн хъыс-хъыс ныккодта æмæ æрхауд. Сæуæхмæт æм бауад, 
тугкалгæ йæ фелвæста æмæ йæ сырх фæдгæнгæ аскъæфта Тæгау- 
т’ы уæлмæрдмæ. Мæрдты дуртæ æмæ йæ цыртытыл аралас-балас 
кодта, стæй йæ хъæлæсы дзаг ныхъхъæр кæны: 
— Мæнæ уæ мæрдты риуыл куыдзы тугтæ ацыд æмæ, кæд 
æхсарджын стут, уæд мæсыгæй рахизут! 
Тæгаутæ нал бабыхстой. Уымæй худинагдæр ма цы уыдаид! 
Гъе æмæ ратæррæстытæ кодтой сæ мæсыгæй. Кардæй балæ- 
бурдтой Уалытæм. Афтæмæй бон фæстæмæ куы раздæхт уæлæ 
бæрзонд хæхты цъуппытæй, уæд банымæг тугкалæн хæст дæр. 
11ал хъуыст Тæгауты уæзæгæй топпы хъæртæ. Быныскъуыд акод- 
той Уалытæ Тæгауты, æрмæст ма кæмдæр сылгоймæгтæ бамбæх- 
стысты. 
Уалытæ ма мæрдты рафардæг кодтой æмæ сæ иу ингæны ба- 
мыгæдтой. Стæй сыстадысты уыцы æнамонд зæххæй, хъæдæй, 
дурæй ныууагътой сæ бынат æмæ дæлæ Чысангоммæ фæлыгъды- 
сты. Ныр уыцы зæххыл æрцардысты Козатæ, уæртæ Мацхараго- 
мы, фæлæ хъæуы ном абон дæр Уалыты хъæу хуыйны. 

КАДЫ НУАЗÆН 
Æнусты размæ нæ хохы адæмæн сæ сæйрагдæр куыст цуан 
кæнын уыди. Уымæй дардтой сæхи, састой се ’ххормаг, бæрæг 
кодтой сæ лæгдзинад цуан кæнын æмæ æхсарæй. Гъе æмæ алчи 
йæ удæй цыд, цæмæй цуан кæнынмæ æвзыгъд уыдаид, хуыздæр 
æмæ нарддæр сырдтæ мардтаид. 
Адæмæн сæ цард цуан кæнынæй куыд уыди, се сæфт дæр 
уыцы хъуыддагæй афтæ ардтой нæ хохы хъæбатыртæ. 
Иуахæмы Цæлхауты идæдз ус Госæмайы дыууæ фаззон фыр- 
ты цуаны цæуын æрымысыдысты. Æрымысыдысты, æвæдза, раст 
нæу. Иу æмæ дыууæ хатты, мыййаг, куынæ фæцыдысты цуаны. 
Иу æмæ дыууæ хатты, мыййаг, куынæ рамардтой сæрджын сагтæ, 
нард дзæбидыртæ. Фæлæ ацы хатт сфæнд кодтой дард хæхтæм 
цуаны фæцæуын. Сæ мад сын æдзухдæр фæдзæхста, зæгъгæ, 
уыцы æнæдон, æнæхъæд хохмæ макуы сфæнд кæнут цуаны фæ- 
цæуын. Йæ коймæ дæр мæ зæрдæ баризы! 
Госæмайы мой Бечыр йæ адзал уыцы хæхты ссардта, фæцу 
æмæ ма ’рцуйы фæндагыл. 
Бечыр хъæбатыр цуанон уыди, Ныхъхъавыд, уæд æрду нæ 
ивгъуыдта. Фæлæ уыцы æнæдон хæхтæм цуаны куы фæцыд, уæд 
нал æрыздæхт. Сырдты амæттаг баци, йе та йæ къæдзæхы лæбы- 
рæнтæ аныхъуырдтой, уый æрмæст Хуыцау зоны. 
Уыцы фæстаг цыд куы акодта цуаны, уæдæй фæстæмæ йæ 
уарзон ус Госæма тарзæрдæ æмæ цæстысыгимæ æрвыста йæ цар- 
ды бонтæ. 
Бечыры ус Госæма æнæфæразон уыд. Йæ мойы фесæфтæй 
авд мæйы куы рацыд, уæд Госæмайæн райгуырд дыууæ фаззон 
фырты. Амондджынæй райгуырдысты Бысал æмæ Бæрсæбег, 
æнæнизæй рæзыдысты. Сæ цинæй сæ ныййарæг мад йæ бирæ 
дудгæбæттæ байрох кодта. Бысал хистæр æфсымæрыл нымад 
уыди. Цæвиттон, уый раздæр райгуырд. Дыууæ æфсымæры кæ- 
рæдзи цæрмыстыгъд бакодтой асæй, хуызæй, зæрдæйæ, иууыл 
номхæссæн та хъаруйæ уыдысты. Сæ дыууæ дæр асæй рæстæм- 
бис, фæтæнуæхск, нуарджын уæнгтæ, сау-сауид цæстытæ, къæ- 
бæлдзыг сæрыхъуынтæ... Хъæубæстæ сыл æнувыд уыдысты æмæ 
90 

сæ сæхи хъæбултау уарзтой. Сæ мад Госæма йæ дыууæ хъæбулæн 
^мхуызон дарæс хуыдта. Дардтой цъæх цухъхъатæ, игæргьуыз куы- 
рæттæ, саджы цармæй зæнгæйттæ. Æфсымæртæ æнæ сæ кæрæдзи 
сæ дзыхмæ къæбæр не схастаиккой, донæй сæхи нæ бафсæстаиккой. 
Номхæссæны цуанонтæ рауадысты, номхæссæны, Бысал æмæ 
Бæрсæбег. Кæд царды мидæг сæ разы бирæ ныхдуртæ уыди, 
æгьатыр дуджы зынтæ сæ разы хъендурау лæууыдысты, уæддæр 
сх хъаруйы фæрцы царды зындзинæдтæ фæринк карды æрри- 
уыгьдау лыг кодтой. Нард сырды фыдæй сæхи цух нæ уагътой. 
Уымæй лæггад кодтой сæ ныййарæгæн. Æфсатийы лæвар сырды 
фыд нæртонæй уæрстой сæ хъæуы цæрджытæн. 
Сæ фыды амæлæты хабар сын сæ ныййарæг мад æппынæрæ- 
джиау раргом кодта. Ныййарæг мад æдас нæ уыди, зæгъгæ, мæ 
хъæбултæ уый куы базоной, сæ фыд æнæхъæд, æнæдон хохмæ 
фæцыд цуаны æмæ нал æрыздæхти, уæд сфæнд кæндзысты æмæ, 
сæ фыд цы хæхтæй нал æрыздæхт, уыцы хæхтæм уынæг фæцæу- 
дзысты. Рамардзысты сæрджын сагтæ æмæ сырды фыдæй сæ 
фыдæн рухс зæгъдзысты. 
Иу райсом Госæма куы сыстад йæ хуыссæнæй æмæ уынгмæ 
куы рахызт, уæд арвыл йæ цæст ахаста. Арв уыди мигътæй 
æмбæрзт. Фæстæмæ баздæхт æмæ йæ фырттæн афтæ: 
— Мæ хъæбултæ, диссаджы цуаны цæуæнбон скодта, диссаджы. 
Лæппутæ уыцы рæстæджы сæ хотыхтæ рæвдз кодтой. Бысал 
йæ дзыхы дзаг ныххудт æмæ дзуры йæ мадæн: 
— Нана, цы дын æй сусæг кæнæм: мадыл, ныййарæг мадыл 
гадзрахатæй рацæуын худинаг æмæ фидиссаджы нысан у хъæбу- 
лæн. Мах цæуæм æнæдон хæхтæм. Фенæм уыцы хæхтæ, зонгæ 
уæддæр кæнæм, нæ фыд цы хæхты фæмард. 
Мад йæ хъæбулы дзырдтæм исдуг æдзынæг хъуыста, стæй йæ 
хъуыр æрбауынгæг æмæ йæ рустыл æртылд дыууæ цæссыджы. 
Атыхст йæ дыууæ хъæбулыл, адджын хъæбыс сын ныккодта æмæ 
æнкъардæй загъта: 
— Фæлтау уæ ныййарæг мады кæрдихгай скæнут... Уыцы 
хохмæ цуаны ничима фæцыд, æрмæст уæ фыды йеддæмæ, æмæ 
уый дæр нал æрыздæхт. 
Мад æмæ фырттæ иудзæвгар æнæдзургæйæ лæууыдысты. Го- 
сæма сæрфта йæ цæссыгтæ. Æфсымæртæ судзгæ сагъæсты аны- 
п>уылдысты. Æппынæрæджиау Бæрсæбег арф ныуулæфыд æмæ 
афтæ зæгъы: 
— Нана, нæ ныййарæг мад, бирæ, тынг бирæ сты дæ лæг- 
гæдтæ дæ фыртты раз. Мады дзырдыл «нæ» зæгъын хъæбулæн 
фидиссаг у, фæлæ куы зоныс, Нана, сом худинаджы ном цæмæй 
сбада дæ хъæбултыл, уымæ абон мах, дыууæ æфсымæрæй бахи- 
зæм? Нæ хъæуы тæрсын зынтæй, фæлæ сæм хъæуы комкоммæ 
Цæуын, хъару æмæ æхсары фæрцы. 
Хъæбулы карз дзырдтæ мады зæрдæ айгæрстой, æргом скуыдта 
^Мае æрхæндæг хъæлæсæй загъта: 
91 

— Иунæг Хуыцау уе ’ххуысгæнæг, мæ хъæбултæ. Дард балцы 
цæуын сфæнд кодтат, æрмæст уæ фæдзæхсын: дойныйæ куы 
тыхсат, уæд-иу дарддæр цæуынвæнд мауал скæнут. 
Мад йæ хъæбулты фæдыл бирæ фæкаст. Хохы дыдагъы куы 
фæаууон сты, уæд арф ныуулæфыд, арвмæ скаст æмæ скуывта: 
— Иунæг Хуыцау, дæ бар кæнын мæ хъæбулты. Адзалæй сæ 
бахъахъхъæн! 
Хур арвы уæрæхы куыд бæрзонддæр цыди, афтæ фаззон 
æфсымæртæ сæ райгуырæн хъæуæй кодтой дардæй-дарддæр. 
Сæрд. Æрдз уыд йæ тæккæ рæсугъдыл. Арф кæмттæй хъуыст 
æнусон æхсæрдзæнты сæх-сæх. Хъæдæй хъуыст цъиуты алыгъуы- 
зон зарджытæ. Фæхстæй дидинджытæ сæ базыртæ сдардтой æмæ 
сæ диссаджы зæрдæмæдзæугæ тæфæй дыууæ ’фсымæры рæв- 
дыдтой. Хæхты ’рдыгæй дымдта рæубазыр дымгæ æмæ дыууæ 
фаззоны уæнгтæ рог кодта. 
Бысал æмæ Бæрсæбег цыдысты алырдæм фæлгæсгæ, цыдыс- 
ты æнæрулæфгæйæ комæй-коммæ, хохæй-хохмæ. Фæцыдысты 
æртæ боны. Схæрд кодтой æнæхъæд, æнæдон хохыл. Сæ сæрмæ 
айнæг къæдзæхтæ бæрзонд фæцыдысты. Къæдзæхты æндонгъуыз 
фæрстæ хуры тынтæм нымæг æрттывд кодтой. Иунæг цъиуы уасын 
никуыцæйуал хъуыст. Арф кæмттæй нал хъуыст ’хсæрдзæнты 
æнусон зарæг. Æфсымæртæ æрæнкъард сты, фæлæ сæ ныфс нæ 
асаст. Бысал айнæджы тигъыл фидар ныххæцыд, фæзылд Бæр- 
сæбеджы ’рдæм æмæ йын афтæ зæгъы: 
— Мæ ныфсы мæсыг, уырны мæ ацы æнæдон хæхтæ нæ фыды 
ингæн кæй сты. Сæ уындæй дæр адæймаджы зæрдæ æнкъард куы 
кæны. 
Куы сæ цыппæртыл хылдысты, куы айнæгæй айнæгмæ гæпп 
кодтой, афтæмæй цыппæрæм бон схæццæ сты сæрсæфæн къæ- 
дзæхы сæрмæ. Хæхтыл, къæдзæхтыл сæ цæст ахастой. Алырды- 
гæй сæрсæфæн былтæ, къæдзæхы лæбырæнтæ. Бысал æмæ Бæр- 
сæбег цы айнæг къæдзæхы сæр æрлæууыдысты, уый та иннæ 
къæдзæхтæй — тæссагдæр. Рахизæрдыгæй — кæрдгæ хох, гали- 
уырдыгæй — адæймаджы зæрдæ кæмæй уынгæг кæны, уæнгтæ 
кæмæй нырризынц, ахæм лæбырæн чыс-къæдзæх. 
Бысал арф ныуулæфыд, йæ сæр йæ риуыл æруагъта æмæ 
æнкъардæй зæгъы: 
— Бæрæг у, нæ фыд ацы хæхты йæ адзал кæй ссардта. 
Дыууæ дæр сæ худтæ систой. Уый фæстæ арвмæ фæйнæ гæ- 
рахы фæкодтой æмæ айнæджы сæр æрбадтысты. 
Хур ма фæстаг салам лæвæрдта æгомыг хæхтæ æмæ айнæг 
къæдзæхтæн. Бысал та йæ алыварс йæ цæст ахаста, фæкаст сæ 
бакомкоммæ айнæг къæдзæхы сæрмæ æмæ ауыдта диссаджы рæ- 
сугъд саг. Сагæн йæ дæллагхъуыр хуры тынтæм сыгъзæринау 
тæмæнтæ калдта. Йæ фæрстæ афтæ лæгъз уыдысты, æмæ-иу иуыр- 
дæм куы фæзылд, уæд-иу хуры тынтæм, æлвæст фæринкау, ферт- 
92 

тывтой. Бысалæн, саджы рæсугъддзинадмæ кæсгæйæ, йе ’нкъард 
зæрДæ схъæлдзæг. Æнæдзургæйæ басхуыста Бæрсæбеджы фарс 
æМæ йын ныллæг хъæлæсæй загъта: 
— Уæлæ-ма скæс, нæ хæхты фидауц рæсугъд саг кæцæй 
æркаст! 
Бæрсæбег фестад, йæ хотых фæцарæзта саджы ’рдæм. Багæ- 
рах æй кæна, зæгъгæ, афтæ йын Бысал йæ хъыримаг ацахста. 
— Уый цы ми кæныс, мæ ныфсы мæсыг? Ацы æдзæрæг хæхты 
мæ зæрдæ уый фендæй куы барухс. Уадз æмæ бæрзонд хохæй фæл- 
гæса. Чи зоны, зæххон адæймагæн йæ тыхсты уысм цы ахъаз фæуа. 
Бæрсæбег йæ хотых æруагъта. Йæ хистæр æфсымæры дзыр- 
дыл уæлдай нал загъта. 
Кæсынц дыууæ ’фсымæры сагмæ уæлæмæ. Кæсы сæм хохы 
фидауцджын саг уæлейæ дæлæмæ. Æфсымæртæм афтæ зыны, 
цыма, саджы сыкъатæ арвы хытъыны сфардæг сты. Æдыхст, 
æдасæй кæсы хохы фидауц сæрджын саг дыууæ ’фсымæры ’рдæм. 
Æвæццæгæн, топпы гæрах, тæвд нæмыджы зæрдæхалæн æхситт 
никуыма фехъуыста. Æрæджиау йæ сæр уæздан батылдта, ай- 
нæджы тигъæй йæхи айста æмæ хохы дыдагъы фæаууон. 
Дыууæ ’фсымæры иудзæвгар æнæдзургæйæ алæууыдысты. Сæ 
сагьæстæ сæ дард кæдæмдæр ахастой. 
Хур йæ зæлдаг æндæхтæ йæ фæстæ тухгæ ныттылд фæсай- 
нæгмæ. Радымдта, зæрдæйæн æхсызгон чи уыди, ахæм уæлдæф. 
Æфсымæртæн цыма сæ фæллад фæлыгъд, уыйау рог сулæфыды- 
сты, æрмæст сæ дойны тыхсын кодта. 
— Донæн ницы амал скæндзыстæм, Бæрсæбег, фæлæ нæ ’хсæ- 
вæры кой æнæмæнг хъæуы. Уæлæ уæлдæр суайæм, æмæ нын 
кæд Æфсати ралæвар кæнид... 
Афтæ дзургæ, йæ хотых йе ’ккой баппæрста æмæ араст сты 
айнæджы тигъыл дыууæ цуаноны. Топпы гæрах æнкъард къæ- 
дзæхтæ ’ныццарыдта. Бæрсæбеджы гæрахæй нард дзæбидыр 
хæрдмæ фæхаудта æмæ айнæгæй расхъиудта. Æртылд айнæджы 
быимæ æмæ йæм дыууæ ’фсымæры кæрæдзи къухтыл хæцгæ 
ныххылдысты, фæлæ йæ рахæссын уыди зындæр. Адæймаг аф- 
тæмæй дæр зынæй цыди уыцы кæрдгæ къæдзæхтыл. Нæ фæтых- 
стысты æфсымæртæ. 
— Ам æй астигъæм, Бæрсæбег. Уæнггай йæ акæндзыстæм æмæ 
йæ ахæсдзыстæм, кæм æрбынат кодтам, уырдæм. 
Æфсымæртæ рæвдз архайдтой. Счъилдысæй стыгътой нард 
дзæбидыры мард. Æхсæв цадæггай лæсыди комы рæбынтæй, цæст 
ма гæзæмæ æвзæрста, афтæ æрбахæццæ сты сæ раздæры бы- 
натмæ. Къæйдурты фæсцæгат арт акодтой æмæ уайтагьд физон- 
джыты хæрздæф дымгæ скъæфта. Нард физонджыты сой-цæссыгтæ 
артмæ гæр-гæр кодтой. Арты æвзæгтæ нард физонæгмæ лæбурдтой. 
Цуанон æфсымæртæн арты рухс сæ цæсгæмттыл хъазыди. 
Сцæттæ сты физонджытæ. Æфсымæртæ æрбадтысты. Бысал, 
Ие ’рфгуытæ фелхынцъкæнгæ, афтæ зæгъы: 
93 

— Рухсаг у, нæ фыд. Мах разы куыд ис нард физонæг, афтæ 
уæд дæ разы дæр. 
Æфсымæртæ физонæгæй хорз куы фæминас кодтой, уæд къæй- 
дуртыл хъæбыс-хъæбыс æрхуыссыдысты! Саубазыр æхсæв сын- 
дæггай дыууæ ’фсымæры йæ тар хъæбысы банорста. Фаззæттæ 
афынæй сты, фæлæ æрдзон тыхимæ карз тохы бацыдысты, дой- 
ны сæ фынæйæ дæр хурх кодта. Бысал тынгдæр сдойны. Бæрсæ- 
бег ма дыууæ боны размæ уазал дон банызта, фæлæ уæд Быса- 
лæн дойны нæма уыди. Гъе æмæ Бысал фынæйæ тынгдæр тыхст. 
Йæ фыны Бысал цæуы арф комы, алырдыгæй хæлхæлгæнгæ уа- 
йынц уазал суадæттæ. Бысал ныггуыбыр кæны, нуазы æмæ нуа- 
зы, фæлæ не ’фсæды, йæ дойны басæттынæн ницы фæразы. Цæуы 
дарддæр Бысал. Йæ цуры æхсыргъуыз æхсæрдзæн айнæджы сæ- 
рæй расхъиуы æмæ къæйдуртыл авгау лыстæг згъæлæн авæййы. 
Бысал йæ дзых ныххæлиу кæны, йæ сæр æгасæй æхсæрдзæны 
бынмæ бавæры, фæнды йæ йæ цæсгом куы схуылыдз кæнид, куы 
дзы баназид ахъаззаг, фæлæ йын не ’нтысы. Фехъал. Йæ алы- 
варс акаст. Æрдз уыди сабыр. Йæ чъырццæ былтæ асдæрдта. 
Ныррызтысты йæ фидар уæнгтæ, ныттæхуды кодта, зæгъгæ, иу 
доны æртах... О, доны... Дойны бауромын кæй бон у... Йæ сæр 
нынкъуыста æмæ æрхуыссыд, æрхуыссыд, фæлæ нал бафынæй. 
Æрбабон. Зæрин хур стылд фæсхохæй æмæ хохæй-хохмæ йæ 
хæрдгæ тынтæй хид æвæрдта. Дыууæ ’фсымæры сыстадысты, 
сæ кæрæдзи цæстытæм бакастысты æмæ сæ алкæй цæстыты дæр 
зынди тасы нысæнттæ. 
Бысал арф ныуулæфыд æмæ дзуры Бæрсæбегмæ: 
— Мæ ныфсы мæсыг, нæ хъысмæт нын карз тæрхон скодта. 
Æнæ донæй бынсæфт кæнæм... 
Иуцъус æнæдзургæйæ алæууыд æмæ та дзуры: 
— Цæуын хъæуы æвæстиатæй, фæлæ ма цыппар боны æнæдо- 
нæй бафæразæм, уый ныфс мæ нал ис! 
Сырд амарын фæнд нал кæнынц, фæлæ æппæт тыхтæй цæ- 
уынц, цæмæй æнæдон хæхтæ фæсте ныууадзой. Хур арвы уæрæхмæ 
сфардæг æмæ йæ тæвд тынтæ айнæг къæдзæхтыл луæрста. Хохы 
фæрстæ афтæ стæвд сты æмæ зынг æфсæйнагау æндæвтой. Æфсы- 
мæртæ тынгдæр тыхсынц дойныйæ. Бæрсæбег ма йæхи уромы, 
фæлæ Бысалæн йæ тых асаст, цæстытæ хъаруджын æрттывд нал 
кæнынц. Йе ’взаг йæ дзыхы бампылд. Æрхауынмæ йæ бирæ нал 
хъæуы, фæлæ йæхи тыхурæд кæны. Цæуы, фæлæ йыл хатт дуне 
атар вæййы, йæ сæр нынкъусы æмæ та цухмухтæгæнгæ йæ къæхтæ 
йæ фæдыл тыхласæгау акæны. Чи йæ зоны, цас ауадаиккой, фæлæ 
æвиппайды йæ мидбынаты æрхауд хистæр æфсымæр æмæ æрхæн- 
дæг хъæлæсæй загъта: 
— Мæ иунæг æфсымæр, мæ царды мидæг мæлæтæй никуы 
фæтарстæн, знаджы карды бын никуы схъæрзыдтон, фæлæ мæ 
ныр адзал ныхъхъæбыс кæнынмæ хъавы... Тæхуды, æмæ знаджы 
94 

суДзгæ нæмыг йæ риувæйнæг кæмæн батондзæн, афтæмæй йæ адзал 
чй ссардзæн. Тæхуды, æмæ знагмæ кардæлвæстæй чи алæбурдзæн, 
афтæмæй йæ мæлæт чи ссардзæн карз тохы... Охх, цы мардæй 
’мæлын... Дойныйæ... Мæ иунæг æфсымæр, кæд ма дæ дæ хъаруйæ 
ныфс ис, уæд цæугæ кæн æвæстиатæй æмæ ма кæд доныл сæмбæ- 
лис æмæ цардæгасæй баззаис. Æрмæст дын фæдзæхсын: макуы 
бахæсс дæ сæрмæ, дæ хистæр æфсымæр дойныйæ фæмард, уый 
зæгьын. О Иунæг Хуыцау, æз сæфын, фæлæ мæ иунæг æфсымæр 
дæ фæдзæхст, сæмбæлын æй кæн йæ ныййарæгыл... 
Бæрсæбег дæр хуыздæр уавæры нæ уыди, дойныйæ йæ 
чъырццæ былтæ ’хсыдта, фæлæ, йе ’фсымæры тыхстдзинадмæ 
кæсгæйæ, йæхи афтæ банкъардта, цыма йæ йæ дойны æрбайрох. 
Æргуыбыр кодта, йе ’фсымæры йæ риумæ нылхъывта æмæ йæм 
уынгæг хъæлæсæй дзуры: 
— Бысал! Бысал!.. Мæ цæугæ хох!.. Дæхи фæфидар КБсН, ссЗ 
цæуын донагур!.. 
Йæ хъуыр æрбахгæдта æмæ йæ нарст рустыл йæ цæссыгтæ 
æртылдысты. Иу цæссыг дзы æрхауд Бысалы уæллаг былыл. Уый 
йæ зыдæй асдæрдта æмæ йæ сæр нынкъуыста. Бæрсæбег ма йын 
ныхъхъæбыс кодта. Фестад æмæ комы ’рдæм лидзынмæ фæци. 
Цæуы, тындзы. Хатт йæ уæрджытæ йæ быны фæкъæдз вæй- 
йынц, цæстытæ атар вæййынц æмæ ныфс æвæрынæн фæхъæр кæны: 
— Адзал, айс дæхи иуварс! Мах, дыууæ ’фсымæры, хъуамæ 
цæрæм. Цæрæм амондджынæй, — аджих вæййы. — О иунæг Хуы- 
цау, дæ бар кæнын мæ иунæг æфсымæр Бысалы... Курын дæ, 
цæмæй иу доны цъыртт ссарон. 
Цæуы диссаджы цыдæй Бæрсæбег, чысыл адаггонд, æрх лæн- 
кау, йе æндæр зæрдæхсайгæ бынатыл йæ цæст куы схæцы, уæд 
йæ ныфссаст уæнгтæ фæфидар вæййынц. Фæлæ зæрдæ цæуыл 
фæлæууа, ахæмæй ницы ары. Нæй дон. 
Донагур бирæ фæрахау-бахау кодта, æмæ дон куынæ ссардта, 
уæд айнæджы сынæгыл банцой кодта. Йæ сæр сагъæссаджы 
æнкъуыст ныккодта æмæ ставд цæссыгæй ныккуыдта: 
— Ныр дыууæ ’фсымæрæй ам æнæдон хæхты куы бабын уæм, 
уæд нæ ныййарæг мад цы ’гъдауæй ’рвитдзæн йæ царды бонтæ. О 
Иунæг Хуыцау, уæд та тæрккъæвда рауадз! 
Фæлæ æрдз, æгомыг æрдз кодта йæхионтæ. Хур раздæрау йæ 
фьщцаг тынтæ ’рвыста сау хæхтæм. Бæрсæбег фестад, йæ алы- 
варс та йæ цæст ахаста æмæ арф комырдæм йæ цæстæнгас аздæх- 
та. Дардæй йæм, сау стъæлфæнтау, разындысты фугæйы къу- 
тæртæ. Бæрсæбегмæ афтæ фæкаст, æнæбын цад суыдта, йе та 
Уыцы фугæты ’хсæн уазал суадон хæлхæлгæнгæ згъоры. Цыдæр 
«енæуынон тыхтæ йæ размæ схойæгау акодтой. Цыма йæ дойны 
^рбайрох кодта, уыйау æмуырдыг тындзы. Дзæвгар куы ’руад, 
У^ед фæцудыдта æмæ тæвд къæйдуртыл ахауд. Ныууынæргъыд- 
та> тæригьæддаджы цæстæнгасæй скаст хохы ’рдæм æмæ æрхæн- 
Д<ег хъæлæсæй загъта: 
95 

— Уæд та дæ цуры куы амардаин, мæ иунæг æфсымæр. Охх, 
мæнæ æнæдонæй царæфтыд кæнæм. 
Йæ цонджы фыдтæм дæндагæй фæлæбурдта. Аджих, йæ 
чъырццæ былтæ ахсыдта. Арф ныуулæфыд æмæ та акаст фугæ- 
ты ’рдæм. 
«Ацы æнæдон, æнæхъæд хæхты уыцы фугæтæ æнæхъуаджы 
нæ зайынц. Чи зоны... Дон...» 
Йæ къухтыл æнцойгæнгæ сыстад, слæууыд йæ къæхтыл æмае 
расыг лæгау йæ сæр разылд, ацух-мух кодта, фæлæ йæхи фæфи- 
дар кодта æмæ та размæ атындзыдта. Куыддæртæй бахæццæ фу- 
гæты къутæртæм. Фæлæбурдта фугæйы сыфтæртæм, зыдæй дзы 
ратыдта цалдæр æмæ сæ аууылдта. Сыфтæрты дон зыдныхъуырд 
акодта æмæ æркаст, фугæйы астæуты цы нарæг фæндаг скодтой 
сырдтæ, уымæ. Бæрсæбег æргуыбыр кодта æмæ уымæл зæххыл 
бæрæгæй зындысты саджы къахы фæдтæ. Цыдæргъуызон йæ" 
зæрдæ барухс, афтæ йæм фæкаст, æппæт зынтæн кæрон скодта. 
Йæ ризгæ къухтæй ракъахта хуырджын сыджыт. Уымæл сыджыт 
йæ армыдзаг фелвæста, нылхъывта йæ, фæлæ дзы иу цæстысы- 
джыйас æртах не ’рхауд. Уæд арф ныуулæфыд æмæ уымæл сыд- 
жыт зæрдæйы ’нкъарæнтæ базмæлын кодта, талынг зæрдæйы 
къуымтæ барухс сты, æмæ фæзæгъы: 
— О райгуырæн зæхх!.. О адæмы дарæг, сау сыджыт, ратт иу 
доны хуыпп, æрмæст иу ныхъхъуырд уазал доны æртах... 
Уымæл сыджыт йæ риумæ балхъывта, æмæ йын цыма фæрис- 
сынæй тарст, уыйау æй зæххыл æрæвæрдта сындæггай. Иуцал- 
дæр къахдзæфы размæ ацыд. Саджы къахвæдтæ цыма фæфыл- 
дæр сты, афтæ йæм фæкаст. Йæ цæстытæ фæирд кодта, йæ зон- 
гуытыл æрхауд, кæсы, æмæ саджы къахвæдты дон. 
Фырцинæй йæ уæнгтæ ныррызтысты. Фæхъæр кодта: 
— Дон!.. Уæ, Иунæг Хуыцау, ды — нæ хъахъхъæнæг!.. 
Фестад æмæ йæ хъæлæсы дзаг ныхъхъæр кодта: 
— Мæ иунæг æфсымæр, Бысал, кæд ма дæ дæ хъаруйæ ис 
ныфс, уæд æвæстиатæй цу ардæм, мæнæ дон!.. 
Бæрсæбеджы фæдисы хъæртæ дымгæ хæхты ’рдæм аскъæф- 
та, фæлæ Бысалмæ нæ фехъуыстысты. Айнæджы дыдæгъты бай- 
сыстысты. Бæрсæбег та æркаст саджы къахвæдмæ. Зæххыл адæл- 
гом. Йæ былтæ фæцъупп кодта, саджы фæды сæ анорста. Схуыпп 
кодта дон æмæ йæ зыд ныхъуырд ныккодта. Цины улæфт скод- 
та, йæ уæнгтæ банкъардта фидардæр æмæ ныфсджындæр, йæ 
цæстытæ дзæгъæлтæ нал кодтой. Саджы къахвæды ма цы доны 
’ртæхтæ аззад, уыдон бæргæ аназид, фæлæ... 
Сагъæсгæнæджы хъæлæсæй загъта: 
— Æз бæргæ фервæздзынæн адзалæй, фæлæ Бысал...Æрцу, 
мæ иунæг æфсымæр!.. Мæнæ мæ нуазæнæй баназ!.. — Цæхгæр 
фæзылд. — Ехх, сидзæрты мадау сагъæстæ цы кæнын. Ныр æрдзон 
тыхтимæ нал тох кæнын. Мæ уд ме ’муд æрцыди!.. 
Ныр цудтытæгæнгæ нал цæуы, фæлæ згъоры хæххон сæгуы- 
96 

тау хæхтыл уæлæмæ. Хур арвыл акъул, афтæ Бæрсæбег схæццæ, 
йе ’фсымæры кæм ныууагьта, уыцы айнæджы сæрмæ. Фæсонтау. 
Аракæс-бакæс кодта, фæлæ Бысалы не суыдта. Йæ сæрыхъуын- 
тæм фæлæбурдта æмæ æрхæндæг хъæлæсæй загъта: 
— Сæрæй мæ иунæгæй ныууагътай. Дæхи сæр бафснайдтай! 
Æруад дæлдæр. Акасти йæ алыварс. Айнæджы бынмæ ауыдта 
сау æндæрг. Тарст сæгуытау агæпп кодта айнæджы бынмæ. Бы- 
сал дæлгоммæ хаудæй лæууы. Бæрсæбег æм февнæлдта, рабадын 
æй кодта, фæлæ йæ сæр йæ риуыл акъул, йæ хъуыр ма тæпп- 
тæпп кæны. 
— Бысал, хъусыс, Бысал... Нæ амонд нæ бахъахъхъæдта... 
Ссардтон дон!.. 
Бысал доны кой куы фехъуыста, уæд йæ лакъонгъуыз цæс- 
тытæ байгом кодта, скаст йе ’фсымæрмæ æмæ ныллæг хъæлæсæй 
райхъуыст йæ дзыхæй: 
— Мæнг зæгъыс, уый ды... Зæрдæ фæфидарæн... 
— Ард дын хæрын æфсымæры фарнæй, сомы дын кæнын 
лунæг Хуыцауæй, ссардтон дон... Æз дзы банызтон... 
Бысалæн йæ чъырццæ былтæ базмæлыдысты, арф ныуулæ- 
фыд æмæ загъта: 
— Æгайтма мын ды цардæгас уыдзынæ. 
Куыд, цы?.. Фæлæ уæхскыл хæссæгау кодта Бысалы Бæрсæ- 
бег. Тындзы размæ, хатт скæсы арвмæ, хур хохы фæстæмæ куыд 
æввахс кæны, афтæ Бæрсæбеджы зæрдæ тарæй-тардæр кæны. 
Зæгъгæ, ацы æдзæрæг хæхты тар æхсæв йæ сау базыртæ куы 
’рымбæрза, уæд тас у, йæ нуазæн куынæуал ссара, уымæй. 
Куы хæсгæ кодта Бысалы, куы йе ’нцæйтты цыди. Бирæ ту- 
хитæ æмæ фыдæбæтты фæстæ æрхæццæ сты, Бæрсæбег дон кæм 
схуыпп кодта, уыцы фугæты цурмæ. Бысал йæ алыварс акаст 
æмæ, суадоны хæл-хæл йæ хъустыл куынæ ауад, уæд йæ сæр 
нынкъуыста. Бæрсæбег бамбæрста йе ’фсымæры хъуыды æмæ 
пын йæ амонæн æнгуылдзæй ацамыдта саджы къахвæдмæ: 
— Мæнæ ардæм æргуыбыр кæн æмæ мæ нуазæнæй аназ. 
Бысал йæ цæстытæ фæирд кодта, зæххыл æрхаудта, ныггуы- 
быр кодта саджы къахвæдмæ æмæ зыднозт акодта, Бысалы нуа- 
зæны ма цы доны цъыртт уыди, уый. 
Афтæ йæм фæкаст, цыма йе ’ккойæ стыр уаргъ аппæрста, цыма 
иыл фæскъæвда хуры тынтæ атыхстысты. Йе ’муд куы ’рцыд, 
"æ зæрдæ куы фæлæууыд, йæ уæнгтæ куы фæфидар сты, уæд 
сонтау фестад, йæ былтæ асæрфта ныттыхст Бæрсæбегыл, йæ 
цины цæссыгтæ æргæр-гæр кодтой æмæ йын афтæ: 
— Дæ нуазæн бирæ, мæ ныфсы мæсыг, дæ нуазæн. Абонæй 
фæстæмæ нуазæн кадæн уæд. Цæуæд фæлтæрæй-фæлтæрмæ. 
Дæттæнт æй ирон сгуыхт бæгъатыртæн кады охыл. Уый тыххæй 
фервæзтыстæм адзалæй. 
Уæдæй фæстæмæ кæд бирæ азтæ, бирæ æнустæ раивгъуыдта, 
уæддæр ирон кады нуазæн у æвидигæ. 
7 Бмлэырты Днмитр 
97 

ГУАЦЬÆТÆ ÆМÆ СХЪÆЛАТÆ 
Схъæлатæ æмæ Гуацъæтæ иугæр зынгхицæн куы фесты, алчи 
сæ йæхицæн хицæн бындур кæнын куы райдыдта, уæд зæрдæйæ 
дæр фæхицæн сты. Мæнг нæ акæнынц нæ ирон адæм, кæрдзын 
куы асæттай, уæд нал ныхæсы, зæгъгæ. Гъе æмæ дыууæ фыды 
фырты дæр кæрæдзийы рæстмæ нал æмбæрстой. 
Схъæлайæн уæрсты фæстæ йæ зæнæг ауæрæх. Иу фыдбылы- 
зы гуырд ын райгуырд, Дзебыс, зæгъгæ, йæ ном. Хылмондаг 
æмæ æхсарджын уыдис Дзебыс. Йæ тæссæй æгас Багатæ æмри- 
зæджы рызтысты. Ноджы диссаджы амондджын фæцис. Рацыд 
ын зæнæг — цыппар фырты. Уыцы заманы лæгджын ныфсджын 
æмæ æхсарджын уыди. Дзебысæн йæ цыппар фырты дæр йæхиау 
фыдбылыз, хылмондаг рауадысты. Æнæхъæн Чеселтгом дæр сæ 
фæлмæцыд уыдысты. 
Дзебыс буц уыди йæ зæнæгæй. Цæмæ æнхъæлмæ каст, ахæм 
фырттæ йын рауадысты. Иудадзыг æхсары сæрыл лæуд уыдыс- 
ты. Ныхасмæ-иу куы фæзынд, уæд-иу æппæлæгау дзырдта: 
— Лæппутæ дзы мæ фыртты хуызæттæ схъомыл хъæуы, на- 
уæд Гуацъæйы байзæддаджы цы нæлтæ рахъомыл, уыдон та цы 
сты: уалдзыгон цола галау, дзедзылойтæгæнгæ рацæйхилынц сæ 
хæдзæрттæй. Хотыхæй та бынтон æнарæхст сты Гуацъæтæ. Нæлтæ 
куы рахъомыл уа уæзæгыл, уæд сæ тасæй хъуамæ дымгæ баса- 
быр уа, быдыры дон йæ цæуынæй фенцайа. Науæд уæртæ Гуацъæ- 
тау хырх æмæ хырх æхсæвæй-бонæй. 
Ахæм бæрзонд æмæ схъæл ныхæстæ-иу ралæхурдта Дзебыс 
ныхасы. Бæргæ-иу мæстæй тъæппытæ хаудтой, Дзебысмæ-иу чи 
хъуыста, уыдон, фæлæ æргом сдзурын ничи ницы уæндыд, æмæ- 
иу алчи йæ масты тула йæ хуылфы батайын кодта. 
Гуацъæтæ, æцæгдæр, æхсары сæрыл лæуд нæ уыдысты. Уæвгæ, 
хъару, æгъдау æмæ лæджыхъæдæй цух нæ уыдысты. Счъилды- 
сæй зæххы се ’рмттæ дардтой, сæ уæззау фыдæбоны сæхицæн 
æнæбары къæбæры фæрæз кодтой. Иудзырдæй, номхæссæн уыды- 
сты кусынмæ, æрдхæрæн — къæбæрдæттынмæ. Фос, зæххæй дæр 
уадиссаг цух нæ уыдысты. Алчидæр семæ рæдау æмæ хæларæй 
царди. Уый та Схъæлатæм хардзау касти. Мæнгæй нæ акæнынц: 
98 

хъулæттæ мады гуыбыны дæр вæййы. Гуацъæтæ дæр æмæ Схъæ- 
латæ даер сты Багатæй. Гуацъæтæ кусаг, адæмæн уарзон! Схъæ- 
латæ æцæг схъæл æмæ хылмондаг. Сæ лæг-рæгъауы фæрцы — 
иыфсджын æмæ æхсарджын. Кусгæ, мыййаг, нæ кодтой, фæлæ 
искæй исбонæй исджын уыдысты, искæй зæххæй — зæхджын. Дзе- 
быс æмæ йæ фырттæ зайæн хуым бафиппайдтой искæмæн, уæд-иу 
хуымы хицауы хуымы тæфтыл ауайын нал ауагътой. Æниу афæл- 
Вар æмæ сæм сдзурын бауæнд, мæ хуым у, зæгъгæ. Мæ хур акæн, 
ачъепп дын кодтаиккой дæ къубал. Хæтæнты цæуаг уыдысты, цæуаг, 
Дзебыс æмæ йæ цыппар фырты æмæ-иу афтидармæй хæдзармæ 
ницыхуызы æрыздæхтаиккой. Гъе æмæ се ’хсары фæрцы исджын 
уыдысты. Дзебысы хистæр фырт хуынди Хъандо, æгъуыстаджы 
уæйыг æй хуыдтой. Бакæсгæйæ дæр-иу адæймаджы уæнгты тас 
бауагъта. Йæ цæстæнгас знæт сырдау дзæгъæлтæ кодта. 
Хъандойы хæд кæстæр Мырзæт уыд даргъгомау, йæ фезмæлд — 
арт. Тæргæ бæхæй-иу атæррæст кодта, стæй та-иу фæстæмæ сар- 
гъыл февзæрд. Уайгæ бæхæй милмæ нæ ивгъуыдта, фæлæ — æгъа- 
тыр, дурзæрдæ лæг. 
Мырзæты кæстæр та Грига — рæстæмбис ас, æгъуыстаджы 
къæрных. Лæджы раз хæдзар дæр афистæг кодтаид æмæ йæ цæст 
нæ ауыдтаид. 
Цыппæрæм фырт уыди сæ кæстæр — Илыкъ. Уый иннæты 
хуызæн хъаруджын нæ рауад. Фæлæ йæ хистæр æфсымæрты 
ныфсæй ныфсджын уыди æмæ зæххыл дæр нæ хæцыд, æхсары 
сæрыл лæуд уыди уый дæр. Гъе æмæ иннæтау уый дæр стыр тас 
æвзæрын кодта Гуацъæты зæрдæты. 
Цы дардыл дын нывæндын мæ таурæгъ! Схъæлатæ æмæ Гуа- 
цъæты ’хсæн фыдæхдзинад ацайдагъ ис, уæдæ цы! Гуацъæты 
фыдыфырты уынаффæгæнæг уæд Хъæцлæу уыди. Азтæй, стæй 
уæд зондæй дæр хистæр уыди Гуацъæйы цотæй. Мæ фыдæй-иу 
фехъуыстон, авдыссæдз азы, дам, ыл куы сæххæст и, уæд, дам, 
амард. Ныр дæр ма йæ æмбисондæн æрхæссынц, зæгъгæ, мын 
Гуацъæты Хъæцлæуау стыр хæрнæг куы нæ уыдзæн. Дæс æмæ 
ссæдз галы уыди æргæвст йæ хæрнæджы. Авд бæхæй та йын дугъ 
уыди, æмæ куыд дугъ! Æхсæвæддæйыл ацыдысты дугъонтæ, цæ- 
мæй дыккаг бон хæрнæджы æмгъуыдмæ æрбахæццæ уыдаиккой. 
Хъæцлæуы зæнæгæй иу Хæмыц хуынди. Хайджын уыд Хæмыц 
йæ фыдæлты зонд æмæ хъаруйæ. Куыстмæ æрдхæрæн уыди кæм- 
дæр! Æппын фæллайын нæ зыдта. Æхсæвæй бон кодта. Гъе æмæ 
йæм цард йæ мидбыл худти. Фæлæ йæ иу æнамонддзинад баййæф- 
та. Цæвиттон, цыбырцонг уыди. Хуыцау ын кæд æппæт дæр ралæ- 
вар кодта: фос, хуымзæххытæ, уæддæр сæхи æнамонд хуыдтой 
йæ ус Саучызгимæ, зæнæг сын кæй нæ уыди, уый тыххæй. 
Хæмыц æдзух куывта стыр Хуыцаумæ. Мадымайрæмæн йæ 
Дзугты нарддæртæ нывонд кодта. Куывдтæ кодта. Дæснытæн йæ 
тугвæллойæ ницы ауæрста. Хосгæнджытыл зылди, фæлæ хæрз 
дзæгъæлы: лæг æмæ ус афтæ цыбырцонг æмæ цухæхсарæй æрвыс- 
99 

той сæ царды бонтæ. Куыд карджындæр кодтой, афтæ æнкъар- 
дæй-æнкъарддæр кодтой. Хæмыц-иу сагъæсгæнгæ дзырдта: 
— Гъе гормон, мæ хуыцауыхай, уæд мæ ахæм цыбырцонг æмæ 
æхсарцухæй цæмæн рафæлдыстай! Уæдæ æвзæргæнæг куынæ дæн, 
уæдæ мæ цæхх æмæ мæ къæбæр нæртонæй адæмыл куы уарын. 
Уæдæ давæг дæр куынæ дæн. 
Æмæ цы! Æцæг лæг хуыдтой Хæмыцы. Нæ комбæстæ сæ йæ 
ус Саучызгимæ сæ рæдау æмæ сæ хæларзæрдæйы тыххæй фæ- 
рæты хъæдæй барст хуыдтой. 
Иу изæр лæг æмæ ус сæ хуыссæны сæхи куы ’руагътой, уæд 
Хæмыц афтæ зæгъы Саучызгæн: 
— Сатæ, мæ хур, цымæ кæмæн бынтæ кæнæм, цæмæн мæ хъæ- 
уынц мæ фосы муртæ, мæ зæххы гæппæлтæ? Куы ’рбамæлæм, 
уæд кæмæн зайынц? Æцæг нæ фыды цот бирæ сты, сæрбахъуы- 
ды сахат нæ уæлхъус æрбалæудзысты... Фæлæ нын нæ арм чи 
фæрог кæна, нæ дзыхмæ нын дон чи бадара зæрыбон, иу ахæмæн 
исты фæрæз бакæнæм, Сатæ, цæмæй нæ ис-нæ бон нæ амæлæты 
фæстæ ма ныххæлæттаг уой, нæ хæдзар æдзæрæгæй ма баззайа. 
Саучызг исдуг æдзынæг хъуыста Хæмыцы æнкъард ныхæстæм. 
Цармæ йæ цæстытæ ныйирд кодта, кæд æхсæвы тары уынгæ ницы 
кодта, уæддæр. Æмæ æрхæндæг хъæлæсæй афарста йæ лæджы: 
— Æмæ цы радавинаг дæ, нæ лæг? Нæ хуыцауыхай нæ афтæ 
æнамондæй рафæлдыста, нæ нын батæригъæд кодта, æмæ цы кæ- 
нæм?.. 
— Гъе æмæ, Сатæ, мæ хур, мæ сагъæстæ дæр ууыл сты, ууыл. 
Фæлæ ма иунæг хъуыды æрцыди мæ сæрмæ, æмæ кæд исты ра- 
уайа, уæд уый хуыздæр, кæннод... Дæлæ мын Карелы хæрæ- 
фырттæ ис. Æцæг сæ зонгæ дæр нал кæнын, мæ фыдимæ сæм 
раджы кæддæр уыдтæн хæрзчысылæй. Фæлæ сын зæнæг, кæм- 
дæр ауæрæх мæ хæрæфырттæн. Цæй æмæ сæм тæккæ райсом 
фæцæуон æмæ мын кæд сæ зæнæгæй иу æнахъом саби бахæлар 
кæниккой. Нæ бындуртæ йын хъæдæй, дурæй, фæллойæ хæла- 
рæй ратдзыстæм. Уæддæр хи туг, хи стæгæй уыдзæн æмæ нын 
кæд мад æмæ фыды аргъ кæнид, хи хъæбулау нæ рæвдауид. На- 
уæд кæсыс, куы нæ уыгæрдæнтæй мæкъуылтæ аластæуы, куы 
нæ дзугтæй æрбайсæфы, æмæ чи сты, уый бæргæ зонын, фæлæ, 
иуæн — дыууæ ’фсад, мæ хæдзар, лæгцух æхсарцух у. Дзебыс 
æмæ мын йæ фырттæ халынц мæ хæдзар. Мæ фосæй сойбыл 
сты, мæ хостæй — хосджын. Æмæ нæ фыдыфырты лæгтæн кой 
дæр нæ уæндын. Уымæн æмæ уæд туджы зæйтæ ацæудзæн нæ 
уæзæгыл æмæ æлгъыстаг фæуыдзæн мæ зæронд къоппа. 
Æмбисæхсæвæй аивгъуыдтаид, уæддæр Хæмыц æмæ йæ ус са- 
гъæстæ кодтой. Саучызджы разы-иу цыма февзæрди чысыл саби. 
Цыма-иу æм йе ’рмттæтилгæ ’рбауад æмæ-иу ыл йæхи æрбаппæр- 
ста. «Гыцци, гыцци», зæгъгæ-иу сдзырдта. Фæлæ-иу йæ хъæбыс 
æхсæвы тары куы æрысгæрста æмæ-иу дзы лæггаг куынæ разынд, 
уæд-иу арф æрхæндæг улæфт ныккодта, бакатай, басагъæс-иу кодта: 
100 

— Ехх, сылгоймагæн йæхи бынæй куынæ скæуа лæппу, уæд 
ын йæ лæппу чи хъуамæ ратта! Мыййаг, æлвисæн уæдæртт 
куынæ у. 
Æхсæв Хæмыц æмæ Саучызджы сагъæстæм хъусынæй куы 
сфæлмæцыд, бæрзонд хæхты цъуппыты фæстæмæ йæ пæлæз куы 
аласта, бон та йæ цъæх цæстытæй куы ’рбакаст уæлæ Хъемул- 
тайы сæрмæ Хъеллауы хохы сæрæй, уæд Хæмыц дæр фестад йæ 
хуыссæнæй, бæхыл саргъ авæрдта. Цъиутæ, цыма Хæмыцы йæ 
дард балцы фæндараст кодтой, уыйау сæумæрайсомæй диссаджы 
зарджытæ кодтой. Хæмыц арæвдз кодта бæх. Хордзентæ сар- 
гъыл æрфидар кодта, æвзонг лæппуйау бæхмæ йæхи систа. Бæхы 
рохтæ галиу къухмæ райста, рахизæй йæ сау фысдзарм худ систа 
æмæ йæхинымæры скуывта фæндагсар Уастырджимæ. 
Æртыккаг бон ныххæццæ Карелмæ йæ хæрæфырттæм. Рæстмæ 
сæ зонгæ дæр нал кодта, фæлæ хъæуы куы афарста, уæд æй уай- 
тагъд сæмбæлын кодтой йæ фысымтыл. Йæ хо æгас нал уыдис, 
раджы фæхъуыд, фæлæ йыл йæ хойы лæппутæ тынг фæцинтæ 
кодтой. Кæрæдзи хабæрттæй фæфарстой. Стæй Хæмыц йæ хæрæ- 
фыртты хистæр Бедзийæн æркодта йе ’рцыды хабар. Загьта йын: 
— Гъайæппæт сывæллæттæй мын иу раттут. Цалынмæ мæ сæр 
удæгас уа, уæдмæ йæ схъомыл кæнин, æмæ мæ бындуртæ нæ 
ныххæлæттаг уаиккой. 
Бедзи арф хъуыдыты афардæг. Тынг батæригъæд кодта йæ 
мады ’фсымæрæн æмæ йын афтæ зæгъы: 
— Мæ зæнæджы зæнæг æгæр фæас сты, æниу дæ кæцы хъæуы, 
уый акæн, уæддæр сын æз сæ хæссыныл тынг тыхсын. Фæлæ 
дын хуыздæр уаид, Хæмыц, йæхи рæстмæ чи нæ зоны, ахæм 
æнахъомы куы ахæссис. 
Хæмыц фенкъард Бедзийы ныхасмæ æмæ æнæбары загъта: 
— Чи ратдзæн мæнæн йæ сывæллоны?.. 
— Кæд дын иунæг Хуыцау æххуысгæнæг уа, уæд фæзындзæн, 
нырма æнахъом чи у, ахæм сывæллон. Мæнæ нæ сыхы иу хæдза- 
ры бинонтæ быныскъуыд аисты, æрмæст ма авдæны иу саби баст 
уыди æмæ удæгасæй аирвæзт, иннæтæ, мæгуыр сæ бон, бын- 
дзагъд фесты. Чи сын цы зоны, иунæг Хуыцауæй дарддæр, цы 
сæм рауад, фæлæ сæ фыртыхстæй цыдæр марг кæй бахордтой, 
æмæ иурæстæджы уымæй кæй ахицæн сты се ’намонды цардæй, 
уый гуырысхойаг нæу. 
Куыд, цы, фæлæ дын Хæмыц фæфæндараст æмæ уыцы тæ- 
ригъæддаг сывæллоны Хъемултамæ ’рбахаста. Кæд уыцырдæм 
Цæугæйæ æртæ боны бахъуыд, уæд фæстæмæ æрмæст бафæстиат 
Дыууæ боны. Фырцинæй кæуылты æрбахæццæ, уый фиппайгæ 
Дæр нæ бакодта. Сывæллоны-иу асгæрста, хатт-иу фенæууæнк, чи 
зоны, уыцы æнамонды бинонтæ исты низæй аскъуыдысты æмæ 
мын исты куы кæна. Фæлæ-иу æм æнахъом саби йæ дынджыр сау 
Цæстытæ куы байгом кодта, уæд-иу бахъæлдзæг. Сæ кæртмæ куы 
схæццæ Хæмыц, уæд йæ бæх фæурæдта, хæдзармæ бадзырдта: 
101 

— Уæ, Сатæ, кæд хæдзары дæ, уæд-ма рауай, мæ хур, мæнæ 
сывæллоны айс! 
Саучызг Хæмыцы хъæбысы, æцæг, чысыл лæппу куы ауыд- 
та, уæд фæсонтау. Йе ’рмттæ фæйнæрдæм байтыгьта! Цавæрдæр 
цины хъæр фæкæныны æввонг йæ дзых байгом кодта... Æмæ 
уыцы хуызæнæй йæ мидбынаты лæугæйæ баззад. Иудзырдæй, 
чи йæм бакастаид, уый æнæмæнг загътаид, зæгъгæ, Саучызг сæр- 
ра. Хæмыц дæр æм дисгæнæджы цæстæй иудзæвгар фæкаст, стæй 
йын хъæлдзæгæй загъта: 
— Æвæццæгæн, сывæллон ахуыр нæ дæ æмæ дзы фæтарстæ. 
Саучызг уæлбæхмæ фæлæбурдта Хæмыцы хъæбысмæ æмæ 
æнахъом сывæллоны скъæфæгау ракодта. Йæ риумæ йæ балхъыв- 
та. Йæ хус дзидзи йын йæ дзыхы акодта. 
Сывæллон дæр зыдæй ададта дзидзи. Фæлæ дзы йæ хъуырмæ 
куы ницы цыди, уæд æй раппæрста йæ дзыхæй. Саучызг зæрдиаг 
пъатæ æмæ хъæбыстæ фæкодта йе ссаргæ хъæбулæн æмæ йæ 
хæдзармæ бадавта. 
Бонтæ цыдысты, уæдæ цы уыдаид, Хæмыцы кæнгæ фырт, мæнæ 
аргъæутты цæйау фæдзурынц, æхсæв уылынг рæзыди, бон — уыдис- 
ны. Саучызг æмæ йæ Хæмыц зæхмæ дæр нæ уагътой. Алы хорз 
дзаума йын æлхæдтой. Хуыздæр номæн ын равзæрстой Баймæт. 
Йæ бакастæй бæрæг уыди, хъаруджын лæг дзы кæй рауайдзæн, 
уый. Æмæ кæд æгас Гуацъæйы фыдыфырт райгонд уыд Баймæ- 
тæй, уæд Дзебыс æмæ йæ фырттæ та тарзæрдæ æмæ æлхынцъæр- 
фыг кодтой рæзгæ лæппуйы хъæлдзæг æмæ ныфсджын уындæй. 
Дзебыс-иу йæ фырттæн бакодта: 
— Уыцы кæйдæр дзæгъæл къæбылайы искуы фæхурх кæнут, 
науæд куы бахъомыл уа, хотыхтæ хæссынмæ куы фæуа, уæд 
уын Хæмыцы дзугтæй æнцонæй æрбаргæвдæн нал уыдзæн. 
Азтæ кæрæдзи ивтой. Баймæт байрæзт, бахъомыл. Диссаджы 
лæг дзы рауад. Æхсæрдæсаздзыд Баймæт лæгцух хæдзары змæ- 
лын райдыдта, лæджы куыстытæ йæхи ’вджид бакодта. Йæ фосы 
дзугтыл-иу сæрвæты ’рдæм куы ахъæр кодта. уæд-иу дзы Хæмы- 
цы зæрдæ фырцинæй хуры фарсмæ абадт. Йæхи дзæгъæл, æнæ- 
хицау, цонгцыбыр æмæ æхсарцух нал хуыдта. Раст-иу уæлæ Къа- 
хыры фæтæссаргæнæнæй йæ фос куы фэефале кодта, уæд-иу йæ 
хъæлæсыдзаг ныззарыд, æмæ-иу уæртæ Тæрсджыныкомы цыма 
исчи мырмырæгтæ бацагъта, афтæ-иу йæ зарын кæмтты зæллан- 
гæй азæлыд. Фæлæ иу изæр йæ хъæлдзæгдзинад æрбайсæфт. 
Фос хизæнуатæй æртардта æмæ сæ кæрты бакодта. Йæхæдæг 
хæдзармæ бацыд æмæ йæхи тæрхæгыл мæсты ’ппæрст æркодта, 
хъыпп-сыпп нæ хауы йæ дзыхæй. Йæ цæсгом фырмæстæй артау 
пиллон уагъта, хурхуадындзтæ ныддæнгæл сты. 
Саучызг тæгæр къæрта райста æмæ йæ фос дуцынмæ рацæй- 
цыди. Фæлæ Баймæты ахæм хуызæнæй куы федта, уæд къонагæ- 
102 

рои къæрта зæхмæ æрыппарæгау кодта. Бауад Баймæтмæ, йæ 
х-ьæбысы йæ ныттыхта æмæ йæ афарста: 
— Дæ нывонд фæуа мæ сæр, мæ хъæбул, исты дæ, мыййаг, 
риссы æви мын фæллайгæ бакодтай? 
фæлæ лæппу йæ мады фарстæн ницы дзуапп загъта. Уæд ус 
тынгдæр басагъæс кодта: 
«Дæ-дæ-дæй, кæд мын исчи мæ цард æрбайхалынмæ хъавы?» — 
æмæ та йæм лæгъстæгæнгæ дзуры: 
— Уæдæ цæмæн æнкъард дæ, мæ зæрдæдарæн? 
— Рынчын бæргæ нæ дæн, фæллайгæ дæр нæ бакодтон, Нана. 
фæлæ абон хур бæрзæндтæм йæхи куы систа, уæд æз дæр мæ фос 
ривæддонмæ æрбаздæхтон æмæ мæхицæн уадындзæй цагьтон. Мæ 
уæлхъус Дзебысы лæгбирæгътæ дыууæйæ февзæрдысты... 
— Кæцытæ уæд? — афарста йæ ус. 
— Хъандо æмæ Мыртаз. Фосыл сæ цæст ахастой. Мæнмæ 
зулаив æрбакастысты, стæй уæд Хъандо Мыртазмæ фæхудт æмæ 
йын загъта: «Уæртæ, кæсыс, — ацамыдта ехсæй нæ бурæфцæг 
нæл фысмæ, — Рагъыдзуарæн æй снывонд кодтам айразмæ. — 
Æрхиз æмæ йæ рацахс». Мыртаз дæр йæ бæхæй æргæпп ласта, 
фысыл йæхи знæт сырдау ныццавта æмæ йæ рацахста. Æз мæ 
уадындз аппæрстон, фысы сыкъатыл фидар ныххæцыдтæн. Хъандо 
уый куы базыдта, нæ йын æй ауадздзынæн, уæд æргæпп кодта 
уый дæр бæхæй æмæ мыл ехсæй æрлæууыд, æмæ мын афтæ: 
«Айс дæхи, кæйдæр дзæгъæлзад, науæд дæ ныртæккæ фысы ’фсон 
сæргæвддзыстæм». Æз уæддæр нæ фæтарстæн, фæлæ мæм, ме 
’намондæн, нæ кард фæци, нæ хъыримаг, æндæра сæ æвыдæй нæ 
ныууагътаин. Гъе æмæ мын мæ фысы аластой уыцы сырдтæ, — 
фæци Баймæт йæ ныхас æмæ йæ цæстытæ мæсты æрттывд фæ- 
кодтой. Йе ’взонг зæрдæйы фыдæхы дзæкъул атымбыл. 
— Мауал дæхи ’фхæр, мæ зæрдæ, иу фыс бирæгь дæр аскъæфы. 
— Нæ, Нана, æгæр-æгæр кæнынц уыцы налаттæ, æмæ сын æз 
дарддæр нал ныббардзынæн. 
Саучызг йæ ризгæ цæнгтæ атыхта Баймæтыл æмæ кæуынæм- 
хæццæ дзуры йæ хъæбулæн: 
— Уый фæнд ма скæн, фæлтау дæ хъомылгæнæджы баныгæн. 
Уыдонимæ хæцæн нæй, æгас комбæстæ сæ æмризæджы ризынц, 
уæд сын ды цы ракæнинаг дæ, мæ хъæбул. Уæлæ сын Стыр 
Хуыцау кæд нæ ныххатыр кæнид нæ тæригъæд. 
Хæмыц изæры куы базыдта, зæгъгæ та йын йæ нывонд фысы 
сæхи бакодтой, уæд йæ маст адæнгæл. Масты фæйлауæн сæры- 
Магъзмæ судзгæ æхсидæвтæ скъæфта. Зæрдæ адур. Цæстытæ 
Цæхæртæ акалдтой. Йæ уæнгтæ барызтысты. Йæ куыстуарзаг 
æнгуылдзтæ фæтымбыл сты. Фæлæ цы бакæна, йæ масты фæ- 
дыл бæргæ ацæуид, иу-дыууæйы дзы бæргæ ’рбамарид, йæ маст 
бæргæ райсид, нырмæйы мæстытæн кæрон бæргæ скæнид, фæлæ, 
Цард-цæрæнбонтæм цæмæ фæбæллыд æмæ ныр цы ссарæггаг лæп- 
пуйы бахъомыл кодта, лæджы бындзæфхад чи сси, æхсæрдæс 
103 

азы кæуыл сæххæст æмæ ас лæгау зондджын хуыз чи ’вдисы, йæ 
иу бакастæй дæр йæ зæрдæ буц кæмæй у, уыцы Баймæты йын 
лыстæг къуыхтæ скæндзысты. Цæй, фæлтау мæ тыххæй’ кой дæр 
ма скæнон уыцы лæгбирæгътæн. «Уыцы фысы уæрыкк ма фæ- 
уæд туджы зæйы райдиан», — загъта йæхицæн Хæмыц. 
Ралæууыд Рагъыдзуары бон. Алы хъæутæй ног æмæ рæсугъд 
дарæсы адæм цыдысты дзуармæ. Дзуары бын дынджыр тæгæр 
бæласы бынæй зарыны хъæр, хъæлдзæг уынæр хъуысти. Дзадж- 
джын уæливыхтæ тæгæр тæбæгъты адæргъ сты зæлдаджы хуы- 
зæн кæрдæгыл. Алчи-иу дзуары алыварс æртæ зылды бæгъæмса- 
рæй куы ’ркодта, уæд-иу нæууыл æрбадт. Æнхъæлмæ кастысты 
адæмы æрæмбырдмæ. 
Куывддон адæм сæ цæуынæй нæ цух кодтой. Хъæцлæу куывд- 
дæттæй иста тæбæгътæ, зæрдиагæй сын-иу акуывта. Раст-иу Зи- 
къарайы бын Бурсамдзелийы хохæй райдыдта зæдтæн кувын æмæ- 
иу дæлæ быдыры зæдтыл фæцис. Æмбисбонмæ æввахс адæм сæ 
цæуынæй фенцадысты. 
Уæливыхты сой хуры тынтæм æнхъæвзæнтæ кодта. Цæмæй 
физонджытыл бындзытæ ма бадтаиккой, уый тыххæй сыл цъæх 
сыфтæ æмбæрзтой. Уалынмæ Хъæцлæу йæ лæдзæджы æнцæйт- 
ты дзуары кувæндонæй æрбацыд бадæн фæзмæ. 
Адæм сæ бынæттæй сыстадысты. Сылгоймæгтæ иуварс алæууы- 
дысты æмæ Хъæцлæуы йæ бынаты æрбадын кодтой. Уый фæстæ 
алчи йæ рады æрбадт цъæх кæрдæгыл æмæ сын уырдыглæуджытæ 
сæ разы æвæрдтой дзаджджын уæливыхтæ, уæрстой нард фысы 
фыдæй физонджытæ. Зарды хъæлдзæг зæлтæ кæмтты нæрыдысты. 
Гаджидау гаджидауы ивта. Сау бæгæны тагъд-тагъд хастой 
рæгъгæнджытæ æмæ сыл рæгъытæ систой. Иудзырдæй, адæмы 
цинæн зæгъæнтæ дæр нæ уыди. 
Цæвиттон, Дзебыс æмæ йæ фырттæ дзуармæ нæма ’рбацыды- 
сты, æмæ уый тыххæй уæлдай хъæлдзæгдæр уыдысты куывддон 
адæм. Фæлæ уæдмæ дзуармæ фæзындысты Дзебыс æмæ йæ 
фырттæ. Адæм сын æнæбары арфæ ракодтой æмæ сæ æрбадын 
кодтой, уæдæ цы! 
Дзебысы раст Хъæцлæуы дæллаг фарс æрбадын кодтой æгъдау- 
мæ гæсгæ. Ногæй та минас райдыдтой. Кæстæр фæсивæд сæ ба- 
дæнтæй фестадысты æмæ минасгæнджытæй чысыл æддæдæр хъазт 
сарæзтой. Къæрццæмдзæгъд хæхтæ арыдта. Ас адæмæй ма чи йæ 
бадæны бадт, чи та хъæды ’рдæм йæхи аирхæфста. Иудзырдæй, 
бадт фæкъахыртæ. 
Дзебысы фырттæ хорз сæхи куы федтой хæрд æмæ нозтæй, 
уæд фестадысты æмæ сæ кæрæдзи уæхсчыты сæрты сæ къухтæ 
ауагътой, афтæмæй иуварс ауадысты. Цæуылдæр сусæгæй тæрхон 
кодтой. Бæрæг уыди, кæйдæр цырын артыл та ихджын дон бака- 
лынмæ кæй хъавынц. Æмæ алчи дæр йæ хотыхтæ цæттæ дардта. 
Дзебыс хинæйдзаг худт бакодта æмæ Хæмыцæн афтæ зæгъы: 
104 

— Уæллæй, диссаджы нард тохъыл уыд дæ тохъыл, дæ хор- 
чЯ»хæй, нал дæм дзы ис? 
Хæмыц фырмæстæй рафыхт. Æнгуылдзтæ хъамайы хæцæныл 
аидæгьдысты. Цæстытæ анæрстысты. Уыигæ ницыуал акодта, 
фгслаз уал йæхи тыхурæд ныккодта. Уый нæ, фæлæ йæм цыма 
1:зсбысы дзырдтæ бынтондæр нæ бахъардтой, афтæ йæхи равды- 
(-га æмæ йын загъта: 
- Уæ, Дзебыс, айс мæ нуазæн. Иу туг, иу стæг стæм, кæд фыды- 
фыртæй хицæн стæм, уæддæр Багайы стыр мыггагæй стæм æмæ дæ 
фырттæн зæгъ: мауал мæ хъыгдарæнт. Мæ фосы дзугмæ сæ ницы 
хъуыддаг ис. Цæмæн мын æрцахстой мæ нывонд фыр, и? Мæнæ мын 
аим зæдæн хæларæй ньгеонд куы уыди. Макæн, Дзебыс, сæ рохтыл 
сыи æрхæц, науæд исчи дæр йæ мадæн лæппуйæн райгуырд. 
- Æмæ цы дæ зæрды ис, Хæмыц? Дæ кæвдæсард къæбылайæ 
æртхъирæнтæ кæныс мæ цыппар фыртмæ? 
Гъæйда-мардзæ, нал бабыхста Хæмыц. Йедзаг дзæбидыр Дзе- 
бысы былтыл фæкодта. Уый фæстæ йæ æрбынæй кодта æмæ 
пыхъхъæр кодта: 
— Ацы дзуары цæхæрæй басудзæд, мах чи баиргъæва. Уадзут 
иæ, æмæ бавзарæм! 
Адæм сæмхæццæ сты. Дыууæ къорды фесты. Иутæ сæ иргъæ- 
вын фæуагътой, карз дзуары цæхæртæй фæтарстысты. Иннæтæ 
ма уæддæр иргъæвынц. 
Хæмыц хъама фæцъортт ласта, хъуамæ йæ Дзебысы тæнты 
атъысса, фæлæ йæ уайтагъд Дзебысы цыппар фырты ацахстой. 
Пæ хъама йын йæ къухæй стыдтой, лыстæг къуыхтæ йæ скодтой. 
У1>1п фæстæ сæ хъаматæ сæ зæнгæйттыл асæрфтой æмæ сæ сæ 
кæрддзæмты нытътъыстой. 
Адæм Хæмыцы марды систой æмæ йæ йæ хæдзармæ ’рхастой. 
Сыхæгтæй ма дзуары чи нæ уыди, уыдон дæр æрбамбырд сты 
æмæ фæкуыдтой Хæмыцы тæригъæддаг мардыл. Уый фæстæ йæ 
<ау зæххы хъуыры ауагътой æмæ алчи йæ хæдзармæ фæцыд. 
Саучызг ма зæрдæхалæн хъарджытæ кодта уæддæр Хæмыцыл. 
Мæрдтæм æм дзынæзта. 
Æипæт хæдзары хъуыддæгтæ, нæлгоймаджы куыстытæ æрын- 
чадысты æнахъом Баймæты уæхсчытыл. Æвзонг уæвгæйæ, куыс- 
№й нæ фæллад. Йæ цонджы хæцъæфтæ-иу хъыбылы мардыйæстæ 
фгстымбыл сты. Йæ цæвæджы рариуыгъд нæ хæццæ кодта æндæр- 
тпмæ. Йæ мæкъуыл амад, фидар хохау, æнæфæцудгæ лæууыди 
Уыгæрдæны. 
Кæд марды кæндтæи бирæ фæхардз, фæфæлхас кодтой Сау- 
чьгзг æмæ Баймæт, уæддæр Баймæт йæ хъаруйы фæрцы хæдзар 
фæцудын нæ бауагъта. Æдзух уыди йæ куысты уæлхъус. Азтæ 
Шидысты тар æмæ æрхæндæгæй. Фæлæ дыууæ фыдыфырты ’хсæн 
тУг æхсад нæма ’рцыд, æмæ хæрамдзинады дзæкъул йæ былтæй 
Калд. Пиллон калдта фыдæхы арт. Гуацъæтæ мæстæй фæйнæр- 
А^’М тъæпп хауынц, Дзебысы фырттæ сæ мурмæ кæй нæ дарынц, 
105 

уый тыххæй. Æгæрыстæмæй, туг бафидыны кой кæнгæ дæр нæ 
кæнынц. 
Баймæт æппæтæй дæр йæ лæджы кары бацыд. Фындзы бын 
сатæгсау рихитæ дыууæ дихы фесты æмæ фындзы фæрсты гæ- 
зæмæ фесхъæл сты. Саучызг йæ лæппуйы цинæн Хæмыцы мардыл 
тынг фыдох нал уыди. Фæлæ уæддæр йæ зæрдæйæ нæ рох кодта. 
Арф-иу ныуулæфыд, æмæ-иу йæхинымæры æнкъардæй загъта: 
«Нæ лæг, Хуыцауы рынæй мын куы фæхъуыдаис, уæд дæ 
афтæ нæ дарин мæ зæрдæйы. Фæлæ мын лæгбирæгъты кардæй 
кæй фæмард дæ, уый мын нырма мæ зæрдæйы уидæгтæ судзгæ 
хæрдæй хæры. Фæлæ амæлæджы фæстæ чи баззайы, уый цæмæй 
знаджы фæндиаг ма фæуа, уый тыххæй йæ царды кой кæнын 
уæддæр фæхъæуы. 
Хæмыцы мардыл ныр æхсæз азы рацыди, фæлæ Баймæт йæ 
былы бын худыны сæраппонд никуы базыхъхъыр кодта. Никуы- 
уал базарыд йæ зæлланг хъæлæсæй. Куыд цыди йæ лæджы кармæ, 
афтæ йæм æгадæй-æгаддæр касти, нырма йæ фыды туг кæй нæ 
райста, уый. Саучызг — æмбаргæ сылгоймаг, зындзинады фæл- 
тæрд адæймаг, сфæнд кодта йæ лæппуйæн ус æрхæссын, кæд афтæ 
æнкъардæй нал цæуид, зæгъгæ. Иуизæр сæ хъæуы хистæр зæронд 
Хъæцлæумæ барвыста, цæмæй сæм иучысыл абада. Хъæцлæу йæ 
чындзы дзырдыл дыууæ нал загъта æмæ бацыди Саучызгатæм. 
Саучызг кæд ацæргæ сылгоймаг уыди, уæддæр Хъæцлæумæ 
уайсадгæ кодта æмæ йын къухты ’мхасæнтæй бамбарын кодта, 
зæгъгæ, нæ зианы фæстæ ныр уал азы рацыд æмæ мæнæ ацы 
лæппуйæн бинонтæн исты амал скæнæм. 
Хъæцлæу тынг зæрдæбынæй байхъуыста Саучызгмæ. Кæд ын 
йæ дзырдтæй бирæты нæ фехъуыста, æгæр ныллæг хъæлæсæй 
кæй дзырдта фырæфсæрмæй, уый тыххæй, уæддæр бамбæрста, 
Саучызджы зæрдæйы цы фæндтæ æмæ хъуыдытæ ис, уыдон. 
Æмæ йын загъта: 
— Хорз, мæ чындз, хорз! Фæлæ афæрстытæ кæнæм. Акæсæм, 
æмæ дын уæд уый фæстæ зæгъдзынæн. Чи зоны уын уæхицæн 
искуы исты бацамындæуыди, уæд уый та — хуыздæр. 
Саучызг йæ сæр банкъуыста, «нæ», нырма ницы зонæм, ахæ- 
мæй, зæгъгæ. 
Баймæт йæ мады фæндыл цæхгæр «нæ»-йыл ныллæууыд: 
— Мæ фыды цæсгом цалынмæ ссыгъдæг кæнон, уæдмæ мæм, 
гыцци, ахæмтыл дзургæ дæр мауал скæн. Мæн Дзебысы фырттæ 
кæвдæсардæй тонынц, фысы аргъ дæ, зæгъгæ, мыл худынц, æмæ 
бавзарæм. 
Саучызг уырдыг фестад, Хъæцлæуæй дæр нал фефсæрмы код- 
та, атыдта æфсармы фидар тæлы, ныккуыдта æмæ Баймæты раз 
йæ уæрджытыл æрхауд: 
— Æмæ дын æз уымæй куы тæрсын, мæ хъæбул, цæмæй туг 
райсыныл ма ныллæууай, æмæ дæ мад уынджы къæйыл кæугæ 
æмæ ниугæйæ ма баззайа. 
106 

Хъæцлæу йæ фидар зонды руаджы æрсабыр кодта Баймæты. 
/Еппæт дæр ын загъта, æнхъæлмæ уал кæй кæсы. 
— Науæд мæ фырттæ æмæ мæ фыртты фырттæ дæр сарæхс- 
дзысты. Афтæ æнхъæл ма ут, мæ хуртæ, æмæ ме ’фсымæры фырт 
Хæмыц мæнæй байрох. Нæ, уый нæ уыдзæн, фæлæ уал сын сæхи 
цамысмæ кæсын. Нæ мæ фæнды, цæмæй не ’хсæн уæлдай туг 
акæла æмæ ма нæ фыдыфырттæй исчи мæрдтæм аивгъуыйа. 
Куыд, цы, фæлæ Баймæтæн бинонтæ æркæныныл ныллæууы- 
дысты. 
Хъæцлæу йæ хистæр фырты барвыста уæртæ Цадыхъæумæ. 
Уым иу æгъуыстаджы бонджын лæг Бигъамæ уыди чындздзон 
чызг. Исджын æмæ цардджын уыди Бигъа. Фæлæ æнæфсисгомау 
уыди, йæхицæй æппæлын та йæм мыдыкъус сдæрæгау касти. 
Бигъа æмбæрста, йæ дæндаг цæуыл схæца, ахæмæй Баймæтмæ 
æппæт дæр кæй разындзæн, уый. Ирæд æвæстиатæй ратæрдзæн, 
æмæ уыцы заманы ирæд ссарын алкæй бон нæ уыди. 
Бигъа минæвар Дотийæн загъта: 
— Гуацъæты æз æппæтæй дæр зонын, фæлæ ауынон лæппуйы. 
Кæд ма Хæмыцы цæджындзыл цы цырагъдарæн ис, ууыл ма цы- 
рагъ афтæ цыренæй судза, сæ къултæм ма сæнæрттæ рæдзæгъ- 
дæй лæууынц, уæд ауынаффæ кæндзыстæм. 
Доти æнæфсис лæджы хъуыды бамбæрста æмæ йын загъта: 
— Ирон фæтк æмæ намыс мах, мыййаг, не скодтам. Гъе æмæ 
сæ сафгæ дæр нæ кæнæм. Дæ ирæдмæ дын чи цы бар дары. 
Чызг къонагæрон уырдыг лæууыд. Фырæфсæрмæй йæ цæс- 
гом туджы разылд. Иæ фидауцджын уæнгтæ барызтысты æмæ 
уынгмæ йæхи фæцæуæг кодта. Йæ фыдмæ фæфыдæх æмæ мæс- 
тыхуызæй йæхинымæр бахъуыр-хъуыр кодта: 
«Гормон фæуай, мæ фыд, уæд та уыцы лæгæн афтæ куы загъ- 
таис, мæ чызджы кæмæ дæттын, уый уал фенæм, науæд ды та 
нрæдыл куы райдыдтай дзурын». 
Джиуæргуыбамæ раст мæйы бæрц уыди, афтæ Баймæт нысан- 
гарз схаста Цадыхъæумæ. 
Бигъа сæм тынг хæларæй равдыста йæхи. Цыты уазджыты 
лæггад сын кодта. Баймæт-иу аивæй бакаст Сурандомæ æмæ-иу 
йæ уæнгтæ адон сты. Сурандо дæр цæмæ æнхъæлмæ каст, ахæм 
лæгшу йæм æнæнхъæлæджы фæзынди. Кæрæдзимæ-иу сæ мид- 
был фæхудтысты. Кæрæдзийæн-иу цæстæнгасæй адджын хъæ- 
быстæ, арф цины улæфт ныккодтой. Баймæт йæ дамбацæ рай- 
хæлдта æмæ йæ Бигъайæн балæвар кодта. Рацæуынмæ куыд хъа- 
выдысты, афтæ Сурандо донхæссæн къæрта райста æмæ суадонмæ 
йæхи фæцæуæг кодта. Суадон тæккæ фæндаджы был ис. 
Баймæт фæсте æдзынæг каст Сурандойы фидауцджын уæнг- 
тæм. Йæ даргъ дзыккутæ-иу фæтæн синтыл куы банкъуыстысты, 
Уæд-иу лæппуйы зæрдæ ныссæххæтт кодта. 
Бигъа æмæ ма Доти цæуылдæр даргъ ныхас кæнынц, уый базон- 
107 

гæйæ, Баймæт, цыма ницы бафиппайдта, афтæ уæззаугай йæхи æри- 
ста суадонмæ. Сурандомæ хæрз хæстæг бацыд æмæ йын афтæ зæгъы: 
— Дæ хорзæхæй, дæ донæй мын авæр! 
Чызг йæ мидбыл фæхудт æмæ йын хъæлдзæгæй афтæ: 
— Мæ къонайыл, æз та афтæ æнхъæл уыдтæн, дзурын бынтон 
нæ зоныс, — æмæ йæм къусы дон авæрдта. 
— Уæд цæмæн афтæ ’нхъæл уыдтæ, мæ хурыхай? — афарста 
Баймæт. 
— Уымæн æмæ ныр дыккаг бон нæ хæдзары дæ æмæ дæ сы- 
быртт нæ фехъуыстон. 
Баймæт дон зыд нозт акодта æмæ йæм къус фæстæмæ авæрд- 
та. Цыдæр зæгъынмæ ма хъавыд Сурандойæн, фæлæ уæдмæ ти- 
гъæй æрзынд Доти, æмæ сæ ныхас фескъуыдтой. 
Сурандойы бæргæ нæ фæндыди Баймæтæй фæхицæн, фæлæ 
æндæр гæнæн нæ уыд, уæд æм йæ мидбыл бахудт æмæ йын зæгъы: 
— Хорзыл амбæл, фæлæ та-иу нæ тагъд абæрæг кæн. 
— Хорз, хорз, мæ царды хур. Ныр ардæм цæуынмæ зивæг 
никуы бакæндзынæн. 
Хæтæнхуаг æфсымæртæ уайтагъд бафиппайдтой, зæгъгæ, Хæ- 
мыцы ’лхæд фырт Сурандоимæ бафидыдта. Уæд Дзебысы хис- 
тæр фырт Хъандо йе ’фсымæртæн загъта: 
— Уæртæ уыцы кæвдæсард Цадыхъæуккаг Сурандойы æрдавинаг 
у, æмæ уæм уый куыд раст кæсы? Мæнæ Илыкъæн нырма бинойнаг 
нæй, æмæ нæ цæстуынгæйæ уыцы æлхæд ахæм рæсугъды куы ’рда- 
ва, уæд нæ удæгас удæгас мауал уæд. Ау, уæндгæ та куыд кæны 
æнæмæтæй ус æрхæссын, нæ тасæй арв нæрын куы нæ уæнды. 
Куыд, цы, фæлæ йæ уæлвæд Хъандо бамидæг Цадыхъæумæ 
æмæ раст Бигъаты кæрты æрхызт бæхæй. Бигъа та уымæн дæр 
хорз балæггад кодта, хæрд, нозт ын йæ размæ ’рхаста. Нуазæнтæ 
йын лæвæрдта. Цæвиттон, Бигъа афтæ æнхъæл уыди, зæгъгæ, 
мæнæ Багатимæ лымæн бакодтам æмæ нæм нæ ног лымæнтæ хо- 
нæг æрбарвыстой, цæмæй сæм ирæдисæг фæзынæм. Уæд-иу æнæ 
фысымы фæсидт чызджы фыд нæ цыди ирæд исынмæ. Фæлæ 
Хъандо æндæр хъуыдытимæ фæзынд ардæм. Ахъаззаг куы ныр- 
расыг, уæд бухъхъытæгæнгæ загъта Бигъайæн: 
— Хæрд, нозт хорз куыннæ сты, фæлæ уæм цæмæн æрбауад- 
тæн, Бигъа, уый дын нæма рахабар кодтон. 
— Дзур, дæ хорзæхæй, ног лымæнтæ стæм æмæ бамбардзыс- 
тæм нæ кæрæдзи. 
Хъандо йæхи фæтар кодта Бигъайы ныхасыл æмæ йын ныл- 
лæг хъæлæсæй загъта: 
— Дæ чызг арвау рæсугъд, хæххон суадонау сыгьдæг æмæ йæ 
зындоны цæмæн æппарыс, и? Кæд дын уыйбæрц уæлдайаг у, уæд 
æй дæлæ Пацъайы иу хуыдымы бавзил. Уыцы Баймæты адæм фи- 
дисæн куы хæссынц, кæвдæсард æмæ фысы аргъ æй куы хонынц, 
уæд цæмæн дæ чызджы худинаг кæныс? Цæмæн дæхи кад сафыс? 
108 

Сурандо къонагæрон ног куырæтæн æгънæджытæ хуыдта. 
Баймæт кæвдæсард у, зæгъгæ, куы фехъуыста, фысæй æлхæд у, 
зæгьгæ, куы загъта налат Хъандо, уæд адæргæй йæ куырæт йæ 
къухтæй æрхауд. Цæстытæ донæй айдзаг сты, йе уæнгтæ базыр- 
зыр кодтой. Ныббогь кæнынмæ йæ бирæ нал бахъуыд. Фæлæ йæхи 
тыхурзед ныккодта. Йæ бандонæй фестад æмæ, цыма бынтондæр 
йæ цæсты рухс атад, афтæ къулы ’нцæйтты уынгмæ рахызт. 
Кæрты афæлгæсыд æмæ куы никæй суыдта, уæд ныккуыдта. 
Сау зæхх уымæл кодта йæ цæссыгæй. 
«Уæ, Иунæг Хуыцау, æркæс мæм æмæ мын батæригъæд кæн. 
Кæнæ мæлæт, кæнæ мæ Баймæтæй ма фæхицæн кæн. Кæвдæсард 
иæ, кæд бынтон ницæйаг у, уæддæр ын ныртæккæ мæ зæрдæ мæ 
риуæй стонин, нæ йын æй бавгъау кæнин». 
Хъандо бирæ æлгъаг ныхæстæ фæкодта Бигъайæн, цæмæй йæ 
чызджы Баймæтæн ма сфыццаг кæна. 
Бигъа дæр дзургæ ницы скодта, зæхмæ дызæрдыг цæстæнга- 
гæй каст. Хъандо уæд тынгдæр фæныфсджын æмæ йын зæгъта: 
— Мæ кæстæр æфсымæрæн бинонтæ нæй. Нæ тых, нæ хъару 
нын зоныс. Ирæдæн цы хъæуы, уый тæккæ абон ахицæн кæндзы- 
нæн, цы зæгъай, уымæй æртывæрæй. Æрмæст бауынаффæ кæнæм, 
æмæ дæ чызгæн йæ сомбоны цард хуыздæр цæмæй уа, дæуæн дæр 
исбонæй дæ арм истæуыл цæмæй схæца, ууыл цæуылнæ дæ разы? 
— Æз, мæ хæлар, Гуацъæтæй ирæд нæма æрдомдтон, фæлæ 
фидыдгонд стæм æмæ уæд та чызджы афæрсæм. 
Хъандо нырмæ дæр æмбæрста Сурандойы хъуыды. Чысыл 
раздæр чызгæн йæ хуыинаг йæ къухæй куы ’рхауд æмæ куы 
феддæдуар ис, уæд та бафиппайдта Сурандойы зæрдæ. Хъандо 
хинæйдзагæй Бигъамæ дзуры: 
— Кæд уыди уыцы хабар, æмæ ирон лæг сылгоймаджы фæн- 
дыл ацыди? 
Иудзырдæй, Хъандо Баймæты Бигъайæн йæ удхæссæг фес- 
тын кодта, æмæ Бигъа ныллæууыди, цæмæй йæ чызджы Дзебы- 
сы фырт Илыкъæн ратта. Ныфс æй уыди, зæгъгæ, Дзебысы 
фырттæ фылдæр фос ратдзысты Бигъайæн. 
Сурандо, уый базонгæйæ, йæхи мæлæтмæ лæвæрдта. Атыдта 
ирон æфсармы фидар рæхыстæ æмæ йæ фыдæн загъта: 
— Уый нæ уыдзæн, æмæ мæ ды мæ амондæй фæхицæн кæнай, 
лæгбирæгъы дзæмбыты мæ фæсадзай. Мæхи къухæй мæхи ма- 
Рын дæр нал зонын. 
— Омæ æз ирæд нал исын, мæ чызг, фæлæ, дам, балхæнæггаг 
лæппу куы у. Кæвдæсардæй йæ тонынц, Багатæй дæр куынæ у... 
— Уый балхæнæггаг у, фæлæ мæ ды та уæй кæныс. Мæхи 
къухæй мын мæхи марын кæныс? 
Гуацъæтæ дæр æрыхъуыстой, зæгъгæ, сын Дзебысы фырттæ 
сæ чындзаджы сæ къухтæй стонынмæ хъавынц, цæмæй сыл худи- 
иаджы ном сæвæрой. Фæрахъуыды-бахъуыды кодтой, фæлæ ацы 
бонты ницы аразæн уыди. 
109 

Цæвиттон, Хъандо Цадыхъæуæй куы ’рбаздæхт, уæд рахабар 
кодта йе ’фсымæртæн æмæ уайтагъд æмæхсæвæджы æрбадæл- 
дзæх сты. Æнæхъæн къуырийы дæргъы нал разындысты. Цыдæр? 
фыдбылыз сæ аныхъуырдта. Сыхы адæм кæрæдзи рафæрс-ба- 
фæрс кодтой, зæгъгæ та кæдæм фæмæрдты хай сты уыцы лæгби- 
рæгътæ. Фæлæ ничи ницы зыдта, кæм сты æмæ та кæй бабын 
кæндзысты. 
Уыцы къуыри рæстæг æваст йæхи аивта. Сæрд нæ хæхбæсты 
рæсугъд куыд уыд, афтæ зымæг та зындон уыди. Æмæ-иу алчи 
дæр зымæджы æрбалæудæй тарст, уæззау мæт-иу æвзæрди алы 
мæгуыры зæрдæйы. 
Æрæгвæззæг æрлæууыд. Мигьтæ сау тарæй хохæй-хохмæ лæбурæ- 
гау лæсыдысты. Арв йæхи æрбахгæдта сау мигъты рæдзæгъдтæй. 
Фæззыгон уазал дымгæ къуыззит кодта гом къæдзæхты риутыл. 
Æмбисæхсæв уыдаид, афтæ митфæлдзæгъдæн райдыдта æмæ 
ставд пирæнгæмттæй зæхх æмбæрзта. Гъе æмæ ацы æнафоны 
Дзебысы фырттæ сæ дард балцæй æрыздæхтысты. Къуыззит- 
гæнгæ сæ кæрты æрбалæууын кодтой æнæхъæн фосы дзуг æмæ 
дыууæ та саргъы бæхтæ. Хъæубæстæ дисы бафтыдысты, зæгъгæ, 
кæй та бабын кодтой, кæй артыл та ауагътой ихджын доны къæр- 
та. Фæлæ бафæрсын ничи бауæндыд уыцы æгъатырты. 
Дзебыс сæ размæ рауад, йæ мидбыл бахудт æмæ сын афтæ зæгъьг 
— Гъе мæ хæдзар, гъе ныр цы ирæды кой кодтам, уымæй 
уæлдай ма ацы æвæлмон фосæй уæхицæн дæр аззайдзæн. 
Фос бæргæ ’ртардтой, фæлæ фосы ацы зымæгон уазал æхсæв 
хæрын дæр хъуыди. Гъе æмæ та Дзебысы æдзæсгом фырттæ 
æвиппайды фæфæнд кодтой æмæ æмæхсæв раафтид кодтой Бай- 
мæты æфтауц. 
Йæ райсомы Баймæт йæ хуыссæнæй куы фестад, йæ фосмæ 
куы рауад, куы скаст æфтауцмæ æмæ дзы дыууæ мæкъуылы 
йеддæмæ куынæуал уыди, уæд йæ уæнгтæ фырмæстæй андзыг 
сты. Зæрдæ йæ риуæй рацæйтыдта: 
— Æз лæппу ма фæхуыйнон, æгаддзинад ма мæ сæрмæ куы 
’рхæссон, — фырмæстæй хæдзармæ фездæхт æмæ дзуры йæ 
мадмæ: — Гыцци, уыцы лæгбирæгътæ та мын цæрдудæй ингæн 
скъахтой. Уæдæ ныр дæр мацы суæндон, ма бавзарон мæ хъару 
уыдонимæ? 
Саучызг бауад Баймæтмæ. Йæ цæнгтæ йыл ныттыхта æмæ йын 
æрхæндæг хъæлæсæй дзуры: 
— Дæ мадæн ингæн скъах, мæ хъæбул, ды дæ масты фæдыл 
куы ацæуай. Дæ-дæ-дæй, уыцы лæгбирæгътæ нын нæ артыл ту- 
джы зæй ацæуын кæндзысты. Зынджы хай нæ бакæндзысты. 
Баймæт йæ хъомылгæнæгæн батæригъæд кодта. Йæ тæригъæд- 
даг цæстытæм ын бакаст æмæ йын афтæ: 
— Уæдæ кæдмæ барон, кæдмæ худинаджы цардæй цæрон? 
Туг мæ кæй дарынц, уый мурмæ нæ дарынц, ноджы мæ тугвæл- 
лойæ сæхи хъæздыг кæнынц. 
110 

Уыцы бон хæдзарæй йæ къах нал равæрдта Баймæт. Йæ сæрмæ 
члы хъуыдытæ бырстой хæлбурцъгæнгæ. 
Саучызг дæр йæ фырты хъахъхъæнæгау кодта. Æризæр, æхсæв 
йæ сау нымæт айтыгъта хъæубæстыл. Хъыхъхъаг дымгæ ’хсæвы 
гары, футтытæгæнгæ, къуыззитт кодта уынгты. Баймæт йæ цæс- 
тытæ æрæхгæдта æмæ, цыма тарф фынæй баци, афтæ ныхъхъус, 
ныссабыр. Саучызгæн йæ зæрдæ цахæмдæр тасдзинад æнкъардта 
<х>мæ нæ фынæй кодта. Йæ къахæлгътыл-иу бауад Баймæтмæ æмæ- 
ну æм байхъуыста, зæгъгæ, фынæй кæны æви нæ. Фæстæмæ-иу 
йæ хуыссæнмæ баздæхт æмæ-иу йæ цæстытæ цармæ ныйирд код- 
Та, кæд нæ афынæй уаин, зæгъгæ. Фæстагмæ æгъатыр хуыссæг 
йæхи фæсагъта Саучызджы цæстыты, æмæ йæ хуыссæг йæ хъæ- 
бысы куыд ныттыхта, куыд афынæй, уый нал бафиппайдта. 
Баймæт йæ хуыссæнæй сыстад. Цæджындзыл ауындзæнæй 
хъавгæ райста йæ хотых. Йæ хъама бабаста йæ фарсыл. Æмæ 
цыма хæдзарæн фæстаг салам лæвæрдта, уыйау къонайы цур сон- 
тау æрлæууыд. Саучызгмæ бакаст æмæ йæхинымæр загъта: 
«Бахатыр кæн, гыцци, мæхи зондæй удуæлдай тохмæ кæй 
цæуын, фæлæ...» 
Скаст саджы сыкъатæм. Сæ уæлæ ауыгъд уыдысты, хæрзæрæ- 
джы Саучызг Баймæтæн цы иог цухъхъа æмæ куырæт бахуыдта, 
уыдон. Йæ цæстытыл ауад, нырма йæ уарзондзинадæй кæмæн нама 
бафсæст, йæ зæрдæбын ныхæстæ кæмæн нæма фæкодта, афтæ- 
мæй йæ царды ныфс, йæ дунейы рухс кæй хуыдта, уыцы рæсугъд 
Сурандо. Айразмæ йын афтæ куы загъта: «Тагъд та-иу нæ абæрæг 
кæн», уыцы ныхæстæ йæ зæрдыл æрбалæууыдысты. Фæлæ мас- 
ты тула нал бакуымдта сайын æмæ Баймæты акодта йæ разæй. 
Баймæт рахызт уынгмæ. Акаст, афæлгæсыд æхсæвы тары. 
Æппæт дæр уыди сабыр æмæ æрхæндæг, æрмæст хъæугæрон Дзе- 
бысы хæдзары чысыл рудзынгæй рухс калд. Рухс уыцы иугъуы- 
зон цыренæй нæ судзы, фæлæ куы тынгдæр разыны, куы та 
æрнымæг вæййы. 
Баймæт йæхинымæры бадис кодта, зæгъгæ, та уыцы лæгби- 
рæгътæ ацы æнафоны цы архайынц, æмæ фæраст Дзебысты ’рдæм. 
Æрлæууыд сæ кæрты. Ахъуыды кодта, хæдзармæ сæм уыцы иу 
Цыдæй бамидæг уа, æмæ йæм сæхæдæг куы фæцарæхсой раздæр, 
Угед æй кæрдихгай акæндзысты. 
«Цæй, фæрссагæй сæ райдайон æхсын, уæд мын бирæ æнцон- 
Аæрæй бантысдзæн сæ ныццæгъдын». 
Фæраст хæдзары къулмæ, йæ хотых йæ къухмæ райста, хæст- 
^ввонгæй йыл ныххæцыд, чысыл фæрссагмæ бырæгау скодта. 
Бакаст мидæмæ æмæ федта диссаджы ныв. Хæдзары астæу арт 
Ф^йлауæн кæны. Дзебыс фыдæлтыккон къæлæтджыныл фæс- 
тæдзæг бады. Хъандо даргъ уæхстыл физонæг цæхæрмæ дары. 
Дуарæй чысыл мидæгдæр Мыртаз, Грига æмæ Илыкъ дынджыр 
галы цармыл стыгъд галы уæнгтæ кæнынц æмæ сæ ’фснайынц. 
Иудзырдæй, алчидæр сæ фæдисоны архайдæй архайы. 
111 

Дзебыс райгондæй кæсы куы Хъандомæ, куы та йæ иннæ 
фырттæм. Æвæццæгæн, æнхъæлмæ кæсы физонæг ацæттæмæ. 
Уæдмæ галы уæнгтæ афснайдтой. Илыкъ галы сæр зæххæй сис- 
та, фæсдуармæ йæ къуыдыр æппарæгау бакодта æмæ даргъ фынг 
Дзебысы раз авæрдта. Иннæтæ дæр куы ’рбадтысты, уæд Хъан- 
до физонæг цъысцъысгæнгæ фынгмæ ’рбахаста. 
Баймæт арф мæсты улæфт ныккодта æмæ йæхи афарста: 
«Цымæ та кæй бабын кодтой, кæй гал та ’рбаргæвстой? Гъе 
джауыртæ, бавзарæм ныр, искæй тугвæллойæ куыд цæрын хъæуы, 
уый, æмæ йæ хъыримаг рудзынгæй сабыргай бадардта. Фехсы- 
ныл нæ тагъд кодта, хæрыныл уал æрбадой, зæгъгæ. 
— Уæ хæцæнгæрзтæ хæстæг æрбайсут, мæ хуртæ. Цы нæ 
вæййы, æппæтæй хи бахъахъхъæнын хорз у. Уæд та ныл исчи 
æдзæттæйæ сæмбæлд, — загъта Дзебыс йæ фырттæн. 
Хъандо фæхудт æмæ æртхъирæнгæнæгау загъта: 
— Мæнмæ тыхгæнæг чи фæзына, уый зонæд, йе ’намонд фæн- 
дагыл кæй ныллæууыд, — æмæ фæкаст тæрхæгмæ йæ хотыхмæ. 
«Фæлæуут, иууыл сымах нæ хæтдзыстут амондджын фæнда- 
гыл», — йæхинымæр бакодта Баймæт. 
Куыд, цы, фæлæ Баймæт ныддардта фæрссагæй хъыримаг: 
Хъандомæ. Фæлæ Баймæты топпы гæрах æмæ Хъандойы фестын 
баиу сты æмæ ма топпы нæмыг бацыд Хъандойы уæраджы. Ин- 
нæтæ уыцы иу сæррæтт фæкодтой, сæ хотыхтæм февнæлдтой. 
Кæстæр, Илыкъ, галдзарм раскъæфта æмæ йæ артыл амбæрзта, 
цæмæй фæрссагæй чи ’хсы, уый сæ бындзагъд ма фæкæна. 
Хæдзар æваст фæталынг. Баймæт ма цалдæр гæрахы бакодта 
зæрдаивæй, фæлæ фыдызнæгтæм йæ топпы иæмыг хæстæг нал ба- 
цыд. Баймæты зæрдыл æрбалæууыд, дуар сыл æддейæ сыхгæнын 
кæй хъæуы, уый. Ратæррæст-ма кодта, бæргæ, фæлæ ферæджы. 
Дзебысы æртæ фырты феддæ сты хæдзарæй. Баймæтæн куы ницы- 
уал фадат æрцыд, уæд уыцы иу сæррæтт акодта хъæууынгты æмæ 
сæ хæдзары бамидæг, йæ хуыссæны аныгъуылд. Фæдисы адæм Бай- 
мæты йæ хуыссæны куы ссардтой, уæд Дзебысы фырттæн бауай- 
дзæфтæ кодтой, зæгъгæ, уе знаг æндæр чидæр уыди, сымах та мæнæ 
рæстаг лæппуйы марынмæ ’рбацыдыстут. Куыддæртæй ныйиргъæв- 
той Дзебысы фыртты, æмæ уыдон хæдзармæ ацыдысты. 
Зæронд Хъæцлæу рахъуыды-бахъуыды фæкодта, зæгъгæ, 
кæрон скæнын хъæуы ацы хæрамдзинадæн, нæ фыдыфырттæй 
Схъæлаты фыртты ’хсæн, цалынмæ мæ кæстæртæ не сфизонæг 
сты, уæдмæ. 
Иуизæр Хъæцлæуы кæстæртæ куыстæй куы ’рцыдысты, уæд 
сæм басидт. Лæгтæ уайтагъд æрбамбырд сты Хъæцлæутæм æмæ 
йæ разы уырдыг слæууыдысты. 
Зæронд Хъæцлæу арф ныуулæфыд æмæ сын афтæ: 
— Зæгъут-ма, мæ кæстæртæ, кæдмæ нæ хынджылæг кæной 
Дзебысы фырттæ? 
112 

Кæстæртæ сæ бынæтты базмæлыдысты, кæрæдзимæ бакас- 
тысты. 
Доти афтæ зæгьы: 
— Зæгъ, Хъæцлæу, дæхæдæг, цы бакæнæм? 
Хъæцлæу йæ миты хуызæн урс зачъе адаудта йæ дæрзæг армы 
тъæпæнæй æмæ зæхмæ йæ цæстæнгас аздæхта. Кæстæртæ 
ихъæлмæ кастысты, цы зæгъдзæн сæ хистæр? Хъæцлæу йæ къæ- 
лæтджыны базмæлыд, йæ цæст ахаста йæ цуры уæвджытыл æмæ 
мæсты хъæлæсæй райдыдта: 
— Не знæгтимæ иу мыггаг стæм, мæ хуртæ. Уыдон Схъæлайы 
фыртыфырттæ, мах Гуацъæйы зæнæг. Схъæла æмæ Гуацъæ Ба- 
гайы хъæбултæ уыдысты. Цæй, ныр цы чындæуа? Иу къухмæ 
кард райс æмæ иннæйы ракæн. Фæлæ дарддæр нал ис быхсæн. 
Хæмыц, нæ хуыздæр, хи хъæбулау æй уарзтон. Цæхх-къæбæрæй 
йæхи уарзын кодта адæмæн, æгас комбæстæн æмæ йæ уыцы лæг- 
бирæгьтæ сыджыты хай бакодтой. Уый фæстæ Баймæты аныхъуы- 
рынмæ хъавыдысты, æмæ сыстад æмæ абырæг алыгъд. Иннæ ха- 
бæрттыл æз нæ дзурын. Фæлæ кæрон скæнын хъæуы æнаггæг- 
тæн, науæд æгæр фæтугдзых сты æмæ... 
— Зæгъ, дæ хорзæхæй, Хъæцлæу, хъусæм дæм нырмæйау, — 
райхъуыст ныхæстæ. 
— Гъе æмæ уæдæ иу цонгæй иннæйы ракæнын кады хъуыддаг 
нæу. Фæлæ уæ цы фæнды? Цонг куынæуал бæзза, куы рисса, 
кусгæ куынæ кæна, хæрам куы хæсса æмæ йын хосгæнæг хос 
куынæуал ара, уæд, мæ хуртæ, цæйнæфæлтау иннæ буармæ хæ- 
рам бахæсса æмæ лæджы буар æгасæй фæнизæфхæрд уа, фæлтау 
æй алыг кæнын хъæуы æмæ иннæ буар æнæсахъатæй баззайа. 
— Æгадæй цæрыны фæлтау — кадджын мæлæт! Зæгъ, Хъæц- 
лæу, цы нын амоныс? — йæ бандонæй фестгæйæ, фæхъæр кодта 
Борсæ. 
— Уæдæ мæм хъусут, кæд мæ уынаффæ уæ зæрдæмæ фæцæуа, 
уæд уый хуыздæр, кæд нæ, уæд æндæр исты æрхъуыды хъæуы. 
Мах Схъæлатæм туг бафидынмæ æнхъæлмæ кæсæм ныр ауал азы, 
фæлæ нын иу сæныччы хъус дæр нæ ратдзысты. Æмæ нæ, мæ 
хуртæ, цалынмæ бындзагъд нæ фæкодтой, уæдмæ цæй æмæ сара- 
зæм афтæ: фынг скæнæм, мæ хуртæ, фынг, уыцы налæттæн... 
— Мах? — афарста мæстыйæ Доти. 
— О, мах. Уый уæм худинаг ма кæсæд, фæлæ мæм хъусут. 
Æрбахонæм сæ æмæ сæ хæрд, нозтæй хорз фенæм. Куы срасыг 
уой, уæд уæ хъару æмæ уæхæдæг. Афтæ куы нæ бакæнæм, уæд 
уыдонæй иу куы амæла, махæй æртæ фæмард уыдзæн. Куыд уæм 
кæсы мæ уынаффæ, мæ кæстæртæ? 
— Хорз, иттæг хорз уынаффæ у! 
— Уæдæ сæм æз лæг баминæвар кæндзынæн, сымах æрцæттæ 
кæнут æппæтдæр: хæрд, нозт. Бæгæны бахсидут, кусæрттæгтæ 
рахицæн кæнут. Æрмæст уæ фæдзæхсын, алчи уæ йæхицæн ар- 
хайæд, йе ’взагæн уæ алчи хицау уæд. Нæ уынаффæ цæмæн, цæй 
8 Билзырты Днмитр 
113 

тыххæй у, уый мачи срæдийæд æндæр искæмæн. Науæд ныры 
дуджы ныхас дугъы бæх у, æмæ нæ бындзагъд, быныскъуыд 
æрбакæндзысты. Фæлхас куы сцæттæ уа, уæд ма фæсиддзынæн 
уе ’ппæтмæ æмæ ма аныхас кæндзыстæм. Алкæмæн хицæн хъуыд- 
даг уыдзæн кæнинаг. 
Хъæцлæу куыд загъта, афтæ Гуацъæтæ сæ фосæй нард ку- 
сæрттæгтæ рахицæн кодтой. Цæджджинаджы бæгæны бахсыс- 
той, карз арахъхъ рауагътой. 
Æнæхъæн комы айхъуыст уыцы хабар æмæ сыл бирæтæ æххы 
ту кодтой, сæ туджджынтæн фынг кæй кæнынц, уый тыххæй. Чи 
та æнæууæнк кодта, зæгъгæ, цыдæр хинæйдзаг хъуыддаг бакæни- 
наг сты. Фæлæ бæстонæй сæхицæй дарддæр ничи ницы ’мбæрста. 
Хъæцлæу æвæстиатæй æрцагуырдта дзырддзæугæ лæджы æмæ 
йæ барвыста Дзебысмæ ахæм фæлмæн ныхæстимæ: 
«Иу туг, иу стæг стæм. Багайы кадджын æмæ æхсарджын 
мыггагæн æрвнæрæгау хъуыстгонд уыд йæ тых, йæ хъару. Æцæ- 
гæлон мыггæгтæ нæ æдас кæй не сты, уый сымахæн, стæй уæд 
махæн зындгонд у. Фæлæ фыдбылыз фæкуыси не ’хсæн æмæ 
æнамонды хъуыддаг февзæрд нæ уæзæгыл. Дæ фырттæ амардтой 
Хæмыцы. Туг бафидын æгъдаумæ гæсгæ сымахæн æмбæлы. Фæлæ 
сымах туг мах туг дæр у. Махæй Хæмыц кæй фæхъуыд, уый 
сымахæн дæр æрвадæлтæй иуы ’рбайсæфт у. Цæй æмæ бадзæ- 
бæх, бараст уæм æмæ нæхи тугæй нæхи мауал ахорæм, кардæл- 
вæстæй кæрæдзимæ мауал цæуæм. Топпы кæсæнæй кæрæдзи ма- 
уал агурæм. Кæрæдзийыл нæ цы фыдбылызтæ бафтыдтой, уымæн 
скувынæн фæлхасæн цы хъæуы, уый — мæнæй. Æрмæст уæ сæрмæ 
бахæссут, æмæ нæ фынгмæ ’рбацæут. Нæ цæхх, нæ къæбæры 
фæрцы бафидауæм, мæ хуртæ, æмæ дарддæр амæй фæстæмæ 
хæларæй цæрæм. Æмæ бахъуаджы сахат не ’хсарæй кæрæдзийæн 
баххуыс кæнæм. Нæ лæгбæрцæй кæрæдзийæн ныфс уæм». 
Дзебысæн минæвары лæг ахæм зæрдæмæхъарæн ныхæстæ куы 
ракодта, уæд бабуц. Йе схъæл урс рихитæ аздыхта æмæ афтæ 
зæгъы: 
Сæрæй, нырма ныр бафиппайдтой, мæ фырттæ хъæбатыр кæй 
сты, уый. Цæй, кæдсæ афтæ фæнды, уæд, гъа, зæгъгæ, æмæ йæ 
цæнгтæ байтыгъта. Йæ фырттыл йæ цæстæнгас ахаста æмæ Хъан- 
домæ бакаст, зæгъгæ, уæ куыд фæнды. 
Хъандо фембæрста йæ фыды хъуыды æмæ рабадт йæ хуыссæн- 
уаты. Цæвиттон, нырма йæ уæраджы цæф бынтон нæ бадзæбæх 
æмæ мæстæй тъæппытæхаугæ загъта: 
— Фидаугæ бакæнæм, фæлæ уыцы кæвдæсард абырæг кæй 
фæлыгъд, уый мæм цыдæр дызæрдыг æвзæрын кæны. Чи зоны, 
æмæ мын мæ къах уыцы дзæгъæл дзынга фелхыскъ кодта сусæ- 
гæй æмæ уымæн атахт. Æниу мын бафидыды фæстæ кæдæм аир- 
вæздзæн. Ныр мæнæ мæ къахыл слæууынхъом фæдæн æмæ а 
лæппу йæ тых бавзардзæн уыдонимæ. Цард та йæхæдæг домдзæ- 
ни, цы хъæуы æмæ куыд аразгæ у, уый. 
114 

Баймæт абырæг куы алыгъд, уый фæстæ Саучызг кæугæ æмæ 
циугав æрвыста йæ бонтæ. Хæдзары муртæм æркæсæг нал уыди. 
дцæргæ сылгоймаг йæ тыхы фæрцы ницыуал ссарынхъом уыди 
æмæ-иу бирæ хатт рафæнд кодта, цæмæй ацы хъизæмармæ ма 
кæса æмæ йæхи къухæй йæхи амара. 
Куыд, цы, уый дардыл у, фæлæ минæвар лæг фæстæмæ æрбаз- 
дæхт Хъæцлæумæ æмæ йын рахабар кодта, зæгъгæ, ком радтой 
уыцы æнæрцæф Дзебыс æмæ йæ фырттæ бафидауыныл. 
Хъуыддаг скъобор. Фынгмæ сæ хъуамæ æрбахуыдтаиккой са- 
батизæр. Æмгъуыд рæстæгмæ ма баззад дыууæ боны. 
Гуацъæтæ зынгæвæрдау цæттæ уыдысты. Æрмæст ма кусæрттæ 
æнæконд уыдысты. Иу изæр та Хъæцлæу раст фæсахсæвæр фæ- 
дзырдта йæ зæнæджы зæнæгмæ. 
— Айразмæ уын кæй фæдзырдтон, уыцы хъуыддæгтæ сæ къа- 
хыл слæууыдысты. Фæцис нын фадат, цæмæй уыцы æнаггæгты 
быныскъуыд скæнæм, нæ фыййау сæрвæты лæгбирæгътæй йæ ри- 
уыдзаг æдасæй сулæфа, нæ сабитæ æмбæхсгæ мауал цæуой, нæ 
кæстæрты хуыздæр æмæ хъæбатырдæр абырæг мауал хæта æмæ 
йæ хъомылгæнæг мад тæригъæдæй мауал мæла. Лæгдзинады сæр 
уæ бахъуыд. Æрмæст уыцы лæгбирæгътæм афтæ бавналæн нæй. 
Хъандо та йæ гаччы сбадт, мæ хуртæ. Æнæрабадгæ куы фæуыдаид, 
уæд нын иннæтимæ тынг æнцон архайæн уыдаид, фæлæ уыцы 
налат тынг хъаруджын у. Иу лæг уымæн йе ’нгуылдз дæр нæ фæ- 
тасын кæндзæн. Доти, ды сбаддзынæ йæ уæллаг фарс. Борсæ, ды 
— йæ дæллаг фарс. Æз æнхъæл дæн, æмæ йыл дыууæйæ фæтых 
уыдзыстут. Тома, дæ бæрны фæуæд Мыртаз. Уый тыхæй тынг 
тæссаг нæу, фæлæ йæ фезмæлд рæвдз у. Кардæй — арæхстджын. 
Фæлæ йыл æнæнхъæлæджы дæхи куы ныццæвай, уæд дæ къухты 
бафтдзæн. Майыр, ды, мæ къона, Григайы æмкар дæ. Уыимæ бав- 
зар дæ хъару. Йæ рухс ын аталынг кæн æвиппайды. Баймæт ам 
куы уыдаид, уæд нæ хъуыддаг бирæ рæвдздæр уыдаид. Нæ цоты 
кæстæр — Цъæхил, Дзебысы фырттæ нæ чындзаджы æрдавынмæ 
кæмæн хъавынц, худинаджы ном ныл тынгдæр кæй тыххæй æвæ- 
рынц, уыцы Илыкъы ды хъуамæ фæкæнай æдзæммард. 
Сылгоймæгтæ уыцы рæстæджы къонагæрон æндзыгæй лæу- 
уыдысты зæхмæ кæсгæ, æмæ афтæмæй хъуыстой Хъæцлæумæ. 
Иудзæвгар ницыуал райхъуыст Хъæцлæуы дзыхæй, стæй уæд 
йæ цæсгом аздæхта сылгоймæгтæм æмæ та дзуры: 
— Сымах та, мæ хуртæ, архайут нуазæнтæ дæттыныл, — Сау- 
чызгмæ дзуры уæлдай æнкъарддæрæй, — чындз, дæуæй кæд тынг- 
Дæр фефсæрмы уаиккой. Дæхи-иу схъæлдзæг кæн, æмæ арахъ- 
хъы нуазæнтæ дæтт дзæбидыры сыкъайæ. Нæхи лæппутæн аивæй 
дæттут фылдæр бæгæны, цæмæй сыл нозт ма фæтынг уа. — Æз 
æндæр ницы зæгъинаг дæн, — æмæ йæ цæст ахаста йæ кæстæр- 
тыл, зæгъгæ, куыд уæм кæсы. 
— Æппæт дæр бакæндзыстæм, — загъта кæстæр Цъæхил. 
— Бакæндзыстæм, уый Хуыцау зоны, мæ хуртæ. Цалынмæ 
115 

сырд рамарай, уæдмæ цармæй ныфс ма бавæр. Де знаджы та, 
цалынмæ топпыкæсæнæй суынай, уæдмæ гæрах ма фæкæн, на- 
уæд дыл йæхæдæг фæтых уыдзæн. Тынг уæ фæдзæхсын, арæхст- 
джын ут, мæ хуртæ, рæгъытæ кæнут, мидбыл хъæлдзæг худ- 
тимæ. Æз дæр хъуыддагæй мæхимæ хæс исын, цæмæй мыл уæ 
зæрдæ ма фæхуда. Дзебысы фæлитойы та мæ бæрны бакæнут. 
Ныр цал æмæ цал азы нал сластон мæ фæтæн сау хъама, йæ 
кæрддзæмы мын нызгæ. Гъе æмæ йæ сфæлварон. Чи зоны ма 
уыцы сырды стджытыл схæца, — загъта æмæ тыххудт бакодта. 
— О, рох мæ кодта. Дзырд рацæудзæн мæнæй. Хорз куы срасыг 
уой, уæд æз зæгьдзынæн: уæ куыст кæнут нуазæнтæй. Гъе уæд — 
уæ хъару æмæ уæхæдæг. Æцæг-иу уæ куыст бакæнут æвæстиатæй. 
Æндæр ницы зæгъинаг дæн. Хуыцау уын бантысын кæнæд уæ 
фæндтæ уæхи фæндиаг. Ныр та уал цæут æмæ уæ алчи дæр баулæ- 
фæд, райсом та кусæрттæ-æндæртæ цæттæ кæнын хъæудзæн. 
Æнæхъæн æхсæв нæ бафынæй сты усæй, лæгæй Гуацъæтæ. 
Саучызг сæгæйдзаг хæдзары йæхи, кæугæ æмæ ниугæйæ, фæ- 
хордта. Йæ лæджы амард, йæ лæппуйы абырæг фæлыгъд, йе 
’ппæт æфхæрдтæ йæ зæрдыл æрлæууыдысты. Йæ дудгæбæттæ 
цыма ныр федта, уыйау куыдта æмæ ниудта. 
Дыккаг бон хур йæ был куы сдардта, скæсæнырдыгæй хохæй- 
хохмæ тын куы анывæста, уæд Гуацъæты уынгтæ æмызмæлд сис- 
ты. Сылгоймæггæ дон хастой. Хъæцлæу æппæтмæ йæ цæст дардта. 
Лæппутæ талынг æмæ даргъ тыргъы бадæнтæн дынджыр 
хъæдтæ авæрдтой. Кусæрттæгтæ ’рбакодтой æмæ сæ аргæвстой. 
Фæздæг арвыл æмбæлын байдыдта. Нард фысы фыд стыр аджы 
бафтыдтой. Сау бæгæны дынджыр тæгæр гарзы сæрсæргæнгæ йе 
’нхъизынæй нæма ’рынцад. Уалынмæ та хур дæр дард кæдæмдæр 
фæлыгъд, атылд фæсхохмæ. 
Æризæрмилтæ. Хъæцлæуы æрвыст лæг Гуацъæты уынгмæ ’рба- 
кодта Дзебыс æмæ йæ цыппар фырты. 
Саучызг хæдзармæ бауад, йæ рустæм фæлæбурдта. Афтæ йæм 
фæкаст, цыма дæлæ уынгмæ æрбахастой Хæмыцы мард, цыма 
Баймæты мард фехъуыста. Ныхъхъарæг кæнынмæ йæ бирæ нал 
хъуыди. Фæлæ йæ зæрдыл æрбалæууыд зæронд Хъæцлæуы фæ- 
дзæхст, зæгъгæ, уæхи-иу сæм хъæлдзæгæй равдисут. Æмæ йæ 
кæуындзæг нынныхъуырдта. Йæ судзгæ цæссыгтæ асæрфта æмæ 
змæлын райдыдта. 
Уалынмæ фынгтæ æрæвæрдтой. Æгъдаумæ гæсгæ æрбадын 
кодтой туджджынты Хъæцлæуы дзырдмæ гæсгæ. Фæлæ иу хъуыд- 
даг уый уыди, æмæ Дзебыс æмæ йæ фырттæ ’рбадтысты хæстæв- 
вонгæй, — топпытæ сæ къухæй зæхмæ дæр не ’руагътой. Иу сы- 
быртт ничима кæны. Цæвиттон, цалынмæ дыууæ туджджыны 
кæрæдзимæ нуазæнтæ авæрой, кæрæдзийæ хатыр ракурой, уæдмæ 
сын ныхасгæнæн нæ уыди. 
Æвзаргæ лæг сыстад, йæ цæст ахаста фынджы фарсмæ бад- 
джытыл æмæ райдыдта: 
116 

— Уæ, Багатæ, æз сымахæн æцæгæлон нæ дæн. Кадджын, 
^хсарджын у Багайы мыггаг. Фæлæ уæ кæрæдзимæ мæлæт кæй 
Хс’ессут, уый у æнамонддзинад. Цæй æмæ ’рцæугæ æнамонддзи- 
нæдтæ ’нусмæ дæлдзæх фæуæнт, сымахæн та Хуыцау уарзоидзи- 
цад раттæд. 
Бирæ зæрдæмæхъаргæ ныхæстæ фæкодтой иннæ минæвар 
лæгтæ дæр, стæй уæд фыццаг Хъæцлæу æмæ Дзебысæн сæ кæ- 
рæдзимæ нуазæнтæ авæрын кодтой. Уый фæстæ иннæтæ дæр 
райстой кæрæдзи нуазæнтæ æмæ та ’рбадтысты. Гаджидаутæ 
фæтынг сты. Рæгьгæнджытæ нæртонæй лæвæрдтой йедзаг дзæ- 
бидырты арахъхъ æмæ сау бæгæны. Хъæцлæуы амындмæ гæсгæ 
Дзебысы фырттæн фылдæр — арахъхъ, къаддæр — бæгæны. Сæхи 
лæгтæн та фылдæр — бæгæны, къаддæр — арахъхъ. Сылгоймæгтæ 
рæгъытæ систой, нуазæнтæ дæттынц Дзебысы фырттæн. Сау- 
чызг фынгмæ ’рбацыд, йæ цæст ахаста Дзебысы фырттыл æмæ 
хъæлдзæгæй дзуры: 
— Ферох уæд æппæт дæр. Нæ лæджы амард сымахæй дæр 
уыди иу лæджы фесæфт. Æз — æркæнæггаг, сымах та мæнæ мах 
лæппутимæ ’фсымæртæ. Абонæй фæстæмæ уын лæггад кæндзы- 
пæн чындзы лæггадæй, — æмæ сыл хъæлдзæгæй райдыдта уый 
дæр йедзаг дзæбидыртæй рæгъытæ кæнын. 
Хорз срасыг сты Дзебыс æмæ йæ фырттæ. Хъæцлæу, а ныр 
фæхъæр кæна «уæ куыст кæнут нуазæнтæй», зæгъгæ, афтæ Цъæ- 
хил фыдызгъæлтæ лыгтæ кодта æмæ фырцырдæй йæ хъама тæ- 
бæгъы аирвæзт. Хъуыддаг йæ райдианмæ куы ’рцыди, уымæй 
чысыл раздæр иу æнарæхст сылгоймаг хъама йæ аууæтты ’рба- 
давта æмæ йæ Цъæхилмæ авæрдта. Дзебысы фырттæн ма уæд цы 
бамбарын хъуыди, ацы бафидауыны фынгыл Хъæцлæуы кæстæртæ 
цы бакæнинаг уыдысты, уый. Уайтагъд сæ бынæттæй фæтæррæ- 
стытæ кодтой, фæфæлдæхтытæ кодтой фынгтæ, сау бæгæны але- 
уахи кодта зæххыл. Хъæр, хъæлæба сси хæдзар, цырæгъты рухсмæ 
’ндон кæрдтæ ферттывтой. Иудзырдæй, кæрæдзи хъуамæ ныц- 
цагътаиккой. Фæлæ, цыдæр амондæн, Дзебысы фырттæ лидзынмæ 
фесты. Зæронд Дзебысы раст къæсæргæрон чидæр ацахста. Хъуа- 
мæ йын йæ сæр акъуырдтаид, фæлæ Хъæцлæу фæхъæр кодта: 
— Уæхи худинаджы нымæты ма стухут, зæрондæй уæ маст 
райсыны фæнд ма скæнут. 
Ууыл ахицæн туджджынты фидыд. Фыдæхдзинады артыл 
Цæхæр тынгдæр бакалд æмæ ноджы тынгдæр сцырын. 
Гуацъæтæ сæхи хъахъхъæдтой. Æнæ хотыхæй уынгмæ нал цы- 
Дысты, сæ сылгоймæгты æнафоны донмæ дæр нал уагътой. Дзе- 
бысы фырттæ сæ фæстæ зылдысты. Иу сæрдыгон бон хъугомы 
сæрмæ хъæды суадысты, цæмæй Гуацъæты истæмæй фелхыскъ 
кæной, хыл ракъахой. Хъæдмæ куы ссыдысты, уæд, Лæгъзкъуыл- 
Дьщ æй хонынц ныр дæр ма, уым диссаджы суадон ис, фæлладæй 
Дзы анызтай, уæд уæнгтæ фæрог вæййынц, зæрдæ цины улæфт 
скæны. Гъе æмæ дын уыцы суадонæй банызтой, сæ хотыхтæ цъæх 
117 

зæлдаджы хуызæн кæрдæгыл ’рæвæрдтой æмæ ’рбадтысты. 
Уалынмæ фæтæны бынæй ныззарыд Гуацъæты фыййау. Зарæг 
анæрыд кæмтты æмæ дард кæмдæр байсыст. 
Дзебысы фырттæ кæрæдзимæ бакастысты. Сæ хистæр æфсы- 
мæр Хъандо загъта: 
— Гуацъæтæ æгæр æдасæй райдыдтой цæуын. Кæсут, сæ 
фыййау куыд æнæмæтæй зары йæ зæрдæйы дзæбæхæн. Æвæц- 
цæгæн нæ байрох кодта уыцы фыййау. Цæй æмæ йын бацамо- 
нæм, зарын куыд хъæуы, уый. Ауай, Илыкъ, æмæ фыййауы йæ 
дзуджимæ ардæм ратæр. Абон та нæртон сихор хъуамæ бахæрæм! 
Илыкъ уайтагъд суадоны цурмæ ’рбатардта Гуацъæты фос. 
Фыййау чысыл фалдæр æрлæууыди æмæ зæхмæ ныккаст. Йæ 
зæрдæ фыртæссæй йæхи къултыл хоста. 
Хъандо фыййауыл фæхъæр кодта: 
— Уым цы дæ был æруагътай, хусгуыбын! Хæстæг рацу æмæ 
уæртæ уыцы гуымыдза хуыскъ фысы рацахс. 
Фыййау йæ кæуындзæг нал баурæдта, йæ уæнгтæ базыр-зыр 
кодтой æмæ кæугæмхæццæ загъта: 
— Уæ хорзæхæй, мæ фыстæй мын ма аргæвдут, фæлтау... — 
загъта æмæ ныккуыдта. 
Лæгбирæгътæ нæ батæригъæд кодтой фыййауæн. Хъандо топп 
фæцарæзта фысмæ. Фæцыд гæрах. Фыс ма хæрдмæ фæхауд. 
Иннæ фос уалдзыгон сæлæф миты зæйау ныггуылф кодтой æмæ 
хъæуы бамидæг сты. 
Цæф фыс ма тугкалгæ сæ фæстæ алыгьд, фæлæ уаитагьд æрхауд. 
Уæд та Хъандо фыййауæн тызмæгæй загъта: 
— Уайгæ ныртæккæ уæхимæ. Гуацъæтæ диссаджы нозт ара- 
зынц, зæгъ сæ чындзытæн æмæ нын иу дурын арахъхъ æмæ уæли- 
выхтæ кæд рарвитой, уæд хорз, науæд сæ лæгтæй идæдзæй аз- 
зайдзысты! Бамбæрстай? 
Фыййау ницыуал сдзырдта, хъæуы ’рдæм лидзынмæ фæци. 
Лæгтæй хъæуы ничи уыди, алчи куысты уыди, фæлæ сылгой- 
мæгтæн тагъд-тагъд радзырдта Дзебысы фыртты домæн. 
Саучызг мæстæй рахсыст, æмæ уæд чындзытæн тарстхуызæй 
афтæ зæгъы: 
— Цард уын фестон, ауайут æмæ ацæттæ кæнут, науæд та ныл 
судзгæ бонтæ акæндзæн. Дæ-дæ-дæй, сынтытæ та æнхъæлмæ 
кæсынц холымæ. Фæцырд ут, цалыимæ лæгтæ куыстæй нæма 
’рыздæхтысты, науæд та ныл туджы зæйтæ рацæудзæн. 
Чындзытæ, тæрсгæ-ризгæйæ, цæттæ кодтой уæливыхтæ. Са- 
учызг стыр дурыны арахъхъ æрцæттæ кодта. Фæстаг уæливых 
арты цæхæрæй куыд райстой, афтæ мæнæ хæдзармæ ’рбацыд 
Доти. Фынгыл уæливыхтæ æмæ дурын куы ауыдта, уæд бахъæл- 
дзæг æмæ афарста: 
, — Абон исты стырбон у, мыййаг? 
Саучызг, цæмæй чындзытæй мачи срæдийа, зæгъгæ сæ Дзе- 
бысы фырттæм æрвитæм, уый тыххæй фæцырд æмæ йын, йæхи 
тыххъæлдзæггæнгæ, загъта: 
118 

— Æмæ æнæ исты Стырбоны дзæбæх сихор ничи хæры? 
у.едмæ фæзындысты иннæ лæппутæ дæр, æмæ та Борсæ дæр 
мидбылхудгæ бацин кодта: 
— Æз нæ зонын, цы, æфсинтæ кусæгæн йе ’рцæуынмæ ахæм 
сихор хъуамæ ацæттæ кæной! Науæд мын нартхоры кæрдзыны 
хус къæбæр мæ хурх ныххафта. 
Дотийæн йæ зæрдæ цыдæргъуызон къæпп кодта æмæ ныллæг 
хъæлæсæй йæ ус Фырдæуызы афарста: 
— Саучызг мæ, æвæццæгæн, хынджылæг кæны. Зæгъ-ма, цæ- 
мæн ахæм сихор сарæзтай? 
— Ау, куыд цæмæн? Уæ тугвæллойæ абон уæддæр бахæрут 
дзæбæх хæринаг. 
Ницыуал загътой Гуацъæты лæгтæ. Æрбадтысты дзаг фын- 
гыл. Хъæцлæу мусонджы сæр хуыссыди йæ кæрцы къæридыл. 
Йæ зæронд стджытæ хурмæ тавта. Уымæ дæр фæдзырдтой æмæ 
сæхи хорз федтой, уæдæ цы уыдаид! Изæры фыййау фос куы 
’ртардта, уæд æй Саучызг бафæдзæхста, цæмæй фыс аргæвдыны 
хабар ма зæгъа лæппутæн. Куы йæ бафиппайой, уæддæр-иу зæгъ, 
бирæгъ æй ахаста, зæгъгæ. 
Изæры зæронд Хъæцлæу кæртмæ бацыд, фосыл йæ цæст аха- 
ста æмæ фыййауы афарста: 
— Дæ фыстæн сæ нарддæр ам куынæ ис, уæд дын кæм ис? 
Фыййау ма бæргæ афсон кодта, бирæгъ æй аскъæфта, зæгъгæ, 
фæлæ зондджын Хъæцлæу уайтагъд фембæрста хабар æмæ йæхи- 
нымæр сагъæсгæнгæ загъта: 
— Æцæг æй аскъæфта бирæгъ, уый зонын. Фæлæ хъæды би- 
рæгъ нæ уыди. Дзебысы лæгбирæгътæ йæ ахордтой, æвæццæгæн. 
Дзебысы фырттæ бонæй-бон исджындæр æмæ фæллойджын- 
дæр кодтой искæй тугвæллойæ. Суанг фæсхохмæ дæр лæбурын 
райдыдтой æмæ сæ фыдмæ афтидармæй никуы цыдысты фæстæмæ. 
Иуахæмы та Дзебысы фырттæ ’рбадæлдзæх сты. Гуацъæтæ сæ 
риуыдзаг сулæфыдысты. Мæсыджы цурмæ ныхасмæ дæр цæуын 
райдыдтой. Сæ сылгоймæгтæ уынгты, тæрсгæ æмæ ризгæйæ, нал 
цыдысты. Сæ цæсгæмттыл æнæбары цины уылæн ахъазыд. 
Фæлæ уый бирæ нæ ахаста. Иу æмбисæхсæв хъæугæронæй 
æрбайхъуыст топпы хъæртæ. Уый фæстæ та — зарыны нæрын 
кæмтты. Хъæуы цæрджытæ уайтагъд фембæрстой: Дзебысы 
фырттæ та кæй æрыздæхтысты сæ хæтæнæй. 
Æнæхъæн хъæубæстæ та сагъæсы бахаудтой. Лæгтæй та алчи 
йæ хотых райста. Сабиты æдзæстхизæй уынгмæ нал уагътой. Фæлæ 
адæймагæн цыфæнды тасы ран дæр йæ хъуыддаджы фæстæ æнæ- 
фæцæугæ нæ вæййы. Гъе æмæ иубон, хур нæма скаст, афтæмæй 
Майрæм йæ бæхыл саргъ авæрдта, дзаг хордзентæ саргъыл абас- 
та æмæ зæронд Хъæцлæуæн загъта: 
— Уæ зæрдæ мæм ма ’хсайæд, райсом æнæмæнг зындзынæн. 
Цæвиттон, сæ хъустыл æруади, зæгьгæ, Баймæт æхсæвыгæтты 
119 

æруайы Цадыхъæуы Бигъатæм, — чызг, дам, æй кæмæндæр загъ- 
та, æмæ цæмæй бæстонбæрæг базоной, гъе, уый тыххæй Майрæм 
араст Цадыхъæумæ. Саучызгæн дæр ницы загъта йæ балцы тых- 
хæй. 
Хъæцлæу бафæдзæхста Майрæмы, цæмæй йæхи хъахъхъæна 
уыцы налæттæй. 
Майрæм дæр æдас кæм уыдаид Дзебысы тугмондаг фырттæй, 
фæлæ ныфсæвæрынæн загъта зæронд Хъæцлæуæн: 
— Кæд мыл æнæнхъæлæджы рамбæлой, уæд сæ æз дæр æвы- 
дæй нал ауадздзынæн, — æмæ ацыд йе ’намонд фæндагыл. 
Лæппу хъæдвæндагыл куы ауад, Пацъайы былтыл куы аз- 
дæхт, уæд æм æвиппайды фæндаджы уæлбылæй Дзебысы дыууæ 
фырты Хъандо æмæ Мырзæ æргæпп кодтой. Иннæ дыууæ та сæ 
хотыхтæ ныддардтой Майрæммæ. Майрæм йæ хъамамæ февнæлдта. 
Бæргæ ма йæ фелвæста йæ кæрддзæмæй, фæлæ йын Хъандо æхсар- 
гардæй йе уæхск æрриуыгъта. Майрæмы цонг ныддыз-дыз кодта 
æмæ йæ хъама йæ къухæй æрхауд. Йæ бон базыдта, цыппар лæг- 
бирæгъæн кæй ницыуал ракæндзæн, уый æмæ сын загъта: 
— Цæвут, тугхортæ, цæвут, фадат уын ис. Фæлæ зонут, мæ 
тугкалд æнæхъуаджы нал фæуыдзæн. 
— Дзæгъæлы ма дыв-дыв кæн, фæлæ зæгъ, кæдæм у дæ фæндаг? 
Майрæм ницы дзуры. Уæд æй бæхæй æристой æмæ йæ лыс- 
тæг къуыхтæ скодтой. Йæ цæстытæ йын скъахтой, йæ рихи йын 
стыдтой æмæ йæ Пацъайы доны баппæрстой. 
Гуацъæтæ æнхъæлмæ кастысты Майрæмы æрбаздæхынмæ. Ра- 
цыд иу бон, рацыд дыккаг, фæлæ нæй, никæцæй зынд Майрæм. 
Иуæхсæв дын Хъæцлæу йæхи лыстæны ’руагъта, алы тæссаг 
хъуыдыты фæстæ афынæй æмæ уыны фын: мæнæ Майрæм уады 
бæх фестад æмæ цалдæр бæхимæ дугъы уайы. Йæ хидкалгæ цыма 
’рбахæццæ хъæумæ æмæ уынджы былæй ахауд, æмæ комы лыс- 
тæг згъæлæн баци. 
Стæй та уыны: Майрæмы хæдзар æвиппайды сгуылф кодта 
сырх арт пиллонæй. Уый фæстæ арт æваст фæмынæг æмæ фæны- 
кæй дарддæр хæдзары ницыуал аззад. Æрмæст ма фæнычы сæ- 
рыл даргъ, ногмарды чырын авæрдæуыд. 
Фехъал Хъæцлæу. Фырадæргæй йæ сурхид акалд. Рабадт йæ 
лыстæны æмæ афтæ зæгъы: 
«Уыцы лæппу удæгас нал у. Цæуын хъæуы æвæстиатæй йæ 
агурынмæ». 
Фестад, рауад уынгмæ æмæ æрхæндæг хъæлæсæй фæдисы 
хъæр ныккодта. Гуацъæты лæгтæ сæ хуыссæнуæттæй фæтæррæ- 
стытæ кодтой. Сызмæлыдысты Хъемултайы Багатæ дæр æмæ 
фæфæдис кодтой Цадыхъæумæ. Фæлæ уым нæ разынд. Уæд кæмт- 
ты агурæг фæцæуæг сты. Пацъайы доны астæу уырыл мадард 
бæгънæгæй ссардтой Майрæмы мард, æгасæй дæр йæ буар уыди 
сыхырнайау хуынчъытæ. 
120 

фæдисы адæм Майрæмы марды сынтыл схастой йæ мæгуыр 
ч#дзармæ. Адæм фæкуыдтой, фæхъыг кодтой æмæ йæ йæ сыхаг 
Хæмыцы фарсмæ баныгæдтой. Хисты æрбадтысты. Рухсаг у, рух- 
с-аг, загьтой. Цъæх арахъхъæй æнкъард рæгъытæ фæкодтой. Борсæ 
;Гмæ Доти хисты фынгыл ард бахордтой, зæгъгæ, æгаддзинад сæ 
сæрмæ нал æрхæсдзысты, — Хæмыц æмæ Майрæмы туг райсдзы- 
сты. 
Майрæмы амарды фæстæ Дзебысы фырттæ сæ хæдзармæ куы 
•рбаздæхтысты, уæд цы ’вæлмон фос скодтой, уыдонæй æртис- 
сæдз фысы, дæс хъуджы Цадыхъæуы хæрзизæрæй Бигъаты кæр- 
п,1 бамидæг кодтой. 
Сурандо йæ даргъ сæрыхилмæ бавнæлдта. Кæуынæй йæхи 
хордта. Æгъатыр лæгбирæгътæ æргомæй загътой Бигъайæн, 
зæгъгæ, кæд æгъдаумæ гæсгæ нæ разы кæнут, уæд ныртæккæ 
тыхæй ахæсдзыстæм Сурандойы. 
Бигъа сагъæсты аныгъуылд: цы бакæна, дæтта чызджы Дзе- 
бысы фырт Илыкъæн, æмæ Сурандо æмæ Баймæт кæрæдзи уар- 
зынц. Нысангарз райста. Баймæт ирæдæй ныфс бавæрдта. Арæх 
сæм æхсæвыгæтты дæр æруайы. Æрмæст, цалынмæ уыцы æгъа- 
тырæй иуырдæм æрхауа, уæдмæ Сурандойы ахæсса, уый фадат 
ын нæ уыдис æмæ абырæг хæтыди. Зылди Дзебысы фыртты 
фæстæ, фæлæ сыл никуыма амбæлди. Æгæрыстæмæй, Гуацъæ- 
тæн дæр йæхи не ’ргом кодта. Саучызг дæр нæ зыдта кæм ис, цы 
’рбаци йæ иунæг хъæбул. Бон-изæрмæ фæрадзур-бадзур кодтой 
Дзебысы цыппар фырты. 
Изæры Бигъа йæ бон куы базыдта, уæд йæ дзыхæй хъыпп- 
сыпп нал хауди, фынг æрæвæрдта йæ балбирæгъ уазджыты раз. 
Фæдзырдта йæ чызгмæ. 
Чызг æрбацыд йæ размæ. Йæ сæр йæ риуыл æруагъта. Ставд 
сау дзыккутæ дыууæ быдæй сæвджын синтыл зæу-зæу кодтой. 
Буар фыртæссæй куыд рызти, афтæ дзыккутæ дæр. Стыр сау 
иæстытæ мæстæй сыгъдысты. Сау æрфгуыты ’хсæн разынд уæли- 
выхы уæллаг цъарау ссывтытæ, афтæмæй æдзынæг каст зæхмæ. 
— Мæ чызг, гъеныр дæхæдæг зæгъ, мæнæ дæ чи агуры, уыдо- 
"æи, цы у дæ фæндон. Æз ма дарддæр дзурон, мæ хъару мын уый 
бар нæ дæтты. 
Сурандо йæ кæлмæрзæны кæроныл йæ риумæ ’рбахæцыд æмæ 
^’хгæд хъæлæсæй загъта: 
— Æмæ кæд уыди нæ Иры бæсты, чызг йæ фыды сæрты ахиза 
«рмæ йæхи уынаффæгæнæг скæиа, — йæ хъуыр æрбахгæдта æмæ, 
"^ кæуындзæг уромгæ, феддæдуар. 
Хъандо йæ бадæны базмæлыд æмæ хинæйдзагæй загъта: 
— Гъеныр та ма цы зæгъинаг дæ, дæ чызг йæ фæндон æргом 
кУы зæгъы? Æвæццæгæн, бамбæрста, махмæ йын æнцондæр цæ- 
1>51?н уыдзæн. Искуы ма ахæм хурау рæсугъд, арвау сыгъдæг чызг 
^лхæнæггаг лæппуйы фæстæ фæцыди? 
Бигъа дæр уæлдай нал загъта. Дзебысы фырттæй æрдомдта, 
121 

сæхи къахæй йæм ирæдæн цы фос æрбатардтаиккой, уымæй уæл- 
дай ссæдз фысы æмæ саргъы бæх. 
Хъандо йæ бынатæй фестад. Йæ бирæгъы дзæмбытæ фæй- 
нæрдæм байтыдта, йæ дынджыр хæмхудтæ айвæзта, æмæ хицæй 
æппæлæгау бакодта: 
— Мæ ног лымæн, цы фос ма домыс, уыдон тæккæ райсом 
уыдзысты дæ кæрты. Гуацъæты дзугтæ ма мæ æндæр цы боны 
хорзмæ хъæуынц, — йæ рихи æртхъирæнгæнæгау аздыхта. 
Гаджидаутæ сарæх сты. Бигъа бахъæлдзæг. Йæ чызг ын чы- 
сыл раздæр афтæ кæй загъта: кæд ма уыд, зæгъгæ, æмæ чызг 
йæхи йæ фыды разæй уынаффæгæнæг кæна, уæддæр цæмæй зыдта, 
Сурандойы зæрдæйы цы фæнд сæвзæрд, уый. 
Сурандо хæдзарæй уынгмæ куы рауад, уæд æвæстиатæй хохы 
’рдæм лидзынмæ фæци. Йæхинымæр дзуры: 
«Нæ, лæгбирæгътæ, нæ мæ стондзыстут Баймæты сыгъдæг 
зæрдæйæ. Фæлтау ныртæккæ уæлæ бæрзонд айнæджы сæрæй 
мæхи равзилдзынæн. Мæрдтæм уæ фæлидздзынæн, фæлæ сымах 
хуызæн бирæгъты дзæмбытæм мæхи нæ ратдзынæн», — афтæ 
катæйттæгæнгæ схæццæ Дициджыны бæрзонд айнæджы сæрмæ, 
йæ алфамбылай акаст, афæлгæсыд, фæлæ æгомыг хæхты йед- 
дæмæ ницы суыдта. Сау уæйгуытау æм æдзынæг кастысты. Ар- 
выл ахаста йæ цæст. Арв уыд сыгъдæг. Йæ хъæбысы æнæнымæц 
стъалытæ тæмæнтæ калдтой. Æваст йæ цæнгтæ йæ риумæ ’рбал- 
хъывта æмæ æрхæндæг хъæлæсæй загъта: 
— Кæм дæ, мæ дунейы рухс, кæм? Мæнæ зындоны былыл 
куы ныллæууыдтæн. Хæрзбон, Баймæт, цæуын мæрдтæм, дæ 
фендмæ мæ былтæ ’хсынгæ. Уæ, уæлæ судзгæ стъалытæ, сымах 
фæут ме ’вдисæн. Æмæ ныртæккæ æппæт ам цы фенат, уыдон-иу 
радзурут мæ уарзон Баймæтæн. Уый ам хæхты арæх хæты. Охх, 
Баймæт, æвæццæгæн, дыл ингæны дуæрттæ æхгæд сты æмæ нæ 
зоныс, цы уынгæджы дæн, уый. Æндæра мæм мæрдты дуар дæр 
срæмудзис. Цæй, хæрзбон. Уæлæуыл нæ баиу стæм, фæлæ кæд 
мæрдты... — зæгъынмæ хъавыд, фæлæ зæгъын нал сфæрæзта. 
Йæ цæнгтæ дардыл айтыгъта. Сæр фæстæмæ фæкъул кодта. 
Цæстытæ тыхæхгæд æркодта, æмæ размæ йæхи куыд фесхуыс- 
та, афтæ йæ фæсте кæйдæр фидар къухтæ ацахстой æмæ йæ мæ- 
лæты хъæлæсæй фелвæстой. 
Чызг æваст фæстæмæ фæзылд. Баймæты ауыдта, сонт хъæр 
фæкодта: 
— Баймæт!.. — цыдæр зæгъынмæ ма хъавыд, фæлæ ницыуал 
дзурын бафæрæзта. Баймæты къухы бауадзыг. 
Баймæт куыддæртæй æрчъицын кодта Сурандойы æмæ йае 
бафарста: 
— Мæ дунейы рухс, ацы æнафоны дæ ардæм цы хæйрæджытае 
схастой? 
— Æз мæ фыртыхстæй ам дæн, фæлæ дæу цы Хуыцау февзæ- 
рын кодта мæ уæлхъус? Уæ, иунæг Хуыцау, æвæццæгæн, мын 
122 

6#тæригьæд кодтай æмæ мын мæ ирвæзынгæнæджы февзæрын 
к’одтай мæ цуры. Нæ, æз ныр æнамонд нал дæн! — æмæ йын 
адзырдта, сæ хæдзары Дзебысы фырттæ кæй минас кæнынц, 
Сурандойы тыхæй ахæссынмæ кæй хъавынц æмæ кæй рафардæг 
ардæм, цæмæй йæхи айнæджы сæрæй аппара. 
Баймæты уæнгтæ фырмæстæй сыгъдæг нуæрттæ фестадысты. 
Зæрдæ риуы къултæ рацæйрæмыгъта. Цæстытæ къæлæтыйæстæ 
аисты. Æмæ йæхинымæр загъта: 
«Фæхудæд мыл Сурандойы зæрдæ, фæхудæд мыл мæ фыд 
Хæмыцы зæрдæ, æз ма уыцы æлгъæгты æвыдæй куы ауадзон. 
дйразмæйы æнарæхстдзинадæй ныр мæхи бахъахъхъæндзынæн», 
- æргом та загъта Сурандойæн: 
— Цæуын хъæуы æвæстиатæй, науæд исты фыд сараздзысты 
уыцы налæттæ. 
Сурандо фæсонтау. Йæ разы цæхгæр æрлæууыд æмæ æрхæн- 
дæг хъæлæсæй Баймæтæн загъта: 
— Ма скæн, Баймæт, ахæм фæнд. Ма ацу дæ масты фæдыл 
æмæ тохыл ма слæуу уыцы лæгбирæгътимæ, науæд дын исты 
фыдбылыз сараздзысты. 
Бæргæ ма йæ урæдта Сурандо, фæлæ Баймæты йæ маст рахас- 
та, æмæ Бигъайы кæртмæ кæуылты ’ртахт, уый нæ бафиппайдта. 
Æрмæст Бигъайы кæртмæ куы ’рхæццæ, уæд Сурандойæн загъта: 
— Ауай хæдзармæ, зæгъ дæ фыдæн æмæ йæхи хъахъхъæна, 
цæмæй йыл дзæгъæл нæмыг ма сæмбæла. 
Сурандо хæдзармæ бауад. Алы хуызты тырныдта, цæмæй исты 
’гъдауæй йæ фыдæн бамбарын кæна Баймæты фæдзæхст. Фæлæ 
Бигъа уыди расыг. Йе ’взаг йæ дзыхы нал хатыд. Дзебысы фырттæ 
дæр сæ сæр, сæ фат не ’мбарынц. 
Баймæт нал бабыхста, хæдзарæй йæ хъустыл лæгбирæгъты 
хæццæ ныхас куы ауад, уæд. Уыцы иу сæррæтт бакодта кардæл- 
вæстæй æмæ сыл сонт хъæр фæкодта: 
— Цæттæ лæуут, Дзебысы хъал фырттæ, кæвдæсард Баймæ- 
тимæ уæ лæджыхъæд равдисын бахъуыд! 
Хъандо æмæ иннæ æфсымæртæ уыцы иу сæррæтт фæкодтой 
фынгæй. Сæ кæрдтæ фелвæстой сæ кæрддзæмтæй. Фæлæ Бай- 
мæт, кæй зæгъын æй хъæуы, рæвдздæр архайдта. Уайтагъд Гри- 
гайы уæхск иу цæфæй æрдавта, лæг ахауд æмæ йæ туг зæххыл 
алæсæн кодта. Фæцыд гæрах, æмæ Мырзæ æрхауд зæххыл. Цæ- 
виттон, иннæ хатæнæй Сурандо йæ фыды дамбаца радавта æмæ 
йæ Мырзæйы риуыл фæкодта. 
Бигъа йæхи баппæрста Баймæтыл æмæ кæуынхъæлæсæй загъта: 
— Дæ хорзæхæй, ам сæ мæ хæдзары бындзагъд ма фæкæн! 
Фæлæ ма цы урæдта Баймæты, Илыкъы фæсонтæ кардæй æрри- 
Уыгъта. Фæсонтæй туг фемæхст. Лæппу йæ бон базыдта, къæсæры 
с^рты йæхи раппæрста æмæ дынджыр къæйыл йæ тьæпп фæцыд. 
Баймæт афтæ банхъæлдта, зæгъгæ, Илыкъ фæмард æмæ йæ 
Фæдыл нал рахызт. Аракæс-бакæс кодта хæдзары къуымты æмæ 
123 

сырдтæн сæ тæккæ карздæрыл йæ цæст нал схæцыд, æмæ та 
фæхъæр кодта: 
— Æй, мæнæуи, се ’ппæты разæй дын маринаг чи уыдис, уый 
куы фæлыгьд! 
Цæвиттон, Хъандо Сурандойы дæр дамбацаимæ куы федта, 
уæд бамбæрста, дыууæйæ сæ бындзагъд кæндзысты, æмæ уай- 
тагъд уыцы иу сæррæтт акодта, бæхыл абадт æмæ йæ Хъемул- 
тайы ’рдæм фæцарæзта. Баймæт йæ фæстæ кардæлвæстæй ра- 
тахт хæдзарæй, фæлæ Сурандо йæ размæ фæци. 
— Баймæт, сырдтæй æртæ фæмард... 
— Фæлæ сæ хъыхъхъагдæр аирвæзт! — загъта Баймæт. 
— Уадз æмæ аирвæзæд. Ныр бамбардзæн Хъандо, йæхицæй 
тыхджындæр лæппуйыл кæй фембæлд, уый. Курын дæ, æмæ 
цæуыны фæнд мауал скæн! 
Баймæт Сурандойы тæригъæддæг цæсгоммæ куы бакаст, уæд 
арф ныуулæфыд æмæ йæ кард æруагъта. 
— Фæуæд дæ ныхас, Сурандо, фæлæ абон уа, сом, уыцы би- 
рæгъ мын никæдæм аирвæздзæн. 
Илыкъ, Баймæты кардæй ахъаззаг цæф куы фæци æмæ къæ- 
сæрæй йæхи æфсоны æппæрст куы ракодта, уæд ма тыхтæ-амæлт- 
тæй йæхиуыл схæцыд æмæ хъæдмæ бахылди. Æхсæв уым арвыс- 
та, стæй йæхи куы ’рæмбæрста, уæд куыддæртæй сæхимæ ’рцыд. 
Æнæхъæн комы ’рвнæрæгау айхъуыст, зæгъгæ, Дзебысы фырт- 
ты чидæр фæцагъта. 
Фæлæ чи уыди, уый нал раргом. Хъандо æмæ Илыкъ бæргæ 
зыдтой, чи сæ фæцагъта, уый, фæлæ йæ сæ сæрмæ нæ хастой, 
Баймæт уыди, уый зæгъын. Рæстæг цыд. Илыкъæн нæма байгас 
йæ карды цæф. Уымæ гæсгæ Хъандо иунæгæй зылд Баймæты 
фæстæ. Иу афæдзæй фылдæр рацыд, фæлæ йыл Хъандо нæма 
сæмбæлд. Баймæт цыма зæххы скъуыды аирвæзт, уыйау нал ра- 
зынд. Æгæрыстæмæй, кæм уыд, уый Сурандо дæр нæ зыдта. 
Иудзырдæй, дыууæ туджджыны кæрæдзи агуырдтой, кæрæ- 
дзи фæстæ зилынтæ систой. Сæ иу иннæйы аныхъуырынмæ хъа- 
выд. Нал цыди хъæумæ Хъандо дæр. Фæлыгъд абырæг. Гуа- 
цъæтæй æдас нал уыди. Уæдмæ та Илыкъ дæр рабадт. 
Иу изæр та Гуацъæты лæгтæ мусонгмæ ’рбамбырд сты. Хъæц- 
лæу дæр уым бадти æмæ æнкъардæй зæхмæ касти. Æппынæрæ- 
джиау афтæ бакодта: 
— Уæ, йæ цæрæнбон бирæ фæуа уыцы гуырдæн, Дзебысы 
лæгбирæгъты Бигъайы хæдзары чи ’рафæлдæхта. Фæлæ ма дзы 
абырæг чи фæлыгъд, мæ хуртæ, уый нæ æвыдæй кæй нæ ныууадз- 
дзæн, уый гуырысхойаг нæу. 
Доти къæмдзæстыгæй бакаст Хъæцлæумæ æмæ йын загъта: 
— Исты нын бауынаффæ кæн, дæ хорзæхæй. 
— Цы ма у мæ зонд, уæ рынтæ бахæрон. Мæ сæрымагъз сæ- 
рыкæхцы батад. Зæрдæ риуы баруад, бампылд. Фырмæстæй мæ 
124 

цæстырухс батар. Цы ма зæгъон. Цы ’рцыд, уымæн раздахæн 
нал ис. Фæлæ цы ’рцæудзæн, уымæй хи бахизын хъæуы. 
— Бахай кæн дæ фидар зондæй, нæ зондджын Хъæцлæу. Ай- 
размæйы рæдыд нал фæкæндзыстæм. Не ’нарæхсты аххосæй аир- 
вæзтысты нæ фынгæй! — лæгъстæгæнæджы хуызы загъта Борсæ 
дæр. 
— Майрæм мæрдты дзæнæты бадæд. Уый туг уæ бæсты чи- 
дæр райста, мæ хуртæ, — райдыдта Хъæцлæу, — фæлæ Хæмыц, 
æвæццæгæн, уæлæуыл куыд иунæг уыди, мæрдты дæр афтæ иунæг 
у. Йæ туг абон дæр ма æнæистæй баззад. Иу æнæбары хъуыды 
æрцыд мæ сæрмæ æмæ... 
— Зæгъ, зæгъ, Хъæцлæу, мах цæттæ стæм, — схор-хор код- 
той. 
— Уæлæ Комыхъæуы бынмæ æрдузы кæрон хъæдрæбын цы 
налат Косерхан цæры, уымæн лымæн у Хъандо. Гъе æмæ уыцы 
сылгоймагæн исты зынаргъ дзаума балæвар хъæуы, цæмæй уæ 
къухы бафта Хъандо. Уæ фос, уæ зæхх дæр фæлтау рауæлдай 
кæнут æмæ ацы тæссаджы цардæй фервæзæм. 
Косерхан царди зыбыты иунæгæй. Йæ лæджы амæлæты фæстæ 
фесæфта ирон сылгоймаджы æгъдæуттæ æмæ схæтаг. Дзебысы 
фырттæ арæх сæ рæстæг æрвыстой налат Косерханы хæдзары. 
Æцæг æм афтидармæй нæ цыдысты. Цух æй ницæмæй уагътой сæ 
давæггæгтæй, æмæ сын Косерхан дæр фæрныг фысым уыди цъæх 
арахъхъ æмæ йæ хъахбайдзинадæй. 
Дыккаг райсом Борсæ бæх аифтыгъта. Йæ дзаумæттæ раивта, 
хотыхтæ райста æмæ дзуры йæ усмæ мидбылхудгæйæ. 
— Дæ хорзæхæй, айразмæ дын цы къабайаг балхæдтон, уый 
æмæ мын дæ къухдарæн ратт. 
Куыд, цы, фæлæ Борсæ йæ бæхыл абадт æмæ фæцæуæг Ко- 
мыхъæумæ. Косерханы кæрты æрхызт. Уайтагъд æм Косерхан 
рауад мидбылхудгæ, хæдзармæ йæ бахуыдта. 
Косерхан рагæй бæллыди, цæмæй Борсæимæ слымæн уа. Фынг 
æрæвæрдта Борсæйы размæ æмæ ’рбадт йæ фаллаг фарс. 
— Цæй, мæ хур, исты уал ахæрæм. Фæйнæ сыкъайы аназæм. 
Адæм лæгæн иу ад нæ кæнынц, — райдыдта Косерхан. 
Борсæ фембæрста Косеры налат хъуыды æмæ йæхинымæр 
бакодта: «Уæ, налат сыл, цытæ хъуыды кæны!» — æргомæй та 
йын загъта: 
— Ма тыхс, Косерхан, ницы хъæуы... Æрмæст дæм иу хъуыд- 
Даджы тыххæй суадтæн, æмæ мын кæд мæ фæндон сæххæст кæ- 
най, уæд уый — хуыздæр... 
— Дæ хуызæн цæргæсæн æз «нæ» ницæмæй зæгъдзынæн. 
Æрмæст уал мæ армæйдзаг фен. 
Борсæмæ бадардта йедзаг сыкъа. Анызтытæ кодтой сæ дыууæ 
Дæр, уæдæ цы уыдаид! Косерханы цæсгом артау пиллон уадзы. 
Хæстæгдæр бабадт Борсæмæ: 
125 

— Æз рагæй бæллыдтæн демæ аныхас кæнынмæ, ды та мæ- 
нæй дæрдты зилыс, — загъта ус æмæ йын йæ армытъæпæнмæ 
бавнæлдта. 
— Мæн дæр бæргæ фæндыд, абоны онг дæр мын демæ аныхæ- 
стæн фадат куы уыдаид, фæлæ, дæхæдæг зоныс, Хъандо нæ тудж- 
джын у. Гъе æмæ уый та демæ лымæн у, — афтæ дзургæ йæ 
дзыппæй сласта йæ лæвар. Иннæ дзыппæй та сласта ’взист къух- 
дарæн æмæ йæ Косерханы астæуккаг æнгуылдзыл акодта. 
Косерхан тынгдæр бабуц ис. Цæсгом цæхæр фестад, æркæс- 
тытæ кодта къухдарæнмæ æмæ дзуры мидбылхудгæ: 
— Бауырнæд дæ, Борсæ, ахæм лæвар мын никуыма ничи ра- 
кодта. Мæ уд дæ фæхъхъау фод! — йæ уадулæн ын ныпъпъа 
кодта. 
— Косерхан, уый ницы уадиссаг лæвар у, мæ ис-мæ бон æрдæ- 
гыл уæд дæуимæ, æрмæст мын зæгъ, кæд æмæ дæм цафон æрцæуы 
Хъандо? 
Косерхан фембæрста, Борсæ йын ахæм лæвæрттæ цæмæн код- 
та, Гуацъæты исбонæн йе ’мбис цæмæн дæтты, уый. Исдуг хъуы- 
дыты аныгъуылд, стæй мидбылхудгæ дзуры: 
— Бамбæрстон дæ, Борсæ. Ды Хъандойы амарынмæ хъавыс. 
Кæд афтæ сфæнд кодтай, уæд зæххæй ард бахæр, Хуыцауæй 
сомы бакæн, куыд абонæй фæстæмæ лымæнтæ уыдзыстæм æмæ 
мæм арæх цæудзынæ. 
Борсæйы бæргæ нæ фæндыд ахæм æгъдауæй ард бахæрын, 
фæлæ йын æндæр амал нæ уыди, æмæ Хуыцауæй карз сомы ра- 
кодта. 
Косерхан дурын фынгыл æрæвæрдта æмæ райдыдта дзурын: 
— Хъандо æртæ боны размæ уыд ам. Кæмдæр диссаджы уайаг 
бæх зоны æмæ уый давынмæ фæцыд. Ахсæв нæма ’рцæудзæн. 
Фæлæ сом куы баизæр уа, уæд æнæмæнг æрхиздзæн фæсхохæй. 
Мæн æнæмæнг абæрæг кæндзæн. Æз афтæ бакæидзынæн, æмæ 
йæ æмбисæхсæвтæм нæ ауадздзынæн ацæуын. Стæй йын уæд 
зæгъдзынæн, зæгъгæ, де ’фсымæр тынг рынчын у æмæ йæм ныу- 
уай. Уый ныллæудзæн сæхимæ цæуыныл. Æз йæ фæстæ рухс 
адардзынæн. Сымах уæд зондзыстут, æнæмæнг кæй фæцæуы. 
Гъе æмæ уæд — уæ хъару æмæ уæхæдæг! 
Ууыл фæци йæ ныхас. Борсæйы æрбахъæбыс кодта. Уымæн 
дæр нæ зæгъын йæ бон нал баци... 
Дыккаг бон Борсæ фæдзырдта Доти æмæ Томамæ æмæ сын 
рахабар кодта, знон ын Косерхан цытæ фæдзырдта, уыдон. Загъ- 
та сын, Хъандо абон æмбисæхсæвты кæй æрцæудзæн Косерханмæ. 
— Ацы ’хсæв ма нын куы аирвæза, уæд нæхи къухæй райсæм 
хотыхтæ æмæ нæхи фæцæгъдæм. 
Доти æмæ Томайæн тынг æхсызгон уыди, Борсæ бæстон кæй 
сбæрæг кодта уыцы налаты ’рцыд æмæ Хъæцлæуæн дæр ницы- 
уал загътой. Хур куы ныттылди уæлæ фæсхохмæ, æмæ бон та йæ 
фæстæ агурæг куы фæцыд, афтæ Гуацъæтæ æртæйæ схæрд код- 
126 

той хъæуыбын Косеры хæдзармæ. Доти æрдузы бын йæ мидбы- 
нат æрлæууыд æмæ йе ’мбæлттæн загъта: 
— Иумæ кæй цæуæм, уый нæу раст. Цæй, афтæ бакæнæм, 
#мæ нæ иу аздæхæд, ахизæд донæй нæхирдæм, уæртæ Хъемул- 
тайы бын фæхæрдгæнæны, сисгæрон кæрдойы бын æрбадæд æмæ 
цырд хъахъхъæнæд, науæд ам æрдузты уырдыгмæ цалдæр раны 
ис æрцæуæн, æмæ нын æндæр рæтты куы аирвæза. Ардыгæй кæд 
аирвæза, уæддæр Хъандойæн уыцы кæрдойы бынты æнæцæугæ 
нæй. Ууылты æндæр фæндаг нæй. 
Тома фæстæмæ раздæхт, æмæ Хъемултамæ фæхæрдгæнæны 
цы сисамад уыди фæндаггæрон, уый уæллаг фарс кæрдойы бын 
æрбынат кодта. 
Доти æмæ Борсæ ма чысыл суадысты æмæ Косерхантæм æрцæ- 
уæны, нæзыты ’хсæн бамбæхстысты афтæ, цæмæй сæм зындаид 
Косерханты ракæсæн къуылдым. 
Бадынц Гуацъæтæ æртæйæ. Бадынц æмæ æнхъæлмæ кæсынц 
Хъандомæ. Фæлæ Косерхан куыд загъта, афтæ нæ рауад. Æрдæг- 
æхсæвæй аивгъуыдта, фæлæ Хъандо никæцæй зыны. Уæд Доти 
рамæсты æмæ Борсæйæн мæстыхуызæй загъта: 
— Цæй, цæуæм нæхимæ. Æвæццæгæн, уыцы налат Косерхан 
дæуæн мæнг ныхæстæ фæкодта. Налат сылæн цынæ ’нтысы, ам 
нын нæхи дæр фæцæгъдын кæндзæн. 
Борсæ дæр бакатай, басагъæс кодта, фæлæ æргом ницы загъта. 
Сæ дыууæ дæр уæнтæхъилæй араст сты фæстæмæ сæ фæд-фæд. 
Пацъайы былмæ нæма ныххæццæ сты, афтæ уæлæ æрдузы 
зæнгæй цырагъы рухс ферттывта. Борсæитæн ма цы бамбарын 
хъуыди, Косерхан сæм базоныны тыххæй кæй срухс кодта, 
зæгъгæ, фæцæуы уæ амæттаг. 
Фæстæмæ ма фездæхтысты, арф ададжы æрбахизæны, зæгъгæ, 
кæд йæ рæзты фæуаиккам, фæлæ Хъандо йæ давæггаг бæхыл 
уæдмæ Пацъайы æрмидæг æмæ фæхæрд кодта Хъемултайы ’рдæм. 
Томайы хъустыл ауад бæхы къæхтыхъæр æмæ топпы гæрах. 
Цæвиттон, Борсæитæн куы раирвæзт, уæд иу æхст фæкодтой, 
цæмæй Тома цырд фæлæууа æмæ йын ма аирвæза. 
Хъандо ма йæ бæх фæурæдта, ахъуыдытæ кодта, зæгъгæ, ацы 
æнафоны уый цæй топпы хъæр у, фæлæ та йæхицæн аныфсæ- 
вæрдта: «Ацы хотыхтæ ма мæ цæмæн хъæуынц», — февнæлдта 
йæ хæцæнгæрзтæм, æмæ та бæхы фесхуыста. Фæлæ йæ бирæ 
суайын нал бахъуыд. Сисмæ куыд схæццæ, афтæ йын йæ риуыл 
Тома топп авæрдта æмæ æргом фæхъæр кодта: 
— Фæлæуу, тугдзых сырд, ныр нал аирвæздзынæ! 
Хъандо ма бæхæй рагæпп кæнын афæнд кодта, фæлæ уæдмæ 
йæ риуы топпы нæмыг иннæрдæм ахызт æмæ æмбыд кæлдымау 
зæхмæ æрхауд. Йæ сау туг къæйтыл алæсæн кодта, йæ гæндзæхтæ 
бацагъта. 
Топпы хъæртæ æхсæвы сабырдзинад æрбайхæлдтой æмæ кæмт- 
ты анæрыдысты. 
127 

Баймæт цалдæр азы йæ уæзæгмæ æмгæрон нал æрцыд. 
Æрмæст-иу Цадыхъæумæ æрцыд, уый дæр хæрз стæм хатт, цæ- 
мæй Сурандойы абæрæг кæна. Гъе фæлæ йæ ацы 4хсæв цыдæр 
фыдбылызтæ æрхастой хъæумæ. Раст хъæуы сæрмæ куы ’рхæццæ, 
уæд йæ хъустыл анæрыдысты топпы гæрæхтæ. Баймæт фæсон- 
тау, йæ кард кæрддзæмæй сласта, иннæ къухмæ дамбаца райста 
æмæ, топпы хъæртæ чердыгæй фæцыди, уыцырдæм æруад. 
Адæм сæмхæццæ сты æхсæвы тары. Уынгты тарстхуызæй ра- 
уай-бауай кæнынц. Фæлæ дæлæмæ хъæуæй ничи уæнды. 
Баймæт раст Пацъайы акæсæнмæ куыд ныхæццæ, афтæ фæ- 
каст, æмæ уæлæ йæ фæстæ кардæлвæстæй æруайы Илыкъ. Бай- 
мæт æм фездæхт æмæ, тыххудт бакæнгæйæ, загъта: 
— Гъа, мæ хæлар, мæнæ та цæй æхсарджынæй фембæлдтæн 
ме знагыл. Цæй, фæстаг хатт бавзарæм! — хæстæг æм бацыди. 
Кæрдтæй хæст стынг. Æндон кæрдтæ-иу æхсæвы тары цæхæр 
акалдтой. Илыкъ фæллайын байдыдта. Уæдмæ йын Баймæт кар- 
дæй йæ сæрыфахс — хъусæй, русæй — иумæ уæхскыл авæрдта. 
Илыкъ æрхауд æмæ тæригъæддаг хъæлæсæй загъта Баймæтæн: 
— Дæ маст мæ райстай, Баймæт. Мах цæгъдинаг уыдыстæм 
æмæ нæ бындзагъд дæр фæкодтат. Фæлæ дæ курын, æмæ мæ ам 
ма амар. Æз уæддæр нал баззайдзынæн удæгас... 
Баймæт батæригъæд кодта йе знагæн æмæ йæ кард æруагъта. 
Февнæлдта Илыкъмæ, зæгъгæ, йæ кæрдæгыл æрæвæрон. Хинæй- 
дзаг Илыкъ дамбаца раст Баймæты риуыл фæкодта, æмæ ма Бай- 
мæт фæхъæр кодта: 
— У-у, джауыр, уæдæ уый уыди дæ лæгъстæйы сæр! Йæ риумæ 
ма февнæлдта, фæлæ туг æнгуылдзты ’хсæнты цыхцыр ныллæу- 
уыд 
Йæ тых, йæ бонæй ма кард бæрзонд систа, фæлæ Илыкъы 
æрцæвын йæ бон нал баци. Размæ ахауд æмæ сæ дыууæ дæр 
фæмард сты. 

ТУДЖЫАРТ 
Хуры тынтæ ахызтысты Бурхохы цъуппæй. Æрталынг. Арф 
комæй тынгдæр сыхъуыст Пацъайы абухын. Алцы дæр йæхи æхсæ- 
виуатмæ цæттæ кодта. Рог дымгæ ногдзыд сыфтæртыл, авдæны 
сабийау, узæлыд. Арвы æгæрон тыгъдадæй стъалытæ тыбар-ты- 
бур кодтой. 
Дыууæдоныастæу хъæуы фаллаг фарс Тъехты мусæй хъуыс- 
ти фæндыры зæрдæхцон зæлтæ. Фæсивæды къæрццæмдзæгъд 
кæмттæ арыдта. 
Абон Тъехтæ æмæ Чысиатæн уыди Бæлдæрæны куывд. Ацæр- 
гæтæ сæ фынджы койтæ, сæ арфæйы куывдтытæ куы фæкодтой, 
уæд фæфардæг сты сæ хæдзæрттæм, фæлæ ма дыууæ мыггаджы 
фæсивæд Тъехты мусы хъазыдысты, кафыдысты, зарыдысты. Мусы 
уæллаг кæрон лæппуты ’хсæн лæууы Чысиаты æнæрцæф Баймæ- 
ныхъ. Уæвгæ уый æмкарæнтæй хъазты ничиуал уыди, фæлæ бухъ- 
зæрдæ Баймæныхъ хæдзармæ ацæуыны фæнд нæ кодта. Фæсивæ- 
димæ хъæлдзæг рæстæг æрвыста. Иннæ лæппутау йе ’нæфсис дзæм- 
бытæй гæзæмæ æмдзæгъд кодта, афтæмæй зыдæй каст фæндыр- 
дзæгьдæг чызджы фидауцджын уæнггæм. Æмæ-иу йæ сау зæрдæ, марг- 
джын калмау, базмæлыд йæ риуы. Æлгъаг хъуыдыты къуыбар рæзт. 
— Абон мæ къухы чи ис, уый райсом æлхæнгæйæ дæр нал 
бафтдзæн, —уынæргъæгау дзы сирвæзт, фæлæ йæ хъазтыуæв- 
джытæ нæ бафиппайдтой. Алчидæр йæхи хъардта æз хуыздæр 
акафон, æз рæсугъддæр ныззароныл. 
Лæууыд Баймæныхъ лæппуты ’хсæн. Кæд ыл йæ азтæ ком- 
дзог цыдысты, уæддæр йæ аив дарæс цæстæнгас йæхимæ здæхта. 
Дыууиссæдзаздзыд Баймæныхъæн йæ куырæты æфцæггот йæ 
сырх бæрзæйыл гæзæмæ æххæст. Йе ’ртгтиваг цырыхъхъытæ 
ставд зæнгтæ æрбалхъывтой. Йæ морæ цухъхъайыл æрзæбултæ 
сты алы æрттиваг æвзæгтæ æмæ æвзист бæрцытыл лыстæг рæ- 
хыстæ. Йæ нарст цæсгомыл зынди парахат царды нысан, буц 
зæрдæйы хуыз. Фæндырдзæгъдæг чызг йæ фæндыр цæгъдын 
фæуагъта, йæ мидбыл бахудт, йæ дæндæгтæ, хохрæбын цъитийау, 
ферттывтой. Къæйных хъæлæсæй сдзырдта: 
— Цымæ мæнæн иу кафт цы хæлæг кæнут, æви мыл уæ зæрдæ 
пæ дарут?.. 
Бплзырты Днмитр 
129 

Чызджытæ æмхуызонæй ныххудтысты. Лæппуты ’хсæнæй 
райхъуыст: 
— Табуафси, табуафси! 
Уый Ахбол дзырдта афтæ хъæлдзæгæй. Сæ мыггаджы рæ- 
сугъд чызг Дунессæйæ буц уыд йæ зæрдæ. 
— Бурсамдзелийы дзуарыстæн, æгæр рохуаты аззадтæ, Дунессæ. 
Стæ-ма, чызджытæ, йæ фæндыр ын айсут! — бахатыд Ахбол. 
Дунессæйы къухæй айстой фæндыр, уый йæ разгом бадзæбæх- 
тæ кодта, дыууæ ставдбыд дзыккуйы йæ уæхсчы сæрты фæстæмæ 
аппæрста, акаст йæ алыварс, фæндыры хъæлæс ныййазæлыд. 
— Кафты рад Тъехты æрдхæрæны рæсугьд чызгæн! — райхъуыст 
Баймæныхъы хъæлæс. 
— Фæлæ уыцы рад дæумæ не ’рхаудзæн, хъал Баймæныхъ! — 
сдзырдта сæрбæрзондæй Ахбол. 
Ахболы дзырдтæй Баймæныхъы зæрдæ, мæйдар æхсæвау, ата- 
лынг, æниу сæ уый хъазынæн загъта. Былтæ дæндæгты ’хсæн 
аныгъуылдысты. Йе знæт цæстытæ Дунессæйы къуыбыр риуы 
ныссагъта. 
Æрдз йæ бирæ хæрзтæ æнæвгъауæй ныккалдта Тъехты Багъуызы 
иунæг чызг Дунессæйыл. Стыр сау цæстытæ. Зæрватыччы базыр- 
тау йæдаргъ сау æрфгуытæ усгур лæппуты зæрдæтæ сæхимæ ’лвæ- 
стой. Иæ бахудт — къæйных, фæлæ зæрдæскъæф, йæ хъæлæс — 
фæндыры зæлтау, асæй — рæстæмбис, бæрзы талайау рæхснæг, 
уæздан. Нарæг астæуыл сатæгсау рон дзæбæх фидыдта. 
— Ацы чызг кæй фæуа, уый дунетыл алкæмæй амондджын- 
дæр уыдзæни! — дзырдтой-иу Чеселт. 
Арæх-иу сыхæгты ’хсæн рауад ахæм дзырдтæ дæр: 
— Æгæр къæйных у Дунессæ. Æдзух нæлгоймагау гæрзтимæ 
архайы, иннæ ахæм йæ дзырд — уæндон. 
О, сыгъдæгзæрдæ, æргомдзырд уыд Дунессæ, нæлгоймаджы 
куыстытæм — рæвдз. Багъуыз йæ чызгæй тынг сæрбæрзонд уыди, 
арæх-иу дзырдта йæ ус Къæбысонæн: 
— Не ’фсин, нæ хъæбул нæлгоймагæн нæлгоймаг у, сылгойма- 
гæн — сылгоймаг. 
Ахæм рæстæджы-иу Къæбысоны цæстыты цины зынджытæ 
ферттывтой. Мидбылхудт-иу цæсгомыл азæй кодта. 
Кафты зиллакмæ рагæпп ласта Тъехты Дзанг. Исдуг зиллачы 
астæу æрлæууыд, йæ амонæн æнгуылдз бæрзонд систа æмæ зæгъы: 
— Мæ намысджын хо Дунессæ, нæ мьптаджы арæхст равдисæм... 
Къæрццæмдзæгъд анæрыд, фæлæ Дзанг æмæ Дунессæ фæ- 
къуыхцы сты. Тъехты ’рдыгæй фæндагæй ’рбайхъуыст бæхы къæх- 
тыхъæр. Фæсивæд сæ хъазын фæуагътой, акастысты цæуæджы 
’рдæм. Мусмæ ’рбахæстæг сау æндæрг. Хъазты уæвджытæ кæ- 
рæдзимæ бакастысты. Бæлццон йæ бæх фæурæдта æмæ бæхы къæх- 
тыхъæр басабыр, фæлæ йæ фындзыхуынчъытæй йæ комы тæф 
куыд калд, уый мæйрухсы дзæбæх зынди. Бæлццон æрхызт йæ 
бæхæй, йæ размæ бауадысты Дзанг, Ахбол æмæ ноджы цалдæр 
лæппуйы. Уазæгæн, рагон зонгæйау, æгас цу, зæгъгæ, загътой. 
130 

— Мæ бæсты уын адæмы рафæлдисæг Иунæг Хуыцау раарфæ 
кæнæд! — загъта сын бæлццои. 
Дунессæйы цæстытæй атахт цыдæр æнæуынгæ тæгтæ æмæ 
уазæджы фæтæн уæхсджытыл æрæнцадысты. Уазæг дæр йæ сау 
цæстытæ аивæй æрхаста чызджы фидауцджын уæнгтыл. 
Бæлццоныл уыди хуымæтæджы цъæх фæсмын цухъхъа, йæ 
сæрыл — урс-урсид нымæтхуд. Йæ бæрцагъудтæй зынди саусыкъа 
бæрцытæ, йе ’взист æвзагджын роныл дзæбæх фидыдта фæтæн 
сау хъама. Сатæгсау цæстыты сæрмæ бæрзонд ныхы бын бæз- 
джын, сау æрфгуытæ фæйнæрдæм фæцыдысты. Лæппу хъазты 
кæрон æрлæууыд. Дыууæ мыггаджы чызджытæ йæм сæ цæстæн- 
гас аздæхтой, се ’рфгуыты бынты йæм сусæг каст кодтой, фæлæ 
уазæг чызджыты уаз хъуыдытæ нæ бафиппайдта. Йæ сусæг бæл- 
лиц рæвдыдта Дунессæйы рухс цæсгом. 
Дзанг йæ худ йæ сæрæй фелвæста, хъæрæй сдзырдта: 
— Уазæджы цытæн — æмдзæгъд, мæ хуртæ. 
Ногæй та — къæрццæмдзæгъд, арф комы суадæтты чыр-чыр, 
æхсæрдзæны дзæхст-дзæхст. 
Дзанг бахатыд уазæгмæ. Уый исдуг нæ фæнд кодта, фæлæ 
æгъдаумæ гæсгæ рахызт зиллакмæ. 
— Дæ хорзæхæй, Дунессæ, нæ буц уазæгимæ иу кафт!.. 
Чызг сæрджын сагау рахызт. 
Кафынц дыууæ цардбæллон адæймаджы. Цины денджызы ленк 
кæнынц сæ зæрдæтæ. Уæнгтæ сæхи арвмæ ивазынц. Дунессæйы 
цæнгтæ, цæргæсы базыртау, уæрæх æрзилынц æмæ зæрдæ атæ- 
хы, урсриу бæлонау, æрбады лæппуйы фæтæн уæхскыл, цыдæр 
зæрдæхцон зарæг самоны. Цæстæнгасæй рæвдаугæ тынтæ атæ- 
хынц, кæрæдзийыл баузæлынц æмæ та цъилау ныззилынц. 
Уыцы ныв уынгæйæ, Баймæныхъы зæрдæйы мин хъамайы 
фæныхст, йæ цæстæнгас, сау калмау, хылди чызджы фæдыл, йæ 
рæсыд былтæ-иу зыдæй ахсынæгау кодта. 
Уыцы ’хсæв Дунессæйæн уыди сагъæсты æхсæв. Бæргæ зæр- 
диагæй архайдта, хуыссæг æй йæ фæллад хъæццулæй куы ’рæм- 
бæрзтаид, фæлæ чызджы цæстытæ дзагъыргаст кодтой талынг 
хæдзары цармæ. Йæ къуыбыр риутæ куы сæхи бæрзонд сисынц, 
куы та хъæццулы бын æрныгъуылынц. Мæнæ цыма дуар æрбай- 
гом. Йæ разы мидбылхудгæ æрлæууыд, йæ зæрдæйыл ын уарзты 
Цæхæр чи бакалдта, йæ хуыссæг кæй тыххæй фæлыгъд, уыцы 
æнæзонгæ уазæг лæппу. Уæздан хъæлæсыуагæй йæм дзуры: 
«Мæ дунейы рухс, мæ царды уалдзæджы дидинæг, ды мын мæ 
ном дæр нæ зоныс, фæрсгæ дæр мæ нæ бакодтай, фæлæ æз æппæт 
Дæр зонын, дæ сау цæстытæ мын алцы дæр раргом кодтой...» 
Чызг йæ хъæццулы бын арфдæр аныгъуылд. Зæрдæ та, æнæр- 
Цæф, æнæсæттон зæрдæ тынгдæр сабухта риуы мидæг æмæ цард- 
бæллон чызджы уæнгтæ цины рызт бакодтой... 
Æхсæвы тар цæсгом афæлурс. Бон йæ цъæх цæстытæй бакаст 
131 

Дунессæмæ фæрссагæй. Уаты къуымтæ гæзæмæ барухс сты, 
æхсæвы милтæ цадæггай тадысты. Уынгæй æрбайхъуыст фысты 
бæгъ-бæгъ. Дунессæйы цъæх дугъон дæр бауасыди, цыма йæ хи- 
цаумæ сидти. 
Дунессæ цæрдæг фестад, йæ хъæццул иуырдæм аппæрста, йæ 
дарæс акодта æмæ скаст йæ хотыхтæм, раст цыма карз тохмæ 
абырсынмæ хъавыд. Знои изæрæй сæ мыггаджы лæппутæ Ахбол 
æмæ Дзангимæ кардæй хъазыд, йæ карды ком æрхауд Ахболы 
кардыл æмæ фæкъуымых. Кæсы йæ хотыхтæм йæ мидбыл худгæ, 
уый фæстæ арф ныуулæфы æмæ фæзæгъы йæхинымæр: 
«Ехх, мæн лæппу чи нæ фæкодта, уымæн цы загъдæуа!» 
Дунессæйыл ничи тых кодта топпæй æхсынмæ, бæхыл ба- 
дынмæ. Бæхыл афтæ аив хъазыд, æмæ-иу æвзист сом уайгæ-уа- 
йын зæхмæ аппæрста, бæх-иу цæхгæр фæзылдта, саргъæй-иу фæ- 
гуыбыр кодта, зæххæй-иу æвзист сом фелвæста, хæрдмæ-иу æй 
сæппæрста æмæ-иу æй тæхгæ бæхæй ацахста. 
Гъе фæлæ, кæд сæхи мыггаджы лæппутимæ арæх хъазыд йæ 
цъæх дугъоныл, арæх сæ ’мбылдта, милмæ ’хсгæйæ, уæддæр Чы- 
сиаты фæсивæдæй никуы никæимæ сфæлвæрдта йæ арæхстдзи- 
над, — æгадау æм каст. 
Хур йæ сыгъзæрин куыристæ бакалдта хæхты цъуппытыл. Айнæг 
къæдзæхтæ æндон æрттывд скодтой. Бурхохы хæдрæбын цъититæ 
æвзистау сæртгывтой. Багъуыз йæ папитæ рауагъта кæртæй, æмæ сæ 
сæрвæты ’рдæм куыд сыздæхта, афтæ йæ разы февзæрд йæ иунæг 
чызг Дунессæ. Чызгæн йæ дзыккутæ дыууæ ставд быдæй йæ риуыл 
æрзæбул сты æмæ суанг уæраджы чъиритыл ныдзæвдысты. 
— Баба!.. — сдзырдта Дунессæ цыдæр хъæлдзæг хуызæй æмæ 
йæ хæмпус уадултæ тынгдæр фæсырх сты, цæстытæ ныфсджы- 
нæй ферттывтой. 
— Цы кæныс, бабайы хур? — афарста йæ фыд. 
— Æз сыздахдзынæн фысты сæрвæтмæ, ды та мын мæ кард 
сигæцыл сцыргъ кæн, — æмæ йæм бадардта, йæ къухы цы ’лвæст 
кард уыди, уый. 
— Ау, æмæ мын тохмæ абырсинаг дæ, мæ сыл бындар? — 
бахудт фыд æмæ райста кард, йæ фæрстæм ын æркæстытæ код- 
та, йæ комыл ын йæ цæст ахаста æмæ, арф ныуулæфгæ, зæгъы 
йæ иунæг чызгæн: 
— Карды фарн бирæ у, мæ хъæбул. Кард, хъыримаг — уыдон 
нæлгоймагæн сты Хуыцауæй лæвæрд. 
Чызг фенкъард. Сау æрфгуытæ цæстыты сæрмæ гæзæмæ кæ- 
рæдзимæ сæхи ’рбаивæзтой. 
— Цæмæн сты дæ цæстытæ сагъæсгъуыз, мæ хъæбул? Мæ дзырд- 
тæ дæм æфхæрæгау фæкастысты, мыййаг? — афарста Багъуыз. 
Дунессæ атыхст йæ фыдыл. 
— Баба, æмæ карды фарн куы нæ ныллæг кæна сылгоймаг, 
уæд та... 
132 

Фыд ныхас æндæрырдæм аздæхта: 
— Ауай, дæ рынтæ ахæрон, дæ фыстæ раджы сивгъуыдтой 
Скъуыдададжын рагъæй. Хъæуы фосимæ сæ баиу кæн, æз дын 
дæ кард дзæбæх сысдзынæн. Дæ бæхæн та дын йæ ног идоны 
рохтæ рæсугъд балхынцъ кæндзынæн. 
Уыйадыл фыд æмæ чызг фæхицæн сты. Фыстæ дзæвгар сфар- 
дæг сты уæлоз рæгътæм. Дунессæ тындзыдта сæ размæ. Рагъмæ 
куы схæццæ, уæд æй цыма фыстæ бамбæрстой, уыйау сæ хизын 
фæуагътой æмæ бауасыдысты. Стыр фæтæны бынæй сын дзуапп 
радтой хъæуы фыстæ. Багъуызты фыстæ хъæуы фосы ’рдæм 
цæхгæр фæзылдысты æмæ сæм æрхы сæрты баивгъуыдтой. Ду- 
пессæ ма сæ фæдыл бауад, йæ ныхыл цы хиды ’ртæхтæ уыд, 
уыдон йæ фидауцджын армытъæпæнæй асæрфта. Сдойны. Ком- 
рæбыны æхсæрдзæны ’рдæм æрцыд. Дон хауди тынг уæлозæй. 
Дыууæ къæдзæхы ’хсæн, куыройы нукау, нарæг лæнкæй тыхлæ- 
сæгау кодта егъау гуылфæн. Нукауæй-иу куы рабырста, уæд-цу 
айнæджы сæрæй йæхи фехста æмæ-иу фидар къæдзæхыл сæм- 
бæлд, авгау-иу нызгъæлæн. Ком байдзаг йæ сæр-сæр, йæ зардæй. 
Доны лыстæг пырхæнтæ мигъау бадтысты уæлдæфы, æрттывтой 
хуры тынтæм. Дунессæ æрлæууыд æхсæрдзæны хæдрæбын. 
Уылæны уддзæф ын йæ уæнгтæн цыдæр æхцондзинад лæвæрдта. 
Зыдæй анызта уазал донæй æмæ йæ риуыдзаг сулæфыд. Уый 
фæстæ стыр къæйдурыл слæууыд æмæ, сæрджын сагау, фæлгæ- 
сыд бæрзæндтыл. Уæртæ йæ бакомкоммæ Зикъарайы хæдрæбын 
айнæджы хъæбысы æнусон цъити дардмæ зыны хъæбатыр хæс- 
тонау. Цыма карз тохмæ абырсынмæ хъавы, уыйау цъитийы иу 
кæрон адæймаджы цонгау йæхи бæрзонд систа, æлвæст фæрин- 
кыл хæцæгау... Адæймаджы къæхтау дыууæ уадздзаджы æруад 
айнæг рæбыны ’рдæм, сæ иу уæрагау фæкъæдз гæзæмæ, — размæ 
акъахдзæф æввонг. Чъылдымырдыгæй æндæр уадздзаг æрдаргъ 
æмæ, цыма йæ кæрон уæлдæфы баззад, уыйау фæхицæн гуырæй, 
афтæ ма фæзыны басылыхъхъы кæрон дæр. 
Кæсы Дунессæ лæгарæзт цъитимæ, йæ мидбыл худы. Исдуг 
æй абарста дысоны æнæзонгæ уазæгыл, стæй йæ хъуыды аивта: 
«Нæ, уыцы цъитийæн зæрдæ нæй, кæд дардæй бакæсгæйæ 
хæстон лæджы хуызæн у, уæддæр. Æз мæ зæрдæйы арф бынат 
кæмæн радтон, уыимæ йын абарæн нæй». 
Æвиппайды йæ хъустыл ауад къæхтыхъæр. Дунессæйы зæрдæ, 
знæт денджызау, сабухта, цæстытæ сцæхæр калдтой. 
Барæг тæссар фæндагыл йæ бæх фесхуыста, фæцыд ехсы цъыкк. 
Дунессæйы уæнгтæ ныррызтысты. Йæ фидауцджын армы- 
тъæпæнтæ фæтымбыл сты. Йæ хистæр æнгуылдз йæ дæндæгты 
’хсæн нылхъывта. 
«Баймæныхъ, саузæрдæ Баймæныхъ. Цымæ йæ цы фыдбы- 
лыз схаста ардæм?» 
Барæг йæ бæх фæурæдта æмæ рог æргæпп ласта. Дунессæ 
тынгдæр стыхст. 
133 

— Дæ бон мын хорз, Тъехты рæсугъд! — хъæлдзæг хуызæй 
йын салам радта цардæфсæст Баймæныхъ. 
— Бузныг, Баймæныхъ! — Дунессæйы зæрдæ ихджын доны арф 
аныгъуылд. — «Мæ къонайыл, Чысиатимæ сыхæгтæй цæрæм, фæлæ 
æндæр туг, æндæр стæг!..» — загъта йæхинымæр æмæ æххуысæн- 
хъæл акаст фæйнæрдæм, фæлæ йæ алыварс æгомыг хъæд, æндон- 
риу къæдзæхтæй дарддæр ницæуыл схæцыд йæ цæст. Цалдæр къах- 
дзæфы æддæдæр алæууыд æмæ дзуры Баймæныхъмæ: 
— Бæлццон арæзт куы дæ, Баймæныхъ?.. 
— Мæ фæндаг дæумæ ракодтон, Тъехты рæсугъд, — хæстæг- 
дæр æм бакъахдзæф кодта. — Хъуамæ дын æргом зæгъон мæ зæр- 
дæйы фæндон. Рагæй судзын уарзондзинады арты. Дæ бакаст, дæ 
уæнгты конд, дæ ныхас мын мæ зæрдæ мæ риуæй сцæйтонынц... 
Æдзух мæ цæстæнгас зилы дæ фæдыл, цыдæр æнæуынгæ тыхтæ 
мæ ласынц дæумæ. Судзын, пиллон арт уадзын, Тъехты рæсугъд, 
ма мæ бауадз, цæмæй уыцы арты æртхутæг фестон. Мæ зæрдæйы 
сыгъдæг уарзондзинад судзы. Дæу тыххæй рауæлдай кæнин мæ 
цард, мæ мулк... Мæ дзырдтæ кæд уæлæнгай, æнæзæрдæмæхъар- 
гæ сты, Тъехты рæсугъд, уæддæр, дæу фенгæйæ, зæрдæбынæй 
суынæргъын. Иæ зонын, цы ’гъдауæй, — цæйдæр тыххæй йæ дзырд 
фæурæдта Баймæныхъ, йæ рæсыд былтæ ахсыдта æмæ та дзуры: 
— Нæ арæхсын, мæ зæрдæйы уарзт дын куыд бамбарын кæнон, 
дзурынмæ нæ арæхсын, æмæ судзын, уырауын дæ уарзондзина- 
дæй, фæлæ йæ равдисын нæ арæхсын!.. 
Чызгæн йæ цæстытæ, галы къæлæтыйæстæ аисты. Йæ хъуы- 
рыл цыма сау калм æртыхст, уыйау æрбауынгæг зæрдæ, дæн- 
дæгтæ кæрæдзимæ сæхи нылхъывтой. Сæр нынкъуыст, ставд 
дзыккутæ аив фæсонтыл тæссаг змæлд бакæнынц. Цыдæр мæсты 
хъæлæсæй сдзуры: 
— Равдыстай йæ!.. Æгæр дæр ма скалдтай дæ зæрдæйы хæз- 
натæ, — цæхгæр фæзылд сæрыстыр чызг æмæ — фæцæуæг. 
Баймæныхъ чызджы раз цæхгæр æрлæууыд. Дунессæмæ афтæ 
фæкаст, цыма адæймаг нæу, фæлæ йæ разы ингæн фестад. Ныр- 
тæккæ дзы цæрдудæй аныгъуылдзæн, йæ бон ыл баталынг уыдзæн. 
Нал фехъусдзæн йæ ныййарджыты рæвдаугæ дзырд. Æвиппайды 
сæрымагъзы февзæрд ахæм хъуыды. «Æхсары хъуыддаджы саст у 
мæ тых, æнæгарз дæн. Афтид армæй йæ ныхмæ куыд æрлæууон 
тохмæ? Ныхъхъæр кæнон, уый бынтон худинаджы ми у. Мæ иунæг 
сыбыртт дыууæ мыггаджы хъæбатырты ’хсæн ссудзын кæндзæн 
туджы арт, туджы зæй фæласдзæн нæ мыггаджы фæсивæды. 
Фæлтау зондæй сарæхсон, хуыздæр гæнæн нæй ныртæккæ». 
— Баймæныхъ, æгæр тагъд кæныс. Кæм ис де ’гъдау, дæ намыс? 
— Мæ зæрдæйы хуры тын, дæ уарзондзинад мын æппæт дæр 
айрох кæнын кодта! 
— Рæдыйыс, Баймæныхъ. Уарзондзинад адæймаджы кæны 
уæздандæр, рæсугъддæр, зондджындæр... Ды та, — кæд дзургæ 
аразгæ фæлмæн хъæлæсы уагæй кодта, уæд йæ цæсгом та судзгæ 
134 

арты пиллон уагъта. Æрфгуытæ знæт кæлмытау кæрæдзимæ сæхи 
’рбайвæзтой, æмæ се ’хсæн масты къуыбар ныттымбыл. — Нæ, 
ма зæгъ, Баймæныхъ, уарзондзинад хисты хæйттæй дихгонд, уæрст, 
мыййаг, цæуы? Цал адæймагæн дæттыс дæ зæрдæйы уарзт? 
Ницы дзуры саузæрдæ Баймæныхъ. Уый æнхъæл уыди, чызг 
иыртæккæ йæхи йе ’вджид бакæндзæн, æмæ йæ бæхы барцимæ 
архайæг йæхи скодта. Иудзæвгар рæстæджы фæстæ йæ хъамайы 
сæрыл æрхæцыд, æргом бахудт æмæ сæрбæрзондæй сдзырдта: 
— Уымæй дæу зæгъын фæнды, Дунессæ, зæгъгæ, дын бинонтæ 
куы ис! 
— Бæгуыдæр... Мæн дыккаг усæн æрхæссынмæ хъавыс? 
— О æрдхæрæны рæсугьд, номхæссæны чызг, мæ зæрдæйы хъуы- 
дытæ мын æмбарыс. Бинонтæ... растдæр зæгьгæйæ, ус мын кæй ис, 
уый мæ зæрдæйæн сау ингæнау у. Афтæ мæм кæсы, цыма мæ цар- 
дæмбалæн йæ буар, маргджын калмы буарау, уазал, тæссаг у. Дæу 
куы ’рхæссин дыккаг усæн, уæд стыр амондджын уаин, хъызт зы- 
мæджы бонтæ дæр мын уалдзæджы бонтау уаиккой. О мæ хуры 
тын, самондджын мæ кæн. Цардцух кæй нæ дæн, уый дæхæдæг куы 
зоныс. Мæ дзугтæ, мæ хъомрæгъау, мæ зæхх... Цæмæй мæ фауыс? 
Дунессæйы сæрымагъз ныззæлланг кодта. Цæстытæй цæхæр 
акалд: 
— Худинаг, худинаг, æдзæсгом! Мæн цалынмæ дыккаг усæн хæс- 
сай, уалынмæ уал, — цыдæр дæрзæг дзырд сцæйхауд чызджы дзы- 
хæй, фæлæ йæхи фæурæдта æмæ дæлвæндагмæ асæррæтт кодта. 
— Гъæтт, рæсугъд Тъехон, нал фæцæудзынæ!.. — Афтæ дзургæ 
æнæфсис Баймæныхъ æрсырдта Дунессæйы. 
Чызг удаистæй лидзы. Йæ фæдыл сау калм хилы. Дунессæ фæс- 
тæмæ фæкаст. Баймæныхъ цыдæр хъуырхъуыргæнгæ хъæлæсыуа- 
гæй дзуры, фæлæ йæ Дунессæ не ’мбары. Æвиппайды чызджы даргь 
дзыккумæ фæлæбурдта Баймæныхъ. Чызг ныдздзынæзта, ныккуыд- 
та. Ставд цæссыгтæ йæ аив риутыл æргæр-гæр кодтой. Дур дæр 
фехæлдаид йæ тæригьæдæй, фæлæ йын æлгъаг лæг нæ батæригьæд 
кодта, Дунессæ йæхи размæ нырриуыгъта, фæлæ — уæгъды. Йæ 
дзыкку сау калмау æртыхст Баймæныхъы дзæмбыйыл. 
— Мæ тæригъæдæй цъæх фæнык фестдзынæ, æдзæсгом, суадз 
мæ! — йæхи, тулгæ дурау, дæлбылмæ фехста, фæлæ сырды дзæм- 
бытæй не суæгъд дзыкку æмæ чызг ауыгъдæй баззад. Цыдæр 
тæригъæддаг цæстæнгасæй скаст лæгсырдмæ. Йæ аив былтæ ихæн- 
рызт кодтой. Æнæфсис Баймæныхъ акаст хъæуы ’рдæм. Цыдæр 
æбуалгь хъуыды ныррæхуыста сæрымагъз. Къух хъамайы хæцæ- 
ныл андæгъд, фелвæста йæ кæрддзæмæй, бæрзонд æй фæхаста, 
фæлæ йын уæлдæфы ауыгъдæй баззад. 
— Цæв, цæв, æдзæсгом! — уынæргъгæ сдзырдта Дунессæ. 
Æлгъаг лæджы цæстытæ знæтæй ферттывтой. Æвиппайды хъа- 
ма йæхи ниугæ ’рбасæрфта Дунессæйы ставд дзыккуйыл æмæ йæ 
рæбыныл фæлыг. Чызг дæлбылмæ ахауд. Фестад, цæхгæр фæ- 
зылд æмæ, зондцух адæймагау, цудтытæгæнгæ, алыгъд. Хъæуы- 
135 

сæр ракæсæн къуылдыммæ куы ’рхæццæ, уæд сонт лæуд фæкод- 
та, йæ рустæм фæлæбурдта, ныккуыдта, ныдздзынæзта. Ставд 
цæссыгтæ ногдзыд кæрдæгыл гæр-гæр кодтой. Чызг йæ судзгæ 
сагъæстæй нæма фæхицæн, йæ куыдвæллад уæнгтæ сæ ризынæй 
нæма ’рсабыр сты, афтæ йæ иувæрсты æруад Баймæныхъ, фæ- 
каст Дунессæйы ’рдæм æмæ бартхъирæн кодта: 
— Фæлæуу, ууыл мын нæ аирвæздзынæ, рæсугъд Тъехон, — 
æмæ йæ бæхы агъд ехсæй æрцъыкк кодта. 
Дунессæйы цæстытæ ацахстой, йæ дзыкку æлгъаг лæджы бæхы 
риуыл куыд фæдзой кодта, уый. Йæ кæрон саргъы гопмæ уыди 
фидар баст. 
Чызг æрхауд йæ мидбынат, йæ армытъæпæнтæ фæтымбыл сты, 
дæндæгтæ кæрæдзийыл асалдысты. Зæрдæ риувæйнæг тынгдæр 
ныххоста. Йæ цæстытæ байгом кодта æмæ, цыма æппæт дæр йæ 
фыны уыны, афтæ йæм фæкаст. Ныууынæргъыдта. Сыстад æмæ 
сæргуыбырæй араст хъæуы ’рдæм. Йæхинымæры аскъуыддзаг код- 
та, ныртæккæ йе ’намонддзинад хъуамæ радзура Дзангæн. 
Сæ уынгмæ куы ’рхæццæ, уæд сонт лæуд фæкодта: 
«Уый цы сфæнд кодтай? Дзанг, æнæрцæф Дзанг, нæ бабыхс- 
дзæн. Мастисыны фæндагыл ныллæудзæн, æмæ дыууæ мыгга- 
джы ’хсæн — тугвæндаг... Мæ сыгъдæг уд, мæ намыс, сæууон 
æртæхау, ирдæй баззад... Мæ дзыккуйы тыххæй дыууæ мыгга- 
джы ’хсæн туджы арт хъуамæ ма ссудза». 
Сонтау февнæлдта æнæлыг дзыккумæ, йæ къæбуты сæрмæ йæ 
æртыхта, фæлæ Дунессæйы мæстæйдзаг зæрдæ нæ фæрогдæр. Лыг 
дзыкку йыл комдзог цыди. Дзыккуйы лыгтæ, ногкарст кæрдæджы 
бындзæфхадау, бæрæгæй зынынц, чызг сыл йæ ризгæ армытъæ- 
пæн æруагьта, стæй дуар фегом кодта, бауад йæ уатмæ, йæ сынтæ- 
гыл дæлгоммæ ныххауд æмæ хæкъуырццæй ныккуыдта. 
Ныффæллад, кæуынæй йæ цæстытæ, хуыскъ къадайау, басур 
сты, фæлæ зæрдæ æнæрынцой хойы риувæйнæг, сæрымагъзмæ 
хæссы судзгæ ’хсидæвтæ. 
Исдуг фæсабыр, фестад. Бауад мидæггаг уатмæ, къулæй рас- 
къæфта хъыримаг. Цæстытæ, тарст сырды цæстытау, дард кæ- 
дæмдæр дзагъыргаст кæнынц. 
— Нæлгоймагау куы арæхсын хотыхæй, уæд цæмæн калын 
судзгæ цæссыг? 
Райхъуыст сампалы сæртæг уынæр. Фæлæ æваст æруагъта 
йæ хъыримаг. Афтæ йæм фæкаст, цыма сæ мыггаджы хъæбатыртæ 
тугамæхстæй хъæрзынц йæ разы, цыма йæ ныййарæг мад Къæбы- 
сон, йæ рустæ тонгæ, судзгæ хъарæг нывæнды. 
— О æгъатыр дуне!.. — сонтау фæхъæр кодта Дунессæ, — 
цæмæн скодтай сылгоймагыл уызыны цармæй дæрзæг хæдон! 
Хъыримаг сауындзы æмæ та хуыссæнтыл æрхауы. 
«Мæ ныййарæг мад, фæлтау дын куынæ райгуырдаин. Ныр 
дын цы ’гъдауæй равдисон мæ зæрдæйы судзгæ хъæдгæмттæ?» 
Сыстад æмæ, цыма йæ тугæрхæм дудгæ цæфтæ баста, уыйау 
урс кæрдæнæй æртыхта йæ сæр. 
136 

Уыцы рæстæджы дуар æрбахостæуыд. Чызг фæсонтау. Нæ йæ 
фæндыд искæй фенын, искæимæ ныхас кæнын. Дуар æрбайгом, 
мидгемæ æрбахызт Къæбысон. Йæ чызджы ахæм хуызæнæй куы 
а\ыДта» уæд йæ зæрдæ барызт. Исдуг дзагъыргаст кодта йæ хъæ- 
б’улы фæлмаст цæсгоммæ. Йæхинымæры йæхи фæрсы: 
«Цы йыл æрцыд?.. Дæ-дæ-дæй...» 
— Гыцци... — йæ дзырд фæурæдта чызг. 
— Мæ сыл бындар, мæ сомыгæнæн? Дæ цæсгом цæмæн у фæ- 
IV рс æмæ куыдвæллад? 
— Алæ, гыцци, уæдæ иудадзыг чыр-чыр æмæ кæл-кæлæй худ- 
д;зынæн? Ныр мыл нудæс азы куы сæххæст, уæд... — йæ бинаг 
выл ахсынæгау кодта æмæ тыххæй бахудт чызг, фæлæ уыцы 
бахудт мады зæрдæмæ ноджы тасы уылæн баскъæфта. 
— Мæ зæрдæдарæн, цыдæр мæ сусæг кæныс. Дæ сæрыл та 
кæлмæрзæн цæмæн абастай? Фыццаг хатт дыл æй куы уынын. 
Чызг фестъæлфыд. Йæ æрыскъæфгъуыз былтæ базыр-зыр 
кодтой. Æвиппайды йæ цæссыгтæ, тæрккъæвдайы æртæхтау, ныг- 
гæр-гæр кодтой, йæ ризгæ цæнгтæ атыхта йæ ныййарæг мадыл 
æмæ дзы райхъуыст æрхæндæг, тæссаг дзырдтæ: 
— Гыцци. Сау калм атыдта мæ дзыкку йæ рæбыныл. 
Мады зæрдæ риуы мидæг асалд, ауазал. Тугдадзинты, цыма 
ихджын дон ацыд, афтæ фæци Къæбысон. Йæ ризгæ армытъæ- 
нæнтæ æруадысты чызджы къæбуты лыг дзыккутыл. 
— Ацы стыр бæллæх дыл цы ’гъдауæй æрцыд, мæ хъæбул?! 
Кæй къухæй?.. 
Чызгæн ма цы гæнæн уыд. Цы фыдбылыз ыл æрцыд, уый 
радзырдта йæ мадæи. 
— Дæ гыцци — дæ фæхъхъау, мæ зæрдæдарæн... — загъта 
Къæбысон æмæ кæрæдзийыл скуыдтой. — Дæхи мауал æфхæр, 
дзыкку у æмæ та дын æрцæудзæн! — Къæбысон кæд ацы дзырдтæ 
пыфсæвæрынау дзырдта йæ хъæбулæн, уæд йæ зæрдæ та йæ 
риуы судзгæ арт уагъта. 
— Нæ, гыцци, æз хъуамæ райсон мæ маст. Худинаджы цардæй 
хуыздæр у амæлын. 
— Маст исын?.. Чысиаты æнæрцæф лæгрæгъау гæрзифтонг мыг- 
гагимæ иунæг сылгоймагæй?! Фæлтау кой дæр ма скæн де ’фхæрд, 
дурмæ дæр æй ма баулæф. Иунæг амал ис æрмæст, мæ хъæбул... 
Уæртæ мыггаджы хистæры раз æрлæуу, радзур ын хабар. 
— Гыцци, нæ мыггаджы зондджындæр хистæр зæронд Тотазы 
раз æрлæууон æлвыд дзыккуимæ?! 
— Нæй æидæр гæнæн. Уый дæ раст фæндагыл бафтаудзæн. 
Нæ тых, не ’хсар, не ’фсарм Тотазæй кæнгæ сты. Уый цы зæгъа, 
Ууыл «нæ» зæгъæн нæй, мæ зæрдæйы уидаг. 
Уасджытæ фæстаг уаст ныккодтой. Хурыскæсæнырдыгæй, 
Бурхохы сæрмæ æрвгæрон сæуæхсид йæ рæсугъд базыртæ ай- 
чыгьта. Хъæуы сæрмæ Рекомы дзуары бын æнусон тулдз бæла- 
сыл булæмæргъ фæстаг хатт йе ’рдхæрæны рæсугъд зарæг нызза- 
137 

рыд æмæ, цыма боныл цинæмдзæгъд кодта, уыйау райхъуысти 
йæ базырты пæр-пæр. Йæ уæлвæд фæлурс стыр тæгæры къали- 
уæй ныууасыд гакк-гукк, цыма кæмæдæр сидт, уыйау сæууон 
уæлдæфы дардмæ хъуыст йæ хъæлæс. Хуры хæрдгæ тынтæ сны- 
дзæвдысты Стыр Чеселты сæрмæ хохы цъуппыл. Арвыл иунæг 
мигъы къуымбил нæ зынди. Уыйхыгъд сау мигътæй æмбæрзт уыд 
Дунессæйы зæрдæ. Къуыридæргъы фæндтæ кæны, бацæуа сæ 
мыггаджы хистæрмæ æви нæ? 
Хуры тынтæ æрбахæццæ сты хъæуы сæрмæ. Багъуызты кæр- 
ты фыстæ кауы зыхъыртæй æддæмæ дзыназынц, æнхъæлмæ кæ- 
сынц, кæд сæ рауадздзысты æртæхгæрдæгмæ. Пыррыччытæ кæ- 
нынц, фæлæ сæм хæстæг цæуæг нæй. Багъуыз æмæ Къæбысон 
абон райсом, бон хæхты цыргъытыл йæ цъæх кæрдæн куы ай- 
тыгъта, уæд схæрд кодтой, Арф ададжы рахиз фарс сын цы хуы- 
мы гæппæл ис, уырдæм. Хъуамæ йын йæ дуртæ рахсæдой. Рай- 
сом æй ахæххытæ кæнинаг сты. 
Æмбондгæрон кауы михыл дзыларбастæй лæууы Дунессæйы 
цъæх стъæлфджын дугъон. Йæ цыбыр хъустæ срæуæг кодта, йе 
стыр сау цæстытæй дард кæдæмдæр акæсы, схуыррытт кæны æмæ 
йæ раззаг къахæй зæхх æрхойы, раст цыма йæ барæгмæ сиды. 
Дунессæ рахызт йæ уатæй æмæ сабыр къахдзæфтæй араст бæхы 
’рдæм, йæ уæлхъус æрлæууыд, йæ армытьæпæнæй йын йæ лæгъз 
буар адаудга, арф ныуулæфыд, æмæ йæ къæхтæ тыхласæгау айста. 
Зæронд Тотаз бады бадæн дурыл. Йæ къæдз лæдзæгыл æга- 
сæй йæ уæз æруагъта. Хæхты ’рдыгæй раулæфыд уддзæф æмæ 
Тотазы урс зæлдаджы хуызæн зачъетыл æртыхст. Уый йæ галиу 
къух райста лæдзæгæй æмæ, цыма йæ фидауцджын зачъетæн ас- 
къæфынæй тарст, уыйау сæ йæ дæрзæг армытъæпæны ’рбатым- 
был кодта, Йæ хъус къахы уынæр ацахста. Йæ сæрыл схæцыд 
æмæ йæ къухæй йе ’рфгуыты сæрмæ хураууон ацарæзта. 
Лæууы Дунессæ Тотазы раз. Зæрдæ риуы къултæ хойы, чыз- 
джы фæсмон дугъон бæх нал æййафы, фæлтау куынæ ’рбацыда- 
ин, зæгъгæ. 
— Кæцы дæ, кæ? — райхъуыст æрæджиау Тотазы рæвдаугæ 
хъæлæс. 
Дунессæйыл цыма хъызт зымæджы хуры тынтæ атыхстысты, 
уыйау фæци, уæнгтæ сæ ризынæй фенцадысты: 
— Дæ бон хорз, дада! 
— Амæндты хуыздæр дæ хай, мæ къона! — бæстондæр бакаст 
чызджы цæсгоммæ. Гæзæмæ йæ мидбыл бахудт. — Уый Багъуы- 
зы чызг куы дæ, дæ рынтæ ахæрон, æмæ дæ куынæ базыдтон. — 
Хатыргурæгау сдзырдта Тотаз æмæ йæ афарста: — Æнæ исты 
хабар не ’рбауадаис? 
Чызг йæ сæр æруагъта. Исдуг ницы дзуры, стæй куыддæрты 
сфæрæзта: 
— Дада, мæ маст мæ дæумæ ’рбахаста... Нæ зонын, цы мæ 
138 

схондзынæ: æлгьаг, фидиссаг, æви... фæлæ мæ зæрдæйы сау хъæд- 
гомæн схос кæнынæн ницы фæразын. 
Зæронд Тотаз тарст хъæлæсæй афарста: 
— Дзур, мæ хур, цы та ныл æрцыд? 
Дунессæ ныккуыдта. Æрхауд йæ уæрджытыл зæронд лæджы 
раз, афтæмæй йын, цæссыгкалгæ, радзырдта йе ’намонд хабар. Йæ 
лыг дзыкку йæм равдыста нымдгæнгæ. Тотаз фестад йæ бадæнæй, 
мæстæй йедзаг цæстытæ æрзылдта чызджы лыг дзыккуйыл, цыма 
сæ, хъуынгай нымадта. Ныхъхъæрзыдта, ныуунæргъыдта къæхты- 
бынæй. Æрхауд йæ бадæныл æмæ райхъуыст йе ’рхæндæг хъæлæс: 
— Уый цы уынын!.. 
Сæр армытъæпæныл абадти. Рæмбыныкъæдзтæ уæраджы чъил- 
ты фæсагъдысты æмæ уынæргъгæ сдзырдта: 
— Уый бæсты авд дæлдзæхы куы фæуыдаид Тотазы сæр æмæ 
ацы æбуалгъы хабар куынæ федтаин. Кæд уыди, æмæ сылгойма- 
джы дзыккуйæ лæг хынджылæг кодта. Æви нæ Чысиатæ сæхи- 
цæн къæхтæсæрфæн аразынц! 
Судзы зæронд Тотазы зæрдæ. Йæхинымæры йæхи афæрсы: 
«Кæд Баймæныхъ Дунессæйы дыккаг усæн æрхæссынмæ хъавы, 
уæд ын ахæм худинаджы ми цæмæн бакодта...» Æргом та сдзырдта: 
- Æнæбауромгæ æбуалгъы ми. Куыд зыны, афтæмæй æлгъаг Бай- 
мæиыхъ дыууæ мыггаджы ’хсæн фыдбылызы зынджы стъæл- 
фæнтæ аппæрста... — Йæ дзырд фæурæдта зæронд лæг. Акаст 
йæ алыварсмæ: — Нæ фæсивæды хъустыл исты æрцыд, мыййаг? 
— Нæ, дада... Гыцци мæ сулæфын дæр нæ бауагъта... — нык- 
куыдта Дунессæ. 
— Багъуыз та цы зæгъы, мæ къона? Кæугæ мауал кæн. 
— Уый дæр ницыма зоны... 
— Дæ зæрдæйы коммæ мауал кæс, мæ хур! Ныр цæугæ уæ хæ- 
дзармæ. Дæ фыды цур дæхи схъæлдзæг кæн. Æз Чысиаты мыгга- 
джы хистæримæ ауьгааффæ кæндзынæн, цæмæй уыцы æлгьагæн йæ 
рохтыл æрхæцой. О иунæг Хуыцау, фыдбылызæй нæ бахъахъхъæн! 
Хъæуы бакомкоммæ, рагърæбын, стыр тæгæр бæласы бын, 
зæлдаджы хуызæн кæрдæгыл бадынц дыууæ зæронд лæджы. 
Тотаз æмæ Чысиаты мыггаджы хистæр Гола. Ацы изæр дыууæ 
зæронды ныхасмæ нал рацыдысты. Тотазы фæндмæ гæсгæ сæ 
уынаффæ ахастой хъæуæй æддæдæр, цæмæй сæ кæстæртæ хъуыд- 
даджы æцæгдзинадæн мацы базоной. Ныр мæнæ бадынц дыууæ 
зæронды. Тотазы цæсгом — æрхæндæг. Гола ницы дзуры. Рæстæ- 
гæй-рæстæгмæ йæ рихитæ аздухы, хинæйдзаг каст бакæны Тотазы 
Цæсгоммæ, æмæ йæ амонæн æнгуылдзæй йæ хъамайы кæрддзæмы 
фарс гæзæмæ бахойы. Уымæй Тотазы зæрдæ тынгдæр ныккæрзы. 
Зондджын зæронд æмбары, йæ зæрдæмæхъаргæ дзырдтæ Голайы 
тынг кæй не ’ндавынц, цыдæр уæлæнгай йæм кæй кæсынц. 
Тотаз йæ дзырд фæкарздæр кодта: 
— Гола, мæ хур, айфæлтау стыр туджы тæрхоны куы ныллæу- 
139 

уыдаиккам! Уый циу? Иры кæмтты, хъæуты ахæм æбуалгъы ми 
никуыма ’рцыд. Цы у уый, гормæттæ, сылгоймаджы дзыккуйыл 
бавзар дæ хъару, ныллыг æй кæн, ныууадз æй, кæугæ æмæ ниу- 
гæйæ. Æмæ цымæ цы ’нхъæл стут, Чысиатæ, сæрмагондæй та 
ды, Гола, цы ’гъдау, цы зæрдæйæ кæсыс ацы æбуалгъы мимæ?! 
Гола ницы дзуры. Гæзæмæ йæ сæр банкъуыста, фæлæ йæ цæ-' 
стытыл бæрæгæй зыны æнæмæтдзинад. 
— Зæгъ, зæгъ, Гола, æви нæ дыууæ мыггаджы ’хсæн туджы 
арт куы ссудза, нæ кæстæрты туджы зæй куы фæласа, уæд дзы 
дæ фырттæ æдас уыдзысты?.. Цымæ уæд Чысиаты фæсивæдыл 
сойы зæй рацæудзæн, Гола, уыйау æнæмæт цæстæй цæмæн кæ- 
сыс ацы хабармæ? Уый дын хъуамæ зæгъон æргом, Гола, уæ 
амонд уæ кæй бахъахъхъæдта, Къæбысон йæ хъæбулы æбуалгъы 
ми кой дæр кæй не суагъта, æндæра уæзæг топпы гæрах фестада- 
ид! Рæдийæм, афтæ кæй фæзæгъæм: «Сылгоймагæн йæ дзыкку — 
даргъ, йæ зонд — цыбыр», уымæй. 
— Æмæ уæдæ, дæумæ гæсгæ, цы у сылгоймаг, Тотаз? — цы- 
дæр æнæмæт хъæлæсæй йæ афарста Гола. 
Тотазæн йæ астæу хъандзалау фæраст, йæ цæстытæй цæхæр акалд: 
— Сылгоймаг цы у, зæгъыс? Гъе, уæу-уай, гъе, мыггаджы 
уынаффæгæнæг... Сылгоймаг царды рæсугъддзинад кæй у, амон- 
ды суадон, уый дæ рох ма уæд. 
— Æмæ уæдæ уæййаг цæмæн у? — афарста та Гола. 
— Йæ бæллæх, йæ замана дæр уый мидæг ис, сылгоймаг æбар, 
ссæст кæй у. Мæнæ уыныс, цытæ федтам æмæ ма цытæ фендзы- 
стæм!.. 
Тотазы дзырдтæ цасдæр бæрцæй Чысиаты мыггаджы хистæры 
зæрдæ бакъуырдтой æмæ зæгъы: 
— Куыд загъдæуа, Тотаз... хорз нæ уыдис ацы хабар, фæлæ 
дæм цымæ куыд кæсы, афтæ куы бакой кæниккам, Багьуызы чыз- 
джы Баймæныхъæн куы раттиккат дыккаг усæн. Уæд дзы, цыма, 
хæрам нæ, фæлæ хæлардзинад сфидар уаид Тъехтæ æмæ Чысиаты 
’хсæн. Лæппу йæ, цыма, уарзы. Цардæй, лæджыхъæдæй — æххæст. 
Цæмæй йæ фаут? Йæ бирæ мулкæй сымахæн дæр уыдзæни хай... 
Дзыкку та... дзыкку... цы уынаффæйы аккаг у! — загъта Гола. — 
Ныртæккæ дзы хуыздæр уынаффæ цы хъуамæ уа?.. 
Тотаз йæ бадæнæй сыстад, исдуг йæ лæдзæджы ’нцой алæу- 
уыд, стæй, карды æрцъыккау, зæгъы: 
— Гола, уæдæ иугæр уымæй хуыздæр уынаффæ дæ сæрмæ не 
’рцыд, уæд дын зæгъын æргом: кæд Баймæныхъы рохтыл æрба- 
хæцай, бауайдзæф ын кæнай, уæд стыр фыдбылызæй бахиздзынæ 
дыууæ мыггаджы. Ныр та хатыр бакæн, къабазджын мыггаджы 
хистæр дæ, дæ рæстæг дын байстон. Мæнæн цæугæйæ у. 
’ Тотаз йæ лæдзæджы ’нцæйтты араст сæхирдæм. Цалдæр къах- 
дзæфы куы акодта, уæд йæ хъустыл ауадысты Голайы дæрзæг 
дзырдтæ: 
— Армыдзаг мыггаджы хистæр, æмæ мын æртхъирæнтыл схæ- 
140 

иЫД. Уæ сылгоймаг нæ, фæлæ нæ зæххыл кæй цæрут, уый уæ 
,)0х ма уæд. 
Голайы фæстаг дзырдтæй Тотазы, цыма исчи дзæккорæй ныц- 
цавта, афтæ фæци йæ сæрымагъз, карды цъæлау ныззæлланг кодта, 
цæстытæ атартæ сты. Иудзæвгар йæ мидбынаты лæугæйæ баз- 
зад. Йæ къæхтæ йæ размæ нал хастой, йæхинымæр дзуры: 
«Уый дын дыккаг фыдбылызы райдиан». 
Йæ зæрдыл æрбалæууыд, фарон уалдзæг Тъехтæ æмæ Чысиаты 
’хсæн цы хъаугъа рауад, уый, Тъехты Багъуызы хуымыл куыд дау 
кодта Чысиаты Баймæныхъ, зæгъгæ, раджы, кæддæр, Гæдыджын 
лæнкау сæрæй бынмæ нæ фыдæлты уыди. Иуахæмы йæ хаццон 
радтой Тъехтæн, фæхордтой йæ цалдæр азы. Уый фæстæ дзы йæ 
тæккæ æмбисыл ауæдз аскъæрдтой, æмæ Гæдыджын лæнкау æрдæ- 
гæй дæлæмæ Тъехты Багъуызы фыд Битъа йæхи бакодта. 
Тотаз уый куы фехъуыста, уæд хъуыддаг комы зæрæдтæм 
æрхаста. Уыдон бабæлвырд кодтой æмæ фидарæй загътой, зæгъгæ, 
Гæдыджын лæнкауы Чысиатæн дыууæ æрчъихорыйас зæхх дæр 
нæ уыд, фæлæ Чысиатæ зæхцух кæй уыдысты, Тъехты мыгта- 
джы цур æххормæгтæ кæй æвзæрстой, уый тыххæй Битъа раджы 
кæддæр схæцыд æмæ Чысиаты Бердæн ауæй кодта Гæдыджын 
лæнкауæн йе ’мбис. Æгæрыстæмæй, дам, Чысиатæ куывд дæр 
скодтой, ахæм æрнæг зæхх сæ къухты кæй бафтыд, уый тыххæй. 
Уыцы хабар дурзæрдæ Баймæныхъ йæ фыдæй фехъуыста йæ амæ- 
лæты размæ æмæ, цæмæй Тъехтæм къахæвæрæн ссара, уый тых- 
хæй хабар иннæрдæм радзырдта. Йæхинымæр дзырдта: 
«Кæнæ Дунессæйы рæвдыд, кæнæ сын сæ дарæг зæхх сæ къух- 
тæй стондзынæн, æмæ сыдмæрдтæ куы кæной Багъуызы бинонтæ, 
уæд мын Дунессæ йæхæдæг лæгъстæйыл фæуыдзæн, хуым та — 
ирæды бæсты. Ахæм æбуалгъы хъуыдытæй-иу Баймæныхъы 
зæрдæ бабуц, риуы мидæг-иу скафæгау кодта... 
Ныр Тотаз куы фехъуыста Голайы дзыхæй, зæгьгæ, Гæдыджын 
лæнкау уæ фыдæлтæ сæхи бакодтой, уæд æм фæстæмæ баздæхт. 
Йæ лæдзæгæй зæхх æрцавта æмæ йæ цæстæнгас ныссагъта Голайы 
цæстыты. Уый уыцы цæстæнгас нæ баурæдта æмæ ныккаст зæхмæ. 
— Цыфæнды фыдæн дæр йæ хос сты адæм, Гола. Адæмы фарн 
бирæ у, æмæ рæстдзинады фарн, рæстдзинады азар — дæ фæдыл 
æфтыд!.. Уаих фæуай, туджы арт цæмæн æндзарыс дæ кæстæртыл. 
Гæдыджын лæнкауы хъысмæт комы зæрæдтæ афæдзы размæ куы 
ахицæн кодтой, сæ уынаффæ куы рахастой, фыдæлтæй фæстæмæ 
Тъехты зæххытæ кæй сты, уый Чеселтгомы зæронддæр лæгтæ куы 
дзурынц, уæд цы дау кæнут Багъуызы дарæг хуымыл. Гъе, уæу- 
уæй, гъе, Гола, куыд дурзæрдæ дæ! — акаст хъæуы ’рдæм, цæмæй 
йын йæ дзырдтæ кæстæртæ ма фехъусой, йæ цæст куы никæуыл 
схæцыд, уæд йæ ныхас фæкарздæр кодта. — Худинаг, худинаг, гор- 
Мон, цы ’гьдауæй ма ’рбаддзынæ дæ мыггаджы фынджы сæр, дæ 
кæстæртæ, сæ туджы малы куы хъæрзой, уæд сæм, цымæ, цы цæс- 
тæй кæсинаг дæ. Æви дæ цард акодтай кæронмæ æмæ дæ кæстæрты 
141 

сомыл сæнæмæт дæ?! Хатыр бакæн, стыр мыггаджы уынаффæгæ- 
нæг, æгæр æргом, тæвд дзырдтæ кæй дзурын, фæлæ мыл арт бан- 
дзæрстай, æмæ мæ зæронд стджытæ цъæх арт уадзынц. 
Иу райдзаст бон Багьуыз басидт йæ чызгмæ æмæ йын рæвдаугæ 
хъæлæсæй дзуры: 
— Мæ иунæг хъæбул, дæ чындздзоны кармæ мын куы ацыдтæ, 
уæд мын афтæ тыхст æмæ æрхæндæг цæмæн дæ? Царды цы нæ 
вæййы... — йæ дзырд фæуагъта. Афтæ зæгъын æй фæндыд, 
зæгъгæ, кæд искæй бауарзтай, уæд цин хъуамæ кæнис æмæ дæ 
зæрдæйы цин дæ ныййарджытæн дæр раргом кæнис, фæлæ йын 
æгъдау йæ дзых ахгæдта. — Куы дын зæгъын, мæ хъæбул, дæ 
кары адæймагмæ хатт амонд йæ базыртæ байтындзы... 
Багъуызы дзырдтæй Дунессæйы æрхæндæг зæрдæмæ рухсы 
тын бакаст. Зæрдæйы талынг къуымтæ айгæрста, æмæ фæлурс 
цæсгомыл мидбылхудт ахъазыд. Уадулты цыргъытæ гæзæмæ 
фæсырх сты, йæ цæсты раз февзæрд æнæзонгæ уазæг. Худы йæм 
йæ мидбылты, цыма йын дзуры: зæгъ, мæ дуне, дæ ныййарæг 
фыдæн, дæ зæрдæйы уарзты арт кæй судзы. 
— Цы ныхъхъус дæ, мæ хæбул? 
— Ницы йын хатын, баба, мæ зæрдæйæн... æгæр хивæнд у!.. — 
чызг фестад æмæ къæсæргæрон сонт лæуд фæкодта. 
Фæцыд дуары хъæр. Хæдзармæ ’рбахызт Къæбысон. 
— Дæ сæрылхаст фон, мæ хъæбул, дæ бæх къæбæлбастæй 
феуæгъд æмæ Хуссары фæтæны сфардæг, кæйдæр уыгæрдæн 
фесафдзæн, йæ фæдыл ма суадтæн, фæлæ, марадз-зæгъ... Куы 
мæ суыдта, уæд мæстæймарæгау йæ къуди йе рагъыл авæрдта, 
ныххуыррытт кодта æмæ та дарддæр атахт. 
Дунессæ зæрдиагæй ныххудт. Ныттыхст йæ мадыл æмæ йын 
загъта: 
— Гыцци, мæ бæх мæн йеддæмæ никæй æвзаг зоны, никæмæ 
хъусы. Уæдæ-ма мæнæ афтæ ныккодтаис, — æмæ йæ амонæн æн- 
гуылдз фæкъæдз кодта, йæ уæздан былты ’хсæн æй фæцавта, 
æмæ цыдæргъуызон зырзыргæнаг æхситт къуымтæ ныццарыдта. 
Къæбысон йæ армытъæпæнтæй йæ хъустæ амбæрзта, йе ’рфгуы- 
тæ фелхынцъ кодта, стæй афтæ зæгъы: 
— О, о, дæлдзæх макуы фæу, уый дын. Къæйных дæ уымæн 
хонынц нæ хъæуы устытæ дæр. 
Дунессæ къæсæры сæрты агæпп ласта. Хъæуысæры ’рдæм 
дзæвгар куы суад, уæд кæсы фæтæны ’рдæм æмæ уыгæрдæны 
йæ бæхы хизгæ суыдта. Йæ цæсгомыл тасы уылæн аленк кодта. 
Мæсты хъæлæсæй сдзырдта: 
— Уыцы тугмондаг мын мæ дугъоны йæ уыгæрдæны куы сæй- 
йафа, уæд æй скъуыхтæ кæндзæн. 
Цæвиттон, уыгæрдæн Баймæныхъы уыди. Дунессæ атындзыд- 
та. Хъæуы ракæсæн къуылдыммæ куы схæццæ, уæд йе ’нгуылдзтæ 
йæ дзыхы акодта, æмæ цъæхснаг æхситг ныййазæлыд. Бæх йæ сæр 
142 

Зад кæрдæгæй фелвæста. Йæ мыр-мыр ын рог дымгæ Дунессæйы 
’рдæм раскъæфта. Чызг, хъæлдзæг худт бакæнгæ, сдзырдта: 
— Мæ фæдисон æмбал, мæ ныййарджытæй фæстæмæ мын а 
дунейыл дæуæй зынаргъдæр ничи у. — Аджих æмæ та фæзæгъы. 
- Нæ, рæдийыс, мæ зæрдæ, иу æнæзонгæ уазæг ма дзы ис... 
Фæцыд бæхы къæхтыхъæр. Дунессæ, цыма йæ фынтæй фæ- 
хицæн, уыйау йæ цæстытæ стъæбæртт-тъæбæртт кодта. Йæ уæл- 
лаг фарс цъæх нæууыл хизы йæ цъæхстъæлфджын саулохаг. 
Фæкаст стыр Чеселты ’рдæм æмæ уыны: цавæрдæр барæг 
æрбахызт суары фæзæй. Чызг, тарст сæгуытау, хæрдмæ фæхауд. 
Йæ зæрдыл æрбалæууыд, иуахæмы йыл дæлæ хъæуысæрмæ 
æлгъаг Баймæныхъ куыд фембæлд æмæ цардæй мæлæты ’хсæн 
куыд стох кодта. 
«Цъаммар! Кæд, мыййаг, мæ фидауцджын дзыкку нырма дæр 
дæ бæхы саргъыл ис...» — цæстытæй цыдæр тасы хæлттæ атахт 
æмæ сæхи барæгыл ныббастой. 
Дунессæ цыдæргъуызон тагъд-тагъд сулæфыд. Барæг хæстæ- 
гæй-хæстæгдæр кæны. 
«Нæ, уый уыцы налаты бæх нæу. Уæртæ мердæм уадау тæхы 
сæнтсырх бæх, барæг дæр бæхыл хæрзаив бады. Уыцы налаты 
æвидыц уæнгтæ йын нæй, фæлæ... — йæ былты ’хсæнты ралæ- 
мæрста... цъæхстъæлфджын уысммæ чызджы уæлхъус алæууыд, 
бамыр-мыр кодта, цыма йын афтæ зæгъынмæ хъавыд: «Ныртæккæ 
дæ ныххæццæ кæндзынæн хъæумæ». 
Дунессæ йе рагъмæ стахт. Уæдмæ барæг æрбахæццæ, йæ бæх 
фæурæдта. Дисы йæ бафтыдта чызджы арæхстдзинад. 
Бандзыг, дурдзавдау йæ мидбынаты лæугæйæ баззад Дунессæ. 
Иу диссаг уый уыди, æмæ бæхтæ та æнæфезмæлгæ куыд ныллæу- 
уыдысты, æви, сæ барджыты цæстæнгастæ кæрæдзийæ куы фæ- 
хицæн уой, уымæй тарстысты? 
Кæсы Дунессæ барæджы цæсгоммæ. Сау æрфгуыты бын дыууæ 
сау цæсты цæхæртæ калынц. Чызгмæ афтæ фæзынд, цыма уыцы 
дыууæ сау цæстæй æддæмæ бырсынц амонды тæгтæ, цыма йын 
æрхастой цард. 
Кæсы барæг дæр арф хъуыдыджын цæстытæй чызгмæ. Ныфс- 
джын цæстæнгас тагъд æрзылд Дунессæйы фидауцджын уæнгтыл. 
Дунессæ йæ бæх размæ фесхуыста. 
— Чызг, хатыр, сырд нæ дæн, лидзгæ мæ кæдæм кæныс?! 
Дунессæ йæ бæх фæурæдта. Йæ риуыдзаг сулæфыд. Цæстытæй 
уарзты цæхæр акалд. Зæрдæ фырцинæй уæлæуæз йæхи систа. 
— О, куыд рагæй!.. — чызг зæгъынмæ хъавыд, ома куыд ра- 
гæй бæллын дæ уындмæ, фæлæ ферхæцыд. 
Лæппу йæ бæхæй æргæпп кодта. Хæрзхæстæг бацыд Дунес- 
сæмæ, йæ разы æрлæууыд сæргуыбырæй. Чызг æнхъæлмæ кæсы, 
ома, цы зæгъдзæн дарддæр лæппу. 
— Дунессæ!.. 
Ногæй та — сабырдзинад. Сæ уæллаг фарс бæрзбæласæй бу- 
лæмæргъ йæ диссаджы зарæг самыдта. 
143 

— Айфыццаг дæ уæ хъæуы фæсивæды ’хсæн хъазты куы фед- 
тон, уæдæй нырмæ мæ мæ зæрдæ ацы фæндагмæ ласы. Нæ зо- 
нын, хъысмæт цы скæрддзæн, фæлæ уыцы изæрæй фæстæмае 
фæлыгъд ме ’хсæвы хуыссæг, мæ боны æнцойад... — æмæ цыдæр 
хатыркурæджы цæстæй бакаст лæппу Дунессæйы цинæвдылд 
цæстытæм. — Æнæгъдауыл мæ ма банымай, фæлæ дæм кæд мæ 
сагъæс хъары, уæд мæ самондджын кæн, æвгъау мыи ма бакæн иу 
мидбылхудт. 
— О, фæлæ дын æз дæ ном дæр куы нæ зонын?.. — чъызгæ 
сдзырдта чызг. 
— Мæ номæй мæ фæрсыс? Кæд дæуæн зæгъын аккаг у, уæд 
мæ Астемыр хонынц. Ницы мæм ис хорзæй, афтæ мулкæй дæр, 
фæлæ мын ис зæрдæ æмæ дзы æрбынат кодтай. Ныр мæ зæрдæ у 
рæсугъд æмæ хъæздыг, мæ уæнгты тых — æгæрон, дæу тыххæй 
нæ бавгъау кæндзынæн мæ уд, мæ цард. 
Чызг ныккаст лæппуйы цæхæр цæстытæм, йæ былтæ гæзæмæ 
базмæлыдысты æмæ чъызгæ хъæлæсæй сдзырдта: 
— Астемыр? О, цы зæрдæмæдзæугæ ном дын ис... 
Дыууæ уарзоны уыцы бон кæрæдзийы бамбæрстой. 
Иу уалдзыгон райсом Багъуыз сыстад йæ хуыссæнуатæй, чы- 
сыл фæрссаггондæй акаст, йæ риуыдзаг сулæфыд сатæг уæлдæф 
æмæ загъта йæхицæн: 
— Гæдыджын лæнкау ахæххытæ хъæуы... — арф ныуулæфыд 
æмæ къæсæрæй рахызт. 
Арвыл иунæг мигъы къуымбил никуы зынд, æмæ фæраст фыс- 
доны ’рдæм. Фисынтыл йæ къæхтæ арæхстгай æвæргæ схылд 
уæлхæдзармæ. А фæззæджы Комыхъæуы хуссарæй цы тулдз 
уæрдæхтæ ’рбахаста, уыдон æриста æмæ араст хъæуы баком- 
коммæ ’хсæрдзæнмæ. Хъæугæронмæ куы бахæццæ, уæд йæ уæр- 
дæхтæ зæххыл æрæппæрста æмæ цæхгæр фæзылд хъæуы ’рдæм. 
Уынджы ауыдта Дунессæйы. Чызг йæ бæхы буар сæрфта, афтæ- 
мæй нæлгоймагау æхситтæй зарыд. 
Багъуыз исдуг йæ уæлхъус æдзæмæй алæууыд. Мидбылхудгæ 
каст йæ иунæг чызгмæ: 
«Дæс лæппуйы аргъ у мæ хъæбул, йæ фезмæлд — арт. Гæрз- 
тимæ æрдхæрæны арæхст кæны». 
Хæрзхæстæг бацыд йæ чызгмæ æмæ ныллæг хъæлæсæй сдзуры: 
— Мæ хъæбул! 
Чызг йе ’хситтæйзард фæуагъта, цæхгæр фæзылд æмæ, Ба- 
гъуызы куы ауыдта йæ уæлхъус лæугæ, уæд хъæлдзæг худт нык- 
кодта æмæ йыл атыхст: 
— Баба, мæхи дзæбæх баба. Æз дæ уæлæ уыцы стыр хæхты- 
йас уарзын. 
Багъуыз æм комкоммæ ныккаст мидбылхудгæ: 
— Мæ зæрдæйы уидаг, мæнæй фылдæр никæй уарзыс? 
Чызг йæ фыды æнæнхъæлæджы фарстмæ фæтыхст, йæхины- 
144 

мæры ахъуыды кодта, кæд, зæгъгæ, бафиппайдта Цæлхауты Сау- 
кеджы фырт Астемыры кæй уарзы, кæрæдзийæн фидар дзырд 
кæй загътой æмæ ма æрмæст мад æмæ фыды фæндонмæ кæй 
;еихъæлмæ кæсынц. Фæлæ нырма Цæлхауты ’рдыгæй мыггаджы 
мпнæвар кæй нæ фæзынд Тъехты мыггагмæ, уый йын йæ зæрдæйы 
æнцойад фæсырдта æмæ къæйных чызг хъазгæмхасæн срæцыхта: 
— Уарзын, баба... 
— Кæй, уæд? 
— Дæу, гыццийы æмæ... 
— Æмæ ма кæй? 
— Уарзын... уарзын цард, амонд... — æмæ йæ цæсгом зæрæх- 
сидау фæсырх. 
— Бабайы хуры тын, уыцы цардамондмæ æз дæр æнхъæлмæ 
кæсын... 
Аджих Багъуыз, зæххы йæ цæстæнгас ныссагъта, йæ хъуы- 
дытæ йæ дард кæдæмдæр ахастой, йæхи афарста: 
«Цымæ мæ иунæг хъæбул Чысиаты фæндоныл сразы уыдзæн? 
Чн зоны, мулкджын кæй сты, уый тыххæй сын «нæ» нæ зæгъа. 
Фæлæ уыцы сырд адæймаджы къухты зæрдæйы рæвдыд нæ фен- 
дзæн, нæ банкъардзæн дзырды фæлмæн ад. Уæртæ йæ ус ныр 
дыккаг аз йæ уаты куы сæйы...» 
Цæвиттон, Баймæныхъы цардæмбал дыууæ азы размæ æруа- 
тон, йæ низы аххосаг уый уыди, æмæ иу уалдзыгон бон Баймæ- 
ныхъ йæхи аирхæфсыны тыххæй сбадт йæ сау дугъоныл æмæ йæ 
уæхсчы сæрты адзырдта йæ ус Тыджионмæ. 
— Сæфтдзаг, ам та-иу уынгты хъеллаугæнгæ ма арвит дæ бон. 
Уæлæ Сагыстигъæн лæнк бахсæдын хъæуы дуртæй. 
Йæ дзырд нæма фæци, афтæ фæцыд бæхы агъды цъьпск. Дугъон 
сиргæ атахт нарæг уынгты Майрæмыхъæуы ’рдæм. 
Тыджион йæ мидбынат цавддурау баззад, йæ сагъæссаг хъуы- 
дытæ йæ сау зæхмæ ныббастой. Æппынæрæджиау йæ сæрыл схæ- 
цыд, арф ныуулæфыд æмæ æрхæндæг хъæлæсы уагæй загъта: 
— О, дæлæмæ æрхауай, мæ рафæлдисæг! О, мæ тæригъæдæй 
улæфын ма бафæразай, мæ бирæгъ фыд, кæд мæ ацы сырды 
дзæмбыты цæмæн ныссагътай. Туг æмæ дын рондз феста, мæн 
тыххæй дзы цы ирæд райстай, уый. Ныр цы кæнон, цæуон Сагы- 
стигъæн лæнкмæ, æмæ йын цы бакæндзынæн? Æгас Чеселтгомы 
адæм куы ’рымбырд уой, уæддæр ын куы ницы бакæндзысты. 
Æниу нæ, уыцы хуым бакæнæм, уый цæмæн бахъуыд? Уæртæ 
нæ къутутæ зæронд хорæй йедзаг куы сты! Уæддæр искæй стонг 
сабийы къухмæ къæбæр куы авæрын, уæд мæ масты хай бакæны. 
Уыцы хусгуыбынтæ, дам, цас æххормаг æййафой, уыйас махæн 
рæвдздæр кусдзысты. О, атона дын уыцы сау зæрдæ адæмы тæ- 
ригъæдæй. Фæндаджы сæрдæнтæ фæуай... Иубонты та мæ ех- 
сæй мæлæтдзаг над фæкодта, зæнæг, дам, дын цæуылнæ цæуы. 
Æмæ калмæй чи рацæуа, уыдон дæр сау кæлмытæ куы уыдзыс- 
ты! О иунæг Хуыцау, мæ судзгæ тæригъæд дæм фехъуысæд. 
Ю Бнозырты Димнтр 
145 

Тыджион йæ митæ тагъд-тагъд акодта æмæ араст Сагысти- 
гъæн лæнкмæ. Схæццæ хуыммæ. Æрбадт хуымы фаллаг кæрон 
æмæ йе уæнгтæ ныккæрзыдтой. Цæвиттон, уæлейæ — стыр чыс 
къæдзæхæй — цалдæр азы дæргъы дуртæ фæтылд æмæ хуым 
æгасæй дуры рæдзæгъдты бын фæци. 
Хæссы дуртæ хуымæй. Кæй нæ фæразы, уыдон та тулæгау кæны. 
Йæ хид суадонау фемæхст. Зæрдæ риуы ныддур, æрулæфа, уый 
фадат нæй æнамонд сылгоймагæн. Арвмæ скæсы æмæ та йæ ку- 
ыстмæ бавналы. Хур фæкъул ныгуылæнырдæм. Тыджион акаст хуым- 
мæ, фæлæ дзы цыма иунæг тыччы дæр нæ аппæрста, афтæ зыны. 
Хуры цалх æрныхст хохы цыргъыл. Тыджионæн йæ къухты 
’нгуылдзтæ ныллыгтæ сты æмæ цъæхарт уадзынц. Мæнæ хуымы 
астæу — стыр дур. Тыджион ыл схæстытæ кодта, фæлæ дур йæ 
бынатæй дæр нæ фезмæлыд. Сылгоймаг дуры фæсцæгат ракъах- 
та, йæ къухтæ йын йæ быны арфдæр акодта. Туг æгасæй цæс- 
гоммæ абырста. Йæ тых-йæ бонæй сæнцад, æмæ йæ цæстытæ 
атартæ сты, бæстæ йыл куыройау разылд. Хуылф, цыма судзгæ, 
арт фестад, афтæ фæци æнамонд сылгоймаг. Æрхауд дуры 
фарсмæ. Ныууынæргъыдта æмæ тугхæццæ сæт ату кодта: 
— Гъеныр-иу мæ тæригъæдæй тæфæбонæй арвит дæ царды 
бонтæ!.. 
Акаст йæ алыварс: сау къæдзæхтæ, æгомыг хъæдæй дарддæр 
никуы ницы зыны, йæ сæр гæзæмæ банкъуыста, райхъуыст йæ 
тæригъæддаджы хъæлæс: 
— Охх, дзæгъæлы мардæй куыд мæлын... Сау сынтытæн хо- 
лыйаг кæндзынæн... 
Ацархайдта сыстыныл, фæлæ, цыма хуылфы дзаумæттæ бын- 
тондæр æрыскъуыдысты, афтæ фæцис æмæ та æрхауд. 
Хур, цыма æнамонд сылгоймаджы тæригъæдмæ кæсын нал 
фæрæзта, уыйау йæ хæрдгæ тынтæ айста хæхты бæрзæндтæй 
æмæ ныттылд хохы фæстæ. Æхсæв йæ сау нымæт сласта арф 
кæмттæй хæхты ’рдæм æмæ æхсæвы тары аныгъуылдысты. 
Чи йæ зоны, цас фæхъизæмар кодта æнамонд сылгоймаг. 
Уыцы æхсæв саузæрдæ Баймæныхъ не ’рцыд сæ хæдзармæ. 
Дзæнгайты идæдзимæ лымæн уыд æмæ та уым баззад. 
Æхсæв фæлыгъд, бон та йæ барты бацыд. Хъæубæстæ сæ фос 
здæхтой сæрвæты ’рдæм, фæлæ Баймæныхъты кæрты змæлæг 
нæ зынди. Фысты бæгъ-бæгъ, хъомты уасын бæстæ арыдта. Ничи 
хаста йæ ныфс Баймæныхъты абæрæг кæнын. Ацы райсом се 
’ххуырст Бæби дæр цыдæр фæстиат кодта. Цæвиттон, Бæби май- 
рæмыхъæуккаг уыд. Æхсæв æй Баймæныхъ сæ хæдзары нæ уагъ- 
та, æмæ Майрæмыхъæуæй Дыууæдонастæумæ цыди æрвылрай- 
сом, фæлæ уыцы райсом æгæр афынæй Бæби, цыма зыдта, йæ 
бйрæгъ фысым хæдзары кæй нæй æмæ дзы æдас уыд. Æниу куы 
зыдтаид мæгуыр Бæби, Тыджион мæлæтимæ хъæбысæй хæсты 
бацыд, уæд æм æххуысмæ æмæхсæвæджы схæццæ уыдаид. Бирæ 
рæвдыд дзы зоны. Райсом фос куы ауадзы хизæнуатмæ, уæд ын 
146 

йæ лæджы сусæгæй куы уæливых, куы дзыккайы къус афснайы 
#æ хызыны. Мидбылхудгæ йæм сдзуры: 
— Дæ хъулонæй мæ ницы хъæуы, Бæби, бирæ хъизæмæрттæ 
æрвитыс нæ хæдзары, фæлæ дын гуыбыныдзаг къæбæр ратты- 
нæй дарддæр ницы мæ бон у. 
Бирæ хæттыты рахъавыд Бæби сыста, фæлидза дурзæрдæ 
Баймæныхъы хæдзарæй, фæлæ йæ Тыджионы рæвдыд урæдта. 
Хур бæндæныбæрц суад арвыл, афтæ Тъехты фыййау йæ фос 
æрбаздæхта Сагыстигъæн лæнкауы дæллаг фæрсты. Кæрдæг уыди 
уымæл, æмæ фос зыдæй хызтысты. Фыййау æрбадт дуррæдзæгъ- 
дыл æмæ ныллæг хъæлæсæй цыдæр зарæг самыдта. 
Уддзæф фыййауы зарæджы зæлтæ тыхсаст сылгоймаджы хъу- 
стæм баскъæфта. Тугцух уæнгтæ гæзæмæ базмæлыдысты, йæхи- 
нымæры сдзуры: 
— Чидæриддæр у, мæ амондæн æй рарвыста Лæгтыдзуар. О 
Иунæг Хуыцау, дзæгъæлæй мæ ма амар!.. 
Фыййау, цыма Тыджионы тæригъæддаджы дзырдтæ фехъуыс- 
та, уыйау æй цыдæр тыхтæ сыстын кодтой йæ бадæнæй, араст 
Сагыстигъæн лæнчы ’рдæм. Цыма йæ цæстытыл не ’ууæнды, 
уыйау кæсы йæ алыварс, æндæрæбон дæр ауылты æрбацæйтард- 
та йæ фос, æмæ Баймæныхъы хуым дурты рæдзæгъдты бын куы 
уыд. Цалдæр къахдзæфы ма акодта æмæ йæ мидбынат сонтлæуд 
фæкодта: стыр дуры фарсмæ хаудæй лæууы Баймæныхъы ус, йæ 
алыварс зæхх — тугамæхст, йæ цæсгом æнусон цъитийау ныффæ- 
лурс. Æнамонд сылгоймаг йæ цæстытæ байгом кодта, исдуг дза- 
гъыргаст кæны фыййаумæ, уый фæстæ йæ тыхсаст цонгыл схæ- 
цыд æмæ йæм æй байвæзта æххуысæнхъæл. Фыййау æй рабадын 
кодта, йæ фæсмын къандзолы хæррæгъ раласта, атымбылтæ йæ 
кодта æмæ йæ Тыджионы бын æркодта, йæхæдæг йæ фосы дæр 
нал æрхъуыды кодта, афтæмæй лыгъд радта хъæумæ. 
Фыййау удисæгау тагъд-тагъд радзырдта Тыджионы æнамонд 
хабар. 
Куыд, цы, фæлæ фæдисонтæ Тыджионы ’рхастой сынтыл 
æрдæгмардæй. Уайтагъд фæхабар кодтой Комыхъæуы хосгæнæг 
Цæлхауты Саулæгмæ. Хосгæнæг рынчыны куы федта, уæд уæз- 
зау сагъæсты аныгъуылди. Æппынæрæджиау афтæ: 
— Нæ зонын, цы уын зæгъон, фæлæ æргом ныхас хуыздæр 
у... Йæ хуылфыдзаумæттæй цыдæр аскъуыд. Тыххæст скодта, 
æвæццæгæн. Хуылфмæ та бавналæн кæй нæй, уын зонут уæхæ- 
дæг. Æргом хъæдгомæн исты хос кæнин, фæлæ... Йæ амонд æй 
куыд рахæсдзæн, уый иунæг Хуыцауы йеддæмæ ничи зоны... 
Хъæрзы æнамонд сылгоймаг, рафт-бафт кæны йæ хуыссæнуа- 
ты, хатт райхъуысы йæ тæригъæддаг хъæлæс: 
— О Иунæг Хуыцау, мæлæт дæ курын хæрзиуæгæн, мауал мæ 
мар хъизæмарæй. 
Хæрзизæрæй хъæуы фаллаг фарсæй æрбайхъуыст кæйдæр 
147 

æнæсæрфат зарæг. Рынчыны уæлхъус бадджытæ сæ мидбынат 
базмæлыдысты. Уый Баймæныхъ кæй у, ууыл сæ ничи гуырысхо 
кодта. Куыйтæ нымæг рæйд скодтой æмæ банцадысты. 
Баймæныхъ бæхы саргъыл æрдыдагъ, афтæмæй æрбахæццæ 
сæ уынгмæ. Фыдрасыг барæг йæ сæрыл гæзæмæ схæцыд, йæ ехс 
бæрзонд систа æмæ йæ æртхъирæнгæнæджы тылд бакодта. 
— О уыцы ус! — бæхы саргъыл йæхи размæ фæкъулгæнгæ 
бадзырдта хæдзармæ. Дзуапдæттæг нæй. — Уæд та дæ мад æмæ 
дæ фыдæн!.. — ныссидт æмæ ацархайдта бæхæй æрхизыныл. 
Рахиз къах саргъы фæстаг гоппы сæрты куыд æрбацæйиста, 
афтæ галиу къах цыдæр æгъдауæй æгъдæнцойæ фæхицæн æмæ 
лæгæн зæххыл йæ тъæпп фæцыд. Уæдмæ хæдзарæй рауадысты, 
рынчыны уæлхъус чи бадт, уыдонæй чидæртæ æмæ Баймæныхъы 
мидæмæ бакодтой. Уый йæ сырддзæстытæ ахаста къуымты æмæ 
йæ цæстæнгас ныссагъта рынчыны фæлурс цæсгомы: 
— Уый та цы мæрдсад кæны, кæйдæр гадзайы хъæвдын?! 
Райхъуыст æмхæццæ хъæлæба. 
— Уаих фæуай, Баймæныхъ, дæ разы мæлæты къахыл лæуд 
куы у, уæд дæм йæ тæригъæд куыд нæ хъары? — бауайдзæф ын 
кодта зæронд Гола æмæ йын радзырдтой Тыджионы æнамонд- 
дзинад. 
Лæг тынгдæр фæбогъ кодта: 
— Уæртæ йæ йæ фыды хæдзармæ бахъуытты кæнут, науæд 
мæ хæдзары хъуыддæгтæ кæнон, æви?.. 
— Уымæй та дæхæдæг афæрс Тыджыты мыггаджы, — загьта 
ма Гола æмæ сыстад, йæ къæхтæ тыхласæгау кодта, афтæмæй 
ахызт уынгмæ. 
Алы тæссаг хъуыдытæ Багъуызы сæры тагъд-тагъд аленк код- 
той, æмæ арф ныуулæфыд: 
— Мæ хъæбул. 
— Хъусын дæм, мæ дзæбæх баба! 
— Уыцы уæрдæхтæ ма хуссары ’хсæрдзæнмæ бадав æмæ сæ 
дзæбæх æрнæм доны, кæд райсоммæ аудæсиккой. Гæдыджын 
лæнкау хъуамæ бахуым кæнæм райсом. Æз та мæ гутоны къухтæ 
арæвдз кæнон. 
Дунессæ бахæццæ ’хсæрдзæны цурмæ. Урсбарц æхсæрдзæн 
расхъиуы айнæджы сæрæй æмæ къæйдуртыл йæ дзæхст фæцæуы, 
æмæ афтæ ныззæлланг кæны, цыма дыууæ фыдызнаджы кæрдты 
дзæхст-дзæхст райхъуысы. 
Лæууы удæгас цыртау чызг æхсæрдзæны цур. Йæ цинæвдылд 
хъуыдытæ хъазынц æхсæрдзæны уылæнимæ, фæлæ æвиппайды 
йæ мидбынат, тарст сæгуытау, фесхъиудта. Цæстытæ тасы цæ- 
хæр акалдтой. Æхсæрдзæны дон нарæгдæр кæм уыд, уым иу ду- 
рæй иннæмæ атæррæст кодта, айнæджы æндон риумæ йæхи бал- 
хъывта, æмæ дзагъыр каст кæны хъæдвæндаджы ’рдæм. Уырды- 
гæй йæм хъуысы æлгъаг зарæг: 
148 

Бæрз мын уидагæй куы ’ртасид, 
Уæд дзы кьæлæт дæр ыскæнин. 
Дунессæ дзырдмæ куы ’ртасид, 
Уæд дзы хæзгул дæр ыскæнин. 
Дунессæйæн æвиппайды йæ дæндæгты хъыррыст фæцыд: 
— Уæдмæ уал дæ иунæг хойæ скæн хæзгул, цъаммар Баймæ- 
цыхъ! 
Ратæррæст ласта айнæджы цурæй æмæ лидзынмæ фæци хъæуы 
’рдæм, фæлæ йæ фæстейæ асырдтой æндæр æлгъаг дзырдтæ,: 
Мæ галты уис дæр нæ хъæиы. 
Рæсугъд синагæй — сæ сæроос; 
Æрмæст сын тæбынг куы хъæуы, 
Тъехоны дзыкку — рæтæнбос. 
Чызг йæ мидбынат сонтлæуд фæкодта æмæ йæ ризгæ æнгуылдз- 
тæм дæндагæй фæлæбурдта: 
— Уæдæ мæ фидауцджын дзыкку сырд адæймагæн хынджы- 
лæггаг фæци... Мæ уды тæригъæд фæхæсс, мæ ныййарæг, кæд 
мæ разы хъендурау куынæ ныццæхгæр уыдаис, уæд... 
Фæсонтау. Фæндагыл дæр нал æруад, фæлæ хъæуы иувæр- 
сты æривгъуыдта, йæ уаты смидæг æмæ хуыссæныл дæлгоммæ 
ныххаудта. 
Æхсæвы милтæ сæхи ’рбасæрфтой хъæдыл. Уынгты адæмы 
змæлд æрсабыр. Хъæугæрон куыйтæ мæнг рæйд кодтой. Куыд- 
фæстагмæ уыдон дæр, цыма сæ бонгуыстæй райгонд уыдысты, 
уыйау ныххуыссыдысты. 
Къæбысон йæ зылдтытæ раджы фæци. Ацы изæр æм йæ чызг 
кæй нæ фæкаст, ууыл йæ зæрдæ фæкъæпп кодта, фестад йæ 
бадæнæй, бауад, чызджы уаты дуар фегом кодта. Къæсæрæй куы 
бахызт, уæд йæ мидбынат цавддурау лæугæйæ баззад: Дунессæ 
лæууы гæрзифтонгæй, йæ уæлæ цухъхъа, йæ сæрыл игæргъуыз 
бухархуд, йæ фарсыл — дамбаца, æхсаргард, йæ къухы — хъыри- 
маг. Бакæсгæйæ хъаруджын лæппуйы хуыз æвдыста. 
— Уый цы сфæнд кодтай, мæ иунæг? — сдзырдта мад æмæ йе 
уæнгтæ æрызгъæлдысты. 
Уынгæй æрбайхъуыст бæхы уасын. 
— Гыцци, мæ бæх мæм сиды тохмæ. Уый мæ фæдисон æмбал 
у. Бахъардта йæм мæ тæригъæд. Курын дæ, мæ фæндаг мын ма- 
уал æрæхгæн, — æмæ йын радзырдта, абон райсом æлгъаг Баймæ- 
ныхъ цы ’лгъаг зарæг кодта, уый. 
— Мæ иунæг хъæбул, ахъуыды кæн, сонт зæрдæ рæдиаг у!.. 
— Ницыуал дзы ис хъуыды кæнинаг. Уадз æмæ, бæндæн кæм 
нарæгдæр у, уым аскъуыйæд мæ худинаджы фæлтау! 
— Мæ хъæбул! — мады уæнгтæ дымгæбоны гæдыхъæдау ныр- 
ризынц. — Аныхъуыр дæ маст. Фæтæригъæд кæн дæ ныййар- 
джытæн. Кæмæн сæ уадзыс уæзæджы къæйыл? 
149 

— Гыцци, æгъгьæд, ма кал судзгæ цæссыг! Мæ разы цæхгæр 
ныллæууыдтæ ныр дыккаг хатт, фæлæ йæ зон, райсом мæм фыл- 
дæр зынтæ, уæззаудæр фæндаг кæй æнхъæлмæ кæсдзæн! — йæ 
гæрзтæ тæрхæгмæ мæсты æппæрст бакодта. Æрбадт, йæ сæр йæ 
армытъæнæныл æруагъта, знæт хъуыдытæ сæрымагъз туасæй рæ- 
хойæгау кæнынц. 
Æхсæвы милтæ ныффæлурс сты, уасджытæ фæдисонæй уасынц. 
Багьуыз йæ чысыл джидæ фæрæт йæ сины ’рсагъта, йæ сау къобор 
галтæ дзывырыл баифтыгъта æмæ дуарæй бадзырдта хæдзармæ: 
— Уæ, не ’фсин, æз скъæрын, фæлæ-иу мын Гæдыджын 
лæнкмæ къæбæр сдавут! 
Хæдзарæй райхъуыст цыдæр мигæнæнты уынæр. Йæ уæлвæд 
— Къæбысоны дзырдтæ: 
— Хæринаг нын мæнæ нæ хъæбул сдавдзæн, æз та демæ ацæ- 
уон, галты сæрыл уæддæр ахæцдзынæн! 
— Гъемæ, мæ хур акæн, Къæбо... уæдæ-иу мæ раййаф! — æмæ 
галтыл ахъæр кодта. 
Къæбысон рауад уынгмæ. Арвыл йæ цæст ахаста æмæ скуывта: 
— О Лæгтыдзуар, нæ уалдзыгон куыстæй райгонд цы уæм... — 
йæ дзырд кæронмæ нал загъта, йæ уæлхъус февзæрд Дунессæ. 
Чызг кæл-кæлæй худы, цыма цыдæр стыр цин банкъардта. 
Йæ мады æфцæджы атыхст æмæ йын чысыл сабиау лæгъстæгæ- 
нæгау дзуры: 
— Гыцци, мæхи дзæбæх гыцци, æз уын аходæн схæсдзынæн, 
ды та-иу мын бирæ хуыскъæлтæ æруидз, хорз! 
— О, дæ сæрылхаст фæуон, о, æруидздзынæн дын хуыс- 
къæлтæ. Уым къусы мидæг ис, дысон цы гуымбыл алхъывтон, 
уый. Æртæ уæливыхы-иу ассив, абон фыццаг цæуæм хуыммæ, 
акувын æмбæлы. Дæ разы æргъæу чырыны авджыдзаг арахъ кæ- 
дæй нырмæ æвæрдæй дарын æмæ-иу æй уæливыхтимæ рахæсс. 
Хуры фыццаг цалх дзæвгар суад æгæрон арвыл. Уалдзыгон 
зæхх йæ риу сыздæхта тыфыл тынтæм æмæ бæгъдулæг кодта. 
Дунессæйæн йе ’ккой — хосы ’ргъом, йæ къухы — урс кæрдæнæй 
баст тæбæгъ, афтæмæй тындзы стыр ададжы рахиз фæрсты Гæды- 
джын лæнкмæ. Хосы ’ргъомы кæронæй зыны хъыримаджы хæтæл 
гæзæмæ. Тындзы чызг къахвæндагыл æмхæрд. Дæлвæндагыл бæргæ 
æнцондæр цæуæн у, фæлæ кæд хуымты тагъддæр схæццæ уаид. Йæ 
хидкалгæ сивгъуыдта хæрдæй, рахизырдæм фæтæссар кодта. Акаст 
бынмæ. Комрæбын, галвæндагыл суыдта æртæ барæджы. 
Хæрзхаст бæхтæ афтæ цырд уадысты, æмæ сæ фæстæ фæн- 
даджы рыг фæздæгау сыстад. Чызг исдуг йæ мидбынат алæууыд. 
Барджытæ сæ бæхтæ тынгдæр фесхуыстой, дзæвгар куы бауады- 
сты, уæд фæтæссар кодтой Фæсалджын рагъы ’рдæм. Чызг йе 
’ргъом æрæргъæвта, æрхызт дæлвæндагмæ, къутæрты аууон æй 
æрæвæрдта, йæхæдæг стыр дуры фæсдзæгат æрбадт æмæ сæм 
йæ цæстæнгас дары. Комы ’рдыгæй уддзæф Дунессæмæ скъæфы 
барæджы дзырдтæ, фæлæ сæ ныхасы сæр цæуыл уыд, уый нæ 
150 

хатыдта. Уалынмæ барджытæ Фæсалджын рагьмæ сивгьуыдтой. 
разæй чи цыд, уый йæ бæх фæурæдта, ехсы хъæдæй ацамыдта 
Гæдыджын лæнкмæ, æмæ иннæтæн цыдæртæ адзырдта. Райхъуыст 
^мхæццæ худын. Раззаг барæг йæ сæрмæ уæлдæфы йæ ехс æрзылд- 
та, сæрæй ацамыдта, размæ, зæгъгæ. Бæхтæ фесхуыстой æмæ 
тигьæй фæаууон сты. Дунессæ йе ’мбæхсæнæй рагæпп ласта, ба- 
уад йе ’ргъомы цурмæ æмæ рог сулæфыд. Æнгуылдзтæ ацахстой 
хъыримаджы хæцæн. Хосы ’ргъом йæ фæсонтыл баппæрста æмæ 
атындзыдта Гæдыджын лæнчы ’рдæм. 
Уыцы рæстæджы барджыты ’хсæн рауад ахæм дзырд: 
— Тъехты цыбыр, ницæййаг мыггаг нын нæ къабазджын, æхсар- 
джын мыггаджы мурмæ нæ дарынц. Æз сæм, мыййаг, канд уый 
тыххæй нæ фæхæрам дæн, мæ минæвар лæгты мын æгадæй кæй 
раздæхтой, нæ, æрмæст уый нæу мæ масты райдиан, фæлæ нæ 
зæххыл кæй цæрынц, æрнæг хуымзæхх сæхи кæй бакодтой, уый 
ахъуыдыйы аккаг у! Гæдыджын лæнк рагæй фæстæмæ нæ мыг- 
гаджы кæй уыд, уый нæ фыдæлтæ æмдзыхæй дзырдтой. Фæлæ 
та кæсут, — æмæ йæ ехсы хъæдæй ног ацамыдта Гæдыджын 
лæнкмæ. — Уыцы сæмпæрчъи йæ æнæмæтæй куыд фæлдахы! 
Раззаг барæг йе уæхсчы сæрты фæкаст йе ’мбæлттæм æмæ та 
дзуры: 
— Мæн дзы иу æрчъихоры бæрц дæр нæ хъæуы уыцы æрнæг 
зæххæй. Дыууæйæ стут. Ныртæккæ скъуыхтæ кæнæм уыцы хæд- 
мæл Багъуызы, зæхх дыууæ дихы фæкæнæм æмæ йæ фæрнæй 
кусут. Кæд уыцы гадзайы æфтыддаг йемæ разына Багъуызæн, 
уæд æй æз йæ зонгуытыл æрлæууын кæндзынæн, йæхæдæг мын 
куыд лæгъстæ кæна... Зæххытæ мæнæн фыдæй бирæ кæй баззад, 
уый уæхæдæг зонут, кæмæн мæ хъæуынц. Мæ бирæ байзæдда- 
гæн? — æмæ та хиндзастæй бакаст Аксоитæм. 
— Уый рæстытæ дзурыс, Баймæныхъ, фæлæ, цыма, уæддæр 
Тъехты фæсивæд ахъуыдыйы аккаг сты, — фæзæгъы Дзахотт. 
Баймæныхъæн йæ сæр фæстæмæ фæуæзгæ. Ныххудт йæ дзы- 
хыдзаг æмæ дзуры Дзахотмæ: 
— Дзахотт, мæ хæлар, дæ ныхæстæ мæм тæппуд адæймаджы 
дзырдтау кæсынц. 
— Нæ, уый та куыд, Баймæныхъ, тæппуд адæймæгтæй ме сæфт 
уынын, лæгдзинад бæрæггæнæг у æхсар, цагъар та фидиссаг у. 
— Гъе æмæ, мæ хур акæн, æмбарыс мын мæ зæрдæйы риуыгъæн- 
тæ. Тъехтæм афтæ фидыды цæстæй куы кæсæм, уæд нын абон 
нæ хуымзæхх фæлдахынц, сом та нын нæ устытыл æрдау кæн- 
дзысты, æмæ сразы уыдзынæ? Схæсдзынæ дæ сæрмæ ахæм ху- 
динаг? Цы у æгады бæсты мæлæт? Æппындæр ницы. Ацы тæккæ 
Багъуызы чызджы афардæг хъæуы. 
— Чызграскъæфты тыххæй цы зæгъыс, уый зæгъ, мæнæ стæм 
гæрзифтонгæй. Чызг раскъæфын худинаг никуы уыд фыдæлтæй 
фæстæмæ, æмæ уый тыххæй æппæт дæр бакæндзыстæм, цæмæй 
Тъехон дæ нæргæ хæдзары къуымты æфсиниуæг кæна!.. 
151 

Дзахотты ацы дырдтæм Баймæныхъы сау зæрдæ царды ден- 
джызы аленк кодта, йæ рæсыд былтæ зыдæй ахсыдта, йæхины- 
мæры фæзæгъы: 
«О, цы амондджын уаин. Тæхуды, æмæ Тъехоны рæсугъд был- 
тæн зардæйы фæндиаг фæпъатæ кæн, йæ уæздан уæнгтæн хъæ- 
быстæ кæнынæй бафсæд. Сæйгæ уатмæ кæсын нал у мæ бон». 
Æргомæй та сдзырдта: 
— Кæд афтæ, уæд ма дын лæвар кæнын мæ урс дугъоны дæр. 
Зæххы тыххæй та, куыд дзырд стæм, афтæ. Адих æй кæнут йе 
’мбисыл. 
Барджытæ исдуг æнæдзургæйæ ауадысты. Сæ хъусты нæрыд 
бæхты къæхтыхъæр. Арф комæй хъуысти знæт цæугæдоны уы- 
нæргъын, цыма фæдисы хъæр кодта æгас Чеселтгомы адæммæ. 
Хур арвы къуырфы сфардæг. Гæдыджын лæнкауæй хъуыст Ба- 
гьуызы «æсс-æсс». Фæллад гажæ зивæггæнгæ сæ къæхтæ истой. Сæ 
комы фынк лыстæг æндæхтæй ивæзт зæхмæ. Багъуызы куыстуарзаг 
къухтæ фидар хæцынц дзывыры къухтыл, йæ цæстæнгас аздахы 
пелтьмæ. Афтæ йæм кæсы, цыма пелть сусæг зарæг самоны. Зæххы 
æхцон уымæлтæф йæ фьшдзыхуьшчъытыл ауайы. Багьуыз арф сулæ- 
фы. Къæбысон хæцы галты сæрбосыл, фæстæмæ йæ хъус дары. Лæг 
галтыл куы бахъæр кæны, уæд та уый дæр сæрбос йæхирдæм æрбай- 
вазы, цыма сæ галæй, гутонæй йæ фæдыл аласынмæ хъавы. Фæцис 
конд Багьуызы дарæг хуымæн йе ’мбис. Дзывыры хæххытæ, мæллæг 
галы фæрсджытау, разындысты. Багьуыз скаст Чысиаты Баймæныхъы 
хуымы ’рдæм, æмæ йæ зæрдæ цыдæргъуызон тæссаг змæлд ба- 
кодта. Цыдæр æнкъард хъæлæсы уагæй фæрсы Къæбысоны: 
— Не ’фсин, цымæ уыцы цъаммар цæмæннæ хуым кæны, иннæ 
азты-иу æй махæй раздæр куы афæлдæхта? 
— Цы сын зонын, мæ хур. 
— Нæ, фæлæ дис нæ кæныс Чысиаты митыл? Сæ минæвар 
лæгты сын кæй аздæхтам, уымæй цыма сæ разы стыр зылын- 
джын стæм, уый цæстæй нæм кæсынц, — ахъахъхъæдта фæнда- 
джы ’рдæм. — Уæдæ уыцы чызг цæй æрæгмæ цæуы? 
Къæбысоны зæрдæ æнæуи дæр фыртасæй арты пиллон уагъ- 
та. Багъуызы дзырдтæм ноджы йæ хуыз фæцыд. Йæ лæджы фар- 
стæн дзуапп нæ радта. 
Уалынмæ хуымы кæрон æрбалæууыдысты æртæ барæджы. Бай- 
мæныхъ йæ бæхæй æргæпп ласта, фæлæ Аксо æмæ Дзахотт нæ 
фæнд кодтой. Баймæныхъ галты сæрбосыл хæцгæ куы ауыдта Къæ- 
бысоны, уæд, цыма йæ зæрдæ йæ риуы фæркгай фæцис, уыйау 
исдуг цавддурау лæугæйæ баззад, фырмæстæй цы акæна, уый нал 
арæхст. Цæвиттон, уый æнхъæл уыд, зæгъгæ, Дунессæ ис хуымы 
йæ фыдимæ. Хæстæгдæр балæууыд дзывырмæ æмæ сдзырдта: 
— Диссаджы сау мæр фæлдахыс, Багъуыз. 
Къæбысоны уæнгтæ, ризæгæй рынчынау, гæв-гæв кæнынц, 
адæргæй куы йæ кæлмæрзæн бараст кæны, куы галты сæрбос иу 
152 

кьухæй иннæмæ айсы. Æвыдæй нæ баззайдзысты, уый хаты æмæ 
ггессаг хъуыдытæ сæрымагъз рæхойынц. 
— Ау, æмæ ацы зæххыл дæ къах фыццаг хатт æрывæрдтай? — 
мæсты хъæлæсæй афарста Багъуыз æмæ йæ галтыл бахъæр код- 
та: — Æсс-æсс, Къобор, бон махмæ нæ кæсы!.. — Стæй Къæбы- 
сонмæ скаст. — Не ’фсин, ахæц галты сæрбосыл! 
Багъуыз йæ сæр кæй не ’ркъул кодта, уый Баймæныхъмæ 
мæлæты хъыг фæкаст, фæцыд йæ дæндæгты хъыррыст. 
— Багъуыз, æз ам фыццаг хатт нæ дæн, фæлæ дын хъуамæ 
лæгъон, ацы хуымы фæстаг хатт æрæвæрдтай дæ къах, нырмæ 
пæ кæй фæхордтай, уый дæр дын гæдзæ нæ уыдзæн. 
— Баймæныхъ, фыдбылыз фыдбылызы къæдзилыл цæмæн 
бæттыс? 
— Тыхджын фыдбылызæй æдыхы сæр кæй басудзы, уый дæр 
зон, Багъуыз. 
— О, фæлæ вæййы афтæ, æмæ уыцы фыдбылызы арты тых- 
джыны сæр дæр басудзы! — загъта Багъуыз æмæ йæ алыварс акаст, 
цыма цæстæнгасæй сæ мыггаджы хъæбатырты агуырдта, уыйау, 
æмæ та дзуры: — Чысиатæ, тыхгæнæг мæм кæй фæзындыстут, 
уый уæ гæрзтæй бæрæг у, фæлæ зонут, иунæг Хуыцау уын мæ 
бинонты тæригъæд нæ ныггæдзæ кæндзæн. Ацы хуымы тыххæй 
нæ комы дзырддзæугæдæртæ уынаффæ раджы рахастой. 
— Мæ ис, мæ бон, мæ зæхх, мæ фосæн уынаффæгæнæг — 
мæиæ мæхæдæг! — йæ армытъæпæнæй бацавта йæ риувæйнæг 
Баймæныхъ. 
— Курын уæ, Чысиатæ, мæ хуымы гæппæлыл ма ссудзут 
дыууæ мыггагæн туджы арты æхсидав! 
— Ныууадз дæ дзæнгæда цæгъдын, науæд æхсидав нæ, судзгæ 
арты сфизонæг уыдзынæ! — фæхъæр ыл кодта Баймæныхъ. 
— Ау, мæнæй туг куы акæла, уæд, цымæ, дæ уæнгтæй сой 
æрмиздзæн? 
Багъуыз та акаст æрхы сæрты, уым, фаллаг фарс — Тъехты 
мыггаджы хъæбатыр Дзангы хуым, фæлæ лæнкаумæ нæ зыны. 
Чн зоны, зæгъгæ, Дзанг уым хуым кæны, фæлæ — нæй. Дзанг 
дæр Къæбысты сиахс уыди æмæ йæ каис Росейæн хуым кодта. 
Нæй, йæ къух кæмæ фæдара карз тохы райдианы. Бæлæстæ, 
чыма сæхи æрцæттæ кодтой, цæмæй Багъуызы æнамонддзинад 
бæстон феной, уыйау æдзæмæй лæууынц, æгæрыстæмæй уддзæф 
Дæр бæлæсты сыфтæртыл бафынæй. 
Багъуыз йæ джидæ фæрæтыл размæ ’рбахæцыд. Дзывырыл 
къухтæ фидардæр нылхъывта æмæ йæ галтыл бахъæр кодта. Галтæ 
фезмæлыдысты. 
— Мыггагдзагъд уæ фæкæндзынæн, Тъехтæ! 
Баймæныхъ батæррæст ласта галты размæ, Къæбысоны къух- 
№й стыдта сæрбос. Æнæфæразгæ сылгоймаджы нырриуыгъта. 
Ус йæхи нæ баурæдта, ацух-мух кодта æмæ æрхы ахауд, райхъу- 
ыст ма йæ тæссаг цъæхахст. 
153 

Багьуызы цæстытæй масты цæхæр акалд. Зæрдæ ныррæхуы- 
ста сæрымагъз, цыма йæ тугдадзинты цæхæр ацыд, афтæ фæци. 
Йæ ронæй джидæ фæрæт фелвæста æмæ галты ’хсæнты батæр- 
рæст ласта. А ныр Баймæныхъы сæр æрцæва, афтæ йыл дыу- 
уæйæ знæт сырдтæ сæхи ныздыхтой. Иуæн дыууæ æфсад, фæ- 
зæгъынц. Аксо йын ацахста йæ джидæ фæрæт, фæлæ фæрæты 
хъæдыл афтæ фидар хæцыд тарстзæрдæ Багъуыз, æмæ йын ницы 
фæрæзтой йæ байсынæн. Баймæныхъ, цыма йе ’муд æрцыд, уыйау 
йæ риуыдзаг сулæфыд æмæ фæхъæр кодта: 
— Лыстæг къуыхтæ йæ скæнут! — æмæ йæ дамбацамæ фæлæ- 
бурдта. 
Фæцыд гæрах, фæлæ нæмыг Багъуызы хъусты иувæрсты бацыд. 
— Гъæтт, мæ царды фæстаг уысм! — Багъуыз галиу къухæй йæ 
фарсылдарæн кард фелвæста кæрддзæмæй æмæ йæ Аксойы тæн- 
ты фистонмæ ныссагъта. Уый размæ фæцудыдта, ныууынæргъыдта 
æмæ æрфæлдæхт. Йæ туг дзывыры хаххыл азæй кодта. 
Фæцыд дыккаг гæрах. Баймæныхъы дамбацайы нæмыг Багъуы- 
зы риуыл сæмбæлд. Лæг йæ армытъæпæнæй судзгæ хъæдгом ам- 
бæрзта, фæлæ туг къухы ’нгуылдзты ’хсæнты рабырста. Карды 
фистоныл ма фидар бæргæ хæцыд, йæ дæндæгтæ ма бæргæ фæ- 
хъыррыст кодтой, фæлæ йæ тых асаст, кæлгæ бæласау, йæхи æр- 
уагъта зæхмæ æмæ йæ дарæг галты раз ахицæн йæ цардæй. 
Раст уыцы рæстæджы тигъæй æрбазынд Дунессæ. Акаст хуы- 
мы ’рдæм, æмæ исдуг йæ мидбынат цавддурау лæугæйæ баззад, 
фæсонтау. Йе ’ргъом æрæппæрста. Фелвæста йæ хъыримаг æмæ 
ныхъхъæр кодта: 
— Гъæтт, мæ бон куыд бакалд, гъе!.. 
Размæ йæхи фехста. Хуымы кæронмæ куыд фæцæйхæццæ 
кодта, афтæ Баймæныхъ бæхы саргъмæ стахт. 
— Мæнг хъуыды дын у, æлгъаг, нал фæцæудзынæ! 
Фæцыд гæрах, фæлæ уæдмæ лæгсырд тигъæй фæаууон. Чызг 
йæ цæнгтæм дæндагæй фæлæбурдта. Фæцыд дыккаг гæрах, æмæ 
Дзахотт сау зæххыл æмбыд кæлдымау æрфæлдæхт. Цыдæр хыр- 
хыргæнаг хъæлæсæй ма сдзырдта: 
— Мæлын æмæ цæй тыххæй, кæй тыххæй?! — æмæ йæ уд систа. 
Дунессæ фæсонтау. Æбæрæг къахдзæфтæгæнгæ балыгъд, 
æрхауд йæ фыды тугамæхст риуыл, ныккуыдта, ныдздзынæзта: 
— Ныххатыр мын кæн, мæ фыд, удуæлдай тохы райдианы дæ 
уæлхъус кæй нæ уыдтæн. Хæрын ард мæнæ дæ тугамæхст сы- 
джытæй, мæлæты онг зилдзынæн уыцы сау калмы фæдыл. 
Йæ урс кæрдæн йæ сæрæй фелвæста Дунессæ æмæ дзы йæ 
фыды тугамæхст риу æрæмбæрзта. Фестад. Акаст йæ алыварс. 
Æрхы фаллаг фарсæй æрбайхъуыст фæдисы цæуæг адæмы хъæ- 
лйвба. Цæвиттон, топпыхъæртæ куы анæрыдысты, уæд алчи йæ 
хуым кæнын фæуагъта æмæ згъордтой Багъуызты хуымы ’рдæм. 
Фæдисонтæ ’рбахызтысгы æрхæй. Æрбайхъуыст Дзангы хьæлæс: 
— Сæрæй ныл чидæр худинаджы хæдон скодта! 
154 

Дунессæ, удæгас цыртау, лæууы йæ фыды марды уæлхъус. 
1*'[æ даргъ дзыкку йын уддзæф уигьы. 
Æрхæй сыхъуыст Къæбысоны тæригъæддаг хъæлæс. 
— Мæ хъæбул, мæ саубоны цæссыг! 
Фæлæ йæ Дунессæ нæ фехъуыста. 
Фæдисонтæ афтæ сбирæ сты, æмæ сын Багъуызы хуымы нал 
уыдис æрлæууæн. Устыты хъарæг кæмттæ арыдта. 
Дзанг адæмы ’хсæнты, йæ риуæй фæндаггæрдгæ, бацыд, 
æрлæууыд сæргуыбырæй Багъуызы марды уæлхъус, йæ тугдадзин- 
тæ анæрсынц. Армытъæпæнтæ фæтымбыл вæййынц. Мæсты хъæ- 
лæсæй фæзæгъы: 
— Мæ зынг дын бахуысса, Багъуыз, цæй æнцад хуыссыс, куыд 
иицы нæм дзурыс æви ныл дæ зæрдæ худы?.. — хъуыр æрбах- 
гæдта, фæлæ йæ цæссыг нынныхъуырдта. — Агъæц, кæд дæ нæ 
фæхудинаг кæниккам! — цæхгæр фæзылд æмæ тымбылкъухæй 
асæрфта йæ цæстытæ. 
Уалынмæ схæццæ зæронд Тотаз. Уый йæ бæхæй афтæ аив 
æрхызт, цыма йыл азтæ сæ фæд нæ ныууагътой. Адæмыл йæ 
цæст ахæссы зондджын зæронд лæг. Сæр нынкъусы: 
— О, æнæбауромгæ фыд. Цы уынын уый!.. Æниу цы ’рцыд, уымæн 
кæуынтæ, дзыназынтæй раздахæн нал ис. Фæлæ уе ’хсæн куы 
нæ уынын Къæбысоны? — йæ цæстæнгас ахæссы йæ кæстæртыл. 
Уыдон сæ кæрдты хæцæнтæм фæлæбурдтой. Тохы монц сæ 
цæсгæмттыл ивылæнтæ кæны. 
Дзанг фидар къахдзæфтæй бацыд, æрлæууыд сæргуыбырæй 
Тотазы раз æмæ райхъуыст йæ хъæлæс: 
— Худинаджы зæйы бын уынæргъæм, нæ зондамонæг, ратт 
фæндаг тохмæ. 
— Тохмæ? — йæ цæстытæ знæт æрттывд фæкодтой, — тох адæй- 
маджы бартыл хъæуы... — фæкъуыхцы, схуыфыд æмæ та райхъу- 
ыст йæ хъæлæс. — Хъуамæ алы лæг дæр тох кæна, фæлæ-ма акæ- 
сут, уæ рынтæ ахæрон, уæ алыварс! Ацы зæххыл цы тугкалд 
уынæм, уый тугæй æхсгæ нæу, хиуылхæцгæ ут, нæ судзгæмард йæ 
сыджытыл сæмбæлын кæнæм. Къæбысоны хъысмæт æбæрæг у 
æмæ... Ныртæккæ хъæуы стыр уынаффæ, æгæрон зонд æмæ хъуы- 
ды! — Сæр нынкъусы æмæ йæ ризгæ армытъæпæнтæй йæ зачъетæ 
<х*рбатымбыл кæны, стæй фидар хъæлæсыуагæй фæзæгьы: — Маст 
исынæн никуы у æрæджы. Туг ныккалынæн алкæд дæр — рæстæг! 
Ныр цæугæ, æмæ уыцы æнамонд сылгоймаджы... — йæ хъуыр 
^рбахгæдта æмæ йæ цæссыгтæ йæ зачъетыл æртылдысты. 
Иуцалдæрæй ма аззадысты Багъуызы цур, иннæтæ агуылф 
кодтой алырдæм æмæ æрхы æрдæгмардæй ссардтой Къæбысоны. 
Дзангы ус Мыдæ йæ сусæг хъарæг нал баурæдта: 
— О, судзгæ фæбадай, мæ фыды мыггаджы сылыстæг! Дæ 
иунæг хъæбулы уæзæджы къæйыл ниугæйæ цæмæн ныууагътай?! 
Фæдисонтæ Къæбысоны систой, цъус фалдæр æй нæууыл 
^рæвæрдтой. Кæуынц, ниуынц устытæ. Иурæстæджы Къæбы- 
155 

сон базмæлыд, йæ тугамæхст цонгыл схæцыд æмæ зыдæй сулæ- 
фыд. Йæ цæстытæ гæзæмæ байгом кодта, акаст йæ алыварс æмæ 
æдых хъæлæсæй сдзырдта: 
— Нæ лæг цы фæци? Мæ иунæг хъæбул та?.. — æмæ йæ 
цæстытæ æрыхгæдта. Хæрзгæзæмæ ма райхъуыст йæ фæсус хъæ- 
лæс. — Туджы зæй, туджы зæй, хорз адæм... 
Куыд, цы, фæлæ Къæбысон æмæ Багъуызы сынтыл æрхастой 
сæ хæдзармæ. Æртыккаг бон Багъуызы сау ингæны ауагътой. 
Адæм сæ судзгæ цæссыгтæ ныссæрфтой æмæ сæ хæдзæрттæм 
фæцыдысты. Комы дзырддзæугæдæртæ мыггæгты ’хсæн бацы- 
дысты, æмæ тугкалд фескъуыд. 
Цыдысты бонтæ тар æмæ æрхæндæгæй. 
Тъехты фæсивæд топпыхосау фæппæртгæввонг цæттæ уыдысты 
тохмæ, фæлæ иу замана уый уыд, æмæ æлгъаг Баймæныхъ зæххы 
скъуыды аирвæзт, æви арвы уæрæхы стахт, уый зонæг ничи уыди. 
Дунессæ нæлгоймаджы дарæс скодта æмæ карды фындз, топ- 
пы дзыхæй агуырдта Баймæныхъы, фæлæ йыл нæ хæст кодта. 
Хъæуы сылгоймæгтæ æдзух бадтысты Къæбысоны уæлхъус. 
Æнамонд сылгоймаг бонæй-бонмæ тади, куыдфæстагмæ йе уæнгтæ, 
фæззыгон хæтæлтау, бахус, баруадысты, цæстытæ сæ къуырфы- 
ты бахаудтой æмæ ма мынæг æрттывд кодтой. 
Иуизæр та Дунессæ йæ фосы муртæ афснайдта. Йæ хотыхтæ 
æррæвдз кодта. Йæ кард сласта. Йæ сæрыхъуынтæй иу æрду 
ратыдта æмæ йæ карды комыл афу кодта. Бахудт: 
— Ацы карды ком дын мæлæт цæттæ кæны, æлгъаг сырд. 
Уый Баймæныхъæй загъта. 
Исдуг йæ мады уæлхъус фæбадт, йæ тых улæфт ын йæ зæрдæ, 
тæвд æфсæйнагау, сыгъта. Дæндæгтæ кæрæдзимæ сæхи нылхъыв- 
той. Иудзæвгар фæкаст рынчыны фæлурс цæсгоммæ, уый фæстæ 
арф ныуулæфыд, цыдæр æнæуынгæ тыхтæ йæ систой æмæ сын- 
дæг къахдзæфтæй рахызт уынгмæ. 
Арвыл йæ цæст ахаста, æнæнымæц стьалытæ тæмæнтæ калдтой, 
фæлæ Дунессæмæ афтæ фæкаст, цыма стъалытæ æрттивгæ нæ, зын- 
доны арты пиллон уадзынц. Сæр нынкъуыста чызг. Тугдадзинты 
цæхæр ацыд. Бауад йæ бæхмæ æмæ стахт саргъмæ æмæ исдуг тæс- 
сар фæндагыл бауад, стæй Хъолайы ’рдæм йæ бæх фæзылдта. 
Æвиппайды æхсæвы тары йæ хъустыл ауад бæхы къæхты хъæр. 
Чызг йæ саулохаг фæурæдта, тугдадзинтæ тынгдæр сцавтой. Зæр- 
дæ хойы риуывæйнæг. Дунессæ арвмæ скæсы: 
— Уæ, Иунæг Хуыцау, мауал мæ мар фыдудæй! Ратт мын 
знагыл лæгæй-лæгмæ фембæлыны фадат!.. 
Йæ гæрзтæм бавнæлдта. Тигъыл сау æндæрг, сау уæйыгау, 
разынд. Дунессæ йæ топп æргъæвæныл авæрдта. Мæнгвæдæгыл 
амонæн æнгуылдз атыхст. Чызг лæмбынæг ныккаст барæгмæ, 
æмæ топп бынмæ æруагъта. Уæддæр дзы йæ цæстæнгас нæ хи- 
цæн кæны. Барæг æрхæццæ Æхсæрджын къохмæ, æрхызт сар- 
156 

,-ьæй æмæ идоны къæбæлтæ рафтыдта бæхы дзыхæй. Райхæлдта 
нымæт, æхсæры къутæры фарсмæ йæ айтыдта кæрдæгыл æмæ 
\\ь\л йæхи æруагъта. 
Дунессæйы бæх йæ раззаг къахæй зæхх æрхоста. Æнафоны 
цæуэег нымæтыл рабадт. Акаст йæ алыварс æмæ йæ хотыхтæм 
фæлæбурдта. 
Дунессæ йæхинымæры загъта: 
«Уый у, æнæмæнг уый у! Уадз æмæ ныккæла йæ сау туг!» 
Æнафоны барæг топпæргъæвдæй размæ акъахдзæф кодта, рай- 
хъуыст сампалы сæртæг уынæр. Дунессæ æхсæры къутæры фæс- 
гæты ’рбазылд, стыр дуры фарсмæ йæхицæн бынат æррæвдз кодта. 
Сау æндæрг йæ хотых æрæвæрдта. Хъолайы цæугæдоны сæр- 
ты акаст æхсæвы тары. Дыууæдонастæуы ’рдæм скодта йе ’ргом. 
Уынгæ ницы кодта, фæлæ, цыма Дыууæдонастæу хъæуы 
сæрмæ хур æрцауындзæг æмæ йæм хъæу йæ мидбыл худы, афтæ 
йæм каст. Æвиппайды райхъуыст йе ’ргом дзурын. 
— О мæ дунейы рухс, Дунессæ, цы бон дыл ныккодта... Ныр 
ма мæ минæвæртты цы ’гъдауæй барвитон, дæ фыд йæ цардæй 
ахицæн знаджы къухæй, дæ мад йæ сæйгæ уаты хъæрзы. 
Дунессæйæн йæ хотых йæ къухæй æрцæйхаудта. Йæ амонæн 
æнгуылдз йæ дæндæгты ’хсæн нылхъывта, ныхъхъæр кодта: 
— Астемыр, мæ царды ныфс! 
— Уый кæй хъæлæс хъусын? Æхсæвы тары мын мæ алыварс 
хуры тынтæ чи байзæрста! — афтæ дзургæ атæррæст ласта лæппу 
æхсæры къутæры иувæрсты, февзæрд Дунессæйы уæлхъус. Дыууæ 
уарзоны цæнгтæ кæрæдзийыл æртыхстысты, стæй æрбадтысты 
нымæтыл. 
Æхсæв фæци. Ралæууыд райдзаст сæурайсом. Алырдыгæй хъу- 
ыст мæргъты цъыбар-цъыбур. Дыууæ уарзоны ма уæддæр бадтыс- 
ты нымæтыл. Кæд сын цыфæнды зын уыд кæрæдзийæ фæхицæн, 
уæддæр фæстагмæ сыстадысты. Дунессæ йæ бæхы рохтыл æрба- 
хæцыд æмæ йæ мидбыл фæхудт Астемырмæ. Уарзтæй йедзаг лæп- 
пуйы зæрдæйы цыма мин стъалыйы ферттывта, афтæ фæци. 
Дунессæ ныууад æмуырдыг Пацъайы доны ’рдæм. Астемыр 
йæ фæдыл кæсы æмæ йæхинымæры дзуры: 
«Тæхуды, куы нæ ’рбабон уыдаид...» 
Дунессæ йæ мады сæййæфта тынг тыхстæй. Стæвд Къæбы- 
сон, стæгдары хуызæн цæнгтæ куы уæлæмæ сисы, куы та сæ йæ 
риуыл æрæппарæгау кæны. Хатт дæлуæз ныууынæргъы, йæ цæс- 
тытæ фæирд кæны æмæ цыдæр тасы цæстæнгасæй джихкаст кæны 
Дунессæмæ. Уый уыцы цæстæнгас нæ бауромы, æмæ йæ цæс- 
сыгтæ йæ рустыл æрфæд кæнынц. 
— О, судзгæ фæбада де знаг, кæд цы фыд фидыс Хуыцауы 
Раз, — кæуынхъæлæсæй сдзырдта рынчыны уæлхъусбадæг Дзан- 
гы ус, йæ армытъæпæн æруагъта Къæбысоны тæвд буарыл. 
Тъехты Багъуызы æнамонд хæдзары бадтысты мыггаджы сыл- 
157 

гоймæгтæ, тæссаг койты бадтысты. Къæбысоны фæлурс цæсго- 
мыл фæзынд хиды ’ртæхтæ. Тагъд-тагъд улæфы, риувæйнæг æд- 
дæмæ-мидæмæ кæны. 
— О, судзгæ фæбадай, кæд куыд зынудисæн кæныс, — ризгæ 
хъæлæсæй бадодой кодта иу зæронд ус. 
Иннæ устытæ сæ цæссыгтæ ныссæрфтой. 
Арвыл стъалытæ иугай-дыгай атадысты, бæрзонд хæхтæ сау 
æндæргæй разындысты. Къæбысон цыдæр тарст хъæлæсæй ныу- 
уынæргъыдта, йæ иу фарсыл сонтау æрзылд, йæ цæстытæ æрæх- 
гæдта, æмæ ахицæн йæ цардæй. Дыккаг бон Къæбысоны цæгат 
фæзындысты. Адæмы цæссыгæй зæхх уымæл кодта. Къæбысоны 
йæ сыджытыл сæмбæлын кодтой. 
Уыдис сæрдыгон хъæрмуст изæр. Цъититы ’рдыгæй дымдта 
сатæг уддзæф æмæ адæймаджы фæлмаст уæнгтæн цыдæр æхцон- 
дзинад лæвæрдта. Дыууæдоныастæу цыма федзæрæг, уыйау иунæг 
сыбыртт никæцæй хъуыст. Хосгæрдæн уыди, æмæ алчи йæ хос- 
гæрстыл архайдта. 
Кæд Тъехты мыггаг сæ уыгæрдæнты уыдысты, уæд ацы бон- 
ты Чысиаты фæсивæд та тугвæндаг цæттæ кодтой. 
Цалдæр мæйы дæргъы дурзæрдæ Баймæныхъ сæ мыггаджы 
фæсивæды тæфтыл нал ацыд, фæлæ йæ ныр цыдæр фыдбылыз 
фæмидæг кодта сæ хъæуы. 
— Дардыл дзæнгæдатæ ницы фæахъаз уыдзысты нæ худинаджы 
хæдон раласынæн. Лæгæй-лæгмæ тохмæ абырсын, кард сласын ни- 
куы уыд худинаг. Иу гадза ныл худинаджы сау хæдон скодта... 
Акаст йæ алыварс, йæ цæстæнгас ныссагъта фæсивæды цæс- 
гæмтты. Уыдон мæстыхуызæй кастысты зæхмæ. Æлгъаг Баймæ- 
ныхъы зæрдæ фырцинæй базмæлыд, мæ дзырдтæ, зæгъгæ, ныса- 
ныл æмбæлынц, æмæ та дзуры: 
— Зæгъут-ма, мæ хуртæ, кæй топпы нæмыгæй фæмард Дзахотт? 
Ничи ницы дзуры æмæ дзуапп дæтты йæхæдæг: 
— Афтæ мæм кæсы, уыцы худинаджы хæдон уе ’ппæты уæнгтæ 
дæр хæры сау калмау фидиссаг фестæм, мæ хуртæ. Дзахотг сылгой- 
маджы гæрахæй кæй фæмард, уый у уæлдай æнæбауромгæ худинаг. 
Ныхсæм, мæ хуртæ, нæ цæсгом Тъехты тугæй. Уæд, æрмæстдæр уæд 
нал хилдзыстæм худинаджы уæлæфтауы бын. Æз цæттæ дæн, цард 
æмæ мæлæт кæрæдзийæн дзуапп кæм дæтгынц, ахæм тохмæ... 
— Мах дæр фæстæмæ здæхинаг не стæм, Баймæныхъ, фæлæ... — 
сдзырдта Хасæ. 
— Фæлæ ма цы? — йæ бынатæй фестад Баймæныхъ. — «Фæлæ»- 
йы къæдзилыл тæппуддзинад баст ис, Хасæ, æмæ, кæд афтæ у, 
уæд Тъехты фос мæнæ нæ фæсивæд сæ кæрæдзийыл куы уарой, 
сæ хуымтæ сын уалдзæджы цъæхыл куы фæлдахой, уæд дæ стыр 
хай хъæудзæн. 
Хасæ ницыуал загъта, æрмæст йæ гæрзтыл йæ армытъæпæн 
’руагъта, æмæ та Баймæныхъ райдыдта: 
158 

— Мыггагскъуыд фæкæнæм Тъехты. Сæ фос, сæ зæхх сын 
цæхиуыл байуарæм. Мæн дзы иунæг сæныччы хъус дæр нæ 
хт>æуы. Чи ис сæ сæрыл сдзурæг? Дардыл хæстæгджын куынæ 
сты, мыййаг! 
— Хистæрты æнæбафæрсгæ, уыдон уынаффæйы сæрты ахи- 
зын... — ныллæг хъæлæсæй сдзырдта Хасæ. 
Баймæныхъ та йæ бадæнæй фестад. Йæ сины сæртыл йæ ар- 
мытъæпæнтæ авæрдта: 
— Тæппуд, æнæсæрфат дзырдтæ!.. Хистæртæ сæ уынаффæ 
бакодтой, мæрдтæ бæсты-бæсты бацæуæнт, — гъе, уæууæй, гъе, 
дæ уæнгты туджы бæсты уазал дон куы цæуы! Аксойы тугкалд 
баив Багъуызы хæдмæлæй, кæнæ Дзахотты хъæбатыр мардæн 
Къæбысоны сыл туг æгъгъæд у?! — акаст йæ алыварс æмæ та 
дзуры: — Цæй уæдæ сбадæм æмæ æрттæдæлармæй кæсæм нæ 
туджджынтæм. Кæсут, уæлæ сæ фæтæнтæ дзæбæх куы ’фсна- 
йынц, махæн та нæ мыггаджы хъæбатыртæй дыууæйы туг — æнæ- 
ист, мæрдты хъæрзынц, уынæргъынц. 
Чысиаты фæсивæды зæрдæтæ пысырайæ надау сдудыдтой, 
Баймæныхъы дзырдтæ сæ сæрымагъзы туасау ныхстысты. 
Иудзырдæй, æнæзæрдæ лæг туджы арт бандзæрста дыууæ 
мыггаджы ’хсæн. Райхъуыст мæсты хъæртæ: 
— Туджы зæйы бын сæ фæкæнæм! 
Баймæныхъ йæ риуыдзаг сулæфыд. Йæ фæстаг, мæнгард 
дзырдтæ сæ нысаныл кæй сæмбæлдысты, уымæй йæхицæй рай- 
гондæй баззад. 
Æхсæв йæ цыды хай кодта. Айнæг къæдзæхтæ, сау уæйгуы- 
тау, зындысты. Чысиаты гæрзифтонг фæсивæд фынддæсæй, цыма 
сырдтæ марынмæ цыдысты, уыйау комы доны рахиз фæрсты 
тындзыдтой Тъехты уыгæрдæнты ’рдæм. 
Тъехты куыстуарзаг мыггаг æхсæвыгон архайдтой сæ хос сси- 
выныл, цæмæй боны ралæуды бавналой мæкъуылтæ амайынмæ.. 
Кæд цыфæнды куысты аныгъуылдысты, уæддæр æдас кæм 
уыдаиккой Чысиаты лæгрæгъау мыггагæй, сæ хотыхтæ хæстæв- 
вонгæй дардтой. Фæлæ иузамана уый уыд, æмæ хъæбатыр Дзанг 
уыцы ’хсæв уыгæрдæны нæ уыди. Уыцы бон райсомæй фæцыд 
Къæбысты æфцæгмæ, фос абæрæг кæнон, зæгъгæ. Уым ыл æрта- 
лынг æмæ бахсæвиуат кæнынмæ ныллæууыд уæтæры. Дзанг йæхи 
æруагъта уæйлаг нымæтыл. 
Куыйтæ сæ рæйынæй нал æнцадысты, сæхи æппæрстой Саг- 
Джын комы ’рдæм. 
Æвæццæгæн, сырд исты у, — загъта фыййæупы хистæр Мытыл. 
— Нæ, Мытыл, уый æндæр цыдæр у. Мæ зæрдæ тасæй бай- 
Дзаг. Стыр фæтæнты ’рдæм у сæ рæйд. Уыдон та арф ададжы 
саер Сагджын комы ’рдæм амонынц, — арф ныуулæфгæ загъта 
Дзанг æмæ фестад йæ хуыссæнæй. Йæ нымæт дæр нал атыхта, 
159 

афтæмæй йæ гæрзтæм февнæлдта æмæ цæуыны къахыл ныллæу- 
уыди. 
— Уанцон нæу, Дзанг, æнафон у æмæ фæндагыл... Уæд мах 
дæр демæ цæуæм, — лæгъстæгæнæгау дзырдтой фыййæуттæ. 
— Бузныг, мæ кæстæр фæдисонтæ, афтæ æнувыд мыл кæй 
стут, фæлæ мæм уæ зæрдæ ма ’хсайæд. 
Бауад йæ бæхмæ, йе ’хтæнгтæ йын цырд балвæста æмæ сар- 
гъыл февзæрд. 
Тæхы æхсæвы тары Дзанджы бæх. Йæ къæхты бынæй зын- 
джы стъæлфæнтæ фæхауы. 
Айнæджы хæдрæбын, байбыны хуыссы Дунессæ. Дысон- 
бонмæ хæтыд йæ хæтæнты. Агуырдта йе знаджы, фæлæ йыл нæ 
сæмбæлд. Бонырдæм схауд Зикъарайы рæбынмæ æмæ лæгæты 
йæхи æруагъта ног тынд фæсалыл. Йæ бæх цъус дæлдæр фахсыл 
мерс кæны уымæл кæрдæг. Дзæбидырты сыкъаты къæрцц йæ 
хъустыл куы ауад, уæд йæ мидбыл бахудт, исдуг афæнд кодта — 
рахиза лæгæтæй æмæ багæрах кæна дзæбидырты, фæлæ йæ хъуыды 
аивта, уадз æмæ сæ зæрдæйы дзæбæхæн хъазæнт æдасæй, зæгъгæ. 
Йæ хотых æруагъта, йæ худ арфдæр æрсагъта йæ сæрыл, йæ 
армытъæпæн йæ фæлмæн русы бын акодта æмæ дзагъыргаст кæны 
айнæджы æндон фарсмæ. Йæ тæссаг хъуыдытæ йæ дард кæдæм- 
дæр ахастой... Фыццаг мæлæтхæссæг топпы гæрах ныййазæлыд 
Тъехты уыгæрдæны уæллаг фарсæй. Хасæ æмæ Баймæныхъ хæрз- 
хæстæг баивгъуыдтой Ахболы уыгæрдæнмæ. Чысыл фалдæр, арæн- 
гæрон мæхъитæ цæттæ кодта Дзиу. Топпы хъæрмæ сæурайсомы 
æнцойад фехæлд. Кæмттæ ныууынæргъыдтой. Сау суадæттæ сæ 
цæссыг æркалдтой. 
Дунессæ сæгуытау хæрдмæ фæхауд: 
— Гъæтт, мæ мæлæты уысм!.. 
Йæ бæхмæ дæр нал фæдзырдта, æхст фатау æмуырдыг ра- 
тахт хæстæввонгæй сæ уыгæрдæнты ’рдæм. 
Топпы гæрæхтæ сарæх сты. Дунессæ йæ мидбынат сонт лæуд 
фæкодта. Комæй йæм сыхъуыст бæхы сæртæг мыр-мыр. Чызг, 
мæсты худт бакæнгæ, афтæ зæгъы: 
— Уый Дзангы бæхы уасын хъуамæ уа, — сæр нынкъусы: — 
Охх, кæд, мыййаг, Ахболитæ æнæ гæрзтæ сты!.. 
Тъехтæ сæ куыст фæуагътой. Ахбол бауад мæкъуылы цурмæ. 
Хосы бынæй раскъæфта хъыримаг æмæ цалдæр къахдзæфы гуы- 
быр-гуыбыр бауад. Стыр дуры фарсмæ æрхуыссыд. Анæрыд йæ 
тохмæ сидт: 
— Тохы бон ныккодта, нæ хъæбатыртæ! Сау кæлмытæн — сау 
мæлæт! — æрдзырдта Дзиуы ’рдæм. 
Дыууæрдыгæй топпы тæвд нæмгуытæ ниугæ тæхынц. Сыл- 
гоймæгтæ сæхи адагмæ ныйистой æмæ сæ судзгæ хъарæг топпы 
гæрæхтимæ схæццæ. Дунессæ æхсгæ æрхæстæг кæны Тъехты 
Дзиуы цурмæ. Тох карзæй-карздæр кæны. Ахбол фæци рог цæф, 
фæлæ йæ тох нæ уадзы. Æлгъаг Баймæныхъы цæстæнгас ацахста 
!60 

^унессæйы. Чызг кæд лæппуйы дарæсы уыд, уæддæр æй йе змæл- 
\&\\ базыдта: 
— Гъе налат сыл, нал... — фæцыд гæрах. 
Дунессæ дуры фæстæ амбæхст. Раст уыцы рæстæджы Стыр 
цесслты ’рбахизæнæй æрбайхъуыст дыккаг гæрах дæр. Чызг 
фæкаст уыцырдæм. 
— Лстемыр! Уый ды дæ? 
— Фидар лæуу, мæ дунейы рухс! 
Астемыр Дунессæйы уæллаг фарс йæхи ’руагъта, топп сæр- 
гьæвта, фæцыд та гæрах. Баймæныхъы хæд фарсмæ Чысиаты 
Хасæ хæрдмæ фæхауд. Астемыры топпы нæмыг сæмбæлд йæ ны- 
хыл æмæ йæ уд систа. 
Дунессæ йæ хæстон бынатæй ауыдта Баймæныхъы сæр. Чызг 
сонтау ныххудт. Фестад дуры фæсцæгатæй, хъуамæ абырстаид 
æлгъаг лæджы ’рдæм, фæлæ йæ хъустыл ауад Дзанджы хъæлæс: 
— Дунессæ, уый дæ зонд фæцыд, æви дæхи нысанæн æвæрыс 
æлгъаг знæгтæн!? 
Æмæ дыууæ гæрахы баиу сты. Дзанг æмæ Баймæныхъ фæ- 
кодтой æмыхст. Дзанджы судзгæ нæмыг атыдта Баймæныхъы 
агьды фæлмæн. 
Дунессæ нал бабыхста, фестад, кардæлвæстæй абырста Бай- 
мæныхъы ’рдæм. Баймæныхъы агъды фæлмæнæй туг алæсæн, 
фæлæ уæддæр кардæй хæстмæ йæхи æрцæттæ кодта. Райхъуыст 
кæрдты дзæхст-дзæхст. Баймæныхъ æрриуыгъта Дунессæйы. Чызг 
иуварс атæррæст кодта: 
— Гъе, уæуу-уæй, гъе, саузæрдæ, уарзгæ мæ куы кодтай!.. 
Сылгоймаджы карды æхситтæй цæй тарст кæныс! Дæ уæнгтæ 
гæдыхъæдау куы ризынц. — Æрриуыгъта чызг йæ туджджыны. 
Уый ныхъхъæрзыдта, æрхауд тугуымæл кæрдæгыл. 
Уыцы рæстæджы Астемырмæ ’рбабырстой Чысиатæ æртæйæ 
æмæ йын семæ бацайдагъ удуæлдай тох. Хæцгæ-хæцын акæсы 
Дуиессæйы ’рдæм, фæнды йæ йæ дунейы рухсæн баххуыс кæ- 
ныи, фæлæ йын уый фадат нал ис. Кæйдæр топпы нæмыг сæм- 
бæлд Астемыры галиу фарсыл æмæ йæ хотых йæ къухæй асхъи- 
удта. Дунессæ фæсонтау, акаст йæ алыварс æмæ, куы федта Чы- 
сиаты фæсивæдæй фарасты сæ туджы мæцгæ, уæд йæ кард уæл- 
дæфы бæрзонддæр систа, хъуамæ цæхгæр фæзылдаид, абырста- 
"д Астемырæн æххуысмæ, фæлæ банкъардта йæ уæхсчы судзгæ 
рыст, йæ цæстытæй цæхæр акалд æмæ йæхи æруагъта тугамæхст 
«*æххыл. 
Тох кæронмæ цыд. Комы ’рдыгæй фæдисы адæм уыгæрдæн- 
гæм тындзыдтой. Астемыр æрфæлдæхта йæ ныхмæлæуджыты æмæ 
'1æ иу фарсыл, йæ фæдыл тугвæд уадзгæ, абырыд Дунессæйы 
’рдæм. Куы йæм бахæццæ, уæд тугуымæл уæнгтæ кæрæдзийыл 
^ртыхстысты. Ахбол уæззау цæфтæй абырыд æрхы ’рдæм. Сыл- 
гоймæгтæ йæ куы ауыдтой, уæд тынгдæр скуыдтой, йæ цæфтæ, 
йæ тугæрхæм буар ын æрыхсадтой. Уый кæрдæгыл йæхи ауагъта 
«смæ фæсус хъæлæсæй сдзырдта: 
1 Бипзырты Димитр 
161 

— Кæугæ ма кæнут, мæ хуртæ, зарæджы аккаг у нæ цыбыр’ 
мыггаг. Чысиатæ нæ кæд быныскъуыд кæнынмæ хъавыдысты, 
уæддæр сын нæ бантыст, сæхи туг сау лæсæн кæ... — дзурын нал 
сфæрæзта, йæ хъуыр тугæй ахгæдта, ахицæн. 
Дзанг уыгæрдæны дæллаг кæрон карз тохы бацыд Чысиаты 
хæстонтæй цалдæримæ. Цыппарæй фæндаджы уæлбыл æрривæд 
кодтой, æмæ сæ туг фæндагмæ лæдæрсти. Дзанг ма фæстаг нæмыг 
атъыста хъыримаджы, мæнгвæдæгыл куыд æрбацæйхæцыд, афтæ 
йæ сæр ныззæлланг кодта, амонæн æнгуылдз мæнгвæдæгыл банд- 
зыг. Сæр æрзæбул, фæлæ йæ хъыримаг не суæгъд кодта. 
Чысиатæй ма удæгас чи баззад, уыдон лæнкаумæ сæхи ап- 
пæрстой. Æнхъæл уыдысты, Тъехтæй змæлæг нал баззад æмæ* 
фæдисы адæмæй сæхи дардмæ айсынмæ тырныдтой. Раст Дзанг 
кæцæй æхста, уыцы дуры иувæрсты æрцæйлыгъд Чысиатæй иу, 
Бибо, зæгъгæ. Дзанджы хаудæй куы ауыдта, уæд ныххуды æмæ 
сæрбæрзондæй фæзæгъы: 
— Хуысс, дæ туг уадз æмæ лæсæн кæнæд, Тъехты раздзог. 
Ацы хæзна хъыримаг дын нырмæ дæр æвгъау уыд. 
Фæлæбурдта Дзанджы хъыримагмæ, фæлæ Дзанджы къухтæ 
мардæй дæр фидар хæцыдысты хотыхыл. Бибо йæхирдæм куы 
’рбайвæзта хъыримаджы хæтæл, уæд мæнгвæдæг æркъæпп код- 
та, гæрах анæрыд, æмæ нæмыг Бибойы сæры тенка арæдывта. 
Зæххыл сæмбæлд уæлгоммæ, йæ уд систа. 
Астемыр æмæ Дунессæ, кæрæдзийыл хæцгæ, кæрæдзийæн æх- 
хуыс кæнгæ, куыддæрты æрхæццæ сты Дзанджы цурмæ. Дунессæ 
тыххæйты слæууыд. Зонд фæливæнтæ кæны, сæр зилы. Туг уæз- 
дан буарыл лæдæрсы. Тыхсаст чызг слæууы карды æнцой, йæ худ 
сисы æмæ йæ сæр æркъул кæны Дзанджы марды уæлхъус: 
— Рухсаг у, Дзанг... 
Йæхи æруагъта зæххыл. Йæ ризгæ уæнгтæ уæрæх байтыгъта. 
Рахиз къух æрхауд Астемыры уæхскыл. Йæ мидбыл бахудт. 
Топпыхосы фæздæг асыгъдæг. Уыгæрдæнæй нал хъуыст цæф 
хæстонты уынæргъын, устыты кæуын. Фаедисонтæ Астемыр æмæ 
Дунессæйы уæззау цæфтæй Сыгъдтыхъæумæ Дунессæйы мады 
’рвадæлтæм рахастой. Чызджы мады ’фсымæр — Бимболæн, уый 
фенгæйæ, йæ судзгæ цæссыгтæ æртылдысты йæ урс зачъетыл: 
— О мæ цагъдуæлдай хæрæфырт, уый дыл цы бон ныккодта!.. 
Сыгъдтыхъæумæ фæзынд Цæлхауты Саулæг, æмæ йæ фырт 
Астемыры тугæрхæмттæй куы ауыдта, уæд фæсонтау. Исдуг йæ 
цæстытыл нæ баууæндыд, уый фæстæ ныттыхст Астемыр æмæ 
Дунессæйыл: 
— Мæ хъæбултæ, уæ хъæдгæмттæ мæ сыгъдæг цæссыгæй дæр 
байгас уыдзысты! Цард уæм бахуддзæн йæ мидбыл! 
Бæттын сын райдыдта сæ хъæдгæмттæ. 
Дунессæ зæронд Саулæджы дзырдтæм йæ мидбыл бахудт. Ба- 
каст Астемырмæ. Уымæн дæр йæ цæсгомыл фæзынд цины ны- 
сæнттæ... 

ДЫУУÆ ИУНÆДЖЫ 
Сæрдыгон æхсæв бонырдæм фæкъул. Талынджы милтæ ныф- 
фæлурс сты. Стъалытæ арвы быдыры иугай-дыгай тайынц. Дзæ- 
гьæлдзу дымгæ райхъал йæ тарф фынæйæ, йæ рæубазыртæ ба- 
уыгъта, æмæ æрвгæрæтты мигътæ сæхи айвæзтой. 
Пацъайы рахизфарс Цилджынхъæуы адæм змæлын райдыд- 
той. Хъæуы дæллаг кæрон ныллæг, тъæпæн агъуыст хæдзары 
къаннæг рудзынггондæй ма кæлы цырагъы нымæг рухс. Адæм 
кæрты сæргуыбырæй лæууынц. Хæдзарæй райхъуыст сылгойма- 
джы хъарæг. Хъæуы æнахъом сабитæй йæ хуыссæнæй чи сыстад, 
уыдон æддæдæр, сисæмбонды рæбын слæууыдысты æмæ тарст- 
хуызæй кæсынц адæмы ’рдæм. 
Куыйты æваст рæйдмæ уынджы адæм сæ цæстæнгас аздæхтой хъæ- 
уысæры ’рдæм. Къуылдымæй разынд мæрддзыгой адæм. Сæ разæй 
саударæг сылгоймаг йæ цæнггæ дард фæхæссы æмæ йæ сæр ныххойы. 
Зианджын мыггаджы хистæр сыстад йæ бадæнæй. Къæхты- 
бынæй сыхъуыст йæ уынæргъын. Исдуг йæ урс зæлдаджы хуы- 
зæн зачъеимæ архайдта, уый фæстæ йæ къæдз лæдзæг йæ галиу 
къухмæ ’рбайста, йæ рахиз арм æрфгуыты сæрмæ æнцъылд ныхмæ 
бахаста æмæ джихкаст кæны хъæуысæры ’рдæм. 
— Тындзын, тындзын, мæ мадызæнæг, мæ уарзон чындз, фæлæ 
мын размæ цæуын нал æнтысы!.. 
Хъарæггæнæджы фæдыл цæуджытæ «йе-йе» кæнынц. 
Мæрддзыгой адæмы судзгæ цæссыгæй зæхх уымæл кодта. 
Зæрдæхалæн хъарæг фæтынгдæр. 
— О, судзгæ фæбадон, дудгæ дзыназон, мæ мадызæнæг æмæ 
мæ уарзон чындзы мæрдæй, сымах кæмæн уыдыстут, сымах кæ- 
мæн нал стут. О, тугтæ мыл фæуара, уынгты фæниуон, уæ иунæг 
бындары æнахъомæй уæзæджы къæйыл цæмæн ныууагьтат?.. 
Зианджын мыггаджы хистæр Хъæвдын йæ дæрзæг армытъæ- 
пæнæй судзгæ цæссыгтæ асæрфта æмæ æрхæндæг хъæлæсыуа- 
гæй сдзырдта: 
— Уый Масæ у, Масæ, бецау, ауайут, кæстæртæ, йæ размæ. 
Цалдæр лæппуйы адæмы ’хсæнæй фæхицæн сты æмæ хъæуы- 
саеры ’рдæм атындзыдтой. Хæдзарæй рахызт цалдæр сылгойма- 
163 

джы, сæ цæстытæ сæ сау кæрдæнты кæрæттæй сæрфгæ, уыдон 
дæр фæцæуынц Масæйы размæ. 
Масæ судзгæ хъарæггæнгæ æрхæццæ уынгмæ. Йæ кæлмæр- 
зæны къабæзтæ йæ риуыл æрзæбул сты. Дыууæ сылгоймаджы 
хæцынц Масæйы цæнгтыл. Адæмæй бадгæ чи кодта, уыдон дæр 
уырдыг слæууыдысты, сæ худтæ систой, æрхæндæг цæстæнга- 
сæй кастысты сау зæхмæ. Масæ къæсæргæрон сонтлæуд фæкод- 
та, куыдвæллад цæстытæ тарст, æрхæндæгхуызæй æрзылдысты 
адæмыл. Се ’хсæн, цыма йæ иунæг æфсымæр, йæ уарзон чындзы 
агуырдта, уыйау сонт ракæс-бакæс кодта Масæ. 
Дзыгъойты хъæздыг Мускъел дæр лæууыд тæфæрфæсгæнæг 
адæмы ’хсæн. Йæ сау бухархуд йæ ныхыл арф æрнадта, йæ галиу 
армытъæпæнæй дауæгау кодта йе ’взист хъама, йæ рахиз къухы та 
— роны ’взист æвзаг, хъазыдис дзы, афтæмæй йæ сырх цæстытæ 
аздæхта сау зæхмæ. Кæд цæсгомæй æнкъардгъуыз равдисынмæ 
хъавыд, уæддæр йе ’нæфсис зæрдæ риуы мидæг æнæмæтæй улæ- 
фыд, зæрдæхалæн хъарæгмæ къæрттæй цъула не ’ппæрста. 
Масæ, судзгæ хъарæггæнгæ, æрлæууыд йæ иунæг æфсымæр 
æмæ йæ чындзы марды уæлхъус. Дыууæ марды, Хыдыр æмæ йæ 
цардæмбал Дысинæ, цыма тарф фынæй баисты, уыйау хуыссынц 
фæрсæй-фæрстæм. Сæ цардæфхæрд цæсгæмттæ, миты хъæпæ- 
нау, ныффæлурс сты. Сæ цæнгтæ сæ риутыл — дзуарæвæрд. Тæр- 
хæджы дæллаг кæрон сæргуыбырæй лæууы дыууадæсаздзыд 
лæппу æмæ сусæг хæкъуырцц кæны, судзгæ цæссыг калы. 
Бедзеты мыггаджы хистæр зæронд Хъæвдын бацыд æмæ Ма- 
сæйы раз æрлæууыд, йæ худ систа. Урс зæлдаджы хуызæн зачъе- 
тæ гæзæмæ змæлынц. Мæрддзыгой адæм ныхъхъус сты. Райхъуыст 
зæронд лæджы æрхæндæг хъæлæс: 
— Нæ кæуæг хо, Масæ, зын раны дæ ды, ис дыл уæззау бон. 
Мæнæ ацы адæм дæр сæ сæртæ хойынц, кæуынц, ниуынц. Рæдау, 
хæларзæрдæ адæймæгтæ уыдысты Хыдыр æмæ йе ’мкъай... — исдуг 
йæ хъуыр æрбахгæдта. Йæ бон дарддæр дзурын нал баци. Æрæджиау 
йæхиуыл фæхæцыд. — Фæлæ царды цы æнæбауромгæ фыд арцыд, 
уымæн аздахæн нал ис. Алцæмæн дæр ис кæрон, зынтæн дæр, рынтæн 
дæр... — йæ дзырд та фæурæдта зондджын Хъæвдын æмæ ныккаст 
Хыдыры мæрдон цæсгоммæ. — Хорз нæ бакодтай, мæ кæстæр. Мæ 
къахт ингæн мын цæмæн байстай. Дæ уæззау царды æнæуромгæ 
æргъом дæ иунæг бындары рæзгæ уæхсджытыл куы ’руагътай! 
Хъæвдыны зæрдæхалæн дзырдтæм сылгоймæгтæ сæ кæуын 
нал баурæдтой, æмхуызонæй ныккуыдтой. Зæронд лæг сæргуы- 
бырæй раздæхт, рахызт уынгмæ. 
Масæ æргом нал скуыдта, фæлæ йæ сусæг хъарæг бауромын 
уæддæр нæ фæрæзта, йæ зæрдæйы æрхæмтæ бырстой æддæмæ, 
судзгæ цæссыгтæ ставд фæрдгуытæй гæр-гæр кодтой æмæ туга- 
мæхст рустыл лæдæрстысты. Æппынфæстаг дыууæ сылгоймаджы 
йæ дæлæрмтты бацыдысты æмæ йæ уынгмæ раирхæфстой. 
Адæм ныхъхъус сты. Æмыр уыд Хъæвдын дæр, фæлæ мидæгæй 
164 

лгердда йæхи риуы къултыл ныххойы, сау маст æй калмау æхсыны: 
«Худинаггаг æмæ æрдиаггаг кæндзæн мæ зæронд сæр! Туг ма 
суадз, рухс ма зæгъ, афтæмæй сау ингæны ауадз Хыдыр æмæ йæ 
цардæмбалы мæрдтæ... Нæ, уый нæ уыдзæн! Мыггаг куы стæм! 
«ъæбысты Гæмсийæ мæ ис ныфс, бахъуыды сахат къух ацараз- 
дзæн. Уæд та уал Мускъелы афæрсон, мæнæ мæ фарсмæ куы 
лæууы». Хаты Дзыгъойты мыггаджы хистæр Мускъелмæ: 
— Фарн дæм бадзурæд, Мускъел! 
— Фæрнджын у, фæрнджын, Хъæвдын. 
— Мускъел, адæм бахъуыды сахат кæрæдзийæн хос сты. Дæ 
сæр нæ бахъуыд! 
Мускъел бамбæрста, Хъæвдын æй цæмæн æрцагуырдта, фæлæ 
йæхи ницызонæг скодта. 
— Æмæ уын цы хъуыддаджы бабæздзынæн, Бедзетæ? 
— Дæ хуыцаумæ скæс, Мускъел, æмæ мын дæ дзугтæй иу- 
дыууæ фысы бахæлар кæн, цæмæй уыцы æнамонд мæрдты сæ 
сыджытыл сæмбæлын кæнæм. Фысты аргъмæ цы ’ркурай, уый 
дын ме ’вджид уæд! 
Мускъелы æнæфсис зæрдæ риуы мидæг базмæлыд. Цины 
æнкъарæнтæ фæзынд йæ сырх цæсгомыл, фæлæ йын, цыма Хъæв- 
дыны дзырдтæ тынг хъыг уыдысты, уыйау сдзырдта: 
— Аргъы тыххæй бæргæ нæ фæдзуриккам, уæ зындзинад мæ- 
нæн дæр æнцон нæу, Бедзетæ, фæлæ... 
Фæлæ цы, уый нал загъта. 
— Дæ рынтæ бахæрон, Мускъел, нæ къух нын ацараз, мах сæр 
дæ никуы бахъæудзæн? Аргъмæ цы ’мбæлы, уый мыггагæй ам- 
бырд кæндзыстæм. 
«Саг та фæрæтмæ æрцыд!» — хъуыды кæны йæхинымæр Мус- 
къел, фæлæ ницы дзуры, уадз æмæ зæронд Хъæвдын тынгдæр лæгъстæ 
кæна, æрæджиау, цыма йæ фынæйæ райхъал, уыйау срæтыхта: 
— Аргъ, зæгъыс, Хъæвдын? 
— О, дæ рын бахæрон, о! 
— Аргъ, фæлæ уын афтæ асламдæр уыдзæн, Бедзетæ... 
— Зæгъ, дæ хорзæхæй, Мускъел. 
— Иу-дыууæ мæйы мæм лæппуйы раттут. Уæрыччыты фæ- 
дыл-иу ауайдзæн... 
Мускъелы дзырдмæ, цыма Хъæвдыны сæр исчи дзæггорæй ныц- 
Цавта, афтæ фæци. Йæ хурхуадындзтæ адымстысты, фæлæ йын ацы 
уысм хуыздæр амал нæ уыдис, арф ныуулæфыд æмæ сдзырдта: 
— Хорз, дæ рын бахæрон, Мускъел, дыууæ фысы аргъмæ Дзæ- 
рæхмæт дæ уæрыччыты фæстæ цæудзæн фыййау дыууæ мæйы 
Дæргъы, — æмæ йæ алыварс акаст, цæмæй сын бамбарын кæна 
фидыды хабар. Æвдисæнæн сын Гæмси бамбал. 
Хыдыр æмæ Дысинæйы хъæуысæр уæлмæрдты баныгæдтой 
иу ингæны. Адæм хист бахордтой æмæ сæ хæдзæрттæм фæцыды- 
сты. Нæ ацыд æрмæст Масæ йæ цæгатæй. Мæйы дæргъы цæссыг- 
165 

калгæ æмæ дзыназгæ зылди йæ сæфт æфсымæры хæдзары къуым- 
ты. Хатт-иу изæрмилты суад уæлмæрдмæ æмæ-иу куыдвæлладæй 
æрыздæхт хæдзармæ. Мæйы фæстæ Масæ сфæнд кодта сæхимæ 
— Æхсæрджынмæ ацæуын. Бæргæ йæ нæ фæндыд йе ’фсымæры 
сидзæрты дзæгъæлæй, æвæгæсæгæй ныууадзын, фæлæ йæ би- 
нонтæй дæр æфсæрмы кодта. 
Иуизæр, хур хохы бæрзæндтæй йæхи куы атыдта, йæ хæрдгæ 
æндæхтæ йæ фæдыл куы атыхта, уæд Дзæрæхмæт дæр Мускъе- 
лы уæрыччыты æрыскъæрдта. Кæрты сæ бакодта æмæ йæхæдæг 
фæраст сæхимæ. 
Симæ æмæ Мисурхан æнкъардæй бадтысты къонагæрон æмæ , 
æдзынæг кастысты зынджы стъæлфæнтæм. Дзæрæхмæт сæ уæл- 
хъус æрлæууыд, исдуг сæм каст æнæдзургæйæ, æнкъардгъуы- 
зæй, йæ сонт хъуыдытæ йæ сæ тæссаг базыртыл дард кæдæмдæр 
ахастой, æгъатыр царды сау къултыл хойгæ. Йе ’муд куы ’рцыд, 
уæд скаст хæдзары талынг цармæ. Уым ратæх-батæх кæны хæ- 
лынбыттыр, хатт цары фæйнæгыл аныдзæвы, бандзыг вæййы, 
стæй та ногæй райхъуысы йæ базырты пæр-пæр. Дзæрæхмæт йæ 
уæрыкдзарм худ фелвæста йæ сæрæй, сгæпп кодта тæрхæгмæ, 
æмæ хæлынбыттырыл йæ цæст куы схæцыд, уæд тынг рамæсты. 
— Мæ фыды хæдзар хæлынбыттырты ахстæттæй байдзаг! — 
йæ худ ныццавта царыл. Хæлынбыттыр, йæ хæлын базыртæ тилгæ, 
атахт уынгмæ. 
Масæ сыхæгтæй куы ’рбаздæхт æмæ Дзæрæхмæты хæдзары 
куы ’рбаййæфта, уæд, цыма йæ талынг зæрдæ йæ сау кæрдæн 
систа, сæууон хуры тынтæ йæм цины уылæнтæ баскъæфтой, уыйау 
йæ мидбыл гæзæмæ бахудæгау кодта. 
— Æгайт-ма дæ хæдзары æрбаййæфтон, дæ фæхъхъау фæуон! 
Масæ æрбадт æртæ сидзæры фарсмæ, фæцинтæ сыл кодта, 
фæузæлыд сыл æмæ баздæхт Дзæрæхмæтмæ: 
— Райсом нæхимæ бауайон, дæ сæрыл хаст фæуон, Дзæрæх. 
Сабитæ æнæркастæй тæригъæд сты. Ме ’фсин æнæфæразгæ у, 
кæстæр саби — авдæны, цы йын хъуамæ кæна? Мæнæ уал Симæ 
æмæ Мисурханы мемæ акæндзынæн, уым сын хуыздæр уыдзæн. 
Дзæрæхмæт фенкъард, цæсгом фæсагъæсгъуыз, æмæ дзуры 
йæ фыды хомæ: 
— Дæ дзырдыл дыууæ нæ зæгъын, фæлæ мын мæ мад æмæ мæ 
фыды марды уæлхъус дæ хъарæджы афтæ куы фæдзæхстай, дæ 
фыды къонайы арт æрныллæг кæнын ма бауадз, зæгъгæ. Мæ 
чысыл хоты дæхимæ куы акæнай, уæд ма, ацы стъæлд хæдзары 
къуымтæм кæсгæйæ, цы кæндзынæн. Æдзæрæг хæдзары къултæ 
мыл ниуæгау куы кæндзысты. — Аджих, стæй фидар хъæлæсæй 
загъта: — Ныфс дæ уæд, мæ фыды кæуæг хо, мæ тугсысæн куы- 
стæй мæ дыууæ æнахъом хойæн къæбæр кæй ардзынæн, схъомыл 
сæ кæндзынæн. 
Дзæрæхмæты æнкъард, фæлæ ныфсджын дзырдтæй Масæйы 
зæрдæ тынгдæр бауынгæг, сдзырдта: 
166 

— Хорз, цард æмæ дын тых фестон, хорз! Цæр дæ рæзгæ хо- 
тИмæ... Цæмæй амондмæ ссарат уæрæх фæндаг, уый уын фестæд 
ме ’намонд сæр. Æз дæр уæ рохуаты нæ ныууадздзынæн. Æрба- 
уайдзынæн-иу уæм. Мæ къух цы амона, уымæй уæм хæринагæй 
дæр фæкæсдзынæн, уæ дзаумæтты хæррæгътæ-иу уын ампъуз- 
дзынæн, — загъта Масæ æмæ йæ кæуындзæг нынныхъуырдта, 
фæлæ æрхæндæг зæрдæйы лæмарæн цæсты бынты æрфæд кодта. 
Йæ мад æмæ йæ фыды амарды фæстæ фыдæбон æмæ фыд- 
царды уæз йе ’взонг уæхсчытыл тынгдæр æрынцад Дзæрæхмæ- 
тæн. Кæд Мускъелимæ дыууæ мæйы йеддæмæ нæ уыд дзырд, 
уæддæр ын ныр мæнæ фондз азы дæргъы бæгъæмвадкъахæй хæты 
йæ фосы фæдыл. Æмæ цынæ зындзинæдтæ бавзæрста йæ сонт 
уд, фæлæ ма хъуыды кæны: бахъомыл уыдзысты йæ дыууæ хойы, 
райсдзынæн Мускъелæй, мæ цалдæр азы æххуырсты мыздмæ мæм 
цы фыстæ ’мбæлы, уыдон æмæ истæмæйты цæрдзыстæм. Йæ 
сæрæй нæ цух кодтой йæ фыды хо Масæйы дзырдтæ: дæ фыды 
артдзæст æрнымæг кæнын ма бауадз, зæгъгæ. 
Симæ æмæ Мисурхан алы изæр дæр æнхъæлмæ кастысты се 
’фсымæры æрбацыдмæ. Æниу æм куыд нæ кастаиккой æнхъæлмæ: 
мады рæвдыд, фыды узæлд дæр Дзæрæхмæтæй куы зонынц. Кæд 
сæ фыды хо Масæ æрбауайы Æхсæрджыныхъæуæй, баузæлы 
сыл, сæ дзаумæтты хæррæгътæ сын ампъызтытæ кæны, уæддæр 
уыцы рæвдыд вæййы æрвæрттывдау: фæзыны æмæ та афардæг 
вæййы. Сæ дарæг, сæ царды ныфс Дзæрæхмæт у сидзæр чыз- 
джытæн æмæ сыл уый дæр цæрддзу кæны. Мускъелы ус Сырти- 
он-иу ын райсом йæ хызыны цы хоры кæрдзын нывæрдта, уый- 
иу фылдæр бонты фæстæмæ æрхаста йæ хотæн. 
Иуахæмы та Дзæрæхмæтыл йæ сагъæстимæ баизæр. Хур ма йæ 
фæстаг тынтæй рæвдыдта Бурхохы бæрзонд цъупп. Арф кæмттæй 
чысыл цæугæдæттæ, æвзист уадздзæгтау, фæлурсæй зындысты. 
Дзæрæхмæт йæ фосыл ахъæр кодта æмæ уыдон дæр, сæлæф ми- 
тау, фенкъуыстысты хъæуы ’рдæм. Цæуы нарæг, къæбырджын 
фæндагыл Дзæрæхмæт дзуджы фæдыл. Сагъæсты къуыбылой тулы 
йæ разæй. Уæртæ Цъамады хъæуы фаллаг фарсæй хъуысы урс- 
барц æхсæрдзæны æнусон зарæг, фæлæ уый лæппумæ нæ хъары. 
Цыдæр æнæуынгæ тыхтæ йæ исдуг йæ мидбынат садзæгау 
ныккодтой, джихæй каст хъæуы ’рдæм. Уый фæстæ йæ цæстæн- 
гас разылд æмæ сæмбæлд хъæуысæр уæлмæрдыл. Йæ ныййар- 
Джыты ингæнмæ куы бахæццæ, уæд йæ сæрæй йæ худ систа, 
æрлæууыд йæ ныййарджыты ингæны уæлхъус æмæ æнкъард хъæ- 
лæсыуагæй, удæгас адæймæгтимæ дзурæгау, райдыдта: 
— Уе ’зæр мын хорз, мæ уарзон мад æмæ фыд. Уæлæуыл уын 
Царддæттæг сыджытæй нæ уыд хай, ныр æй æнæхъæн обауæй уæ 
риуыл куы стымбыл кодтат... — йæ дæндæгтæ кæрæдзимæ ныл- 
хъивы, хус къæбæрау, нынныхъуыры йæ кæуындзæг. — Цы ныхъ- 
167 

хъус стут? Уæд та ма мæм иу дзырд скæнут, цы уын кодтон, мæ 
уарзон мад æмæ фыд... — йæ хъуыр та æрбахгæдта. Нывнæлдта 
йæ хызынмæ, систа дзы мæнæргъыты къопп, æрывæрдта йæ йæ 
ныййарджыты ингæныл. — Уæ разы æвидигæ уæд... 
Уæлмæрдæй цалдæр къахдзæфы куыд ракодта, афтæ хъæдæй 
æрзындысты мæнæргъыдзау чызджытæ, сæ кæл-кæл худт изæр- 
милты ивылæнтæ кодта. Дзæрæхмæтмæ куыд æввахсæй-æввахс- 
дæр кæнынц, афтæ лæппуйы зæрдæ стыхст, нæ йæ фæндыд, ахæм 
æдзæллаг, мæгуыргъуызæй йыл фембæлой. Фæндыд æй, цæмæй 
тагъддæр атындза, фæаууон уа хъæуы ’рдæм, фæлæ йæ цыдæр 
тыхтæ йæ мидбынат бандзыгау кодтой, нал арæхст размæ акъах- 
дзæф кæнынмæ. Мæнæргъыдзау чызджытæ æрхæццæ сты Дзæ- 
рæхмæты цурмæ. Уый фæндагæй иуварс алæууыд. 
— Дæ изæр хорз уа, Дзæрæхмæт! — загътой йын æмдзыхæй, 
мидбылхудгæ. 
Лæппу æфсæрмы хъæлæсæй арфæ ракодта. Зæрдæ, знæт сыр- 
дау, риуы къултæ ныххоста. Мæнæргъыдзау чызджыты ’хсæн 
уыд Къæбысты Гæмсийы чызг Зæлинæ дæр. 
Лæппу тынгдæр стыхст. Куы йæ цардæфхæрд зæрдæйы цы- 
дæр цины уылæн сабухы, куы цины æнкъарæнтыл ихджын дон 
бакæлы æмæ цæсгом цикъæйау афæлурс вæййы. 
Нæдæр Дзæрæхмæт, нæдæр Зæлинæ фæхатыдысты, иннæ чыз- 
джытæ аивæй сæхи куыд айстой сæ цурæй æмæ иунæгæй куыд 
аззадысты, уый. Зæлинæ йæ цæстæнгас айста Дзæрæхмæты цæсго- 
мæй æмæ джих каст кодта, фæндаджы кæрон, æфсæрмыгæнаг чын- 
дзау, æнæзмæлгæ цы бæрзы тала уыди, уый уæздан къалиутæм. 
Ныджджих Дзæрæхмæт дæр, афтæмæй каст йæ къæхты бын 
лыстæг хуыртæм, стæй сонт лæппуйы цæстытæ андæгъдысты чыз- 
джы къуыбыр риутыл æмæ тæссæй йæ уæнгтæ ныррызтысты. 
Чызг йæ цæстæнгас райста бæрз талайы къалиутæй, гæзæмæ 
мидбылхудт хъазыд æрыскъæфгъуыз фидауцджын былтыл. 
Риутæ куы æддæмæ рахæцынц сæхиуыл, куы та риувæйнæгмæ 
балхъивæгау кæнынц сæхи. Йæ фæлмæн армытъæпæнæй дауы 
рæтæны стæвдæн сау-сауид дзыкку æмæ уарзондзинады малы 
ленк кæны. Чындздзон чызджы цардбæллон хъуыдытæ Зæли- 
нæйы цæстæнгас сæ фæдыл аскъæфынц æмæ лæппуйы къуыбыр 
рихитыл аныдзæвынц. Æппынæрæджиау йæ фидауцджын былтæ 
базмæлыдысты, цæстыты уарзондзинады арт ныггуыпп кодта, 
æмæ афтæ куыд сцæйдзырдта, дæ иу фенд мын дунейы аргъ у, 
Дзæрæх, ды та мæ дæхи дæрдты ласыс, зæгъгæ, афтæ йын цы- 
дæр йæ хъуыр æрбахгæдта. Йæ армытъæпæнтæ гæзæмæ зыр-зыр 
кодтой. Арф ныуулæфыд æмæ йæ цæстæнгас аздæхта цæугæдо- 
ны сæрты Цъамады фале æнусон æхсæрдзæны ’рдæм. Æхсæр- 
дзæны зарæг æм афтæ фæкаст, цыма уый дæр Зæлинæ æмæ Дзæ- 
рæхмæты уарзондзинадыл зары. 
Лæппу гæзæмæ мидбылхудгæ бакаст Зæлинæйы цæсгоммæ. 
Чызджы æнкъарæнтæ сæхи нал баурæдтой, цæстыты уарзондзи- 
168 

иады стъæлфæнтæ къуыбыр рихитыл, сау цæстытыл узæлыдыс- 
гы. Дыууæ цæстæнгасы кæрæдзимæ æхцондзинады уылæн скъæф- 
1011, сонт зæрдæтæ сусæг ныхас кодтой. Хъæрмуст сæрдыгон 
и;$æр, игæрахст ииджынау, ныббæзджын. Уддзæф бæласы сыф- 
тæртыл бафынæй. Цъамады хъæдæй райхъуыст уыджы уасын. 
Гуыдыныйас бур-бурид мæй стылд хохы сынæгæй, йæ фæлурс 
тынтæ айнæг къæдзæхтыл æрхызтысты æмæ азæй кодтой фах- 
гыл, изæры тар сæ разæй ассыдтой комы ’рдæм. 
Дыууæ цардбæллон æвзонг адæймаджы ма уæддæр лæууыды- 
сты нарæг къахвæндагыл. 
Гъæй-джиди! Ныр риуы дуæрттæ уæрæх байгом кæн, уарзты 
цæхæр арт цырынæй куыд ссудза. Фæлæ сæ йе стыр циндзинад 
зæгьын ничи фæрæзта. Зæлинæйы зæрдæйы утæхсæн Дзæрæх- 
мæт хатыдта, фæлæ исты зæгъын йæ къухы не ’фтыд æмæ уымæй 
иоджы тынгдæр тыхст. Фæстагмæ дзы куыддæр схауд: 
— Зæлинæ, дæ мад дæм нæ хæцдзæн? 
Зæлинæйæи фарсты мидис æнæмбæрстæй баззад, фæлæ йæ 
комы бæттæнтæ атонын куыддæрты бацис йæ бон: 
— Дзæрæх, æхсæвæй-бонæй кувдзынæн дæ амонды тыххæй 
Хуыцаумæ!.. 
Дзæрæхмæты цæстытæ цæхæр зынджытау ферттывтой, се 
стъæлфæнтæй Зæлинæйы цæсгом ныррухс. 
— Иу мæ хуызæн æнæхæдзары тыххæй!.. 
— Атъæпп мын уæнт бонджынтæ, æз сын сæ фæллой уынгæ 
дæр нæ кæнын. 
— О фыдæбоны рæсугъд, адæймаджы фæндтæ мулкимæ къу- 
хы тынгдæр æфтыиц... Ма кæс дæ зæрдæйы коммæ, Зæлинæ, 
царды хорздзинад мын денджызы бынæй змис исæгау у. Цы мæм 
пс бабæллинаг, Зæли? 
Уыцы изæр Дзæрæхмæты зæрдæйы баззад амæлæты бонмæ 
æппæты рæсугъддæр мысинагæн. 
Зæлинæ — нудæсаздзыд, чындздзон чызг — алцæмæй æххæст, 
мад, фыды узæлдæй буц. Æрдз йæ бирæ хæрзтæй цух ницæмæй 
пыууагъта Зæлинæйы. Йæ рæсугъд, йæ хæрзæгъдауы кой ай- 
хъуыст æгас комбæсты. Чеселтгомы усгур лæппутæ сæ сæр ны- 
■юидæн хастой Зæлинæйы тыххæй. Сæ уайаг бæхтыл-иу æрхъа- 
зыдысты, сæ уд хъардтой, цæмæй Зæлинæйы цæстæнгас сæхимæ 
аздæхтаиккой, фæлæ сæрыстыр, хæдæфсарм чызг фæрсмæ дæр 
никæмæ каст. Зæрдæ æдзухдæр уыди Дзæрæхмæтимæ. Лæппутæ- 
иу сæ хъал бæхтыл донисæны йæ рæзты куы ’рбасыллынк код- 
той, уæд-иу Зæлинæ йæ цæстæнгас дард кæдæмдæр сарæзта. 
Лфтæмæй йыл ивгъуыдтой бонтæ. 
Иуизæр та Зæлинæ, йæ донхæссæн къæрта йæ уæхскыл, аф- 
гæмæй хъæугæрон хæрхæмбæлд фæци Дзæрæхмæтыл. Уарзæтты 
Цæстæигас кæрæдзийыл атыхст. Зæлинæйы урс дæндæгтæ миты 
хъæпæнтау ферттывтой. Дзæрæхмæт ныр уæндондæрæй каст 
169 

чызджы аив уæнгтæм. Цæстæнгас исдуг йæхи æруагьта фæтæн 
ныхыл, сау-сауид къæлæс æрфгуытыл, стыр сау цæстытæ пара- 
хат, цардбæллонæй кастысты Дзæрæхмæтмæ. Тæнæг былтæ гæ- 
зæмæ базмæлыдысты: 
— Сау фæлмæцыд бакодта мæ зæрдæ, Дзæрæхмæт, æдзух адæ- 
мы дзæгъæлкъах къуыдиппытæ нæ хæдзармæ цæуынц... Хатынц 
мæ фыдмæ. Тæхуды, æмæ сæ искуы куы фервæзин. — Цыдæр 
сагъæсты милтæ сæхи асæрфтой чызджы цæстытыл. 
— Æмæ сын цы дзуапп ратты? 
— Цы дзуапп сын ратты. Æз мæхи бустæгæнæг скæнын, æмæ 
сын уæд мæ фыд дæр фæзæгъы: «Чызджы нæ фæнды, уæ рын 
бахæрон, иунæг мын у æмæ йæ æвæндонæй нæ ратдзынæн...» — 
О, фæлæ кæдмæ уыдзысты уыцы дзуаппытæ, Дзæрæх? 
Хъæуы ’рдыгæй сæ хъустыл ауад къæхтыхъæр. Чызг, тарст 
сæгуытау, фесхъиудта, йæ къæрта фелвæста зæххæй æмæ суадо- 
ны ’рдæм атындзыдта. Дзæрæхмæт йæ бæллиццаг сагъæстæй нæма 
фæхицæн, афтæ йæ цурты сивгъуыдта Мускъелы хистæр фырт 
Садже. Йæ цæстæнгасæй фæрæхуыста Дзæрæхмæты. 
— Фыййау, дæ фосы фæдыл дуар цæмæннæ сæхгæдтай? Ам 
фæсхъæу цы хæтыс?! 
— Æхсæв хъахъхъæныныл дзырд уын нæ дæн. Кæрты дуар 
бахгæнын стыр хъуыддаг нæу, дæуæн дæр дæ тъанг нæ аскъуый- 
дзæн уымæй! 
Дзæрæхмæт цæхгæр фæзылд æмæ цырд къахдзæфтæй атын- 
дзыдта сæхирдæм. 
Хотæ се ’фсымæры куы ауыдтой, уæд къæсæргæрон сæ хъа- 
зын фæуагътой æмæ радугъ кодтой йæ размæ. Уый дæр сыл бау- 
зæлыд, сæ ног къабатыл сын дистæ кæны. 
— Кæм и, кæ, Масæ? Цы дзæбæх къабатæ уын бахуыдта. 
Куыд дзæбæх уыл фидауынц! 
Дзæрæхмæты дзырдтæм сабитæ тынгдæр схъæлдзæг сты. Сæ 
цæсты цины стъæлфæнтæ судзынц. 
— Масæ нæ, нæ, Дзæрæх, — цингæнгæ сдзырдта Симæ, йæ 
армытьæпæнтæ кæрæдзийыл бацавта æмæ йæ мидбынаты скафыд. 
— Уæдæ уын чи бахуыдта ацы дзæбæх къабатæ? Чи уыл фæ- 
зæрдийæ? Сыртион?! 
Сыртионы коймæ чызджыты циндзинад æрбайсæфт. Мисур- 
хан йæ армæй бахойæгау кодта йæ хистæр хойы, æмæ йæм ныл- 
лæг хъæлæсæй бадзырдта: 
— Цæмæннæ йæ зæгъыс, чи нын сæ бахуыдта, уый? 
— Райсом ды сæрвæтмæ фос куы аскъæрдтай, уæд нын сæ 
Зæли æрбахаста, — йæ сæр иуырдæм фæкъулгæнгæ, сдзырдта 
Симæ. 
— Кæрдзын дæр нын радта, — йæ дзырд ын адарддæр кодта 
Мисурхан. 
— Зæлинæ, зæгъут? — афарста Дзæрæхмæт æмæ йæ сагъæсса- 
джы хъуыдытæ сæ тæссаг базыртыл дард кæдæмдæр аскъæфтой. 
170 

«Гье-джиди!.. Бæргæ мæ уарзыс сыгьдæг уарзтæй, Зæлинæ, 
фæлæ не сафæг ирæд кæй у, уый дæхæдæг дæр куы зоныс». 
Йæ мидхъуырдухæнты утæхсæнгæнгæ æрбадт уынджы даргь 
къæйдурыл. 
Куыд диссаг у уарзондзинад, уæвгæйæ. Арты йæ куы судзай, 
уæддавр нæ фæчъил уыдзæн. Размæ дæ хоны æбæрæг ранмæ, 
базыртæ дыл садзы. Ферох дæ уыдзысты дæ дунейы зынтæ. 
Цыдæр æнахуыр мидбылхудт ахъазыд лæппуйы былтыл. Цæ- 
сты тъыфалтæ сабыргай кæрæдзимæ æрæввахс вæййынц, кæрæ- 
дзи ахъæбыс кæнынц цардбæллон уарзæттау. Цæстыты раз фев- 
зæрд Зæлинæйы фæлгонц, цыма йын йæ сагъæсгъуыз цæсгоммæ 
бакæсы æмæ йæ афæрсы: 
«Цы джихтæ кæныс, цæмæннæ мæм бахудыс дæ мидбыл. Æви 
мæ, сонт, рæуæууæнк æнхъæлыс? Нæ дæм хъары мæ судзгæ 
уарзт?..» 
Авдхойы бахæццæ сты стыр Хурыскæсæнмæ, уæддæр ма Дзæ- 
рæхмæт нæ цæуы уатмæ. Зæлинæйы уарзондзинад æй дард кæ- 
дæмдæр фæхаста йæ цины базыртыл, зæрдæ сыгъзæрин доны 
бæгъдулæг кодта. 
Зæлинæ суадоны къæртамæ куыд фæгуыбыр кодта, ме уæхск- 
мæ йæ сисон, зæгьгæ, афтæ æвиппайды йæ уæлхъус тæргæ бæхыл 
февзæрд Садже. Уый ауынгæйæ, чызджы сонт зæрдæ фестъæл- 
фыд. Цæсгомыл сау мигьтæ атыхст, уæнгтæ ихæнрызт скодтой. 
— Æнæхаир фæу, цы бæх дæ. Уæздан Зæлинæйæн мæ салам 
раттын уæддæр бауадз, — сдзырдта Садже æмæ та идоны рохтæ 
фæтынг сты. Бæх йæ раззаг къæхтæй зæхх æрхоста, сæр ныт- 
тылдта, æрсабыр. 
— Дæ райсом хорз уа, Къæбысты уæздан рæсугъд! 
Зæлинæ дзуапп раттыны бæсты йæ цæстæнгас аздæхта сæр- 
вæты ’рдæм, цыма Дзæрæхмæтмæ æххуысмæ сидти. 
— Сæрыстыр дæ æгæр, Гæмсийы чызг! 
Зæлинæ цæхгæр фæзылд, рацæуынмæ хъавыд. Садже йæ бæ- 
хæй æргæпп ласта, йæ разы æрлæууыд: 
— Зæлинæ, æз дæ уындмæ бæллын æхсæвæй-бонæй... Дæ уар- 
зондзинадæй мæ зонд фæталынг вæййы. Мæ зæрдæ мæ риуы ми- 
Дæг нал фæкусы. Уæнгтæ бандзыг вæййынц, — афтæ дзургæ йæ 
сау бухархудыл бæрзонддæр схæцыд. — Куыд кæсын, афтæмæй дæ 
зæрдæ, бæрз уисау, тасы не ’ххуырст Дзæрæхмæты ’рдæм. Цы 
гуымиры у зæрдæ, Зæлинæ. Адæймагæн цы нæ бавзарын кæндзæн. 
Æниу цы у зæрдæ зонды цур. Дæуæн та дæ зонд æнæцудгæ у. 
— Мæн дзæнгæдамæ хъусынмæ не ’вдæлы, ауадз мæ мæ фæн- 
Дагыл! — дзаг къæрта йæ уæхскыл авæрдта. 
Садже рахъавд йæ сау зæрдæйы маст Зæлинæйыл бакалын, 
фæлæ йæхи тыхурæд ныккодта æмæ мæсты хъæлæсæй сдзырдта: 
— Уæдæ сыстбæрзæй фыййауимæ куы фембæлыс, зæгщæбы- 
нæй йемæ куы фæныхас кæныс, уæд вæййыс æвдæлон? Иæ хо- 
171 

тæн дæр ын рæсугъд къабатæ уымæн балæвар кодтай, цæмæй дае 
фылдæр бауарза уыцы æнæхæдзар?! 
Зæлинæ æрвдзæфау фæци. Цыма йыл дуне ниуы, афтæ йæм кæ- 
сынц Саджейы дзырдтæ. Тарст хъæлæсæй сдзырдта йæхинымæр: 
«Цымæ йын уыцы къабаты хабар чи радзырдта? Мæ фæдыл, 
сау калмау, цы хилы ацы налат?» 
— Зæгъын дын æргом, Зæлинæ, — ноджы та дзуры Садже, — 
хъысмæт дæ мæнæн ныв кæны. Уыцы сæмпæрчъимæ æввахсдæр 
ма цу! Уый дæ аккаг нæу... 
— Мæнг зæгъыс... Дзæрæхмæт хуыздæры аккаг у... — Зæли- 
нæйы фæстаг дзырдтæ Саджейы мæстæймарæн худты бын фесты: 
— Уæддæр дæ кæдæм ахæссинаг у, цымæ, мæ фыййау. Уæлæ 
хæлынбыттыртæ ахстæттæ кæм кæнынц, уыцы сæфт хæдзармæ?! 
— Банцай, æдзæсгом! 
— Адæймаг цæрынæн райгуыры, цæрынæн, Гæмсийы хъал 
чызг! — йæ сæр Зæлинæйы ’рдæм фæкъул кæнгæ, даргъ айвæзта 
йæ дзырд. 
Зæлинæмæ афтæ фæкаст, æгъатыр сырд æм йе ’нæфсис дзых 
фæхæлиу кодта æмæ, тарст сæгуытау, æрбаивгъуыдта йæ иувæр- 
сты. Йæ хъустыл ма ауадысты Саджейы ныхæстæ: 
— Ацы æввахс бонты дæ фыдмæ барвитдзынæн мæ минæ- 
вæрттæ. 
Дзæрæхмæт цал æмæ цал хатты рахъавыд Къæбысты мыг- 
гагмæ минæвæрттæ барвитынмæ, фæлæ та-иу йæ сæр судзгæ 
сагъæстæй айдзаг. Зæлинæйы мад æмæ фыд кæрæф, æнæфсис не 
сты, фæлæ, адæмы ’хсæн цы ’гъдæуттæ ис, уыдон сæрты дæр нæ 
ахиздзысты... Афтæмæй дыууæ уарзоны ’хсæн æгъатыр рæстæг 
ивгъуыдта. Сæ рæсугъд фæндагыл сын уызыны цармæй гауыз 
бамбæрзта. 
Дзæрæхмæт-иу сфæнд кодта, ныууадза Мускъелы хæдзары 
йæ тугсысæн куыст, фæлидза Зæлинæимæ дард бæстæм, фæлæ 
уæд йæ дыууæ хойы цы кæндзысты, куыд цæрдзысты дзæгъæл, 
æнæхицауæй. Æппынфæстаг ахицæн кодта: 
— Ныр цалдæр азы хæтын Мускъелы дзуджы фæдыл. Йæ 
хæдзары мæ тых басаст, мæ туг басур. Райсон, мæ фондз азы 
фыййауы мыздмæ мæм цы фыстæ æмбæлы, уыдон. Ирæдæн уал 
мын фаг уыдзысты... Уый фæстæ нæ Хуыцау кæд нæ фесафид. 
Фæззæг йæ бур фæлыст æрбакодта. Арф кæмтты хохаг цæу- 
гæдæттæ сæ хъæлæс æрныллæг кодтой, афтæмæй, дурæй-дурмæ 
схъиугæ, тындзыдтой быдыртæм. Уазал дымгæ симдта фæхстыл. 
Хæмпæлгæрдæджыты хус хæтæлтæ цыдæр дзыназæгау, бындза- 
рæй æнкъуыстысты. Мигъты рæдзæгъдтæ арвы риуыл арæхæй- 
арæхдæр æмбырд кодтой. 
Дзæрæхмæт фæззæджы ралæудыл цин кодта — райсдзæн йæ 
фыййауы мызд Мускъелæй. 
172 

Иу изæр фос хизæнуатæй куы ’ртардта, уæд, сæ хæдзармæ 
иæугæйæ, цины хъуыдытимæ фездæхт Хъæвдыны кæртмæ. Хъæв- 
дьш тæрсбæласы лыггагыл бадт æмæ фыййаджы хъæд фарсылда- 
’рæн кардæй лæгъз кодта. 
— Де зæр хорз уа, дада! 
Зæронд лæг йæ архайын фæуагъта. Æрбацæуæгмæ скаст. 
— Уый Дзæрæхмæт куы дæ, дæ рынтæ ахæрон... Азтæ мын мæ 
цæсты рухс байстой æмæ... Æрбад, мæ хур. Исты ног хабæрттæ 
радзур, — йæ фарсмæ йын фæлахс дурмæ ацамыдта Хъæвдын. 
Хистæры æфсæрм ын бар нæ радта зæронд лæджы фарсмæ 
æрбадын. 
— Æз мæнæ зæронд дзоныгъыл дæр æрбаддзынæн, дада, — 
ныллæг хъæлæсæй сдзырдта лæппу æмæ æрбадт зæронд дзоныгъы 
уæлдуаныл. 
— Истытæ дзур, дæ рын бахæрон. — Фыййаджы хъæдыл кард 
йæхи асæрфта, ком йæ разæй лыстæг урс уадздзаг ахаста къæдз- 
мæдзытæгæнгæ, зæхмæ куы ’рхауд къæбæлдзыг уадздзаг, уæд, 
удисæг рынчынау, йæхи араст кодта. 
Лæппу ницы дзуры. Зæронд лæг та бакодта: 
— Зымæг æрæввахс, дæ рынтæ бахæрон. Ацы бæсты туты- 
рæхсæвæй фæстæмæ зымæг у. Истытæ нæ бацæттæ хъæуы. 
— Цас рауад, дада, тутырæхсæвæй? 
— Цас, зæгъыс, мæ къона? — йæ дæрзæг æнгуылдзтæ анымад- 
та æмæ сдзырдта. — Дыууæ къуырийы. Уастырджийы Хуыцау- 
бонмæ ма ис æнæхъæн мæй. Дæ карæн сахъгуырдтæн цины бон, 
хъуыддаджы бæрæгбон у уый, æмæ дыл амондимæ æрцæуæд. 
— Уæдæ æз Мускъелы фос æнæхъæн дыууæ къуыри дзæгъæ- 
лы куы фæхызтон, дада. Уæ фидыд тутырæхсæвмæ нæ уыд? — 
афарста лæппу. 
— О, мæрдырох мыл куы бафтыд. Зæрдæ нал и, дæ рын ба- 
хæрон. Нырмæ дæ мæхæдæг цæмæннæ афарстон, — йæ фыййаг 
къулыл бахъил кодта, йæ карды æрттиваг фæрстæ йæ цухъхъайы 
фæдджийыл асæрфта, кæрддзæмы йæ нытътъыста æмæ сыстад 
йæ бынатæй. — Цом, бауайæм сæм. 
Мускъелты уæрæх, райдзаст кæртмæ куы бахæццæ сты, уæд 
Хъæвдын йæ лæдзæгæй хæдзары фисын бахоста: 
— Уæ, Мускъел, кæд хæдзары дæ, уæд бахъиамæт кæн æмæ 
æддæмæ ракæс! 
Фæцыд мидæггаг дуары хъæр, уый фæстæ, цырд къахдзæфты 
уынæр. Æддæмæ рахызт Сыртион, йæ кæлмæрзæны кæрæттæ 
рæстытæ кæны. 
— Мускъел мæ хъæуы, Мускъел, Сыртион, иунæг Хуыцауы 
хатыр, зæгъ, бакæн æмæ, зæгъ, кæртмæ рахиз. 
Ус цæхгæр фæзылд. Ногæй та къæхтыхъæр, æрмæст фыцца- 
гау тагъд нæ, фæлæ, цыма исчи йæ къæхтæ йæ фæдыл тыхласæ- 
гау кодта, уыйау сабыр. 
Мускъел сæ кæрты Хъæвдын æмæ Дзæрæхмæты лæугæ куы 
173 

федта, уæд ын мæлæты хъыг уыд. Кæрæдзийæн арфæ ракæныны 
фæстæ æрбадтысты назфæйнæгæй арæзт лæгъз бандоныл. Хъæв- 
дын хъуыддаг райдайыны охыл афарста Мускъелы: 
— Куыд сты дæ фосы дзугтæ, Мускъел, дæ фыййауæй куыд 
райгонд дæ ауал азы? 
Мускъел ныр бафиппайдта, Хъæвдын фосы тыххæй ныхас 
цæмæн æрæппæрста, уый. Ныуулæфыд æмæ сдзырдта: 
Фос дзæбæх сты, æнæзиан. 
— Мускъел, лæппу йæ мызд райсыны фæнд кæны æмæ... Æгайт- 
ма дын дæ дзугтыл ницы зиан æруагъта. Иæ мад æмæ йæ фыд куы 
амардысты, рухсаг уæнт, уæд дæ райстам дыууæ фысы. Нæ дзырд 
уыд, цæмæй дын уыцы сæрд лæппу дæ уæрыччыты фæхызтаид. 
Гъе фæлæ, лæппу къæбæрарынхъом кæм нæма уыд, уый тыххæй 
дæм ныллæууыд æххуырсты, мæгуыр. Алы аз дæр ын хъуамæ 
фыстаис дæс фысы. Ныр дæм фондз азы дæргъы кусы... 
— Фæлæуу, фæлæуу, Хъæвдын. Фыццаг аз цы нымайыс, дæ 
хорзæхæй. Дæхæдæг куы загътай, дыууæ фысы акодтам æмæ сæ 
аргæвстам, зæгъгæ. 
— О, фæлæ дæм уыцы аз дæр æнæхъæн афæдз фæкуыста, 
мах та дыууæ мæйыл дзырд уыдыстæм. 
— Æгæр нымайыс, Хъæвдын! Уый цытæ бахъæцыд дæ цæсгом! 
Цы бамбарын ма хъуыд Хъæвдынæн, мæгуыр, цардæфхæрд 
сидзæры тугвæллойыл ныххæцынмæ кæй хъавы, уый. 
— Дæ хуыцаумæ скæс, Мускъел, ма бацу сидзæрты тæригъæ- 
ды. Дуры гуыбыны дæр куынæ батайдзæн уый... — йæ дзырд 
фæурæдта, аджих. Стæй та дзуры дарддæр. — Фондз азы фыдæ- 
бонмæ йæм дæс æмæ дыууиссæдз фысы æмбæлы, дæ рын бахæ- 
рон. Дыууæ дзы нæхирдыгæй сты, аст æмæ дыууиссæдз фысы 
æнæ хъаугъайæ рахицæн кæн Дзæрæхмæтæн æмæ фаернæй цæр... 
Хъæвдыны дзырдтæ Мускъелы хæл-хæл худты бын фесты. Уыцы 
худын, хъамайы рæхуыстау, фæныхст Дзæрæхмæты зæрдæйы. 
— Мæ тугвæллой мын!.. 
— Науæд цы, хусгуыбын! Æртхъирæнæй цы ахæссай, уый дæхи! 
Ацу æмæ хаф!.. 
— Загъды сæрыл ма ныххæц, Мускъел, дæ рын бахæрон. Лæп- 
пу йæ мызд агуры, ды та æнæтæригъæд митæ кæныс! 
— Уæртæ йæм ссæдз фысы цыдæр æмбæлы æмæ сæ ныр- 
тæккæ дæр рахицæн кæнут! — фестад йæ бандонæй æмæ йæ фæ- 
дыл дуар рагуыпп кодта. 
— Адæм æнæхуыцауы хай не сты, Мускъел. Уыдон равзар- 
дзысты раст æмæ зылын. Цом, лæппу! 
Хъæвдын бады ныхасы фæлахс дурыл. Цæсгом — сагъæсгъуыз. 
Зоны, абон ныхасы уæз иууылдæр ууыл кæй æрæнцад. Хъуыд- 
даггъуызæй йæ цæст ахæссы фæсивæдыл. Къæбысты Гæмси 
æрбадт Хъæвдыны фаллаг фарс æмæ йæ тæнæг зачъе йæ амонæн 
æнгуылдзæй ныхæгау кæны. 
174 

Дзыгъойты Мускъел ныхасмæ нæма зыны. Цы бæрæг ис, уæл- 
дай лæгъстæ домы æви адæмы уайдзæфтæй тæрсы. Уалынмæ 
фæзынд Мускъел дæр. Йæ уæлæ бæрæгбоны фæлыст: цъæх бу- 
хархуд, сатæгсау цухъхъа, цъæхбын сгæлладæй хуыд куырæт. 
Йæ бæрцыты æвзист рæхыстæ раст йæ ронбасты онг æххæссынц. 
Кæстæртæ йын æгъдау радтой. Чидæр ын бадæнмæ ацамыдта, 
фæлæ уый не ’рхъуыды кодта, афтæмæй Къæбысты Гæмсийы 
цурмæ бараст. 
Ныхас ныссабыр. Иунæг сыбыртт никæй дзыхæй хауд. Дзæ- 
рæхмæт лæууыд хистæртæй цъус æддæдæр æмæ æнхъæлмæ каст 
ныхасы уынаффæмæ. Хъæвдын схуыфыд, стæй хъуыддаггъуы- 
зæй райдыдта: 
— Гæмси, дæ рын бахæрон!.. 
— Æнæ рын у, æнæ рын, Хъæвдын... 
Мускъелы сырх цæсгом фæтар. 
— Мæ ныхас ныртæккæ дæумæ у, Гæмси. Кæд хъуыддаг æндæр 
кæмæдæр хауы, уæддæр. Рæстæвзарæг адæм сты... 
— Хъæвдын, дæ таурæгътæм та бахæццæ дæ, куыд кæсын, 
афтæмæй... Æвзаджы нæ хæрды цæуын хъæуы, нæ уырдыджы, 
кæсагау ныцъцъелф кæны... — уайдзæфы хуызы сдзырдта Мус- 
къел æмæ æлхынцъæрфыгæй бакаст Гæмсимæ. 
— Адæмы ’хсæн цард æмхуызон уæрст куыд нæу, Гæмси, афтæ 
æууæнк æмæ æгъдауæй дæр æмхуызон не сты. 
— Уый раст зæгъыс, Хъæвдын! 
Ныхасы адæм æнæсыбырттæй хъусынц. 
— Мускъел, ды зæгъыс, æвзаг кæсаг у, зæгъгæ, нæ хæрд æвза- 
ры, нæ уырдыг. Мулчы монц дын дæ намысыл судзгæ цæхæр 
куы бакалдта, гормон, æмæ тæригьæд куынæуал зоныс. 
— Хъусыс, Гæмси, Бедзеты дзырддзæугæ Хъæвдыны дзырд- 
тæм, цыма мулкджынтæ æнæнамыс, æнæууæнк адæм сты. Уыдон 
дæумæ дæр хауынц, æнхъæлдæн. 
— Гæмсийы хæдзары æххуырстытæ никуы уыд, — мæстыйæ 
сдзырдта. — Кæмæн мæ хъæуынц, кæ, Хъæвдын, мæ бынтæ. 
Иунæг чызджы хицау дæн æмæ... Искæй тæригъæды та ма цæ- 
мæн цæуон? 
— Гъе æмæ дын хæлар уæнт. Дæхи тугвæллой кæм сты, уым 
дын сæм ничи ницы бар дары. 
— Ау, уæдæ мæ дзугтæм бар дарут, Бедзетæ. Уæ тæригъæд- 
дæгты уын мæрдтæм æххормагæй кæй нæ бауагътон, уымæй мын 
хъуамæ бузныг зæгъат. Ды та ма мæ, Хъæвдын, дæс æмæ дыу- 
уиссæдз фысы ратæрынмæ хъавыс. 
— Мæнæ хорз адæм, хъуыддаг уæхæдæг зонут, мæ амонын 
дæр æй ницæмæн хъæуы. Фондз азы размæ Дзæрæхмæты мад 
æмæ фыд сæ хуыцауы цæфæй æдзæммард куы фесты, уæд Мус- 
къел Дзæрæхмæтыл æнахъомæй йæхимæ æрхæцыд, фондз азы 
Дæргъы йын йæ дзугтæ фæхызта, Мускъелы хæдзары йæ туг 
басур. Афæдз дæс фысыл фидыд кæй уыдысты, уый зонут уе 
175 

’ппæт дæр... Абон сыл ныххæцыд, æмæ мæгуыр сидзæры уал 
азы фыдæбон доны къусы сæфт кæны. — Хъæвдын арф ныуулæ- 
фыд æмæ йæ разы зæхмæ ныккаст. 
Бирæ ракæ-бакæйы фæстæ Гæмси сыстад йæ бандонæй, адæ- 
мыл йæ цæст ахаста æмæ райдыдта дзурын: 
— Бедзетæ æмæ Дзыгъойтæ, уе ’хсæн стыр диссаг не ’рцыд, 
мыййаг. Ирæд, йе туджы хъуыддаг куынæ лыг кæнут. Мускъел, ’ 
фарн дæм бадзурæд, фæлæ дыл худы мæ зæрдæ. Адæймаг йае 
сæрмæ æгаддзинад хъуамæ ма хæсса. Лæипуйы сæфт ныййар- 
джыты хистæн дыууæ фысы радтай æмæ дзы уый охыл дæхицæн 
искæйон скодтай. Никæй зæрдæмæ дын фæцæудзæн уый, Мус- 
къел. Иунæг Хуыцауыстæн, Бедзетæ, нæ мæм æрбаулæфыдыс- 
тут, науæд уын дыууæ фысы радтаин зыбыты лæвар, мæгуыр 
сидзæрты сæрвæлтау фæуæнт уыцы дыууæ фысы. Гъе æмæ ууыл 
у мæ дзырды сæр, дыккаг фидыд куы кодтат, Хъæвдын, Мус- 
къелимæ лæппуйы тыххæй, уæд æз уыдтæн æхсæны лæг. Афæдз 
— дæс фысы, афтæ бадзырдтам уæд. Раст зæгъын хъæуы, уал 
азы йæм хъуамæ фæцыдаид фыййау, ууыл дзырд нæ цыд, фæлæ 
уæдæй нырмæ рацыд фондз азы... Ау, æнахъомтæ куынæ стæм, 
мыййаг, Мускъел, лæппумæ йæ фондз азы мыздмæ æмбæлы дæс 
æмæ дыууиссæдз фысы... 
— Сыгъзæринтæ нывæнд дæ дзыхæй, Гæмси! — сдзырдта Хъæв- 
дын, æмæ цыма йæ зæрдæйы æндæгьд райхæлд, уыйау рог сулæфыд. 
— Хатыр бакæнут, Бедзетæ, искæй куыстмæ бар дарын аив 
нæу, фæлæ хъуамæ зæгъон мæ хъуыды кæронмæ: дыууæ фысы 
хæсджын стут Мускъелæй, нæ? Гъе æмæ ма сæм аст фысы дæр 
баиу кæнут æмæ фыццаг азы куыст лæвар фод Мускъелæн. Ин- 
нæтæ рахицæн кæнут — дыууиссæдз фысы — йæ дзугæй Дзæрæх- 
мæтæн йæ фыййауы мыздмæ, æмæ се ’хсæн хæлардзинад уæд! 
Мускъел иудзæвгар джихкаст кодта зæхмæ. Кæд ныхасы рай- 
дианы Гæмсимæ мæсты кодта, уæд ныр йæ сау зæрдæ æрфæл- 
мæн, йæхинымæры дзуры: 
«Аст фысы уал дын дæ фындзыхуынчъытæй фелвæстон, кæй- 
дæр тæригъæддаг. Æргом та загъта: 
— Фæуæд дæ дзырд, Гæмси, нæ райсомы лымæндзинады тых- 
хæй. Дыууæ нал зæгъын... 
— Ам лымæны хъуыддаг нæ лыг кæнæм, мыййаг, Мускъел, 
фæлæ Дзæрæхмæты тугвæллойы тыххæй у нæ уынаффæ! — уай- 
дзæфы хуызы йын загъта Гæмси æмæ Дзæрæхмæтмæ тæригъæд- 
гæнæджы цæстæй бакаст. Цардæфхæрд Дзæрæхмæты цæсгом уыд 
мæт æмæ сагъæсгъуыз. Гæмси афтæ æнхъæлдта, Дзæрæхмæт аст 
фысы тыххæй сагъæс кæны. Уый æнхъæл та кæцæй уыд, æмæ 
йын йæ уæздан чызджы уарзы. Зæлинæ дæр Дзæрæхмæты уар- 
зондзинадæй тайы æмæ руайы. Цæмæй зыдта хæларзæрдæ Гæм- 
си, дыууæ цардбæллон адæймаджы зæрдæтæ уарзондзинад, кауы 
уистау, кæй сбыдта кæрæдзийыл æмæ сæ мæлæтæй дарддæр кæй 
ничиуал райхалдзæн. 
176 

Изæрмилтæ. Хъæрмуст уæлдæф базмæлыд, йæ рог базыртæ 
айвæзта, сыфтæртæ йын бахъырныдтой, æхсæрдзæн йæ хъис- 
фæндыр ныццагъта. 
Æгас бон Зæлинæ йæ уатæй нæ рахызт уынгмæ. Райсомæй 
Гæмсийы Бедзеты мыггаджы хистæр Хъæвдын куы ’рцагуырдта, 
уæд йæ зæрдæ фестъæлфыд, риуы къултæ ныххоста. Цы нæ вæййы, 
Мускъелы ’рдæм куы ахæца баба, фæлæ ныр йæ цæсгомыл цин- 
дзинад æрфысым кодта. Бузныг у бабайæ, лæгдзинад кæй равдыс- 
та, уый тыххæй. Ахæм хъуыдытимæ рахызт кæртмæ. Æмæ сын- 
дæг къахдзæфтæй араст сæ хæдзары фале къуыбыры ’рдæм. 
Мæнæ, гъе, лæууы къуыбырыл. Йæ цæстæнгас сарæзта Па- 
цъайы доны ’рдæм. Рог уддзæф ын йæ рæубазыртæй адауы йæ 
фидауцджын риутæ, йæ рæхснæг фæсонтыл базмæлынц йæ даргъ 
дзыккутæ. 
Зæлинæмæ афтæ кæсы, цыма изæры уддзæф ныллæг хъæлæ- 
сæй зары Дзæрæхмæты амондыл. Уайсадæг чындзау ын сусæг 
хъæлæсæй дзуры: 
«Цæуыл джихтæ кæныс, Зæлинæ. Уарзондзинадæн дæ зæр- 
дæмæ уæрæх фæндаг кæй радтай, уый тыххæй? Уарзт дыууæр- 
дыгæй, айнæг хохау, æнæцæугæ кæй у, сæууон стъалыйау æртти- 
ваг, хæххон суадонау, рæсуг, уый тыххæй цин кæнай хъуамæ. 
Кæд, мыййаг, ирæды тыххæй у дæ катай, дæ маст? О, стыр æна- 
мондзинадмæ тæры ирæд цардбæллон адæймаджы, фæлæ дæхи 
цæстæй федтай, Дзæрæхмæт Мускъелæй дыууиссæдз фысы кæй 
райста йæ фыййауы мыздмæ». 
Ахæм цин æмæ тæссаг хъуыдытæ рассæнд-бассæнд кодтой 
Зæлинæйы сæры. 
Æхсæв йæ сау пæлæз æрæмбæрзта бæстыл. 
Зæрдæ чындздзон чызджы риувæйнæг æхцон хост ныккодта. 
Зæрдæйы цин цæсгоммæ абырста. Зæлинæйы цæстытæ, цæхæр 
зьтнджытау, ферттывтой, се стъæлфæнтæ атахтысты, бæрзонд 
сфардæг сты æмæ арвы саутар риуыл апырх сты, Зæлинæмæ сæ 
мидбыл худтысты. 
Кæсы арвмæ Зæлинæ, стъалыты æрттывдæй йæ цæсгом ныр- 
рухс. Уæлæ йæ хæд сæрмæ, гæзæмæ зырзыргæнгæ, тæмæнтæ калы 
иу егъау стъалы. Зæлинæ дзы йæ цæстæнгас нал исы. Цардбæл- 
лон чызгмæ афтæ фæкаст, цыма йæм йæ амонды стъалы худы йæ 
мидбыл. Уарзтæй йедзаг зæрдæ риуы мидæг ныккафыд, нызза- 
рыд. Цыдæр стыр ныфс, хуры тынау, ныккасти Зæлинæйы сыгъ- 
дæг ирд цæстытæм. Уæлæ уыцы егъау стъалыйæ фæхицæн тæ- 
мæнкалгæ къæртт. Афтæ йæм фæкаст: арвæй йæхи рауагъта Дзæ- 
рæхмæт, йæ цурмæ æртæхдзæн æмæ дыууæ цардбæллон æвзонг 
зæрдæйы кæрæдзийыл атыхсдзысты. Фæлæ æвиппайды Зæли- 
нæйы цинæвдылд цæсгом фæсагъæсгъуыз, стъалытимæ цы къæртт 
ратахт, уый куыдфалæмæ нымæгдæр кодта æмæ фæстагмæ сау 
æхсæвы бынтондæр атад. Зæлинæйы уæнгтæ ихæн рызт бакод- 
той, æрхæндæг хъæлæсæй сдзырдта, мыййаг, нæ бирæ фæндтæ, 
12 Биазырты Дпмитр 
177 

цардбæллиц хъуыдытæ уыцы стьалыйау куы атоной, куы баньь 
мæг уой, зæгъгæ. Аджих, стæй та фидар хъæлæсыуагæй сдзуры. 
— Нæ, зæххыл ахæм тых нæй, Дзæрæхмæтæй мæ чи фæхи- 
цæн кæна.... 
Фæсахсæвæрты дæр ма Зæлинæ лæууыд хъæуы фале къуьь 
бырыл æмæ йæ судзгæ сагъæстæ зæрдæйæ сæрымагъзмæ тынны- 
вæндæгау кодтой. Æппæт дæр ныссабыр. Дымгæ дæр бæлæсты 
къалиутыл æрфынæй. Æрмæст нæ фынæй кæны хохаг знæт дон, 
уый æнæрынцойæ, кæдзмæдзытæгæнгæ, згъоры арф кæмтты йе 
’нусон фæндагыл. 
Зæлинæйы уæнгтæ сæхимидæг ихæнрызт скодтой. Фæхатыд, ’ 
рæстæг ыл фæсахсæвæртæм куыд аивгъуыдта, уый æмæ атындзыд- 
та хæдзары ’рдæм. Исдуг алæууыд къæсæргæрон. Уьшæр нæ цæуы. 
Зæлинæйæн фенцондæр. Дуар бакодта. Бахызт йæ уатмæ. Æвип- 
пайды йæ хъустыл ауад йæ ныййарæг мад Хозаноны ныхас. Чызг 
йæ улæфт фæурæдта. Зæрдæ риуы къултæ тынгдæр ныххоста: 
— Нæ лæг, кувæджы арфæ ныл æрцыди, цæмæ бæллыдыс- 
тæм, ахæм æрдхæрæн чызг рауад мæ хъæбул, йæ амонды фæхъ- 
хъау фæуон. Æмæ йын йæ сомбоныл куы ахъуыды кæниккам... 
Гæмси циндзастæй бакаст Хозанонмæ: 
— Дæ хорзæхæй, не ’фсин, дæ иунæг хъæбулы рæсугъддзинад 
абоны онг нæма бафиппайдтай æви?.. Ацы æмбисæхсæв æрлæу- 
уыд дæ зæрдыл? 
— Чындздзон кары ис нæ хъæбул, нæ лæг! 
Гæмси хъуыддаггъуызæй сдзырдта: 
— Чындзы фæцæуыны тыххæй раст зæгъыс, Хоза, тынг раст, 
фæлæ а комбæсты чи уыдзæн ахæм гуырд? — Цыма хъуыдыты 
аныгъуылд, уыйау йæ цæстæнгас æруагъта зæхмæ, йæ рахиз къу- 
хы æнгуылдзæй йæ рихи ныхæгау акодта. 
— Цæуыл ныхъхъуыды кодтай, нæ лæг. Нæ иунæг хъæбулы 
сусæг хъуыдытæ æмбарын. 
— Фæлæуу-ма, не ’фсин, дæ хорзæхæй, — йæ сæрыл схæцгæ 
дзуры Гæмси, — æз дæр цыдæртæ фехъуыстон. Уæртæ, цыма Дзы- 
гъойтæ уыдæтты койтæ кæнынц. Уыцы дурзæрдæ Мускъел мæм 
алхатт йæхи æввахс ласы. Ибонты уæртæ, кæйдæр мæгуыр лæп- 
пуйы мызды тыххæй куы уынаффæ кодтам, уæддæр мæ дзырдыл 
дыууæ нал загъта, лымæны кой дæр скодта. Æгæр уазалзæрдæ æмæ 
æнæфсис у Мускъел, фæлæ сæм нæ чызг æвзæр нæ цæрид, æвæдза. 
Æниу нæ иунæг хуыздæр лæппуйы аккаг у, фæлæ... — иуцьус рæс- 
тæг йæ дзырд фæлыг кодта. — Мускъелы хæдзары цард цæджджи- 
нагау æхсиды, зæхх, фос — иннæ ахæм. Ирæдыл батыхсдзæн æви... 
— Нæ, нæ, нæ лæг. Нæ иунæджы хъуыды æндæр у. Хуыцау 
ын æндæримæ бæтты йæ амонд... 
— Нæ зонын, не ’фсин, цавæр æндæры кой кæныс. Æргом 
зæгъæн ын нæй? 
Зæлинæ йæ ныййарджыты дзырдтæ дзæбæх хъуыста. Мады 
дзырдгæ йын йæ зæрдæмæ цины уылæн скъæфтой, цинæвдылд зæрдæ 
178 

риуы мвдæг æхцон тæлфт кодга. Йæ фыд Дзæрæхмæты мæгуырæй 
кæй бафаудзæни, ууыл гуырысхо нæ кодта Зæлинæ, фæлæ йæ мид- 
зæрдэейы скатай: «Кæнæ — Дзæрæхмæт, кæнæ — мæлæт». Алыгъуы- 
зон хъуыдытæ сæрымагъзы кæрæдзи раив-баив кодгой. 
— Зæгъ-ма, дæ фыды цæсгомыстæн, цæй уæртæ у, чи у уыцы 
уæртæ? 
— Алæ, мæ фыдбылыз дæ хай, кæд дзы сомытæ цæмæн хъæуы, 
кæд ма дæ цы ’мбæхстон? Бедзеты мыггаг нæ агурынц, нæ лæг. 
Йæхи зæрдæ дæр уыцы мыггаджы ’рдæм тасы мæ хъæбулæн! 
— Ау, æмæ Бедзетæм ахæм хъæздыг цæрæг куынæ зонын, 
науæд ахæм сахъгуырд? 
— Дис дæм ма фæкæсæд, нæ лæг. Цæстæй цы уындæуы, иуда- 
дзыг уымæй нæ цардæуы. 
— Нæ зонын, не ’фсин, мæ тæхудиаджы хъæбул кæй разæй 
араст кæнон, ахæм... 
— Нæ, нæ, нæ лæг, дæхæдæг дæр арæх феппæлыс уыцы лæппуйæ. 
— О, æмæ йын зæгъæн нæй, зæд, мыййаг, у, тæхгæ акæндзæн 
уæларвмæ! 
— Адæймагæн йæ хъарумæ гæсгæ фæаргъ кæнынц адæм, — хæрз- 
ныллæг хъæлæсæй дзуры йæ лæгмæ. — Уæртæ Бедзеты Дзæрæх- 
мæтимæ, цыма, кæрæдзи уарзынц, Дзыгъойты мыггагæй йе сæфт 
уыны. Мускъелы фырт Саджемæ удхæссæджы цæстæй кæсы. 
— Фæлæуу-ма, не ’фсин, уый фынтæ дзурыс æви дæ зонд 
фæхæццæ? 
Гæмсийы фæстаг дзырдтæ Зæлинæйы зæрдæйы арцау фæных- 
стысты. Цыма йæ хъуырыл сау калм атыхст, уыйау хъуыр æрба- 
уынгæг, тасы æнкъарæнтæ цæстытæм абырстой. Йæ мидзæрдæйы 
лæгъстæ кæны: 
«Курын дæ, баба, мæ амондыл мын къахæй ма балæгæрд, мæ 
сомбоны рухс фæндагыл мын уызыны царм ма байтындз!» 
Гæмсийы та уыцы рæстæджы йæ сагъæссаджы хъуыдытæ аха- 
стой Дзæрæхмæты хæдзармæ æмæ афтид къуымты разил-базил 
кодтой, фæлæ Дзæрæхмæты хæдзары дыууиссæдз фысæй дард- 
дæр куы ницы ссардта, уæд йæ хъуыдыты малы тынгдæр аны- 
гъуылд, цыма арф уæрмы бынæй сдзырдта, уыйау райхъуыст: 
— Нæ буцхаст чызг уыцы гæвзыкк хæдзары цы хур фендзæн, 
Хоза? Цæмæй цæрдзысты... 
— Цы уындæуы, уымæй нæ цардæуы, нæ лæг, — ныллæг хъæ- 
лæсæй та бакодта Хозанон, — мулчы аргъæй адæймаджы аргъ 
стырдæр у. Иугъæдонæй куырой дæр нæ зилы. Сæрæн гуырд у 
уыцы кæйдæр лæппу... 
— О, фæлæ цы куыройы нукмæ дон нæ цæуы, уыцы куырой 
дæр кæй цæмæн хъæуы. 
— Æмбисæндтæ уал фæуадзæм. Нæ иунæг чызджы амонд нæ- 
хицæй кæнгæ у, æмбисæнддаг æй ма фæкæнæм! 
— Цы йыл тагъд кæнæм, не ’фсин. Нæ чызг æнæкуырд нæ 
баззайдзæн, — афтæ дзургæ сыстад йæ бадæнæй. 
179 

Хъуыдыты бæндæн йæ фæдыл уынгмæ тыхласæгау акодга 
Гæмсийы. Кæрты сатæг уæлдæфæй тагъд-тагъд сулæфыд. Йае 
хъуыдыты къуыбылой атылд нарæг уынджы, фæзылд Мускъел- 
ты уæрæх кæртмæ, схызт чъырыны фарсыл æмæ дæргъæй- 
дæргъмæ балкъоны атылд, хилы Гæмсийы цæстæнгас йæ хъуы- 
дыты къуыбылойы фæдыл. 
Мæнæ, гъе, уазæгдоны райдзаст уат. Рæбинаг къуымы æргъæу 
чырыныл бур-бурид тасмачъи уадздзæгтæ, кауы уистау, дзуарæ- 
вæрдæй æртыхстысты. Чырыны сæрмæ саджы сытыл ауыгъд гæрз- 
тæ. Сæ акомкоммæ къул æмбæрзт у арс, сæлабыр æмæ æндæр 
сырдты цæрмттæй. Алы ран дæр зынаргъ дзаумæттæ. Бонджын 
хæдзар, парахат цард йæхи æвдисы. 
Йæ хъуыдыты къуыбылой та фезмæлыд йæ бынатæй æмæ 
дарддæр тулы... Мæнæ бæхдоны рахизырдыгæй кæвдæсыл баст 
дыууæ бæхы, сæ иу, сынты базырау, сатæгсау, иннæ цъæх стъæлф- 
джын, галиуырдыгæй дæр дыууæ бæхы, сæ иу — бурбын, иннæ — 
сæнтурс, хытъынджын. Уый Мускъелы уаргъхæссæн бæх у, бур- 
бын та — Мускъелæн йæхи балцыцæуæн. Иннæтæ йæ фырты 
дугъон бæхтæ сты. 
Бæхдоны фарсмæ — æндæр даргъ скъæт, иуырдыгæй — дуцгæ 
хъуццытæ, иннæрдыгæй — дыгæрдгуытæ, уæнгуытæ баст. 
Гæмсийы сæр цыдæргъуызон ныууæззау, хъуыдыты къуыбы- 
лой ма йæхи ’рбасæрфта, кæрты цы стыр къутутæ уыд рæнхъæ- 
вæрдæй, уыдоныл. Æртæ стыр къутуйы сырх мæнæуæй йедзаг, 
иннæты мидæг хъæбæрхор улæфы. Цымæ уæртæ уыцы къуту 
цæмæн фæхицæн иннæтæй? О, уым бæхтæн ис хор конд. Гæмси 
арф ныуулæфыд. Йæ цæстытæ аталынг сты. Сæрымагъзы фы- 
дызнæгтау, карз тохы бацыдысты дыууæ хъуыдыйы: иуырды- 
гæй, хъæбулы уарзондзинад, иннæрдыгæй — мулк. Чи сæ фæ- 
тыхджындæр уыдзæн? 
Скъæфынц Гæмсийы йæ хъуыдытæ къардиуты сæрты, сæрсæ- 
фæны рæбынты. Мæнæ февзæрд цавæрдæр æрдузы, йæ разы лæу- 
уынц Дзæрæхмæт æмæ Садже. Дзæрæхмæт — асæй рæстæмбис, 
бæзæрхыг, хæцъæфджын цæнгтæ. Йæ тымбыл цæсгомыл цыма 
хуры тынтæ хъазынц, йæ сау цæстытæй, цыма цины цæхæртæ 
калы, ныфсы стъæлфæнтæ сæ фесхъиуы. Иннæ лæппу, æхсæры 
къутæрты ’хсæн даргъ тау куыд суайа, уыйау лыстæг æмæ даргъ 
æлвæст сфардæг. Йæ уæлæ — аив дарæс, æвзист хъама. Цæстытæ 
сæ къуырфытæй цыдæр фыдæхы каст кæнынц. Даргъ къубал цыма 
уæхсчыты астæу садзгæ æрчындæуыд, уыйау æндзыг лæуд кодта. 
Тæнæггомау даргъ фындз, цæргæсы бырынкъау, фæгуыбыр дзы- 
хырдæм. Фæлурс цæсгомыл мидбылхудт нæ фидыдта. 
— О Иунæг Хуыцау, цард цæмæн кæны фæливæнтæ, — мæсты 
хъæлæсæй сдзырдта Гæмси. — Цæмæн мæ хоны Мускъел йе ’мсæр 
лæг? Цы ис не ’хсæн æнгомдзинадæй? Цæмæн мæ хоны Мускъел 
исджын, бонджын. Мæ мулк æдæппæт — фондзыссæдз фысы, 
саргъы бæх, дыууæ галы, дыууæ хъуджы. Уыдон цас бонджын- 
180 

дзинад æвдисæг сты. Æвæццæгæн, балымæны тыххæй нывæн- 
дыс дæ хинæйдзаг дзырдтæ, — аджих вæййы, зонд фæливæнтæ 
кæны. — Бæгуыдæр уаин де ’мсæр лæг, дæуау исджын, бон- 
джын, ирæдмæ дæ куы ратæрин æртиссæдз фысы, ссæдз дуцгæ 
хъуджы, саргъы бæх, гæрзтæ, арахъуадзæн аг, уыимæ цалдæр 
кеггарст уыгæрдæнтæ... фæлæ мын мæ иунæг хъæбулы туг куы 
фестой, мыййаг! 
Аджих, сæрымагъзы ныррæхуыста æндæр хъуыды. Йæ къæхтæ 
пæ фæхæссынц талынг уынгты хъæуысæры ’рдæм. Зæрдæфхæ- 
рæн сагъæстæ хуыдуг кæнынц Гæмсийы. 
Гæмси æрбадт стыр къæйдурыл, йæ армытъæпæнтæм йæ сæр 
æруагъта... йæ цæстыты раз февзæрд йæ иунæг хъæбул Зæлинæ, 
цыма йæ рæсугъд рустыл гæр-гæр кæнынц йæ судзгæ цæссыгтæ. 
Кæуы, дзыназы, йæ фидауыцджын цæнгтæ тæссаг зыр-зыр кæ- 
нынц, афтæмæй лæгъстæ кæны йæ фыдæн: 
«Баба, курын дæ, сау калмы дзыхмæ мæ ма ратт. Мæ амонд мын 
ма фæхъæстæ кæн. Мæхи къухæй мын мæхи ма амарын кæн. Дзы- 
гьойты Саджейæ ме сæфт уынын. Ма мæ бацарæфтыд кæн. Зарæ- 
джы сæр, сомыгæнæн мæ ма факæн. Мæ уалдзæджы хур мын сау 
кæрдæнæй ма бамбæрз. Уарзт фос нæу, нæй йын балхæнæн, баи- 
вæн. Цы у Дзæрæхмæты раз Садже? Цæргæсы раз — сау халон». 
Стыхст йæ сагъæссаг хъуыдыты хызы Гæмси, йæ цæсгом хиды 
фæрдгуытæй баумæл. Æваст фестад йæ бадæнæй, сонт хъæр фæ- 
кодта: 
— О Иунæг Хуыцау, уый мын цытæ æвзарын кæныс. Цытæ 
ма фендзынæн зæрыбонты. 
Уыцы дзырдтæ афтæ тыхстæй загъта Гæмси æмæ нæ бафип- 
пайдта, йæ уæлхъус Хозанон куыд февзæрд, уый: 
— Кæимæ дзурыс, кæ, нæ лæг, афтæ тыхстæй, дæ цуры куы 
ничи дæр лæугæ кæны, куы ничи — бадгæ?.. 
Уæвгæ, зæндджын сылгоймаг зыдта, йæ лæг йæ сагъæсты кæй 
стыхст. 
Гæмси цæхгæр фæзылд. Йæ уæлхъус Хозаноны лæугæ куы 
ауыдта, уæд тынгдæр сдыгъуырццæг, цыма йæ фынæйæ райхъал, 
уыйау йæ армытъæпæнæй йæ цæстытæ асæрфта æмæ йæ улæфт 
фæсабырдæр. Æдыхст хъæлæсыуагæй сдзырдта: 
— Дæ фæзынд амонды хос фæуæд, не ’фсин. Бауырнæд дæ, мæ 
хъуыды бынтон ныдздзæгъæлтæ, мæ уд æрдуйæ нарæгдæр сси. 
— Сомы дын кæнын иунæг Хуыцауæй, ард дын хæрын нæ 
дарæг зæххæй, дыууиссæдз азы цæрæм иумæ æмæ дæ афтæ æды- 
хæй нæ зыдтон. 
— Цы кæнон, Хоза, мæ чызджы хъысмæт мын æвиппайды мæ 
тых басаста. Мæ зондыл мын ихджын дон бакалдта. О иунæг 
Хуыцау, бафтау мæ раст фæндагыл! О, цы зын раны дæн... Ныр 
цы бакæнон? Æгъдау мын мæ разы æнæбын къардиу айтыгъта. 
Нæ йыл фæразын ахизын! Æгъдау æви худинаджы хæдон? — 
афарста Хозаноны. 
181 

— Хъæбулы уарзондзинад, æрмæстдæр хъæбулы уарзондзи- 
надæй срæсугъд уыдзæн нæ амонд. Ныр та хъынцъым ма кæ, — 
афтæ дзургæ фæраст хъæуы ’рдæм. 
Гæмси дæр, тыхласæгау йæ къæхтæ исгæ, араст. Хъæугæронмæ 
куы ’рхæццæ сты, уæд Гæмси йæ цыд фæтагъддæр кодта, Хозано- 
ны иувæрсты аивгьуыдта. Хозанон хъæугæронмæ æрхæццæ, Мус- 
къелты ’рдыгæй йæ размæ цыди сау æндæрг. Исдуг фæтыхст, фæлæ 
æхсæвы тары куы бафиппайдта, сау æндæрг адæймаг у, уымæй 
дæр сылгоймаг, уæд йæ зæрдæ йæ гуыпп-гуыппæй æрсабыр. 
— Уый Хозанон куы дæ æмæ дæ куынæуал базыдтон, — цы- 
дæр хинæйдзаг хъæлæсæй йæм сдзырдта Сыртион æмæ ма баф- 
тыдта: — Де ’зæр хорз уа! 
— Бузныг! Изæр нæ, фæлæ æмбисæхсæв куы у, Сыртион. 
— О, мæ... — фæтыхст Сыртион, — цы уынгæджы фæци уе 
знаг, афтæ тыхст цæмæн стут. Зонын æй, Хозанон, дæ тыхстдзи- 
нады сæр цæуыл у, уый, фæлæ... Æниу дæ аххос дæр нæу, иттæг 
арфæйаг æмæ хæлæггагæй байрæзт дæ чызг... 
— Æнафон у, Сыртион, æмæ... — мæсты хъæлæсæй йын загъ- 
та Хозанон. 
— Æнафоны йæ сау туг акæлæд, сымах мæстæлгъæд кæй тых- 
хæй стут... 
— Дæ фарн æй зæгъæд, Сыртион, — йæ фырмæстæй сдзырдта 
Хозанон, кæд Сыртионы ныхас Дзæрæхмæты ’рдæм здæхт уыд, 
уæддæр. Хозанон та йæ мидзæрдæйы Саджейы æлгъыста, фæлæ 
йæ Сыртион нæ бафиппайдта æмæ йæхи фæхъæлдзæгдæр кодта: 
— Ацы дыууæ боны фæстæ дæм нæ минæвæрттæ зындзысты... 
— Æндæр мыггагмæ куы барвитиккат уæ минæвæртты, Сыр- 
тион, ныр та дæ куыроймæ уаг ратт, æгæр дын лæхуры... 
— Ау, уæдæ йæ Бедзеты сæфт хæдзармæ ачындз кæнинаг дæ? 
— Куы дын загътон, Сыртион, мæ чызджы амонд æндæр у... 
Мæ иунæг хъæбулы уæй, мыййаг, нæ кæнын. Мæхи муртæ дæр 
кæмæн баззайдзысты, фырт махæн нæй æмæ æндæр... 
— Саубон мыл, зæхх та куыд бауромдзæн ахæм дзырдтæ? 
Зонгæ-зонын дæ хъæбулы цæмæн æнамонд кæныс? 
— Зæхх бирæ тæригъæдтæ уромы, Сыртион, фæлæ æз мæ 
хъæбулы тæригъæд нæ бауромдзынæн. 
— Ау, Гæмсийы Арвуациллайы хуызæн чызджы Бедзеты Дзæ- 
рæхмæтæн?.. Кæд сразы дæ ахæм хъуыдыйыл? 
— Дыууæ уды сæ кæрæдзи куы бауарзтой, растдæр гъеуæд, 
гъе, — загъта ма Хозанон æмæ фæраст сæхирдæм. 
Фæззæг зымæджырдæм фæкъул. Дзæрæхмæт Мускъелæй цы 
дыууиссæдз фысы райста, уыдонæн йæ хæдзары фарсыл сбыдта 
кауæй къул, фæлæ ма йæ бамбæрзын хъæуы. 
Иу изæр Дзæрæхмæт фысдонæн ног дуар арæзт куы фæци, 
уæд йæ разы хъæды лыггагыл йæхи æруагъта. Йæ хид асæрфта 
æмæ йæ къуырийы дæргъы куыстытыл йæ цæст ахаста. Фысдон 
арæзт фæци. Æрмæст ма йын йæ къултæ байсæрдын хъуыд. 
182 

Æвиппайды хъæугæронæй йæ хъустыл ауад фæндыры хъæр. 
Дзæрæхмæты хъуыдытæ фескъуыдысты. Цыма йæ улæфт бау- 
рæдта, уыйау йæ рæуджытæ андзыгау сты, зæрдæ æнæрынцой 
риуы мидæг тынгдæр базмæлыд. Хъæубæсты фæсивæды фæн- 
дырцагъд æмæ сæ къæрццæмдзæгъд хæхтæ арауынц. 
Айхъуыста та: 
«Гъæтт, лæппутæ, кафгæ!» — йæ хъусты, судзгæ ’хсидавау, 
фæсагъдысты кæйдæр æнæмæт дзырдтæ. Дзæрæхмæты фæтæн 
ныхыл æрфгуытæ кæрæдзимæ сæхи æрбалвæстой. Йæ мидзæр- 
дæйы сдзырдта: 
«Уый саузæрдæ Садже у, мæ амонд ссæндæг, мæхи дзы, хуыскъ 
хъугау, хизын. Куы мыл фембæлы, уæд фидистыл схæцы. Æниу 
кæдмæ дæрдты зилон? Кæдмæ хибар дарон мæхи адæмæй уыцы 
æдзæсгомы тыххæй. Мæ амондыл мын судзгæ цæхæр бакалынмæ 
хъавы...» 
Йæ дзаумæттæм æркæстытæ кодта. Бæргæ йæ фæндыд, ныр- 
тæккæ ног дарæс куы ’рбакæнид æмæ фæсивæды ’хсæн куы ба- 
лæууид. Арф ныуулæфыд. Исдуг джихкаст кодта сау зæхмæ: 
«Мæнг фын дын у, саузæрдæ Садже, Зæлинæ уарзы мæн. Йæ 
ныййарæг мад, Хозанон, сыгъдæгзæрдæ адæймаг у. Куы мыл фем- 
бæлы, уæд мæм йæ мидбыл фæхуды. Ирæды фаг мæм ис фыстæ. 
Уæдæ Гæмси дæр дурзæрдæ нæу. Нæ хъæубæсты æууæнкджын- 
дæр лæг Гæмси куы у!» 
Ахæм цинбазыр хъуыдытимæ бахæццæ хъазæн фæзмæ. Йæ 
нымæтхуд йæ сæрæй систа, йæ цæстытæ уæрæх байтыгъта æмæ 
арфæ ракодта хъазты фæсивæдæн: 
— Фарн уæ хъазты! 
Фæндыры цагъд фæхъус. 
— Бахатыр кæнут, кæй уæ бахъыгдардтон... — сдзырдта æмæ 
æрлæууыд лæппуты цур. 
Садже, Дзæрæхмæты фенгæйæ, митвæлурс аци иу уысммæ. 
Цъаммар зæрдæйæ сæрымагъзмæ судзгæ ’хсидæвтæ схъиудтой 
æмæ зæрдæйы фыдбоны уазал тымыгъ футтытæ систа. 
Лæппутæ Дзæрæхмæтыл амбырд сты. Фæндырдзæгъдæг дæр 
йæ мидбылты худы. 
Уый уынгæйæ, Саджейы зæрдæ, калмы хæстау, сдудыдта. 
— Уæ хорзæхæй, цы ми кæнут, æви уыцы сæмпæрчъи мæ цъæх 
бæхы уæлдай къæбæртæй хаст нæу! — фæзылд фæндырдзæгъдæ- 
джы ’рдæм æмæ йæм бахатыд. — Æрцæгъд-ма, дæ хорзæхæй! 
Фæндыры зæлтæ æхсæвы сау риу айгæрстой. 
Кафт стынг, фæлæ Дзæрæхмæт лæппуты ’хсæн лæууыд дур- 
дзавдæй, афтæмæй каст, фæндырдзæгъдæджы къухæнгуылдзтæ 
фæндыры амонæнтыл куыд аив змæлынц, уымæ. 
— Цы джихтæ кæныс, Дзæрæхмæт, фæлтау хъазты зиллакмæ 
рахиз, — бахатыд æм радгæс лæппу. 
— Уæртæ йын Къæбысты рæсугъды рахонут æмæ йыл базыртæ 
базайдзæн. Никуы фехъуыстат, мæгуыр — фынтæй буц, зæгьгæ, 
— æнæввæрсон, мæсты хъæлæсыуагæй йæ фæрæхуыста Садже. 
183 

Дзæрæхмæты хурхуадындзтæ тынгдæр адымстысты, зæрдæ адæн- 
гæл риуы мидæг. Уæддæр хиуромгæ, сабыр хъæлæсæй сдзырдта: 
— Æгæр-æгæр кæныс, хъал Садже. Зæлинæ та дæ дзыхы ра- 
давинаг нæу! 
— Ау, æртхъирæн мæм кæныс, ме ’ххуырст! — йæ хъамайы 
сæрыл æрхæцыд. Йæ даргъ уачъи Дзæрæхмæты ’рдæм æрбай- 
вæзта, фæлæ йæ бынатæй нæ фезмæлыд. 
— Дзæгъæлы дæ пырх калыс. Мæнæ дын фæсивæды хатыр 
фод. Науæд мæ уæнгты дæр туг цæвы, — æдыхст хъæлæсыуагæй 
йæм бадзырдта Дзæрæхмæт æмæ фæндырдзæгъдæджы ’рдæм йæ 
цæстæнгас аздæхта æмæ сабыргай сдзырдта: — Цымæ мыл дæ 
зæрдæ истæмæй худы, Мæди? 
Мæдинæ — Зæлинæйы æмгар — зыдта Дзæрæхмæт æмæ Зæ- 
линæйы уарзондзинад. Иу æмæ йын дыууæ хатты куынæ схъæр 
кодта Зæлинæ йæ зæрдæйы сагъæстæ цæссыгкалгæ. Хъазтмæ дæр 
хæрзыстæм хатт йеддæмæ никуыуал рацæуы, куы рацæуы, уæд- 
дæр сындзытыл лæууæгау вæййы. Нæ йæ фæнды Саджейы уына, 
йæ къуыдипп ныхæстæ йын хъуса. Ацы изæр дæр та йæхиуыл 
ныхгæдта хæдзары рудзгуытæ. 
Садже та æндæр хъуыдытæ кодта. Йæ зæрдæйы мидæг нывæ- 
ста Дзæрæхмæты адзалы сау бæндæн. 
Хъæу сау æхсæвы хъæбысы фынæй кæны. 
Дзæрæхмæт та лæууы фысдоны къулгæрон æмæ уисæй быд кауы 
зыхъхъыртæй кæсы, йæ фондз азы дæргъы тугсысæн куыстмæ цы 
фыстæ райста, уыдонмæ. Йæ хъуыдытæ та атахтысты Зæлинæмæ. 
«Фæстиат кæнын нал хъæуы, барвитон минæвар Гæмсимæ», — 
ахæм цин æмæ сагъæссаг хъуыдытæ кæнгæйæ, йæ хъустыл ауад 
кæйдæр къæхтыхъæр. Дзæрæхмæт цæхгæр фæзылд. Мæйы фæ- 
лурс рухсмæ рахатыдта Саджейы. Бадис кодта йæхинымæры: «Ацы 
æиафоны хуыснæгау уынгты цы хилы?» Афæнд кодта хæдзармæ 
бацæуын, фæлæ йæм уый тæппуддзинад фæкаст. 
Садже йæ разы æрлæууыд. Иæ цæсгомыл масты сау кæрдæн 
йæ сау базыртæ байтыгъта. Фыдæхы æкъарæнтæ зæрдæ кæй 
рæхойынц, уый дзæбæх зынд мæйы фæлурс тынтæм саузæрдæ 
Саджейы цæсгомыл. Кæсынц дыууæ цæстæнгасы кæрæдзимæ. 
— Дзæрæхмæт!.. — сдзырдта хъæрзæгау Садже. 
— Хъусын! — æдыхст, фидар хъæлæсыуагæй фæцæттæ Дзæ- 
рæхмæт. 
— Мæнæй дæхицæн знаг цæмæн аразыс? 
— Мæн уый никуы бафæнддзæн, зæххон адæймаг уа ме ’знаг. 
— Уæдæ мæ разы, уагъылыйы къутæрау, цæмæн ныццæхгæр дæ?! 
— Зæгъ æй æргомдæр, цы хъуыддаджы дæ хъыг дарын? Нæ 
дæ ’мбарын? 
— Æнæмбаргæ кæй дæ, æз дæр дын уый тыххæй гæдзæ кæ- 
нын, науæд... 
— Цы мын гæдзæ кодтай, уый бæрæг уыди фондз азы дæр- 
184 

гьы, фæлæ мæ ныртæккæ цы агурæг дæ, уый зæгъ комкоммæ. 
Цунæг Хуыцауæй дарддæр ничи ис махмæ хъусæг... 
— Зæгъ-ма... Зæлинæйы уарзыс? 
Дзæрæхмæт исдуг дзуапп нæ ратта. Йæ цæстæнгас æрхаста 
Саджейы уæнгтыл: «Æлгъаг у дæумæ кæсын, цъаммар», — йæ 
цæстæнгас райста Саджейы цæсгомæй: 
— Мæиг зæгъынæй ме сæфт уынын. Уарзын æй, стæй Зæли- 
иæйæн дæр æнæуынон нæ дæн! 
Ацы дзырдтæ фехъусгæйæ, Саджейы цæсгомыл масты арт йæ 
судзгæ цæхæр бакалдта. Йæ былтæ ихæнрызт кодтой. Зæрдæ 
риуы асалд. Бамбæрста, æртхъирæнтæй дзы кæй ницы рауай- 
дзæн, зондæй, хъаруйæ Дзæрæхмæт тыхджындæр у æмæ, йæхи 
тыххъæлдзæггæигæ, сдзуры: 
— Дзæрæхмæт, æппæтæй мын зынаргъдæр чи у, мæ удæй 
фылдæр кæй уарзын, уыцы цъæхстъæлфджын бæх дын лæвар 
кæнын, æрмæст абонæй фæстæмæ Зæлинæйы кой мауал скæн... 
— иу уысм йæ дзырд фæурæдта, стæй, цыма йæ ныхæстыл фæс- 
мон фæкодта, уыйау та сдзырдта: — Уæвгæ, æз æнæ стыр лæвар 
дæр бакæндзынæн мæхион, фæлæ мæ искæй туджы мæ кард сту- 
лын нæ фæнды. Мæ дугъон рауæлдай кæнинаг кæй дæн, уый та 
æрмæст Зæлинæйы уарзондзинады тыххæй... 
— Уæ, æнæзæрдæ Садже! Кæд уыди уый, æмæ адæймаджы 
сыгъдæг уарзт хайуанæй баивдæуыд! Худинаджы хæдон мыл скæ- 
нынмæ хъавыс? Дæ хайуанæй амонд не ссардзынæ. Уарзт æмæ 
амонд къухмæ лæвæрд нæ цæуынц, уыдон æрдзы лæвар сты!.. — 
фæци йæ ныхас Дзæрæхмæт. Ныллæг хъæлæсæй ма бафтыдта 
йæ дзырдтæм: — Æниу дын, цымæ, бакомид Зæлинæ! 
Дзæрæхмæты фæстаг дзырдтæ Саджейы зæрдæ, тæвд æфсæй- 
лагау, басыгътой: 
— Ау, дæ хуызæн гæвзыкк, тæригъæддагæн куы комы, уæд!.. 
— Гъе уæдæ дæ бынаты бад, æз æмæ Зæлинæйы ’хсæн, сау 
калмау, нæ абырдзынæ. 
— Гъæтт, æлгъаг, æнæхæдзар! Къахгæ дæ кодтон, æндæра мæ 
цъæх дугъон дæ туджы аргъ куы у! — афтæ дзургæ фæлæбурдта 
йæ хъамамæ. 
Дзæрæхмæт фæрæвдз, дыууæ къухæй февнæлдта Саджейы 
хъамамæ, æд кæрддзæм æй рарæдывта æмæ талынг уæлдæфы 
ниугæ атахт. 
— Цæугæ ныртæккæ, æлгъаг, райсом-иу раппæл де ’мбæлт- 
тæн, — афтæ дзургæ йæ нырриуыгъта, Садже фæцудыдта, Дзæ- 
рæхмæты фидар цонджы схуыстæй размæ ахаста йæхи. Йæ цæс- 
тытæй цæхæр акалд. Цыдæр хъарм æрзæй кодта йæ цæсгомыл, 
иæ фындзыхуынчъытæ банкъардтой туджы тæф. 
Дзæрæхмæт æнкъардæй бацыд хæдзармæ. Къæсæрæй куы 6а- 
хызт, уæд талынг хæдзары къуымты йæ цæст ахаста. Къонайы 
ма лыстæг зынджытæ æрттывтой. 
185 

Симæ æмæ Мисурхан тæрхæгыл хъæбыс-хъæбыс хуыссынц, 
цыдæр бызгъуырты, уьщы иугьæдон улæфт нывæндынц. Дард кæ- 
цæйдæр æрбайхъуыст уыджы уасын, цыма истæуыл марой кодта. 
Дзæрæхмæт æрлæууыд йæ хоты уæлхъус. Йæ сæрымагъзы 
сæдæ сагъæссаг хъуыдыйы фондзыссæдз фæлтæры кодтой. Цæ- 
мæй зыдта цардæфхæрд лæппу: йæ сæрмæ сау мигътæ ’мбырд 
кæнынц æмæ йыл тугтæ уардзæни. Цæмæй зыдта, йæ дыууæ 
рæзгæ хомæ адзал йæ сау ком кæй айвæзта... 
Зымæг йæ урс кæрдæн айтыгъта хохы цыргъытæй комрæбы- 
ны ’рдæм. 
Дзæрæхмæт рахызт уынгмæ, йæ хъусты анæрыд фысты бæгъ- 
бæгъ æмæ, цыма царды зынтæ ныссаста, уыйау йæ мидбыл бахудт: 
— Кæртæй фосы уынæр куы хъуыса, уæд уый царды нысан у. 
Цины хъуыды сæрымагъзмæ абырста, цæсгом гæзæмæ фæ- 
сырх. Акаст Хъæвдынты ’рдæм. Йæ мидзæрдæйы сдзырдта: 
«Уайсадæг чындзау, цы ныгьуылдтытæ кæнын. Хъæвдынæн рар- 
гом кæнон мæ хъуыды, барвитон æй Къæбысты Гæмсимæ минæвар. 
— Размæ акъахдзæфтæ кодта. — Æхсæрджынмæ дæр мæ бауайын 
хъæуы. Масæ куы ’рбацæуид. Истæмæйты нæм фæкæсид». 
Куыд æввахсдæр кодта Хъæвдынты хæдзармæ, афтæ йæ фи- 
дар уæнгтæ æрлæмæгъ сты, æфсæрмыдзинад лæппуйы цæсгомыл 
сæуæхсиды уадздзæгтæ асæрфта. «Ныр цы ’гъдауæй райдайон 
дзурын нæ мыггаджы хистæр, зондджындæр зæронд лæг Хъæв- 
дынимæ мæ амонды тыххæй». 
Æфсæрмы хъуыдытæ Дзæрæхмæты уæрджытыл сæ уæз æр- 
уагътой æмæ æвæндонæй йæ цыд фæсындæг. Хъæвдын сæ хæ- 
дзары раз бадт къуыдырыл æмæ тамако зивæг æууылд кодта. 
Дзæрæхмæт ын, дæ райсом хорз, зæгъгæ, куы загьта, уæд йæ 
сæрыл схæцыд, йæ къæдз лæдзæг йæ дæлармæй райста, йæ армы- 
тьæпæн йæ ныхы бын цæстьпы сæрмæ авæрдга, æмæ Дзæрæхмæты 
йæ уæлхъус лæугæ куы федта, уæд ын диссаджы æхсызгон уыди. 
Йæ тамакойы æууилæн райста йæ дзыхæй æмæ йæ иуварс аппæрста. 
— Дунескæнæгæй арфæгонд у, дæ рынтæ бахæрон. Мæнæ ма 
мæ фарсмæ абад. Кæдæй нырмæ мæ нал абæрæг кодтай. 
— Цы кæнон, дада, цард мыл йæ уæз æруагъта... Архайын 
хъæуы æмæ... 
— Мауал мæт кæн, мæ къона. Ныр лæг дæ, дæ рынтæ бахæ- 
рон. Дæ хотæ дæр рæзынц. Хистæр уæларынг лæууынхъом фæци. 
Хæдзары фæзынд фос дæр. Æмæ бон цæуы æмæ фарн йемæ хæс- 
сы. Уæдæ хæдзар дæр бацалцæджытæ кæндзынæ... 
— Хæдзар та... дада... Ацы дыууæ цонджы ма мыл æндæр цæ- 
мæн æрзадысты... Уымæн бæргæ истытæ кæнин, фæлæ... — зæрдæ 
рйуы мидæг базмæлыд, цæстытæ Гæмситы ’рдæм азылдысты. 
— Уæдæ ма цæуыл у дæ катай, дæ рынтæ бахæрон? 
Цы ’гъдауæй зæгъа Дзæрæхмæт Хъæвдынæн йæ зæрдæйы 
хъуыды?.. Æфсæрмдзинад лæппуйы хъуырыл, цыма тæвд æфсæй- 
186 

,.,аг авæрдта, уыйау исдуг дзурын нал сфæрæзта. Хъæвдын лæп- 
пуйы мидхъуырдухæн бафиппайдта, комкоммæ йæм бакаст, рæв- 
даугæ хъæлæсæй йæм сдзырдта: 
— Мæ зæронд сæрæй бадæн къуыдыр сараз, лæппу, ды мæ 
цсты куы басусæг кæнай. Ау, гормон, дæ цинæй мæ уæнгтæ куы 
рог кæнынц... 
Хъæвдыны дзырдтæ лæппуйы хъуыр цыма суæгъд кодтой, 
уыйау арф сулæфыд æмæ райхъуыст йæ хъæлæс: 
— Уæртæ уыцы адæмимæ куы баныхас кæнис... — дзурын нал 
сфæрæзта. 
— Уыдонæй ницыуал ратондзынæ, дæ рынтæ бахæрон. Хъуыд- 
даг ныхасы ахицæн. Уыдон æвджид æй Хуыцау фæкæнæд. 
Дзæрæхмæты цæсгом тынгдæр фæсырх. Йæ мидбыл бахудт: 
— Дада, æз уыдоны тыххæй нæ зæгъын... 
Зондджын Хъæвдыны цæстытæ ферттывтой. Йæ уæхсчытæ 
сæхиуыл схæцыдысты. Зæрдæйыл цины уылæн рацыд. Тагъд- 
тагъд сулæфыд. 
— Куыд зыны, афтæмæй дæ амонд райхъал, дæ рынтæ бахæ- 
рон. О иунæг Хуыцау, мах дæуæй бузныг! — фæзылд Дзæрæх- 
мæты ’рдæм. — Цард дæм йæ мидбыл худы, æгъуыстаджы къайаг 
æрцагуырдтай, мæ бон, фæлæ, фарны хъуыддаг кæнгæйæ, фы- 
дæлты æгъдæутты фидар рохтæ ныййарджыты къухты сты, стæй 
уæд мыггагæн дæр йæхи бартæ ис ахæм рæстæджы. Гъе æмæ, дæ 
рын бахæрон, фыдæлты æгъдæутты стыр уæз ирæд кæй у, уый 
дæхæдæг дæр зоныс. Уæвгæ, Гæмси стыр зонды хицау у, фæлæ 
æгъдау, ирæд, уыдон сæрты ахизын... стæй ма, куыд хъусын, 
афтæмæй уыцы дурзæрдæ Мускъел дæр койтæ кæны уыцы чыз- 
гыл йæ хистæр фыртæн. Развæлгъау дын стыр мæсгуытæ ама- 
йон, уый аив нæу, фæлæ æгъдауыл ауынаффæ кæндзынæн Гæм- 
си æмæ йæ мыггаджы дзырддзæугæтимæ. Мæ зонд цы скæрда, 
уымæй архайдзынæн. Мæ зæронд сæр уын царды рухс фæндаг 
фестæд. Тæккæ ацы изæр сæм бауайдзынæн иу-дыууæ лæджимæ. 
Хайыр уынаффæ йæ иунæг Хуыцау фæкæнæд, — загъта зæронд 
Хъæвдын æмæ сыстад йæ бадæнæй. 
Дзæрæхмæт цинæвдылд хъуыдыты цыди сæхирдæм, йæ сæ- 
рæй нæ цух кодтой зондджын Хъæвдыны дзырдтæ. 
Бакодта кæрты дуар æмæ фыстыл ахъæр кодта. Фыстæ æз- 
фæраздæрæй, къæсæры сæрты гæпгæнгæ, цыдысты уынгмæ, Дзæ- 
рæхмæт сæ хъæуы фаллаг фарсырдæм ныздæхта. Миты ставд 
тъыфылтæ уæлдæфы хæрзсындæг, зивæггæнгæ хаудтой зæхмæ. 
Дзæрæхмæт фездæхт хæдзармæ, фæрæт рахаста æмæ сугтæ сæт- 
тыныл балæууыд. Уый фæстæ сæ хæдзармæ бахаста æмæ лæгъ- 
стæгæнæджы хъæлæсæй дзуры йæ хотæм: 
— Мæ чысыл дзыкъынатæ, мæнæ уын сугтæ æмæ уæхицæн 
арт скæнут. Уынгæй дарддæр макуыдæм ацæут. Æз уын Масæ- 
таей цыдæртæ ’рбахæсдзынæн, — афтæ дзургæ йæ фыды сау хъа- 
Ма абаста йæ астæуыл æмæ ма къæсæргæронæй райхъуыст. — Æз 
Дæр тагъд зындзынæн. Чи зоны, Масæйы дæр ракæнон мемæ... 
187 

Диссаг у, æвæдза, диссаг, зæххыл дæр иу дуг нæй. Куы хур 
йæ цæхæр цæстæй ныккæсы, зæхх хуры тынты бæгьдулæг фæ- 
кæны, бæстæ хъæр-хъæлæба свæййы, куы та фыдæхы цæстæй, 
æлхынцъæрфыгæй фæкæсы сау зæхмæ, стыхджын вæййы тæссаг 
дымгæ æмæ бæрзонд хæхты фæрсты миты хъæпæнтæ срæдзæгъд 
кæны, бæстæ зындон фесты. Адæймаджы зæрдæ баризы, бадзы- 
назы. 
Мæнæ ралæууыд уыцы хъылма бонтæй сæ иу, тугуарæн бон 
æнахъом Симæ æмæ Мисурханыл. 
Сихорафонæй аивгъуыдта. Сау мигътæ зæххыл æрæнцадыс- 
ты. Мит тынгæй-тынгдæр уарын райдыдта. 
Дондыппыр миты тъыфылтæ адæймаджы цæсгомыл сæхи цав- 
той. Симæ æмæ Мисурхан бадынц арты фарсмæ æмæ хус сугтæ 
калынц зынджытыл. Æвиппайды дымгæ тынгдæр нынниудта. 
Хъæуысæры ’рдыгæй чидæр ныхъхъæр кодта: 
— Уæй, дедде-ма Дзæрæхмæтмæ бадзурут, дæ фыстæ, зæгъ, 
Кънеты фæтæны ’рдæм сивгъуыдтой æмæ, зæгъ, сæм ауай, кæн- 
нод сыл исты æрцæудзæн! 
Симæ æмæ Мисурхан кæрæдзимæ бакастысты, æнахъом зæр- 
дæтæ риуы мидæг барызтысты. 
— Мисур!.. 
— Цы кæныс, Симæ? 
— Æз ныртæккæ ацæудзынæн фыстæм, ды ам лæуу. 
— Æмæ дын Дзæрæх куыд загъта? 
— Загъта, фæлæ нæ фыстæ куы фесæфой. 
— Уæд та иумæ ацæуæм! 
Куыд, цы, фæлæ æнахъом хотæ ацыдысты фæцу ’мæ ма ’рцуйы 
фæндагыл. Хъæуæй куыд фæуæле сты, уый Сыртионы йеддæмæ 
ничи бафиппайдта, фæлæ дурзæрдæ сылгоймаг никæмæн ницы 
загъта, æгæрыстæмæй æнахъом сабитæм нæ фæдзырдта, фæс- 
тæмæ раздæхут, зæгъгæ. 
Ниуы, уынæргъы дымгæ, миты ставд тъыфылтæ калы кæмт- 
тæм. Бæлæстæ сæ бындзарæй нынкъуысынц, ныдздзыназынц. 
Цæст рæстмæ нæ уыны тармигъы хъæбысы. Цæуынц хохы ’рдæм 
æнамонд сидзæртæ. Симæ разæй, йæ фæстæ Мисурхан. Тæссаг 
дымгæ сын сæ цæсгæмттыл здыйы хуызæн уæззау миты тъы- 
фылтæ куы бакалы, уæд тагъд-тагъд сулæфынц удисæгау. Кæд 
изæр нæма уыд, гъе уæддæр цæст рæстмæ нал æвзæрста. Хæхтæ, 
хъæдтæ нал зындысты фæлдзæгъдæнæй. Дымгæ ниуы, хохрæбы- 
нæй йæ тæссаг æхситт райхъуысы. Симæ æмæ Мисурхан бар- 
гъæвстысты, сæ дзаумæтты бызгъуыртæ сæ мæллæг буарыл нын- 
дæгъдысты. Исдуг сæ мидбынаты æрлæууынц, акæсынц сæ алы 
фарс, фæлæ сæ цæст ницæуыл схæцы. 
— Мисурхан, аздæхæм фæстæмæ! — цыдæр æнкъард, тæссаг 
хъæлæсæй сдзырдта Симæ. Фæлæ æнахъом чызг дзуапп нæ рад- 
та. Йæ цæнгтæ йæ уæхсчытыл ауыгъдæй баззадысты. Йæ сæ- 
188 

рыхъуынтæ йæ цæсгомыл æркалдысты æмæ сыл судзгæ цæссыг 
лæдæрсти. Симæ йын йæ цонгмæ бавнæлдта, фæлæ дзургæ ницы 
скодта. Акаст хъæуы ’рдæм, æмæ хæдзæрттæ куы нæ суыдта, 
уæд ын тасдзинад йæ рæзгæ зæрдæ фæрæхуыста. 
— Аздæхæм-ма, Мисур, — тыхстхъæлæсæй сдзырдта хистæр 
хо, фæлæ... 
Хæцы Симæ йæ кæстæр хо Мисурханы къухыл, цæуынц зæрда- 
нвæй дæлæмæ, комы ’рдæм. Тыхдымгæ сын хойы сæ гом буар. 
Хотæ куы сæ цæсгæмттæ кæрæдзийыл авæрынц, куы кæрæдзи ныхъ- 
хъæбыс кæнынц. Æгъатыр мæлæт сæ алыварс æртыхст. Адзал сæ 
сæрсæфæн былмæ фæтæры. Арф комæй сæ хъустыл ауад æхсæр- 
дзæны абухын. 
— Симæ-æ! Нал у мæ бон, — загъта Мисурхан æмæ ныккуыд- 
та. Йæ ризгæ цæнгтæ атыхта Симæйы хуылыдз буарыл. Дымгæ 
сыл миты фæлдзæгъдæн бакалдта. Симæйæн тæссæй йæ рæзгæ 
зæрдæ бадзынæзта, æвæндонæй райхъуыст йе ’рхæндæг хъæлæс. 
— Дзæрæх, кæм дæ! — йæ судзгæ цæссыгтæ уазал рустыл 
æрзæй кодтой. Сæ дыууæ дæр кæрæдзийыл сниудтой. Арф комы 
сын, цыма, æхсæрдзæн «гъе-гъе» кодта, уыйау сыхъуыст йæ 
уынæргъын. 
/Енамонд сидзæртæ фæиппæрд сты къахвæндагæй. Чи йæ зоны, 
цас ма æруадысты утæхсæнгæнгæ, фæлæ куыддæртæй бахаудтой 
сау айнæджы сæрмæ. Æрлæууыдысты. Ком æмбæрзт уыд æрæг- 
вæззæджы мигътæй! Чердæм цæуой æнахъом, æнамонд сидзæртæ. 
Сæ кæуын, сæ ниуынæй хæхтæ æнкъуысынц, кæмттæ уынæр- 
гъынц. Симæ ма размæ-иу къахдзæф акодта, дымгæ, цыма æххуыс- 
мæ фæзынд, уыйау комы ’рдыгæй нынниудта. Симæйы къæхты 
бын фезмæлыд айнæджы фæзгъæр, фæцудыдта. Райхъуыст йе 
’рхæндæг хъæлæс: 
— Суадз мæ, Мисур! — фæлæ тарстзæрдæ чызджы салд æн- 
гуылдзтæ нындзыг сты Симæйы армытъæпæныл... 
Изæрырдæм мит йæ уарынæй фенцад. Ногуард миты уæзæй 
бæлæсты къалиутæ æртасыдысты, сæргуыбырæй лæууыдысты, 
цыма Симæ æмæ Мисурханы сæфтыл тæфæрфæс кодтой. 
Дзæрæхмæтæн йæ хотæ куы бабын сты, уæд бацыд сæ мыг- 
гаджы хистæр Хъæвдынмæ æмæ йын раргом кодта йæ зæрдæйы 
æнкъард фæнд: 
— Баба... Уыцы фысты тыххæй бабын сты мæ дыууæ æнахъом 
хойы. Уæлæуыл сын нæ бантыст цæрын, фæлæ сын мæрдтæм сæ 
хай хъуамæ алы стырбоны дæр рæдауæй хицæн кæнон. 
Зондджын Хъæвдын йæ цæстæнгас ныссагъта сау зæххы. Ис- 
дуг лæууыд æмырæй, уый фæстæ, цыма уæрмы быиæй сдзырдта, 
уыйау райхъуыст йæ фæсус хъæлæс: 
— Дзæрæхмæт, дæ рынтæ бахæрон, зæрдæйы фæдыл цæуын 
алы хатт адæймаджы хорзмæ нæ кæны... Дæхæдæг та ма цæмæй 
Цæрдзынæ?.. Хъуыддæгтæ дын ис кæнинаг æмæ... 
189 

— Уыцы хъуыддаг фæстæдæр... 
— Фæуæд дæ дзырд, дæ рынтæ бахæрон, æрмæст дардыл ма 
схæцæм... 
Сабаты Дзæрæхмæт йæ фыстæй дыууæ аргæвста. Иу фысæй 
та нуæзт самал кодта æмæ адæм хисты рабадтысты. Æнкъард 
рæгъытæ фæкодтой. Æппынфæстаг Хъæвдын Дзæрæхмæты амон- 
ды тыххæй гаджидау расидт. 
Гæмси бадт Хъæвдыны фаллаг фарс æмæ йæм сыкъа куы авæрд- 
той, уæд йæ цæсгом фæсырх. Йæхинымæр бакатай кодта, æфсарм 
ын æргом сдзурыны бар нæ лæвæрдта. 
Фынджы уæлхъус уæвджытæ бафиппайдтой Гæмсийы зæрдæйы 
сагьæс æмæ æнхъæлмæ кастысты, цы зæгьдзæн зæрдæхæлар Гæмси. 
— Куывдтытæ Хуыцау хорзæй æруадзæд, — загъта Гæмси æмæ 
сыкъа йæ дзыхмæ схаста. 
Дзыгъойты мыггагæй хисты ничи уыд. Уый Дзæрæхмæты зæр- 
дæйы цыдæр тасдзинад æвзæрын кодта. 
Æваст уынгæй æрбайхъуыст сыхæпы лæппутæй кæйдæр хъæлæс: 
— Уæ Гæмси Хозанон афтæ зæгъы, хæдзармæ-ма, дам, рауай! 
Сабийы хъæрмæ адæм фæхъус сты. Гæмси хатыр ракуырдта 
Хъæвдынæй, æмæ сæ хæдзармæ куы бацыд, уæд йæхи æруагъта 
йæ бадæныл. Æнхъæлмæ каст, Хозанон æм цæмæ дзырдта, фын- 
гæй йæ цæмæн растын кодта, фæлæ Хозанон, цыма Гæмсийы 
’рбацыд уынгæ дæр нæ фæкодта, уыйау бадт къонагæрон æмæ 
æндзарæнæй артдзæстмæ ’рдæгсыгъд сугтæ æппæрста. 
— Цы хабар у, не ’фсин, цæуыл джихтæ кæныс? 
— Цыфыддæр — фыдзæрдæ адæймæгты хæдзар! — сыстад æмæ 
цыдæр æнкъард цæстæнгасæй бакаст Гæмсимæ. — Исты сын загъ- 
тай æрбацæуыны тыххæй? 
— Кæмæн? — дзуапп раттыны бæсты афарста Гæмси. 
— Уæртæ уыцы адæмæн... Ацы ’хсæв сæ минæвæртты æрбар- 
витинаг куы сты. 
Гæмси исдуг йæ бадæныл бандзыгау, уый фæстæ мæсты улæфт 
ныккодта æмæ сдзырдта: 
— Кæд уыди, не ’фсин, æмæ æнæ дæу исты хъуыддагаразæг 
уыдтæн. Намæ уæртæ уыцы адæм сæ мыггаджимæ хист куы кæ- 
нынц сæ сæфт сидзæртæн, уæд сæм худинаг нæ кæсы? Цы фес- 
ты æфсарм, æгъдау? 
Уынгæй æрбайхъуыст бæхты къæхты хъæр, йæ уæлвæд Мус- 
къелы æнæмæт хъæлæс; 
— Нæ фæрныг фысым бынаты ис, цы?! 
— Фæлтау мыл сау хох куы ’рфæлдæхид. Ныр цы ’гъдауæй 
дзурон семæ? 
— Нæ лæг, нæ иунæджы хъысмæт нæхицæй кæнгæ у! 
— Стыр зын раны дæн, не ’фсин. 
Сæрымагъзы та карз тохы бацыдысты дыууæ хъуыдыйы: иуæрды- 
гæй — ирæд, ирон æгъдау, иннæрдыгæй — чызджы æвæндондзинад. 
190 

— Зынæй нæ иунæг Хуыцау бахъахъхъæнæд, нæ лæг. «Нæ»-йæ 
дарддавр дзы æндæр дзуапп ма хъуамæ уа... 
— Уæд та мыл царды саукъæй ныффæлдæхæд! Куыд ныллæу- 
уон фыдæлты æгъдæутты ныхмæ, фæлæ... — лæг катайгæнгæ 
рахызт уынгмæ. 
Хозанон цырд къахдзæфтæй бахызт Зæлинæйы уатмæ. Тарст- 
зæрдæ чызг бады йæ сынтæгыл, йæ цæнгтæ — йæ риуыл дзуарæ- 
вæрд. Тагъд-тагъд улæфы, Зæрдæ хойы риуыкъултæ. Цæстытæ 
дзагъыргаст кæнынц фæрссагæй. Фæлурс цæсгомыл судзгæ цæс- 
сыгтæ лæдæрсынц. 
— Кæугæ та куы кæныс, мæ хъæбул. О, сау ингæны куы ных- 
хауин, мæ зæрдæдарæн, æмæ дæ судзгæ цæссыгтæм куынæуал 
кæсид дæ ныййарæг мад! 
— Гыцци, сау ингæн дæр баййафдзыстæм, фæлæ дæхæдæг куы 
уыныс, сау кæлмытæ мæ алыварс кæй тыхсынц, мæ амонд мын 
схъæстæ кæнынмæ кæй хъавынц... Мыййаг, куы сразы уа баба, 
куы мæ ныууæй кæна?! 
— Ничи дæ уæй кæны, мæ зæрдиаг, дæ фыд дæу тыххæй иунæг 
хъæбæр дзырд дæр нæ загъта, фæлæ фыдæлты æгъдæуттæ... 
— Æгъдау, хъысмæт кæнæнт сæ фæндаг, фæлæ æз мæ зæр- 
дæйы дуар кæмæн байгом кодтон, йæ фенд мын хуры тынæй 
зынаргъдæр кæмæн у, уый тыххæй цыдæриддæр мæ зæрдæйы 
ис, уый сараздзынæн. 
— Дæхи мауал æфхæр, мæ зæрдæдарæн. Дæхæдæг дæр зæгъ 
дæ фыдæн... 
— Нæ, гыцци, дæумæ дæр æгæр къæйныхæй дзурын, фæлæ 
мæ аххос нæу!.. Уадз æрцæуæд сау тымыгъ, царды æгъатыр сау 
рæхыс туджы арт фестæд, судзæд нæ фæндагыл... 
Уыцы рæстæджы Гæмси æмæ йæ минæвар лæгтæ бадтысты 
фынджы уæлхъус. Хозанон сын сæ разы цыхт, кæрдзын æмæ 
дурыныдзаг арахъхъ фынгыл куы æрывæрдта, уæд та фæстæмæ 
фездæхт йæ чызджы уатмæ. 
Мускъел йæ рихи аздыхта. Æнхъæл уыди, цыты уазæджы кад 
сын скæндзысты æмæ фынгмæ фæзындзæн нард фысы фыдæй фи- 
зонджытæ, уæливыхтæ, æмæ фынджы бæрæчетæн аргъгæнæг аргь 
не скæндзæн. Фæлæ Хозанон хæдзармæ куынæуал æрбаздæхт, уæд 
Мускъелы æнæфсис цæсгомыл сау мигьтæ атыхстысты. 
— Гæмси, мæ хур, Мускъел ацы хæдзармæ гуыбыны хæлцы 
тыххæй нæ фæзынд. Мæнæ ацы зæды хуызæн лæгтимæ фарны 
хъуыддаджы тыххæй стæм дæ хæдзары! Иу комкоммæ ныхасæй, 
ды хъуамæ арфæ кæнис уыцы зæдæн, мæн дæ хæдзармæ чи са- 
рæзта лымæны охыл, æмæ, куыд зыны, афтæмæй нын цыты уазæ- 
джы аргъ нæй дæ фæрныг хæдзары, Гæмси. 
— Нæ къух цы амоны, уымæй уын фысым стæм, уæ рын ба- 
хæрон. Никуы фехъуыстат: уазæг — цæттæ, фысым — æдзæттæ. 
— Мæ уд дæ фæхъхъау, Гæмси, мæ зæрдæмæ мын рухс бас- 
къæфтай, — Мускъел æрбадт йæ бадæныл. 
191 

Уый афтæ бамбæрста, зæгъгæ, уал нын ныххатыр кæнут, уый * 
фæстæ уыдзæн æппæт дæр фынгыл. Æмæ сæрбæрзондæй фæ- 
зæгъы: — Гъе æмæ, цалынмæ дон ивыла, уæдмæ къадайы дон дæр 
бабæздзæн... 
Мускъелы дзырдтæм Гæмсийы тугдадзинты цыма цæхæр ацыд, 
афтæ фæци йæ зæрдæ. Æрфгуытæ кæрæдзимæ сæхи æрбалвæс- 
той, ныхы хæххытæ фæарфдæр сты. 
— Уæдæ уал нæ фарны хъуыддаг алыг кæнæм. Уæвгæ дзы цы 
ис лыг кæнинаг, ирæд у, æмæ Мускъелæн ахæм хъуыддаг — арсы 
хъуыны мæлдзыг. 
— Æгæр тагъд нæ кæныс, Мускъел? — ныллæгхъæлæсæй йæ 
афарста Гæмси, æмæ фынгæй систа сыкъа. — Уæртæ нæ уæзæгыл 
хъыджы хабар куы ис. Бедзеты мыггаджимæ æмхист, æмкуывд 
куы стæм, уæд æфсарм, иамыс... — загъта ма Гæмси æмæ сыкъа 
æрыдзаг кодта æмæ та дзуры дарддæр: — Ирæды кой скодтай, 
æмæ ирæд у сылгоймаджы сау къæлæт, æмæ мæ хъæбулы хъуы- 
рыл уыцы сау къæлæт нæ бафтаудзынæн. Бæдзетимæ дзырдгонд 
стæм, фæлæ та сын æнæнхъæлæджы уыцы æбуалгъ æнамонддзи- 
над бавзарын кодта адæмы рафæлдисæг Хуыцау. 
Уыцы рæстæджы Зæлинæ фаллаг уатæй хъуыста йæ фыды 
дзырдтæм. Тарстзæрдæ чызг афтæ ’нхъæлдта, æппæт дæр йæ 
фыны уыны, нæ йæ уырныдта, йæ фыд йæ иунæг чызджы сæр- 
вæлтау ирæд — æгъдауы ныхмæ афтæ æргом рацæудзæн, уый. 
— Адæм дыл хъоды бакæндзысты, Гæмси. Худинаджы зарæг 
дыл скæндзысты! — фехъуыста та Мускъелы ныхас дæр. 
— Адæмæн — сæ дзыхы фарн. Цæрæнт æнусбонты. Фæлæ, 
раст зæгъгæйæ, кæд чызджы бартæ мæ къухы сты æгъдаумæ 
гæсгæ, уæд æй кæмæн дæттын, уый дæр мæ бар у... Гъе æмæ 
æргом дзырды къæм нæй, Дзыгъойтæ, мæ иунæг хъæбулæн Дзæ- 
рæхмæт у йæ амонд. 
— Баба, мæрдты дын æнæбын къæртайы хæсдзынæн дон, — 
хъуыст Зæлинæйы тыхст хъæлæс æмæ ныккуыдта, цины цæс- 
сыгтæ ставд фæрдгуытæй, налхъуыт-налмас фæрдгуытау, æргæр- 
гæр кодтой Зæлинæйы рустыл. 
Мускъел, цыма цавддур фестад, уыйау бандзыг йæ бандоныл. 
Иудзæвгар рæстæджы йæ дзыхæй сыбыртт нал схауд. Цыдæр 
æбуалгъы хъуыдытæ сæрмæ судзгæ æхсидæвтæ калдтой. Йæ алы- 
варс акаст, ницы сдзырдта... 
— Сылгоймаджы зондыл та куыд цæуыс, Гæмси! — мæстыхуы- 
зæй бадзуры Мускъел. 
— Сылгоймаджы цæссыг туджы зæй фесты, Мускъел! — мæс- 
тыхуызæй сдзырдта Гæмси æмæ аджих, йæ хъуыдытæ йæ сæры 
сæмхæццæ сты, бæрзонд хохæй цыма рацæйхауд. Мускъелы 
æнæфсис зæрдæ фырмæстæй фыхти риуы мидæг. Цъыс-цъыс код- 
та. Цæстытæй масты цæхæр калд. Фестад йæ бадæнæй, йæ гæ >з- 
тыл æрхæцгæ, дзуры йе ’мбæлттæм: 
— Ахæм уазал, æдзард фынгыл бадæм дарддæр, уый æгадд.ш- 
192 

цад У- Гæмси кæд дæ æгьдауæй нæ фæнды, балымæн уай мемæ, 
уæд нын фыдæлтæй баззад æндæр æгъдау дæр! — æмæ мæстæй 
:1 ьæпхаугæ фæраст къæсæры ’рдæм. Иннæ дыууæ минæвары дæр 
рахызтысты йæ фæдыл. 
Мускъелы ’ртхъирæн цы бамбарын хъуыд Гæмсийæн: хъавыд 
Зæлинæйы аскъæфынмæ. 
Хатджытæ тæргай рацыдысты Гæмсийы хæдзарæй, фæлæ 
с|)ысым уæддæр не сыстад фынгæй, размæ æдзынæг нымдзаст. 
Зæлинæ æмæ Хозанон дæр иннæ уаты æмырæй зæхмæ кæ- 
сынц. Алкæй сæры дæр сæ, уалдзыгон донау, ивылынц тæссаг 
хъуыдытæ. 
Гæмсийы йæ хъуыдытæ тынг дардыл ахастой. Иуырдыгæй — 
Мускъелы æртхъирæнтæ, иннæрдыгæй — хъæбулы уарзондзинад, 
нæ судзгæ цæссыг, йæ амонд... 
Æппынæрæджиау базмæлыд йæ къæлæтджыны. 
— Уыцы налат Дзыгъойтæ нæ бабыхсдзысты. Ныллæудзысты 
Зæлинæйы аскъæфыныл. Арт æгъатыр у, куы ссудза, уæд йæ 
пиллон анхъæвздзæн æмæ растæй-зылынæй зынджы хай бауы- 
дзысты фæсивæд... Ох, мæ иунæг хъæбул!.. Дæ зындзинад куы 
фенон, уæд мæ зæрдæ фæйнæрдæм фехæлдзæни... 
Саузым ахаста уыцы зымæг. Ногбоны изæры дæр ма хъæуы 
зæрæдтæ ныхасы бадтысты. Фæлæ сур уазал адæймаджы буары 
судзинау ныхсти. Пацъайы цæугæдон йæ уæлæ бæзджын ихæй 
скодта фидар хæдон æмæ ихы бынты тыхлæсæгау тындзыдта 
Чеселты комæй Хъемултайы ’рдæм. 
Дзæрæхмæт бадт тæрхæгыл æмæ цыдæр фæсмыны гæппæлæй 
сæрфта йæ хъыримаг. Ацы хъыримаджы тыххæй фондз фысы 
рауæлдай кодта. 
«Мæ ныфс дæр æмæ мæ тых дæр ды куы дæ, ме ’гомыг хæ- 
лар»! — хъуыдытæ кæны йæхицæн. 
Арт цырынæй судзы, æхсæвы тар хæдзары цыппар къуымы 
ныббæзджын. Дзæрæхмæт арт басхуыста, арты ’взæгтæ аджы 
быныл сæхи асæрфтой. 
— Ахсæв ногбон æхсæв, адæм Ног азы ралæудыл цин кæнынц, 
æз та... 
Фæкаст фæрссаджы ’рдæм. Аджих. Къухтæ андзæвдысты хъы- 
римагыл. Рауад уынгмæ, йæ цæст ахаста фæсхæдзар. Дыууæ 
æндæрджы кæрæдзи фæдыл сивгъуыдтой Мускъелты ’рдæм. 
Дзæрæхмæты зæрдæ тæссаг цæмæдæр фæкъæпп кодта. Дæн- 
дæгтæ кæрæдзимæ сæхи нылхъывтой. Сæр фырмæстæй нызмæ- 
лыд æмæ тарæрфыгæй, сабыр къахдзæфтæгæнгæ, бацыд сæхи- 
рдæм. Йæ хъустыл ауад къæхтыхъæр. Дзæрæхмæт йæ хъыри- 
магмæ февнæлдта: 
— Ма фехс, Дзæрæх, æз дæн. 
— Уый Зæлинæ куы дæ. О иунæг Хуыцау... — рæвдаугæ хъæ- 
лæсæй йæм сдзырдта Дзæрæхмæт æмæ йын йæ къухмæ бавнæлд- 
та. — Ногбон æхсæвы хорзæх дæ уæд! 
13 Бпазырты Днмнтр 
193 

— Кæмæн Ногбон æхсæв у, кæмæн та — сагъæсты къуыбылой, 
— æнкъард хъæлæсæй загъта Зæлинæ æмæ йæ афарста. — Ацы. 
æнафоны æд гæрзтæ цы лæууыс ам? 
— Зæли!.. Дæхæдæг куы загътай, кæмæн Ногбон æхсæв у, 
кæмæн та... — ам кæуылдæрты мæ цæст схæцыд, æмæ сæм куы 
рахызтæн, уæд сæхи айстой Мускъелты ’рдæм. 
Чызг исдуг зæхмæ каст æдзынæг, уый фæстæ йæ сæрыл схæцыд: 
— Дзæрæхмæт, мæ сагъæссаджы хъуыдытæ мæ сæ тæссаг ба- 
зыртыл рахæс-бахæс кæнынц. Бастъæлай, æгъатыр хъысмæт, нæ 
амондыл чи нæу разы! — æмæ йæм æнкъард мидбылхудт бакодта. 
Дзæрæхмæты цæсгом уыди æнæдаст. Сатæгсау хил æгасæй 
дæр бамбæрзта лæппуйы рустæ. 
— Нæй гæнæн, мæ царды ныфс. Зынтæн хъаруджын адæймаг 
хъæуы, цалынмæ мæ сæфт хоты мардыл афæдз ацæуа, уæдмæ 
уал быхсдзыстæм. Дæ ныййарджыты ’рдыгæй нæ разы ницы цæлх- 
дур ис, æмæ нын уый гом кæны нæ амондæн фæндаг. Кæд нæм 
бынтон фыдæх нæ разынид хъысмæт... 
Хъæуысæры ’рдыгæй сæ хъустыл ауад цыдæр æнахуыр уынæр. 
Дзæрæхмæт æмæ Зæлинæ уыцырдæм акастысты. Цыдæр сау 
æндæрг урс-урсид митыл хъæуысæрты ’рбаивгъуыдта хъæды 
’рдæм. 
— Мæ къонайыл... Сырд цыдæр!.. 
— Дæ зæрдæ фидар уæд, мæ дуне. Уый дыкъахыг сырд уы- 
дзæн! — мæсты худт бакодта Дзæрæхмæт æмæ ма йæ дзырдмæ 
бафтыдта: — Чи царды фæндтæ кæны, йæ сомы цардмæ фæндаг 
агуры, чи та мæлæт хæссы æнаххос адæймагæн. 
Чызджы цæнгтæ æртыхстысты лæппуйы хъуырыл: 
— Мæхи Дзæрæх, дæхи сæ хъахъхъæн! 
— Мæлæт мæм чи хæсса, Зæли, уый дзы йæхæдæг æвыдæй 
нæ аирвæздзæн... Ныр та цæугæ уæхимæ, дæ ныййарджытæ дæм 
хæцдзысты. 
Зæлинæ йæ ронæй систа зæлдаг къухсæрфæн. Æфсæрмы хъæ- 
лæсæй йæм бахатыд: 
— Айс, Дзæрæх, мæ чысыл лæвар, цуаны цæугæйæ-иу куы 
бафæллайай, уæд-иу дзы дæ хид асæрф. 
Дзæрæхмæт райста къухсæрфæн. Исдуг æм æдзынæг каст, 
стæй йæ йæ армыдзыхъхъы нылхъывта. 
— Бузныг, Зæли, стыр бузныг, дæ лæварæй... 
Кæрæдзийæн хæрзæхсæв загътой, стæй ма йын Зæлинæ афтæ: 
— Ахсæв-бонмæ кувдзынæн Хуыцаумæ, цæмæй иннæбон изæр 
дзæбæхæй æрыздæхай цуанæй, — æмæ йæ уадул авæрдта Дзæ- 
рæхмæты хъуынæмбæрзт русыл. 
— Развæлгъау дын цы ’ппæлон мæхицæй. Фæлæ мæм иннæбон 
изæрæй æнхъæлмæ кæс. Мæ хуын дын уыдзæн нард сырды мард. 
Зæлинæ æвæндонæй араст сæхирдæм. Куыд дарддæр кодта 
Дзæрæхмæтæй, афтæ тынгдæр тыхст. Дзæрæхмæтмæ ’хсайдта 
йæ зæрдæ. 
194 

Садже æмæ Алæг исдуг дурдзавдæй бадтысты сæ хæдзары, 
стæй сæ гæрзтæ дæр не ’рæвæрдтой, афтæмæй ныхас кодтой. 
/Енамонддзинады сисы къултæ амадтой Дзæрæхмæты алыварс. 
— Мастæй йедзаг зæрдæ фæрæдийын зоны, Алæг. Мах мæлæт 
хæссæм не знагæн, фæлæ цы уыдаиккам, йæ артдзæсты йæ куы 
ныммардтаиккам, уæд? 
— Уæдæ йæ цы ’гъдауæй барвитæм йæ хоты æмæ йæ ныййар- 
джыты фæндагыл — мæрдтæм? — афарста Алæг æмæ хæстæгдæр 
бабадт Саджемæ.. 
Уыцы рæстæджы къæсæрæй ’рбахызт се ’рвадæлты лæппу Со- 
зан. Уымæн йæ сæр æгасæй дæр тыхт уыд басылыхъхъæй. Йæ хо- 
тых тæрхæгыл æрæвæрдта æмæ æнæдзургæйæ æрбадт сæ дæллаг 
фарс. Æфсымæртæ исдуг æнхъæлмæ кастысты, Созан цы зæгъдзæн, 
зæгьгæ, фæлæ æгомыгæй куы ’рбадт, уæд æй Садже афарста: 
— Гъей, куыд у, мæ хæлар, æви нæ фæндтæ фæсыкк сты! 
— Ау, уый та куыд, Садже! — йæхи фесхъæлгæнгæ, хинæй- 
дзаг цæстæнгасæй бакаст Созанмæ. — Дзыгъойты æхсарджын мыг- 
гаг куыд хъуамæ бабыхсой сæ чындзаг искæмæн раттын. 
— Исты хабар ногæй? — мæсты хъæлæсæй та афарста Алæг. 
— Цы ма уа уымæй худинагдæр æмæ фыддæр... Сымах ам, 
хъарм хæдзары бадгæйæ, уынаффæтæ кæнут Къæбысты рæсугъ- 
ды æрхæссыныл, Дзæрæхмæт та ныртæккæ дæр дæлæ уынджы- 
къæйыл йемæ адджын хъæбыстæ кæны. Бауырнæд уæ, Мускъе- 
лы фырттæ, уæ зындзинад мæнæн дæр хуры тынау нæу, мыййаг, 
мæ зæрдæ уын æвзæр никуы бакомдзæн, уый уæхæдæг дæр зонут. 
— Ууыл та ма цы дзурæм, Созан, иу туг, иу стæг куы стæм... 
Нæ маст дæуæн дæр зын кæй у, уый тыххæй дæ мæнæ ме ’фсымæ- 
римæ иттæг бузныг стæм. Зындзинады арф фурды немæ алæгæр- 
дынмæ кæй дæ цæттæ, уый тыххæй дын лæвар кæнæм нæ дыууæ 
дугъонæй сæ иуы æд саргъ, æд идон, æмæ йыл хæт хъæбатырæй. 
— Мæ уд уæ фæхъхъау, ме ’рвадæлтæ. Нæ мыггаджы фарнæй 
зæххы бынмæ куы ныххауин, уæддæр «уæу» нæ зæгъин. 
Мускъелы фырттæ Дзæрæхмæты амарыны тыххæй Созанæн 
дугъонæй ныфс куы бавæрдтой, уæд фырцинæй арвы милтыл 
йæхи асæрфта æмæ сын сæ мастæй йедзаг зæрдæтæм судзгæ æхси- 
дæвтæ калдта. Уыдонæн дæр сæ маст тынгдæр æхсыст, фæйнæр- 
дæм фыдбылызы стъæлфæнтæ æппæрстой. Арф хинæйдзаг улæфт 
ныккæны. Йæ цæстæнгас аивæй къуымты разилы. Уæлæ, гъе, 
рагъæныл ауыгъд пылыстæгхъæдджын ехс. Уæртæ æвзистгоп- 
джын саргъ. Ахæмтæ Созаны хæдзары никуыма уыд æмæ, уы- 
донмæ кæсгæйæ, йæ зæрдæ риуы хъылдымтæ систа. Иудзырдæй, 
бæхы монцмæ Созаны зæрдæ бирæгъ фестад. Цыма уæрыкк 
æргæвдынмæ рæвдз кодта йæхи, уыйау йæ цæстытæ ферттывтой. 
— Ауай, Алæг, нæ мыггаджы хъæбатырæн бæх арæвдз кæн, 
сæргътæй йæхи зæрдæмæ кæцы цæуа, уый сæвæр дугъоныл, — хин 
ныхас кæны Садже. — Фездæхт Созаны ’рдæм. Ныллæгдæр хъæ- 
лæсыуагæй йæ афарста. — Цы ’гъдауæй йæ барвитæм мæрдтæм? 
195 

Ацы фарстмæ Созаны зæрдæйы цин йæ абухынæй чысыл фæ- 
лæууыд. Исдуг афæнд кодта æппæтыл дæр йæ къух ауигьын, фæлæ 
та æвзистгопп саргьыл æнæфсис цæстытæ андæгъдысты. 
— Цы ’гъдауæй мæ фæрсыс?.. Ам æгъдæуттæ ницæмæн хъæ- 
уы, Садже! Тæккæ иннæбон цæуы цуаны Дзæрæхмæт, мах уыцы 
рæстæджы хъуамæ хохы фæхæрдгæнæны гæрзифтонгæй лæууæм 
йæ разы. 
— Æмæ, кæцы хохмæ цæуы цуаны, науæд афтæ бæстæтты 
цæмæй зоныс уыцы æлгъаджы фæндтæ? — хинæйдзаг худт ба- 
кодта Алæг. 
— Йæ алы къахдзæф дæр мын барст у, уыцы æнæхæдзарæн. 
Цас нæ кæрдтыл тагъддæр ссара йæ мæлæт, уыйбæрц фæрогдæр 
уыдзæн мæ масты дзæкъул. 
— Ахæм ран æнæлæг нæ дæ, ме ’рвад, — хинæйдзаг хъæлæсæй 
фæзæгъы Садже. — Фæлæ уæддæр бæлвырддæр куы зониккам 
кæцырдæм цæуын фæнд кæны цуаны? 
Иудзæвгар рæстæджы се ’ртæ дæр æнæдзургæйæ бадтысты. 
Алчи дæр сæ Дзæрæхмæтæн йæ сау зæрдæйы мæлæты тæрхон 
хаста. Фæлæ цы ’гъдауæй, уый цæхгæр алыг кæнын нæ фæрæз- 
той. Дзæрæхмæты хъару сын æнæзынд нæ уыд. 
— Бæллæх æмæ замана уый у, йæ фæндаджы хабар бæстон 
бæлвырд кæй нæу, — сдзырдта Созан, — фæлæ цы бакæнын 
хъæуы, уый зонут? 
— Зæгъ, Созан, дæ хорзæхæй, науæд мæ зæрдæ фæтоны фыр- 
мæстæй. 
— Дзæрæхмæтæн ис дыууæ фæндаджы: иу уæлæ Хъолайы 
сæр Кънеты хохмæ, иннæ — уæртæ Цъамады сæрмæ Дзамурамæ. 
Хъолайы ’рдæм цæугæйæ, бирæ фæзилæнтæ ис Кънеты хохмæ 
схизæнты. Уыцырдæм куы цæуа, уæд йæ разæй ацæуын хъæуы 
дыууæйæ. Уымæн æмæ уыцырдыгæй æппæт дæр зыны худæвæр- 
дау. Гъе æмæ фæндагæй дæрддзæф хъæудзæн æрæмбæхсын, æмæ 
кæнæ сæ иуыл æмбæлдзæн, кæнæ се ’ннæуыл. Дзамурамæ цæу- 
гæйæ, хæрз æнцон у йæ ныммарын. 
Уæлæ Къæбæлты рагъыл уыдзæн йæ фæндаг. Æндæр дзы 
фæндаг нæй. Алырдыгæй сæрсæфæн былтæ, тæссаг схизæнтæ. 
Къæбæлты рагъæй куы бауайа, уæд уæхæдæг зонут: Дзамура 
сырдджын хох у. Алы цуанон æм зынтæй хизы, тæссаг хох у. Гъе 
æмæ хохмæ схизын Саргъауы рындзыл, зонут уæхæдæг, дыу- 
уæрдыгæй бæрзонд фæцыдысты дыууæ хохы, саргъы гоппытау. 
Уыцы дыууæ хохы ’хсæнты ис æрмæст бахизæн Дзамурайы хох- 
рæбынмæ. Гъе æмæ — дæ хъару æмæ дæхæдæг. Иу багæрахæй... 
Æниу цæуыл сафыс нæмыг дæр, хохы сынæджы рæбынæй ра- 
тæррæст кæн, кардæй йæ æрриуыгъ — æмæ де знаг дæр афтæ... 
— Мæ уд дын уæнгты тых фестæд, Созан!.. 
— Уæдæ мын цы æнхъæл стут, ме ’фсымæртæ. Æви мæнæн мæ 
тугдадзинты туг нæ цæуы, мæ зæрдæмæ маст нæ хъары? Нæ мыгга- 
джы цин — мæ цин, йæ хъыг та — мæ зæрдæйæн хъамайы рæхуыст. 
196 

Уыцы ’хсæв ахицæн кодтой сæ сау хъуыды. Созан æмæ Алæг 
хъуамæ ацæуой Кънеты хохрæбынмæ. Садже та хъуамæ Дзаму- 
райы хохмæ схизæны бааууон кæна йæхи. 
Уасджытæ сæ уасынæй хъæу сæ сæрыл систой. Дзæрæхмæт 
фестад йæ хуыссæнуатæй, æхсон дур æмæ зных йæ дзыппы авæрд- 
та, хъыримаг йæ уæхскыл баппæрста æмæ рахызт уынгмæ. Уыди 
мæйдар. Арвæй иунæг стъалы дæр не ’рттывта. 
«Чердæм цæуон? — иуран алæугæйæ, хъуыды кæны Дзæрæх- 
мæт æмæ дзуапп дæтты йæхицæн, — Кънеты хохы ’рдæм цæуон, 
æмæ уым Косты хъæбатыр цуанонты топпы гæрах æдзух къæ- 
дзæхтæ арауы. Цæй, цæуон Дзамурайы хохы бæрзæндтæм. Уыр- 
дæм йæ ныфс ничи хæссы. Тæссаг схизæнтæ, сæрсæфæн былтæ 
у æгасæй уыцы хох». 
Лæппу фæраст Пацъайы цæугæдоны ’рдæм. Нарæг хидыл 
арæхстгай бахызт доны галиу фарсмæ æмæ схæрд кодта Цъама- 
ды ’рдæм. Бон дзир-дзур кодта, афтæ схæццæ Къæбæлты рагъмæ 
æмæ хохрæбыны ’рдæм фæтæссар кодта, æмæ Къæбæлты ра- 
гьæй Саргъауы рындзы иувæрсты сивгъуыдта. 
Сæлфынæг хæссын райдыдта, фæхстыл гæбына фæхæцыд. 
Куыдфæстагмæ миты тъыфылтæ уæлдæфы ленчытæ систой. 
«Цæуон комкоммæ Саргъауы рындзыл, — ахъуыды кодта Дзæ- 
рæхмæт, — уым Саргъауы хæхты ’хсæнты куы бахизон, уæд суа- 
доны цур аулæфдзынæн, кæд мæ Æфсатийы хорзæх уа, уæд уыцы 
хохрæбынты дæр арæх фæхизынц сычъитæ». 
Бахæццæ Саргъауы рындзмæ. Йæ алыварс акаст. Арф комы 
хæххон цæугæдон, фынккалгæ, айнæг къæдзæхтыл йæхи хойгæ, 
тындзы дæлæмæ æмæ йын йæ хоты мысын кæны, уыдон дæр 
ахæм тæссаг бон бабын сты! 
Дыууæ хохы ’хсæнты нарæг бахизæны куыд фæцæйхызт, афтæ 
галиуырдыгæй дуры аууонæй фæцыд цыдæр уынæр. Дзæрæхмæт 
æрлæууыд. Æриста хъыримаг. Акаст йæ алыварс. 
— Гъæтт, Къæбысты разагъды сиахсаг, нал фæцæудзынæ! — 
йæ хъустæ ацахстой Саджейы хъæр, стæй топпы гæрах анæрыд. 
Дзæрæхмæт æваст иуварс асхъиудта. Йæхæдæг дæр нæ ба- 
фиппайдта, хъыримаг иуварс куыд аппæрста, уый. Рахиз армы- 
тъæпæн карды хæцæн ’рбалхъывта. Мæстæй йедзаг зæрдæ Дзæ- 
рæхмæты кардæлвæстæй аскъæфта айнæджы ’рдæм. Садже мæрд- 
вæлурс аци. Дыккаг гæрахмæ нал фæцарæхст фыртæссæй. 
— Слас дæ кард, æдзæсгом æмæ бавзарæм! — фæхъæр ыл 
кодта Дзæрæхмæт. 
Саджейы уæнгтæ тынгдæр иыррызтысты тæссаг рызтæй. Йæ 
былтæ тæригъæддаджы змæлд скодтой. 
Дзуры та Дзæрæхмæт: 
— Æгад у, дæ разы кардæлвæстæй лæууын, цъаммар, фæлæ 
фæкæс дæхимæ! 
Дыууæ знаджы кæрдтæ дзуарæвæрд абадтысты. Ниуынц 
197 

æндон кæрдтæ. Цæхæр калынц. Садже фæстæмæ йæхи ласы 
хæцгæ-хæцгæ. 
Дзæрæхмæт бафиппайдта Садже былæй йæхи авзилынмæ кæй 
хъавы. 
— Дзæ-рæх-мæт, — ралæмæрста Садже. — Ма мæ амар... 
— Мæлæты раз лæгъстæ кæнын тæппуд æмæ æлгъаг ми у! 
Дзæрæхмæты кард Саджейы уæхскыл æруад. Рахиз цонг æрдæг 
лыг бæласы къалиуау ауыгъдæй баззад. Дзæрæхмæты дыккаг 
риуыгъдæн Садже йæ мидбынат бадзой-дзой кодта, æрфæлдæхт 
æмæ йæ цæстытæ сæхи мæрдон хæрвæй æрæмбæрзтой. Дзæрæх- 
мæт джихæй кæсы Саджейы тугамæхст мард буармæ: 
— Мæ аххос нæу, Садже... Рæстдзинады туджы зæй дæ фæласта! 
Цæхгæр фæзылд, бауад суадоны цурмæ, систа зæххæй йæ 
хъыримаг, суадонмæ ныггуыбыр кодта æмæ дзы цалдæр хуыппы 
скодта. Уый фæстæ суадоны уазал дон йæ цæсгомыл скалдта 
æмæ фæраст Цъамадыхъæуы ’рдæм. Хъæдгæронмæ куы ’рхæццæ, 
уæд та йæ хъустыл ауад кæйдæр уынæр. Дзæрæхмæт дзыхълæуд 
фæкодта, фæкаст дæлвæндаджы ’рдæм æмæ йæ тохвæллад цæс- 
гомыл цыдæр æбæрæг мидбылхудт атæфст: 
— Дæ райсом хорз уа, Чъебо! 
Хъæддзау скаст уæлвæндагмæ æмæ Бедзеты Дзæрæхмæты æд 
гæрзтæ куы ауыдта, уæд йæ дзыхыдзаг бахудт: 
— Саг амар, саг, Бедзеты хъæбатыр. 
Чъебо Дзæрæхмæты цæсгомыл цыдæр тыхстдзинад бафиппайд- 
та. Йæ фæрæт назхъæды æрсагъта. Схызт уæлвæндагмæ, райста 
Дзæрæхмæты къух æмæ ’рбадтысты. 
— Костæ, хъаруджын, æгъдауджын мыггаг стут, уый тыххæй 
уæ уарзынц Чеселтгомы рæстæйцæрæг адæм. Саг амар, зæгъгæ, 
мын арфæ кæныс, æмæ сæумæйæ рафæлдæхтон сæрджын саг, фæлæ 
йæ фыд куыйтæн акалынæн дæр нæ бæззы, — йæ сæр банкъуыста 
Дзæрæхмæт æмæ йæ дæндæгтæ фæхъхъыррыст кодтой. 
Чъебо джихкаст кодта Дзæрæхмæты цæсгоммæ. Стыр бæл- 
лæхы хъуыддаг кæй ’рцыд, уый æмбæрста лæппуйы дзырдтæй, 
фæлæ кæй туг ныккалд Дзæрæхмæты къухæй, уый нæма хатыд. 
Дзæрæхмæт ын æппæт дæр радзырдта бæстон. Ногбон æхсæ- 
вы йæм Мускъелы фырттæ марынмæ куыд бацыдысты, уый фæстæ 
цы бæллæх æрцыд, уыдæттæ, стæй арф ныуулæфыд æмæ Чъе- 
бомæ бахатыд: 
— Курын дæ, фæхабар кæн Дзыгъойтæм. Æмбæхстæй фæли- 
дзын мæм аив нæ кæсы. Уæвгæ, хæдзар мæнæн нæй, бинонтæ — 
иннæ ахæм... — фæци йæ ныхас Дзæрæхмæт æмæ акаст хъæуы 
’рдæм. Уый фæстæ йæ цæстæнгас ахаста хæхтыл, бæрзæндтыл. 
— Дæ курдиат дын сæххæст кæндзынæн, фæлæ дын зæгъын 
æргом, æз æмæ ды кæй фембæлдыстæм, уый раргом кæнгæ нæу. 
Зæлинæйæ дарддæр мачи хъуамæ зона, ды цардæгас кæй дæ, 
уый. Ныр та мæм ам банхъæлмæ кæс. Рæстæг зынаргъ у. 
Чи йæ зоны, цас рæстæг рацыд, фæлæ Дзæрæхмæты уæлхъус 
198 

февзæрдис Чъебо. Æрхызт бæхæй æмæ йын æнкъард хъæлæсæй 
дзуры: 
— Æфсымæры лæвар дын уæд мæ саулохаг. Зын æмæ тæссаг 
сты дæ хæтæнтæ. Цу фæсхохмæ. Æндæр дын ницы у мæ бон. 
1^æнæ дын рифтæгты иуцалдæр боны фаг хæринаг. 
Дзæрæхмæт зæрдиаг арфæ ракодта Чъебойæн æмæ бæхы 
саргъмæ йæхи сæхста. 
Дзæвгар куы суад, уæд фæстæмæ акаст. Мигътæ сæхиуыл 
схæцыдысты. Цилджынхъæу худæвæрдау зынди Дзæрæхмæтмæ. 
Лæппу йæ худ систа йæ сæрæй æмæ йæ райгуырæн хъæуæн дзу- 
ры йæ сагъæсаг дзырдтæ. 
— Мæ райгуырæн уæзæг, мæ тугсысæн хъæу, дæу мысгæйæ 
æрвитдзынæн мæ бонтæ, фæлæ та дæм уалдзæджы ралæудмæ 
зындзынæн... Мæ зæрдæйы ныфс, мæ цардамонд, Зæли, зонын 
æй, кæй мæ мысдзынæ, фæлæ хъысмæт æгъатыр у... Ныр Садже 
дæ алыварс нал хилдзæн, сау калмау... 
Ивгъуыдтой зымæгон уазал хъызт бонтæ, Чеселты нæргæ коммæ 
гæзæмæ ныккаст хур. Бурхохы алыварс æвæрд хæхтæ урс хъæц- 
цулы бын, цыма, тарф фынæй баисты, уыйау хъыпп-сыпп нал 
хъуыст, æнкъард, æрхæндæгхуыз лæвæрдтой. Тыхдымгæ сау мигъты 
рæдзæгъдтæ Майрæмы хохы сæрты калдта Чеселты коммæ. Дзæ- 
рæхмæт арф лæгæты сфæлмæцыд. Сырдтæ дæр арф кæмттæм сæхи 
айстой. Чъебойы стыр лæвар стыхст æххормагæй. Хатт-иу йæ тæс- 
саг мыр-мыр ниудау айхъуыст митæмбæрзт хæхтыл. 
Дзæрæхмæты зæрдæйыл-иу сау мигътæ атыхстысты, бæхы 
тæригъæд-иу сæрымагъз ныррæхуыста. 
Иурайсом Дзæрæхмæт рахызт лæгæтæй. Саулохаг Дзæрæх- 
мæты куы ауыдта, уæд йæ раззаг къæхтæй салд зæхх æрхоста, 
бамыр-мыр кодта æмæ йæ митæмбæрзт уæнгтæ ныууыгъта. Дзæ- 
рæхмæт æрлæууыд йæ бæхы уæлхъус, йæ уымæл буар ын йæ 
армытъæпæнæй адаудта. 
— Ды та цæмæн æрвитыс уынгæджы бонтæ? — арф ныуулæ- 
фыд сагъæсгæнгæ, — бастъæлай, адæмы рафæлдисæг, цы æнæтæ- 
ригъæд дæ, цы! Цы мæнгард дæ, æгъатыр цард, куы мидбыл фæ- 
худыс адæймагмæ, йæ зæрдæмæ йын ныфсы таг, рухсы стъæлфæн 
баскъæфыс, куы та йын йæ уалдзыгон бон мигъты зæйы бын фæ- 
кæныс! Йæ уæхсчытыл ын туджы æргъом баппарыс! — исдуг йæ 
дзырд фæурæдта, аджих. — Цымæ нæ æгъатыр хъысмæт кæм ба- 
мидæг кæндзæн, знæт царды уылæнтæ нæ кæдæм фæхæсдзысты? 
Уæззау сагъæстимæ бæхы рохтæм бавнæлдта æмæ бæхы сар- 
гьыл февзæрд. 
— Цæуон Рукъгоммæ! Мæ цард, мæ уды бахъахъхъæныны 
тыххæй нæу мæ сагъæс, фæлæ уыцы æлгъæгтæ куы базоной, æз 
Дардæгас кæй дæн, уæд нæ мыггагмæ тых хæсдзысты, туг агуры- 
ныл ныллæудзысты. 
Йæ бæхы размæ фесхуыста... 
199 

Дзæрæхмæт хохæн фæфалейæ, фæуырдыг кодта. Бæх, йæ ри- 
уымбæрц лæгæрды миты. Иæ фындзыхуынчъытæй йæ комы тæф 
кæлы фæздæгау. Æрлæууыд иу хъæугæрон. Исдуг ахъуыды код- 
та, ацы хъæуы бафысым кæна, фæлæ æвиппайд йæ хъуыды аивта: 
«Цæуон дарддæр, ацы мæнг дунейы дзырд уады бæхæй хъау- 
джыдæр нæу æмæ...» 
Бæхы рохтæ æрбалвæста æмæ араст. 
Æртыккаг бон Хъелы цады рæбынты фæуырдыг кодта. Бæх 
зивæгæй цæуын райдыдта. Сæххормаг æгомыг хайуан, бафæл- 
лад, фæлæ Дзæрæхмæты зæрдæмæ ныфсы таг бахъуызыд. Мæнæ 
æрхæццæ æнахуыр хъæумæ, хъæугæрон йæ бæх фæурæдта æмæ 
дардыл йæ цæст ахаста. 
— Цымæ цы адæмы мыггаг цæры ацы хъæуы? 
Зæрдæ дзуапп радта: 
«Чифæнды дзы цæрæд, бафысым кæн ацы хъæуы». 
Дзæрæхмæт ’рхызт бæхæй. Хъæуы уæллаг кæрон фæхицæн 
иунæг хæдзар. Дзæрæхмæт дзы йæ цæст нал иста. Уалынмæ хæ- 
дзарæй рахызт сылгоймаг. Уымæн йæ уæхскыл уыдис донхæс- 
сæн къæрта. Сылгоймаг цырд къахдзæфтæй араст суадоны ’рдæм. 
Дзæрæхмæт йæхæдæг дæр нæ бафиппайдта суадоны уæлхъус куыд 
балæууыд, бæхæн дон бадарыны ’фсон. Сылгоймаг суадонмæ нæма 
бахæццæ, сонт лæуд æркодта. 
«Чи уыдзæн, дæ хорзæхæй, нæ хъæуы ахæм адæймаг куы нæ 
зонын?» 
Иудзæвгар алæууыд йæ мидбынат, уый фæстæ цæхгæр фæ- 
зылд æмæ фæраст хæдзары ’рдæм. 
— Бахатыр кæн, мæ мадыхай, зæххон адæймаг дæн æз дæр, 
дард мæ ма фæлидз! Хуыснæг, æндæр исты мæ ма фенхъæл! — 
йæ фæдыл адзырдта Дзæрæхмæт. 
Дзæрæхмæты рæвдаугæ дзырдтæй сылгоймаджы зæрдæ 
æрфæлмæн. Фæзылд фæстæмæ, къæмдзæстыгхуызæй балæууыд 
суадоны уæлхъус. Ныккаст лæппуйы цæстытæм æмæ сæ бафип- 
пайдта хæлар, æфсæрмы зынджытæ. 
— Де ’зæр хорз уа, мæ мадыхай, дæ сæрмæ бахæсс мæгуыр 
дард бæлццон адæймаджы! 
— Кæй изæр у, уымæй фæдзæхст у, мæ хур! — зæрдиаг арфæ 
ракодта сылгоймаг. — Ныййарæджы номæй мæм кæй сдзырдтай, 
уымæй бæрæг у, хæларзæрдæ адæймаг кæй дæ, фæлæ кæцы хъæу- 
мæ дарыс дæ фæндаг? 
Сылгоймаджы æнæнхъæлæджы фарстæй лæппу фæтыхст, мæт- 
гæнæджы хъæлæсæй сдзырдта: 
— Дард бæстаг дæн, мæ мадыхай... Æххуырсты куыст агурæг 
хæтын... Ныр та куы фембæлин хуыцауы хайджын адæймагыл, 
мæ бæхы мын чи бафснайа, йæ артдзæсты мæ чи батава!.. 
— О, дæ нывонд фæуон, дæ дзырд — фæлмæн, дæ мидбыл- 
худт — хуры тынау, зæрдæхцон. Цом, хъæбулы лæггад дын ба- 
кæндзынæн! Мæнæн дæр дæ карæн хъæбул ис. Иунæг мын у, 
хæрз иунæг! 
200 

Сылгоймаджы дзырдтæм Дзæрæхмæт арф ныуулæфыд. Иунæ- 
джы коймæ барызт йæ зæрдæ. Æнкъард хъæлæсæй сдзырдта: 
— Æз дæр иунæг куы дæн, мæ мадыхай. Нæй мын ахæм адæй- 
>1аг, чи мæ барæвдауа — мад, фыдæй. 
Сылгоймаг уарзæгой, фæлæ тæригъæдгæнæджы цæстæнгасæй 
бакаст Дзæрæхмæтмæ æмæ сдзырдта: 
— Дыууæ иунæджы! — æмæ йæ цæсгомыл æнкъард мидбыл- 
худт аленк кодта. 
Иудзæвгар рæстæджы сæ цæстæнгæстæ кæрæдзийæ нал куымд- 
той фæхицæн кæнын. Дзæрæхмæты зæрдæ банкъардта хъарм æмæ 
рæвдыд ахаст, фæлæ нæ бафиппайдта, зæрдæхæлар сылгоймаг 
уыцы дзырдтæ зæрдæйы арфæй цæмæн сдзырдта, уый. 
— Уæд дæ ном та цы хуыйны, мæ зæрдæ? — фæлмæн мидбыл- 
худт бакæнгæ, афарста сылгоймаг. 
Дзæрæхмæты цардæфхæрд зæрдæ цинæй айдзаг. Цы дзуапп ратта 
хæларзæрдæ адæймагæн. Раргом кæиа йе ’цæг ном, æмæ цынæ 
вæййы... Фæлывд ныхас зæгьа, æмæ, намысджын уæвгæйæ, йæхи- 
уыл фæлитойы ном куыд сæвæра. Фæлæ зонд æрдзырдта зæрдæмæ: 
«Дæхиуыл фæхæц, чи зоны, хуыздæр уыдзæн æндæр ном зæгьын». 
Дзæрæхмæт йæ сагъæсаг хъуыдытæй фæхицæн. Цыдæр æн- 
къард хъæлæсы уагæй сдзырдта: 
— Мæ ном — Ахмæт! 
Хæдзармæ куы бахызтысты, уæд арты хъарм тæф Дзæрæх- 
мæты зæрдæйыл атыхст. Цæстæнгас разылд хæдзары къуымты, 
æмæ бадис кодта йæхинымæр — цы хорз æфснайд къуымтæ ис 
ацы зæрдæхæлар сылгоймагæн. 
— Ныр Хуыцауы уазæг у, мæ къона. Дызæрдыг мацæуыл кæн, 
æнкъард — иннæ ахæм. Уæдмæ мæ иунæг бындар дæр зындзæн. 
Кæмдæр та лæппутимæ йæ дугъоиыл хъазы, — афтæ дзургæ ба- 
хызт ныллæггомау дуарыл къæбицмæ. Уайтагъд фæстæмæ фез- 
дæхт æмæ æртыкъахыг фынгыл æрæвæрдта цыхт æмæ кæрдзын. 
— Ахæр, дæ нывонд фæуон, æфсæрмы ма кæн! — рæвдаугæ 
хъæлæсæй йæм бахатыдис сылгоймаг. 
— Стыр бузныг дæ рæвдыдæй! — сдзырдта Дзæрæхмæт æмæ 
кæрдзыны къæбæр схаста йæ дзыхмæ. 
/Ефсæртæ, цыма бандзыг сты, уыйау зынтæй змæлынц. Аивæй 
бакæсы сылгоймаджы цæсгоммæ æмæ сдзуры йæхимидæг: 
«Цы диссаджы зæрдæйы хицау дæ, дæ зæрдæйы хъармæй мæ 
батавтай». 
Фæцыд дуары хъæр. Хæдзармæ æрбахызт асæй рæстæмбис, 
уæнг^жын æмæ фидæрттæконд лæппу, цыдаид ыл æстдæс-нудæс 
азы. Иæ хотых æриста йæ уæхскæй æмæ йæ цæджындзыл сауын- 
дза, зæгъгæ, куыд загъта, афтæ йæ фидауцджын уæнгтыл мады 
цæнгтæ ’ртыхстысты. Йæ уазал русæн ын апъа кодта. 
Дзæрæхмæт сæм хæлæггæнæджы цæстæнгасæй каст, йæхи- 
иымæр сдзырдта: 
«Тæхуды, æмæ мады узæлд, йæ рæвдыд дзыхы дзырдæй чи 
бафсæст!» 
201 

— Мæ хъæбул, мæ рæзгæ цæджындз. Уæртæ нæм, Хуыцауæй 
æрхауæгау, иу хъæбатыр гуырд фæзынд. 
Барсæг йæ мидбыл фæхудт. Цæстытæ цинæрттывд кодтой. 
Æфсæрмхуызæй йæ къух бадаргъ кодта уазæгмæ. Дзæрæхмæт фе- 
стад йæ бынатæй æмæ дыууæ иунæджы къухтæ кæрæдзийыл 
æртыхстысты, тулдзы уидæгтау. Мад исдуг цинæвдылд цæстæнга- 
сæй каст лæппутæм, уый фæстæ арф ныуулæфыд æмæ сдзырдта: 
— Тæхуды, æмæ ’фсымæртæ куы уаиккат, мæ иунæг бында- 
рыл иунæджы ном куы нал уаид! 
— Цы хъауджыдæр у, гыцци, хæларзæрдæ, æууæнкджын адæй- 
мæгтæ алкæддæр — æфсымæртæ, — загъта хъæлдзæгæй Барсæг 
æмæ йæ цинæйдзаг цæстæнгас æрзылд Дзæрæхмæты уæнгтыл. 
Йæхинымæры загъта: 
«Æцæг мын сбæззид æфсымæрæн». 
Мад æрбадт дыууæ лæппуйы ’хсæн æмæ рæвдаугæ хъæлæсæй 
афæрсы Дзæрæхмæты: 
— Æгæр дæ тыхсын кæнын, мæ къона, мæ фарстытæй, фæлæ нын 
ныр бæстондæр куы радзурис дæ цард, де ’рцыды хабар Чысан- 
гоммæ. Уадз æмæ мæнæ мæ хъæбул дæр зона дæ тыхст, дæ цин... 
Дзæрæхмæт исдуг аджих. Цæстытæ фæтаргъуыз сты. 
— Мæ удæй дарддæр мын ничи ис... — йæ дзырд фæурæдта, 
йæхицæн бауайдзæф кодта: 
«Ау, дунетыл мын иууыл зынаргъдæр адæймаг Зæли куы у, 
уæд»... æргом та сдзырдта: 
— Куы амæлон, уæд мæн тыххæй судзгæ цæссыг ничи æрæп- 
пардзæн. Сау мыл ничи скæндзæн, æнæхæдзары номимæ хæтын 
а дунейыл. Нæ зонын, адзал мæ ныхъхъæбыс кæндзæн, æви мæм 
цард йæ мидбыл бахуддзæн! 
— Дæлдзæх фод адзал, дæ нывонд фæуон... Дæ-дæ-дæй, Хуы- 
цау, цы æнæтæригъæд дæ! Цы æвирхъау митæ бавзарын кæныс 
адæймагæн! — сдзырдта Госæ æрхæндæг хъæлæсæй æмæ йæ сау 
кæрдæны кæронæй йæ цæстытæ асæрфта. 
— Æниу цард Хуыцауæй кургæ нæу!.. Хъысмæт адæймаджы 
фæндагыл фæлмæн гауыз нæ байтаудзæн. 
— Хъысмæтæй æз мæ бон базыдтон, мæ мадыхай! 
Барсæг æнкъардхуызæй джихкаст кодта Дзæрæхмæтмæ. Лæп- 
пуйы ныхæстæм йæ зæрдæ ихы къæртт фестад, тарф рынчынау, 
тагъд-тагъд сулæфыд. Сонтау фестад йæ бадæнæй, йæ цæстытæ 
ныфсджынæй ферттывтой, исдуг æдзынæг каст йæ ныййарæг мады 
уымæл цæстытæм. 
— Гыцци, æдзух мæ иунæг куы фæхоныс, мæтгæнгæ, уæд дын 
тæригъæд фæкæнын! 
— Цы кæнон, мæ зæрдæйы уидаг. Иунæг мæгуыр у, дæ амон- 
ды фæхъхъау фæуон, æдых æмæ ныфссаст! 
Цыдæр тæригъæдгæнæджы цæстæнгасæй бакаст Дзæрæх- 
мæтмæ. 
— Гыцци, мауал кæн сусæг сагъæс. Абонæй фæстæмæ Ахмæ- 
202 

гимэе уыдзыстæм æфсымæртæ, зæрдæ æмæ æууæнкæй!.. Курын 
ч#, мæ ныййарæг, «нæ» ма зæгь! 
— Уæ, адæмы рафæлдисæг Хуыцау, æнæнхъæлæджы мын стыр 
цин бавзарын кодтай! 
Дзæрæхмæт йæ сæр йæ риуыл æруагьта, зæрдæ риуы къул- 
ТЬ1Л йæхи ныххоста, уый фæстæ сындæггай схæцыд йæ сæрыл 
;Гмæ ныфсджын хъæлæсæй дзуры: 
— Барсæг, æз дæн уе уазæг, бузныг, мæн сымахмæ цы Хуы- 
цау сарæзта, уымæн. Фыдбылызыл мæ æфтауай, амонд мын хæс- 
гай — бар дæу, — афтæ дзургæ ныттыхст Барсæгыл. 
Уый дæр æй йæ риумæ ’рбалхъывта. Госæ сæм цинæвдылд 
цæстæнгасæй каст, йæ уæнгтæ цыдæргъуызон цинæзмæлд код- 
той, йæ цæнгтæ уæрæх байтыгъта: 
— О иунæг Хуыцау, рагæй фæстæмæ дын лæгъстæ кодтон, 
куывтон, цæмæй мæ иунæг хъæбул цонгцыбырæй ма ’рвыстаид 
йæ царды бонтæ. Ныр мын сæххæст кодтай мæ курдиат, ныр 
дыууæ хъæбулы мад дæн. Дыууæ иунæджы кæрæдзийы тыхæй 
уыдзысты тыхджын, кæрæдзийы ныфсæй — ныфсджын! Æгад 
макуы æрхæссут уæ сæрмæ! 
— Уæ, Барсæг, æддæмæ-ма ракæс! — чидæр æрбадзырдта. 
Госæ сыстад æмæ, уынгмæ ахизон, куыд загъта, афтæ та йæ 
хъустæ ацахстой: — Уæлæ хъæуысæр уæ лæг ныххауд, суайут 
æм! 
Госæ цавддурау лæугæйæ баззад хæдзары бæрæгастæу, æрфгуы- 
тæ цæстытыл æрзæй кодтой. Æрхæндæг хъæлæсæй сдзырдта: 
— Мæрдты мæ тæригъæд бафидæд мæ бирæгъ æфсымæр, мæн 
ацы æнæзæрдæйы дзæмбыты чи ныссагъта, фосау мæ чи ныууæй 
кодта! Ауай, мæ зæрдæдарæн, суай йæм! — рæвдаугæ бахатыд 
Барсæгмæ. 
Уый цырд къахдзæфтæй дуары аууон фæци. Дзæрæхмæт хæ- 
дзары лæугæйæ баззад, йæ хъуыдытæ йæ дард ахастой. 
— Сбад, дæ фæхъхъау фæуон, мæ хъæбул, дæ хуыз куы фен- 
къард. Уый нæ хæдзары хицау у. Кæмдæр та нозтмæ баирвæзт 
æмæ... Мæхи амарыныл ныллæууын хатт, фæлæ мæ иунæг хъæ- 
булы цинæй быхсын æппæт дæр. Уас, уæ нывонд фæуон, мæ 
хъæбултæ! 
Тымыгъ боны фæстæ хур куыд ракæсы æмæ бæстæ куыд 
фæрайы, афтæ ныррухс Госæйы цæсгом. Дзæрæхмæтмæ афтæ 
фæкаст, цыма мады фæлмæн мидбылхудтæй хæдзары къуымтæ 
ныррухс сты. Бацыд къуымрæбынмæ æмæ йæ цæстытæ ныццавта 
дуары ’рдæм. Госæ йæ митæ кæныныл балæууыд. 
Дуар æрбайгом, хæдзармæ æрбахызт бæрзондгомау, ацæргæ 
лæг. Йæ цæсгом туджы зилы, цæстытæ знæт каст кæнынц. Йæ 
баерцытæ арты рухсмæ тæмæнтæ калынц. 
Æрбацæуæг йæ бухархуд систа йæ сæрæй, йæ рон райхæлдта 
æмæ йæ æд хъама рагъæныл сауыгъта. Йæ цухъхъайы фæдджитæ 
æрбамбырд кодта, исдуг æрбадынмæ хъавыд, фæлæ йæ хъуыды 
203 

аивта, сырх цæсгомыл цииы уылæн ахъазыд. Йæ цухъхъайы фæд- 
джитæ суæгъд кодта æмæ бауад Госæйы ’рдæм: 
— Зæххардыстæн, усай, мæсты дæм фæкæнын, искæцæй куы 
’рцæуын, уæд мæм дæ мидбыл нæ фæхудыс. — Фæзылд дуары 
’рдæм, адзырдта. — Йæ саргъ ын ма сис, лæппу, фæлæ йын йæ 
разы хос æрнæм! — æмæ та фæзылд Госæйы ’рдæм. — Хъуамæ 
дыл баузæлон, ныхъхъæбыс дын кæнон. 
Госæ йæ цæстытæ фæтар кодта, йæхи ахибар кæнынмæ хъа- 
выд, фæлæ расыг лæджы цæнгтæ усы хъуырыл æртыхстысты. 
— Уæллæй, нæ дæ ныууадздзынæн!.. Æрмæст иунæг пъа!.. 
— Фæлтау емынæ куы банызтаис, æнæнамыс. Æви саугуырм 
бадæ, уынгæ дæр нал кæныс, уынгæ, дурзæрдæ. 
Йæхи тыххæйты суæгъд кодта йæ мойы дзæмбытæй. 
Лæг йе ’рфгуытæ фелхынцъ кодта, мæсты хъæлæсæй сдзырдта: 
— Æз Гарсо дæн, Гарсо!.. 
— Фæлтау куынæ уыдаис, æмæ мæ цард сау мигъты бын куынæ 
арвыстаин. 
Гарсо ницыуал сдзырдта, фæлæ йæ цæстæнгас, æрфгуытæ 
бæрæгæй æвдыстой, тынг кæй смæсты. 
Акаст йæ алыварс. Дзæрæхмæты къуымгæрон лæугæ куы фед- 
та, уæд æм æнæввæрсон цæстæй бакаст. Пиллон арты судзгæ 
цæсгом тынгдæр фæсырх, мæсты хъæлæсæй сдзырдта: 
— Чи дзæгъæлкъах у ай, цы йæ ’рхаста мæ хæдзармæ?! 
— Дзæгъæлкъах, гуыбыныхæлцы фæдыл чи хæты, уыдонæй 
иæу Ахмæт, йæ нывонд фæуон. Иунæг Хуыцау мын æй хъæбу- 
лæн ралæвар кодта. Барсæгимæ æфсымæртæ уыдзысты абонæй 
фæстæмæ, — афтæ дзургæ бацыд Дзæрæхмæты цурмæ Госæ æмæ 
йын йæ армытъæпæнæй даудта йæ рустæ. Гарсо, йæ сæр чъылдымы- 
рдæм фæуæзгæнгæ, йæ дзых фæхæлиу кодта æмæ «ха-ха-ха», 
зæгъгæ, ныххудт: 
— Нæ хæдзармæ цал æнæфæнык адæймаджы ’рхауа, уыдонæй 
дæхицæн хъæбултæ нæ сараздзынæ. Хъæбул кæнгæйæ нæу! Дæхи 
дзы дзæгъæлы рæвдауыс. 
Хæдзармæ ’рбахызт Барсæг. Дыууæ иунæджы кæрæдзи куы 
ауыдтой, уæд сæ дыууæ дæр сæ мидбыл фæхудтысты. Зæрдæйы 
циндзинад цæстытæм абырста æмæ лæппуты цæстытæ кæрæдзимæ 
хуры тынтæ бакалдтой. 
Гарсо сæм джихкаст кодта. Куы-иу æрфгуыты æнцъылдтæ 
ныхыл уæлæмæ суадысты, куы та-иу æнæфсис цæстытыл æрфæл- 
дæхтысты. Æппынæрæджиау сдзырдта: 
— Фæуæд дæ дзырд! Æххуырстæн нын кæд сбæззид. 
— Ахмæт мын тугæй æфсымæр нæу, баба, фæлæ æууæнк æмæ 
зæрдæйæ. 
Лæппу йæхимæ æрбалхъывта Дзæрæхмæты. Барсæг куырдта 
йæ фыдæй, цæмæй сæ хæдзары Дзæрæхмæтæн æххуырсты аргъ 
нæ, фæлæ кæна хъæбулы аргъ. Уарза йæ хъæбулы уарзтæй. Чи 
204 

,-це зоны, Гарсомæ хъæбулы дзырдтæ бахъардтой, æви цыдæр 
^инæйдзаг хъуыдытæ ’мбырд кодта йæ зæрдæйы. 
— Хорз, лæппу, хорз! Цард æппæт дæр равдисдзæн йæхæдæг. 
- Дзæрæхмæтыл йе ’нæфсис цæстытæ æрызгъордтой. 
Барсæг æмæ Дзæрæхмæт хъæбыс-хъæбыс хуыссынц фæлмæн 
уаты. Дзæрæхмæт, бирæ æнæхуыссæг æхсæвтæ, уæззау фыд- 
бонты фæстæ, фæлмæн уатыл куы ’рхуыссыд, уæд афынæй. 
Хуыссæг нæ ахсы æрмæст Барсæджы. Уый йын зæрдиагæй хъу- 
сы йæ улæфтмæ æмæ йæм афтæ кæсы, цыма тохмæсидæг зарæг 
самоны. Цыма йын райхъалæй тæрсы, уыйау бандзыгау йæ иу 
фарсыл. Дзæрæхмæт иу рæстæджы йæ улæфт фæтагъддæр кæны. 
фынæйæ цыдæр сдзурыныл архайы, æппынæрæджиау райхъуыст 
пæ тыхст хъæлæс: «Зæлинæ!..» æмæ та тагъд-тагъд сулæфыд, 
æгасæй дæр базмæлыдысты йæ уæнгтæ. 
«Чи уыдзæн уый, йæ фыны кæй ном сфæрæзта дзурын?» 
Дзæрæхмæт æрзылд иннæ фарсыл, æмæ та уыцы сæрибар 
улæфт райхъуыст. Барсæгæн фенцондæр. Акаст фæрссагæй. Арвы 
тарбын гæппæлыл стъалытæ тыбар-тыбур кæнынц, сæ мидбыл 
худынц. Афтæ йæм кæсы, цыма стъалытæ дæр Барсæджы циныл 
цин кæнынц, афтæ йын дзурынц: арфæ дын кæнæм, Барсæг, Хуы- 
цау дын æфсымæр кæй ралæвар кодта!.. 
Иу мæймæ Госæ дыууæ иунæгæн сцæттæ кодта ног цухъхъа- 
тæ, ног куырæттæ, саджы цармæй зæнгæйттæ. Лæмбынæг æркæс- 
гытæ кодта йæ хъæбулты ног дарæсмæ æмæ сæ йæ зæрдæ 6а- 
рухс. Аивхуыд дарæс йæ цонгыл авæрдта æмæ мидбылхудгæ ба- 
кодта, йæ хъæбултæ цы уаты хуыссыдысты, уый дуар. Лæп- 
путæ, алыхаттау, хуыссыдысты хъæбыс-хъæбыс, сæ фæлмæн 
улæфт мады зæрдæмæ, сæурайсомы хуры тынау, цины уылæн 
баскъæфта. Худы зæрдæ. Цин кæны мады цæсгом, цæстытæй 
кæлы цæхæр. Иудзæвгар сæм фæкаст, уый фæстæ рæвдаугæ хъæ- 
лæсæй сдзырдта: 
— Сæурайсом уæм йæ мидбыл худы, мæ хъæбултæ, сыстут 
æмæ уæ ног дарæс скæнут! 
Дыууæ иунæджы райхъал сты. Дзæрæхмæт, йæ уæлхъус йе 
ссаргæ мады куы ауыдта, уæд фефсæрмы, фæбадæг йæ хуыссæ- 
нуаты æмæ йæ цæстытæ æууæрдгæ сдзырдта. 
— Нана, знон цуаны цæугæйæ, æгæр бафæлладыстæм æмæ... 
Лæппутæ цырд фестадысты. 
— Мæ ныфсы мæсгуытæ, мæ хъæбултæ, мæнæ ма ацы дарæс 
скæнут, кæддæра уæ мады зæрдæ тынг нæ ныррухс уаид! 
Дзæрæхмæт æмæ Барсæг, мидбылтыхудгæ, акодтой сæ ног 
дарæс. Дзæрæхмæты уæнгтыл уæлдай тынгдæр рафидыдтой, йæ 
уæнгтæ цыма фæбæзæрхыгдæр сты, афтæ зынд. 
— Мæнæ ма афтæ æрлæуут. Мæ зæрдæйы уидæгтæ, — фæр- 
сæй-фæрстæм сæ æрлæууын кодта. 
Госæмæ дыууæ иунæджы цæсгæмттæ цыдæр æнгæстæ фæкас- 
205 

тысты, æрмæст ма Дзæрæхмæты уæхсчытæ гæзæмæ бæзæрхыг- 
дæр сæхи дардтой, уый та Госæйы зæрдæйæн уæлдай æхсызгон- 
дæр уыди, йе ссаргæ хъæбул ахæм хъаруджын хуыз кæй æвдыс- 
та... 
Бонтæ сæ цыды хай кодтой. Къуыритæ кæрæдзи ивтой. Зымæг 
уалдзæджырдæм фæкъул. Бонтæ фæдаргъдæр, фæхъармдæр сты. 
Хатт-иу хуссæрттæй райхъуыст цъиуты цъыбар-цъыбур æмæ 
адæймаджы зæрдæйæн æхцондзинад лæвæрдта. Дзæрæхмæты 
зæрдæмæ цыма хуры тынтимæ фæзындысты Зæлинæйы дыууæ 
сау цæсты, уыйау æй рæвдыдтой. Иу изæр та дыууæ ’фсымæры 
’рыздæхтысты хохбæрзæндтæй. Уыцы бон сæм Госæйы зæрдæ 
уæлдай тынгдæр æхсайдта. Йæхинымæр-иу бакатай кодта, сагъæс- 
гæнгæ-иу сдзырдта: 
— Хуссарвæрстæ фæзæйуат сты, иунæг топпы гæрах — æмæ 
рагъы сæрыл мит фесхъиудзæн, бæстæ æмризæджы риздзæн. 
Рауад-иу уынгмæ æмæ-иу бæрзонд хæхтыл цæстæнгасæй 
агуырдта йæ дыууæ хъæбулы. 
Хур куы ныттылд хохы фæстæмæ, уæд Дзæрæхмæт æмæ Бар- 
сæг æрыздæхтысты цуанæй. Дзæрæхмæт йе уæхскæй æриста 
сычъийы мард æмæ йæ хæдзармæ бахизæны тыргъы æрæвæрдта. 
Дыууæ иунæджы цыдæр хъæлдзæг зарæг самыдтой. Сæ мады 
хæдзары куынæ баййæфтой, уæд сæ дыууæ дæр фенкъард сты. 
— Барсæг, нæ хæдзар æнæ Нана тынг æнкъард у. Афтæ мæм 
кæсы, æнæ Нана мын а дуне къуындæг у. Цæй-ма, æз æй абæрæг 
кæнон уынджы. 
Дзæрæхмæт рауад уынгмæ, акаст алырдæм, фæлæ йе ссаргæ 
мадыл не схæцыд йæ цæст. Къæхтæ сæхигъдауæй уайынц суадо- 
ны ’рдæм. Æвиппайды дзыхълæуд фæкодта Дзæрæхмæт. Йæ 
хъустæ ацахстой сылгоймаджы ныллæг хъæлæсы хъарæг. Дзæ- 
рæхмæты зæрдæйыл цыма уазал мигътæ атыхстысты, уыйау ба- 
рызт риуы мидæг. 
— Чи уыдзæн, судзгæ хъарæгæй йæ масты тыппыр чи халы? 
Цалдæр къахдзæфы ма акодта æмæ йæ ’рхауынмæ бирæ нал 
бахъуыд. Зæрдæ риуы къултæ ныххоста, дæндæгтæ кæрæдзимæ 
сæхи нылхъывтой. Кæсы суадоны ’рдæм. Æгасæй йæ буар хъустæ 
фестад. Хатт йæ улæфт фæуромы. 
Госæ бады суадоны уæлхъус, суадоны дон къæртамæ згъоры, 
хæлхæлгæнгæ. Сылгоймаг, цæссыгкалгæ, кæсы суадоны донмæ 
æмæ нывæнды судзгæ хъарæг: 
— Тæхуды, мæ дыууæ сау цæсты дыууæ зæрватыччы куы 
фестиккат, куы атæхиккат æмæ Бурхохы бæрзондæй Чеселты 
коммæ куы ныккæсиккат! Тæхуды, Садже, мæ судзгæ цæссыг 
дæм куы фæхæццæ уаид Чеселтгоммæ æмæ дæ ингæны сыджы- 
тыл цырагъау куы ссудзид! Дæ фыд дурзæрдæ адæймаг у, фæлæ, 
чи зоны, дæхæдæг æцæг адæймаг уыдтæ. Уæ, мæ райгуырæн 
уæзæджы уындмæ бæлгæйæ, мæ царды бонтæ мæ былтæ ’хсынгæ 
206 

фервитон! Цымæ кæй карды цæфæй æркалдысты дæ уæнгтæ, 
Садже? Чи зоны дыл кæуын дæр нæ хъæуы, чи зоны дыл дæ хур 
дæхи аххосæй æрныгуылд, фæлæ туг йæхион кæны. 
Дзæрæхмæтыл цыма бæстæ нынниудта. Дуне йыл аталынг. 
Йæхинымæры ма сдзырдта: 
«Фæлтау мын туг, рондз куы фестадаид дæ рæвдыд, дæ лæг- 
гад». 
Хъусы дарддæр Дзæрæхмæт. Госæ хъарæг нал кодта, фæлæ 
зæрдæйы æрхæндæгдзинад абырста æвзагмæ æмæ уынгæг хъæ- 
лæсæй райхъуыст: 
— Мæ бирæгъ лæг мын, мæ цæгатмæ ацæуон, уый фадат дæр 
куынæ дæтты. Æниу мæ дурзæрдæ æфсымæр Мускъелы уындмæ 
куы нæ бæллын, мыййаг... Фæлæ туг зынаргъ у, мæ дурзæрдæ 
æфсымæры хъæбул Садже мæ зæрдыл куы ’рлæууы, уæд мæ 
цæстысыг фемæхсы. Йæ мæрдонхуыз ын уæддæр куы федтаин. 
Ацал-ауал азы лæгъстæ кæнын мæ бирæгъ лæгæн, ауадз мæ, фе- 
нон мæ райгуырæн комбæстæ. Уый мæ авдæн у, мæ хъомылгæ- 
нæг. Никуы мæ ферох уыдзысты, уыцы райдзаст хæхты хъæбы- 
сы кæй ацардтæн, уыцы æнæмæт бонтæ, æвзонгдзинады риуыгъæн- 
тæ. О, цы адджын дæ, фыды хæдзар, райгуырæн уæзæг. Мæ 
бирæгъ лæгæн уый куы фæзæгъын, уæд йæ цæсгом фæтар кæны 
æмæ уайдзæфгæнæджы хъæлæсæй сдзуры: «Дæ гуыбын æфсæст 
кæм уа, уым дæ райгуырæн уæзæг». — Уæ, дурзæрдæ адæймаг, 
уарзондзинад гуыбындзæлæй нæу. Хуыцауæй ма мæ уый амонд 
фæци æмæ мын иунæг хъæбул балæвар кодта. Дыккаг стыр амонд 
та: мæ хъæбулæн домбай æфсымæр фæзынд. Ныр дыууæ хъæба- 
тыр хъæбулы рахизынц æрвылрайсом мæ хæдзары къæсæрæй, 
æмæ зæрдæйы маст цины зæйы бын фæвæййы. 
Дзæрæхмæт тынгдæр стыхст. Йæ уæнгтæ цыма цæхæр суагъ- 
той, уыйау йæ сурхид акалд. 
«О иунæг Хуыцау, уый мæ кæдæм æртардтай, Госæ мын ный- 
йарæг мады лæггад куы кæны, йæхи хъæбулæй мæ фылдæр куы 
уарзы, æз та йæ туджджын куы дæн. Ныр цы кæнон?..» 
Уыцы бонæй фæстæмæ, Дзæрæхмæтæн сагъæс æмæ катайы 
æнкъарæнтæ йæ цæсгомыл æрфысым кодтой. Зæрдæйы дыккаг 
маст, дыккаг сагъæс бацыд. Иуырдыгæй, Зæлинæйы уарзондзи- 
над, иннæрдыгæй, туджджыны ном. 
Смæллæг, сфыдхуыз Дзæрæхмæт. Уый уынгæйæ, Госæйы 
зæрдæ барызт: 
«Кæд, мыййаг, искæй бауарзта, уæд æй, цымæ, махæй цæмæн 
сусæг кæны?» 
Иубон фæзæгъы Дзæрæхмæтæн: 
— Мæ хистæр хъæбул, дæ дарддæры цардыл ахъуыды кæн! 
Дзæрæхмæт фестъæлфыд, афтæ фенхъæлдта туджджын дзы 
кæй у, уый бафиппайдта, мады уарзтæй йæ нал уарзы. Исдуг 
джихкаст кодта Госæйы цæсгоммæ. Зæрдæ та риувæйнæг хоста 
æгъатырæй. 
207 

— Цы джихтæ кæныс, мæ хъæбул, æви дæ уарзондзинады 
къуыбыр нæма райхæлд дæ риуы? 
— Нана, ме ссаргæ мад, мæ зæрдæ мын сусæг маст, сау кал- 
мау, æууилы, æндæр у мæ катай, мæ сагъæс! 
Лæппуйы цæсгомыл æнкъарддзинад мигъау æрбадт. 
— Цæуыл у дæ зæрдæйы катай, мæ зæрдиаг? Ирæдыл? — йæ 
дзырд фæурæдта æмæ, æнкъард мидбылхудт бакæнгæйæ, бакаст 
Дзæрæхмæты цæсгоммæ. 
Мады рæвдаугæ хъæлæс, цыма зарæг самыдта, уыйау зæлдаг 
æлвисæгау сдзырдта... 
— Фыдæлты æгъдæутты рахæцæн ирæд у, мæ хъæбул, æмæ 
нæ хæдзары ирæды фаг фос ис. 
Дзæрæхмæт тынгдæр стыхст йæ сагъæссаг хъуыдыты. Йæ сæ- 
рымагъзы уысмæй-уысммæ сæдæ сагъæссаг хъуыдыйы^ фæлтæрæн 
кодтой, æгъатырæй сæрымагъз рæхуыстой. Фестад. Йæ алыварс 
акаст. Цæстытæ сонт æрттывд фæкодтой. Уый фæстæ æрхауд йæ 
зонгуытыл Госæйы раз æмæ æрхæндæг хъæлæсæй сдзырдта: 
— Нана, ме ссаргæ мад, мауал мæ рæвдау! — хъуыр ’рбахгæдта, 
цыма йыл сау калм атыхст. — Хæрам, рондз мын фонт дæ бирæ 
хæрзтæ, дæ лæггад, дæ фæллой... Æз уый аккаг нæ дæн, æмæ мæм 
хъæбулы номæй дзурай, рæвдауай мæ, — кæуы Дзæрæхмæт. 
— Цы дыл æрцыд, мæ хъæбул? — атыхст ыл, йæ рустæн ын 
ныпъпъатæ кодта, ныккаст ын йæ цæстытæм. 
Уыцы дыууæ сау цæсты исдуг дзагъыргаст кодтой Госæйы 
цæстытæм. Уый фæстæ сындæггай сæхи ’рæхгæдтой æмæ фæл- 
лад, фæлмаст хъæлæсæй райхъуыст: 
— Æз дæ туджджын дæн!.. Мæ къухтæ Саджейы тугæй ахуырст 
сты. Æз дæн Саджейы марæг! — загъта ма æмæ йæ, ныййарæг ма- 
дау, чи рæвдыдта, йæ ацыд, йе ’рбацыдыл ын чи нæ хъæцыд, уыцы 
хæларзæрдæ сылгоймаджы уæрджытæ йæ риумæ нылхъывта. 
Мады сæрымагъз цыдæргъуызон ныззæлланг кодта. Цæсты- 
тæй судзгæ цæхæр акалд. Зæрдæйы маст сæрымагъзмæ абырста. 
Барсæг цавддурау лæугæйæ баззад мад æмæ Дзæрæхмæты 
уæлхъус. Йæ цæстыбынты ферттывтой дыууæ фæрдыджы, фæлæ 
Госæйы цæстытæ джихкаст кодтой дард кæдæмдæр. Сæрымагъ- 
зы февзæрд дыууæ хъуыдыйы: маст исын æви хъæбулы уарзон- 
дзинад? Уыцы хъуыдытæ сæрымагъзы гæрдгæ цæуынц. Йæхи- 
нымæры дзуры Госæ: 
«Чи мын у Ахмæт, знаг, туджджын? Ау, æмæ йын мады уарзт 
куы схæлар кодтон». 
Аджих æмæ та зонд æрдзуры зæрдæмæ. 
«Хъæбул, хъæбул, Госæ... Æууæнкджын, намысджын хъæбу- 
лы аргъ кæй кæныс Ахмæтæн, уымæй нæ фæрæдыдтæ, фыдæл- 
тæй нын баззад: де знаг, дæ туджджын, дæ артдзæстмæ куы 
’рхауа — æфсымæрау æй барæвдау, ма йæ бауадз бафхæрын æндæ- 
рæн... Лæджы зæрдæ бамбарынæи лæг хъæуы, тæссаг хъуыдда- 
джы тæнзæрдæ адæймæгтæ фæтагъд кæнынц. Фæлтау дæ ар- 
208 

мытъæпæн æрæвæр де ссаргæ хъæбулы зæрдæйыл, байхъус ын 
йæ риуы хъæнтæм, бамбар ын йæ фæндийæгтæ». 
Госæйы зонд æгæрон разынд. Арф ныуулæфыд, рæвдаугæ 
хъæлæсæй сдзырдта: 
— Хуыцауы раз цы æвирхъау ми бакодтай, уый нæ бамбæхстай 
де ссаргæ мадæй, дæ иунæг æфсымæрæй. Фæлæ ма радзур æргом, 
цæмæ гæсгæ ссардта дæ карды комыл йæ мæлæт? — æмæ йæ алы- 
варс акаст, ахъусдардта уынгмæ, ныллæг хъæлæсæй сдзырдта: — 
Лкæс уынджы ’рдæм, дæ фæхъхъау фæуон, Барсæг, дæ фыд дур- 
зæрдæ, æнæтæригъæд у. Йæ хъустыл исты куы ’рцæуа, уæд... 
Дзæрæхмæт æргом скуыдта. Цæссыгтæ зæхмæ ’рхаудтой. 
Йæхинымæры дзырдта: 
«О мады зæрдæ, хъæбулы уарзондзинад дæ æхсиды цæдж- 
джинагау. Чи дын бафиддзæн дæ хæрзтæ, кæй бон бауыдзæн 
дæуæн дæ лæггæдтæ бафидын. Дæ туджджын дæ разы лæууы, 
уæддæр æм дæ зæрдæ нæ комы хъæбæр кæнын». 
— Уый циу, мæ хъæбул, æдых сылгоймагау, цæссыг калын 
хъаруджын адæймагæн худинаг у... Æппæт дæр радзур æргом дæ 
мадæн! 
— Сау лæгау, тугæвдылд у мæ цæсгом дæ разы, ме ссаргæ 
мад. Скъуыхтæ мæ кæнут. Куыйтæн мæ акалут!.. 
Иудзæвгар мад æнæдзургæйæ бадт. Йе ’рфгуытæ-иу йæ фæ- 
тæн ныхыл бæрзонд сфардæг сты, цæстытæ-иу тын анывæстой 
Дзæрæхмæты цæсгоммæ. 
Хæдзармæ ’рбахызт Барсæг, æнæдзургæйæ æрбадт Дзæрæх- 
мæты фарсмæ. 
Дзæрæхмæт фæсонтау, фестад, æрлæууыд Госæ æмæ Барсæ- 
джы раз. 
— Фæлывд, мæнгарддзинад дæлдзæх фод! Мæнæн мæ ном 
Ахмæт нæу, фæлæ Дзæрæхмæт. Чеселтгоймаг Цилджыныхъæуы 
цардысты мæ мад æмæ мæ фыд. Нæ мыггаг Бедзетæ сты. Фæлæ 
мын дуджы тасдзинад ме ’цæг ном басусæг кодта!.. 
Æмæ райдыдта дзурын Мускъелы хæдзары йæ тугсысæн куыст, 
йæ хъизæмар цард, йе ’фхæрды тыххæй. Къæбысты Гæмсийы чызг 
Зæлинæимæ кæрæдзи куыд бауарзтой, уыдæттæ дæр бæлвырдæй 
фæдзырдта. Садже йæ амарынмæ куыд хъавыд, уый фæстæ йæ 
разы куыд бабадт æмæ йæ куыд багæрах кодта. Уыцы æвирхъау 
цау куы радзырдта Дзæрæхмæт, уæд Госæйы зæрдæ бауынгæг, ставд 
цæссыгтæ гæр-гæр кодтой, æмæ зæхх уымæл кодта. Дзæрæхмæт, 
йæ царды кадавар фæндаг фæци дзырд, йæ сæр йæ риуыл æркъул 
кодта æмæ каст сау зæхмæ. Æппынæрæджиау ма сдзырдта: 
— Туг æви цæстысыг, Нана!.. 
— Сæ иу дæр нæ æмæ се ’ннæ дæр, мæ хъæбул, — ныййе-йе 
кодта мад. —Æрмæстдæр хъæбулы уарзондзинад. Мады рæвдыд. 
Намыс! Скъуыхтæкæнинаг хъæбул мын нæ дæ, дæ фæхъхъау 
фæуон. Саухох дыл рафæлдахынмæ хъавыдысты мæ тугмондаг 
æфсымæр æмæ йæ дыууæ фырты, фæлæ дæ уæнгты хъару не 
14 Бназырты Днмнтр 
209 

суæлæнгай æмæ де знаг йæ мæлæт ссардта. Хъысмæт дæ мах 
æвджид бакодта, æмæ стыр бузныг нæ рафæлдисæг Хуыцауæн, 
фæлæ ма зæгъ, дæ фæхъхъау фæуон, уыцы кæйдæр чызг цы 
фæцис? 
— Уыцы бонæй фæстæмæ йæ нæ федтон, — æнкъард хъæлæ- 
сæй сдзырдта Дзæрæхмæт. 
— Уæ фыды цур мацы срæдиут, мæ зæрдæйы уидæгтæ, дур- 
зæрдæ адæймаг у. Дзæрæхмæт абонæй фæстæмæ дæр уыдзæн 
Ахмæт, — загъта ма Госæ æмæ йæ хъуыр æрбахгæдта. Йæ судзгæ 
цæссыгтæ йæ сау кæрдæны къабазæй асæрфта. 
Барсæг æмæ Дзæрæхмæт суагътой сæ галтæ, хъæуырдæм сæ 
раздæхтой, сæхæдæг ногфæлдæхт пелтъыл æрбадтысты. Исдуг 
хъæлдзæг ныхас кодтой, уый фæстæ Барсæг фæзæгъы: 
— Ныццæлхъ ма кæн, ме ’фсымæр, дæ зæлланг хъæлæсæй. 
Уадз æмæ нæ зарæджы зæлтæ хъуысой Нанамæ, æмæ мастæй 
йедзаг зæрдæмæ хуры тын бакæса. 
— Уæллæй, мæ хъæбатыр æфсымæр, æмбæлы! — мидбылхудгæ 
йын дзуапп радта Дзæрæхмæт. Уый фæстæ йæ цæстытæ цыдæр- 
гъуызон ферттывтой, арф ныуулæфыд æмæ зæлланг хъæлæсæй 
ныззарыд: 
Сау зæхх, дæуæй рантыст цард дæр. 
Ном дæр ды кæныс лæгæн, 
Сидзæрæн сау ингæн дæ... 
Зарæджы зæлтæ рæубазыр дымгæ аскъæфта кæмтты. Афтæ 
зынди, цыма йын изæры уддзæф дæр хъырнгæ кодта. 
Зард куы фæци Дзæрæхмæт, уæд йæ сау цæстыты знæтдзинады 
цæхæр фертгывта. Акаст хæхты ’рдæм, йæхинымæры сдзырдта: 
«Уыцы хæхтæ нал сты митæмбæрзт, æвæстиатæй цæуын хъæуы 
Зæлинæмæ...» 
— Дзæрæхмæт!.. 
— Хъусын дæм, ме ’фсымæр. 
— Цæмæн ныззарыдтæ ахæм æнкъард зарæг? 
— Мæ аххос нæу, Барсæг, мæ зæрдæ мæм дзуры афтæ... Си- 
дзæрæн алы æрх, алы лæнк, алы къардиу дæр у сау ингæн! 
Изæры хæдзармæ куы ’рцыдысты, уæд сын Госæ хъарм хæ- 
ринаг сæ разы фынгыл æрæвæрдта. 
— Уæхи дæр ма фæллайын кæнут, мæ зæрдийæгтæ. Нæ бирæ 
бинонтыл куынæ тыхсæм. Уæ зарынмæ мæ зæрдæйы маст атайы. 
Мæ уæнгтæ фæрог вæййынц. 
Бæстæ æхсæвы сау нымæты бын æрныгъуылд. Дзæрæхмæт 
æмæ Барсæг бадтысты сæ уаты æмæ хæрзныллæг хъæлæсæй ны- 
хас кодтой: 
— Мæ иунæг æфсымæр, уалдзæг куыд рæсугъд кæны, афтæ 
мæ зæрдæ та æнкъард, æрхæндæг. Зæлинæйы уарзондзинад мын 
210 

мæ зæрдæ æгъатырæй судзы сындзын арты. Æнæ Зæлинæ мын 
цард зындон у! 
— Тынг зын у мæнæн дæр дæ зæрдæйы маст, фæлæ... 
— Хъуамæ фæцæуон Чеселтгоммæ. 
Æвиппайды цыма фæрссаджы рæзты исчи æрбаивгъуыдта, ахæм 
аууон ацахстой цыппар цæсты. Стæй сæ хъустыл ауад цæйдæр уынæр, 
цыма къулыл йæхи хафгæ, фæсхæдзары ’рдæм баивгьуыдга. 
Лæппутæ джихкаст кæнынц фæрссаджы ’рдæм. Æппын æрæ- 
джиау Дзæрæхмæт сдзырдта мæтгæнæджы хъæлæсæй: 
— Мæ уæнгтыл цыма æнæуынгæ сау бæттæнтæ тыхсы, Бар- 
сæг, афтæ мæм дзуры мæ зæрдæ! 
— Уый цытæ дзурыс? Тас ницæмæй у! 
— О, æвæццæгæн, дыкъахыг цуанон, — тыххудт бакодта Дзæ- 
рæхмæт æмæ йе ’рфгуытæ кæрæдзимæ сæхи æрбайвæзтой. 
Æнæфсис Гарсо уыцы ’хсæв нал рацыд лæппуты фæрссаджы 
цурæй, æргъæвст цъиуау, нынныгъуылд æмæ дзæбæх хъуыста 
лæппуты ныхæстæ. Куы бамбæрста хъуыддаджы æцæгдзинад, 
уæд йæ сау зæрдæйы цины денджыз раивылд. Сау æхсæв ын 
сæурайсомы хуры тын фестад. Æвиппайды Дзæрæхмæты алы- 
варс фыдбылызы къултæ амайын райдыдта, цæмæй æгъатырæй 
ныууæй кæна Дзæрæхмæты. Фæлæ ма иу хатт Гарсойы æнæфсис 
зæрдæйы, дыдзы рухсау, ферттывта ахæм хъуыды: лæппутæ кæ- 
рæдзи бирæ уарзынц, тугæй æфсымæртау. Уыцы кæйдæр дзæгъæл- 
зады зындзинад фенгæйæ, нæхи лæппу йæхи мæлæтмæ ратдзæн. 
Гъе уыцы хъуыды ма йын йæ рохтыл фæхæцыд. Фæлæ тугмондаг 
лæджы хъуыдытæ сау зæрдæйы ныццæнд сты. Мулчы монц æппæ- 
тыл дæр фæуæлахиз æмæ æнæфсис Гарсо цины улæфт скодта: 
«Не ’фсин дæ хъаны хаст кæны, кæйдæр дзæгъæлзад, фæлæ 
дын дæ тугæй мæ царды зилгæ куыройы донмарæнмæ бафтау- 
дзынæн æмæ цырддæр ныззилдзæн...» 
Райсомæй Гарсо рахызт сæ хæдзары къæсæрæй. Арвыл йæ цæст 
ахаста, стæй фæстæмæ баздæхт. Госæ уæларынг лæууы æмæ нæмы 
хыссæ. Гарсо йæм хинæйдзаг каст бакодта æмæ йæм дзуры: 
— Ацы дыууæ боны куынæ зынон, уæд-иу мæм уæ зæрдæ ма 
’хсайæд, — æмæ бавнæлдта йæ дарæс кæнынмæ. 
Йæ сау бухархуд йæ сæрыл æрсагъта. Æркаст йе ’взист бæр- 
цытæм. Йæ гæрзтыл йæ армытъæпæн æруагъта æмæ йæхинымæ- 
ры хинæйдзаг худт бакодта. 
Госæ йæ цæстытæ арынгмæ ныццавта, афтæмæй йæм фæсус 
хъæлæсæй сдзырдта: 
— Уыцы лæппутæм куы фæкæсис, дзæгъæлы хæтын дзы ни- 
цæмæн хъæуы! 
— Уыцы лæппутæ, уыцы лæппутæ, — фæзмæгау сдзырдта Гар- 
со. — Цал лæппуйы дын ис? 
Госæ йæ хыссæимæ архайын фæуагъта. Дурзæрдæ Гарсойы 
дзырдтæ йын йæ зæрдæ, тæвд æфсæйнагау, басыгътой. Сæрымагьз 
тасдзинады хъуыды фæрæхуыста. Арынджы уæлхъус сагъдау аззад 
иу уысммæ, уый фæстæ мæтгæнæджы хъæлæсæй сдзырдта: 
211 

— Цымæ дæ риуы адæймаджы зæрдæ ис æви уазал дур? Дæ 
зæрдæ та куыд бакуымдта ахæм дзырдтæ зæгъын. Æви мын Бар- 
сæгæй Ахмæтæй хъауджыдæр кæй нæй, уый дын марг у!.. 
— Дзæрæхмæт æй куы хонынц, не ’фсин, — загъта ма Гарсо 
æмæ фæцæуæг къæсæры ’рдæм. 
Гарсойы дзырдтæй нынниудта Госæйы сæрымагъз. Ныррыз- 
тысты йæ уæнгтæ æмæ йæ цæстыты раз сыстад Дзæрæхмæты 
хъизæмайраг царды фæндаг. 
Æхсæв йæ барты бацыд. Ныхъхъус, ныссабыр бæстæ. Мус- 
къел æмæ Гарсо бадынц дзаг фынджы уæлхъус. Алæг сæ дæллаг 
фарс карз арахъæй дзаг кæны сыкъатæ. 
— Æгайтма нæ абæрæг кодтай, — дзуры æнкъард хъæлæсæй 
Мускъел. — Мæ цины дæр, мæ хъыджы дæр æз дæуæй стыр 
ныфс æвæрын. Фæлæ мæ цæугæ хох, мæ лæугæ мæсыг куы ра- 
фæлдæхт знаджы цæфæй, уæд нæм кæй нæ фæзындтæ, уый мын 
уæлдай зындзинад уыди. Ау, уый цæй лымæндзинад у, гормон! — 
иу уысмы бæрц йæ дзырд фæурæдта Мускъел æмæ сæ дыууæ 
дæр сæ цæстытæ асæрфтой. 
Æппынæрæджиау Гарсо аразгæ æнкъард хъæлæсæй сдзырдта: 
— Уайдзæфы аккаг дæн æнæмæнг, мæ ныфсы хæстæг, фæлæ 
уымæй фыддæр, зындæр бауромæн хъуыддæгтæ фехъусдзынæ 
амæй фæстæмæ. 
Цыма йæ зæрдæ бауынгæг, уыйау схæкъуырцц кодта, йæ хи- 
нæйдзаг цæсгом йæ армытъæпæнтæй амбæрзта, йæ сæр нынкъуы- 
ста, дæндæгты къæс-къæс райхъуыст, ныууынæргъыдта. Кæд йæ 
цæстытæй цæссыг нæ хауд, кæд зæрдæйы 4рхæндæгдзинадæн йæ 
фæд дæр нæ уыд, уæддæр фыдзæрдæ Гарсо йæхи афтæ дардта, 
цыма уысмæй-уысммæ йæ цæссыгтæ асæрфы. 
— Дæ раны æндæр исчи ис, — дзуры тугмондаг Гарсо кæрæф 
Мускъелæн, уæд мын йæ цæхх, йæ кæрдзын нал бахæрын кæнид! 
— æмæ та ныууынæргъы. Мускъелы раз йæхи афтæ æвдисы, цыма 
йыл бæстæ ниуы, дуне уынæргъы. 
— Цы хабар у, ме сиахс? — фæфæлмæндæр Мускъел, — уымæй 
фыддæр, зындæр бауромæн ма цы фендзыстæм? — цыдæр знæт 
цæстæнгасæй бакаст Гарсомæ.. 
Уый йæхинымæры сдзырдта: 
«Саг фæрæтмæ æрцыд. Ныр мын фадат ис, цæмæй, Госæйы 
ирæдмæ цы сыгъзæринтæ рауæлдай кодтон, уыдон фæстæмæ раз- 
дахон». 
— Цы джихтæ кæныс, ме сиахс, æви мыл дæ зæрдæ худы, 
Бедзетимæ æгъдауæй кæй бафидыдтон, туг сæ кæй райстон, уый 
тыххæй? Æмæ Бедзетæн сæ мард сæ мыггаджы уæлмæрды дæр 
куынæ ’рцыд ныгæд... 
— Уый тыххæй у, гъе, мæ судзгæ маст, мæ дудгæ сагъæс дæр! 
Ехх, фæлтау!.. 
212 

— Арвы цæфæй уæлдай не ’мбарын, ме сиахс, афтæ тынг дын 
цы хæры дæ зæрдæ? 
— Мæ зонд талынгтæ кæны... Нæ зонын, цы ’гъдауæй дæм æй 
бадзурон. Мæ дзырдтæ дæ зæрдæйыл сæмбæлдзысты æви дæ, 
хæхтæ, къæдзæхтыл хойгæ, дард ахæсдзысты. Йæ сæр нынкъу- 
сЫу йæ дæллагбыл йæ дæндæгты ’хсæн нылхъивы. — Цы цæсго- 
мæй ма æрлæууыдтæн дæ разы, мæ разагъды каис. Фæлæ мæ 
аххос нæу, ныббар мын... Дæ иунæг хо дæ туджджынæй йæхи- 
цæн хъæбул сарæзта... 
Цыма арв ныннæрыд æмæ Мускъелы æрцавта, уыйау ныр- 
рызтысты йæ уæнгтæ. Йæ цæстытæй масты цæхæртæ акалд. 
— Дæ дзырдтæй мæ зæрдæ цыма туджы малы фæдæлдон... 
Уый æцæг æнæбауромгæ стыр фыд куы у! 
— Дæхи фæуром, мæ каис, фæлæ дын зæгъон бæлвырддæр, 
уыцы æнæхæдзар Дзæрæхмæт удæгас у. Дæ хо йæ хъаны хаст 
кæны. Дарæсы хуыздæр, хæлцы дзæбæх — æппæт дæр æййафы 
мæ хæдзары. 
— Æмæ ды та цы цæстæй кæсыс уыцы æбуалгъ дудгæ бонмæ?! 
— Мæнæн æй сусæг кодта дæ хо, фæлæ иунæг Хуыцауы фæн- 
дæй æппæт дæр раргом... 
Алæг сæм джихкаст кодта, йæ цæсгом-иу мæрдвæлурс аци, 
зæрдæйы риувæйнæг-иу рацæйтыдта. 
— Ауай, лæппу... ауай æмæ фæдзур Созан æмæ Саламджеримæ... 
Алæг цырд къахдзæфтæй рахызт къæсæрæй. 
Мускъел къæхтыбынæй ныууынæргъыдта. Зæрдæйы маст фы- 
цы тынгæй-тынгдæр. Зонд тартæ кæны, йæ цæстытæ сонт æрттывд 
фæкодтой: 
— Уый куы зыдтаин, мæ мад залиаг калм ныййардта, уæд æй 
хæрзчысылæй скъуыхтæ кодтаин! 
Гарсойы зæрдæйы дуар уæрæх байгом Мускъелы ныхæстæй. 
Хинæйдзаг хъæлæсæй сдзырдта: 
— Цард афтæ арæзт у, мæ ныфсы каис, æмæ адæймаг нæ 
фæзоны, сомбон æм цы фенхъæлмæ кæсы, уый. Бирæ тæссаг 
фæзилæнтæ дзы ис... Æппæт дæр аразын хъæуы зонд æмæ арæх- 
стæй. 
Гарсо Мускъелы фыдбылызы куыроймæ доны бæсты туг уагъ- 
та, цæмæй йын Мускъелы бирæ мулкæй бантыса атона кæнын. 
Дуар байгом, къæсæрæй æрбахызтысты Созан, Саламджери 
æмæ цалдæр лæппуйы, се ’ппæт дæр уыдысты гæрзифтонг. Сæ 
хæд фæстæ æрбахызт Алæг дæр тарæрфыгæй. 
Бадынц Дзыгъойты мыггаджы хъæбатыртæ Мускъелы хæдза- 
ры. Бадынц æмæ туджы тæрхæттæ кæнынц Дзæрæхмæты амары- 
ны тыххæй. Бирæ æнæтæригъæддзинæдтæ æмæ мæлæтхæссæг 
хъуыдытæ райгуырд сæ зæрдæйы. 
Æппынæрæджиау Мускъел фæхъæр кæны: 
— Худинаджы къæйтæ æмæ дуртæ æрфæлдæхт мæ сæрыл, мæ 
мыггаджы хъæбатыртæ. Уыцы худинаджы къæйтæ фæйнæрдæм 
213 

хауынц фæзгъæргай æмæ дзы бахъахъхъæнут уæ сæртæ... Нæ 
зонын, цы уын зæгъон, маст мын баууылдта мæ зонд! 
— Уæдæ йæ æз зонын, мæ каистæ, — йæ бандонæй фестгæ, 
дзуры Гарсо æмæ ма, сыкъайы цы арахъхъ уыд, уый ахуыпп 
кодта. Сыкъа кæстæрмæ авæрдта. — Кæрæдзимæ байхъусæм, мæнæ 
хъæбатыртæ, тæрхоны фарн ма сафæм, гормæттæ. 
— Мæ мулк æмбисыл адих кæндзынæн дæуимæ, ме сиахс, 
æрмæст мын фадат ратт, цæмæй уыцы æнаккаджы тугæй басæт- 
тон мæ дойны! 
Сæр нынкъусы Мускъел. Армытъæпæнтæ ацахсынц карды фис- 
тон. Цæстытæ æвдисынц тугмондаг æнгас. 
— Стыр лæвæртты тыххæй уæм нæ фæзындтæн, мыййаг, мæ 
каистæ, фæлæ цæмæй худинаджы хæдон раласат, уæ туджджы- 
ны тугæй ныхсат уæ худинаг, гъе уый тыххæй фæзындтæн. 
— Зæгъ, цы нын амоныс, не сиахс! — æрбаппæрста Алæг йæ 
дзырд, æмæ йæ цонджы хæцъæфтæм дæндагæй фæлæбургæ, фæ- 
хъæр кодта! — Кæрдихгай йæ скæнын хъæуы, лæппутæ, цæмæ ма 
у нæ каст?!. 
— Дæхи фæуром, лæппу, акæс дæ алыварс, нæ зын мыггаджы 
зын у. Уыдонæн дæр нæу æнцон, — йæ фырты ныхас аскъуыдта 
Мускъел. 
— Ай-гъай, нæу нын æнцон! — фæзæгъы Созан æмæ йæ бадæ- 
ны базмæлы. 
— Нæ лæппуимæ, — уый æз уæ хæрæфыртæй зæгъын, — æхсæ- 
вæй-бонæй сæ кæрæдзийæ нæ хицæн кæнынц. Сæ иуы зын иннæ- 
мæн, топпы цæфау, æнæбауромгæ зын у. Гъе уый мидæг ис зама- 
на! Фæлæ æз æппæт тыхтæй бацархайдзынæн, цæмæй... Æниу 
æй мæхæдæг дæр скъуыхтæ кæнин уыцы дзæгъæлзады, фæлæ 
уымæй уæ судзгæ маст нæ фæсабыр уыдзæн! 
— Нæ кæрдты комыл хъуамæ ссара йæ мæлæт! — фæхъæр 
кæны Созан. 
— Гъе æмæ мæ дзырды сæр дæр уый тыххæй куы у, — цыдæр 
хин, кæлæн хъæлæсыуагæй та сдзырдта Гарсо. — Æз бацархай- 
дзынæн, цæмæй нæхи лæппуйы исты ’фсонæй фæхицæн кæнон, 
æмæ уæд хæрзæнцонæй уæ туджджын бафтдзæн уæ къухты. 
Тæрхон ахицæн. Æртæ боны фæстæ Дзыгъойты хъæбатыртæ 
гæрзифтонгæй хъуамæ ныххæццæ уой Чысангоммæ. Бихъа- 
рыхъæуы уæллаг фарс хъæды афснайой сæ бæхтæ æмæ æнхъæлмæ 
кæсой Гарсойы фæзындмæ. 
Зæрæхсид цадæггай тайын райдыдта. Скæсæнырдыгæй арвыл 
фæзынд иунæг стъалы æмæ йæ цæст сылваз ныкъуылд кодта, цыма 
йæ уарзоны йæхимæ сайдта. Уалынмæ арвыл амыты-уымыты ра- 
зындысты къаннæгдæр стъалытæ. Мæргътæ сæ зарынæй банцады- 
сты. Хъæугæронæй нал хъуыст фæсивæды хъæлæба. 
Гарсоты кæрты æмбонды михыл сæрбосæй баст дыууæ сау 
къобор галы. Галтæй сæ иу хуыссы æмæ зивæгæй сынæр цæгъ- 
ды, иннæ лæууы дурдзавдæй, йæ сæр гæзæмæ æруагъта: йæ цæс- 
214 

тытæ æрæхгæны, стæй та сæ æвæндонæй байгом кæны. Сæ ба- 
кастæй бæрæг у, тынг фæллад кæй сты. 
Барсæг æмæ Дзæрæхмæт æрбахæццæ сты сæ уынгмæ, сæ бæхтæ 
фæурæдтой. Дзæрæхмæт рог æргæпп ласта æмæ хъæлдзæгæй 
сдзырдта: 
— Мæ иунæг æфсымæр, абон изæрæй кæй басгуыхтæ, уый 
тыххæй дын мæ уд нывонд. Уыцы æвзист сом иу багæрахæй дзæ- 
бæх куы æрриуыгътай. Беппиты фæсивæд мæстæй бæргæ фых- 
тысты, фæлæ цы сæ бон уыд! 
— Ау, цыма мын ды къаддæр барухс кодтай мæ зæрдæ, уый 
ныхæстæ нæ кæныс. Дугъы уайгæйæ дын дæ дымгæ дæр куынæ 
’ййæфтон. 
Сæ бæхтæ æфснайыныл балæууыдысгы. Хæдзармæ куыд фæцæй- 
хызтысты, афтæ Дзæрæхмæты цæстытæ андæгьдысты дыууæ сау га- 
лыл. Исдуг сæм æдзынæг каст, уый фæстæ сæм æвæндонæй бацыд. 
Дзæрæхмæты сæрымагъзы цыма цалдæр хъамайы æмрæхуыст 
фæкодтой, уыйау ныддыз-дыз кодта: 
— Бæрæг у, мæ сæрмæ сау мигътæ кæй æмбырд кæнынц, ме 
’фсымæр, — Мускъелы галтæ сты! Ацы галты кæвдæсы хуысгæйæ, 
’рвыстон сæрдыгон æхсæвтæ, Мускъелы фосæн фыййау уæвгæйæ. 
Иу æмæ сæ дыууæ хатты не сыздæхтон хъæуысæр æртæхгæр- 
дæгмæ, — йæ тарст цæстæнгас ныссагъта галты хидæйдзаг буары. 
Æнамонддзинады сау рæхыс æртыхст мæ алыварс, æвæццæгæн... 
Карз тохы бон кæй ныккæндзæн, уый гуырысхойаг нал у. 
Дыууæ иунæджы аджих вæййынц, сæ зæрдæтæ сын æрбалвæ- 
ста иу тас, иу сагъæс. 
Æппынæрæджиау Барсæг сдзырдта: 
— Нæ мæ фæнды, мæ иунæг æфсымæр, дæ царды рухс фæн- 
даг тугæй самæхса! Дæ туджы лæсæн фенын! Фæлæ нын хъыс- 
мæт цы снывæста, уымæй лидзæн нæй. Кæд нын исчи хæст ра- 
сидт, уæд хæцгæ дæр æмæ мæлгæ дæр иумæ акæндзыстæм... Ху- 
динаг нæ сæрмæ не ’рхæсдзыстæм. 
Дзæрæхмæт йæхимæ тынгдæр æрбалхъывта Барсæджы, стæй 
къуымæй райста ссондур æмæ йæ цалдæр хатты æруагъта йæ 
карды æрттиваг фарсыл. Уый фæстæ йæ йæ хистæр æнгуылдзæй 
æрысгæрста æмæ йæ Барсæгмæ балæвæрдта. 
— Æруын ма, ме ’фсымæр... 
Барсæг исдуг йæ цæст æрхаста карды комыл, уый фæстæ йæ 
цонгæй ратыдта æрду æмæ йæ карды комыл афу кодта. Æрду 
дыууæ дихы фæци: 
— Лæджы аккаг дын у, ме ’фсымæр, — кард фæстæмæ балæ- 
вæрдта Дзæрæхмæтмæ. 
Æхсæв йæ цыды хай кодта. Лæппутæ æрхуыссыдысты сæ хуыс- 
сæнуаты. Æвиппайды фестъæлфыд Дзæрæхмæт. Акаст йæ алыварс. 
— Барсæг, цыма нæ хæдзары алыварс цыдæр змæлд ис, афтæ 
мæм кæсы! Алæ-ма æз акæсон уынгмæ. 
Фестад йæ хуыссæнуатæй. 
215 

— Барсæг, уæ, Барсæг, фынæй дæ, цы?! — æрбайхъуыст Гар- 
сойы тарст хъæлæс. 
Лæппутæ дзуапп нæ радтой. Гарсо та ногæй ’рбадзырдта. 
— Бæхтæ къæбæлбастæй суæгъд сты, цъитиджын æрхмæ куы 
сивгъуыйой, уæд... Ауай сæм, Барсæг! 
Æнæзæрдæ Гарсо архайдта, цæмæй дыууæ иунæджы фæхи- 
цæн уой сæ кæрæдзийæ æмæ, Дзæрæхмæтæн цы æгъатыр ныв 
скодта, уый йын бантыса. 
— Ныртæккæ, баба! — йæ дзаумæттæм бавнæлдта Барсæг. 
Дзæрæхмæт мæсты мидбылхудт бакодта: 
— Уый сау къобор галты цинæй срог сты йæ уæнгтæ, — йæхи- 
нымæры та загъта: «Мæ тугæй сæ балхæдта, æдзæсгом, фæлæ 
уæларвæй ме стъалыйы хай афтæ æнцонæй не ’рхаудзæн!» 
Æдде — уынæр, гæрзты хъæр. Цыдæр æмыр гуым-гуым... 
Барсæг бауад фæрссаггæронмæ, акаст, фæлæ ницы суыдта. 
Æхсæв йæ сау кæрдæн фæрссагыл бамбæрзта. Фæцыд фаллаг 
уаты дуары æмыр гуыпп, йæ уæлвæд чидæр ричъи æрзылдта. 
— Сау ингæны дуар мыл ныхгæдта уæ налат фыд, мæ хъæ- 
бултæ. Уæ тохы бон ныккодта, уæ тыхы фæхъхъау фæуон. 
— Æгадæй нын ма тæрс, Нана, цæрынæй мæлынмæ дæсныдæр 
хъуамæ уа адæймаг! — ныхъхъæр кодтой дыууæ иунæджы æмхъæ- 
лæсæй, æмæ кæрдтæ ныхситт кодтой. 
Чидæр топпы хæцæнæй дуар нырриуыгъта, ныррызтысты тар- 
вæзтæ. Дуар фегом. 
— Гъæтт, æдзæсгом, нал фæцæудзынæ! — æрбайхъуыст Алæ- 
джы мæсты хъæлæс. Фæцыд гæрах. 
Гарсо уый куы базыдта, Барсæг Дзæрæхмæтимæ баззад, уæд 
цæф арсау фæбогъ кодта. 
— Дæхи ахибар кæн, лæппу, уыцы дзæгъæлхæтæг, тугамæх- 
сты тыххæй дæхи ма фесаф! 
— Мæ фыд, мæнгард, тугмондаг дæ ды! Хъæбулы ард дæ фæ- 
дыл æфтыд фæуæд! 
Хæдзармæ ’рбабырстой Алæг, Саламджери æмæ цалдæр гæр- 
зифтонг адæймаджы. Нынниудтой æндон кæрдтæ. Хъæуы уын- 
гæй куыйтæ сæмбу кодтой. Тæссаг, мæлæтхæссæг хъæртæ сарæх 
сты, æндон кæрдтæ цæхæр акалдтой. 
Дзæрæхмæт æмæ Алæг кæрдтæй хæцгæ хæдзары рæбинаг 
къуыммæ баивгъуыдтой. 
Алæг цыдæр уæззау уынæргъд ныккодта. Нæ баурæдта Дзæ- 
рæхмæты карды æрцъыкк. Исдуг хъендурау лæугæйæ аззад, стæй 
размæ фæцудыдта, æрхауд тугæй уымæл зæххыл, цалдæр хатты 
ма йæ цæстытæ фæирд кодта, йæ галиу къухæй тугæйдзаг зæхх 
æрцавта æмæ йæ уд систа. 
Дзæрæхмæт кардæлвæстæй йæхицæн фæндаг хъуамæ айгæр- 
стаид Барсæджы ’рдæм, фæлæ уыцы рæстæджы фæзынд Мус- 
къел топпæргъæвдæй. 
— Ныр та мын кæдæм фæцæудзынæ, тæригъæддаг! 
216 

— Уæ, лæджы фыдхор Мускъел!.. Сау калмæн йæ хос сау 
мгслæт! 
Гæрах анæрыд. Дзæрæхмæты дамбацайы тæвд нæмыг батыд- 
га Мускъелы риувæйнæг æмæ чъылдымæй ахызт. Тугмондаг Мус- 
къел ма тарвазмæ бæргæ фæлæбурдта, фæлæ цæстытæ атартæ 
сты, йæ сау туг фемæхст йæ риуæй, æрхауд къæсæрыл. 
— Чысаны ком тугæй байдзаг, мæ цæугæ мæсгуытæ, уæ фæхъ- 
хъау фæуон!.. Кæд ма уæ цæнгтæ кард уромынц, уæ цæст топпы 
кæсæн æвзары, уæд уæ бирæгъ фыды скъуыхтæ кæнут, йæ фыд 
ын куыйтæн акалут! — Госæ йæ цонджы фыдтæм фæлæбурдта 
дæндагæй. 
Дыууæ иунæджы мæлæтæй царды ’хсæн фидар ныллæууыды- 
сты, сæ кæрдты тохы цæхæртæ судзынц талынг хæдзары. 
Барсæг банкъардта йæ уæнгты судзгæ рыст, кард уæззау кæ- 
нын райдыдта. Цонг йæ коммæ нал кæсы. Сæр нынкъусы. Рай- 
хъуыст дæндæгты мæсты хъыррыст. Ныхъхъæр кæны: 
— Мæ тугисæг æфсымæр, Дзæрæхмæт... Мæ тых асаст!.. Мæ 
цæстытæ тартæ кæнынц! — акаст дуары ’рдæм, сæурайсом, цыма 
æххуысмæ фæзынд, уыйау гæзæмæ рухсы тыитæ ’рбаппæрста 
дуарæй. Барсæджы цæстытæ ацахстой æлгъаг Гарсойы. Барсæг 
цыдæр сдзурынмæ хъавыд, фæлæ туг хъæлæсæй фемæхст, тых- 
хæйты ма сфæрæзта: 
— Мæ фыд! Хъæбулхор! — хæрз сындæг йæхи ’руагъта зæх- 
хыл. Дамбацайы хæцæн ’рбалхъывта йæ тых-йæ бонæй. Гарсо 
багæпп ласта Барсæджы цурмæ, схæцон ыл, куыд загъта, афтæ 
гæрах анæрыд. Гарсо, æмбыд кæлдымау, адæргъ сау зæххыл. — 
/Елгъаг у дæ цуры амæлын!.. — йæ фæстаг тыхтæй ма ныхъхъæр 
кæны. — Мæ туджы алы æртах дын тыхы хос, мæ иунæг æфсы- 
мæр! 
— О мæ цæугæ мæсыг Барсæг, дæ карды тохы цæхæртæ мын 
мæ зæрдæйы арт куы суагътой! — афтæ дзургæ басырдта Дзæ- 
рæхмæт Саламджерийы. Кардæй йæ æрриуыгъта. 
Саламджерийы рахиз цонг, æрдæглыг бæласы цонгау, фæзæ- 
бул. Галиу къухæй ма бæргæ февнæлдта дамбацамæ, фæлæ йæ 
Дзæрæхмæт дыккаг хатт æрриуыгъта, æмæ размæ ахауд. 
Дзæрæхмæт йе ’фсымæры тохы хъæртæ куынæуал хъуыста, 
уæд тарст цæстæнгас ахаста йæ алыварс. Къулгæрон Барсæджы 
хаудæй куы ауыдта, уæд йæ уæнгтæ ныррызтысты. 
— Мæ иунæг æфсымæр Барсæг, сæрæй мæ иунæгæй ныууагъ- 
тай! — Барсæджы мард буар ныхъхъæбыс кæнынмæ куыд хъа- 
»ыд, афтæ йыл Созан æмæ ма ноджыдæр æртæйæ, сау халæттау, 
сæхи ныццавтой. Сæ иу дамбацайæ бахсынмæ хъавыд Дзæрæх- 
мæты. Созан фæхъæр кодта: 
— Маргæ нæ, Быдзег, сбæттын æй хъæуы, нæ мæрдтæн æй 
удæгасæй ныффæлдисæм. 
Дзæрæхмæты уæнгтыл æртыхст, сау калмау, сау синаг. Йæ галиу 
Цонгæй туг фæцыд. Стугцух æмæ йе знæгтæн бантыст йе сбæтгын. 
217 

Мæй стылд хохы фæстейæ æмæ йæ фæндаг дардта ныгуылæны- 
рдæм. Æртæ барæджы схæццæ сты Кърозы уæлвæзмæ. Цыппæрæм 
бæхы саргъыл сау нымæты бьга Дзæрæхмæт бæстытæй. Йæ галиу 
фарсыл йæ туг лæдæрсы æмæ бæхы фарсыл хъæбæр кæны. 
Фæллад бæхтæ, сæ сæртæй æркув-æркувгæнгæ, зивæгæй 
исынц сæ къæхтæ, сæ фындзыхуынчъытæй сæ комы тæф кæлы 
фæздæгау. Раззаг барæг йæ бæх фæурæдта æмæ ’рхызт. Иннæ 
дыууæ барæджы дæр сæ раздзоджы бафæзмыдтой. Сау нымæты 
бын уæнгбаст адæймаг базмæлыд. Йæ былтæ дæндæгты ’хсæн 
нылхъывта. 
— Ух, цъаммæрттæ! Зонын æй, цæрдтæй мæрдты ’хсæн кæй 
дæн, фæлæ æгады мардæй нæ мæлын. Знæгтæй райстон мæ туг, 
фæлæ, æлгъаг Созан, ды!.. — Дзæрæхмæт дæндагæй фæлæбуры 
сау синагмæ. 
Созан цæхгæр фæзылд цонгбаст адæймаджы ’рдæм. Дзæрæх- 
мæты хъусыл æрсæрфта хъама. Хъус æрхауд зæхмæ. Хъусы рæ- 
бынæй туг фемæхст. 
— Гъе, уæуу-уæй, гъе, æдых Созан, уæнгбаст лæджы хъус 
ракæнын æнахъом саби, йе æдых сылгоймаджы бон дæр у! — 
Дзæрæхмæт æнæввæрсон худт бакодта. 
— Дзæгъæлы фыдудæй марæм нæхи, Созан. Ацы налатæн йæ 
сæр Къæбысты рæсугъд Зæлинæйæн хуынæн ахæссæм! — сæр- 
бæрзондæй фæзæгъы Быдзег. 
Исдуг се ’ртæ дæр æнæдзургæйæ алæууыдысты. 
— Раст у дæ хъуыды, тынг раст! — йæ къухы кард ферттывта 
Созанæн æмæ йæ Дзæрæхмæты хъуырыл авæрдта. 
Карды ком синагыл ’рбауад, фæлыг æмæ йæ кæрæттæ фæй- 
нæрдæм ахаудтой. Дзæрæхмæты цæнгтæ суæгъд сты. Гъа... къух 
гæзæмæ базмæлыд, рахиз къухæй ацахста Созаны хурх. Къухæн- 
гуылдзтæ æрцытау ныссагъдысты хурхы уадындзты. Уый схыр- 
хыр кодта, ацархайдта кард бæрзонд сисыныл, фæлæ йæ тых 
асаст, цæстытæ дзагъыр, тæригъæддаджы хуыз равдыстой. 
— Гъе хъæбатыр Созан, уый хæрисгард куы дарыс дæ фар- 
сыл, — афтæ дзургæ кæд галиу къух цыфæнды æдых уыди, уæд- 
дæр андæгъд хъамайыл, тугцух æнгуылдзтæ ’рбалхъывтой хъа- 
майы фистон: 
— Мæ сæр Зæлинæйæн... Дæ уæнгтæ — сау сынтытæн... — 
Дзæрæхмæт хъама ныссагъта Созаны тæнты, уый тæригъæддаг 
уынæргъд ныккодта æмæ æрфæлдæхт. 
Дзæрæхмæт кардæлвæстæй Быдзеджы ’рдæм куыд фæзылд, 
афтæ гæрах анæрыд. Дзæрæхмæт йæ риумæ февнæлдта, размæ 
акъахдзæф кæнын нал баци йæ бон, хъама фехста æмæ Быдзе- 
джы агъды фæлмæны ныссагъд. 
— Мæ къæхтæ мæ коммæ нал кæсынц, холыхор Быдзег, фæлæ 
мæ æвыдæй нæ фæцæуыс... — Ныдздзойтæ кодта, бæхы æгъдæн- 
цоймæ ма февнæлдта. Нæ йæ фæндыд зæхмæ йæхи ’руадзын. 
Исдуг йæ цæстытæ джихкаст кодтой Чеселты хæхты ’рдæм. Чи 
218 

\\я> зоны, адзалы къæсæрыл æрлæугæйæ, йæ зæрдæйы цы хъуы- 
ды февзæрд... «Зæлинæ», зæгъгæ, ма фæхъæр кодта æмæ сын- 
дяеггай æрхауд. Ахицæн цардæй. Хæхтæ айстой Дзæрæхмæты 
хъæлæс: «Зæлинæ!» «Зæлинæ!» — нæргæ ацыд. Хохы алы лæнк, 
алы скъуыд дæр æнкъард хъæлæсæй дзырдта уыцы ном, фæлæ 
йæ зæлтæ нал фехъуыстысты Дзæрæхмæтмæ. 
Цилджынхъæуы Дзыгъойты Мускъелы кæрты уыдис стыр 
змæлд. Цъус фалдæр уынджы астæу Дзыгъойты хъал фæсивæд 
хъазт сарæзтой æмæ кафыдысты, зарыдысты. Кæрты хъуыддаг- 
гъуызæй рауай-бауай кодта Мускъелы ус Сыртион. Куы-иу фæ- 
сивæды ’рдæм фемдзаст, куы та-иу Цъамадыхъæуы ’рдæм акаст. 
Цалдæр сылгоймаджы фæкъорд сты суадоны цур æмæ сусæг 
уынаффæ кодтой. Дардæй бакæсгæйæ, адæймаг æнæбафиппайгæ 
нæ фæуыдаид, Дзыгъойты мыггаг цыдæр циндзинадмæ кæй 
æнхъæлмæ кæсы. Фæлæ уыйхыгъд тар æмæ æрхæндæг хуыз æвды- 
стой Бедзетæ æмæ Къæбысты фæсивæды цæсгæмттæ. 
Хъæвдын бады сæ уынджы, йæ къæдз лæдзæгыл йæ уæз æр- 
уагъта æмæ каст сау зæхмæ. Цардæфхæрд зæрдæйы цыдæр тæс- 
саг хъуыдытæ, æмбырд кодтой. 
— Дæ бон хорз уа, Хъæвдын! 
Æнæнхъæлæджы уынæрмæ Хъæвдыны хъуыдыты зилдух æр- 
байсæфт. Сагъæс фæпæррæст кодта зæрдæйæ, фæлмæн дзырдты 
уынæр асырдта Хъæвдыны уæнгты рис, йæ зæрдæйы удхар, гæ- 
зæмæ мидбыл бахудт, базмæлыд йæ бандоны æмæ сдзырдта: 
— Кæй бон у, уый хорзæх дæ уæд, Гæмси, дæ рын бахæрон, — 
йæ худ йæ сæрæй сисгæ йын арфæ ракодта æмæ йæм бахатыд: — 
Æрбад, дæ хорзæхæй. 
Иудзæвгар æнæдзургæйæ абадтысты, уый фæстæ Хъæвдын 
цыдæр æрхæндæг хъæлæсы уагæй афæрсы: 
— Уыцы бонкалдтæ цы систой, Гæмси, зæххыл куынæуал лæу- 
уынц, арвмæ куы хауынц. 
Гæмсийы æрфгуытæ цæстытыл æруæз кодтой. Фыдæхы цæс- 
тæй акаст Мускъелты ’рдæм. Дзыгъойты фæсивæды уындæй, цыма 
йæ зæрдæйы арц фæсагъд, уыйау суынæргъыдта: 
— Сæ бон ныккалæнт æмæ мæ иунæг чызджы тæригъæд сæ 
фæдыл æфтгæ фæцæуæд. Æхсæв-бонмæ фынæй нæ кæны. Хъæв- 
дын, дæ рын бахæрон... Йæхи марыныл лæууы. 
— Æрцæуынц, æрцæуынц! — æрбайхъуыстысты Дзыгъойты 
фæсивæды цины хъæртæ. 
— Цымæ чи ’рцæуы, Гæмси? 
— Æмæ сын чи цы зоны, дæ рын бахæрон. Фæлæ Созантæ та 
Цымæ кæй къæхтыхъæрмæ симынц! 
— Никуы фехъуыстай, Гæмси, ахæм æмбисонд: цы карк йæ 
бадæны нæ бады, уый рувас хæссы. 
— Бирæгъты амæттаг сæ Хуыцау фæкæнæд, мах тæригъæдæй, 
нæ уæзæг нын тугæй самæхстой. 
219 

Хъæвдын æмæ Гæмси дарддæр кодтой сæ ныхас. Раст уыцы 
рæстæджы Пацъайы цæугæдоны ’рдыгæй фæхæрд кодтой дыууæ 
барæджы, комы фахсыл къæдз-мæдзы фæндагыл суадысты. Хъæу- 
мæ куы ’рбахæстæг сты, уæд барджытæ Дзыгъойты фæсивæды 
’рдæм сæ ных сарæзтой. Хъазты уæлхъус сæ бæхтæ фæурæдтой. 
Хъазт фæкъуырма. 
Барджытæй сæ иу фæхъæр кæны: 
— Ауайут, Къæбысты Зæлинæмæ фæут хæрзæггурæггаг: хъæ- 
батыр Дзæрæхмæт, зæгъ, сæрæгас, сæрбæрзондæй æрхæццæ! 
Ныццин, зæгъ, кæн, ныццæгъд, зæгъ, дæ фæндыр. 
Фæсивæд джихкаст кæнынц Быдзеджы фæлурс цæсгоммæ. 
Уый йæ рахиз къах æрбайста бæхы сæрты, афæлвæрдта бæхæй 
æрхизын, фæлæ агъды цæф зæрдæ ныррæхуыста, фæсивæдæй 
йæм цалдæр лæппуйы бауадысты, æристой йæ бæхæй. 
Зæлинæ тарстхуызæй æрлæууыд хъазты кæрон. Зæрдæ хойы 
риувæйнæг. Уæнгтæ ризынц гæды хъæдау, йæ фæндыр æрхауы 
йæ къухæй. 
— Цин æрцыди, Дзыгъойтæ! Зæлинæ, Къæбысты разагъды 
чызг, ныртæккæ дæхи цæстæй фендзынæ дæ амонд! — фæхъæр 
кæны Быдзег æмæ иу лæппуйы йе ’нцой æрбалæууын кодта. Бæхы 
фæсарцæй райхалы рифтаг æмæ та фæзæгъы. — Æрцæгъд-ма, 
Зæлинæ, дæ фæндырæй, æркаф Дзæрæхмæтимæ. 
Зæлинæйы цæстытæ тартæ кæнынц. Сонтау æрзилынц хъаз- 
ты зиллачы, тагъд-тагъд сулæфы, зæрдæ агуры Дзæрæхмæты, 
зонд фæливæнтæ кæны. Цæстæнгас цыргъ бырауау ныззылд ту- 
гæйдзаг рифтæгты. 
Хъæуы адæм æрбамбырд сты. Хъазтæй дæрддзæфгомау æрлæу- 
уыдысты Хъæвдын, Гæмси æмæ цалдæр ацæргæ лæджы. 
— Цымæ цы стыр фыд æнхъæлмæ кæсы нæ уæзæгмæ? — рай- 
хъуыст Хъæвдыны мæтгæнаг хъæлæс. 
— Æмдзæгъд, лæппутæ, Къæбысты разагъды сиахс кафы! — 
фæхъæр та кодта Быдзег, æмæ хъазты зиллачы астæу зæххыл 
авæрдта Дзæрæхмæты сæр тугамæхстæй. 
Зæлинæ бацыд хъазты зиллакмæ. Исдуг дзагъыргаст кæны 
сахъгуырд Дзæрæхмæты сæрмæ. Райхъуыст адæмы йе-йе. Фæн- 
дыр æрхауд Зæлинæйы къухтæй. Фелвæста Дзæрæхмæты сæр, 
йæ риумæ йæ нылхъывта, стæй базыр-зыр кодта æмæ æдзæмæй 
зæххыл æрфæлдæхт... 

ТУДЖЫХИД 
Хъæрмуст изæрмилтæ бæзджынæй-бæзджындæр кодтой игæрахст 
гуымбылау. Рындзыхъæуы фаллаг фарс бæрзы къохæй изæры уд- 
дзæф дардмæ скъæфта фæсивæды хъæлдзæг худт. Хатт-иу ныййазæ- 
лыд топпы гæрах. Къохы кæрон хъæуы ’рдыгæй ис стыр тулдз бæ- 
лас, цыма барæй фæхицæн бæрзы къохæй æмæ йæ сæрбæрзонддзи- 
пад æвдыста, уыйау хæрдмæ фæцыд æмæ йæ къабæзтæ уæрæх бай- 
тыгъта. Ацы стыр тулдз бæласы бынмæ арæх æрбамбырд вæййынц 
хъæуы фæсивæд, æмæ хъазт саразынц, куы та сын бацайдагъ вæййы 
милмæ ’хсын. Алчи дæр сæ фæтырны йæ арæхстдзинад равдисынмæ. 
Гъе æмæ та иуизæр æрæмбырд сты Бæрзойты фæсивæд стыр 
тулдз бæласы бын æмæ, чи кафгæ кодта, чи та йæ дамбацайæ 
милмæ ’хста. 
Уыцы изæр, иннæ хæттытау, Бæрзойты Хитъайы фаззон чыз- 
джытæ хъазты нæ уыдысты. Сæ ныййарæг мад фæрынчын æмæ 
ма сæ хъазт æндæвта, цы! 
Æхсæв йæ сау нымæт æрæмбæрзта хъæуыл. Æппæт дæр æрса- 
быр, фæлæ комы хохаг знæт цæугæдон йе ’нусон зарæг нывæста. 
Хъæуы дæллаг кæрон, ныллæг хæдзары раз ставд тæрскъуыды- 
рыл бады ацæргæ лæг, мæйы фæлурс рухсмæ дзæбæх зыны йæ 
урсхæццæ зачъе. Лæг йæ армытъæпæнтыл æруагъта йæ сæр, йæ 
рæмбынкъæдзтæ уæрджытæм сбыцæу кодта æмæ йæ цæстæнгас 
ныссагъта зæххы. Бæргæ йæ фæнды, сыста йæ бадæн къуыды- 
рæй, бацæуа хæдзармæ æмæ æрлæууа йæ рынчыны уæлхъус, 
фæлæ йын ирон æгъдау йæ уæнгтæ ныббаста къуыдырмæ. Цæ- 
виттон, йæ цардæмбал Цыбырон арыны рынчын уыди. 
Бады Хитъа, бады, æмæ тасдзинад ныррæхойы сæрымагъз, 
цæстытæй акæлы судзгæ цæхæр, куы та зæрдæмæ абырсы цард- 
бæллиц хъуыды æмæ Хитъайы сагъæсты уаргъ фæрогдæр вæййы. 
Хъæуы сылгоймæгтæ уынгты дыууæрдæм кæнынц. Акæсынц Хи- 
тъайы ’рдæм, фæлæ йæм ничи ницы сдзуры, цыма сын фæндаг 
бакъуындæг, уыйау сисæмбондгæрæтты хъавгæ баивгъуыйынц 
уынгмæ æмæ бахизынц Хитъайы хæдзармæ. Хитъа сæм кæсгæ нæ 
кæны, фæлæ зæрдæйæ æппæт дæр хаты, æнкъары... Афтæ йæм 
кæсы, цыма сылгоймæгтæ зæххыл нæ, фæлæ йын йæ зæрдæйы 
уидæгтыл цæуынц къахæй. Тасдзинады æууæлтæ тынгдæр ра- 
221 

зынд Хитъайы цæсгомыл. Æрфгуытæ цæстыты сæрмæ ауыгъдæй 
баззадысты. Ныхы æнцъылдтæ, мæллæг галы фæрсчытау, тынг- 
дæр разындысты. Армы тъæпæнтæ фæтымбыл сты. Зæрдæ тас- 
дзинады дзæбугæй хойы риувæйнæг. 
Хигьайы дыууæ хистæр чызджы, фаззон хотæ Залмæ æмæ Зал- 
мыссæ сæ ныййарæг мады тыхстдзинадæй сæхицæн бынат нал! 
арынц. Æнкъардæй алæууынц уынджы æмæ та цæхгæр фæзилынц, 
хæдзары онг бацæуынц, сæ мад йæ зындзинадæй фервæзт æви нæ, 
зæгьгæ. Æмæ куы базонынц æвгъæдгæс устытæй, нæма, зæгъгæ, 
уæд сæ зæрдæйы рис фæтынгдæр вæййы. Хæмпус рустыл ставд 
цæссыгтæ æрфæд кæнынц. Æвзонг зæрдæтæ схæкъуырцц кæнынц. 
Мæй дзæвгар стылд фæлурс арвыл. Хитъа йæ бадæныл баз- 
мæлыд, арф ныуулæфыд, акаст йæ алыварс æмæ йæм афтæ фæ- 
каст, цыма йыл æппæтдæр марой кæнынц, æгæрыстæмæй сау 
къæдзæхтæ дæр. 
Цæвиттон, Хитьа æмæ Цыбыронæн фæд-фæдыл авд чызджы рай- 
гуырд. Хистæр дыууæ чызджы Залмæ æмæ Залмыссæ — фаззæтгæ. 
Дыккаг бон хур стылд æгæрон арвы цъæх денджызы. Хохæй 
хохмæ тын анывæста. Мæргътæ мин хъæлæсæй зарыдысты. Сау 
суадæттæ сын фæсус хъæлæсæй хъырныдтой. Дидинвæлыст 
фæхстæ хуры тынтæм тæмæн калдтой. Алы хъулон хуыз æвдыс- 
той. Сæрдыгон райсомы уындæй, дидинджыты тæфæй адæйма- 
джы зæрдæ хъæлдзæг кодта. Рындзыхъæуы цæрджытæй куы- 
сынмæ ничи ацыд. Хуыцаубон уыд, æмæ мæсыджы фарсмæ ны- 
хасы æрæмбырд сты. Дардмæ хъуыст сæ хъæлдзæг уынæр. 
Хитъа ныхасы нæ уыди. Йæ сагъæссаг хъуыдытæ йæ хъæуы 
дæллаг кæронырдæм ахастой. Абон райсом Зæринæйæ куы 
фехъуыста, зæгъгæ, Цыбырон тыхстдæр у, уæд йæ зæрдæ нык- 
кæрзыдта, нуæрттæ суынæргъыдтой.. 
Æнæхъæн æхсæв хъæрзгæ, уынæргъгæ арвыста Цыбырон. Йе 
’нцъылдтæ рустыл æнæвгъау тылдысты хиды ’ртæхтæ. Сисæм- 
бондыл банцой кодта тарстзæрдæ лæг. Кæсы хъуынамбæрзт дур- 
тæм, фæлæ йын æгомыг дуртæ ницы дзурынц. Хитьайы сагьæсты 
уаргъ фæуæззаудæр. Цардæфхæрд буарыл цыма мæлдзыджытæ 
æгъатырæй разгъор-базгъор кæнынц, уыйау хæргæ рызт кæны æга- 
сæй йæ буар. Уынæргъæгау йæхи афæрсы: цымæ куыд уыдзæн 
Цыбыроны хъысмæт? Цы йæм æнхъæлмæ кæсы, цард æви адзал? 
— О иунæг Хуыцау, не ’фсин дæ фæдзæхст. Йæ сыгъдæг уд 
ын адзалы дзæмбытæм ма ратт! — сдзырдта æмæ йын йе уæнгтæ 
цыдæр æнæуынгæ тыхтæ ’рбалвæстой сау рæхысæй, йæ мидбы- 
нат базмæлыд. Тасдзинады хъуыдытæ йæ сæ сау базыртыл хæс- 
сынц размæ, фæлæ, кæдæм, уый йæхæдæг дæр нæ зоны. 
Ныр æртыккаг бон, удисæг рынчынау, хуыссы Цыбырон йæ 
уаты. Йе ’нцъылд цæсгом цикъæйау ныффæлурс. Тагъд-тагъд улæ- 
фы, хъæрзы, уынæргъы. Хатт йæ цæстытæ байгом кæны. Джи- 
хæй фæкæсы цары сæгæйдзаг фæйнæджытæм, уый фæстæ тарст 
222 

цæстæнгас разилы хæдзары талынг къуымты, цыма сын фæстаг 
хæрзбон кæны. 
Мæнæ йæ разы æрлæууыдысты йæ дыууæ фаззон хъæбулы: 
Залмæ æмæ Залмыссæ. Исдуг джихкаст кæнынц сæ ныййарæг 
мады низæфхæрд цæсгоммæ, уый фæстæ Залмæйы нарст цæсго- 
мыл æртылд къуыбар цæссыгтæ. Йæ фидауцджын æнгуылдзтæ 
зыр-зыр кæнынц фыртæссæй. Залмыссæ, цыма цавддур фестад, 
уыйау æнæзмæлгæ лæууы йæ ныййарæджы уæлхъус. Цæстытæй 
цæссыг нæ хауы, фæлæ судзгæ цæссыг зæрдæйыл æмбæлы. 
— Уый циу, гормæттæ, уæ зæрдæ куыд комы цардæгас ный- 
йарæгыл судзгæ цæссыг калын? — бауайдзæф сын кодта Цыбы- 
роны уæлхъус бадæг ацæргæ сылгоймаг. 
— Ма кал судзгæ цæссыг, Залмæ, дæ нывонд фæуон. Рынчы- 
ны зæрдæ ма тыхсын кæ! — ныллæг хъæлæсæй йын загъта Зæ- 
ринæ æмæ йæхи зæрдæ дæр бауынгæг. Йæ дæллаг был йæ дæн- 
дæгты ’хсæн нылхъывта. 
Цыбырон йæ цæстытæ байгом кодта. Джихæй нымдзаст йæ 
хъæбулы сау цæстытæм, бæрæг уыди, цыдæр сдзурын æй кæй 
фæнды, фæлæ йæ не сфæрæзта æмæ йæ мæллæг рустыл æрлæ- 
сæн кодтой уæззау цæссыгтæ. 
Æризæр. Хитъа сæ кæрты дæллаг кæрон сисæмбонды цур 
цыдæртæ архайы. Хъуына дуртæ райс-байс кæны; къухты 
æнгуылдзтæ адæргæй ризынц фæндыры лæмæгъ хъистау. Тарст- 
зæрдæ лæг йæхæдæг дæр нæ зоны, зондцухау куыд райс-байс 
кæны æмбонды дуртæ. Хитъайы ныртæккæ сисæмбонды мæт, 
мыййаг, нæй. Йæ разы цъæхфæнык куы фестид сисæмбонд, уый 
дæр æй бафæндид. Йæ цæстыты раз февзæры йæ цардæмбал, 
цыма йæм исдуг йæ мидбыл фæхуды, цыдæр рæвдауæн дзырдтæ 
йæм скæны. Хитъа йæ архайын фæуадзы. Æдзынæг кæсы сау 
зæхмæ, æмæ йæ цæстытыл ауайы тæссаг ныв. Цыма сау калм 
фæбыры хæдзары къæсæры сæрты. Къæсæрæн фæмидæгæй, цыма 
йæ хъустыл ауад Цыбыроны тæссаг цъæхахст: 
«Кæм дæ, нæ лæг, маргджын калм мæ куы фæхæры!» 
Фестъæлфыд тарстзæрдæ Хитъа. Цыма йæ фынæйæ райхъал, 
уыйау йæ цæстытæ аууæрста. Йæ тугдадзинтыл цыма цæхæр 
ауагъдæуыд, уыйау цъæх арт суагътой. Зæрдæ сдудыдта, ныххоста 
риувæйнæг. Йæ къухы цы дур уыд, уый æвæндонæй æрхауд 
зæхмæ. Хитъа арвмæ скаст æмæ æрхæндæг хъæлæсæй сдзырдта: 
— Бон фæци... Хур аныгуылд... Йæ тынтæ ахаста йæ фæдыл... 
О иунæг Хуыцау, уый ма уæд Цыбыроны царды фæстаг бон, йæ 
фæстаг хуры тын, йæ царды фæстаг изæр! — ахæм хъуыдытимæ 
ныхасы куыд балæууыд Хитьа, уый йæхæдæг дæр нæ рахатыд. 
Авд боны дæргъы ныхасы æмгæрон нал ацыд Хитъа. Авд боны 
дæргъы йæ цардæмбал цардæй мæлæты ’хсæн карз тохы ныллæу- 
уыд. Ныр æй Гобос тар мылазон цæсгомимæ куы федта, уæд æм 
бахатыд, цæмæй, йæ дæллаг фарс цы афтид бадæн дур уыд, ууыл 
æрбада, фæлæ, Хитъайæн кæм æмбæлд, уым æрбадт æмæ дæл- 
223 

уæзæй сулæфыд. Ныхас та ногæй йæ донвæдыл фæраст. Хитъ- 
амæ афтæ зынд, цыма уый ныхасы уынаффæмæ нæ хъусы, фæлæ 
мыдыбындзытæ гуыз-гуыз кæнынц йæ алыварс. 
Æвиппайды Хитъаты уынгæй æрбайхъуыст скъуыдтæ уынæр. 
Ныхас фескъуыд. Зæронд Гобос йæ сæрыл схæцыд, йæ дæрзæг 
армытъæпæнæй цыма хураууон арæзта, уыйау æй ныхы бын 
æрфгуытыл авæрдта. Акаст Хитъайы кæрты ’рдæм. 
Хитъа йæ бадæн дурыл бандзыгау, тасдзинады æнкъарæн сæ- 
рымагъз ныррæхуыста. Кæд, мыййаг, байсæфтæн... 
Дымгæ Хитъаты уынджы ’рдыгæй ’рбаскъæфта ахæм дзырдтæ: 
«Мацы дæ загъдæуæд, уæртæ æнæнтыст чызг!» 
Уæдмæ ныхасы адæмы уæлхъус, тыхулæфтгæнгæ, æрлæууыд 
сыхæгты фынддæсаздзыд чызг Зæрихан. Йæ цæсгом сæууон ху- 
рау худт. Йæ цæстытæй цины цæхæртæ калд. Йæ тыхулæфт 
фæурæдта, айхъуыст ныхасы уæвджытыл йæ цины хъæлæс. 
— Хæрзæггурæггаг! Хæрзæггурæггаг, нæ мыггаг... Цииы ха- 
бар... Цыбыронæн дыууæ... дыууæ лæппуйы райгуырди!.. 
Айда-а... Цины хъæртæн, арфæйы дзырдтæн нал уыди кæрон. 
Зæронд Гобос базмæлыд йæ бадæн дурыл, йæ худ йæ сæрæй 
сисгæ, скаст арвмæ æмæ айхъуыст йæ нæргæ хъæлæс. 
— О иунæг Хуыцау, мах дæуæй бузныг, Хитъайы рæдауæй 
барæвдыдтай, — фæкаст кæстæрты ’рдæм æмæ хъæлдзæгæй сдзыр- 
дта. — Марадзут, лæппутæ, цины гæрах ныййазæлын кæнут!.. 
Мыггаджы хъæбатыртæ сæ дамбацатæм февнæлдтой, фæлæ 
уæдмæ ныхасы фаллаг фарсæй Михайы дамбацайы хъæр кæмттæ 
ныццарыдта. 
— Уый уын ноггуырдты цытæн! — загъта мидбылхудгæ Миха 
æмæ йæ дамбаца хуымпъыры нывæрдта. 
Иу диссаг уыд Хитъамæ бакæсын. Куы йæ куыстуарзаг ар- 
мытъæпæнтæ фæтымбыл вæййынц, куы та йе ’нгуылдзтæ кæ- 
рæдзи мидæг каубийæгау акæны. Хатт цæстыхаутæ кæрæдзийыл 
андæдзынц, æмæ цыма æнустæм бафынæй вæййы, уыйау æдзæм, 
æмырæй бады. Фæлæ зæрдæ, æгъатыр зæрдæ хойы риувæйнæг, 
цыма æддæмæ ратонынмæ хъавы. Фæнды йæ, фæраст уа нарæг 
уынгты, смидæг уа хæдзары, ныхъхъæбыс кæна, рагæй фæстæмæ 
кæмæ бæллыди, уыцы ноггуырдтæн, фæлæ уый фадат нæ лæ- 
вæрдта ирон æфсарм. 
Хитъайы салд, æфхæрд зæрдæ стæфст йæ ноггуырдты цинæй, 
цыма царды æгъатыр сау рæхыс ныссаста, æмæ йæ бирæ дудгæ- 
бонты уаргъ йæ уæхсчытæй ахауд. Цыма абонæй фæстæмæ цард- 
цух, æхсарцух нал уыдзæн æмæ Хонеты мыггаджы хъæздыг Бур- 
тузæн æххуырсты нал хæтдзæн, йæ туг нал сысдзæн Буртузы 
куысты, афтæ йæм фæкаст. 
— Æрцу-ма, хъæбул, æмæ дын ныхъхъæбыс кæнон! — йæ 
цæнгтæ уæрæх байтыгъта Гобос, — Зæрихан æфсæрмхуызæй ба- 
уад мыггаджы хистæры цурмæ, исдуг йæ разы алæууыд, уый 
фæстæ зæронд дадайы хъæбысмæ йæхи баипæрста. — Мæнæй 
дын хæрзæггурæггаг цыллæ къабайаг, хъæбул... 
224 

Кæстæртæ цыма мыггаджы хистæры дзырдмæ кастысты 
^нхъæлмæ, уыйау райхъуыст алырдыгæй, æмæ йын чи хæрдгæ 
’ндæхтæ, чи алдымбыдтæ, чи зæлдаг кæрдæн ныббаста. Иудзыр- 
дæй, Бæрзойты цинæн кæрон нал уыд. Ныр цыма се ’хсар фæ- 
фылдæр, сæ тых фæдывæр, афтæ сæм фæкаст. 
— Хорз кувæджы куывд дыл æрцыд, Хитъа, дæ рын бахæрон, 
куывд, нæртон куывд æмбæлы нæ рафæлдисæг, нæ Майрæмы 
хайæн, — дзырдта хъæлдзæгæй зæронд Гобос. 
Хитъайы цæсгом хурау худти. 
— Мæ хæдзары муртыл нæ бацауæрддзынæн, уæ рын бахæ- 
рон, кæдмæ ма мæ хъæуынц! — æхсызгонæй дзуапп радта Хитъа 
æмæ акаст сæ уынджы ’рдæм. Цæстæнгас йæхи æруагъта къæсæ- 
ры рахизæныл. 
Уæртæ цыма хæдзары къæсæрæй рахызт дыууæ сахъгуырд 
лæппуйы. Сæ дыууæ дæр — уæнгджын, бæзæрхыг, фидæрттæконд, 
гæрзифтонг. Фаззæттæ худынц сæ мидбыл, сæ фердæхт — уæн- 
дон, фидар, ныфсхаст — сæ бакаст. Сæ фæдыл къæсæрæй рахызт 
сæ ныййарæг мад Цыбырон. Исдуг циндзæстæй кæсы йæ дыууæ 
хъæбулмæ. Уый фæстæ йæ цæнгтæ уæрæх байтыгъта æмæ сæ зæр- 
диаг хъæбыс ныккодта. Фаззон æфсымæртæ, хъæлдзæг мидбыл- 
худгæйæ, кæсынц сæ уарзон ныййарæг мадмæ. Дзурынц ын: 
«Мауал тыхс, гыцци, ныр, царды згæ рæхыс сæтгæ, бырсдзы- 
стæм цардмæ, амондмæ!» 
Бонтæ сæ цыды хай кодтой. Къуыритæ мæйты ивтой. Хитъа 
æмæ Цыбырон сæ фаззон фыртты цинæй арвы милтыл сæхи 
асæрфтой, фæлæ иузамана уый уыди, æмæ Цыбырон цыдæр мæл- 
лæг хаста. Хъæуы сылгоймæгтæ-иу донисæны куы фембырд сты, 
уæд-иу мæтгæнæджы хъæлæсæй дзырдтой кæрæдзийæн, хуыл- 
фæй фгенизджын, зæгъгæ. Гъе фæлæ цы æнамонддзинады низ 
ныссагъта йæ сау дзæмбытæ Цыбыроны хуылфы, уый иунæг 
Хуыцауы йеддæмæ ничи зыдта. Цыбырон сцола, йæ урс дада- 
литæ-иу йæ мæллæг уадултыл, бæлоны саст базыртау, æрхауд- 
той. Цæсгом тасдзинады хуыз æвдыста. 
Йæ чызджытæ йæ агайын ницæмæуал уагътой, уæлдайдæр та 
хистæр чызджытæ Залмæ æмæ Залмыссæ. 
Иуахæмы Цыбыроны цæсгомыл туджы дадзинтæ ахъазыд. Йæ 
уæнгтæ фæрогдæр сты. Бинонты цинæн нал уыди кæрон. Ныр сæ 
иыййарæг мад фервæзт йæ тæссаг низæй, зæгъгæ, ныр авдæны 
сабитæ хуыздæр, фылдæр банкъардзысты мады рæвдыд, йæ хъарм 
узæлд. Æгас хъæубæстыл айхъуыст: комбæсты фидыц, рæдау 
æфсин Цыбырон сфæстинон, сдзæбæх. 
Гъе æмæ сабиты райгуырдыл дыууæ мæйы куыд сæххæст, 
афтæ иу хуыцаубонмæ бамгъуыд кодтой: Хитъа уый размæ йæ 
хæдзардарæг галтæй иу снывонд кодта йæ фаззон фыртты цæ- 
рæнбонты тыххæй. 
Æгас комбæсты адæм æнхъæлмæ кастысты уыцы бонмæ. Æгас 
15 Бназырты Димитр 
225 

Чеселтгомы адæмæй алкæй дæр фæндыд Хитьайы цины фынгыл зæр- 
диаг арфæтæ ракæнъш, скувьш фаззон гуьфдгы цæрæнбонты тыххæй. 
Хуры зынгцалх стылд хохы фæсчъылдымæй. Æнусон цъититае 
æвзистау сæрттывтой. Хохы ’рдыгæй уддзæф фаг улæфыд æмæ 
бæлæсты сыфтæртæ сусæг ныхас кодтой. Бæстæ ради. Æхсæр- 
дзæнтæ се ’нусон зарæг нывæстой. Сау суадæттæ сын ныллæг 
хъæлæсæй хъырныдтой. 
Бæрзойты Хитъайы кæртæй дардмæ хъуыст цины хъæлæба. 
Хитъа æмæ Цыбырон рог змæлыдысты, цыма сæ азты уаргъ 
фæкъаддæр, фæлæ Цыбырон цыдæр тыхулæфт кæй кодта, уый 
алчи дæр хатыд. Фæсхæдзар цæджджинаг аджы фыхт галы фыд. 
Хæдзары дæллаг фарс мæнгагъуысты стыр гæрзты сау бæгæны 
’нхъызт сæрсæргæнгæ. 
Сыхаг хъæуты цæрджытæ æд хуынтæ цыдысты. Бæрзойты 
Хитъайы уынджы-иу æрлæууыдысты, зæрдиаг арфæтæ-иу ракод- 
той Хитъа æмæ Цыбыронæн æмæ-иу сылгоймæгтæ сæ хуынтæ 
балæвæрдтой къæбицгæстæм. 
Фæссихор Хитъаты кæрты адæм дывæлдахæй рабадтысты. Сæ 
разы бæрæчетæй йедзаг фынгтæ зæхмæ тасыдысты. Нард фæх- 
сынтæ хуры тæвд тынтæм афтæ тынг стæвд сты, æмæ сæ сой 
суадонау лæдæрст фынгтыл. Галы нард фыд къуыдырфыхæй дур- 
дзæндтау лæууыд фынгтыл. Уырдыглæуджытæ куывддонты цу- 
рæй къæбицмæ тыннывæндæгау кодтой. Стыр гарзæй къæртатæм 
кодтой сау бæгæны æмæ сæ фынджы цурмæ хастой. 
Фынг йæ куыст кодта. Зæронд Гобос бадт фынджы сæр хис- 
тæры бандоныл æмæ хъæлдзæгæй гаджидаутæ уагъта. Иуахæмы 
йæ армы тъæпæныл хæрдмæ схæцыд. Куывддонтæн сæ цины хъæ- 
лæба фескъуыд. Хистæры дзырдæн æгъдау лæвæрдтой. Мыгга- 
джы хистæр сыстад йæ бадæнæй. Йæ къухты уыд дыууæ стыр 
дзæбидыры сау бæгæныйæ седзагæй. Анæрыд йæ нæргæ хъæ- 
лæс. Фаззон гуырдты цæрæнбонты тыххæй гаджидау азæй кодта 
хистæртæй кæстæрты ’рдæм. Уастырджийы зарæг ныййазæлыд. 
Чындзытæ уырдыг слæууыдысты. Зарæджы зæлтæ уддзæф 
скъæфта хæхты ’рдæм æмæ æхсæрдзæны сæртæг зæлтимæ иу 
кодтой. Уалынмæ бадты астæуæй фæпæррæст ластой æйтты за- 
рæджы зæлтæ. Анæрыд къæрццæмдзæгъд. Цæрæнбоны гаджидау 
йæ фæдыл дæлæмæ-дæлæмæ тыхласæгау кодта гъæйтты зарæ- 
джы зæлтæ. Райхъуыст сыхырнаты уынæр. Цыбырон, цыма, йæ 
мидбынат бандзыг, уыйау лæууыд сылгоймæгты фынджы уæл- 
хъус. Йæ цæстытæй калд цины цæхæр, фæлæ цæсгом йæ фæлурс 
хуыз нæ аивта. Иуахæмы Зæринæ бауад Цыбыронмæ. Исдуг ын 
йæ цæсгомы тæссаг хуызмæ тæригъæдгæнæджы цæстæй каст, уый 
фæстæ йын хатыркурæджы хъæлæсæй афтæ зæгъы: 
— Цыбырон, ауай æмæ дæ сабиты арæвдау. Ацы адæм уыдон 
тыххæй цин кæнынц... Ауай-ауай, мады узæлд сабитæн хуры ты- 
нау адджын куы у! 
Цыбырон йæ мидбыл бахудти, йæ къухы цы бæгæныйы нуа- 
зæн уыд, уый æрыдзаг кодта бæгæныйæ æмæ афтæ зæгъы: 
226 

— Сылгоймæгтыл ацин кæнон. Ацы рæгъ ахæццæ кæнон кæ- 
ронмæ, — æмæ йæ афарста: — Кæд, мыййаг, нæ кæуынц? 
— Кæугæ... фæлæ сæ барæвдауын хъæуы, — загьта лæгьстæ- 
гæнæджы хъæлæсæй Зæринæ æмæ ма цыдæр зæгъынмæ хъавыд, 
фæлæ уæдмæ сæ уæлхъус æрбалæууыд сыхæгты чызг Зæрихан. 
— Цыбырон, Солтан æмæ Солтанбег афтæ, ардæм, дам, ра- 
уай, — æмæ хъæлдзæгæй бахудт. 
Цыбырон æмæ Заринæ фæрсæджы цæстæнгасæй кæрæдзимæ 
бакастысты. Зæрихан зæрдиагæй ныххудт. 
— Æз ахæм нæмттæ æвæрын нæ фаззæттыл, — æмæ йæ мид- 
бынат скафæгау кодта. 
— Дæ амонды фæхъхъау мæ сæр! — хъæлдзæгæй загъта Цы- 
бырон æмæ ныхъхъæбыс кодта чызгæн. 
Ацы нæмттæ хистæрты хъусты бацагътой, æмæ райхъуыст цины 
хъæртæ: 
— Солтан æмæ Солтанбеджы цæрæнбонты тыххæй ногæй га- 
джидау! 
Цыбырон йæ рæгъ ахæццæ кодта кæронмæ. Йæ цæстыты раз 
цыма бæстæ разилы, афтæ йæм кæсы. Расыг адæймагау, цудты- 
тæгæнгæ, змæлы. Уæнгтæ ихæнрызт кæнынц. Тых асаст. Йæ амо- 
нæн æнгуылдзæй басидт йæхимæ Зæринæмæ: 
— Зæринæ, мæхиуыл мæ зæрдæ хорз нал дарын. Мæ уæр- 
джытæ слæмæгъ сты. Хатыр уæ курын, уæ хорзæхæй, къæбиц 
уæ къухты, кæм цы ис, уый зонут. Æппæт дæр цæстуарзонæй 
æмæ рæдауæй дæттут адæмæн. Æз ауайон хæдзармæ, сабиты дæр... 
Цыбыронæн йæ хъысмæты стъалы кæны нымæг. Хуылфы, 
цыма топпы тæвд нæмыг ацæуы, уыйау дудгæ рыст кæны. Цæс- 
тытæ атар вæййынц. Иудзырдæй, сау мæлæт, сау калмау, æртыхст 
Цыбыроны алыварс. Куы хуыссæныл йæхи ’руадзы, куы дыууæ 
авдæны ’хсæн æрбады ныллæг бандоныл. 
Зæринæ æмæ цалдæр сылгоймаджы бадынц Цыбыроны уæл- 
хъус, фæнды сæ исты куы баххуыс кæниккой тыхст сылгойма- 
гæн, фæлæ ницы сæ бон у. Æвиппайды Цыбырон цыдæр тарст 
хъæлæсæй, уынæргъæгау сдзырдта: 
— Мæ хуылфы цъæх арт судзы. 
Йæ цæстытæ цыдæр тæссаг æртгывд фæкодгой... ус, кæлгæ бæла- 
сау, æрхауд йæ хъæбулты авдæнты ’хсæн. Сылгоймæгтæ йæм фев- 
нæлдгой, хъуамæ йæ хуыссæны æрæвæрдгаиккой, фæлæ сæм Цыбы- 
рон скаст лæгьстæгæнæджы цæстæй, райхъуыст йæ тыхсаст хъæлæс: 
— Афтæ мæ уадзут, уæ фæхъхъау... — æмæ къуыбарцæссыгтæ 
æртылд йæ тугвæлурс цæсгомыл. Иæ къухтæ тыххæй систа, йæ 
армытъæпæнтæ æртыхстысты авдæнты хъæдтыл. Æрбайхъуыст 
фæсивæды зарын. Цыбырон йæ цæстытæ байгом кодта. 1 æзæмæ 
райхъуыст йæ фæсус хъæлæс: — Уадз æмæ зарæнт. Цин кæнæнт 
мæ дыууæ хъæбулы цытæн. — Цæстытæ æрыхгæдта. — Райсом 
нæ уынгæй хъуысдзæн устыты хъарæг, мæ чызджыты ниуын... 
227 

Иуахæмы цыдæр дæргьвæтин улæфт скодта, армытъæпæнтæ 
базыр-зыр кодтой авдæнты хъæдтыл. Сæр риуыл æрхауд, фæлæ 
æнгуылдзтæ тынгдæр нылхъывтой авдæнты хъæдтæ. 
Нал федта йæ хъæбулты Цыбырон. Нал сыл бацин кæндзæн 
йæ рæзгæ цæджындзтыл. Адзал æй æгъатырæй æрлæууын кодта 
ингæны былыл. 
Сылгоймæгтæ сæ судзгæ цæссыг æркалдтой. Иу сылгоймаг 
сусæг хъарæг самыдта, фæлæ йæ Зæринæ фæурæдта: 
— Косон, дæ хъæбулы цæсгомыстæн, дæхи фæуром. Хистæр- 
тæн бамбарын кæнæм Цыбыроны сæфты хабар. Хъуыддæгтæ рад- 
гай кæнгæ сты: цинтæ дæр, хъыгтæ дæр! — йæ хъуыр æрбахгæд- 
та, йæ судзгæ цæссыг нынныхъуырдта. 
Зæринæ рахызт къæсæрæй. Адæмы ’хсæн цæстæнгасæй аца- 
гуырдта Михайы. Уый уыцы рæстæджы уырдыг лæууыд хистæр- 
ты уæлхъус. Зæринæ йæхинымæр батыхст. Хистæрты цурмæ ба- 
цæуын æм мæлæты зын каст, фæлæ хуыздæр фадат нал уыд 
ныртæккæ æмæ фæраст Михайы ’рдæм. Уый Зæринæйы æрхæн- 
дæг цæсгоммæ куы бакаст, уæд æй тарстхуызæй афарста: 
— Дæ хорзæхæй, цы джихтæ кæныс? 
Зæринæ йæм æддæдæр асидт æмæ йын тагъд-тагъд адзырдта 
Цыбыроны æнамонды хабар. Михайæн цыма йæ тугдадзинтæ асал- 
дысты, уыйау йæ мидбынат лæугæйæ баззад. Йæ дурын йæ къу- 
хæй ’рцæйхауд. 
— Ныр цы чындæуа? 
— Мыггаджы хистæрæн уал фехъусын кæн ацы æнамонды ха- 
бар! — фæзæгъы Зæринæ, — æмæ фæцæуæг Михайы цурæй. 
— Лæппу, уым цы бандзыг дæ, æви нæ адæмæн лæггады сæр 
нал хъæуы? — ацахстой Михайы хъустæ Гобосы хъæлæс. 
Уый уайтагъд февзæрд Гобосы уæлхъус, Исдуг æнæдзургæйæ 
алæууыд, уый фæстæ æнкъардæй дзуры зондджын хистæрмæ. 
— Бандзыг дæн, дада, бандзыг. Мæ тугдадзинты ихджын дон 
ацыд! — йæ хъусы йын бадзырдта сау хабар. 
Гобосы зæрдæ ныккæрзыдта. Михайы дзырдтæ йæ зæрдæмæ 
хаудтой топпы судзгæ нæмгуытау. Исдуг фæтыхст зондджын 
зæронд. Йæхи афæрсы: 
«Цы чындæуа! Сыста æмæ судзгæ цæссыг æркала?» 
Æвиппайды сæрымагъзы февзæрд æндæр хъуыды — сылгой- 
мæгты афæдзæхсын хъæуы. Сыстад, йæ дæллаг фарс бадæг зæ- 
ронд лæгæй хатыр ракуырдта, фынг уый æвджид бакодта. 
Мыггаджы хистæр æрлæууыд марды уæлхъус. Сылгоймæгтæ 
сæ судзгæ цæссыг калдтой, афтæмæй уырдыг слæууыдысты. Сæ 
сау кæрдæнты кæрæттæй сæрфтой сæ цæссыг. 
Зондджын хистæр исдуг сæргуыбырæй алæууыд марды уæлхъус, 
Гобос уыди зын ран. Уынгæй йæ хъустыл фæндыры хъæр куы ауад, 
уæд тынгдæр стыхст йæ сагъæссаг хъуыдыты. Акаст йæ алыварс, 
æмæ йæ фарсмæ Миха æмæ Адзыбейы лæугæ куы ауыдта, уæд ын 
цыма фенцондæр, арф сулæфыд æмæ фидар хъæлæсыуагæй загъта: 
228 

— Ныссæрфут уæ судзгæ цæссыг, чындзытæ! Марды уæл- 
хъус чи лæууы, уыдонæй дарддæр куыд ничима базона ацы æбу- 
алгь хабар... Хъусут, Бæрзойты фæсивæд сæ тæккæ циныл сты... 
Кæд уыди, хъарæг адæмæн байста сæ зарæг? — æмæ цæхгæр 
фæзылд. Къæсæры сæрты рахызт. 
Гобос йæхи тыххъæлдзæг дары. Йæхинымæр дзуры йæхицæн: 
«Куывды адæм ницы аххосджын сты. Æрмæстдæр иунæг Хуы- 
цау æркалдта йæ судзгæ цæхæр Хитъайы хæдзарыл, бабын Цы- 
бырон», — йæ зæрдæ бауынгæг. 
Фидар къахдзæфтæй бацæуы хистæрты цурмæ, уыдон æгъдау 
раттынц мыггаджы хистæртæн. 
Фынг йæ куыст кодта дарддæр. 
Хъæуы фаллаг фарс хъазæн фæзæй ’рбайхъуыст фæсивæды кьæрцц- 
æмдзæгъд. Фæндыры зæлтæ рæудымгæ дардмæ скъæфта. Залмæ 
æмæ Залмыссæйы диссаджы кафтмæ æркастысты хъазты фæсивæд. 
Залмæ Залмыссæйы айсы йæ разæй. Залмыссæ тæхгæ уарийау 
дардыл айвæзта йæ цæнгтæ æмæ, цыма уæлдæфы ленк кæны, 
уыйау хъазты зиллаччы аив зилы. Иу уæлдай змæлд нæ кæнынц 
уæнгтæ. Йæ къæхтæ уыцы уæздан сирд кæнынц. Залмæ лæп- 
пуйау хæрдмæ фæхауы, цилау ныззилы æмæ йæ къахфындзтæ 
æрсадзы æрц тох, зæгъгæ, анæры йæ цъæхснаг хъæлæс. 
— Мацы загъдæуа уыцы зæдæн, дæу лæппу чи нæ фæкодта! — 
хъæлдзæгæй фæзæгъы Зæрихан æмæ йæ уæздан къухтæ тынг- 
дæр æрцæвы кæрæдзийыл. 
Залмыссæ йæ мидбыл бахудт. Йæ аив дæндæгтæ ферттывтой. 
Хæрдмæ тынгдæр фæхауд æмæ цинæйдзаг хъæлæсæй загъта: 
— Лæппутæ дæр дзы ис. Мæ дыууæ рæзгæ æфсымæры цинæй 
мыл мæнæ базыртæ куы базад. Æмдзæгъд лæппутæ! — рогдæр 
æрзылд йæ хо Залмыссæйы алыварс. 
Зæронд Гобосы хъусты, цыма фæндыры зæлтæ нæ, фæлæ 
судзгæ хъарæджы зæрдæхалæн дзырдтæ æгъатырæй рæхойынц, 
афтæ йæм кæсы. Йæ куыствæллад æнгуылдзтæ ризынц. Сæр гæ- 
зæмæ нынкъусы. Бæрæчеты гаджидау ма загъта, æмæ судзгæ цæс- 
сыг рахъуызыд цæстытæй. 
Фынг фæкъахыртæ. Хигьа, æвзонг лæппуйау, лæууыд уынджы 
дæллаг кæрон. Йæ къухы — стыр сау дурын. Фынгæй-иу чи сыс- 
тад, йæ хæдзармæ цæуыны фæндагыл чи лæууыд, уыдонæн хъæл- 
дзæгæй æгъдау лæвæрдта. 
Дардæй хъуыст расыг адæмы æмхæццæ хъæлæсæй зард. Фын- 
джы уæлхъус ма бадтысты цалдæр зæронд лæджы. Фæлæ уынгтæ 
адæмæй нæма сафтид сты. 
Гобос йæ бадæнæй сыстад, цæстытæ уæрæх æрзылдысты кæр- 
ты, басидт Миха æмæ Адзыбемæ. 
— Марадзут, фынгтæ афснайут. Цин æмæ хъыг фæрсæй-фæр- 
стæм цæуынц! — æмæ схæкъуырцц кодта. 
Адæм бандзыгау сты. Бæрзойты фæсивæд фынджы фæлхортæ 
скъæфæгау кодтой къæбицмæ. Хур акъул. Арв хъулæттæ кæнын 
229 

райдыдта. Иннæ мыггæгтæй ма Хитъаты уынджы чи уыд, уыдон 
дисы бацыдысты, Бæрзойтæ, рæдау фысымтæ уæвгæйæ, сæ куыв- 
ды фæлхортæ æфснайынмæ цы фесты, уæд та ма фынгыл искæй 
фæнды абадын, зæгъгæ. 
— Æмæ сæ уæд чи куывдгæнæг кодта... Æгæрыстæмæй уыр- 
дыглæуджыты кой дæр куынæуал кæнынц, — æрбадзырдта иу 
ныллæггомау лæг, йæ цъæх цæстытæ хин-кæлæны нысæнттæй 
уыдысты йедзаг. Уый Хонеты Буртузы хистæр фырт Газан уыд. 
Газан сбухъхъытæ кодта. Йе ’взист хъама бараст кодта æмæ, 
цух-мухтæгæнгæ, араст сæхирдæм. 
Зæронд Гобос æрлæууыд уынджы астæу. Исдуг йæ цæстæн- 
гас ныссагъта сау зæххы, уый фæстæ йæ сæрыл схæцыд, йæ худ 
йæ сæрæй систа æмæ анæрыд йе ’рхæндæг хъæлæс: 
— Æрцу-ма, Хитъа, дæ рын бахæрон! 
Хитъа йæ уæлхъус æрлæууыд. Зондджын зæронд йæ мидбы- 
наты лæууы цавддурау, судзгæ цæссыгтæ æрфæд кодтой æн- 
цъылдтæ рустыл. 
— Фидар лæуу, Хитъа... Ис дыл зын бон! — цæхгæр фæзылд æмæ 
цыдæр тарст хъæлæсы уагæй фæзæгьы. — Марадзут, лæппутæ, дуæрт- 
тæ уæрæх бакæнут. Цин æмæ хъыг фæрсæй-фæрстæм цæуынц!.. 
Нал ис нæ рæдау чындз Цыбырон! — æмæ ныббогъ кодта. 
Хæдзарæй райхъуыст устыты зæрдæхалæн хъарæг. Хитъа йæ 
сæр ныххойы тымбыл къухæй. Иронвæндаггæнгæ бацæуы хæдзармæ. 
Хитъаты уынг кæуын, æрдиаг сси. 
Залмæ æмæ Залмыссæ сæ рустæ тыдтой. Сæ сау дзыккутæ 
бындзыггай истой. 
Иуахæмы Хитьа адæмæй фæхицæн. Цыма исты агуырдга, уыйау, 
сонт ракæс-бакæсгæнгæ, бауад къæбицмæ. Тарст цæстытæ æрзылды- 
сты къæбицы къултыл. Къулыл ауыгъд дамбацайыл андзæвдысты. 
«Нæ, мæнæн цæргæйæ нал у», — сдзырдта йæхинымæр, стæй 
дамбаца райсынмæ куыд хъавыд, афтæ та йæ сабитæ йæ цæстытыл 
ауадысты æмæ уæззау, низæфхæрд рынчынау, суынæргъыдта. Йæ 
куырæты фæсрон дамбаца æртъыста. Ахызт уынгмæ. Исдуг адæмы 
бардзы ’хсæн алæууыд, фæлæ йæ цæстæй иунæг цæссыг нал хауд. 
Уæртæ хæдзары рахизæны къулгæрон бадынц йе ’нахъом са- 
битæ къулбæрзæйæ. Сæ судзгæ цæссыгæй зæхх уымæл кæны. 
Хитъайы зæрдæ ныккæрзыдта, ныууынæргъыдта. Йæ буар хи- 
дæй бауымæл, дымгæбоны бæласау, ризы. Афтæ йæм кæсы, æцæг 
ын йæ сабитæ лæгъстæ кæнынц, цæмæй сæ уæзæджы къæйыл 
бынтон сидзæр, зыбыты иунæгæй, хъæды сау халонау, æнæ «мæн 
у» зæгьæгæй ма ныууадза. 
— Цард æви мæлæт? — цыдæр тарст хъæлæсæй йæхи афарста 
Хитъа. — Нæ, уый нæ уыдзæн... Уæд мæ рæзгæ хъæбултæ та... 
Мæ сомбоны стыр ныфсы дыууæ цæджындзы сæ авдæнты, кæугæ 
æмæ ниугæйæ, куыд ныууадзон? 
Йæ зæрдыл ’рбалæууыдысты мыггаджы хистæр зондджын Го- 
босы дзырдтæ, цин æмæ хъыг фæрсæй-фæрстæм цæуынц, зæгъгæ. 
230 

Бонтæ цыдысты, рæстæг хатти. Хитъайы зæрдæмæ рухсы таг 
иикæцæй калди. Цæсгом уыцы иухуызон сау тар, сау мылазон 
хуыз æвдыста. 
Ралæууыд хосгæрдæны мæй. Хъæуы цæрджытæ сæ хосгæр- 
сты койты бацыдысты. Ныхасмæ арæх нал цыдысты. Уыйхыгьд 
сæ уыгæрдæнты фæдисонæй архайдтой. 
Хур арвы къуырфы быгъдулæг кодта. Йæ фыцгæ тынтæ дзæ- 
нæтон хæхтæм калдта. Зæхх къонайы артау æндæвта. Бæстæ ради, 
худти, æгæрыстæмæй айнæг къæдзæхтæ дæр сæ мидбыл худтыс- 
ты, нымæг æрттывд кодтой. Цъититæн сæ цины цæссыг фемæхст. 
Цыхцырджытæ фестадысты. Пацъайы цæугæдон авгау ныррæсуг 
æмæ йæ быны лыстæг хуыртæ зындысты. Цыдæр сусæг цины 
хъæлæбагæнгæ, дурты ’хсæнты тындзыдта арф кæмтты дæлæмæ. 
Иуизæр фæскуыст Хитъа йæхи æруагъта сæ кæрты бадæн къуы- 
дырыл. Исдуг йæ цæстæнгас æрзылд нарæг уынджы, фæлæ цæ- 
уыл бацин кæна, ахæмæй йæ цæст куы ницæуыл схæцыд, уæд 
арф ныуулæфыд, йæ сæр армытъæпæнтыл æруадзгæ, рæмбынкъæдз- 
тæ уæрджытæм фæбыцæу сты. Бады цардæфхæрд лæг. Бады 
æмæ йæ сæрымагъзы мин тæссаг хъуыдыйы ныццæнд сты, сæ- 
рымагьзы тæссаг зæйы гуыр-гуырау анæрынц, зæрдæ суынæргьы. 
Фæлæ мæнæ æрхæндæг зæрдæмæ рухсы тын баскъæфта сабиты 
кæуын. Хитъа йæ сæрыл схæцыд, цыма йæ улæфт фæурæдта, 
уыйау бандзыгау. Йæ зæрдæйы гуыпп-гуыпп æм хъуыст æргомæй. 
Хæдзарæй райхъуыст авдæны сабиты кæуын. Цардæфхæрд Хитъа- 
мæ афтæ фæкаст, цыма авдæны сабитæ Солтан æмæ Солтанбег 
кæугæ нæ кæнынц, фæлæ сæ фыдæн ныфсджынæй дзурынц: 
«Бабыхс-ма, баба, цъус рæстæг, уалынмæ мах бахъомыл, бай- 
рæздзыстæм æмæ дын царды уæззау уаргъ дæ уæхсчытæй райс- 
дзыстæм, дæ тугсысæн куыст фæрогдæр уыдзæн». 
Хитъа, цыма йæ сабиты дзырдтæм фефсæрмы, уыйау тыхст- 
хуызæй фæзæгъы: 
— Цы кæнон, ме ’нахъом ныфсытæ! Хъысмæт мæ карзæй баф- 
хæрдта. Мæ цардбæллицц хъуыдытыл залты мит ныууарыд, æмæ 
мæ зæрдæ митзæйы бын фæци. Зæрдæйы хъæдгæмттæ судзгæ 
цæссыгæй дудынц! 
Чи йæ зоны, йæ сагъæссаджы хъуыдытæ йæ хæхтæ, къæ- 
дзæхтыл хойгæ кæдæм ахастаиккой, йæ уæлхъус Адзыбе куы нæ 
’рбалæууыдаид, уæд. Адзыбе исдуг джихкаст кодта Хитъамæ, 
цыма йын йæ алы сулæфтмæ лæмбынæг хъуыста. 
— Де ’зæр хорз уа, Хитъа! — загъта Адзыбе. 
Хитъа йæ куыствæллад армытъæпæн йе ’рфгуыты сæрмæ 
авæрдта æмæ скаст Адзыбемæ. 
— Уый Адзыбе куы дæ, дæ рынтæ бахæрон, æмæ дæ куынæ- 
уал базыдтон! Кæй изæр у, уымæй арфæгонд у, мæ хур!.. Цы 
кæнон, Адзыбе, мæ зæрдæйы хъаймæты рисæй мæ цæстытæ атар 
вæййынц æмæ, мæ разы чи вæййы, уый нал бафиппайын! Сбад, 
дæ хорзæхæй, æмæ исты ног хабæрттæ кæн... Кæд мæ мæ са- 
231 

гъæссаджы хъуыдытæ нал хурх кæниккой... Бауырнæд дæ, Адзы- 
бе, ды мæнæй кæстæр дæ. Дæ райгуырд дын дзæбæх хъуыды 
кæнын. Абонау лæууы мæ зæрдыл. Дæ фыд Хъамбол, мæрдты 
дзæнæты фæбадæд, дæ райгуырды хабар ын йæ хъусты куы ба- 
цагътой, уæд йæ дыууæ галæй сæ хуыздæр ралæвар кодта, хæр- 
зæггурæггаг æм чи фæци, уыцы лæппу... — йæ дзырд фæурæдта 
æмæ йæ рахиз къух адаргъ кодта Стыр Чеселты ’рдæм, — уæртæ 
Дзабиты Бæтæхъо, зæгъгæ, уымæн. Абон дæр цардæгас у, фæлæ 
цыдæр фæнизджын æмæ куыстæн бæзгæ нал у. Уый цæмæн зæ- 
гъын, азтæ мыл уыйбæрц нæма раивгъуыдта, æцæг æртиссæдзæй 
ахызтысты, фæлæ мын царды æвирхъау куырой мæ уæнгтæ 
æууæрды, йæ донмарæн тугæй цыма ныццæм, афтæ мæм кæсы. 
Адзыбе йæхимидæг батыхст, басагъæс кодта: 
«Ныр цы кæнон, йæ салд зæрдæмæ йын маст куыд бахæссон? 
Куыд ын зæгъон, дæ уыгæрдæн дын Хонеты Буртуз ныккарста 
æмбисы онг». 
Ницы дзуры Адзыбе. Йæ мидзæрдæйы агуры ахæм дзырдтæ, 
цæмæй йæ сыхаджы мæстæй йедзаг зæрдæ фæрогдæр кæна, фæлæ 
ахæмæй ницы ссардта, цæмæй Хитъайы талынг зæрдæмæ рухсы 
таг бахæсса. Уæд арф ныуулæфыд æмæ цыдæр мæтгæнæджы 
хъæлæсæй дзуры Хитъайæн: 
— Æппæт дæр нын хъысмæты лæвар у, æмæ быхсын хъæуы. 
Царды зынтæ сæтгæ бырсын хъæуы размæ... Карз зымæджы фæстæ 
алкæд ралæууы царддæттæг уалдзæг. Дæуæн та уыцы царддæттæг 
уалдзæг сты дæ фаззон фырттæ Солтан æмæ Солтанбег. Фырыхъу- 
лы хуызæн дыууæ хъæбулы царды фидар цæджындзтæ куы сты 
сæхæдæг, Хитъа, — йæ дзырд фæурæдта æмæ бакаст Хитъайы 
цæсгоммæ. Уымæн цыдæр æхцон мидбылхудт йæ цæсгомыл аленк 
кодта. Зæрдæ гæзæмæ базмæлыд риуы мидæг. Ныфсы стъæлфæнтæ 
ферттывта цæстыты. Адзыбейæн фенцондæр æмæ дзуры дарддæр: 
— Абоны зын сомы рухс фæндаджы райдиан у... Æнустæм та æнæ 
адзал ницы ис. Уый нæ зондджын хистæртæ фæзæгъынц. 
Адзыбейы дзырдтæм Хитъа циндзæстæй кæсы сау зæхмæ. Йæ- 
хинымæры дзуры: 
«Зонд кæстæр æмæ хистæрыл нæу. Адзыбе зондджын дзырдтæ 
дзуры. Бахъомыл уыдзысты мæ фаззон фырттæ. Уæлæ-иу фæ- 
тæны кæрæдзи фæдыл ралæудзысты æмæ сæ цæвджыты ’хситт 
хъуысдзæн уыгæрдæнæй. Кæмтты-иу ныййазæлдзæн сæ цъæхс- 
наг хъæлæсæй зард... Гъей-джиди, уæдмæ ма цардæгас куы уаин... 
Фæлæ мæнгард цард цытæ бакæндзæн, цалынмæ мæ дыууæ фыр- 
ты цæвæг хæссынхъом суой... Фыдбылыз фыдбылызы къæдзи- 
лыл баст у ацы мæнгард дунейы. Фыдбылызы райдиан, æхсæвы 
аууонау, æмдзу кæны адæймагимæ». 
Мæй стылд хохы фæстейæ æмæ йæ фæлурс тынтæ байзæрста 
хæхты бæрзæндтыл, хæхты хъæбысы цъититæ æвзистау æрттыв- 
той. Дардæй хъуыст æхсæвдзу маргъы уасын, цыма цардæфхæрд 
сыхæгтæм æхсæвиуатмæ сидт. Бадынц мæгуыр сыхæгтæ тæрс 
232 

к’ьуыдырыл фæрсæй-фæрстæм æмæ, цыма сæ дзырдты дзæкъул 
равдæлон, уыйау ныхъхъус сты, Адзыбейы зæрдæ ахст сырдау 
ямæлы риуы мидæг, цæвы риувæйнæг. Йæхи афæрсы: 
«Цы чындæуа? Нæ йын раргом кæнин йæ уыгæрдæны æвир- 
хъау хабар, фæлæ йæ уыгæрдæн цæгатырдыгæй ме ’марæн у. Абон 
уым карстон. Буртуз æмæ йæ фырттæн куы бауайдзæф кодтон, 
уаих фæуат, зæхх куынæ уромы Хитъайы тæригъæд, уæд ын йæ 
уыгæрдæны хай цæмæн кæрдут? Хуыцауы фыдæхæй дæр нæ тæр- 
сут? — зæгъгæ, уæд мæм сæ цæвджытæ фæхъил кодтой. Сæ бон- 
калд Газаи мын æртхъирæнгæнгæ афтæ: айс дæхи, науæд дæ сæр 
дæ гуырæй фæхицæн уыдзæн. Хитъаимæ, дам, нæхæдæг фидау- 
дзыстæм. Йе æхсарæй, йе æгъдауæй. Газаны дзырдтæ фæлхатт кодта 
пæхинымæры. Исты хуызы йæ зæгъын хъæуы Хитъайæн. Бæргæ 
плы кæрдæджы хал йæ фæдыл стыр фыдбылызтæ ласы, фæлæ, 
сом æрцæуинаг цы хъуыддаг у, уымæн абон æнæ сæргом нæй...» 
Мæйы фæлурс тынтæ æрхæццæ сты хъæумæ. Атыхстысты 
уæлхæдзæрттыл æмæ арæхстджынæй æрхызтысты нарæг уынг- 
тæм. Хохы ’рдыгæй уддзæф фаг раулæфыд, Адзыбейы зæрдæ- 
йæн фенцондæр, арф сулæфыд, баздæхт Хитъамæ æмæ йын хæрз- 
ныллæг хъæлæсæй загъта: 
— Уыцы уыгæрдæны тыххæй дын исты ныббастой æви?.. 
Хæдзарæй райхъуыст цыдæр нымæг, фæлæ сæртæг къæрц- 
цытæ, æндоны уынæр. Адзыбе ныхъхъус, зæгъгæ, дарддæр цы 
уыдзæн. Уыгæрдæны кой йæ цыма ’рбайрох. Хæдзарæй та рай- 
хъуыст сылгоймаджы уынæр. Залмæйы фидар хъæлæс базыдта 
Адзыбе, фæлæ уæддæр Хитъайы афарста: 
— Уый цæй уынæр хъуысы хæдзарæй ацы æнафоны? 
Хитъа уайтагьд дзуапп нæ радта. Йæ цæстæнгас зæххы ныс- 
сагъта æмæ иудзæвгар джихкаст кодта сау зæхмæ. Æрæджиау йæ 
сæрыл схæцыд æмæ мæтгæнæджы хъæлæсæй фæзæгъы: 
— Фыдрæстæг у, мæ хур. Ацы мæнгард дунейыл æгæрыстæ- 
мæй сылгоймæгтæ дæр хъуамæ хорз арæхсой кард æмæ уартæй, 
дамбаца æмæ топпæй!.. Уадз æмæ мæ зæрдæйы уидæгтæ хъару- 
джынæй тæлфой мæ талынг риуы! 
Адзыбе бамбæрста Хитъа йæ зæрдæйы уидæгтæ Залмæ æмæ 
Залмыссæйы кæй хоны. Номхæссæны чызджытæ хотыхтæй кæй 
арæхсынц, уый сæ фыдæн æмбисонды æхсызгон кæй у. Хитъа 
бакаст Адзыбемæ, уымæн йæ цæсгом цыдæр тасдзинады хуыз 
æвдыста, цыдæр мæтгæнæджы хъæлæсæй сдзырдта: 
— Уæддæр сæ гæрзтимæ архайыныл нæ хъæуы цайдагъ кæнын!.. 
Хитъа цыдæр мæсты худт бакодта æмæ афтæ зæгъы: 
— Æмæ сæ чи цайдагъ кæны. Исты сæм сдзур, уæд сæ дзуапп уый 
вæййы: цалынмæ, дам, Солтан æмæ Солтанбег байрæзой, хотыхтæ 
райсынхъом суой, уæдмæ уал мах хъуамæ арæхсæм хотыхтæй. На- 
уæд, дам, сыл рыг сбаддзæн, згæ сыл фæхæцдзæн ацы лæвар хæзна- 
тыл... Уыцы хæзна гæрзтæ нæ мыггаджы лæвар сты. Мæ дыууæ 
рæзгæ цæджындзæн сæ стыр куывды бон ралæвар кодтой... 
233 

Æхсæв йæ цыды хай кодта. Адзыбе нал фæнд кодта, йæ сыха- 
гæн зæгъа, зæгъгæ, дын дæ уыгæрдæн ныккарстæуыд. Уый фехъус- 
гæйæ, нæ бабыхсдзысты фаззон чызджытæ дæр, æмæ бæстæ ту- 
джы зæй фестдзæн. Гъе фæлæ адæймаг зæххыл хæст у, зæхх 
адæймаджы царды уидаг у, æмæ Хитъайы царды уидаг, амонды 
бындзæфхад Хонеты бонкалд Буртуз йæ фырттимæ æгъатырæй 
лыг кæны згæ цæвæгæй, цæмæй йæ царды бындур нырриза, йæ 
рæзгæ талатæ бахуыскъ, баруайой. Æмæ йын уæззау мæт æппæт 
дæр сдзурын кодта. Баздæхт Хитъамæ æмæ йын дзуры: 
— Æрдæбон дæр дæ афарстон, фæлæ мын хотыхты уынæр мæ 
хъуыды фескъуыдта... Дæ уыгæрдæны хабарæй дæ фарстон... 
Куыд бадзырдтат, цы ’гъдауæй йæ кæрдынц Хонетæ?.. 
— Цæй Хонетæ! Чи у мæ уыгæрдæнæн хицау?! — йæ астæу 
срастгæнгæ, сонтæй афарста Хитъа. 
— Уæлæ фæтæны уыгæрдæн Буртуз æмæ йæ фырттæ æмбисы 
онг æркарстой æмæ... 
Хитъайыл цыма бæстæ нынниудта, хæхтæ йыл æрфæлдæхты- 
сты, афтæ фæци. 
— Гъым-м, тугмондаг лæгбирæгьтæ, мæ сабиты тæригьæд уын Хуы- 
цау нæ ньптæдзæ кæндзæн, — райхъуыст йæ дæндæггы хъыррыст. 
— Дæ маст фæуром, Хитьа. Адæм æнæраст не сты. Раст адæм- 
ты фарн бирæ у. Мыггаджы хистæртæм æрхæсдзыстæм хъуыд- 
даджы хабар. 
— Цы ма æрхæссон хистæрты уынаффæмæ. Удæгасæй мæ куы 
баныгæдтой... Æниу, худинаджы цардæй, ныммæлын хуыздæр!.. 
Фæцыд хæдзары дуары хъæр. Сыхæгтæ сæ ныхас фæлыг код- 
той æмæ дуары ’рдæм акастысты. Хæдзарæй рахызт Хитьайы хис- 
тæр чызг Залмæ (цæвиттон кæд Залмæ æмæ Залмыссæ фаззæттæ 
уыдысты, уæддæр мады гуыбынæй рухсмæ раздæр рахызт Залмæ 
æмæ хистæры ном хаста. Залмыссæ дæр ын хистæры бартæ лæвæрдта) 
æмæ æрлæууыд Адзыбейы уæлхъус. Исдуг йе стыр сау цæстытæ 
æрзылдысты цъæх арвы риуыл, цыма æнæнымæц стъалытæ ны- 
майгæ кодта, уый фæстæ цыдæр ныфсджын хъæлæсæй фæзæгъы: 
— Уæ хорзæхæй, ацы ’хсæв æрхуыссын фæнд нæ кæнут æви?.. 
Ныр тагъд бон кæндзæн, кæсут — Æрфæны фæд кæдæм схæццæ! 
— æмæ йæ мидбыл бахудт. 
Адзыбе æдзынæг каст Залмæйы фидауцджын уæнгтæм. Дыууæ 
азы размæ дæр ма Залмæ сабийау уыди рогзонд. Ныр мæнæ йæ 
чындздзоны кары балæууыд. Залмæ асæй — рæстæмбис, нарæг- 
астæу. Стыр сау цæстыты сæрмæ къæлæс æрфгуытæ аив æрзыл- 
дысты. Тымбыл цæсгомыл сырх уадултæ адæймаджы зæрдæ сæ- 
химæ ’лвæстой. Сатæгсау дзыккутæ дыууæ быдæй аив фæсонтыл 
сæхи æруагътой æмæ йæ зæнджы хæцъæфтыл ныдзæвдысты. 
— Ацы æмбисонды чызг кæй хай фæуа, уый амонды денджы- 
зы аленк кæндзæн, — хъæлдзæгæй загъта Адзыбе æмæ мидбыл- 
худгæ бакаст Хитъайы ’рдæм. 
Хитъайы мастæй йедзаг зæрдæмæ цыма хуры тынтæ бакалд, 
234 

уыйау барухс, бафæлмæн. Адзыбейы ныхæстæ зæрдæмæ цины 
’уылæн баскъæфтой æмæ Залмæйы фидауцджын уæнгтыл йæ цæст 
:срхаста. Цины хъуыдытæ зæрдæйæ абырстой сæрымагьзмæ: 
— Хуыцау, дæуæй бузныг. Мæ хистæр чызджытæ ныр чындз- 
дзон сты. Æгъдау куыд амоны, афтæ райсдзынæн ирæд, æмæ мæ 
хæдзар цардæй фæрæвдз уыдзæн. 
— Цыма Тыджыты ’рдыгæй койтæ цæуы, афтæ мæм кæсы, — 
хъæлдзæгæй загъта Адзыбе. 
Залмæ йæ былтæ хæстæг бахаста Адзыбейы хъусмæ æмæ хæрз- 
ныллæг хъæлæсæй афтæ: 
— Сæ минæвар ма уай, уæд мыл цъындатæ æмбæлы. 
Адзыбе æргом бахудт, фæлæ ницы сдзырдта. Залмæйы уæнг- 
тыл цыма исчи тæвд цæхæр бакалдта, афтæ фæци фырæфсæрмæй. 
Йæ фыдмæ аивæй бакзст, зæгьгæ, мын кæд, мыййаг, мæ сонт дзырдтæ 
фехъуыста, фæлæ Хитьа йæхи хъуыдыты ленчытæ кодта. 
Залмæйы æфсæрмдзинады хъуыдытæ сæ рæубазыртыл хæ- 
дзары дуары ’рдæм аскъæфтой. Хæдзармæ куы бахызт, уæд фыр- 
цинæй авдæны сабитæн зæрдиаг пъатæ систа. Зæрдæ та Тхелы 
комы ’рдæм атахт æмæ йæ уарзоны агуырдта. Уæвгæ Залмæ нæма 
зыдта, чи у уыцы койтæгæнæг, кæй фырт у. Фæлæ сонт зæрдæ 
кæйдæр агуырдта, цыма йæ уындæй бафсæдынмæ хъавыд. Хитъа 
æмæ Адзыбе кæрæдзийæн хæрзæхсæв загътой, æмæ Адзыбе фæ- 
раст сæхирдæм. Хитъа ма йæ фæстæ адзырдта: 
— Мæ удæгасæй мæхи хæсджынæй нæ ныууадздзынæн уыцы 
налаты раз, кæд мын цыфæнды зын уыдзæн, уæддæр! 
Залмыссæ кæсы йæ хистæр хойы цинæвдылд цæсгоммæ, йæ цæс- 
тытæй цыма цины цæхæртæ кæлы, амонды стьæлфæнтæ сæ фертга- 
вы, афтæ йæм кæсы. Залмæ йæ армьпъæпæнæй куы Солтаны уадул 
адауы, куы та Солтанбеджы ныхыл авæры йæ армытъæпæн. 
— Æмæ уæд мæ чысыл дыууæ мадызæнæджы та, ме ’нахъом 
хотæ! — хъæрæй дзы сирвæзт. Йæ дзырдтæй, йæхæдæг дæр феф- 
сæрмы æмæ сонтау абадт дыууæ авдæны ’хсæн. 
Залмыссæ цыдæр хатыркурæджы цæстæй бакаст Залмæмæ 
æмæ йæм сдзырдта. 
— Залмæ, о Залмæ! 
— Цы, мæ дзæбæх хо?.. 
— Афтæ цæмæн зæгьыс: мæ дыууæ æнахъом мадызæнæджы та? 
Чызг йæ хойы æнæнхъæлæджы фарстмæ фæтыхст. Цæсго- 
мыл æфсæрмдзинады уылæн аленк кодта. Зæрдæ тынгдæр схос- 
та риувæйнæг. Аив былтæ кæрæдзимæ сæхи фелхъывтой. Стыр 
сау цæстыты цыдæр цины стъæлфæнтæ ферттывта. Фæлæ сонт 
хъуыдытæ, сæууон хуры тынтау, атахтысты æмæ сау суадоны 
былыл стыр къæйдурыл æрбадтысты, йæхинымæр дзуры Залмæ: 
«Ныр бамбæрстон уыцы сахъгуырд чи у. Майрæмыхъо, Ты- 
джыты мыггаджы хъæбатыртæн сæ иу. Æндæр чи хъуамæ уа... 
Æвæдза, уыимæ йæ амонд чи баиу кæна, уый дзыллæты ’хсæн 
стыр амондджынæй фæцæрид». 
235 

— Цы джихтæ кæныс, мæ хо, æви дын цалынмæ нæ рухсы бади- 
наг мадæй сомы ракæнон, уæдмæ мын дæ зæрдæйы сусæгдзинад нæ 
раргом кæндзынæ? Чи дын бакалдта дæ зæрдæмæ уарзты цæхæр. 
Кæй уындæй судзы дæ зæрдæйы уарзондзинады судзгæ арт? 
— Охх, Залмыссæ, кæд ма дæ цы ’мбæхстон... Науæд цæй 
судзгæ арты кой кæныс. Мах нырма нæхи тавæм иу къонайы 
артмæ!.. — йæ цæсгомыл сæуæхсид азæй кодта. Йæ фидауцджын 
æнгуылдзтæ гæзæмæ рызтысты. 
Залмыссæ, хъæлдзæг мидбылхудт бакæнгæ, афтæ зæгъы йæ 
хойæн: 
— Уæдæ ма мæм комкоммæ æрбакæс. 
— Залмыссæ хистæры æфсæрм дæр нал ис, æви нæ рæсугъд 
æгъдæуттæм дæ чъылдым раздæхтай? 
— Хистæры хатыр дын куынæ уаид, уæд дын де ’рбадæнтæ дзæ- 
бæх снæмин, цæмæй дæ зæрдæйы циндзинад дзурынтыл фæуаис. 
— Мæнæ-ма, мæнæ... Ахæм къæйных æнхъæл дын нæ уыдтæн. 
Исдуг чызджыты цæсгæмттыл сагъæсы уылæн аленк кодта. 
Æппынæрæджиау Залмæ ныллæг хъæлæсæй фæрсы Залмыссæйы: 
— Хъуыды ма кæныс, цалдæр боны размæ Дзедырджынкомы 
мæнæргъы тонынмæ куы уыдыстæм нæ хъæуы чызджытимæ? 
— Куыд нæ йæ хъуыды кæнын, Залмæ, цалдæр азы размæ куынæ 
уыд, мыййаг. Нæ къæртатæ хистæр æнгуылдзы стæвдæн мæнæргъы- 
тæй куы байдзаг кодтам... — æмæ та ныхъхъус сты фаззон хотæ. 
Цырагъдарæныл нæзы цырагъ фæпæртт-фæнымæг кæны, уди- 
сæг рынчынау. Фаззон хотæ ныллæг хъæлæсæй дарддæр кæнынц 
сæ ныхас. 
— Уыцы лæппу, цыма, цыдæр койтæ кæны. Уæртæ нæхи Адзы- 
бейы хъустыл цыдæр койтæ æрцыд æмæ... 
— О, хæйрæджы арв æркъуыра, — бадис кодта Залмыссæ æмæ 
йæ дзырд адарддæр кодта. — Цы æгъдауджын æмæ уæзданæй 
дзырдта уыцы сахъгуырд... 
— Кæцыйæ зæгъыс, Залмыссæ? — сонтæй афарста Залмæ. 
— Фæстаг хатт ма дын дæ чъыбылайæ мæнæргъытæ чи систа, 
уымæй. Цыдæр æфсæрмгæнæджы цæстæнгасæй дæм куы бакаст. 
Афтæ куы загъта, мæнæ, дам, ацы дзæбæх чызджы мæнæргъытæ 
уе ’ппæты мæнæргъытæй хæрзаддæр æмæ рæсугъддæр сты, зæгъгæ. 
Залмыссæйы алы дзырд йæ хойы зæрдæмæ ног хуры тын, ног 
цины уылæн скъæфта. 
— Ау, æмæ дæм уый цавæр диссаг фæкаст, мæ хо? Дзуджы 
’хсæн дæр ма иу фыс зæрдæмæдзæугæдæр куы вæййы. Науæд, 
чи зоны, уыцы лæппу хъазынæн загъта ахæм дзырдтæ. 
— Уыцы сахъгуырд хъазыныл кæй нæ уыди, уый бæлвырдæй 
зынди йæ цæстæнгасыл. Афтæ мæм фæкаст йæ сау цæстытæй 
цыдæр æнæуынгæ тæгтæ бырста æмæ дæ хуры тынтау рæвдыд- 
той. Æдзух дæ уæнгтæй йæ цæстæнгас нæ иста. Цæстæнгасæй дæ 
барста, рæвдыдта... 
— Худæгæй мæ марыс, мæ хо. Æцæгæлон адæймагæй афтæ ’ппæл... 
236 

— Гыццийы рухс цæсгомыстæи, ды мæ бынаты куы уаис, тынг- 
дæр дзы раппæлис, — Залмæйы дзырд фæурæдта Залмыссæ, æмæ 
атыхст йæ хистæр хойыл. — Науæд цæй æцæгæлоны кой кæныс. 
Дфтæ мæм кæсы, амæй фæстæмæ æцæгæлон нæ, фæлæ Майрæ- 
мыхъойæ æввахсдæр дæ зæрдæйæн ничи уыдзæни. 
— Цæй, цæй, мæ дзæбæх хо... æви мæ сфæлмæцыдтæ?.. Хис- 
гæры бынат хъавыс байахсынмæ? Тыджыты мыггагæн лæгъстæ, 
мыййаг, нæ кæндзыстæм. 
— Лæгъстæгæнджытæ дзы уыдзæни, Залмæ. Минæвары лæгтæ 
;егæр дæр ма сарæх уыдзысты. 
Залмæйы зæрдæйы цин абырста æвзагмæ. Исдуг æдзынæг каст 
зæхмæ, уый фæстæ тагъд-тагъд сулæфыд æмæ ныллæг хъæлæсы- 
уагæй афтæ зæгъы: 
— Цы дын æмбæхсон мæ зæрдæйы фæндиæгтæ, Залмыссæ, 
дзæбæх лæппуйы хуызæн мæм фæкаст. Афтæ мæм кæсы йæ цæс- 
тыты сау æртытæй мæ батавта. Куы-иу сдзырдта, уæд-иу мæм 
афтæ фæкаст, цыма йæ дзыхы хъуытазтæ бацагъта. 
Æмæ та кæрæдзийыл ныттыхстысты фаззон хотæ. 
Хитъа йæ хуыссæнуаты бандзыг. Зæрдæ хойы риувæйнæг. 
Цины хъуыдытæ ныррухс кодтой сæрымагъз. Цардæфхæрд лæг 
йæхинымæры фæзæгъы: 
«Макуы нын рамæлай, нæхи Гобос, дæ зондджын дзырдтæ 
царды нысанмæ сты, дæ хъуыдытæ — дæ кæстæрты сомбоны 
цардыл, — йæхинымæры дзуры йæхиимæ. — Абон йæ хистæр 
хъæбултæ сæ кæрæдзийæн цы цинбазыр хъуыдытæ дзурынц, 
уыдон райсом фехъусдзæн Тыджыты мыггаджы минæвæртты дзы- 
хæй. Æгъдаумæ гæсгæ сæ райсдзæн ирæд æмæ мæ хæдзары мæ- 
гуырдзинадæн йæ фæд дæр нал уыдзæн». 
Хъæугæронæй ’рбайхъуыст уасæджы уасын. Йæ уæлвæд 
хъæуы иннæ уасджытæ ерысгæнæгау райдыдтой уасын. Хитъа 
йæхи æрнуæрста хъæццулæй, тагъд бон кæндзæн æмæ мæ цæс- 
тытæ иучысыл фæсайон, зæгъгæ. 
Хуры тынтæ гæзæмæ сныдзæвдысты сау хохы бæрзæндыл. 
Урссæр къæдзæхтæ æвзистау сæрттывтой. Хуссарвæрсты фæтæн- 
тæй чысыл мæкъуылтæ дардмæ зындысты. Хитъайæн йæ уæх- 
скыл цæвæг, йæ чъылдымыл хъыримаг ауыгъд, афтæмæй схæрд 
кодта стыр фæтæны бынмæ, йæ уыгæрдæны ’рдæм. Галвæндагæй 
фæзылд рахизырдæм, нарæг къахвæндагыл фæхæрд кодта, схызт 
айнæг къæдзæхы фæрсты. Айнæджы сæрæй стахт хохаг цæргæс, 
исдуг æрзылд Хитъайы сæрмæ æгæрон арвы уæрæхы, йæ ба- 
зыртæ бауыгъта æмæ, йæхи иуырдæм гæзæмæ фæкъулгæнгæйæ, 
атахт уыгæрдæны ’рдæм. Хитъа йæ мидбынат æрлæууыд, акаст 
уыгæрдæны ’рдæм, æмæ æфхæрд зæрдæйы цыдæр ныррæхуыс- 
та, маст йæ былтæй акалд, уæнгтæ ныррызтысты. 
Фондз хосдзауы кæрдынц Хитъайы уыгæрдæн. Цалдæр хъи- 
сыны йас ма дзы аззад æнæ карст, иннæ карст фæци. 
237 

— Ухх, дæ хъал бон бакалай, Буртуз. Æви дын цæсгом нал’ 
и?.. Дысон хъæздыг фынтæ уади, æвæццæгæн, дæ цæстытыл’ 
æмæ та сæумæйæ схæццæ дæ мæ уыгæрдæн кæрдынмæ. 
Зæрдæ ныккæрзыдта, уæнгтæ ныррызтысты, æмæ йæ хъыри- 
маг уæхсчы ’рдæм сæппарæгау кодта. Фæкаст хъæуы ’рдæм æмæ 
суыдта æртæ цæуæджы. Æртæйæн дæр се уæхсчытыл цæвджытæ. < 
Хитъа йæ цыд фæтагъддæр кодта. Тыхулæфтгæнгæ схæццæ. 
Йæ уыгæрдæны кæрон æрлæууыд йæ цæвæджы ’нцой. Зæрдæ 
хойы риувæйнæг. Цæстытæй масты цæхæр акалд. Уæнгтæ пил- 
лон арты судзынц. Йæ армытъæпæнæй йæ ныхы хид асæрфта 
æмæ уынæргъæгау сдзырдта: 
— Буртуз, æппын Хуыцауы азарæй дæр нал тæрсыс, гормон, 
æви мæ цæрдудæй баныгæнынмæ хъавыс? Ацы уыгæрдæн фыдæл- 
тæй фæстæмæ мæн куы у, Хонетæ йæм куы ницы бар дарьгац рагæй 
фæстæмæ, уæд дьга æппын цæсгом нæй, æви дæ намыс бахордтай? 
Ницы дзуры Буртуз. Цæвæг дардыл æрбасæрфы. Знæт сыр- 
дау æвналы размæ. Йæ цыппар фырты йæ фæдыл æмист кæнынц 
сæ цæвджытæ. Зад кæрдæг обаугæндтæй æрхуыссы. 
Хитъамæ афтæ кæсы, цыма Буртуз æртæх-кæрдæг нæ кæрды, 
фæлæ йын йæ зæрдæйы уидæгтæ æгъатырæй лыг кæны цыргъ 
цæвæгæй. 
— Дæумæ куы дзурын, Буртуз, цы фыдбылызтæ дæ сардыд- 
той мæ уыгæрдæнмæ? Цæмæн æндзарыс фыдбылызы арт ацы 
зæххы гæппæлыл?!. Макæ, дæ лæгрæгъауæй тых хæссыс, фæлæ 
хатт фыдбылызы арты æдыхы сæр нæ, фæлæ тыхджыны сæр 
дæр басудзы!.. 
Буртуз йæ кæрдын фæуагьта. Йæ армытъæпæнæй йæ цæсго- 
мы хид асæрфта. Иуварс алæууыд æмæ дзуры йæ фырттæм: 
— Рæвдздæр ут, мæ хуртæ... цалынмæ не сынтæф, уæдмæ йæ 
фæуын хъæуы. Зиугарст уыгæрдæнмæ нæ цæуын хъæуы!.. — Уый 
фæстæ баздæхт Хитъамæ æмæ йæ тызмæгæй афарста: — Хитъа, 
æвдæлон боны ныхæстæ цæмæн кæныс, æви нæ уыныс, æнæвдæ- 
лон кæй стæм? Нæ куыстытæн кæрон дæр куынæ ис! Мæнау дæ 
бирæ дзугтæ, дæ хъомрæгъауы мæт куынæ кæныс? — æмæ йæ 
цæстæнгасæй фæрæхуыста. 
Хитъайы нуæрттæ сдудыдтой. Цæстытæй масты цæхæр акалд. 
Йæ армытъæпæнтæ фæтымбыл сты. Йæхинымæры фæзæгъы: 
«Ныр амæн йæ сау туг акал ацы уыгæрдæны, фæлæ ме ’нахъом 
сабитæ, мæ чындздзон чызджыты цин сау кæрдæнæй куыд бам- 
бæрзон?» 
Йæхи тыхуромгæ дзуры Буртузмæ: 
— Буртуз, мæ дзугты мæт мæ нæй, бæгуыдæр, фæлæ мæ сабитæ 
сты мæ сагьæс, мæ мæт. Мæ хæдзары иунæг хъуг, цалдæр лыстæ- 
джы. Дæуæн та дæ уыгæрдæнтæ дæ фагæй уæлдайдæр куы сты. 
— Дзæгъæлы дзурынмæ дæ кæд æвдæлы, уæд уæртæ æхсæр- 
дзæны цурмæ ауай æмæ уый сæр-сæримæ дыв-дыв кæн! Ацы 
уыгæрдæн абонæй фæстæмæ уыдзæн мæ фыртты! Ныр æнæ фыд- 
238 

былызæй цæугæ кæн, науæд дæ сау туг лæсæнтæ кæндзæн ацы 
уыгæрдæны! Дæ мард та сау сынтытæн холыйаг фæуыдзæн!.. 
Хитъайы сæрымагъз арвæрттывдау цыдæр ныррæхуыста. 
Зæрдæ ныууынæргъыдта æмæ мæсты хъæлæсæй фæхъæр кæны: 
— Гъæтт, мæ худинаджы уысм, мæ царды фæстаг бон! — æмæ 
хъыримаг æркъæппæввонг йæ къухты февзæрд. 
Раст уыцы рæстæджы йæ цурмæ схæццæ сты тыхулæфтгæнгæ 
Михаитæ. 
— Гъæтт, лæгсырдтæ, нал фæцæудзыстут! — фæхъæр ласта 
Миха æмæ Хитъайы хъусты зæйы къуыззиттау азæлыд Михайы 
æхсаргарды æхситт. 
Гæрах анæрыд. Хитьайы топпы нæмыг фæивгъуыдта йæ ныса- 
нæй. Топпы тæвд нæмыг, къуыззитгæнгæ, суад Буртузы иувæрсты, 
айнæг къæдзæхыл сæмбæлд æмæ дзы лыстæг хуыртæ æрызгьæлд. 
Цæвиттон, Михайы хъæрмæ Хитъа цыдæрхуызон фестъæл- 
фæгау кодта, фæлæ амонæн æнгуылдз йæ куыст бакодта. Мæнг- 
вæдæг æрбалвæста, æмæ Буртузы йæ амонд бахъахъхъæдта. 
— Цы фестут, ме ’гуыдзæг фырттæ?!. Лыстæг къуыхтæ скæ- 
нут уыцы тæригъæддаджы! Мæнæн та мæ судзгæ хъæдгæмттæ 
æрбæттут! — тарст хъæлæсæй ныхъхъæр кодта Буртуз æмæ, цыма 
æцæг Хитъайы топпы тæвд нæмыг йæ риуæй ахызт чъылдымыр- 
дæм, уыйау æрфæлдæхт ног карст кæрдæгыл. 
Буртузы фырттæ айтæ-уйтæ нал фæкодтой, сæ разæй Газан, 
афтæмæй сæ цæвджытæ æрцæвынæввонгæй, сау халæттау, сæхи 
рауагътой Хитъайы ’рдæм, цыма сырд марынмæ тындзыдтой. Æниу 
тугмондаг адæймæгтæн хъауджыдæр нæ уыди, фæнды — адæй- 
маджы туг, фæнды — сырды туг. Газан цæвæгæй Хитъайы бæр- 
зæй ’рбасæрфынмæ хъавыд, фæлæ йын Миха æхсаргардæй 
æрцъыкк кодта йæ цæвæджы хъæд æмæ йын æй йе ’мбисыл аха- 
уын кодта. Газаны цæвæг ниугæ сæмбæлд зæххыл. Карз тох сцы- 
рын. Карды цъыччытæ сæрдыгон дымгæ, фæдисы хъæргæнæгау, 
дардмæ скъæфта. Слан рог цæф фæцис Дзамболы кардæй, фæлæ 
хъаруджын лæппу, йæ цæф ницæмæ даргæйæ, дарддæр тох кодта 
кардæй. Куыд, цы, фæлæ иу амонд уый уыди, æмæ Тхелы фый- 
йæуттæ хæрзæввахс хызтой сæ фос æмæ топпы хъæрмæ фæфæ- 
дис сты. Уыцы фыййæуттимæ уыдысты Тыджыты Барызбийы 
дыууæ хъæбатыр фырты —Майрæмыхъо æмæ Ирбег дæр. Се ’хсæн 
бацыдысты, баиргъæвтой сæ, æмæ туг калд нал æрцыд. 
Æппынæрæджиау Хитьа мæсты хъæлæсæй фæзæгъы Михаитæн: 
— Фæлтау куы нæ фæзындаиккат! 
— Уæд худинаджы хæдон скодтаиккам! — дзуапп ын радта 
Адзыбе æмæ Сланы цонджы цæф бабаста. 
Кæд Сланы цонджы цæф тынг уæлæнгай уыд, уæддæр йæ 
цæсгомыл бæрæгæй зынд, зæрдæ фырмæстæй кæй æхсиды, кæй 
йæ фæнды кардæлвæстæй абырсын æмæ Буртузы фырттæй йæ 
маст райсын, фæлæ иргъæвджытæ афтæ сарæх сты, æмæ Хи- 
тъайы уыгæрдæны адæм æмæзмæлд кодтой. 
239 

Цыдысты бонтæ, ивгьуыдта рæстæг. Хитъайы уыгæрдæны цы 
æнамонддзинады цау æрцыд, уый, цыма, адæмæй ферох ис, фæлæ 
алкæмæй нæ. 
Цæвиттон, Бæрзойтæ гæрзифтонгæй топпыхосау фæпæртт- 
æввонг уыдысты, цæмæй Хонеты Буртузы фырттæй райсой сæ 
маст, фæлæ мыггаджы хистæр зæронд Гобос йæ цæст дардта 
фæсивæды змæлдмæ æмæ сæ æгьдауæй иргьæвта. 
Иу изæр Гобос басидт йæ кæстæртæм. Мыггаджы хъæбатыртæ 
гæрзифтонгæй æрлæууыдысты фарны хистæры раз. Уый исдуг 
æдзынæг каст сау зæхмæ, уый фæстæ йæ сæрыл схæцыд æмæ 
айхъуыст йæ нæргæ хъæлæс: 
— Уый циу, мæ кæстæртæ, æви зæронды дзырдæн аргъ нал ис? 
— Цæмæй, цы хъуыддаджы стæм дæ разы аххосджын, нæ 
зондджын хистæр? — сæргуыбырæй афæрсы Миха æмæ йæ дæн- 
дæгтæ кæрæдзимæ фелхъивы. 
— Æнæ рæстæджы гæрзтæм ма ’вналут, уыди мæ уынаффæ! — 
йæ дзырд фæлыг кæны, йæ цæстæигас ахæссы хотыхджын фæси- 
вæдыл, æмæ сусæг сæрыстырдзинад бахъуызыд зæрдæмæ, фæлæ 
йæ æддæмæ нæ равдыста. Уый бæсты фæсивæдæн уайдзæфы хуы- 
зы загъта: — Гæрзтæй нæ, фæлæ æгъдауæй... фыдæлты æгъдауæй 
хъæуы алыг кæнын Хоиетимæ нæ быцæу. Науæд стырдæр зынтæ, 
фылдæр тугкæлдтæ фендзыстæм, уæ рынтæ бахæрон. 
— Ау, уæдæ сын Хуыцаумæ кувæгау кувæм Хонетæн, — фæ- 
зæгъы Миха. 
— Лæппу! — джихкаст кæны зæронд Гобос Михайы цæсгоммæ. 
— Фарн дæ хъуыдыты, Гобос, хъусæм дæм, — фæзæгъы Хитъа 
æмæ уый дæр бакаст Михайы ’рдæм. 
— Æгады бæсты лæгдзинады сæрыл мæлæтдзаг тохмæ кæй дæ 
абырсинаг, уый лæджыхъæд, æхсардзинады нысан у, фæлæ зо- 
нут, мæ кæстæртæ, топпы судзгæ нæмыг раст æмæ зылын не ’вза- 
ры, ныккалы фыдгæнæджы туг. Гъе фæлæ раст адæймаджы дæр 
бабын кæны, æмæ æз цы ’гъдауæй кæсдзынæн мæ кæстæрты туг- 
калдмæ? Цы ’гъдауæй хъусдзынæн уыдои уынæргъынмæ?.. Нæ, 
мæ хуртæ, нæ, тугакалдæй нæ. Фыдæлтæ никуы уыдысты рай- 
гонд... Цыфæнды фыдæн дæр æгъдау, фарн сæ дзæбæхгæнæг. 
— Уæд Сланы тугкалдмæ та цы цæстæй кæсæм?.. Буртузæй 
уыйбæрц цы зылын стæм, æмæ Хитъайы уыгæрдæн тыхæй æркæр- 
да, йæ фырт Дзамболы карды цæфæй Сланы туг акæла?.. 
— Истытæ дзы куынæ уаид, уæ рынтæ бахæрон, уæд мæ зæ- 
ронд сæр ахæм зын ран нæ уаид. А зæхх бирæ зынтæ баурæдта. 
Бирæ туг, бирæ цæссыгтæ йыл фæлæдæрст, фæлæ-иу уæддæр 
адæмы фарнæй, фыдæлты æгъдауæй бафидыдтой æмæ-иу тудж- 
джынтæ хæларæй цардысты. Æз æнæмæтæй нæ бадын, мыййаг, 
уæ рынтæ ахæрон, мæ зæронд стджытæ хуыссæнмæ дæр куынæ- 
уал уадзын. А фæстаг бонты ме ’фхæрд зæрдæ æгасæй тасдзина- 
ды сау хызы куы стыхст. Мæнæн дæр чысыл маст, мыййаг, нæ 
уыди Сланы тугкалд, фæлæ, мæ хуртæ, тугмæ туг куы бафта, 
уæд нæ туджы зæй фæласдзæн. Иудзырдæй, кæд ма мæ дзырдæн 
240 

аргъгæнæг стут, мæ кæстæртæ, уæд хиуылхæцгæ ут. Лæбурыны, 
кард сласыны сæр нæ нæма хъæуы. 
Кæстæртæ ныхъхъус сты. Зæронд Гобос сын сæ маст æрса- 
быр кодта. Цасдæр рæстæджы æнæдзургæйæ алæууыд, тæссаг 
хъуыдытæ йын судзинтæ тъыстой йæ сæрымагъзы. Арф сулæ- 
фыд æмæ та фæзæгъы: 
— Сланы тугкалдæн аргъ уыдзæн фыдæлты æгъдауæй. Хи- 
тъайы уыгæрдæны сæ къахæй дæр кæй нал ацæудзысты Буртуз 
,%>мæ йæ фырттæ, уый тыххæй мæм дзырд æрбарвыстой минæва- 
ры лæгтæн. 
— Фæрнæй дзур, фæрнæй, нæ буц хистæр! — Адзыбе йæ хо- 
тых æруадзы зæхмæ, цыма карз тохы фæуæлахиз. 
— Ацы ’ввахс бонты æппæт дæр алыг уыдзæн æгъдауæй, мæ 
кæстæртæ. Ныр та цæугæут æмæ уæ гæрзтæ нывæрут. 
Бæрзойты хъæбатыр фæсивæд фæцыдысты сæ хæдзæрттæм. 
Уынджы фæзилæнæй ма мыггаджы хистæр зæронд Гобосы хъустæ 
ацахстой Михайы дзырдтæ: 
«Лæг куы райгуыры, уæд цæры йе ’фсымæры тыххæй, кæд 
ын æфсымæр нæй, уæд та йе ’рвады тыххæй, мæлгæ дæр акæны 
уый тыххæй!» 
Гобос йæхимидæг батыхст, цыма Миха йæ разы лæууыд, уыйау 
бæрзонд хъæлæсæй фæзæгъы: 
— Хатыр дæр кæны йе ’рвады тыххæй. Зынтæ дæр быхсы уый 
тыххæй! —Аджих зондджын Гобос, йæ цæстытæй цыдæр тасы цæ- 
хæр акалд æмæ ныллæгдæр хъæлæсы уагæй фæзæгъы: — Хоне- 
тимæ не ’хсæн цы къардиу ис, уый сæрты хъуамæ арæзт æрцæуа 
хид, цæмæй уыцы хидыл мыггæгтæ цæуой хæлардзииады охыл. 
Уыцы хидæн йæ уромæнтæ сты комбæсты дзырддзæугæ лæгтæ, 
фыдæлты æгъдæуттæ. — Арф ныуулæфыд, йæ алыварс акаст æмæ 
та сдзырдта: — Лæппутæ æхст фатау абырсынмæ сты цæттæ. Æмæ, 
бæгуыдæр, уый лæджыхъæды нысан у, мыггаджы æнæцудгæ æхсар, 
фæлæ уый тугвæндаджы райдиан у, æмæ уыцы фæндаг хъæуы 
æвæстиатæй æрæхгæнын. Минæвары лæгтæ барвыстон Хонеты мыг- 
гагмæ, уыдонæй дзырд рацыд, зæгъгæ, Буртуз Хитъайы уыгæр- 
дæнмæ ницы бар дары æмæ йе ’мгæрæтты дæр нал ацæудзæн. 
Уыгæрдæны цы хъаугъа рауад, комкоммæ зæгъгæйæ, Бæрзойты 
Сланы туг кæй акалд, уый та бадзæбæхкæнинаг у æгъдау æмæ 
дзыллæйы æфсармæй. Уæздан дзырдтæ загътой Хонеты зæрæдтæ, 
фæлæ хъæдгом бадзæбæх кæнынæн фаг не сты. Æппæт дæр ахи- 
цæн хъæуы ныхасы æгъдауæй, науæд Буртуз фылдæр фыдракæндтæ 
бакæндзæн, — йæ лæдзæджы æнцой сыстад æмæ сындæг къах- 
дзæфтæй араст сæ хæдзары дуарырдæм. 
Арв уыди цыдæр æнкъард æмæ сагъæсгъуыз. 
Бады зæронд Гобос ныхасы бадæн дурыл, хистæрæн кæм æмæ 
куыд æмбæлы, афтæ, фæлæ йæ алыварс ныхасы бадæн дуртæ сты 
афтид. Гобос æнхъæлмæ кæсы комы дзырддзæугæ лæгтæ Косты 
16 Биазырты Днмитр 
241 

Малхаз æмæ Къæбысты Ауызбимæ. Чи йæ зоны, цас ма абадги мыг- 
гаджы хистæр, фæлæ иуахæмы йæ хъустыл ауад бæхы къæхтыхъæр. 
Йæ армытьæпæнæй цыма хураууон арæзта, уыйау æй йе ’рфгуыты 
сæрмæ бахаста, акаст хъæугæроны ’рдæм. Дыууæ барæджы цæхгæр; 
фæзылдтой сæ бæхтæ ныхасы ’рдæм. Ныхасы дæллаг кæрон сав 
бæхтæй æрхызтысты, уыцы рæстæджы барджытæм, æхст фатау, 
йæхи рауагъта Миха. Цæвитгон, уый йæ цæст дардга ныхасы ’рдæм! 
æмæ, дыууæ зæронд лæджы ныхасы сæ бæхтæ фæурæдгой, зæгъгæ, 
уæд сæ уæлхъус февзæрд. Миха сын сæ бæхты иуварс аласта. Зæ- 
рæдтæй, кæмæн куыд æмбæлд, афтæ араст сты Гобосы ’рдæм. Зонд- 
джын Гобос уæдмæ, æрыгон лæппуйау, уырдыг слæууыд. 
— Фарн дæ хъуыдыты, Гобос, — йæ худ йæ сæрæй сисгæ йын 
фæзæгъы Малхаз. 
— Фæрнджын ут, фæрнджын, нæ комбæсты зæрæдтæ, æмæ 
амондджын къах æрбавæрут нæ уæзæгмæ! — сæ къухтæ сын зæр- 
диаг ист ракодта Гобос æмæ сæ æрбадын кодта йæ фарсмæ. 
Исдуг сæ кæрæдзи афæрстытæ кодтой, стæй бавнæлдтой 
хъуыддаджы уынаффæмæ, æрæджиау Къæбысты Ауызби загъта: 
— Гобос, мæ хæдзар, кæд дын цыфæнды зын у, уæддæр мæм 
афтæ хуыздæр кæсы... — исдуг йæ дзырд фæлыг кодта, схуы- 
фыд. — Мæ зондамынд хъуаг нæ дæ, Гобос, — дзуры дарддæр 
Ауызби, — гъе фæлæ дæм куыд фæкæсид, афтæ куы бакæник- 
кам, æмæ Хонеты Буртузы ныхасы фарны зæйы бын куы фæкæ- 
никкам? Ам комбæсты зæрæдтæ, комкоммæ зæгъгæйæ, дæхæдæг 
дæр куы фехъусис йæ дзуапп уыцы мæнгард лæгæн? 
— Æмæ ма уæдæ цæмæ ’нхъæлмæ кæсæм. Мæнæн зын у, 
бæгуыдæр, мæнгарды цæсгоммæ бакæсын, фæлæ æгъдау афтæ 
кæм домы, уым... — йæ армытъæпæнтæ йæ уæрджытыл æрæппа- 
рæгау кодта Гобос. 
Мигътæ сæхи ’руагътой хæхты бæрзæндтыл, арв асыгъдæг, 
хур йæ тынтæ рæдауæй байзæрста сау зæххы риуыл. Ныхас адæ- 
мæй бабæзджын, фæлæ, ацæргæтæй дарддæр, фæсивæдæй ныха- 
сы ничи уыд. Зондджын Гобосы уынаффæ сæ урæдта. 
Исдуг ныхас ныссабыр. Æртæ зæронды сæ цæстæнгас ныс- 
сагътой сау зæххы. Хонеты Буртуз бады ныхасæй дæрддзæфго- 
мау æмæ куы йæ рихитæ аздухы, куы йæ армытъæпæн йæ фæс- 
рон æрсадзы. Къæбысты Ауызби исдуг джихкаст кодта, æнæгъдау, 
æнæфсис Буртузы чысылгомау дыууæ цъæх цæсты тагъд-тагъд 
куыд зылдысты ныхасы адæмыл, уымæ. Æгасæй дæр æвдыстой: 
талынг, уазал, фыдбылыз, сау мигъы къуыбæрттау, хъуынтъыз, 
æнæууæнк, æндæр сæ ницы фенæн уыд. 
— Ныхасы фарн, дзыллæты ’гъдау дæм дзуры, Буртуз! — фи- 
дар хъæлæсы уагæй фæзæгъы Малхаз, æмæ знæт цæстæнгас фæ- 
рæхуыста Буртузы. — Ныхасы раз, йе дæ рæдыдыл басæтт, йе 
та, Бæрзойтæй цы агурæг дæ, уый сын зæгъ æргом. Науæд мах 
ардæм хъулæй хъазынмæ нæ фæзындыстæм, мæнæ Къæбысты 
разагъды хистæр Ауызбиимæ... 
242 

— Зæгь, зæгъ, гормон, цы фыдбылызтæ дæ сарæзтой уыцы 
уыгæрдæны гæппæлмæ? Цæмæн ныхъхъæрзыдта Бæрзойты Слан 
дæ фырты карды цæфæй? 
Буртуз ницы дзуры, фæлæ йын йæ сæрымагъз хæрынц сау 
хъуыдытæ. Йæхинымæры фæзæгъы: 
«Ныр уал дзæнгæда цæгъдут, а комы дзырддзæугæтæ. Хитъа 
куы сæххормаг уа, уæд мæм сыдæймæлæг куыдзау æрбалæсдзæн 
лæгъстæмæ...» 
Йæ армытъæпæнæй ’рбалхъывта йе ’взист хъамайы хæцæн, 
фæлæ йæ дзыхæй иунæг сыбыртт не ’схауд. 
— Дæумæ куы хъусæм, Буртуз, æви цард Иунæг Хуыцау дæ- 
уæн радта цæрынæн, Бæрзойты Хитъайæн та — кæуынæн! — мæ- 
сты хъæлæсы уагæй фæзæгъы Малхаз. 
Буртузы маст рафыхт. Бæргæ йæ фæнды, ныртæккæ хъама 
куы фæцъортт ласид æмæ сæ йæ разæй куы ахæссид, фæлæ йын 
ныхасы фарн йæ армытъæпæн хъамайы хæцæныл бандзыг кодта. 
— Ныхасы фарн æнæ дæ дзуапп дæр рахæсдзæн йæ уынаффæ, 
Буртуз, фæлæ нæ фæнды дæумæ байхъусын. Æви дæ рæдыдыл 
басæттай, уый дæм мæлæтæй зындæр кæсы?!. — Йæ лæдзæгæй 
гæзæмæ зæхх æрцавта урсзачъе Малхаз. Йæ цæстытæй мæсты 
цæхæр акалд. — Лæгæн йæ дарæг, йæ уромæг искæй къухæй куы 
фæмард вæййы, уæд ын адæмы æфсарм, фыдæлты æгъдæуттæ 
суанг йæ туджджыны дæр куы ныхъхъæбыс кæнын кæнынц, уый 
дæм æнцон кæсы?.. — æмæ та знæт цæстæнгас фæсагъта æнæфсис 
Буртузы. — Нæ, уый æнцон нæу, фæлæ дзыллæты фарн, фыдæл- 
ты æгъдæуттæ æнæцудгæ сты. Æгьдау та ахæм у, æмæ йæ сæрты 
ахызтæ — æнустæм дын дæ уæнгтæ сау рæхыстæй ныббæтдзæн. 
Фæрæдыдтæ, басæтт дæ рæдыдыл æмæ дын ныхасы фарн, дзыл- 
лæты ’гъдау бараст кæндзæн дæ рæдыд. Суанг ма дын хатыр дæр 
уыдзæн æмæ цæрдзынæ хæларæй дæ сыхæгтæ, дæ комбæстимæ. 
Буртуз йæ бадæнæй сыстад, цалдæр къахдзæфы ракодта ны- 
хасы ’рдæм æмæ тыхаразгæ хъæлæсы уагæй загъта: 
— Мæнæ адæм, æппæтæй мæн фыдгæнæджы бынаты ’вæрут, 
фæлæ мæн Хитьа багæрах кодта. Йæ топпы судзгæ нæмыг мæ зæр- 
дæйæ кæй фæивгъуыдта, уый тыххæй иунæг Хуыцауæй бузныг. 
— Мацы загъдæуæнт уыцы Хуыцауæн, дæуæн дæ амонд чи хъахъ- 
хъæны! — мæстыйæ фæзæгъы Хитъа. Ныры онг æрхæндæгæй бадт 
ныхасы уæвджыты ’хсæн æмæ йæ зæрдæ масты арты сыгъд. 
— Хъусут, хорз адæм? Æртхъирæнтæ мæм кæны! — цыдæр 
дæрзæг дзырдтæ ма скæнынмæ хъавыд Буртуз, фæлæ йæхи фæу- 
рæдта. Фæлмæндæр хъæлæсы уагæй фæзæгъы. — Уæлæ армытъæ- 
пæныйас уыгæрдæн у... — йæ хъама фелвæста кæрддзæмæй æмæ 
хъамайы бырынкъ адаргъ кодта фæтæны ’рдæм. — Барджынауæй 
йæ ракарстон мæ фырттимæ. Кæд æй нæ гæдзæ кæнут, Бæр- 
зойтæ, уæд бар уæхи... Фæлæ, зæгъын, Хитъа цардцух, хорцух 
адæймаг, сабитæ — хæдзары дзаг. Гъе æмæ йын, зæгъын, иу- 
дыууæ мæрты хор авæрдзынæн, цæмæй йæ сабитæ æххормагæй ма 
ниуой, гъе æндæр дзуапп нæй мæнмæ. 
243 

Фæраст ныхасæй. 
— Буртуз! Кæм ис дæ лæгдзинад, дæ намыс?! — мæсты хъæлæ- 
сæй фæзæгъы Ауызби æмæ йæ армытъæпæнæй йæ урс зачъе адауы. 
— Цы домæг мæ стут? — цæхгæр фæзылд Буртуз. — Мæ куыст 
рассивинаг у. Цы загътон, уый та тæккæ абон рахæссæд Хитъа 
уæртæ мæ хордонæй! — загъта ма Буртуз æмæ фæцæуæг. 
— Буртуз! Зæххы уынаффæмæ æгæр уæлæнгай цæстæй кæ- 
сыс. Уый дын нæ ныххатыр кæндзæн ныхасы фарн! 
— Уадз æй, Малхаз. Буртуз йæ намыс раджы бахордта! Хæ- 
рæгыл мæргъгæ нæ фидауы! — Малхазы цонгмæ бавналгæ, фæ- 
зæгъы Ауызби. Ныхасы уæвджытæ бахудтысты. 
— Рæстытæ дзурыс, Ауызби, дæ рын бахæрон. Буртуз уый 
аргъ, бæгуыдæр, нæу, æмæ йæм лæджы номæй дзурæм! — Мал- 
хаз йæ сæр сагъæсгæнæгау банкъусы. — Тæрхон, мæ хуртæ, тæр- 
хон! — æмæ æрбадт бадæн дурыл. 
Бирæ радзур-бадзуры фæстæ скарстой: Буртуз тыхæй Хитъайы 
уыгæрдæн кæй ныккарста æмæ Бæрзойты Сланы цонгæй туг кæй 
акалд Буртузы фырт Дзамболы карды цæфæй, уый тыххæй ны- 
хасы æгъдау аргъгæнæг у: Буртуз æртæ фысы раттæд Сланæн, 
фынг скæнæд Буртуз, æмæ Бæрзойтæ æмæ Хонетæ хæларæй цæ- 
рæнт. Ууыл ахицæн ныхасы тæрхон. 
Мæстæй тьæпхаугæ ’рбаздæхт сæ хæдзармæ Буртуз. Уыцы рæ- 
стæджы хæдзармæ ’рбахызт йæ хистæр фырт Газан. Буртуз æй 
цыма нæ бафиппайдта, уыйау дарддæр кæны йæ маргæйдзаг дзырдтæ: 
— Мæ куысты басаст сæ тых Бæрзойтæн, тынгдæр та Хи- 
тъайы хус гуыбынæн байсыст йæ туг мæ фосы фæдыл цæугæйæ. 
Ныр мын мæ куыстæн сæхи уынаффæгæнæг скодтой Бæрзойтæ. 
Рагæй фæстæмæ у мæ хъавд уыцы уыгæрдæнмæ, уый нæ, фæлæ 
мæ туг æрцагуырдтой уыцы æнаккаджы цæфы охыл. Кæд мæ 
фырттæ гæрзтæй не сарæхсой, уæд уыцы гæрзтæ згæхæрдæй, 
æгъатыр цъæлтæй сау зæххы ссардæуæд. 
Кæсы Буртуз хæдзары къуымы æбæрæг ранмæ. Лæууы къæ- 
сæры ’рбахизæны йæ хистæр фырт Газан. Ницы дзуры. Хъусы 
йæ фыды уынæргъæгау дзырдтæм: 
— Уæ, ме ’гуыдзæг æнæдзуапп фырттæ, хъаруджын æнхъæл 
уын куы уыдтæн. Уæ тасæй Бæрзойты хусгуыбынтæ уæ разы 
сæргуыбырæй æрлæудзысты, куы хъуыды кодтон æмæ фыдæн- 
хъæл куы фæдæн. Æви мæхицæн знæгтæ схъомыл кодтон?.. 
— Баба! 
Буртуз цæхгæр фæзылд, цыма ныртæккæ бафиппайдта, Газан 
йæ уæлхъус кæй лæууы, уый, йæ хинæйдзаг цæстытæ фæирд 
кодта æмæ йæ мæстыхуызæй афарста: 
— Хуыснæгау цы лæууыс мæ уæлхъус? 
— Уыйбæрц мæсты цæуыл дæ дæ фырттæм, æмæ сæ дæхицæн 
знæгтæ хонай? 
— Уæдæ уæ ’ндæр хуыздæр цы схонон? Абон мæм фæдзырд- 
244 

той ныхасмæ... Фæлтау мæ арв куы ’рцавтаид, æмæ ахæм æгъа- 
тыр тæрхон куы нæ рахастаиккой мæн æмæ мæ фырттæн. 
— Уагæр цавæр тæрхон у, баба? 
— Худинаджы тæрхон, худинаджы, мæ фырттæ. Дыууæ боны 
цы хидсысæн куыст фæкодтам Хитъайы уыгæрдæны, уый хъуа- 
мæ ’рыссива уыцы хус гуыбын. Сланы цæфы тыххæй туг хъуамæ 
бафидæм, фынг сын скæнæм! Уый дын сæ тæрхон!.. 
Æнæфсис Буртузы дзырдтæ судзгæ цæхæртау калдысты ’нæр- 
цæф Газаны риумæ æмæ дзы ссыгътой пиллон арт. Уыцы фыдбылы- 
зы судзгæ арт абырста тугдадзинтæм æмæ йæ уæнгтæ ныррызтысты. 
— Баба! — йæ мидбынат фестъæлфæгау кодта Газан. — Мæ 
куыстæн мæ тых, мæ хотыхтæ — тæрхонгæнæг! — æмæ ма баф- 
тыдта. — Ау, нæ цагъартæ уыйбæрц бартæм бавнæлдтой?! 
— Уымæй та сæ сымах бафæрсут, мæ хъæбатыр фырттæ!.. — 
ныууынæргъыдта Буртуз. 
— Мах сæ бафæрсдзыстæм хотыхтæ æмæ хъаруйæ... Куы зоныс, 
баба, дæ фыртгæ худинаг сæ сæрмæ кæй не ’рхæсдзысты. Нæ кæрд- 
ты ком хыссæ нæ фестдзæн æмæ нæхи ’фснайынмæ нæ фæуыдзыс- 
тæм. Уæдæ сфæлварæнт! — райхъуыст йæ дæндæгты хъыррыст. 
Газаны дзырдтæй, стыр уады денджыз æхсидгæ уылæнтæ куыд 
хæсса, афтæ раивылдысты цины хъуыдытæ æнæфсис Буртузы сау 
зæрдæйы, фæлæ уыцы ’хсидгæ уылæнтæй фыдбылызы уад кæй сыст- 
дзæн æмæ туджы уылæнтæ кæй фестдзæн, йæ фыртгы тугимæ кæй 
сæмхæццæ уыдзæн, ууыл хъуыды дæр нæ кодта ’нæфсис Буртуз. 
Бадынц фыд æмæ фырт æнæдзургæйæ, цыма сæ дзырдтæй 
уыдысты райгонд. Иуахæмы Газан фæзæгъы йæ мидзæрдæйы: 
«Чи зоны, афтæ хуыздæр уаид мæсты цæстæнгасыл хины 
цæстыхаутæ куы ’рæмбæрзиккам...» 
Æмæ та йæ зæрдæ суынæргъыдта: 
— Уæдæ нæ уынаффæ конд у... Ацы гæрзтæ æгæр гобийæ 
лæууынц, сдзурын сæ кæнут, — загъта ма ’нæфсис Буртуз æмæ 
сыстад йæ бадæнæй. 
Иудзырдæй, ’нæфсис, æнæтæригъæд Буртузы зæххы монц 
тугвæндагыл ныллæууын кодта. Йæ фыртты зæрдæты фыдбы- 
лызы арт бандзæрста. Уыцы арты æвзæгтæ, къæскъæсгæнгæ, 
лæбурдтой Буртузы фыртты зæрдæйы уидæгтæм. 
Хуры тынтæ иу хохæй иннæмæ хид авæрдтой æмæ сæумæрайсо- 
мы сатæг уæлдæфы хæрдгæ ’ндæхтау тæмæнтæ калдтой. Скæсæ- 
нырдыгæй рæудымгæ фаг улæфыд æмæ адæймаджы зæрдæйæн 
’хцондзинад лæвæрдта. Мæргътæ мин хъæлæсæй зарыдысты. Па- 
цъайы цæугæдон сын æнæрынцойæ хъырныдта. Бæрзойты Хитьа та 
цыдæр сагъæсхуызæй цæуы йæ уыгæрдæнмæ. Йæ фæдыл æд гæрзтæ, 
æд кусæнгæрзтæ цæуынц Адзыбе æмæ Миха дæр. Хитьайы сæры 
куы масты хъуыды ныррæхойы, куы та цины уылæн абырсы зæр- 
дæйæ сæрымагъзмæ. Цæуы цардæфхæрд лæг, арæхстджынæй исы 
йæ къæхтæ, цыма йæ алы къахдзæфы бынæй фыдбылызы стъæл- 
фæнтæ куы фесхъиуа, уымæй тæрсы. Æмæ бæгуыдæр, чи йæ зоны, 
мæлæтхæссæг топпы гæрах кæцырдыгæй анæрдзæн. Зоны Хитъа, 
245 

ацы мæнгард дунейы фыдбылыз къæдзилыл баст кæй у. Æмæ йæхи 
удæн, мыййаг, нæ тæрсы цардæфхæрд лæг, фæлæ мæнæ сæ мьпта- 
джы хъæбатыртæй дыууæ йемæ рацыдысты. Æрлæууыд. Акаст 
хъæуы ’рдæм. Зæрдæ тынгдæр ныххоста риувæйнæг. Дæлæ йæ дыууæ 
хистæр чызджы, сæ халамæрзæнтæ сæ уæхсчытыл, афтæмæй тын- 
дзынц сæ фæдыл. Исдуг джихкаст кæны йæ чызджытæм. Хистæр 
чызг Залмæ цæуы разæй. Йæ сау дзыккутæ дыууæ быдæй æрхауд- 
той йæ риуыл æмæ дыууæрдæм змæльгац риувæйнæгыл. Æвиппай- 
ды сæ худьга анæрыд рог уæлдæфы. Чызджыты худынмæ Хитъайы 
масты уаргъ фæрогдæр, йæ зæрдæ фæрухсдæр. Мидбылхудт ахъа- 
зыд йæ цæсгомыл æмæ йæхинымæры фæзæгъы: 
«Иунæг Хуыцау, самондджын сæ кæн! Мæ хъысмæтæй сын 
хай ма бакæн». 
Адзыбе, цыма фембæрста Хитъайы мидзæрдæйы хъуыды, 
уыйау хъæлдзæгæй фæзæгъы: 
— Иунæг Хуыцауыстæн, дæ чызджытæ номхæссæн сты, Хитъа. 
Стыр ирæд сæм æмбæлы. Тыджыты Барызбийы нæргæ хæдза- 
рæй ратæрдзыстæм æнæхъæн дзугтæ, хъомрæгъау. 
Се ’ртæ дæр акастысты Тхелы комы ’рдæм. Хъæу нæ зынд, фæлæ 
хъæуысæрмæ бæрзонд мæсыг бæрзондæй фæлгæсыд комы ’рдæм. 
— Гъе лæппутæ, нырма кæм — ехсы цъыкк, кæм — агъды цæф, 
— æргом бахудт Хитъа. 
Цалынмæ ныхæстæ кодтой, уæдмæ сæ Залмæ æмæ Залмыссæ 
дæр сæййæфтой. Залмæ йæ фыды цæсгомыл цины ’нкъарæнтæ куы 
рахатыдта, уæд йæ цæстытæ, сæурайсомы хурау, ферттывтой. 
Æвиппайды топпы гæрахæй кæмттæ ныннæрыдысты. Чыз- 
джытæ сæ мидбынæтты цавддурау лæугæйæ баззадысты. Адзыбе 
æмæ Миха сæ гæрзтæм февнæлдтой. 
— О Иунæг Хуыцау, мах дæ фæдзæхст! Æнамонды гæрахæй 
бахъахъхъæ! — йæ худ йæ сæрæй сисгæ æмæ арвмæ скæсгæ, фæ- 
зæгъы Хитъа, стæй лæппутæм бахатыд, — уæхи бааууон кæнут, 
уæ рынтæ бахæрон, хъахъхъæнын хорз у! 
— Тæппудау аууæтты бадæм, уый хъаруджын адæймаджы ны- 
сан нæу, фæлæ æз ауайон, уæртæ къуыбырæй акæсон, бабæл- 
вырд хъæуы хабар. 
Уымæй уый зæгъынмæ хъавыд Миха, зæгъгæ, къуыбырæй 
акæсдзынæн æрхы ’рдæм, кæд тыхгæнæджы охыл фæзына исчи, 
уæд сæ æрхмæ тæвд здыйы зæйы бын фæкæндзынæн. 
— Цуанон исты уыдзæн, Миха, Тхелы хуссарварсæй фæцыд 
гæрах. Уыцырдыгæй махмæ лæбурæг кæй нæ уыдзæн, ууыл æз 
нæ гуырысхо кæнын, — ныфс æвæрæгау, загъта Хитъа. 
Цалынмæ ныхæстæ кодгой, уæдмæ рындзæй ’рбазынд дыууæ ба- 
рæджы. Дымгæ дымдга Тхелы комы ’рдыгæй æмæ скьæфта хъæлдзæг 
худыны уынæр. Бæхтæ, цыма сæ рохтæ арæмудзынмæ хъавыдысты, 
уыйау-иу сæ сæртæ нырриуыгътой æмæ-иу размæ сæхи фехстой. 
Хитьайы цурмæ куы ’рбацæйхæстæг кодтой, уæд сæ бæхтæ фæ- 
зылдгой рахизырдæм. Бæрæг уыди, галвæндагмæ схизынмæ кæй хъа- 
246 

,*ынц, фзелзе цьус куы суадысты, уæд сæ бæхтæ фæурæдтой, цæуьш- 
мондаг бæхтæ сæхи радав-бадав кодтой. Разæй чи цыд, уый йæ ар- 
мытъæпæнæй адаудга йæ саулохы фæтæн бæрзæй, цæмæй æрсабыр 
уа, фæлæ, марадз-зæгь, бæх тынгдæр сызнæт. Залмæ сæм исдуг джих- 
каст кодта, стæй йæ зæрдæйæ цины денджыз раивылд. Йæ цæс- 
тытæй цины ’нæуынгæ хæлттæ атахт æмæ цæстæнгасæй ныхъхъ- 
#6ыс кодта барæгæн. Йæ цæсгомыл сæуæхсид ахъазыд: 
— Уый у!.. 
— Дæ амонд дæм æргомæй æргомдæр кæны, мæ хо. Кæс ма — 
хохаг цæргæс. Саджы фисынтыл амад!.. — мæстæймарæгау æм 
дзырдта Залмыссæ. 
— Тыджыты Барызбийы фырттæ уой хъуамæ ацы барджытæ! — 
фæзæгъы Хитъа æмæ аивæй бакæсы йæ чызджыты ’рдæм. 
Залмыссæ, сæрджын сагау, бæрзæнтты кæсы барджыты ’рдæм, 
фæлæ Залмæ йæ сæр æруагъта йæ риуыл æмæ йæ къухæнгуыл- 
дзæй лыстæг хуыртæ ратул-батул кæны. Зæрдæ та саулохы ба- 
рæгимæ сусæг ныхас кæны. 
Барджытæ сæ бæхтæй æрхызтысты. Кæрæдзимæ хæрзхæстæг 
æрлæууыдысты æмæ саулохы барæг, йæ саргъы фæсарцмæ йæ къу- 
хæй амонгæ, цыдæртæ адзырдта йе ’мбал барæгæн. Уый фæстæ сæ 
бæхтæ идадзæй ласгæ, араст сты Хитьайы ’рдæм. Барджытæ æрлæу- 
уыдысты Хитьайы уæлхъус æмæ йын зæрдиаг салам радтой. 
— Майрæмыхъо! — сусæг хъæлæсæй зæгъынмæ хъавыди Зал- 
мæ, фæлæ йын æгæр хъæрæй дзырд фæци, æмæ цыма йæ зæрдæ 
æддæмæ рацæйтыдта риувæйнæг, уыйау йæ армытъæпæн йæ ри- 
уыл авæрдта. 
Йæ цæсгом цъæх арт суагъта фырæфсæрмæй. Уарзты æнкъа- 
рæнтæ чызджы цæстæнгас сæ фæдыл аскъæфтой æмæ Майрæ- 
мыхъойы рæвдыдтой. Иудзырдæй, сонт зæрдæ Залмæмæ афтæ 
фæкаст, цыма йæ зæрдæ баиу Майрæмыхъойы зæрдæимæ æмæ 
æнустæм нал фæхицæн уыдзысты сонт зæрдæтæ. 
«Чи зоны нæ амонд баиу уа», — йæхимидæг сдзырдта Залмæ, 
æмæ цины хъуыдытæ цæстæнгасыл арт æфтыдтой. Цæстыты 
амонды цырæгътæ сгуыпп кодта. Зæрдæ цардбæллиц амонды хъуы- 
дытæй акалд йæ былтæй. Уыцы хъуыдытыл зонд æфтауы ба- 
зыртæ æмæ сæ хæссы цыдæр æнæуынгæ хæлтгыл комкоммæ Майрæмы- 
хъойы сау цæстытæм. 
Хитъа хабæрттæй афарста бæлццæтты. 
Майрæмыхъо йæ саулохы барцимæ архайæг йæхи скодта. 
Æфсармы ’нкъарæнтæ йын цыма йæ зæлланг хъæлæс байстой, 
уыйау сабыргай сдзырдта: 
— Тхелмæ у нæ фæндаг, — æмæ бæрзонддæр хъæлæсы уагæй 
Дзуры дарддæр. — Балцы уыдыстæм Къуыдаргомы. Уæлæ Дзе- 
дæрджы комрæбын хохы ’рдæм фæхæрдгæнæны суыдтам цал- 
Дæр сæгуыты. Мах сæ багæрах кодтам æмæ сæ иу æртылд коммæ. 
Уæ фæрсты ахызтаиккам, уый нæм аив нæ фæкаст. Цуанонæн 
худинаг у йæ амæттаг æнæ искæй... — æмæ фæлмæн бахудт, фæ- 
247 

зылд саргьы ’рдæм æмæ райхæлдта сырды мард. — Уæ хорзæ-' 
хæй, айсут нæ хуын, æхсæвæрæн уын бабæздзæн, — афтæ дзургæ) 
сæгуыты мард æрæвæрдта цъæх кæрдæгыл. 
Хитьа йæ худ систа, зæрдиаг арфæ сын ракодта æмæ сæ афарста: 
— Кæй сахъгуырдтæ стут, уæ рынтæ бахæрон? 
Уæвгæ хатыдта, ацы хъæбатыр æфсымæртæ Тыджыты Ба- 
рызбийы фырттæ кæй сты, фæлæ сæ уæддæр бæстон бафарста. 
Уыдон сæхи бацамыдтой, æмæ сын Хитъа арфæтыл схæцыд. 
— Уастырджи — уе ’ххуысгæнæг. Æфсати уын рæдауæй дæт- 
тæд йæ дзугтæй. 
Барджытæ сæ бæхтæм рог стахтысты æмæ уайтагъд тигъæй 
баивгъуыдтой. 
— Æрдхæрæны гуырдтæ! Æппæтæй æххæст! — загъта Хитъа 
æмæ бахатыд Адзыбемæ. — Уæдæ ды ацы сырды мард арæвдз 
кæн, уартæ йæ суадоны нывæр. Залмысыфтæй йæ бамбæрз. 
Миха цыдæр цинæвдылд цæстæнгасæй бакаст Залмæйы цæс- 
тытæм. Хъæлдзæг хъæлæсы уагæй йæм бадзырдта. 
— Фидауыны æртæ чъири ма нæ куы уыдаид. Кусарт цæтгæ у. 
Физонæг Адзыбе арæвдз кæндзæн, — æмæ се ’ртæ дæр бахудгысты. 
Хитъа сæ цуры нал уыд. Уыгæрдæны ’рдæм сивгъуыдта. Залмæ 
йæ риуыдзаг сулæфгæ сдзырдта. 
— Цы мæ хъазыс, Миха? 
Йæхимидæг та загъта: 
«Царды цы нæ вæййы!» 
Хуры цалх тындзыдта ныгуылæнырдæм. Йе ’мбис ныттылд хохы 
фæсцæгат. Фæстаг хатт-ма йæ хæрдгæ тынтæй атыхст æгомыг хæх- 
ты цъуппытыл æмæ афардæг хохы фæстæ дард кæдæмдæр. 
Хитъайы уыгæрдæнæй разынд аст мæкъуылы. Миха амадта 
фæстаг, фарæстæм мæкъуыл. Хотæ мæкъуылы алыварс рæвдз 
зылдысты. Тъыфыл тъыфылы фæдыл лæвæрдтой Михамæ. Уый 
тъыфылтæ йæ уæраджы чъиритæй надта мæкъуылы. Чысыл фал- 
дæр ногамад мæкъуылы фарсмæ сæхи ’руагътой Хитъа æмæ Адзы- 
бе. Цыдæр æнувыд ныхас кодтой. Миха ма систа фæстаг тъы- 
фыл, мæкъуылы цъупп бадзæбæх кодта, стæй рог æргæпп ласта, 
йæ рыгтæ ацагъта æмæ фæзæгъы: 
— Кæй изæр дæ, баххуыс кæн! Кæй бакуыстам — хæдзарыл хæцгæ! 
Хотæ сæ хидуымæл цæсгæмттæ ныссæрфтой. Уддзæф расимдта 
æмæ сæ фæллад хидуымæл цæсгæмттыл узæлыд. 
Хитъа æмæ Адзыбе галвæндагмæ куы ’ривгъуыдтой, уæд сæм 
Адзыбе, сырды мардмæ ацамонгæйæ, адзырдта хъæлдзæгæй: 
— Сымах уал сындæг цæут. Æз уын уæ ныццæуынмæ физон- 
джытæ ацæттæ кæндзынæн! 
Ком æрталынг. Æрдз, цыма ’хсæвиуатмæ йæхи цæттæ кодта, 
у&йау ныхъхъус, ныссабыр. Æрмæст æнæрцæф æхсæрдзæнтæ се 
’нусон зарæг нывæстой. Арвыл æнæнымæц стъалытæ фылдæр 
кодтой. Куыдфæстагмæ, цыма арвыл исчи цæхæр бакалдта, уыйау 
тæмæнтæ скалдтой æмæ сæ мидбыл худтысты сау зæхмæ. 
248 

Залмæ æмæ Залмыссæ æрхæццæ сты хъæуысæр ракæсæн 
къуылдыммæ. 
Залмæ арвыл æнæнымæц стъалытыл йæ цæст ахаста, æмæ йæ 
зæрдæйы цин фергом: 
— Цы дзæнæтон изæр у, Залмыссæ! Æрдз æхсæвы хъæбысы 
аныгъуылд æмæ йын зарынц æхсæрдзæнтæ, сау суадæттæ, дымгæ 
11ЫИ ныллæг хъæлæсæй хъырны!.. 
— Зæрдæйы уидæгтæ агайæг изæр. Æрдз цыма уарзты зарæг 
гамыдта... — загъта Залмыссæ дæр æмæ сæ дыууæ дæр бахудты- 
сты, стæй ма Залмыссæ йæ ныхасмæ бафтыдта. — Ахæм изæр чи 
бафсæддзæн йæ уарзонимæ дзурынæй? 
Залмыссæйы дзырдтæ Залмæйы уарзтæй йедзаг зæрдæйыл арт 
æфтыдтой. Æнæуый дæр уарзты судзгæ цæхæртæй йедзаг чи уыд, 
уыцы æрыгон, сонт зæрдæйы уарзондзинады арт цыренæй сгуыпп 
кодта. Арты ’взæгтæ цыма йæ хæмпус рустæм абырстой, уыйау сыл 
сæуæхсид азæй кодта. Сæ фаллаг фарс тæлтæг æхсæрдзæн, цыма 
не ’нусон зарæг тынгдæр самыдта, афтæ фæкаст фаззон хотæм. 
Хæхты ’рдыгæй раулæфыд уддзæф æмæ цыдæр сусæг ныхас кодта. 
Залмыссæ йе стыр сау цæстытæ аивæй базылдта йæ хомæ. Уымæн 
йæ фидауцджын аив былтæ гæзæмæ зыр-зыр кодтой. Уый фен- 
гæйæ, Залмыссæ арф ныуулæфыд. Йæхинымæр ахъуыды кодта: 
«Цы тыхджын дæ уарзондзинад...» — фæлæ иунæг къæйных 
дзырд дæр нал скодта йæ хомæ Залмыссæ. Цыдæр тæригъæдгæ- 
нæджы цæстæй йæм бакаст. — Цымæ дын дæ хъысмæт цы тæр- 
хон кæны, мæ хо, амонд æви æнамонддзинады сау тымыгъ?» — 
нæхинымæры арф ныуулæфыд æмæ æргом сдзырдта: 
— Цæуæм, ам цы лæууæм? Цыма нæм нæ рæзгæ ’фсымæртæ 
не ’нхъæлмæ кæсынц... Ныр та Зæринæ сæ уæлхъус баддзæн. 
Раст сæ ныййарæг мадау рæвдауы. 
Мæй дзæвгар суад фæлурс арвы риуыл. 
Залмæ æмæ Залмыссæ цыдысты æнæдзургæйæ, сæ къæхтæ 
афтæ арæхстджынæй истой размæ, æмæ цыма æрдзы сабырдзи- 
надæн фехæлынæй тарстысты. Хотæ ’рхæццæ сты Дурысуадоны 
цурмæ. Кæддæр ацы суадоны раз къæйдур скъахтой абырджытæ 
æмæ дзы сæ бæхтæн дон дардтой. Уый адыл æй схуыдтой адæм 
Дурысуадон. Залмæйæн суадоны хæл-хæл йæ хъустыл куы ауад, 
уæд йæ халамæрзæн авæрдта йæ хомæ æмæ фæзылд суадоны 
’рдæм. Залмыссæ цыди дарддæр хъæуы ’рдæм. 
«Æз разæй ауайон, ацин кæнон нæ рæзгæ ’фсымæртыл, на- 
уæд та мын Залмæ бар нæ дæтдзæн, æз, дам, хистæр дæн, зæгъгæ, 
йæхи фæразæй кæны æмæ сын хъæбыстæ райдайы», — ахæм хъуы- 
дытимæ æривгъуыдта хъæугæронмæ. 
Залмæйы суадоны уæлхъус цыма цыдæр æнæуынгæ тыхтæ ныб- 
бастой сау зæхмæ, уыйау цавддурау лæугæйæ баззад. Хъусы суадо- 
иы сусæг зарæгмæ. Хъусы æмæ йын цыма йæ зæрдæмæ царды цины 
уылæнтæ скъæфы, афтæ йæм кæсы. Чызг арф ныуулæфыд: 
249 

— Ехх, æнусон суадон... Чи йæ зоны, цал æнусы нывæндыс 
ацы иугъæдон зарæг... Кæмæн царды цины, амонды зарæг кæ- 
ныс, кæмæ та судзгæ сагъæс, æрхæндæг уынæргъдау фехъуысы 
дæ зарæг. Цымæ мæнæн та цахæм зарæг нывæндыс: цины æви 
цæстысыгы... 
Æргуыбыр кодта. Суадоны былæй ратыдта залмысыф. Цы- 
дæр хæрздæф йæ фындзыл сæмбæлд. Иæ зæрдыл æрбалæууы- 
дысты, Майрæмыхъоимæ фыццаг хатт куы фембæлд Саусуадоны 
цур æмæ йын Майрæмыхъо мидбылхудгæ афтæ куы загъта: 
— Айс залмысыф, дæхицæн дзы хураууон акæн, науæд дæ 
фидуацджын цæсгом хуры тынтæм басудздзæн. 
Чызг аджих æмæ та йæ мидзæрдæйы дзырдта: 
«Нæ, мæ дуне, рæдийыс, хуры тын адæймаджы судзгæ нæ, 
фæлæ рæвдаугæ кæны. Судзгæ мæ дæ цæстыты сау æртытæ ба- 
кодтой. Мæ зæрдæйы мын пиллон арт ссыгътой!..» 
Залмысыфæй къусгонд ацарæзта, суадоны сатæг донæй аныз- 
та æмæ залмысыф къæйдурыл æрæвæрдта. Уый фæстæ хъæрæй 
райхъуыст йæ зæрдæйы утæхсæн: 
— Майрæмыхъойы дзырдтæ мæм афтæ фæкастысты, цыма 
дыууадæстæнонæй амонды зарæг самыдта... 
Сонтзæрдæ чызг йæ цинæвдылд хъуыдыты афтæ арф аны- 
гъуылд æмæ дзы ’рбайрох, хæдзармæ йæ цæуын кæй хъæуы. 
Ныр фæсахсæвæрæй кæй аивгъуыдта. Лæууы Залмæ суадоны 
уæлхъус. Суадон зары æмæ зары. Чызджы хъуыдытæ фæиу вæй- 
йынц суадоны зарæджы зæлтимæ æмæ атæхынц Тхелы комы ’рдæм. 
Цъус фалдæр фæндагмæ ’рбахизæн къуылдымæй йæ хъустыл 
ауад бæхы къæхтыхъæр. Чызг йæ цинæвдылд хъуыдытæй фæхи- 
цæн. Тарст сæгуытау фестъæлфыд. Йæ сау дзыккутæ хъуымбы- 
лæй фæпæррæст кодтой йæ аив фæсонтыл. Зæрдæ ныххоста риу- 
вæйнæг. Йæ цæстæнгас ныссагъта рындзы. Тарст цæстæнгас мæйы 
фæлурс тынтæм ацахста сау æндæрг. 
— Барæг!.. Чи хъуамæ уа? — йæхи афарста тарстзæрдæ чызг. 
Барæг æрбахæццæ суадоны цурмæ. Мæйы рухсмæ йæ барцы 
сæртæ æхсоны цæхæрау æрттывтой. Йæ бæх фæурæдта. Зæхмæ 
ргæпп кодта. Йæ хъама бараст кодта æмæ ’фсæрмцæстæнгасæй 
бакаст Залмæйы тарст цæстытæм. Чызджы сонт зæрдæйы тас- 
дзинад æрбайсæфт. Лæппуйы фендæй афтæ фæци, цыма йæ зæр- 
дæйыл зæрин хуры тынтæ атыхстысты. Суадон тынгдæр нызза- 
рыд цины зарæг, цыма сын дзырдта: 
«Цалынмæ æз æртахгай басур уон, уæдмæ уæ уарзты зынг 
макуы ’рнымæг уæд». 
Цыппар цæсты кæрæдзимæ фемдзаст сты. Цæстытæй атахт 
æнæуынгæ хæлттæ æмæ сыл уарзты ’нкъарæнтæ дыууæрдæм симд- 
той. Бамыр, бандзыгау сты æрыгон уарзæттæ. Уыйхыгъд сонт 
зæрдæтæ тырныдтой, цæмæй сæ кæрæдзи барæвдауой. 
«Æртыккаг хатт фембæлдыстæм... Ныр мæм рæсугъддæр, зæр- 
дæмæдзæугæдæр фæкаст», — йæхинымæры загъта Залмæ. 
250 

— Залмæ!.. — сдзырдта лæппу æмæ йæ бæхы барцимæ арха- 
,Чæг скодта йæхи. Иунæг сыбыртт нал схауд йæ дзыхæй. 
Залмæйы фæнды, лæппу дарддæр куы дзурид, куы йын хъу- 
г„д йæ зæлланг хъæлæсмæ, фæлæ сæрыстыр чызг йæхи афтæ 
дары, цыма йæм никæцæй хъарынц Майрæмыхъойы дзырдтæ. 
— Залмæ!.. — тыххæй та сæппæрста Майрмыхъо æмæ, цыма 
„ыхасмæ фæрæвдз, уыйау уæндондæр хъæлæсæй дзуры: — Ба- 
фæлладтæн мæ хъуыдытæ æмæ мæ зæрдæйы катайæ. Нæ зонын, 
цм ’гъдауæй цæрон дарддæр. 
Чызг ныхъхъæр кæнынмæ хъавыд: мауал мын судз мæ зæрдæ, 
зæгъгæ, фæлæ æгъдау, намыс тыхджындæр разындысты æмæ 
иыллæг хъæлæсæй фæрсы Майрæмыхъойы: 
— Ацы æнафоны дæ цы фыдбылызтæ ’рбахастой? 
— Фыдбылыз нæ, амонды ’нæуынгæ тых, царды цины уылæн 
мæ скъæфта дæ фæдыл!.. 
Чызг йæ мидбыл гæзæмæ бахудт. Уыцы мидбылхудт Майрæ- 
мыхъойы зæрдæйы талынг къуымтæ ныррухс кодта: 
— Ибонты дæ Саусуадоны цур куы федтон, уæдæй фæстæмæ 
мын царды цыдæр нал фаг кæны. Мæ фыны дæр æдзух вæййын 
уыцы суадоны уæлхъус, цыма мын дæ уæздан армы фæдæттыс 
мæнæргъытæ, цыма мæм дæ мидбыл фæхудыс... Бауырнæд дæ, мæ 
хъуыдытæ мæ сæ фæдыл ахæссынц, зилынц Рындзыхъæуы... Кæнæ 
уыцы хъæуы мæ амонд ардзынæн, кæнæ мæ адзал!.. — йæ дзырд 
фескъуыд. Хæстæгдæр балæууыд Залмæйы ’рдæм æмæ цыдæр тыхст 
хъæлæсы уагæй дзуры дарддæр. — Судзы мæ зæрдæ æнæуынгæ 
арты цæхæры. Курын дæ, кæнæ йыл ихджын дон бакал, кæнæ... 
Уæвгæ уарзты цæхæр ихджын донæй нæ ахуысдзæн... Фæлтау мæ 
самондджын кæн, науæд уыцы арты пиллоны ’ртхутæг фестдзы- 
нæн!.. Мæ дунейы рухс... — Бавнæлдта чызджы армытьæпæнмæ. 
Чызджы армытъæпæн ихæнрызт кæны. Уарзты ’нкъарæнтæ 
зæрдæйæ абырстой сæрымагъзмæ. Сæрымагъз, дыууадæстæнон 
фæндырау, ныззарыд. 
— Чи зоны, зæгъай, ацы дзæгъæлкъах лæппу, ницæйаг, дзæ- 
п>æлы дзæнгæда цæгъды... Чи зоны, дæ аккаг нæ дæн, чи зоны, 
мæхи, куыд æмбæлы, афтæ дарын нæ фæразын, фæлæ мæн ах- 
хос нæу... Чи зоны, дæ аккаг дзырдтæ зæгъын нæ арæхсын, уæд 
дæ хатыр курын... 
— Нæ, Майрæм, — афтæ йæ схуыдта уæздандæрæн, — æгæр 
рæсугъд дæр ма сæ загътай... 
— Уæдæ айс мæ зæрдæ, йе йæ сау сынтытæн аппар, йе та дзы 
дæхи самондджын кæн! 
Чызг йæхи нал баурæдта, лæппуйы риуыл йæ сæр бакъул код- 
та. Уарзондзинад сонт зæрдæты кæрæдзимæ ’рбалвæста. Лæп- 
пуйы цæнгтæ ’ртыхстысты Залмæйы фидауцджын уæнгтыл æмæ 
йæ йæхимæ ’рбалхъывта. Залмæйы ставд дзыкку фæци чызджы 
фæсонтæй лæппуйы армытъæпæны ’хсæн. Майрæмыхъомæ афтæ 
фæкаст, цыма чызджы дзыкку нæ, фæлæ чызджы сонт зæрдæ 
251 

тæлфы йæ армы. Иудзырдæй, зæрдæ хъазыд зæрдæимæ. Саудон 
зарыд уарзæтты амонды зарæг. 
— Амондæй йедзаг æхсæв! — цинæйдзаг хъæлæсæй фæзæгъы 
Майрæмыхъо æмæ ’хсызгонæй сулæфы. 
— Æхсæв йе ’мбисмæ фæхæццæ кæны æмæ... — стыр зынтæй 
сдзырдта Залмæ. 
— Æмбарын дæ, мæ дуне. Мæн дæр нæ фæнды, æмæ дæм исчи 
мæн тыххæй уайдзæфы хуызы сдзура. Цæй, хæрзæхсæв... 
Майрæмыхъо^ хæххон цæргæсау, стахт саргъмæ. Бæх йæ мид- 
бынат скафыд. Иæ идоны къæбæлтæ смыртт-мыртт кодта. 
— Залмæ, мæ амонды стъалы, — æрдзырдта лæппу, — тагъд та 
дæ абæрæг кæндзынæн, фæлæ мын куы зæгъис дæ дзуапп. Ацы 
’ввахс бонты дæ фыдмæ минæвары лæгтæ ’рбарвитин... Разы дæ? 
— Цы дын зæгъон, æппæт мæнæй кæнгæ нæу... Мах мыггаг 
дæр æгъдæуттыл хæст сты... Хистæртæ дзы ис! 
— Гъе уый, цы ’мбæлы, ахæм дзуапп у, — загъта Майрæмыхъо, 
стæй ма цæстæнгасæй ныхъхъæбыс кодта Залмæйы æмæ йæ бæх 
размæ фесхуыста. 
Залмæ та згъордта сæ хæдзары ’рдæм, цыма йыл базыртæ 6а- 
зад. Хуырджын уынгты иу дурæй иннæмæ гæпгæнгæ тахти размæ. 
Уарзондзинады ’нкъарæнтæ йын рухс кодтой йæ развæндаг. 
Бæрзойты Хитъайы хæдзары рудзынгæй хъуысы хистæрты 
уæздан ныхас. 
Къонагæрон сылгоймæгтæ бабирæ сты: чи артимæ архайы, чи 
та хъарм уæливыхтæ хæссы хистæрты размæ. 
Тыргьы нард фысы фыд фыцы, пæлхъ-пæлхъ кæны æрхуы аджы. 
Миха уырдыг лæууы хистæрты уæлхъус æмæ сын æгъдаумæ 
гæсгæ дæтты нуазæнтæ. 
Бæрзойты мыггаджы хистæр, зондджын Гобос цалдæр гаджи- 
дауы расидт. Кæстæртæ-иу, оммен, зæгъгæ, фæхъæр кодтой. 
Тыджыты мыггаджы хистæр, уæздан, хиуылхæцгæ Бадила бады 
Гобосы дæллаг фарс æмæ йæ цæст ахæссы Бæрзойты фæсивæ- 
дыл. Йæ алы дзырд зæрдæмæхъаргæ, æгъдауджын. Иуахæмы 
арф сулæфыд, йæ армытъæпæнæй йæ урс, зæлдаджы хуызæн 
зачъе адаудта, уый фæстæ баздæхт зæронд Гобосмæ. 
— Фарн дæм бадзурæд, уæздан Гобос! — загъта æмæ фæхъус. 
— Фæрнджын у, фæрнджын, Бадила, хъусын дæм. 
Кæстæртæ сивыры фæздæг калгæ ’рбахастой нард фысы фыд, 
Ахджер сæ уæнгтæй хистæрты раз æвæры фынгыл. 
— Ацы бæрæчетæй йедзаг фынг æгъдау домы, уæ рынтæ ба- 
хæрон! — афтæ дзургæ йæ бадæнæй сыстад Тыджыты мыггаджы 
хистæр æмæ зондджын цæстæнгас фемдзаст бæрæчетæй йедзаг 
фынгмæ, цыма зæрдæмæ хъаргæ дзырдтæ агуырдта, уыйау æнæ- 
дзургæ алæууыди, уый фæстæ бæрзонддæр хъæлæсы уагæй дзу- 
ры дарддæр. — Бауырнæд дæ, Гобос, æндæр искæмæи нæ рацы- 
даин фидауæгæй дæ мыггагмæ, фæлæ уын Тыджытæ хæстæг ак- 
каг кæй сты, уымæ гæсгæ уæм æрбахастон мæ ныфс, Бæрзойтæ... 
252 

Зондджын лæджы дзырдтæм Гобос уæззаугай сыстад йæ ба- 
дæнæй, æмæ фынджы уæлхъус бадджытæ се ’ппæт дæр уырдыг 
глæууыдысты. 
— Иудзырдæй, — комкоммæ дзуры Хитъамæ фидауджыты хи- 
ггæр, — мах дæ агурæм ахсджиаг хæстæгæн, тых, æхсарæй нæ, 
фæлæ уæздандзинад, хæлардзинадæй. Чызг æмæ лæппу кæрæ- 
дзийæн æмбæлынц. Афтæ мæм кæсы, уарзондзинад ис се ’хсæн 
•смæ сын сæ сомбон срухс кæнæм, цæмæй æнустæм уæм арфæ- 
паг, — загъта фидауджыты хистæр æмæ йæ цæстæнгас ахаста 
фынджы уæлхъус уæвджытыл. 
— Гобос, мах цæмæйдæриддæр хъусæм дæумæ æмæ, куыд мыг- 
гаджы хистæр, дзырддзæугæдæр, зæгъ дæ уынаффæ. — уæздан 
хъæлæсы уагæй та фæзæгъы Бадила æмæ йе ’рмтты дзæбидыры 
сыкъа тынгдæр ’рбалхъывта. 
Бæрзойтæ кæд разы уыдысты Тыджытимæ бафидауыныл, уæд- 
дæр фылдæр лæгъстæтæ домдтой, уæдæ куыд вæййы! Гъе æмæ 
бирæ радзур-бадзуры фæстæ Бæрзойты мыггаджы хистæр, зонд- 
джын Гобос хъуыддагджынæй райдыдта дзурын: 
— Хайыр уынаффæтæ кæнут, мæ хуртæ, фæлæ нын нæ рæ- 
сугъд æгъдæуттæ нæ рагфыдæлтæй баззадысты, æмæ, кæд лæп- 
пу æмæ чызджы ’хсæн разыдзинад ис, уæддæр нæ рæсугъд 
æгъдæутты сæрты зын ахизæн у. Курæг уæ дæн, Тыджытæ, раст 
мæ бамбарут! Зыд, кæрæф, мыййаг, не сты Бæрзойтæ, æмæ Ты- 
джытæй фылдæр мулк, бирæ фос ратæрой, уый дæр аив нæу, 
фæлæ ирон æгъдæуттæ ныссæттынмæ дæр нæ хæссынц сæ ныфс. 
— Фæрнæй дзур, фæрнæй, Гобос, дæ рын бахæрон. Уыцы 
æгъдæутты сæрты Тыджытæ дæр ахизинаг не сты æмæ сæ нæдæр 
фехалдзыстæм. Æгъдау халын мыггаджы фарн сафын у, мæ 
хуртæ! — фæзæгъы Бадила. 
— Стæ-ма, лæппутæ, нæ фынджы ’гъдау... — фæзæгъы та Го- 
бос дæр æмæ йæ урс зачъе адаудта. 
Лæппутæ бамбæрстой, фидауыны æртæ уæливых æмæ физо- 
нæг кæй агуры зондджын хистæр. Слан цырд къахдзæфтæй тæ- 
гæр тæбæгъы рахаста æртæ уæливыхы, сæ уæлæ бур физонæг 
æмæ сæ Гобосмæ радта. 
— Цы дардыл дзурын. Хуыздæр у хъуыддагæн йе ’цæгдзинад 
зæгъын... — ног та сдзырдта Гобос. 
Исдуг ирæды уæз Тыджыты фидауджыты бандзыгау кодта. 
Цыдæр æнкъард хуыз равдыстой, фæлæ æппынæрæджиау сразы 
сты æртиссæдз фысыл, дæс дуцгæ хъугыл, æхсæз ифтыгъд гал, 
цæджджинаг æмæ дыууæ бонгæнд хуымзæххыл. 
Ныййазæлыд Уастырджийы зарæг. Чызг æмæ лæппуйы цæ- 
рæнбоны тыххæй гаджидау раскъæрдтой. Уынгæй ’рбайхъуыст 
фæндыры хъæр. Къæрццæмдзæгъд æхсæвы риу айгæрста. Кафынц, 
хъазынц фæсивæд. Майрæмыхъо лæууыд фынджы дæллаг кæрон 
къæсæры ’рбахизæны, æмæ йæ цæстытæй цины цæхæр калд. 
Цырагъы рухсмæ бæрæгæй зынди йæ цæсгомыл мидбылхудт. 
Йæ зæрдæ цины денджызы уылæнты ленк кодта. 
253 

Аивгъуыдтой сæрдыгон хъарм æмæ райдзаст бонтæ. Бæлæстае 
сæ бур дарæс скодтой. Мигьтæ дзыгуыртæ-дзыгуыртæй æрынца- 
дысты хæхты сæрмæ æмæ цыдæр æнкъарддзинад лæвæрдтой, 
фæлæ хъæлдзæг уыд Хитъайы зæрдæ. Йæ чызджы тыххæй цы 
ирæд райста Тыджытæй, уыдоныл-иу йæ цæст куы ахаста, уæд- 
иу йæ зæрдæйы талынг къуымтæ барухс сты. 
Цæйбæрц хъæлдзæгдæр кодта Хитъайы зæрдæ, уыйбæрц Бур- 
тузы зæрдæ та йæхи стыхта сау мылазон мигъты. Хитъайы кæр- 
тæй-иу фысты уасын куы ауад йæ хъустыл, уæд-иу йæ сау зæрдæ 
фырмæстæй риуæй тыдта. Зæрдæйы маст-иу ныррæхуыста сæ- 
рымагъз. 
«Йæ уыгæрдæн ын йæхи бакæнынмæ хъавыдтæн уыцы хусгуы- 
бын Хитъайæн, цæмæй бынтон сгæвзыкк уыдаид. Йæ чызджы- 
тимæ мæм æххуырсты хæтыдаид, фæлæ... — суынæргъыдта-иу æмæ 
йе ’нæфсис æрмттæ фæтымбыл сты. — Цард агуылф кодта уыцы 
сæфт, стъæлд хæдзармæ. Иннæ чызг дæр йæ чындзы цæуыны 
кары ис. Иу ахæм ирæд та... æмæ... — сæрымагъз та ныррæхуыста 
æлгъаг хъуыды. — Иæ раздæры тæригьæддаг бандоныл æй сбадын 
кæнын хъæуы. Хъуамæ ацы уæзæгыл мæнæй хъæздыгдæр мачи 
цæра. Ма хъуамæ æмбудон искæй физонæджы тæф... Уыцы мæ- 
къуылтæ уал æртеу-теу хъæуы æмæ уæд... Мæ хистæр фыртæй 
мæ стыр ныфс ис. Цыдæр хинæйдзаг хъуыдытæ кæй нывæнды йæ 
сæрымагъзы, уый гуырысхойаг нæу. О иунæг Хуыцау, æз дæуæй 
бузныг, фæлæ уæд та мæ цыппар фыртæй, дыууæ чызджытæ куы 
фæуыдаиккой, уæд Тыджытæ мæ хуызæн разагъды лæджы цур 
уыцы хусгуыбын Хигьайы кæм æрцагуырдтаиккой. Уыйæппæт фос, 
хъом мæ хъæздыгдзинадыл тынгдæр фæзындаиккой». 
Ахæм æлгъаг хъуыдытæ бонæй-бонмæ тынгдæр хурх кодтой 
æнæфсис Буртузы æмæ йын йæ зæрдæйы æндзæрстой фыдбы- 
лызы арт. Уыцы фыдбылызы арты ’хсидæвтæ парахатæй калдта 
йæ фыртты зæрдæтæм æмæ сын æгъатырæй сыгъта сæ зæрдæйы 
уидæгтæ, уæлдайдæр та йæ хистæр фырт Газанæн, æмæ та иу 
сæумæрайсом Хитъа йæ хъуццытæ йе ’хсæз галимæ уынджы куы 
сцæйтардта сæрвæтырдæм, уæд Газанмæ афтæ фæкаст, цыма йæ 
хъуырыл сау калм атыхст æмæ йын йæ улæфæнтæ ахгæдта. Дур- 
зæрдæ Газан арф ныуулæфыд æмæ йæхинымæр сдзырдта: 
— Де знагмæ æргом абырсинаг куы нæ уай, уæд ын адзал 
цæттæ кæн хинæй... Рагæй фæстæмæ мæ сæры цы хъуыды ныц- 
цæнд, уый бакæнын хъæуы æвæстиатæй. Тыджыты Барызбийы 
дыууæ фырты, Майрæмыхъо æмæ Ирбег, кæрæдзийæн хъуамæ 
фестой фыдызнæгтæ. Йе сæ кæрæдзи амарæнт, йе сæ ирæд фæс- 
тæмæ атæрæнт, уæд Хигьа афтидармæй аззайдзæн æмæ нын йæ- 
хæдæг лæгъстæ кæндзæн, сыдæй мæ ма амарут, зæгъгæ... 
Æбуалгъы хъуыдытæ кæрæдзи ивтой æлгъаг Газаны сæры- 
магъзы. Æгъатырæй ингæн цæттæ кодта дыууæ ’фсымæр Майрæ- 
мыхъо æмæ Ирбегæн, фæлæ сæ йæхиуыл цы ’гъдауæй ’рæууæн- 
дын кæна, ахæм хъуыды нæ ардта. Æрæджиау йæ мидбынат фес- 
254 

гьæлфæгау кодта, цыдæр æбуалгьы хъуыды арвæрттывдау ай- 
гæрста сæрымагьз: 
«Æрдхорд-æфсымæртæ сæ хъуамæ скæнон æвæстиатæй, уæд 
æнцонæй бакæндзынæн мæ хъуыддаг». 
Æмæ цыма æппæт дæр сарæзта, уыйау æхситтæй заргæ йæ 
дугъоны къуди ехсбыд райдыдта. 
Хур нæма æрныгъуылд хохы фæстæ, фæлæ арф кæмтты 
аууæттæ цадæггай лæстысты хæхты ’рдæм. 
Залмæ æмæ Залмыссæ сæ кæрты ’хсадтой сæ дзаумæттæ, 
Залмæ йæ даргъ дзыккутæ йæ къæбуты сæрмæ аив æртыхта æмæ 
счъилдысæй æхсы йæ бæрæгбоны къаба æмæ зæлдаг кæрдæн. 
Зæлдаг кæрдæн хъарм доны аралас-балас кæны æмæ та йæ йе 
’рмтты зæрдиагæй балхъивы. Ацы кæрдæн йæ удæй фылдæр уар- 
зы Залмæ. Майрæмыхъоимæ кæрæдзийæн сæ уарзондзинад куы 
раргом кодтой, уæд ын æй балæвар кодта. 
Чызджытæ се ’хсинæгтæ æхсад куы фесты, уæд сæ æмбон- 
дыл ацауыгътой. Залмæ йæ бæрæгбоны къаба æмæ йæ зæлдаг 
кæрдæн æмбонды раз даргъ хъæдыл айтынг кодта. Æмбондыл, 
дам, мын Майрæмыхъойы лæвар цъæлтæй куы басур уа. 
— Мæнæ йæ хæдзармæ хæстæгдæр ацауыгътаис, Залмæ! — 
дзуры йæм Залмыссæ. 
— Ам кæд дзæбæхдæр асур уаид мæ зæлдаг кæрдæн. 
Хотæ хæдзармæ бацыдысты æмæ изæры митæ кодтой. 
Æризæрмилтæ. Уазал дымгæ симдта уынгты æмæ бæлæсты 
бур сыфтæртæ скъæфта. 
Хитъаты фæсхæдзар цыдæр сау æндæрг хилы хæмпæлты, кауы 
’рдæм йæ ных сарæзта. Æндæрг куы йæхиуыл схæцы, куы та 
хæмпæлты æрныгъуылы. Бæрæг у, алырдæм кæй ахъахъхъæны. 
Иуахæмы, знæт сырдау, йæхи ’рбасæрфта каугæрæтты, Залмæйы 
зæлдаг кæрдæн фелвæста æмæ ’хсæвы тары айсæфт. 
Залмæ рауад уынгмæ, æрлæууыд тæрсхъæды цур, æмæ цыма 
йæ зæрдæ йæ риуы банцад йæ кусынæй, уыйау æй æрхауынмæ 
бирæ нал бахъуыд. 
— Мæ боныл, мæ зæлдаг кæрдæн!.. — уынæргьæгау сдзырдта. 
Агуры, кæсы каугæрон хæмпæлтæм, фæлæ уæгъды. — Залмыссæ! 
Уæ, Залмыссæ!.. — уынгæг хъæлæсæй ахъæр кодта тарстзæрдæ чызг. 
Хæдзары дуар фегом, æмæ цырд къахдзæфтæй йæ уæлхъус 
æрлæууыд Залмыссæ. 
Бирæ фæцагуырдтой дыууæ хойы Залмæйы зæлдаг кæрдæн, 
фæлæ куы ницы ссардтой, уæд Залмæ ’рхæндæг улæфт скодта, 
цыма йын уыцы хуыснæг уыцы кæрдæнимæ йæ зæрдæ ахаста. 
Фæззыгон хур йæ тынтæ байзæрста зæххы риуыл. Æндонгьуыз 
къæдзæхтæ сæ сау фæрстæ хуры тынтæм тавтой. Алчи йæ фæззыгон 
куыстытыл фæдисонæй архайдта. Рындзыхъæуы сæрмæ тигъыл ра- 
зынд æфтауцтæ. Сæ мæкъуылтæ зæйуæттæй рындзмæ ’рбакалдгой. 
Тхелыхъæуы дæллаг фарс знæт цæугæдоныл æвæрд нарæг хиды 
255 

цур йæ бæх фæурæдта цахæмдæр барæг, архайы, йæ бæхмæ бавзи- 
ды ехсæй. Хатт фæззыгон уæлдæфы айхъуысы ехсы цъыкк. Бæх 
йæ сæр нынкъусы, йæ раззаг къæхтæй æрхойы дойнаг дуртæ, æмæ 
иуварсырдæм аскъæфы йæ барæджы. Барæг тынгдæр ’рбалвасы 
йæ бæхы рохтæ, бæхы агъдæн ахъаззаг цæф фæкæны ехсæй. 
Тхелыхъæуы дæллаг кæрон лæууынц хъæуы фæсивæдæй цал- 
дæр лæппуйы. Се ’хсæнæй дыууæ ’фсымæры — Майрæмыхъо 
æмæ Ирбег кæсынц барæджы ’рдæм. Уый бафиппайгæйæ, барæг 
тынгдæр бавзиды бæхмæ. 
— Чидæр йæ цардæй сфæлмæцыд æмæ адзалы дзæмбытæм 
йæхи тæры! — фæзæгъы, барæгæй йæ цæстæнгас нæ фæхицæн- 
кæнгæ, Ирбег. 
— Нæ, ме ’фсымæр, йæ бæхæй йæ ныфс куы нæ уаид, уæд æй 
хидмæ не скомкоммæ кодтаид! — дзуры Майрæмыхъо. 
Барæг та йæ бæхы æрцæфтæ кодта, Бæх йæ бон базыдта, йæ 
сæр размæ фæкъул кодта æмæ фатау атахт тæссаг нарæг хидыл. 
Барæг йæ риуыдзаг цины улæфт скодта. Тыджыты фæсивæ- 
ды раз кæй нæ фегад, уый йын тынг æхсызгон уыд. 
Тыджыты фæсивæд сæ цæстæнгас нал истой барæгæй. Уый 
йæ бæхы рохтæ тынгдæр ’рбалхъывта. Бæх йæ сæр бæрзонд сис- 
та æмæ цæргæсау тахт хæрдвæндагыл Тхелы ’рдæм. Бæхы аив 
цыд тынг фæцыд Тыджыты фæсивæды зæрдæмæ, фæлæ, барæг 
чи у, уый нæма базыдтой. 
Барæг йæ бæх фæурæдта фæсивæдæй цъус дæлдæр. Уый фен- 
гæйæ, Майрæмыхъо æмæ Ирбеджы цæсгæмттыл фыдæхдзинады ны- 
сæнттæ аленк кодтой. Æфсымæртæ сæ кæрæдзимæ æнæдзургæйæ 
бакастысты æмæ арф хъуыдыты аныгъуылдысты. Сæ хъуыдытæ 
сæ ахастой Рындзыхъæумæ. Буртуз æмæ йæ фыртты æбуалгъы 
митæ сæ цæстыты раз аленк кодтой. 
Æрæджиау Ирбег баздæхт Майрæмыхъомæ æмæ йæ хæрзныл- 
лæг хъæлæсы уагæй фæрсы: 
— Ме ’фсымæр, ацы хиуарзон Газан цы ’гъдауæй фæзынд нæ 
уæзæгмæ? 
— Хиуыл хæцгæ у, Ирбег. Фыдæлты æмбисонд ахæм у: дæ 
туджджын дæ хæдзармæ куы ’рыфта — æрдхорды лæггад ын 
бакæн. Афтæ амоны ирон æгъдау. — Æмæ йæхи тыххъæлдзæг 
скæнгæ бацыд Газаны размæ Майрæмыхъо, стæй иннæтæ дæр 
амбырд сты Газаныл. 
— Дæ хорзæхæй, æрхиз дæ бæхæй. Цæхх-кæрдзынæй дын 
фысым стæм, — бахатыд уазæгмæ Майрæмыхъо. 
Уæдмæ Ирбег бавнæлдта Газаны бæхы рохтæм, æмæ кæд цы- 
фæнды мæсты уыд, уæддæр йæ маст уазæгмæ нæ равдыста. 
— Ахæм уæздан, сыгъдæгзæрдæ стут, Тыджытæ, æмæ сымах 
уæзæгыл мæ бæхæй æрхизын стыр амондыл нымайын. Мæнæн 
Барызбийы фырттимæ аныхас кæнын стыр хæзнаты аргъ уаид! — 
афтæ дзургæ рог æргæпп ласта йæ бæхæй. 
Йæ аив дарæс бараст кодта, йæ бæрцагъудтыл йæ армытъæ- 
?,56 

цяентæ æруагъта, æмæ æнæфсис цæсгомыл хинæйдзаг мидбылхудт 
ахъазыд. Уыцы мидбылхудты нæ зынд хæлардзинады нысан. 
Ирбег уазæджы бæх афснайдта æмæ араст сты сæ хæдзармæ. 
Æгьдаумæ гæсгæ разæй бахызт Майрæмыхъо, йæ фæдыл Газан. 
Майрæмыхъо æрлæууыд хæдзары бæрæгастæу, æмæ йын кæд 
тынг зын уыди, уæддæр хъæлдзæг худт бакодта æмæ йæ цæнгтæ 
уæрæх байтындзгæ фæзæгъы: 
— Æрбад, дæ хорзæхæй, — æмæ йын бандонмæ ацамыдта. 
Уазæг йæхи ’руагъта бандоныл. Хинæйдзаг цæстæнгас æрзылд 
хæдзары къуымты. Йæ сау зæрдæ йæхи риуы къултыл ныххоста 
æмæ йæхинымæры сдзырдта: 
«Хитъайæн хъуамæ ацы хæдзармæ фæндаг ма уа». 
Барызби хæдзары нæ уыди, кæмдæр хъуыддаджы фæдыл уыди 
балцы. 
Рæдау æфсин, хъæбулты уарзон мад Æхсарон цъилау зылди 
къуымты. Йæхинымæр дзырдта: «Нæ ног лымæнты хъæуккаг у 
ацы лæппу. Рæдауæй йын хъæуы балæггад кæнын». 
Æфсымæртæн ныхас бацайдагъ уазæгимæ. Иуахæмы Майрæ- 
мыхъо цæстæй ацамоны Ирбегмæ. Уый йæ хистæр æфсымæрмæ 
нырмæ дæр каст æнхъæлмæ, зæгъгæ, кусарты кой кæд скæн- 
дзæн. Фестад Ирбег йæ бадæнæй, уазæгæй хатыр ракуырдта æмæ 
уынгмæ ахызт. 
Бадынц дыууæ ’фсымæры æмæ уазæг бæрæчетæй йедзаг фын- 
джы уæлхъус, нард фысы фыд къуыдыр фыхæй обаугондæй 
лæууы фынгыл. Уæливыхты цыхт æнхъæвзæнтæ кæны. Æфсы- 
мæртæ уазæгæн дæттынц нуазæнтæ. Архайынц хуыздæр лæггад 
бакæнын. Иудзырдæй, цæйбæрц кад æмæ цыт лæвæрдтой æфсы- 
мæртæ уазæгæн, уыйбæрц йæ зæрдæйы тынгдæр раивылд фыд- 
былызы фурд. Йæ цæстытæ хинæйдзаг æрттывд кодтой. Хъуы- 
ды кодта, зæгъгæ, æфсымæрты ’хсæн фыдбылызы арт тагъддæр 
бандзарын хъæуы. Цас фылдæр нуæзта карз арахъхъ, уыйбæрц 
гынгдæр райхæлд йæ маргæйдзаг æвзаг. Иуахæмы райста бæгæ- 
иыйы нуазæн. Исдуг йæ дæндæгтæ кæрæдзимæ фелхъывта, стæй 
йæ бадæнæй сыстад æмæ загъта: 
— Уæ разы нæ дæн сыгъдæг цæсгомимæ, Барызбийы фырттæ, 
уæ ног лымæнтимæ фæхъаугъа стæм, фæлæ цыфæнды фыдæн 
рæстæг — йæ дзæбæхгæнæг... Цæрдзыстæм хæларæй Бæрзойтимæ... 
— Уый тыххæй дын арфæ кæнæм, Газан, нæ ног лымæнтæм 
тых кæй нал хæссут. Махæн дæр æхсызгон нæ уаид, уыдонимæ 
куы хъаугъа кæнат. Бауырнæд дæ, уыдоны цæф махæн дæр рис- 
саг у, — дзуры Ирбег. 
— Гъе æмæ мæ хур акæнут! — хинæйдзаг мидбылхудт бакæн- 
гæйæ, загъта Газан æмæ дзуры дарддæр. — Ис мын тугæй æфсы- 
мæртæ... 
— Зонæм æппæт дæр! — фæзæгъы Майрæмыхъо æмæ ныккæ- 
сы уазæджы цæстытæм. 
17 Биаэырты Днмитр 
257 

Æз уæм комкоммæ дæр ’рбацыдтæн, цæмæй кæддæриддæр, 
сымахимæ уон æрдхорд-æфсымæр. Цæмæй нæ хæлардзинад уæлае 
Бур хохау уа фидар, æнæцудгæ. 
— Стыр бузныг, Газан, дæ уæздандзинадæй, кæд мах дыууае 
æфсымæрæй уый аккаг стæм, цæмæй дын æрдхорд-æфсымæртæ 
уæм, уæд не ’ууæнк, нæ зæрдæ дæ разы уыдзысты сæууон æрта- 
хау сыгьдæг! 
— Стыр бузныг... — цæйдæр тыххæй йæ дзырд фæлыг кæны 
саузæрдæ Газан æмæ йæхинымæр фæзæгъы: «Дон йæ донвæдыл 
цæуын райдыдта». — /Емæ рæвдздæр хъæлæсы уагæй дзуры дард- 
дæр: — Арфæ уын кæнын уе стыр уæздандзинады тыххæй. Æууæнк, 
зæрдæ, уыдон тугæй зынаргьдæр, стырдæр хæзнатæ сты! 
Йæ куырæты дзыппæй систа æвзист сом. Бæгæныйы нуазæ- 
ны йæ ауагьта: 
— Исын уын уæ къухтæ, ме ’рдхорд æфсымæртæ, æмæ уын 
зæгъын фидарæй, абонæй фæстæмæ нæ цин, нæ фыдбылыз, не ’ууæнк 
иу кæй уыдзæн, — æмæ ныхъхъæбыс кодта Майрæмыхъойæн, уый 
фæстæ ныттыхст Ирбегыл дæр, æмæ се ’ртæ дæр банызтой бæгæ- 
ныйы нуазæнæй. Уый фæстæ йæ армытъæпæнмæ фæкъул кодта 
афтид нуазæн æнæфсис Газан, æмæ æвзист сом йæ армытьæпæнмæ 
’рхауд, æмæ та сæрымагъзы ныррæхуыста мæнгард хъуыды: 
«Ме ’ууæнк цæмæй фидардæр уа, уый тыххæй йæ раттын 
хъæуы кæстæр æфсымæрæн»... 
Йæ къухыл бæрзонд схæцы æмæ Ирбегмæ баппары æвзист сом: 
— Уый дæумæ æмбæлы, Ирбег, истæмæн дын бабæздзæн! 
Хæдзармæ æрбахызт Æхсарон. Йæ цæсгом хурау худти. Йæ 
цæстытæ цины цæхæр калдтой. Йæ дыууæ фырты Газанимæ 
æрдхорд-æфсымæртæ кæй сарæзтой, уый йын æмбисонды æхсыз- 
гон уыди. Фырцинæй уарзæгой мад йæ цæнгтæ уæрæх байтыгъ- 
та, ныхъхъæбыс кодта Газанæн æмæ, хъæлдзæг мидбылхудт ба- 
кæнгæ, фæзæгъы: 
— Арфæ кæнын уыцы зæдæн, дæу махмæ чи сарæзта. Ныр мæ 
дыууæ хъæбулы фæхъаруджын, фæкъабазджын сты. О иунæг 
Хуыцау, дæуæй бузныг. 
Зæрдиаг хъæбыс ныккæны Газанæн, йæ русæн ын апъа кæны, 
уый фæстæ æрыдзаг кæны дзæбидыр æмæ йæ ратты Газанмæ, 
уый раарфæ кодта Æхсаронæн, стæй йæ дзыпмæ рæвдз февнæлд- 
та, систа дзы дыууæ сыгъзæрины æмæ сæ дæтты Æхсаронмæ. 
— Лæвары аккаг не сты, ме ссаргæ мад, фæлæ мын хатыр. 
Мадæн стырдæр лæвæрттæ æмбæлы. 
Æхсарон Газаны æнæфсис къух йæ риумæ нылхъывта: 
— Ме ссаргæ хъæбул, кæд уын нæмттæ æртæ ис, уæддæр удæй 
иу стут. Æппæтæй стырдæр лæвар та у зæрдæ, æууæнк æмæ... — 
йæ хъуыр ’рбауынгæг, цины цæссыгтæ æртылдысты æнцъылдтæ 
рустыл. — Абонæй фæстæмæ мæ хъæбултæн дæ сæ рахиз къабаз. 
Æхсæв йæ рады бацыд. Уынгæй æрбайхъуыст бæхы уасын. Газан 
йе ’нæфсис цæстытæ фæирд кодта æмæ дзæбидыр зыдæй анызта: 
258 

— Мæ бæх мæхицæй зондджындæр у, — æмæ, тыххудт ба- 
кæнгæ, йæ бадæнæй фестад, фысымтæй хатыр ракуырдта, рахызт 
уынгмæ. Исдуг йæ алыварс акаст, хуыснæгау ахъахъхъæдта. Мæнг 
нæ фæзæгьынц, мæнгард лæг, дам, йæ аууонæй дæр тæрсы, зæгъгæ. 
Æхсæвы тары куы никæй суыдта, уæд йæ зæрдæ уæрыккау ска- 
фыд риуы мидæг. ЦырД-Дырд суæгъд кодта бæхы ’хтæнгтæ, систа 
саргь æмæ йæ зæххы ’рывæрдта, уый фæстæ йæ хæлафы дзыппæй 
фелвæста зæлдаг кæрдæн, тагъд-тагъд сулæфыд, æвзистгопджын 
саргъы æфтаугæтæ кæрæдзийæ фæхицæн кодта, се ’хсæн сын зæлдаг 
кæрдæн бавæрдта, уый фæстæ, æфтаугæты фæстæмæ саргъы гоп- 
пытæм разæй дæр æмæ фæстейæ дæр дзæбæх куы бафидар кодта, 
уæд æм афтæ фæкаст, цыма йæ сау хъуыдытæн кæрон скодта. 
Къæсæргæронæй æрбайхъуыст саргъы æгъдæнцæйтты зæлланг. 
Æфсымæртæ дуары ’рдæм фæкастысты. Хæдзармæ ’рбахызт Га- 
зан, йæ къухты ’взистгопджын саргъ. Æфсымæртæ фестадысты 
сæ бадæнæй. 
— Сæрæй, худинаджы худ æркодтам, не ’рдхорд! — фæзæгъы 
Майрæмыхъо. 
— Нæ, нæ, ме ’фсымæртæ. Изæрсарæй Ирбег цалдæр хатты 
ахъавыд, цæмæй мын мæ бæхы саргъ систаид, фæлæ йын æз бар 
нæ радтон. Мæнæн цæугæйæ у. Ахсæв ам бахсæвиуат кæнон, уый 
фадат мын нæй. Фæззæг у. Куыстытæй хъуырмæ кæй стæм, уый 
уæхæдæг дæр зонут. Мæнæ уын ацы саргъ лæвар кæнын, ме 
’рдхорд-æфсымæртæ. Кæд ацы саргъ лæвары аккаг нæу, уæд ай- 
сут мæ дугъон... 
— Уый нын уайдзæфтæ кæныс æви?.. — сдзырдтой æмдзы- 
хæй æфсымæртæ æмæ сæ кæрæдзимæ бакастысты, уый фæстæ 
Ирбег афтæ зæгъы: 
— Дæу нæ уæзæгæй æнæсаргъ бæхыл фæцæйцæугæ чи фена, 
уый цы зæгъдзæни? 
— Æрдхорд-æфсымæрты цытæн, уыдон амонды тыххæй къа- 
хæй дæр бафардæг уыдзынæн Рындзыхъæумæ. Ирбег, куыд нæ 
кæстæр æфсымæр, афтæ дæуæн стыр лæвары бæсты фод ацы 
саргъ! Æвзистгопджын саргъ æрæвæрдта тæрхæгыл. Æфсымæртæ 
йæм джихкаст кодтой. 
Æхсæв фæкъул бонырдæм. Тыджыты Барызбийы хæдзарæй 
рахызтысты æртæ адæймаджы. Сæ хъæлдзæг ныхас æхсæвы тар 
риу гæрста. Газан рог стахт бæхы рагъмæ æмæ лæппутæн уæлбæ- 
хæй ныхъхъæбыс кодта. Хъæуæй куы ’ривгъуыдта, уæд, хинæй- 
дзаг худт бакæнгæйæ, сдзырдта: 
— Ацин уал кæнут, ацин, уæ саргъыл, Барызбийы фырттæ. 
Уыцы æвзистгопджын саргъы аргъ бафиддзыстут уæ тугæй. Æгæр 
зынаргь уын слæудзæн, — æмæ йæ бæхы тынгдæр фесхуыста. 
Иуизæр Зæринæ бауад Хитъаты хæдзармæ. Уый размæ бон 
æм бахатыд Залмæ, зæгъгæ, нæм алдымбыдтæ бийынмæ куы 
фæкæсис. Зæринæйæн диссаджы æхсызгон уыди, Залмæ алдым- 
259 

быдтæ бийынмæ йæхи кæй рæвдз кæны. Ныр мæнæ къæсæрæй 
куы бахызт, Залмæ æмæ Залмыссæйы алдымбыдтæ бийгæ куы 
ауыдта, уæд сæм цинæвдылд цæстытæй мидбылхудгæ бакаст. 
Залмæ æмæ Залмыссæ, цыма сæ ныййарæг мады федтой къæсæр- 
гæрон лæугæ, уыйау сцин кодтой. 
— Æгайтма нæм æрбауадтæ, Зæринæ, нæ хæдзары къæсæрæй 
куы ’рбахизыс, уæд цыма демæ хуры тынтæ ’рбаскъæфыс, афтæ 
схъæлдзæг вæййы нæ хæдзар!.. 
— Æгæр мæ ма ’ппæл, фæлæ мæм куы банхъæлмæ кастаиккат, 
— фæзæгъы Зæринæ æмæ хæстæгдæр балæууыд алдымбыды кæ- 
ронырдæм. 
— Æмæ ма æрхъæцмæ лæууы мæ хо. Тыджыты фæсивæды, 
дам, алдымбыдæй сфæлындзон, — афтæ дзургæ быдуафæн кар- 
дæй тынгдæр æркъæрцц кодта хæрдгæ ’ндæхты кæрон. 
— Ме ’нгуылдзтæ мын састай! — уайдзæфы хуызы загъта Залмæ. 
— Куынæ де ’нгуылдз фæриссид, куынæ фæллайгæ бакæнис, 
афтæмæй аив алдымбыдтæ куы снывæндис! — йæ дзыхыдзаг ба- 
худт Залмыссæ. 
— Залмыссæ, демæ дзурыны фæлтау донæй дуртæ хæссын æнцон- 
дæр уаид! — йæ худын тыххæй уромгæ загъта Залмæ æмæ бахатыд 
Зæринæмæ. — Дæ хорзæхæй, æркæс-ма, истæмæн бабæздзæн? 
Зæринæ алдымбыд йæ армытъæпæныл æрæвæрдта, циндзас- 
тæй йæм æркаст бæстондæр æмæ дзуры: 
— Æрдхæрæны аив, уæздан алдымбыд, фæлæ æгæр тынг на- 
рæг нæу? — комкоммæ бакаст Залмæйы цæстытæм. 
Уымæн йæ цæстыты æфсæрмдзинады зынджы стъæлфæнтæ 
ферттывтой. Йæ фидауцджын æнгуылдзтæ гæзæмæ рызтысты. 
— Гъæ, гæды, гæды. Ныр дын бамбæрстон дæ зæрдæйы хъуы- 
ды. Ахæм аив, нарæг алдымбыдæй Майрæмыхъойы басылыхъ- 
хъæн диссаджы рæсугъд хъуымбыл рауайдзæн. 
Залмæйы цæсгомыл сæуæхсид цыма ахъазыд, уыйау фæсырх. 
— Æппæт дæр куы зоныс, уæд ма цы хъазыс. Мæнг нæ фæ- 
зæгъынц: чындзы, дам, чи фæцæуы, чындзы митæ уый зоны. 
— Бауырнæд дæ, Залмæ, æз ын ахæм уæздан митæ нæ кодтон. 
Раст зæгъгæйæ, зæрдæ домдта, цæмæй æппæт дæр арæзтаин ме 
’мкъай Михайы амондæн, фæлæ мæ мæ къух нæ амыдта. 
Уынгæй æрбайхъуыст куыйты сæртæг рæйд. Чызджытæ сæ 
ми кæнын фæуагътой æмæ æддæмæ рауадысты. 
Уынджы кæрон Ирбег рог æргæпп ласта йæ бæхæй. Саргъы 
æвзист гоппытæ изæрмилты нымæг æрттывд кодтой. 
Залмæйы цæсгом фæсырх. Йæхимидæг цыдæрхуызон батыхст. 
— Тæхуды, ахæм тиу кæмæн ис, — Залмæйы хъусы бадзырдта 
Залмыссæ. 
— Тиу нæ, Залмыссæ, фæлæ, цыма мæ мадызæнæг у Ирбег, 
ахæм уарзтæй йæ уарзын. 
Хæстæг бацыдысты чызджытæ Ирбегмæ æмæ йын райстой 
йæ къух. Залмæ, йæ сæр йæ риуыл ’ркъулгæнгæ, иуварс алæу- 
260 

уыд, фæлæ Залмыссæйы армытъæпæн Ирбеджы къухы цыдæр 
Ьнæуынгæ тых ныббаста. Йæ цæсгомы тугдадзинты туг ахъазыд. 
Цæстытæ сæууон стъалытау ферттывтой. 
Лæууы Ирбег æмæ циндзастæй кæсы Залмыссæйы цинæвдылд 
цæсгоммæ. Цыдæр зæрдæхцон мидбылхудт бакæны. Уыцы мид- 
былхудт чызджы зæрдæмæ уарзты цæхæр бакалы. Чызг тагъд- 
гагъд сулæфы. Чи йæ зоны, цытæ сдзырдтаид æвзонг чызджы 
зæрдæ сæрымагъзмæ, чи йæ зоны, цас фæрæвдыдтаид цæстæнга- 
сæй Залмыссæ Ирбеджы, сонт цæстæнгас цытæ загътаид лæп- 
пуйæн, фæлæ сæ уæлхъус æрбалæууыд Хитъа, æмæ Залмыссæ 
иæхи фæхибар кодта. 
Хитъа уазæгыл зæрдиаг цинтæ бакодта, стæй йæ хæдзармæ 
бакодта. Уазæг æмæ фысымæн, кæмæн куыд æмбæлд, афтæ ра- 
бадтысты. Залмæ цъилау зылд. Артыл хус сугтæ калдта. Хитъа 
æмæ Ирбег зæрдиаг ныхас кодтой. Залмыссæ-иу фемдзаст Ир- 
беджы фидар уæнгтæм, йе стыр сау цæстытæм æмæ-иу йæ уæнгтæ 
андзыгау сты. Зæрдæ-иу риуы къултæ ныххоста. Тырныдта, цæ- 
мæй Ирбегмæ хæстæгдæр йæхи байса. Лæппуйы зæрдæимæ су- 
сæг ныхасы ныллæууа. Иудзырдæй, æрдхæрæны Залмыссæйы 
къухтæ нал арæхстысты ницæмæ. 
«Нывы хуызæн лæппу, — иуахæмы сдзырдта йæхинымæр Зал- 
мыссæ, æмæ цыма йæхицæй фефсæрмы, уыйау йæ цæсгом фæсырх. 
— Тæхуды, æмæ дын куы зæгъин æргом мæ зæрдæйы циндзинад». 
Фæззыгон æхсæв тыхлæсæгау кодта. Хъæу бафынæй ’хсæвы 
сау хъæбысы, уæддæр ма Хитъа æмæ уазæг бадтысты дзаг фын- 
джы уæлхъус. Хитъа лымæны кад лæвæрдта Ирбегæн. Ирбег дæр 
зæрдиаг арфæтæ кодта фысымæн. Æпиынфæстаг Ирбег фысы- 
мæй бар ракуырдта æмæ уынгмæ рахызт. 
Комы йæ хъал дугъоныл рахъазыд æхсæвы уадымс, æмæ цыма 
Ирбегæн хъæбыс кодта, уыйау ын йæ фидар уæнгтыл узæлыд. 
Залмæ уат рæвдз кодта Ирбегæн. Залмыссæ йæ уæлхъус лæууыд 
æмæ джихкаст кодта къуымы æвæрд æвзистгопджын саргъмæ. 
— Дæ хорзæхæй, Залмæ, уыцы кæйдæр лæппу цæмæн фæстиат 
кæны уынджы æви нæм фæтæргай? — цыдæр тыхст хъæлæсы уагæй 
сдзырдта Залмыссæ æмæ акаст дуары ’рдæм. Залмæ бакаст йæ хойы 
цæстытæм æмæ бафиппайдта, цыдæр цины цырæгътæ сæ цыренæй 
кæй судзы. Бамбæрста, Ирбеджы уæздандзинад Залмыссæйы зæрдæ 
тæвд æфсæйнагау кæй ссыгъта, фæлæ йæм ницы сдзырдта. 
— Цæй æмæ йæм аивæй ахъус дарон, мæ хо, цы нæ вæййы, чи 
зоны, æфсæрмæй лæууы уынджы? 
Залмыссæйы дзырдтæм йæ хо сусæг мидбылхудт бакодта: 
— Акæс, мæ хо, æрмæст дæ фæдзæхсын, цины уылæн дæ 
’нафоны дард ма ахæссæд! 
— Уый мæ хъазгæ кæныс æви? — хъæлдзæг мидбылхудт 6а- 
кæнгæйæ, афарста Залмыссæ йæ хойы. 
— Дæ зæрдæ дæм цыдæр кæй сдзырдта, мæ тиуимæ йæ аны- 
хас кæй фæнды, уый мын æргом дзурыиц дæ цæстытæ. 
261 

Залмыссæ зæрдæхцон худт бакодта æмæ рахызт уынгмæ. Ир- 
бег йæ бæхы цур лæууыд. Залмыссæ йæм исдуг джихкаст кодта, 
уый фæстæ къæхтæ сæхигъдауæй араст сты Ирбеджы ’рдæм. Цас 
æввахсдæр цыд Ирбегмæ, уыйбæрц йæ зæрдæ кодта рухсдæр. 
— Æмбисæхсæв сси, Ирбег, æви ’рулæфынвæнд нæма кæньЪс? 
— хæрзныллæг хъæлæсæй йæм сдзырдта чызг, æмæ йæ уæздан 
армытъæпæн йæ риуыл авæрдта, цыма йæ сонт зæрдæйæн æддæмæ 
ратонынæй тарст. 
— Ницы кæны, Залмыссæ, улæфынæн дæр уыдзæн рæстæг, — 
загьта лæппу æмæ бакъахдзæф кодта Залмыссæйы ’рдæм. 
Уарзæтты цæстытæ кæрæдзимæ нымдзаст сты. Цьшпар цæсты 
кæрæдзимæ афтæ æнувыд каст кодтой, æмæ сæ цæстæнгас æппæт- 
дæр дзырдта. Фæцыд дуары уынæр, æмæ дыууæ ’взонджы фæр- 
сæй-фæрстæм араст сты хæдзары ’рдæм. Къæсæргæронмæ куыд 
фæцæйхæццæ кодтой, афтæ каугæронæй фæцыд дурты гыбар-гы- 
бур. Чызг æмæ лæппу дзыхълæуд фæкодтой. Залмыссæйы цæс- 
тытæй тасдзинады цæхæр акалд. Кæсынц Ирбег æмæ Залмыссæ 
каугæрон хæмпæлтæм, фæлæ дзы ницы суыдтой, æрмæст хæм- 
пæлтæ, удисæг рынчынау, сызмæлыдысты. Залмыссæйы зæрдыл 
æрбалæууыд, иуахæмы ацы кауы цурæй æхсæвы тары Залмæйы 
зæлдаг кæлмæрзæн куыд æрбадæлдзæх. Акаст хъæуысæры ’рдæм 
æмæ æхсæвы сау хъæбысы дзæбæх бафиппайдта, чидæр сисы хæлд- 
дзæгтыл кæй схылд æмæ Буртузты ’рдæм кæй аивгъуыдта. 
Бонтæ цыдысты, рæстæг хатти. Джиуæргуыбамæ ма баззад 
нымад бонтæ. Майрæмыхъо сæ йе ’нгуылдзтæй нымадта. 
Газан арæхдæр æмбæлд Майрæмыхъо æмæ Ирбегимæ æмæ 
сын сæ алыварс фыдбылызы хæхтæ амадта. Иу изæр та тугмон- 
даг Газан йæ бæх фæурæдта Барызбиты уынджы. Йæ бæхæй дæр 
не ’рхызт, афтæмæй ехсы хъæдæй дуар бахоста æмæ тыхаразгæ 
хъæлдзæг хъæлæсыуагæй бадзырдта: 
— Кæд мæ мæ зонд нæ фæливы, уæд ме ’рдхорд-æфсымæрты 
къæсæргæрон лæууын?! 
Уайтагъд йæ размæ рауад Майрæмыхъо. Къæсæргæрон Газа- 
ны куы ауыдта, уæд ын уæлбæхмæ ныхъхъæбыс кодта. 
— Æллах, мæ уæнгтæ мын бамуртæ кæнынмæ хъавыс æви?.. 
лæгъстæгæнæджы хъæлæсыуагæй йын загъта Газан, æмæ йыл уый 
дæр æвæндонæй атыхст. 
— Уый бæсты дæ бæхæй куы ’рхизис, ме ’рдхорд. Цыма æцæ- 
гæлоны кæрты дæ!.. 
— Ирбег дæр мыл хъуамæ афтæмæй фембæла. 
— Ирбег абон изæрмилты фæцыд цуаны Бурхохы рæбынмæ. 
Боны рухсмæ, дам, хъуамæ схæццæ уон, цæмæй, дам, сырдтыл 
сæумæцъæхæй фембæлон. 
— Иунæг Хуыцауыстæн, æнамонд нæ дæн. Нард физонæг та 
уыдзæн минасæн! — загъта Газан, æмæ йæ цæсгом фæтар, фæса- 
гъæсгъуыз. Дæндæгтæ кæрæдзимæ фелхъывта. Кæд йæ цæсгом 
уыд тар, сагъæсгъуыз, уæд йæ саузæрдæ та денджызы аленк код- 
262 

та: «Ныр мын фадат фæуыдзæн, цæмæй се ’хсæн сау хъиамæты 
^он ныллæууа», — ахъуыды кодта хинымæр. Æргомæй та загъта: 
— Ахæм тæссаг фæндагыл æй куыд ауагътой? — æмæ та аджих. 
Йæ мидзæрдæйы агуры ахæм хъуыды, цæмæй Майрæмыхъойы 
зæрдæйы уидæгтæ скæрда æгъатырæй. Фыдбылызы арт дзы бан- 
дзара. 
— Цы джихтæ кæныс, ме ’рдхорд? Хуыцау лæджы куы нæ 
сафа, уæд тас ницæмæй у. Афтæ, дам, мын иунæгæй æнцондæр у. 
Ды, дам, ам хæдзары куыстытæ кæн, зæгъгæ, мæм бахатыд æмæ... 
— Дыккаг хатт ахæм фæндагыл ауадзынвæнд макуыуал скæн 
де ’фсымæры... — загъта та мæнгард Газан. 
Майрæмыхъо кæсы Газаны мастæлгъæд цæсгоммæ æмæ йæхи- 
нымæры батыхст, фæлæ йæ фæрсгæ нæма кæны. Газан та къæх- 
тыбынæй ныууынæргъыдта, йæ цæстытæ фæирд кодта æмæ йæ 
цæстæнгас аивæй базылдта Майрæмыхъойы ’рдæм. Цыма сау 
мылазон мигътæ Газаны цæсгомыл æрæнцадысты, уыйау æрхæн- 
дæг хуыз лæвæрдта. 
— Цы джихтæ кæныс, ме ’рдхорд? Цæмæн у дæ цæсгом тар 
æмæ ’рхæндæг? — бафарста та Майрæмыхъо. 
Газан йæ армытъæпæнтæ фæтымбыл кодта. Райхъуыст йæ 
дæндæгты хъыррыст: 
— Ме ’рдхорд-æфсымæр!.. — æмæ та суынæргъыдта. Знæт 
цæстæнгас æрзылд хъæуы алыварс æмæ æнуд хъæлæсæй дзуры: 
- Фехалæм нæ ардбахæрд, науæд мын худинаджы хæдон мæ 
уæнгтæ судзы æгъатырæй... Фехалæм нæ ардбахæрд, фехалæм! — 
сæр нынкъусы, армытъæпæнтæ ацахсынц хотых. 
— Цæмæн дæ фæнды нæ ардбахæрд фехалын, ме ’рдхорд. 
Ардбахæрд дæхи фæндонмæ гæсгæ куы уыди, науæд ма зæгъ, цы 
хуызы дæм æрхауд мах тыххæй худинаг!.. 
— Худинаг, худинаг, æнæ бауромгæ худинаг. Æфсымæр æфсы- 
мæры сæр ракодта, йæ рухс амондыл ын уызыны царм стыхта. 
Охх, цы ’гъдауæй ма æрлæууыдтæн ацы уæзæгыл! 
Майрæмыхъойы зæрдæйы кæд масты денджыз сабухта, уæд- 
дæр уыди хиуылхæцгæ. Æгъдауджын лæппу йæхи урæдта æмæ 
хæрзныллæг хъæлæсæй бафарста Газаны: 
— Газан, не ’мбарын дæ ныхас?.. Æви йын æргом зæгъæн нæй? 
— Ахæм хъуыддаг нæй, ме ’рдхорд, чи нæ раргом уа, фæлæ 
дæм æй цы ’гъдауæй бадзурон? Фæлтау мыл уæлæ сау хæхтæ 
куы рафæлдæхиккой... 
Майрæмыхъо джихкаст кæны сау зæхмæ. Йæ сæрымагъзы 
уырзæй сгарæгау кæны йæ хъуыдытæ, фæлæ ницæуыл хæст кæны. 
— Нæ кæстæр æфсымæр... Æниу цæй æфсымæр у уый ма- 
хæн... Амондыссæндæг! 
Хинæйдзаг цæстытæ галы къæлæтыйæстæ аисты. Майрæмыхъо 
йæ хæрзныллæг хъæлæсæй афæрсы: 
— Цы ’гъдауæй нын ракодта нæ сæртæ нæ кæстæр æфсымæр? 
Йæ цæстæнгас йæ гæрзтыл андæгъди. Уыцы цæстæнгас Газа- 
ны сау зæрдæмæ цины уылæн баскъæфы, йæхинымæр фæзæгъы: 
263 

«Мæ дзырдтæ æмбæлынц сæ нысаныл. Бæрæг у Майрæмы- 
хъойы зæрдæ кæй фæхъæдгом!..» 
Хæрзхæстæг балæууыд Майрæмыхъомæ, йæ алыварс акаст. 
Цыдæр хырхыргæнаг хъæлæсы уагæй дзуры: 
— Уыцы Залмæимæ сæ ахаст раст нæу, ме ’фсымæр! Цыма... — 
æмæ бамыр. 
Газаны æбуалгъы дзырдтæм, цыма Майрæмыхъойы сæр исчи 
æфсæн дзæккорæй ныццавта, уыйау ныззæлланг кодта. Цæсты- 
тæй масты цæхæр акалд. Зæрдæ суынæргъыдта. Тугдадзинтæ сду- 
дыдтой. Ныдздзойтæ кодта æмæ йæхи æппарæгау æркодта тæрс- 
фæйнæгæй бадæныл. Цыма йæ зонд фæхæццæ, уыйау æбæрæг 
каст кодта йæ алыварс. Йæ сæрымагъзы арвæрттывд уысмæн ивд 
кодта. Иуахæмы знæт цæстæнгас асалд Газаны æнæфсис цæсго- 
мыл. Уыцы знæт цæстæнгасмæ кæсгæйæ, тугмондаг Газаны уæнгтæ 
’рызгъæлдысты фыртæссæй. Раст цыма йæ зæрдæ йæ риуы асалд. 
— Дæхæдæг исты бафиппайдтай, æви искæй дзыхæй фехъус- 
гæ... — йæ дзырд кæронмæ нал загъта Майрæмыхъо. 
Сонтау фестад йæ бадæнæй. Тугдадзинты цыма тæвд цæхæр 
ацыд, уыйау цъæх арт суагътой. 
— Æрбад, дæ хорзæхæй, ме ’фсымæр. Кæрæдзи бамбарæм... 
Курын дæ, ме ’рдхорд, дæ зæрдæйы коммæ ма кæс. Бæргæ зын 
бауромæн æбуалгъы хабар у, фæлæ иу налат сылæй æфсымæр 
зынаргъдæр хъуамæ уа. 
Майрæмыхъойы цыдæр зæгъын фæндыд, фæлæ знæт хъуы- 
дытæ сæрымагъзыл тæвд цæхæр бакалдтой. Йæ уæнгтæ ныррыз- 
тысты. Сæ дыууæ дæр æнæдзургæйæ лæууыдысты. 
— Уыцы сылæн цæй зæлдаг кæрдæн ралæвар кодтай? Сыст 
ма уæлæмæ... Уæ сæргътæ кæм сты æфснайд. 
Майрæмыхъо æнæдзургæйæ сыстад æмæ æбæрæг къахдзæф- 
тæгæнгæ араст, чъырыны фарсыл цы уат уыд арæзт, уырдæм. Га- 
зан æфсоны æвнæлдтытæ, æфсоны архæйдтытæ кæны сæргътимæ. 
— Æниу æрра дæн, уæдæй нырмæ цалдæр боны раивгъуыдта 
æмæ уыцы æнамонды кæрдæн, чи зоны, дымгæ фæхаста, — хи- 
нæйдзаг хъæлæсыуагæй дзуры æлгъаг Газан, цыма æнæнхъæлæ- 
джы рауад, уыйау саргъы æфтаугæ фæхицæн кодта саргъы гоп- 
пæй æмæ йæ иуварс аппæрста. Дыууæ ’фтаугæйы ’хсæнæй фæ- 
зынд зæлдаг кæрдæны кæрон. Газан æм знæт сырдау февнæлдта 
æмæ йæ Майрæмыхъойы размæ баппæрста. 
Майрæмыхъойыл цыма бæстæ нынниудта, цыма Пацъайы цæу- 
гæдон судзгæ хъарæг самыдта, афтæ фæци. Йæ цæстытæ атар сты. 
— Уыцы хæтаг сыл æй Ирбегæн радта... Уый та уыди афтæ: 
ды Ирбеджы цыдæр хъуыддаджы тыххæй барвыстай Рындзыхъæу- 
мæ. Уыцы æхсæв æз æнафоны цыдтæн Сыгъдтыхъæуæй нæхимæ. 
Нæ хъæумæ куы схæццæ дæн, уæд Хигьайы хæдзары дæллаг фар- 
сæй мæ хъустыл ауад сылгоймаджы цъæхснаг хъæлæсæй худын, 
уый фæстæ хъæлдзæг ныхас. Бæргæ аив нæ уыд хуыснæгау искæй 
сусæг ныхæстæм хъусын, фæлæ мæ цыдæр тыхтæ зæхмæ ныббас- 
той, — йæ дзырд фæурæдта, хинæйдзаг цæстæнгас æрзылд Май- 
264 

ргемыхъойы цæсгомыл. Арф ныуулæфыд æмæ та дзуры дарддæр: — 
Цы дардыл дын дзурын, не ’фхæрд... Ирбег хъæбыстæ кодта Зал- 
>ксйæн... Æппынфæстаг Залмæ йæ сæрæй систа йæ зæлдаг кæрдæн 
#мæ хъæлдзæгæй загъта Ирбегæн, айс, дам, ацы кæрдæн æмæ, дам- 
иу дæ бæх куы схид уа, уæд, дам-иу æй уымæй ныссæрф. Йæ 
лæварæй дæр, дам, ын цы кæнын. Мæнæн, дам, дунетыл дæуæй 
;л>шаргъдæр ничи у, æмæ та Ирбеджы ’фцæджы атыхсти. 
Майрæмыхъойы зæрдæйы цыма кард ныссагъта, афтæ фæци, 
уæддæр ма бафарста Газаны: 
— Цы нæ вæййы, ме ’рдхорд... Кæд, мыййаг, Залмæйы кæс- 
тæр хо Залмыссæйы бауарзта... Кæрæдзийæ ивддзæгтæ кæнынц. 
Сæ нæмттæ дæр иугъуызон сты. 
— Йæ замана дæр гъе уый мидæг ис, кæй нæ фæивддзаг... 
Кæд мæ зæрдæ мæстæй ныддымст, уæддæр дзæбæх хъуыстон, 
Ирбег Залмæйæн афтæ куы дзырдта: диссаджы фидыд, дам, дыл 
кæны дæ уадулы стъæлф. Афтæ, дам, мæм кæсы, цыма, дам, дæ 
русыл стъæлф нæ, фæлæ сæууон стъалы калы цæхæр!.. 
— Мауал дзур!.. — фæхъæр кодта Майрæмыхъо æмæ йæ 
уæнгтæ ныккæрзыдтой. — Мæ иунæг æфсымæр мыл худинаджы 
хæдон скодта! Нæ, æдзæсгом!.. Уыцы худинаджы хæдон дæуæн 
уыдзæн мæрддзаг хæдон! 
— Уымæй уæ иунæг Хуыцау бахъахъхъæнæд, ме ’рдхорд... 
Майрæмыхъо ницыуал сдзырдта. Масты цæхæр калд йæ цæс- 
тытæй. Газаны зæрдæ уыди рухс æмæ рог: 
«Ныр мæ лæуд ам ницыуал пайда у, — дзырдта йæхинымæры 
Газан, — Майрæмыхъойы зæрдæйы цы фыдбылызы арт бандзæр- 
стон, уый ахуысдзæн йæ кæстæр æфсымæр Ирбеджы тугæй». 
Ахæм æлгъаг хъуыдытæгæнгæ исдуг джихкаст кодта сау зæхмæ, 
стæй хинæйдзаг каст бакодта Майрæмы ’рдæм. 
— Мæн цæуын хъæуы, ме ’рдхорд. 
— Куы ’рлæууыдаис уыцы æдзæсгомы ’рыздæхынмæ!.. 
— Фæззæг у, куысты рæстæг æмæ... Тагъд та уæ абæрæг кæн- 
дзынæн, — загъта ма Газан æмæ фæраст йæ бæхмæ. 
Рæстæг йæ цыды хай кодта. Майрæмыхъойы зæрдæмæ рухсы 
цъыртт никæцæй калди. Æппынæдзух зæрдæдзургæ алы сау хъуы- 
дыты мæцыди. 
Иу райсом та сæ кæрты лæугæ раййæфта Ирбеджы. Исдуг æм 
знæт цæстæнгасæй фæкаст, стæй йæ армытъæпæнтæ фæтымбыл 
сты. Зæрдæ сæрымагъзмæ судзгæ ’хсидæвтæ сыскъæрдта. Ар- 
мытъæпæн ацахста хотых. 
«Цæмæ ма у мæ каст? Цалынмæ мæ худинаджы хæдон мæ 
уæлæ бамбийа, цалынмæ мыл худинаджы зарæг скæной, былыс- 
чъилтæ мыл кæной адæм, уæдмæ?», — стыхст йæ мидхъуыдыты. 
Æриста хотых. Уыцы рæстæджы хъæуысæры ’рдыгæй Барызби 
æрхъæр кодта. 
— Уæ, Ирбег, наййæгтæ мусмæ раскъæрут! 
Ирбег наййæгтæм фæцæуæг. 
265 

Майрæмыхъо йæ хотых æруагыа, йæ уæнгтæ ныррызтысты фыр- 
мæстæй. Дурæмбондыл йæхи бакъул кодга. Йæ сагьæссаг хъуыдытæ 
йæ сау къæдзæхтыл хойгæ ахастой дард кæдæмдæр. Æмæ нæ бафип- 
пайдта, йæ ныййарæг мад йæ уæлхъус куыд æрлæууыд, уый. 
— Мæ хъæбул! — рæвдаугæ сдзырдта мад. 
Майрæмыхъо цæхгæр фæзылд æмæ цыдæр тарст цæстæнга- 
сæй бакаст йæ мадмæ. 
— Мæ зæрдæйы уидаг!.. А фæстаг рæстæджы мын дæхи хуы- 
зæн куынæуал дæ. Стыр амондмæ куы кæсæм æнхъæлмæ, стыр 
цины бонмæ, æмæ дæуæн та дæ цæсгом æдзух маст æмæ сагъæс- 
хуыз куы у? Нæ, мæ хъæбул, нæ, афтæ дын не ’мбæлы. Цинæв- 
дылд хъуамæ уаид дæ цæсгом. 
«Уымæй дæ кæстæр фырты бафæрс, нана!.. Мæ сыгъдæг амонд 
мын тугæй самæхста», — сцæйдзырдта, фæлæ йæхиуыл фæхæ- 
цыд Майрæмыхъо æмæ ныхас æндæрырдæм аздæхта: 
— Нана, чындзæхсæвæн сау бæгæны æмбæлы. Дæ зад нæма срæвдз? 
— Дæ ныййарæг мады цæст æрттивæд, уыййеддæмæ стыр чын- 
дзæхсæв хъуамæ скæнæм. Æгас Чеселтгомы адæм бæркадджын 
фынгыл хъуамæ фæбадой, мæ хъæбул. Уый тыххæй та дæ фыды 
нæргæ хæдзары æппæтдæр куы ис, уæд цы джихтæ кæныс, мæ 
зæрдиаг? Мæ хæдзары къуымы уыцы кæйдæр чызджы æрлæугæ 
куы фенин æмæ... — мад йæ дзырд фæлыг кодта æмæ ныккаст йæ 
фырты цæстытæм. 
Уыцы сау цæстыты цины сгьæлфæн не ’рттывта. Цыдæр маст 
сын сæ цин кæй банызта, уый мады зæрдæ бафиппайдта, фæлæ 
йæ хъæбулы тыхфарст кæна, уый йæм аив нæ фæкаст æмæ йын 
йæ сæр йæ риумæ ’рбалхъывта. 
Иу сæумæрайсом Ирбег фестад йæ хуыссæнæй. Бауад Май- 
рæмыхъойы уатмæ, фæлæ уат уыд афтид. Исдуг æм джихкаст 
кодта, уый фæстæ арф ныуулæфыд: 
«Не ’мбарын ме ’фсымæр мæ йæхи дæрдты цæмæн ласы? Га- 
зан немæ ард куы бахордта, уый фæстæ йæ зæрдæмæ цыдæр 
маст бахаста... Мæнæй йæ цæмæн ’мбæхсы?» 
Бирæ фæутæхсæн кодта Ирбег йæ сагъæссаг хъуыдыты, стæй 
уынгмæ рахызт. Уынджы кæрон лæууыд Майрæмыхъо. Ирбег 
хæрзхæстæг бацыд йе ’фсымæрмæ. Исдуг йæ уæлхъус лæууыд 
æнæдзургæйæ, уый фæстæ йæм сдзырдта: 
— Майрæмыхъо, нæ куыстытæ фæрог сты, цæй æмæ абон 
цуаны суайæм уæлæ Зикъарайы рæбынмæ. Хæхтыл мит æрхæ- 
цыд, æмæ сырдтæ кæмтты ’рдæм сæхи æристаиккой. Сычъитæ 
ацафон нард вæййынц! — æмæ йæм йæ мидбыл бахудти. 
Ирбеджы дзырдтæ йе ’фсымæры хъусты ниудтой. Знæт цæс- 
тæнгас фæхицæн сау зæххæй. Майрæмыхъойы ныхынцъылдтыл, 
йе ’рфгуыты ’лхынцъы бæрæгæй зындис, бирæ сагъæс æмæ маст 
кæй ис йæ зæрдæйы. 
— Ауай, дæ гæрзтæ арæвдз кæн, æмæ цæугæ кæн хæхты ’рдæм, 
æз дæр дæ æййафдзынæн! — мæсты хъæлæсæй сдзырдта Майрæ- 
мыхъо æмæ та йæ цæстæнгас фæсагъд сау зæххы. 
266 

Ирбег ма цыдæр зæгъынмæ хъавыд, фæлæ, йе ’фсымæры знæт 
цæстæнгасмæ кæсгæйæ, ницыуал сдзырдта. Æнæуи дæр дзы хис- 
тæры ’фсæрм кодта, Майрæмыхъойы дзырдыл дыууæ никуы загъ- 
та. Цæхгæр фæзылд æмæ бауад, сæ гæрзтæ ’фснайд кæм уыдыс- 
тЫ, уыцы уатмæ. 
Бады айнæг къæдзæхрæбын Майрæмыхъо æмæ, цыма сырд 
марынмæ хъавы, уыйау йæ хъыримаг цæттæйæ дары. Амонæн 
^нгуылдз, мæнгвæдæгыл цыма сæлгæ ныккодта, уыйау нал змæ- 
лы. Кæсы хохрæбынты ’рдæм Майрæмыхъо, знæт цæстæнгас хилы 
дурæй дурмæ, къуыбырæй къуыбырмæ. Цуанон арæхдæр цы бы- 
нæтты фæхæты, уымыты цæстæнгас йæхи фæуромы. Цæстытæ 
куы ницæуыл схæцынц, уæд зæрдæ тынгдæр ныхъхъæрзы. 
— Уæдæ кæм æрбадæлдзæх уыцы æлгъаг?.. — уынæргъæгау 
йæхи афæрсы, армытъæпæнтæ тынгдæр ’рбалхъивынц хъырима- 
джы хæцæн æмæ та йæ цæстæнгас хилын райдайы къæмбырæй 
къæмбырмæ. Хатт цæстæнгас комы иу фарсæй иннæмæ хид авæ- 
ры, æмæ масты æнкъарæнтæ уыцы æнæуынгæ хидыл азгъорынц. 
Хохрæбын æрхы фаллаг фарс фæзынд Ирбег. Майрæмыхъойы 
уæнгтæ тынгдæр ныррызтысты. Дæндæгтæ кæрæдзимæ сæхи 
нылхъывтой. 
— Уый у!.. — сдзырдта æмæ йæ цæстытæй судзгæ цæхæр акалд. 
- Ды ныхъхъæбыс кодтай мæ дунейы рухс Залмæйæн. Ныссастай 
дæ зæрдæйы монц, æлгъаг æфсымæр... Ныр дæу хъуамæ ныхъхъæ- 
быс кæна адзал. Мæлинаг цас тагъддæр бабын уа, уыйас хуыздæр! 
Фестад æмæ гуыбыр-гуыбыр суад æрхы галиу фæрсты. Æгъа- 
тыр масты сау базыртæ йæ аскъæфтой размæ. Майрæмыхъо ба- 
хæццæ цæугæдоны былмæ. Æрлæууыд, фæлæ Ирбегыл йæ цæст 
нал схæцыд, æмæ лæууы цавддурау Майрæмыхъо. Доны фаллаг 
фарс фæрвджыны дæллаг кæронæй йæ хъустыл ауад Ирбеджы 
цъæхснаг хъæлæсæй зарын. 
— Æлгъаг — дæ зард, фидиссаг — дæ ном! — афтæ дзургæ 
’руад доны былты дæлæмæ. Æхсты бæрц æм æрхæццæ. Фæцыд 
гæрах, фæрвджыны чысыл æрдузгонды йæ цæстытæ ацахстой, 
иыдæр сырд хæрдмæ кæй фæхауд. Ирбеджы топпы нæмыг ахызт 
сычъийы риуы. Сырд ма йæ къæхтæ тилы. Ирбег йæ дзыхыдзаг 
хъæрæй ныззарыд. Йæ худ йæ сæрæй фелвæста æмæ йæ уæлдæ- 
фы фырцинæй зилы. Цæмæй зыдта, йæ иунæг æфсымæр Майрæ- 
мыхъо йæ фæдыл фыдызнагау зилы, мæлæт æм хæссы. 
Майрæмыхъо йе ’фсымæрмæ топп фæдардта. Фæцыд та гæ- 
рах. Нæмыг Ирбеджы къæхты бын зæхх спырх кодта. 
Ирбеджы цæсгом, ногуард митау, афæлурс. Йе уæнгтæ ныр- 
рызтысты. Цæхгæр фæзылд æмæ ’руад, дон нарæгдæр, фæлæ 
тызмæгдæр кæуылты цыд, уырдæм. Хъуамæ сæгуытау агæпп кæна 
иннæ фарсмæ, фæлæ йæ хъуыды аивта. 
«Æгæр тæссаг у ацы знæт цæугæдоны сæрты иу фарсæй иннæ 
фарсмæ агæпп кæнын», — загъта йæхицæн Ирбег æмæ доны был- 
ты æхст фатау атахт нарæг хиды ’рдæм. 
267 

Хиды кæрон йæ къах куыд æрæвæрдта Ирбег, афтæ хиды 
иннæ кæрон топпæргъæвдæй йæ разы алæууыд Майрæмыхъо. Йæ 
цæстытæ туджы зилынц. 
Ирбег йæ мидбынат сагъдауæй баззад. Фырдисæй йæм æнæм- 
баргæ каст кæны. Цы ’рцыд, — нæ хаты. 
Фæцыд та гæрах, æмæ Майрæмыхъойы судзгæ нæмыг атыдта 
Ирбеджы галиу цонджы фæлмæн. Йæ туг азæй кодта. 
— Мæ иунæг æфсымæр!.. — йæ цонджы цæфмæ февналгæ, 
лæгъстæгæнæджы хъæлæсæй дзуры Ирбег. — Цæмæн мæ марыс? 
Кæрæдзи бамбарæм!.. 
— Цы ма мын æмбарыи кæныс, цъаммар, цæрдудæй мæ куы 
баныгæдтай! — æмæ та ныхъхъавыд. Фæцыд сæмпæлы æмыр 
къæрцц, фæлæ нæмыг не схæцыд. Дыккаг, æртыккаг хатт дæр 
æмæ фырмæстæй ныррызт: 
— Гъетт, ме ’гомыг æмбал, сæрæй мыл ды дæр сайдæй ра- 
цыдтæ? — æмæ хъыримаг дойнагдурыл ныццавта. Хотых лыстæг 
згъæлæн ныцци. — Слас дæ кард, æнаккаг! Науæд!.. 
— Хистæры дзырдыл нæй дыууæ зæгъæн, ме ’фсымæр, — загъ- 
та Ирбег æмæ йæ кард, хуссайраг калмау, ныхситт кодта. 
Дыууæ ’фсымæры кæрæдзийыл фембæлдысты хиды астæу. 
Айхъуыст æндон кæрдты мæлæтдзаг дзæхст-дзæхст. Ирбег иу 
къахдзæф фæстæмæ алæууыд æмæ йæхинымæр фæзæгъы: 
«О рæстдзинад, фæу мæ фарс!..» 
Майрæмыхъо йыл знæт сырдау йæхи баппæрста. Кардæй йæ 
куыд æрцæйцавта, афтæ Ирбег фæрæвдз, йæ сæрмæ кард цæх- 
гæр авæрдта. Нынниудтой кæрдтæ. Майрæмыхъойы кард асхъиуд- 
та къухæй æмæ хиды хъæдты ’хсæн ауыгъдæй аззад. 
Ирбег, мæсты худт бакæнгæйæ, фæзæгъы: 
— Сис дæ кард!.. Цы дæ схонон? Æфсымæр? Æмæ мын фы- 
дызнагау мæ туг æгъатырæй куы ныккалдтай! Знаг?! Æмæ мæ 
зæрдæ нæ комы афтæ зæгъын! 
— Банцай, цъаммар! — фæхъæр кодта Майрæмыхъо, æмæ йæ 
кард йæ къухты февзæрд. 
Ногæй та нынниудтой кæрдтæ. Мæлæт хæстæгæй-хæстæгдæр 
кæны дыууæ ’фсымæрмæ. Ирбеджы туг ставд æртæхтæй хауы 
цæугæдонмæ. Знæт уылæнтæ сæ аныхъуырынц. Пацъадон тынг- 
дæр ныхъхъæрзы, ныууынæргъы. Йæ алыварс фæлæбуры, къæй- 
тыл йæхи ныццæвы æмæ фæдисы хъæргæнгæ згъоры йе ’нусон 
фæндагыл. 
Ирбеджы фидар цæнгтæ тугæй сафтид сты. Цæстытæ тартæ 
кæнынц. 
— Тæхуды, исчи! — хæцгæ фæзæгъы Ирбег, æмæ йæ зæрдæ 
стыр фæйлауæнтæй ссыгъдис. 
— Нæ, нæ, цъаммар! Хитъайы рæсугъд чызгмæ æмæхсæвæ- 
джы куы лæстæ, уæд дæ ничи хъуыд, ныр æххуысмæ сидыс?! 
— Ау, — кардæй хæцгæ, дзуапп дæтты Ирбег, — цы аххос- 
джын дæн?.. Бауарзтон æй... 
Йæ уарзон Залмыссæйы ном зæгъын ын нал бантыст Ирбе- 
268 

г#н. Майрæмыхъойы карды бырынкъ фæсагъд йæ зæрдæйы æмæ 
размæ ахауд хиды хъæдтыл. Йæ риуыл туг азæй кодта æмæ цых- 
иыр ныллæууыд цæугæдонмæ. Майрæмыхъо йæ кард æруагъта 
#мæ дзагъыргаст кæны, йæ иунæг æфсымæр йæ туджы куыд 
мæцы, уымæ. 
— О Иунæг Хуыцау... Кæй карды цæфæй раафтид мæ зæрдæ 
тугæй, — стыр зынтæй ма сдзырдта Ирбег æмæ йæ рахиз цонг 
гæзæмæ систа, галиу цонг ауыгъдæй баззад хидыл. — О мæ ду- 
пейы рухс, Залмыссæ!.. Нæ судзгæ уарзты къуыбыр куыд тагъд 
райхæлд, афтæ тугæй самæхст... 
Ирбег ахицæн йæ цардæй. 
Майрæмыхъо фæсонтау. Йæ цонджы фыдтæм дæндагæй фæ- 
лæбурдта. Тымбылкъухæй сæр ныххоста. Æрхауд йæ иунæг æфсы- 
мæры тугхъулон риуыл: 
— Мæ иунæг æфсымæр, мæ тугисæг!.. О, цы сау хъаймæты 
бон ныл ныккодта. Газан... мæнгард Газан!.. Мæнгардæй мæ туг- 
вæндагыл арвыстай!.. 
Фестад, зондцух адæймагау, йæ тарст цæстæнгас ныссагъд арвы 
къуырфы. Афтæ йæм фæкаст, цыма нарæг комы сау къæдзæхтæ, 
хъæдтæ хъæр кæнынц: 
«Мæлæт, мæлæт дæхи къухæй, тугмондаг!» 
— Мæлæт, — сонт хъæр ма фæкодта, æмæ карды бырынкъ йæ 
риуыл куыд авæрдта, афтæ размæ фæцудыдта, æмæ йе ’фсымæ- 
ры мард буарыл бахауд дæлгоммæ. Кард йæ чъылдымæй ахызт 
æмæ цыртæвæрдау зынд доны дыууæ фарсмæ. 
Фæдис стыхджын. Хиды дыууæ фарс адæм афтæ сбирæ сты, 
æмæ, зæгъгæ, арвæй дур æрхауд, уæд зæхмæ не ’рхæццæ уыдаид. 
Ниуынц, кæуынц усæй, лæгæй. Адæмæн сæ цæссыг ставд 
æртæхтæй згъоры сæ рустыл. Цæстысыгкалгæ, кæрæдзи афæр- 
сынц, Барызбийы фыртты æбуалгъы сæфты тыххæй кæд исчи 
исты зоны, зæгъгæ, фæлæ сæ ничи ницы дзуапп дæтты. 
Адæмы ’хсæн-иу ниудау айхъуыст Æхсароны зæрдæхалæн хъа- 
рæг. Уый тæригъæдæй хæхтæ сæ бындзарæй æнкъуыстысты, 
кæмттæ уынæргъыдтой. Ныййарæг мад йæ урс дзыккутæ бын- 
дзыггай скъуыдта, тыдта йæ рустæ. Хиды могойыл лæууы дыууæ 
сылгоймаджы, хæцынц Æхсароны цæнгтыл. Уый æппæт тыхтæй 
архайы йæхи суæгъд кæныныл. 
— Ауадзут мæ, гормæттæ, мæ дыууæ хъæбулы тугамæхст мæ 
судзгæ цæссыгæй ныхсон!.. — дзырдта йæ хъарæджы. 
Адæм æмхуызон ныййе-йе кæнынц, æмæ та сæ судзгæ цæссыг 
æркæлы сау зæхмæ. 
Адæмы ’рдиаг, сæ еу-додоймæ кæмттæ дæр дзынæзтой. Дымгæ 
сæ хъарæджы æнкъард зæлтæ алырдæм скъæфта. 
Чеселты комы ’рхæндæг, æнамонд хабар уайтагъд айхъуыст 
алырдæм æмæ сæм алырæттæй сæ сæр хойгæ цыдысты адæм. 
Тугмондаг Газан та сæ хæдзары цинæй мард, йæ сырдон фæнд 
кæй сæххæст, ууыл. Хатгай-иу йæ сусæг зард бынтондæр нал 
скъуыд. Залмæ æмæ Залмыссæ уæд бамбæрстой, изæрмилты Зал- 
269 

мæйы зæлдаг кæрдæн цы аххосæй æрбайсæфт, уый. Ныр Зал- 
мыссæ нал гуырысхо кодта, Ирбегимæ сæ кæрæдзийæн сæ уар- 
зондзинад куы раргом кодтой, уыцы рæстæджы сисы хæлддзæг- 
тыл хуыснæгау Газан кæй хылди, æмæ дыууæ хойæн сæ рыст.. 
зæрдæтæ ноджы тынгдæр сдудыдтой. Иу изæр адæм куы схуыс- 
сыдысты, уæд Залмæ цæссыгкалгæ афтæ зæгьы йæ хойæн: 
— Газан у æппæтгæнæг... Уый у нæ туджджын, не ’намондгæ- 
нæг æмæ йыл хъуамæ райсом мауал сбон уа... 
Залмыссæйы цæссыгтæ ноджы тынгдæр нызгъæлдысты. Иу 
сыбыртт йæ дзыхæй нал хауд. Æрæджиау дзы райхъуыст: 
— Нæ уарзæттæн сæ туг хъуамæ райсæм, мæ хо, æз æмæ ды... 
О мæ уарзон хо, о... Кæд сылгоймæгтæ стæм, уæддæр нæ хъару 
афтæ уæлæнгай ма хъуамæ уа. 
Æмæ фаззон хотæ сæ хæдзары къулыл ауыгъд гæрзтæм бав- 
нæлдтой. Гæрзифтонгæй рахызтысты уынгмæ. Дымгæ фæсабыр, 
æрмæст ма фæллад галау, раулæфыд Тхелы нарæг комæй. Мæй 
мигъты бынæй каст æмæ гæзæмæ рухс кодта фаззон хоты раз- 
вæндаг. Цæуынц фаззон хотæ сæ уарзæтты туг исынмæ. Иудзæв- 
гар куы суадысты хъæууынгты, уæд сæ хъустæ ацахстой ныллæг 
хъæлæсæй зарæджы зæлтæ. Фаззон хотæ цыма цавддуртæ фес- 
тадысты, уыйау сæ мидбынат бандзыг сты. Хъусынц дарддæр, 
фæлæ зарæджы зæлтæ байсыстысты æхсæвы хъæбысы. Дыууæ 
хойы цæстæнгас ныссагъд Буртузты уынджы. Хотæ бафиппайд- 
той, цыдæр сау æндæргтæ уынджы кæй змæлы. 
— Залмыссæ, мæ зæрдæ мæм цыдæр фæдисы хъæргæнæгау хъæр 
кæны. Уыцы æлгъæгтæ та цыдæр æбуалгъы ми бакæнинаг кæй 
сты, уый гуырысхойаг нæу! — хъæбатыр хæстонау йæ цæстытæ 
ферттывтой, æмæ та бардзырды хуызы фæзæгъы: — Мæ фæдыл! 
Æрлæууыдысты Буртузты хæдзары уæллаг фарс æмæ дзæбæх 
уыдтой Буртузты кæрты æхсæз цæды галтæ дзоныгъты ифтыгьдæй 
лæууынц араст æввонг. Залмæйы зæрдæ сцавта риувæйнæг. Йæ туг- 
дадзинты цыма тæвд цæхæр ацыд, уыйау судзгæ цæхæр суагътой. 
Раззаг дзоныгьы хъусыл лæууы Газан æмæ, уисæй ногуард мит 
змæнтгæ, хæрзныллæг хъæлæсæй æхситтæй зары. Иуахæмы йæ зард 
фæурæдта, акаст хæдзары дуары ’рдæм æмæ йæхиимæ дзуры: 
— Цымæ ма цæмæн фæстиат кæнынц, ме ’фсымæртæ? Цалынмæ 
Бæрзойты къæбылатæ мæрдвынæй кæнынц, уæдмæ æртеу-теу 
хъæуы уыцы мæкъуылтæ, стæй иу уæд æххормаг куыйтау къæу- 
къæу кæнæнт Бæрзойты фæсивæд... Æгæр хъæздыг фын дын уыд 
Хитьа, цард дæм æнæнхъæлæджы йæ мидбыл бахудт, фæлæ дæ а 
лæппу дæ раздæры тæригъæддаг бандоныл абадын кæндзæн. Ныр 
Тыджытæ сæ ирæд фæстæмæ атæрдзысты, æмæ мæ цæсты фиутæ 
нал тайдзысты уыдонмæ кæсгæйæ. Уый дын хъæбатыр сиæхстæ, 
номы лымæнтæ. Фæзæгъынц: де знагимæ ныхæй-ныхмæ æрлæуу, 
йе дæ уый хъуамæ амара, йе йæ ды хъуамæ амарай. Уый, дам, 
хъæбатырдзинад у. Уый хъæбатырдзинад нæ, фæлæ æррадзинад 
у. Хъæбатырдзинад уый у, архай хинæй, мæнгардæй, æвзагæй, 
270 

;емæ дæ зæрдæйы цы сфыхтай, уый дын кæд бантыса хинæй, кæд 
де знагæн сцæттæ кæнай адзал, уæд уый у лæгдзинад... 
— Газан! Уæ, тугмондаг Газан! — йæ ныхас ын фескъуыдта 
Залмыссæйы хъæр. 
— Уæ, лæджы фыдхор! — фæхъæр кодта Залмæ дæр, стæй 
гемæхст фæкодтой. 
Газан йæ мидбынат хæрдмæ фæхауд. Дзоныгъы уæлдуæтты 
’хсæн æрфæлдæхт æмæ йæ туг митыл азæй кодта. 
Топпы хъæртæм æвиппайды фегом Буртузты хæдзары дуар. 
Цыппар æфсымæры, гæрзифтонгæй, кæрæдзийы фæдыл рагæп- 
пытæ кодтой. Сæ хистæр æфсымæры йæ туджы мæцгæ куы фед- 
той, уæд исдуг фæтыхстысты, стæй топпы хъæртæ сарæх сты. 
Галты богъ-богъ, куыйты зæрдæхалæн ниуд айхъуыст уынгты. 
Бæрзойты хъæбатыртæ дæр сæ хуыссæнуæттæй фæгæппытæ 
кодтой æмæ гæрзифтонгæй лыгъдысты хъæуысæры ’рдæм. 
Хитъа дæр йæ хуыссæнуатæй фестад æмæ дыууæ фаззон чыз- 
джы хуыссæнуат афтидæй куы ауыдта, уæд тымбыл къухæй йæ 
сæр ныххоста: 
— Сæрæй та мæ хæдзарыл туджы зæй цæудзæни! — афтæ 
дзургæ йæхи аппæрста хъæуысæры ’рдæм. 
Залмæйы топпынæмыг та сæмбæлд Дзамболы риуыл дæр æмæ, 
æмбыд кæлдымау, зæххыл йæ тъæпп фæцыд. 
Тугкалæн тох цыди дарддæр. Иуахæмы Залмыссæйы агъды 
туг зæхмæ азæй кодта. 
Уæдмæ Буртузты уынгмæ кардæлвæстой схæццæ Миха дæр. 
Бацайдагъ ын кардæй хæст æмæ удуæлдай тох. Буртузы фырт 
Хъæлайы къухæй фæмард. Уый фенгæйæ, Залмæ кардæлвæстæй 
йæхи баскъæрдта Хъæламæ. Нæ баурæдта Залмæйы карды цæф 
Хъæла æмæ фæстæмæ-фæстæмæ йæхи ласта. Кардæй хæцгæ ар- 
хайдта, цæмæй хæдзармæ баирвæза. 
— Уæ, тугмондаг æлгъæгтæ! Цардæй уын куы нæ ис бафсис, 
уæд мæлæтæй цæй тарст кæнут?! — айхъуыст Залмæйы хъæлæс, 
æмæ кардæй æрриуыгъта Хъæлайы. Уый ныууынæргъыдта æмæ 
къæсæрæй бахауд. 
Карз тохы мард фесты Буртузы фырттæ цыппарæй. Йæ кæс- 
тæр фырт Зураб та йæ удисыныл архайдта сæ фæсхæдзар. 
Залмыссæйæн йæ агъды цæфæй туг фæцыд æмæ йæ уадзыгæй 
ссардтой фæдисонтæ. 
Чи йæ зоны, цас туг ма ныккалдаид, цал адæймаджы ма аны- 
хъуырдтаид сау мæлæт, фæлæ сæм уæдмæ Чилæхсаты мыггаг 
фæзындысты æмæ сæ баиргъæвтой. 
Æрдз ныхъхъус, ныссабыр. Пацъайы цæугæдон æнкъардæй 
зары æмæ зары. Залмыссæ йæ хуыссæнуаты хъæрзы, уынæргъы. 
Залмæ йæ уæлхъус лæууы æмæ джихкаст кæны йæ хойы тугдзыд 
цæсгоммæ. Уыдонæй чысыл æддæдæр Хитъа, къонагæрон, йæ 
сæр йæ армытъæпæнтыл æруагъта æмæ цавддурау бады. 

ЦÆЛХАУТЫ СИДЗÆР 
Хур нæма скаст, фæлæ йæ минæвæрттæ хæхты сæрмæ сау 
мигътыл арт бафтыдтой æмæ сæуæхсиды уадздзæгтæ мигъты 
’хсæн тугвæд кодтой. Хъæу базмæлыд: чи йæ фос хизæнуатмæ 
здæхта, чи та йæ куыстмæ тындзыдта. 
Иннæ фыййæутты хъауджыдæр Годзойты Гуыбечыры фыййау, 
Цæлхауты сидзæр Ахлæмыр йæ фос хъæуысæр сæрвæтмæ, бон 
чысыл æрбарухс, афтæ сыздæхта. 
Фос æртæхгæрдæгыл зыдæй хизынц. Ахлæмыр сæ дæллаг 
фарс, сæдæаздзыд зæронд лæгау, лæдзæджы ’нцой лæууы æмæ 
арф хъуыдыты аныгъуылд. Æфхæрд сидзæрæн йæ зæрдыл æрлæу- 
уыдысты, йе ’взонг царды цы дудгæбонтæ, цы бирæ зынтæ бав- 
зæрста, уыдон. Фос уыгæрдæнмæ фæхæццæ кæнынц, фæлæ Цæл- 
хауты сидзæрæй цыма рох фесты, уыйау йæ мидбынат лæууы 
цавддурау. Рæубазыр дымгæ йын йæ дзаумæтты зæбултæ, сау 
халоны базыртау, бауигъы, куы та йын йæ сæрыхъуынтæ фасæ- 
гау акæны. Комæй хъуысы æнусон æхсæрдзæны хъæлдзæг за- 
рæг, фæлæ уый дæр ниудау анæры Ахлæмыры хъусты. 
Ахлæмыр йæ цæстæнгас тыхскъуынæгау акодта сау зæххæй 
æмæ скаст фосы ’рдæм, арф ныуулæфыд æмæ сагъæсгæнгæ йæ- 
хицæн загъта: 
«Цымæ дуне иууыл афтæ мæнгард у? Цард алы ран дæр афтæ 
æгъатыр æмæ фæливæнтæ кæны?» — афтæ дзургæйæ, рæсыд 
къах размæ айса, куыд загъта, афтæ къахы цæфæй сæрымагъзмæ 
судзгæ ’хсидæвтæ сысхъиудта, зæрдæ ныккæрзыдта, нуæрттæ 
ныдздзынæзтой, къахы цæф сдудыдта. Йæ къах зæххæй фæхи- 
цæн кодта æмæ лæдзæджы ’нцой удæгас цыртау лæугæйæ баз- 
зад. Йæ мæллæг цæсгом сæнцъылдта, йæ цæстытæ стъæбæртт- 
тъæбæртт кодта, скæуынмæ йæ бирæ нал бахъуыд, фæлæ йæм 
æдых, æнæныфс сабийау тъизын хорз нæ фæкаст, æмæ йæ кæ- 
уындзæг тыхныхъуырд ныккодта. Йæ лæдзæг дурыл бахъил код- 
та, æрбадт фæлмæн кæрдæгыл æмæ йæ рæсыд къах йæхирдæм 
’рбакъæдз кодта. Кæсы къахы уæлфадмæ. Æнгуылдзтæй чысыл 
уæлдæр, раст уæдæртты йас, сау афæлдæхти, сау зиллаччы алы- 
варс тугхæццæ фæд ныббадт. 
272 

«Ныр цы кæнон, къахы рыстыл хъæцин, фæлæ мæ бон уыцы 
фосы фæстæ цæуын куынæ у. Уæд та йæ балæмарон». Цæфы 
дыууае кæрон йæ хистæр æнгуылдзæй балхъивон, куыд загъта, 
афтав къах хæрдмæ фесхъиудта, цæстытæй цæхæр акалд. Ахлæ- 
мыр йæ къухтæ скъæфæгау ракодта, æмæ цæстыхауты ’хсæнты 
цæссыгтæ ралæдæрстысты, 
Æваст йæ хъустыл ауад Гуыбечыры тæссаг хъæлæс. Ахлæмы- 
рæй цыма йæ къахы рыст æрбайрох, уыйау фестад. Алидзынмæ 
куыд хъавыд, афтæ йæ Гуыбечыр ацахста æмæ йæ мæллæг чъылды- 
мыл иу иннæйы фæдыл æруадысты ехсы цæфтæ. Алы цæфы фæстæ 
дæр Гуыбечыры нæтын ниудау хъуыст Ахлæмыры хъусты: 
— Гъæ, кæйдæр куыдзы къæбыла, дæ хус гуыбын кæрдзынæй 
байдзаг мæ хæдзары æмæ дын уый бæсты фæцыд, мæ уыгæр- 
дæнтæ мын хъуамæ байсафай! 
Ахлæмыр йе стæгдары хуызæн мæллæг цæнгтæ йæ сæрыл ам- 
бæрзта, цæмæй ехсы дудгæ цæфтæй йæ сæр бахъахъхъæна. Фæлæ 
æгъатыр лæджы ехс æртыхст Ахлæмыры мæллæг цæнгтыл. Цъæх 
гæлмытæ сыл абадт. Мæгуыр сидзæр сырды дзæмбытæй йæхи 
тыхскъуынæгау акодта æмæ, цыма йæ къах бынтондæр нал рыст, 
уыйау лидзынмæ фæци. 
Фосы цурмæ куыд схæццæ, уый фиппайгæ дæр нæ бакодта. 
Куы сæ раздæхта, уæд йæ мидбынат æрхауд, йæ цæстытæ атарытæ 
сты, ницыуал ауыдта, чъылдымы цæфтæ тынгдæр сдудыдтой, къах, 
цыма зæнгæй фæхицæн, уыйау бандзыг. Æгасæй йæ уæнгтæ зыр- 
зыр кодтой, хъуыр æрбауынгæг, уæлгоммæ ахауд, йæ цæстытæ 
æрæхгæдта, æмæ судзгæ цæссыгтæ æртылди йæ рустыл. 
Къахы дудгæ рыст зæрдæ рæхуыста. Стыдта дугъысыф, 
аууылдта йæ æмæ йæ къахы хъæдгомыл арæхстгай æрæвæрдта. 
Йæ дысæй цы бызгъуыр æрзæбул, уый раскъуыдта æмæ йæ рæ- 
сыд къахыл æртыхта. 
Йæ цæстæнгас ахаста фосыл. Фос зад кæрдæгыл хизынц, сæ 
раздзог —сауæфцæг дзуарса цæу — йæ сæрыл бæрзонд схæцыд 
æмæ каст Ахлæмыры ’рдæм. Фыййау æмæ фосы раздзоджы цæс- 
тæнгæстæ кæрæдзи ацахстой, стæй уæд дзуарса æнкъардхуызæй 
æрбалæууыд Ахлæмыры уæлхъус. Фыццаг ын йæ цæсгоммæ бас- 
мыста, йæ мæллæг рус ын йæ хъарм æвзагæй асдæрдта, стæй уæд 
къахы бастмæ дæр басмыста. Ахлæмыр цæуы æфцæгыл йæ цонг 
æртыхта æмæ йын ныллæг хъæлæсæй дзуры: 
— Æгайтма мæм рынчынфæрсæг æрбацыдтæ, мæ дзуарса, ды 
æгомыг фос дæ, фæлæ мын батæригъæд кодтай, — йæ цонг тынг- 
дæр æртыхта цæуы сау æфцæгыл, — уæдæ дæ хицау куыд дур- 
зæрдæ у, куыд? Мæнæ сæ дæхи цæстæй уыныс. Цæй, ацу æмæ 
хиз. — Йæ цонгæй ахæцыд цæуыл. Уый куыддæр æвæндонæй, 
сабыр къахдзæфтæй рацыд фыййауы цурæй. Куы радард, уæд та 
йæ мидбынат æрлæууыд æмæ акаст Ахлæмыры ’рдæм. 
Хур ныгуылæнырдæм куыд хæстæгдæр кодта, афтæ Ахлæмы- 
ры зæрдæ кодта тарæй-тардæр. Хуры зæрин тынтæ йæм кастыс- 
18 Бнаэырты Димитр 
273 

ты, зымæгон хъызт тымыгъау, уазал. Æнусон æхсæрдзæны зард 
æм хъуыст стонг бирæгъы ниудау. Фосыл дæлæмæ рахъæр кодта 
æмæ, арф ныуулæфгæ, йæхи афарста: 
— Цымæ та мыл цы ’гъдауæй сæмбæлдзæн лæгсырд Гуыбечыр? 
Хуры фæстаг тын хæхты бæрзæндæй куы фæхицæн, уæд Ах- 
лæмырмæ афтæ фæкаст, цыма йæ зæрдæйы уидаг аскъуыд æмæ 
Гуыбечыры хæдзармæ нæ, фæлæ сау ингæнмæ цæуы. Гуыбечы- 
ры хæдзармæ цæуыны фæлтау адзалы раз балæууыныл дæр сра- 
зы уаид. Йæ лæдзæджы ’нцæйтты фосы фæстæ араст хъæуы 
’рдæм. Бон тарæй-тардæр кæны, æхсæв арф кæмттæй, йæ сау 
пæлæз йæ фæдыл ласгæ, лæсыд хæхты ’рдæм. Ахлæмырмæ афтæ 
кæсы, цыма арф кæмттæй сау кæлмытæ лæсынц æмæ йæ ныр- 
тæккæ аныхъуырдзысты. Фос хъæумæ раджы ныххæццæ сты. 
Уынгтæй хъуыст сабиты хъæлæба, фысты бæгъ-бæгъ. 
Уырдыджы фæндагыл, йæ рæсыд къах хъахъхъæнгæйæ, цыди 
æмуырдыг Цæлхауты сидзæр. Фæзылд скъæты ’рдæм. Скъæтæй 
йæ хъустыл ауад Гуыбечыры ус Æхсароны хъæлæс. 
— О фыййау, кæм дæ, кæ! 
Ахлæмыр бауад скъæты дуары цурмæ. Æхсарон уал дыууадæс 
хъуджы дыгьд фæцис. Йедзаг къæртатæ раст дуары рахизæны рæн- 
хъæй равæрдта. Ногдыгьд æхсыр тæгæр къæртаты сæр-сæр кодта. 
Æхсарон лæппуйы куы ауыдта, уæд йе ’рфгуытæ фелхынцъ 
сты, йæ къуырф цæстытæ фæирд кодта, йæ къухтæ йæ сины 
сæртыл авæрдта æмæ фæхъæр кодта: 
— Фос раджы куы ’рцыдысты, уæд ма кæм мæрдты уыдтæ?! 
Ахлæмыры зæрдæ мæстæй анæрст, адæнгæл, фæлæ дзургæ 
ницы скодта. Цæхгæр фæзылд æмæ фæраст Темсырты ’рдæм. 
Сæ уынгмæ куыд фæцæйхæццæ кодта, афтæ йыл æрбамбæлд 
Фатимæ. Ахлæмыр йæ мидбынат æрлæууыд æмæ йæ цæстæнгас 
Фатимæйы цæсгомы фæсадзæгау кодта. Чызг фембæрста, цыдæр 
бæллæх та кæй æрцыди, уый, æмæ йæ тарст хъæлæсæй афарста: 
— Гуыбечыр ам куынæ ис, Ахлæм, уæд афтæ ’нкъард цæмæн дæ? 
— Æз хъуамæ тæккæ ацы изæр нæхимæ ацæуон, дарддæр мæ 
бон нал у ацы налат хæдзары. 
— Цæмæн? 
— Куы дын загътон, мæ бон нал у. Гуыбечыры ехсы цæфтæй 
мæ царм гæппæлгай схауд. Иннæ ахæм мæ йæ налат ус уæхстыл 
кæны. — Йæ хъуыр æрбахгæдта Ахлæмырæн. Иуцалдæр уысмы 
ницыуал сдзырдта æмæ та райдыдта: — Цы ’рцæуинаг уа, уымæ 
’нхъæлмæ кæсын нæ хъæуы. Абон уа, сом уа, уæддæр мын ар- 
дыгæй æнæфæлидзгæ нæй. Бонæмгъуыд та хорздзинад нæ хæс- 
сы. Цалынмæ мын ме ’ннæ къах дæр нæ ныммур кодтой, уæдмæ 
мын æнæцæугæ нæй мæ мадмæ, — арф ныуулæфыд æфхæрд 
сидзæр æмæ та бакаст Фатимæйы цæсгоммæ. Афтæ йæм фæ- 
каст, цыма йæ бирæ дудгæбонтæн кæрон æрцыд, цыма æгъатыр 
царды згæ рæхыстæ асаста, цагъары æфсондз йæ сонт бæрзæйæ 
аппæрста. 
274 

— Ахлæмыр, баба афтæ фæзæгъы æппæт дæр, дам, Хуыцауæй 
ратгæ у. 
— Ау, цавæр Хуыцау у, уыдон амонд йеддæмæ кæй рæвдауа, 
уый нал ис а дунейыл! — йæ дзырд фæлыг кодта æмæ афарста: — 
Кæм и. кæ, сæ тугмондаг Гуыбечыр? 
— Йæ чызгæн, дам, лæппу райгуырд æмæ уырдæм хуын ахаста. 
— Гъе уæдæ фæстиатгæнæн нал ис. Уый та къуырийы дæргъы 
арахъдзуан кæндзæн Къуыдаргомы! 
— Уæд ацы æнафоны дæ ныфс та куыд хæссыс, Ахлæмыр? 
Ардыгæй Комыхъæумæ дзæвгар бауайын куы хъæуы? Уæртæ 
бабайæн зæгъдзынæн, æмæ бæхыл ацу! — бахатыд æм чызг. 
— Нæ хъæуы, Фатимæ. Мæн тыххæй ма уымæ дæр фæхæрам 
уыдзæн уыцы бирæгъ. Фæлтау... цæй, хорзæй баззай, мæ хæрæ- 
фырт, — афтæ дзургæ йæ цъæх нымæт худы зæронд йæ сæрæй 
систа æмæ арвмæ скаст: — Уастырджы, фæндараст мæ фæкæн! 
Æхсæвæй дзæвгар аивгъуыдта, афтæ Ахлæмыр бахæццæ Ко- 
мыхъæуы бын фæхæрдгæнæнмæ. Æрдз ныссабыр. Фæлæ хъæуы 
дæллаг фарс хохаг чысыл цæугæдон йе ’нусон зарджытæ ’нывæста. 
Сатæг уддзæф æрфысым кодта бæлæсты сыфтæртыл æмæ бафы- 
нæй. Ахлæмырæн цыма йæ зæрдæмæ хуры тьга бакаст, уыйау ын 
фенцондæр. Фæчиуфæчиугæнгæ атындзыдта хуырвæндагыл. Мæнæ, 
гье, Ахлæмыры райгуырæн уæзæг. Хъæууынгмæ куы схæццæ, уæд 
йæ лæдзæджы æнцой æрлæууыд. Къах риссы, фæлæ йæ мурмæ 
дæр нæ дары. Ныртæккæ фендзæн йæ ныййарæг мады, йæ чысыл 
хо Хæзæрдæйы æмæ æппæт зынтæ дæр æрбайрох кæндзæн. Ахæм 
хъуыдытимæ фæраст нарæг уынгты. Æрлæууыд сæ хæдзары раз. 
Зæрдæ гуыпп-гуыпп кæны, æддæмæ тоны. Бакаст чысыл фæрсса- 
гæй æмæ йæ цæсгом фæсагьæсгъуыз. Хуырхæгон лæууы цырагьда- 
рæны раз. Назы цырæгътæ къæскъæсгæнгæ судзынц, æнæбары рухс 
кæнынц сæгæйдзаг хæдзары талынг къуымтæ. Цардæфхæрд сыл- 
гоймагæн йæ къухы цавæрдæр бызгъуыр. Цырагъы рухсмæ, йæ 
къухтæ хæрзхæстæг бакæнгæ, æмпъузы нæ хуыинаг. 
Цыппар мæйы дæргъы Ахлæмыр нал федта йæ ныййарæг мады. 
Нал ын фехъуыста йæ рæвдаугæ хъæлæс. Афтæ йæм фæкаст, 
цыма цыппар азы йæ къах нал æрæвæрдта йæ райгуырæн уæзæ- 
гыл. Афтæ йæм зыны, цыма йæ ныййарæджы цæсгомы æнцъылдтæ 
фæарфдæр æмæ фæфылдæр сты. Цæстытæ сæ къуырфыты баха- 
удтой æмæ тæригъæддаджы каст кодтой. Æниу ма удæгас та куыд 
у Хуырхæгон... Йæ мой куы фæмард, уæд Ахлæмырыл цыд 
дыууæ азы, Хæзæрдæ та гуыбыны уыд, æмæ раст лауызгæнæн 
æхсæвы райгуырд. 
Уæдæй нырмæ раивгъуыдта дыууадæс азы. Бирæ зынтæ бав- 
зæрста Хуырхæгон, йæ хъæбулты хъомылгæнгæйæ, йæ ныхтæй 
зæхх къахта, йе ’ккой суджы ’ргъом хаста, афтæмæйты. Ахлæ- 
мыр фыййаухъом куы фæци, уæд Хуырхæгоны зæрдæмæ рухсы 
тæгтæ бацыд. Афтæ йæм фæкаст, цыма йæ бирæ дудгæбонтæн 
кæрон æрцыд, цыма йæ мæгуыр æмæ тæригъæддаджы цардæй 
275 

фервæздзæн. Кæд Хуырхæгон уæззау цардæй фервæзынмæ каст 
æнхъæлмæ, уæд æгьатыр хъысмæт та йæ сау базыртæ тынгдæр 
æртыхта сидзæрты мадыл æмæ йæ бахъуыд, цæмæй йе ’нахъом 
сабийы ратта æххуырсты æмæ йæм кæд фæззæджы иу-дыууæ 
фысимæ ’рыздæхид Тулдзыхъæуæй. 
Цæмæй зоны сидзæрты мад, йæ ныфсы хъæбул æм фæрссагæй 
’рбакаст. Йæ рæзгæ цæджындз ныртæккæ тугдæппæлттæй йæ разы 
æрбалæудзæн. Æмпъузы пысулы хæррæгътæ Хуырхæгон, йæ 
хъуыдытæ йæ дард кæдæмдæр хастой. Цæстытыл æртылд дыууæ 
цæссыджы. Ахлæмыр бандзыгау. Фæнды йæ, фæрссагæй куы ба- 
гæпп кæнид æмæ йæ ныййарæгæн куы ныхъхъæбыс кæнид. 
Ахлæмыр æвæндонæй йæ дзых байгом кодта æмæ, о Гыцци, 
зæгъгæ, куыд бадзырдта, уый йæхæдæг дæр нæ бафиппайдта. 
Тарстзæрдæ сылгоймаг йе ’мпъузинаг æрæппæрста, йæ мидбы- 
наты базыр-зыр кодта, иудзæвгар цавддурау лæугæйæ баззад, ба- 
каст Хæзæрдæмæ, фæлæ уый цыдæр бызгъуырты фынæй кодта. 
Бауад рудзынджы цурмæ, акаст, фæлæ ницы суыдта. Сæрымагъзы 
уæззау сагъæстæ схæлбурцъ кодтой. Арф ныуулæфыд æмæ æвæн- 
донæй рацыд фæрссаджы цурмæ. Сагъæсгæнгæ дзуры йæхицæн: 
«Бастъæлай, æфхæрд адæймаджы зæрдæ, бабын уай, ацы мæнг 
дуне, кæд мын ацы æбуалгъы митæ цæмæн бавзарын кодтат. Мæ 
зæрдæ цъус тыхст куынæ у мæ хъæбулы мæтæй, уæд ма мæм йæ 
хъæлæсæй та цæмæн æрбадзырдæуыд!» 
Тæрхæгыл æрхауæгау кодта, йæ ризгæ къухтæ йæ уæрджы- 
тыл авæрдта. Бакаст Хæзæрдæмæ, хъуамæ йæ райхъал кодтаид, 
фæлæ чидæр дуарыл æрбахæцыд. Дуар æхгæд куы разынд, уæд 
æрбадзыр д æу ы д. 
— Гыцци, æз дæн, æз, Ахлæмыр, ма фæтæрс! 
Хуырхæгон фестад. Дуар фегом кодта. Мад æмæ фырт кæ- 
рæдзийыл атыхстысты. Хуырхæгон скуыдта, йæ хъæбулы мæл- 
лæг рустæн ныпъпъатæ кодта. Ахлæмыр, йæ ныййарæджы тыхст- 
дзинадмæ кæсгæйæ, афтæ зæгъы: 
— Ма тыхс, гыцци, æз ныр нал ацæудзынæн Гуыбечыртæм! 
— Мæ цæугæ хох, уæдæ мæм фæрссагæй ды ’рбадзырдтай? 
— Æз дæм æрбадзырдтон, æз, гыцци. Фæтарстæ, мыййаг? 
— Тас уæззау царды фæрогдæры хос нæу, мæ хъæбул. Тас 
бавзарыныл ахуыр у мæ зæрдæ, фæлæ ацы æнафоны цæмæн 
фæзындтæ? 
Ахлæмыр йæ сæр йæ риуыл æркъул кодта, цыма йæ мады раз 
стыр аххосджын уыд, уыйау æфсæрмы хъæлæсæй дзуры: 
— Мæ тых басаст, гыцци, Гуыбечыры хæдзары, мæ туг басур 
йæ фосы фæстæ цæугæйæ, бæгънæг æмæ бæгъæмвадæй, нал уро- 
мы мæ буар ехсы цæф. Æркæс-ма мын мæ къахмæ! — афтæ дзургæ 
йæ рæсыд къахыл хæрдмæ схæцыд. 
Сидзæрты мады зæрдæйы ма уыцы дзырдтæ хъуыд, цæмæй 
фæркгай ныууыдаид. Йæ зæрдæ йын, тæвд нæмыгау, айгæрстой 
йæ иунæг хъæбулы тæригъæддаджы дзырдтæ, йæ разы æрхауд. 
276 

|"1æ рæсыд къах ын ныхъхъæбыс кодта. Цæссыг суадонау фе- 
мæхст æмæ лæдæрст Ахлæмыры рæсыд къахыл. 
— Хуыцауæй нын ахæм тæрхон ис, мæ хъæбул, æмæ цы кæ- 
цæм, — йæ ризгæ къухтæ æруагъта йæ хъæбулы къахы хъæдго- 
мыл æмæ та æрхæндæг хъæлæсæй дзуры: — Уæйыг мын, мыййаг, 
куынæ дæ, мæ зæрдæйы уидаг, рæстæджы æгъатыр æгъдæутты 
згæ рæхыстæ ды куыннæ ныссæтдзынæ! Бынсæфт куы кæнон, 
уæддæр дæ мæ къæсæрæй æддæмæ ахизын нал ауадздзынæн! 
Хæзæрдæ йæ хуыссæны базмæлыд æмæ йæ цæстытæ байгом 
кодта. Ахлæмыры тæрхæгыл бадгæ куы федта, уæд йæ дзыхы- 
^заг ныххудт, фестад йæ хуыссæнæй æмæ йæм йæхи баппæрста. 
Йæ чысыл къухтæ йын йæ хъуырыл атыхта æмæ йæ чъылдымыл 
ауындзæгæй аззад. Ахлæмыр йæ цæсгом сынцъылдта æмæ йæ 
чысыл хойæн тыхст хъæлæсæй лæгъстæгæнæджы хуызы загъта: 
— Суадз мæ, суадз, Хæзæ, мæ чъылдым риссы! 
— Уæд дæ чъылдым та цы кæны, мæ хъæбул? — фестад Хуыр- 
хæгон, стæй Ахлæмыры хæдоныл схæцыд æмæ йæ уæрджытæ 
’рцавта: — Уæ, дæлæмæ ’рхауай сидзæры рафæлдисæг, кæд дæ 
цардыл нæ домæм? — базыр-зыр кодта Хуырхæгон, æмæ зæхмæ 
куыд æрцæйхауд, афтæ йæ Ахлæмыр ацахста. 
— Уанцон нæу, гыцци, топпы цæф, мыййаг, куынæ фæдæн 
æмæ мын амæлынæй тас куы нæ у! 
Мад æмæ фырты тæригъæдмæ кæсгæйæ, чысыл Хæзæрдæйы 
хъуырыл цыма сау калм æрбатыхст, уыйау æрбауынгæг. Скуыд- 
та æмæ йæ цæссыгтæ йæ рустыл æртылдысты. 
Æппынæрæджиау Ахлæмыр фырфæлладæй æркув-æркув кодта. 
Мад ьга бакодта хуыссæн. Куыддæр базыл йæ сæр æрæвæрдта, афтæ 
афынæй. Йæ хуыссæнмæ йæхи баласта Хæзæрдæ дæр. Хуырхæгон 
сæ уæлхъус бирæ фæбадт, бирæ фæсагъæстæ кодта, стæй сыстад, 
арт скодта, дон ахъарм кодта æмæ йæ тæгæнайы æркодта, тæрхæгыл 
æй æрæвæрдта æмæ Ахлæмыры къах хъарм доны нывæрдта, уый 
фæстæ йæ арæхстгай æрæхсадта. Хъæдгомы алыварс ныхæгау кодта, 
рæстæгæй-рæстæгмæ-иу фелхъывта хъæдгом. Хуырхæгоны зæрдæ 
уынгæг кæны, йæ кæуьгадзæг тыхныхъуырд ныккæны, æргом скæуа, 
уый нæ уæнды. Фæнды йæ къахы хъæдгом тынгдæр балхъивын, 
фæлæ йын тæригъæд дæр кæны. Æппынфæстаг, арæхстгай рап- 
пæрста хъæдгомы хæдон. Мады зæрдæ фæлæууыд. 
Ахлæмыр фехъал, ракаст, æмæ йæ мады йæ дæлфæдтæм бадгæ 
куы федта, уæд йæ мидбыл бахудт. 
— Гыцци, цæуылнæ æрхуыссыс? 
— Æрхуысдзынæн, мæ хъæбул, мæнæ дын дæ къах хъарм до- 
иæй æрæхсон æмæ дын йæ рæсыд æрбада, — афтæ дзургæ цыдæр 
бызгъуырты стыхта хъæдгом къах æмæ йæ хъæбулты дæлфæд- 
тæм æрхуыссыд. 
Æхсæв боиырдæм фæкъул. Мигътæ, цыма сæ фæллад уагъ- 
той, уыйау арвы кæрæтты дзыгуыртæй лæууыдысты. Фæлурс 
мæй, цыма Цæлхауты сидзæргæсы тæригъæдмæ кæсынæй сфæл- 
277 

мæцыд, уыйау хохы фæстæмæ атындзыдта. Бон йæ цъæх цæстæй 
æрбакаст хырхы хуызæн хохы цъуппытæй. Æхсæв афæлурс æмæ 
арф кæмтгы атад. Сидзæртæ тарф фьгаæй кæнынц. Сæ ныййарæг 
хуыссы сæ дæлфæдгæм, фæлæ хуыссæг йæ цæстытыл нæ хæцы, йæ 
сагъæссаджы хъуыдытæ йæ сæ сау базыртыл систой æмæ йæ æвадат 
царды алыварс, хъызт тымыгъы уылæнтау, рахæсс-бахæсс кæнынц. 
Хæдзары къуымты зыхъхъыртæй сæурайсом мингай цæсты- 
тæй æрбакаст. Хуырхæгон сæм фæкомкоммæ, арф ныуулæфыд 
æмæ йæхицæн загъта: 
— Цалынмæ уазал кæнын нæ байдыдта, уæдмæ ацы æнæбары 
хæдзары къулы зыхъхъыртæ истæмæй куы байсæрдин. Знон 
Афæхъойæн ской кодтон, зæгъын, мын стуры фаджыс раттут. 
Уый исдуг ницы дзуапп ратта, стæй афтæ бафæрæзта, дæлæ, 
дам, мæ хъугомы хуым куы скæрдинаг уа, уæд, дам, мын дыууæ 
боны хуым ныккæрд æмæ, дам, ахæсс фаджыс. 
Ацы сагъæстæ цыма искæмæн дзырдга, уыйау йæ дзурын хъуыст 
хæдзары æнкъард къуымты. Сыстад йæ хуыссæнуатæй. Ахлæмыры 
къахмæ бæстон æркаст боны рухсмæ, къахы рæсыд фæбадт, сырх 
нал уыди. Йæ уæлфад, уазал фых фæткъуыйы цъарау, банцъылд. 
Цардæфхæрд мад рог сулæфыд, йæхинымæры загъта: «Цымæ йын 
уыцы æбуалгь ми чи бакодта? Фæрсгæ дæр æй нæ акодтон». 
Дыккаг бон Гуыбечыр фыдрасыгæй балæууыд Комыхъæуы. 
Йæ бæх Хуырхæгонты кæрты фæурæдта æмæ, йæ бæхæй дæр не 
’рхызт, афтæмæй сæм бадзырдта: 
— Ам стут, фысымтæ, кæд мæ мæ зонд нæ фæливы, уæд Цæл- 
хауты Гарсойы хæдзармæ дзурын. 
Кæд æнæфсис Гуыбечыры зæрдæ мастæй ныддæнгæл, уæд- 
дæр йæ маст урæдта, архайдта лæгъз æвзагæй дзурыныл. Фæлæ 
сырд адæймагæн йе ’вдисæн — йæ цæстытæ. Йæ сырх цæстытæ 
æддæмæ рабырыдысты. Пыхцыл æрфгуыты ’хсæн масты нысан 
ныззыкъуыр. Иæ рæсыд былтæ æхсыны, йæ дзæмбытæ фæтым- 
был вæййынц æмæ арф ныуулæфы. Бадзурæгмæ куы ничи ра- 
каст, уæд Гуыбечыр ехсы бырынкъæй дуар бахоста æмæ хъæр- 
дæрæй бадзырдта: 
— Гарсойы бинонтæй бынаты ничи ис? 
Хуырхæгон хæдзары фæстаг къул сæрста фаджысæй. Гуыбе- 
чыры хъæр йæ хъустыл куы ауад, уæд йæ сæрдын фæуагъта, йæ 
фаджысæйдзаг къухтæ асæрфтытæ кодта æмæ хæдзары дæллаг 
фæрсты уынджы ’рдæм бахызт. Гуыбечыры сæ уынджы куы фед- 
та, уæд йæ цæсгом фæсырх, йæ уæнгтæ базыр-зыр кодтой, фæлæ 
йын æнæбары «’гас цу» загъта уæддæр. 
Гуыбечыр тыххудт бакодта æмæ арфæ ракодта: 
— Дæ райсом мын хорз уа, Хуырхæгон, дæ къухтыл бæрæг у, 
дæ зымæджы кой кæй кæныс... Афтæ, афтæ, мæ хур, райсом 
лæджы чи хъæуа, уый абон агургæ у. Науæд дын æнæбафыдæ- 
бон кæцæй цы ’цæудзæн? Уæлдайдæр, ацы æвадат хæхты цæрæм 
æмæ нæ бирæ фыдæбонæй дæр куы ницы уынæм, уæд... 
278 

— Адæм æмхуызон нæ фыдæбон кæнынц, нæ, Гуыбечыр. Иутæ 
тухи кæнынц, иннæтæ та царды дзæбæхæй цæрынц. 
Гуыбечыр уæддæр бамбæрста Хуырхæгоны хъуыды. Йæ цæс- 
гом гæзæмæ фæтар, фæлæ æргомæй ныхас æндæрырдæм аздæхта: 
— Цæй, куыдтæ цæрут? Хуыцау уæ дзæбæхæй уадзæд, дæ 
моимæ хæларæй цардыстæм, æмæ мæ нæ фæнды, дæ сидзæртæ 
мæгуырæй цæрой. Бæргæ зын у сидзæртæ хъомыл кæнын, фæлæ 
ныр дæ лæппу фезмæлынхъом фæци, æмæ дæ цард фæрæвдздæр 
уыдзæн... Цæмæн рацыд, цæ, дæ лæппу? Ох, цы хивæнд лæппу 
схъомыл кодтай, Хуырхæгон. Сæрæнгуырд у дæ фырт. Фау 
æрхæссæн æм нæй. Арт, арт. Уады цæхæр, æхсары æлвæст кард, 
фæлæ æгæр æгоммæгæс у, æмæ... — цæйдæр тыххæй йæ дзырд 
фæлыг кодта, бакаст Хуырхæгоны цæсгоммæ æмæ рафæлгъуыд- 
та, ус йæ судзгæ сагъæсты кæй аныгъуылд, æмæ та йæ дзырд 
адарддæр кодта: — Иудзырдæй, дæ лæппумæ ис ахæм хъару: ба- 
фæндыди йæ, уæд уæлæ хохы хытъыны дæр атæррæст кæндзæн! 
Хуырхæгон тарæрфыгæй каст сау зæхмæ, афтæмæй хъуыста 
Гуыбечыры фæлитой дзырдтæм. Куыдфæстагмæ йын Гуыбечы- 
ры дзырдтæ йæ зæрдæйыл арт æфтыдтой. Комкоммæ йæм бакаст 
æмæ йын афтæ: 
— Мæ хъæбулæн йæ бон истытæ куы уаид, уæд йæ чъылды- 
мыл ехсы цæфтæ дæргъæй-дæргъмæ, сау кæлмытау, тæлмытæй 
нæ хæссид. Уаих фæуай, Гуыбечыр, тæригъæд нæ зоныс, фæлæ 
дæм адæмы худинаг та цæуылнæ хъары. Мæлæт Хуыцауæй да- 
рæм, Хуыцауæй, ды мын ма хъуамæ амарай мæ хъæбулы! Дæ 
фосы фæстæ æххормаг æмæ бæгънæгæй кæй хæты, уый йын 
æгъгъæд нæу, æдзух ма йæ нæмгæ та цæмæн кæныс! Бакæс-ма, 
йæ къах ын уæрагæй дæлæмæ куы ныммур кодтат! 
Гуыбечыр ахæм уайдзæфты бын фæуыдзæн, уый æнхъæл нæ 
уыди. Æнæфсис лæг æнхъæлмæ каст, зæгъгæ, дзы Хуырхæгон 
хатыр ракурдзæн, йæ лæппу кæй ралыгъд æмæ фос дзæгъæлæй 
кæй фæуагъта, уый тыххæй, фæлæ цардæфхæрд сидзæрты ма- 
дыл йæ судзгæ маст афтæ фæтых, æмæ нал æфсæрмы кодта, нал 
тарст зыдта. Уайдзæф уайдзæфы фæстæ йæ дзыхæй куыд цыд, 
уый йæхæдæг дæр нæ фиппайдта. Хуырхæгон æгæр карзæй куы 
дзырдта, уæд æнæфсис лæджы цæсгом тарæй-тардæр кодта. Йæ 
’рæсыд былтæ-иу кæрæдзимæ сæхи фелхъывтой. Цæстытæ-иу 
ирдæй аззадысты. Арф мæсты хуыфт-иу скодта, æмæ йæ хъæлæ- 
сæй арахъуадзæн тъæпæнæджы тæф ракалд. Цæйдæр тыххæй йæ 
ехсыл хæрдмæ схæцыд, цыма Хуырхæгоны æрцæвынмæ хъавыд, 
фæлæ йæ сындæг æруагъта æмæ, йæ саргъы фæлмæн баз ехсы 
бырынкъæй æрцæвгæйæ, афтæ зæгъы: 
— Дæ намыс дын бар куыд дæтты мæнмæ, комы æмуæз лæгмæ, 
ахæм дзыхæй дзурай? Дæ фырты хуызæн тæригъæддæгтæ а комы 
бирæ ис. Кæд дæ нæ фæнды, дæ фырт аздæха æмæ хиза мæ фос, 
уæд, — йæ нард къухтæ фæйнæрдæм акодта æмæ сæ цæхгæр æр- 
уагъта, — уæд ын мæнмæ иунæг уæрыччы хъус дæр нæ уыдзæн. 
279 

— Ау, æмæ йын йæ цыппар мæйы мыздмæ та цы бар дарыс? 
— Нæ, нæ, Хуырхæгои, афтæ нæ, æз фыййау баххуырсдзы- 
нæн æмæ, дæ фыртмæ цы фыстæ ’мбæлы, уыдон дæр уымæн 
ратдзынæн. — Иæ дзырд фæлыг кодта Гуыбечыр æмæ хинæйдзаг 
цæстытæй бакаст усмæ. Уый тæригъæддаг хъæлæсæй скуыдта. 
Мады кæуынмæ Ахлæмыр хæдзарæй ратахт, куы йæ риссаг къа- 
хыл гæзæмæ фæхæцы, куы та лæдзæджы æнцой атæррæст ласы 
размæ. Хъаруджын лæгау æрлæууыд Гуыбечыры раз, йæ иу къу- 
хы лæдзæг, иннæйы йæ сины сæр авæрдта æмæ йæм дзуры: 
— Æз дæуæй куы фæлыгътæн, мæнæ æнæфсис, уæд нæ ам 
дæр цæрын нал уадзыс?! — фæзылд йæ мады ’рдæм æмæ йæ 
цæстæнгасæй афарста, ныццавта дæ, зæгъгæ. 
Мад йæ судзгæ цæссыгтæ асæрфта æмæ йæ хъæбулы фарсмæ 
æрлæууыд. Æгъатыр Гуыбечыры цæсгом сынцъылдтытæ. Цæс- 
тытæй судзгæ цæхæртæ акалд. Маст зæрдæйы былтæй акалд. 
Цæстытæй иу зæххы ацавта, иннæ арвырдæм ныггæлир. Рахъа- 
выд, ехсæй та йын йæ мæллæг фæрсчытæ æрнымайа, фæлæ Ах- 
лæмыр æгæр хъаруджынæй æрлæууыд йæ разы, йæ къухы цы 
даргъ æхсæр лæдзæг уыди, уымæй дæр æдас нæ уыди. Мæсты 
улæфт ныккодта æмæ афтæ: 
— Æдых къæбыла, йæ къæсæрæй рæйгæйæ, ныфсджын вæййы. 
Йæ дзæгъæлы рæйдæй адæмы бафæлмæцын кæны. 
— Дзæгъæл æмæ æнæхицау кæй дæн, мæ рагъдзарм дæр мын 
ехсы цæфтæй уымæн растыгътай, мæ чъылдым тугдæппæлттæй 
уымæн хæссын. Фæлæ амæй фæстæмæ афтæ нал! — йæ дзырд 
фæлыг кодта Цæлхауты сидзæр æмæ иуварс ацыд. 
Гуыбечыр бамбæрста, ацы лæппу тасы бын кæй нал æртасдзæн 
æмæ, йæхи æрфæлмæнгæнгæ, дзуры: 
— Сымахимæ та цы дзурын, — фæкаст Ахлæмыры ’рдæм, — 
ауай æмæ дæ фыды ’фсымæры ардæм ракæн. 
— Ауай, дæ фæхъхъау фæуа ме ’намонд сæр, кæд æм бахъарид 
дæ тæригъæд æмæ йын иу-дыууæ ныхасы зæгъид, — лæгъстæгæнгæ 
дзырдта мад йæ хъæбулæн. 
Мады судзгæ дзырдтæ лæппуйы мастыл царвау атадысты æмæ 
нарæг хуырджын уынгты, фæчепп-фæчепгæнгæ, ацыд Афæхъо- 
ты ’рдæм, Ахлæмыр куы фæаууон, уæд Гуыбечыр фæлмæндæр 
хъæлæсы уагæй дзуры Хуырхæгонмæ. 
— Хуырхæгон, дæ лæппуйы дын кæй фесхуыстон, уый дæм 
цæмæн хъыг фæкаст, цæмæн, и? Æз дæр тыхсын, тыхсын. Мæ 
дзугтæн нымæц дæр нæй, æмæ фæллойы бæрны бацæуын æнцон 
куы уаид, уæд алчи дæр исджын уаид. 
Хæзæрдæ йæ мады къабайы фæдджийыл ныххæцыд æмæ цы- 
мыдисæй хъуыста æнæфсис лæджы дзырдтæм. Гуыбечыры ба- 
каст ын цыдæр тасдзинад æвзæрын кодта йæ чысыл зæрдæйы. 
Фæзынд Афæхъо æмæ Гуыбечыримæ кæрæдзийæн зæрдиаг 
арфæтæ ракодтой. Гуыбечыр радзырдта йе ’рцыды хабар. Афæхъо, 
цыма хабар нырма гъеныр бамбæрста, уыйау йæ сæр сагъæссаджы 
280 

’пкъуыст бакодта. Арф ныуулæфыд, йæ пыхцыл рихитæ аныхæ- 
гау кодта æмæ загъта: 
— Æгæр хивæнд æмæ æгоммæгæс сты мæ мæгуыр æфсымæры 
биионтæ. Хуыцауæй сыл цы бон ис, уый зонæг сæхи нæ кæнынц, 
уæлдайдæр мæнæ Ахлæмыр. Нырма йæ хъуымыз йæ былтыл нæ 
басур, афтæмæй æртхъирæнтæ æмæ схуыст ныхæстæ райдайы. 
Хуырхæгон рахъавыд йæ тиуæн бауайдзæф кæна, фæлæ йын 
прон æгъдау йæ дзыхыл сау кæрдæн абаста æмæ сæргуыбырæй 
лæууыд. Афæхъо йæм фæзылд, æмæ йын цыма тынг тæригъæд 
кæиы, уыйау ныллæг хъæлæсæй дзуры: 
— Чындз, адæймагæн хъысмæт цы скæна, уый сæрты гæппы- 
тæй нæу. Фосджынтæн дæр сæ фосæй иунæг уæрыччы хъус дæр 
уæлдайаг нæу. Гуыбечыр дæуæн ратдзæн дæс фысы дæ фырты 
фыййауы мыздмæ, æмæ дæс фысы дæ хуызæн сидзæрты мадæн 
стыр ныфс сты. Мæнæ Гуыбечыры æфсæрмæй ныртæккæ зæххы 
скъуыды куы аирвæзин, уый дæр мæ бафæндид. Комы аргъ лæг 
у, цардæмхиц, дзырддзæугæ. Арвит лæппуйы æмæ йæ куыст кæна! 
Цы кæна æнамонд мад, бæргæ фидарæй ахицæн кодта, зæгъгæ, 
нал арвитдзынæн мæ хъæбулы Гуыбечыры фосы фæдыл. Фæлæ 
уæд йæ хъæбулы цыппар мæйы фыдæбон дæр дон йæ бынмæ 
фæласдзæн. Арф ныуулæфыд æмæ æрхæндæг хъæлæсæй загъта: 
— Абон æй нæ арвитдзынæн, йæ пысулты хæррæгътæ йын 
ампъызтытæ кæнон, йæ къах дæр кæд фæдзæбæхдæр уаид. 
Сидзæрты мад разыйы дзырд куы загъта, зæгъгæ, арвитдзы- 
нæн Ахлæмыры, уæд Гуыбечыр цины улæфт скодта æмæ бакаст 
Хуырхæгонмæ. 
— Дæ хорзæхæй, бирæ йæ ма бафæстиат кæн, ам дæр дын 
ницы пайда у! 
Афæхъо æмæ Гуыбечыр рацыдысты. Хъæугæронмæ куы ра- 
хæццæ сты, уæд Гуыбечыр йæ бæхы æхтæнгтæ æрæсгæрста, æмæ 
йæ идон бæхы сæрты æрбайсон куыд загъта, афтæ йын Афæхъо 
йæ цонгмæ бавнæлдта: 
— Дæ зæрды ацæуын ис? 
— Афон мын нæма у, Афæхъо? 
— Ау, æмæ Афæхъойы хæдзар ма фенай, афтæмæй... Нæ, Хуы- 
цауыстæн, Гуыбечыр, мæ хæдзары иу сыкъа куы нæ баназай, 
уæд нæ хæлардзинад ахицæн уыдзæн. 
Гуыбечырæи æхсызгон уыдысты Афæхъойы ныхæстæ, уæд- 
лæр йæхи афтæ æвдыста, цыма тынг æнæвдæлон у, фæлæ уай- 
тагъд фæраст Афæхъойы фæдыл. 
Æризæр. Æхсæв йæ сау пæлæз æрытыдта æвадат хъæуыл. 
Хуырхæгон нæзы цырагъы рухсмæ æмпъузы Ахлæмыры пысултæ. 
Хо æмæ æфсымæр фæрсæй-фæрсмæ фынæй кæнынц тæрхæгыл, 
сæ быны — сæгъдзарм, сæ уæлæ хъисыны зæронд. Сидзæрты мад 
хатт йе ’мпъузинаг фæуадзы æмæ фемдзаст вæййы йæ хъæбул- 
тæм, арф ныуулæфы æмæ сагъæсгæнгæ йæхи афæрсы: «Цымæ 
Иы тæрхон кæны хъысмæт мæ хъæбултæн?» 
281 

Æхсæв йæ цыды хай кодта. Æрдз бафынæй. Æнæнымæц стъа- 
лытæ арвы уæрæх риуæй тæмæнтæ калдтой. Дард кæцæйдæр хъуыст 
уыджы уаст, æмæ-иу Хуырхæгоны æнкъард зæрдæйы æрхæн- 
дæгдзинад фæтынгдæр. Афтæ-иу æм фæкаст: æхсæвгæс маргъ 
сидзæрты мадыл хъарæг кæны. Æртыккаг бон Хуырхæгон йæ 
иунæг фыртыл скодта хæрзæхсад æмæ хæрзæмпъызт пысултæ. 
— Нал дæ ауадзин, мæ хъæбул, фæлæ уыцы налат æгъатыр... 
— Нæ, гыцци, æнæцæугæ дзы нæй, — дзырдта ныфсджын хъæ- 
лæсæй Ахлæмыр, — фæззæгмæ дард нал у æмæ дæс фысы та 
истæмæн бабæздзысты. 
— Сау ингæн мæ куы бахæрид, мæ хъæбул, æмæ мын тагьд куы 
адынджыр уаис, уæд дæм, искæй хæдзармæ кæсгæйæ, нæ дзыназин. 
— Æмæ ныр дæр стыр куы дæн, — йæ цæстытæ фертгывтой Ах- 
лæмырæн, — стæй йын нырмæйы хъуыддæгтæ нал ныббардзынæн. 
— Уæддæр фæстæмæ ма дзур, мæ хъæбул, уыцы налатмæ, дæ 
разы-иу Темсырыхъойæн зæгъ, исты дæ куы хъæуа, уæд. 
— Гъей гыцци, мæн тыххæй Темсырыхъо тынг фæхыл вæййы 
Гуыбечыримæ. Науæд нæ хæрæфырт Фатимæ. Æдзух мын тæ- 
ригъæд кæны. Фос сæрвæтмæ куы сыздахын, уæд мæ размæ ра- 
уайы æмæ мын мæ хызыны куы хоры кæрдзыны æрдæг нывæры, 
куы та — цыхты мур. 
...Хур йæ тæмæнкалгæ тынтæ æнæвгъауæй байзæрста зæх- 
хыл. Ахлæмыр бахæццæ Тулдзыхъæумæ. Хъæуы дæллаг кæрон, 
суадоны цур æрлæууыд. Йæ цæсгомы хид ныссæрфта æмæ суа- 
доны цур æрбадт. Æваст йæ хъустыл ауад къæхтыхъæр. Ахлæ- 
мыр йæ хъуыдытæй йæхи фæхицæн кодта, фестади æмæ акаст 
хъæуы ’рдæм. Уæдмæ йæ уæлхъус æрбалæууыд Фатимæ. Кæ- 
рæдзимæ бахудтысты, чызг йæ донхæссæн йæ уæхскæй æриста, 
суадоны цыхцырмæ йæ нæ бавæрдта, афтæмæй райста Ахлæмы- 
ры къух. Кæрæдзийыл зæрдиаг цинтæ куы фæкодтой, уæд æй 
Ахлæмыр афарста, зæгъгæ, уыцы налат Гуыбечыр йæ дзугтæ чер- 
дæм аскъæры. 
Фатимæ йæ сæр йæ риуыл æруагъта, иудзæвгар, цыхцыры 
суадоны дон куыд азгъоры, уымæ каст, уый фæстæ æфсæрмы 
хъæлæсы уагæй загъта: 
— Хъайтыхъы æвджид уал сæ бакодта... 
Ахлæмыр Фатимæйы цæсгомыл рахатыдта уарзондзинады 
фæйлауæнтæ, фæлæ йæм дзургæ ницы скодта. Йæ сæрæй йын 
ныллæг акуывта æмæ араст сæрвæты ’рдæм. 
Лагъзкъуылдымы бынмæ куы схæццæ, уæд йæ хъустыл ауад 
уадындзы рæсугъд зæлтæ. Ахлæмыр йæ мидбынат æрлæууыд æмæ 
лыстæггай хъуыста, фæлæ уадындзы зæлтæ сæрдыгон уæлдæфы 
атадысты. Комæй йæм æрбайхъуыст æхсæрдзæны сæх-сæх. Ах- 
лæмыр арф ныуулæфыд, йæхинымæр загъта: «Уый Хъайтыхъ 
хъуамæ цæгъда уадындзæй, афтæ арæхстджын уый у». Æмæ атын- 
дзыдта, фæзылд лæнкауы ’рдæм. Фос лæнкауы æртыгуыр сты. 
282 

ци залгьæд къутæрты ’хсæн ривæд кодта, чи та ададжы дон нуæз- 
та. Хъайтыхъ бадт сæ уæллаг фарс цъæх нæууыл. 
— Уæ, дæ фос мын бирæ уой, Хъайтыхъ, дæ уадындзы цагъд 
мыл базыртæ куы басагъта, ацы хæрдвæндагыл куыд схæццæ 
дæн, уый нæ бафиппайдтон. 
Ахлæмыры æнæнхъæлæджы уынæрмæ Хъайтыхъ сонтау фес- 
тад. Йæ уадындз йæ хызыны ныппæрста æмæ, йæ цæнгтæ бай- 
тындзгæйæ, згъорæгау акодта Ахлæмыры ’рдæм. Ныттыхст ыл 
æмæ йын мидбылхудгæ афтæ: 
— О, æгас цæуай, Ахлæмыр, дæ ацыды фæстæ мæ фос æцæг 
сбирæ сты æмæ сæ æз æмæ ды хъуамæ æмбисыл фæхицæн кæ- 
нæм. Дæ хорзæхæй, цæмæй базыдтай, дæ фысты дзуг дæр мемæ 
ис, уый? 
— Фатимæ мыл хъæугæрон фембæлд æмæ мын уый загъта, 
зæгъгæ, дам, Гуыбечыр йæ дыууæ дзуджы баиу кодта æмæ сæ де 
’вджид бакодта. 
Фатимæйы коймæ Хъайтыхъы цæстыты цины цырæгътæ сгуыпп 
кодтой. Æмæ Ахлæмырмæ бакаст, зæгъгæ, мацы бафиппайа. Ах- 
лæмыр бамбæрста, Хъайтыхъы зæрдæйы цыдæр уарзондзинады 
стъæлфæнтæ кæй фæзынд æмæ йын мидбылхудгæ загъта: 
— Ма мын бауарзай мæ рæстгъд хæрæфырты! 
Лæппу тынгдæр ныфсæрм. Иæ цæстæнгас зæхмæ аздæхта æмæ 
æфсæрмы хъæлæсæй загъта: 
— Мæ хуызæн æнæхæдзарæй чи цы кæны?.. 
— Уый ма зæгъ, Хъайтыхъ, уарзондзинад мæгуыр æмæ хъæз- 
ныг не ’взары. Фатимæ дæр хъæзныг лæджы чызг, мыййаг, куы 
нæ у. Уый дæр сидзæр æмæ ды дæр. 
Ахлæмыры дзырдтæ Хъайтыхъы æфхæрд зæрдæйыл царвау 
атадысты, бафæндыд æй ныртæккæ цæргæс куы фестид, арвы 
уæрæхы бæрзонд куы стæхид æмæ уырдыгæй Фатимæмæ йæ фаг 
куы фæкæсид. 
Хъайтыхъ æмæ Ахлæмыр уалдзæгæй нырмæ сты зонгæ, фæлæ 
сын аныхас кæнынæн ныры хуызæн фадат никуы уыди. 
Гуыбечыр сæм йæ хъус дардта æмæ-иу сæ иу Лагъзкъуылды- 
мы ’рдæм куы сыздæхта йæ фос, уæд-иу иннæйы та уæрæх комы 
’рдæм арвыста, цæмæй дзугтæ кæрæдзимæ дæрддзæф уой æмæ 
ма схæццæ уой. Æрмæст-иу изæры фос куы ’ртардтой, уæд-иу 
кæрæдзийæн цæстæнгасæй арфæ ракодтой æмæ-иу фæхицæн сты. 
Ныр мæнæ кæрæдзи мидзæрдæмæ арф ныккастысты æмæ, 
дыууае æфсымæрау, узæлынц кæрæдзийыл, дзурынц сæ тыхст 
Царды хабæрттæ. 
Бирæ маст, бирæ хъизæмæрттæ бавзæрста Хъайтыхъ. Мады 
рæвдыд, фыды узæлд гæзæмæйы йеддæмæ нал хъуыды кæны. 
Æртæ азы йыл цыди, афтæ йæ ныййарæг мад Дурзилон цыдæр 
^нахуыр низæй амард. Авд азмæ уыд йæ фыд Фидарайы æвджид. 
Фæлæ йын уый дæр сæрсæфæн коммæ ахауд мæкъуыл ласгæйæ, 
^мæ уæд мæгуыр Хъайтыхъ уæзæджы къæйыл аззад. Уыцы 
283 

æнахъомæй бахауд лæгсырд Гуыбечыры дзæмбытæм. Авдаздзы- 
дæй цыдис уæлыгæс. Дæс азы йыл куы сæххæст, уæд æй Гуыбе- 
чыр райдыдта æрвитын йæ дзугты фæстæ. Ныр ыл раивгъуыдта 
фынддæс азы, æмæ кæд нырма сонт у, уæддæр æй Фатимæйы 
уарзондзинад, судзгæ цырагъау, сыгъта. Бонæй-бон тынгдæр рæ- 
зыд йæ уарзондзинады къуыбыр. 
Ахлæмыр Хъайтыхъы цæстытæм комкоммæ бакаст, йæ цонгмæ 
йын бавнæлдта æмæ йын лæгъстæгæнæджы хъæлæсæй афтæ зæгъы: 
— Иу дзæбæх дзырд дын хъуамæ зæгъон, Хъайтыхъ, кæд дæ 
зæрдæмæ фæцæуа, уæд. 
— Ау, дзæбæх дзырд кæй зæрдæмæ нæ фæцæудзæн! 
— Нæй мын тугæй æфсымæр, Хъайтыхъ, уый дæхæдæг дæр 
зоныс, фæлæ мын иунæг Хуыцау лæвар кæны æфсымæр зæр- 
дæйæ... ды дæр сидзæр дæ, иунæг. Цæй æмæ ард бахæрæм сы- 
джытæй, æмæ æрдхорд-æфсымæртæ уыдзыстæм, — фæци йæ ны- 
хас Ахлæмыр. Иудзæвгар кæрæдзи цæстытæм куы фæкастысты 
æмæ сæ алкæй цæстыты дæр хæлар æмæ æууæнкдзинады цы- 
рæгътæ куы сыгъдысты, уæд Хъайтыхъ фæхъæр кæны: 
— Уæдæ иу иннæйы чи афæлива, æцæг æфсымæры аргъ чи нæ 
кæна иннæмæн, уый æцæг сыджыты ард басудзæд, æмгары азар 
æмæ фыдæхæй фесæфæд. 
Афтæ дзургæ сæ дыууæ дæр зæххæй армыдзаг сыджыт сис- 
той æмæ ард бахордтой. 
Бæстæ уыди тынг рæсугъд. Айнæджы сæрмæ хохы хъæбысæй 
æнусон цъити йæ мидбыл худти. Фахсыл дидинджытæ се ’ргом 
хуры цæстмæ аздæхтой æмæ сын хъæбыстæ систой. Арф кæмтты 
æхсыргъуыз æхсæрдзæнтæ цыма æнусон зарæг фæтынгдæр код- 
той, афтæ сæм фæкаст дыууæ æрдхордмæ. Бæрзы къохæй цъиу- 
тæ сæ диссаджы зарджытæ нывæстой. 
Хохæй радымдта рæубазыр уддзæф æмæ дыууæ æрдхорды 
цæсгæмттæ рæвдыдта. Бадынц дыууæ сидзæры цъæх нæууыл, 
уысмæй-уысммæ сæ цæстæнгас кæрæдзимæ аздахынц. 
Бæрзыты къохы фыстæ базмæлыдысты, пыррыччытæгæнгæ- 
иу рауадысты æддæмæ æмæ та-иу фæстæмæ бæрзыты бынмæ 
балыгъдысты. 
Ахлæмыриты бæргæ нæ фæндыд, кæрæдзийæ фæхицæн уой, 
фæлæ æдас нæ уыдысты сæ бирæгъ фысымæй. Æвæндонæй сыс- 
тадысты æмæ араст сты бæрзыты къохы ’рдæм. Хъайтыхъ йæ 
хызынæй систа йæ уадындз æмæ зæлдаг æлвисæгау йæ рæсугъд 
зæлтæ ивылдысты хæххон сыгъдæг уæлдæфы. 
Хъайтыхъ уадындзæй цагъд куы фæци, уæд арф ныуулæфыд 
æмæ афтæ зæгъы: 
— Ахлæ, цымæ нын нæ хъысмæт цы стæрхон кæндзæн? 
— Цардмæ абырсын хъæуы, Хъайтыхъ. Æхсары раз цы у хъыс- 
мæт! 
Уыцы бонæй фæстæмæ дыууæ æрдхорд æфсымæры æнæ сæ 
284 

кæрæдзи къæбæр дæр нал хордтой. Изæры-иу хизæнуатæй сæ 
(|>ос куы ’ртардтой, уæд-иу кæрæдзийыл афтæ тынг баузæлыды- 
(ты, цыма цалдæр азы кæрæдзи нал федтой. Фос-иу бафснайд- 
той æмæ-иу суанг æмбисæхсæвтæм сæ ныхас нæ фескъуыди. Хуыс 
сæг-иу сæм йæ рæубазыртыл куы ’ртахт, уæд-иу хъæбыс-хъæбыс 
абырыдысты æмæ-иу адджын фынæй кодтой. 
Рæстæг йæ кæнон кодта. Хъайтыхъ æмæ Ахлæмыр сæ царды 
бонтæ æрвыстой: æхсæв — Гуыбечыры фысдоны галгуыфы хъæм- 
иыл хуысгæйæ, бон — фосы фæдыл хæтгæйæ. Афтæмæй 
раивгъуыдта цыппар азы. Ахлæмыр йæ фысты цинæй йæ бирæ 
фыдæбæттæ ницæмæ дардта. Хъайтыхъы Фатимæйы уарзондзи- 
над хæрдмæ скъæфта. 
Ахлæмыр цыппар азы дæргъы нал федта йæ ныййарæг мад 
æмæ иунæг хо Хæзæрдæйы. Хæзæрдæ байрæзт, бахъомыл. Бæр- 
зонд, нарæгастæу, саулагъз, саурæсугъд. Дынджыр сау цæстыты 
сæрмæ фæтæн ныхыл дыууæ сау æрфыджы кæрæдзимæ дæрд- 
дзæф, къæлæс æрзылдысты. Аивæвæрд рæстæмбис фындз, мæ- 
нæргъыгъуыз тæнæг былтæ, йæ æрыскъæфы хуызæн уадултæ 
цæсгомæн уæлдай рæсугъддзинад лæвæрдтой. Йæ нарæгастæу, 
йæ къуыпп риутæ, сау-сауид бæзджын дзыккутæ усгур лæппуты 
цæстæнгас сæхимæ скъæфтой. Цæугæ-цæуын-иу йæ сæрыл гæ- 
зæмæ куы схæцыд, уæд-иу йæ дæллагхъуыр хурмæ æрттывта. 
Бирæ усгур лæппуты æхсæвхуыссæг фæхауд, Хæзæрдæйы рæ- 
сугъддзинадмæ кæсгæйæ. Хъазты-иу куы ракафыд, уæд-иу лæг 
загътаид, ныртæккæ йæ нарæг астæу тæгæлтæ фæхаудзæн. Æмæ 
æрмæст æрдзон рæсугъддзинадæй куы уыдаид, фæлæ номхæс- 
сæн хъаруйæ, æрдхæрæны дыууæ къухы хицау. 
Хуырхæгон арæх кодта фæсмы ми, кæмæн тын уæфта, кæмæн 
басылыхъхъ, кæмæн та цъындайаг æлвыста. Хæзæрдæ дæр исдуг 
йæ мадæн æххуыс кодта, куыдфæстагмæ Хæзæрдæйы уæздан 
æнгуылдзтæ афтæ сфæлтæрдтой, æмæ райдыдта алдымбыдтæ би- 
йын. Иуахæмы сæ хъæуы хъæздыджытæй иу, Бытыр, зæгъгæ, 
кæцæйдæр гауыз æрхаста, адæм ыл æмбырдтæ кодтой, къухæй- 
къухмæ йæ истой. Хæзæрдæ Бытыры гауызы диссаджы кой куы 
фехъуыста, уæд йæ мадæн балæгъстæ кодта: 
— Акæн мæ, гыцци, æмæ мын Бытырты гауыз феныи кæн, 
æндæр кой куынæуал ис чызджыты ’хсæн. 
Афтæмæй изæры Хуырхæгон æмæ Хæзæрдæ балæууыдысты 
Бытырты кæрты. Кулдуар куы бакодтой, уæд сæм Бытырты 
хъæхъхъаг куыдз Мила йæхи рауагъта. Хæзæрдæ фæтарст æмæ 
сонт хъæр фæкодта, æллæх, æргæвддзæни нæ, зæгъгæ. Зæхмæ 
февнæлдта, æмæ йæ сау дзыккутæ дыууæ ставд быдæй размæ 
рахаудтой. Дурмæ февналон, зæгъгæ, куыд загъта, афтæ йæ Хуыр- 
хæгон ацахста æмæ куыдзмæ рæвдаугæ хъæлæсы уагæй сдзырд- 
та. Мила йæ рæйын фзеуагъта, бахъыс-хъыс кодта æмæ зæххыл 
æрхуыссыд. Уæдмæ сæ уæлхъус февзæрди Бытыры ус. Æнæв- 
вæрсоны цæстæй сæм бакаст æмæ сæ се ’рбацыды хабарæй афар- 
285 

ста. Хуырхæгон Бытыры усæн куы радзырдта, зæгъгæ, мæ иунаег 
чызджы тынг фæнды уæ гауыз фенын, уæд ус йæ былтæ æнæв- 
вæрсонæй азылынтæ кодта æмæ афтæ зæгъы: 
— Цæй, цы дын кæнон. Нæ лæг æй стыр Калакæй æрбахаста, 
феныны аккаг æмæ раппæлыны аккаг бæгуыдæр у... Цæй, рацыт... 
Æртæ дæр бахызтысты уазæгдонмæ. Хæзæрдæйы цæстытæ галы 
къæлæтты йæстæ аисты. Бирæ зынаргъ мигæнæнтæ æмæ фендда-* 
джы дзаумæттæ уыди Бытыры уазæгдон уаты, фæлæ дзы Хæзæрдае» 
кæсгæ дæр ницæмæ фæкодта, йæ ных сарæзта рæбинаг къуыммæ. 
Æрлæууыд гауызы раз, йæ къухтæ йæ риуыл дзуарæвæрд акод- 
та, цæмæй æнæрхъуыдыйæ гауызыл йæ къух ма авæра. Кæсы 
гауызмæ — гауызæй йæм мидбылхудгæ кæсынц чызг æмæ лæппу. 
Чызгæн — йæ къухты фæндыр. Лæппу йæ сæр чызджы ’рдæм 
гæзæмæ фæкъул кодта æмæ зарынæввонг йæхи æрцæттæ кодта. 
«Æвæццæгæн, уарзæттæ сты», — загъта йæхинымæр Хæзæрдæ... 
Хæзæрдæ Бытырты гауыз куы федта, уæдæй фæстæмæ йæ 
зæрдæ æнцой нал зыдта, æдзух сагъæс кодта, зæгъгæ, тæхуды, 
мæнæн дæр ахæм арæхстджын къухтæ куы уаид æмæ гауызтæ 
кæнын куы зонин. 
Иуахæмы йæ мад кæмæндæр тынаг æлвыста. Хæзæрдæ йын 
балæгъстæ кодта, цæмæй йын дзы раттаид. Мады нæ фæндыди 
йæ хъæбулы фæхъыг кæна. Фæлæ тынаджы хицауæй дæр æдас 
нæ уыди. Фæцух сты, зæгъгæ, базыдта, уæд ын йæ фыдæбонмæ 
мур дæр нал авæрдзæн. 
Хъæбулы уарзондзинад фæтых тасы æнкъарæнтыл, æмæ Хуыр- 
хæгон æлвыстæй иу æхснудæн фæхицæн кодта. Чызджы цинæн 
кæрон нал уыди. 
Иу изæр Хæзæрдæ бауад йæ фыды ’фсымæр Афæхъотæм. 
Дзыгыссæйы йеддæмæ дзы никæй баййæфта, йæ фарсмæ абадт 
æмæ йын афтæ зæгъы: 
— Дзыгыс, иу кæттаджы гæппæлæн мын исты амал скæн. 
Зондцух Дзыгыссæ йæм йæ хъоппæг цæстытæй бакаст æмæ 
йæ афарста: 
— Цæмæн дæ хъæуы? 
— Куыд цæмæн, искæмæн куы фæпирын, кæнæ куы фелви- 
сын, уæд мæ къабайы рыг ныххизы, мæ разыл-иу æй абæттон. — 
Нæ йын раргом кодта йæ зæрдæйы фæндон. 
— Ратдзынæн, кæд мын алдымбыдтæ сбийай, уæд, — тыхæп- 
парæгау скодта йæ дзырд Дзыгыссæ. 
— Ууыл мын дæ сæр дæр ма сриссæд, мæ хо! 
Дзыгыссæ сыстад къонайы цурæй æмæ рацыд хæдзарæй. Хæ- 
зæрдæйы цинæн кæрон нал уыди, йæхинымæры загъта: 
«Кæд мæ исты амонд уа, уæд мын ацы æдылыкъоппа ратдзæн 
кæттаг æмæ хуыйын райдайдзынæн». 
Дзыгыссæ æрбахызт, йæ иу къухы тарбын бæзджын хъуыма- 
цы кæрдæн, иннæйы — æцæг кæттаг. Хæзæрдæ сæм дзæбæх 
æркæстытæ кодта æмæ, арф цины улæфт скæнгæ, загъта: 
286 

— Мæнæ мын ацы кæттаджы гæппæл ратт, иннæ уал йæ бына- 
ты нывæр... Нæ дæм хæцдзысты? 
— Ницы мæм хæцдзысты, фæлæ алдымбыдтæ... 
— Уый тыххæй дын куы загътон, уыдзæн, — атыхст Дзыгыс- 
сæйыл æмæ рацыд. 
Æхсæв йæ цыды хай кодта. Хуырхæгон хуыссы тæрхæгыл 
æмæ фынæй кæны. Абоны тыхкуыстæй фезмæлын нал фæразы 
æмæ йын фæллад йæ цардæфхæрд уæнгтæ тæрхæгмæ нылвæста. 
Хатт-иу йæ хуыссæны бызгъуырты базмæлыд, æмæ-иу цырагьы 
рухсмæ Хæзæрдæйы цыдæр хуыйгæ куы ауыдта, уæд-иу æм фæ- 
сус хъæлæсæй сдзырдта: 
— Дæ ныййарæджы сæр амæла, мæ хъæбул, а фæстаг рæстæ- 
джы мын фынæй дæр куынæуал кæныс. Схуысс æмæ баулæф, 
райсом та нæ Бытырæн хуым кæрдынмæ цæуын куы хъæуы. 
— Фынæй кæнын та мын кæдæм ирвæзы, мæнæ... уал... 
Хуыдта Хæзæрдæ кæттагыл адæймаджы ныв цъæх æмæ урс 
тæбынæй, фæлæ, марадз-зæгъ. Зæрдæйы фæндиаг æнгуылдзтæ 
ницы уабæрæг арæхстысты, фæлæ йæ ныфс нæ саст. 
Бирæ æнæхуыссæг æхсæвтæ арвыста Хæзæрдæ, кæттагимæ 
архайгæйæ. Цалдæр хатты райхæлдта, кæттагыл цы ныв фæкод- 
та, уый. Куыдфæстагмæ йæ куыст фæрæвдздæр æмæ кæттагæй 
дзæбæх рафидыдта чызджы ныв: уый, йæ уæхскыл донхæссæн 
къæртайыл хæцгæ, фæцæуы нарæг фæндагыл. Фæлæ Хæзæрдæ 
сфæнд кодта, Бытырты къулыл цы диссаджы гауыз уыди, уый 
хуызæн снывæндын. 
Аивгъуыдтой тæвд æмæ райдзаст бонтæ. Ралæууыд фæззæг. 
Алчи фæдисонæй архайдта йæ фæззыгон куыстытыл: чи фæтæ- 
нæй хос ласта, чи та, йæ хуымы гæппæлы цы хоры мур æрзад, 
уый æхсырфæй карста. Адæймаджы буарыл æмбæлди, зæрдæ- 
йæн æхсызгон чи нæ уыди, ахæм уазал дымгæ. 
Гуыбечыр арвмæ скаст æмæ йæ пыхцыл æрфгуытæ кæрæдзимæ 
сæхи æрбалвæстой, арф ныуулæфыд æмæ загъта йæхицæн: 
«Æнæ скъæвда дзы нæй, мæ уæлвæзы мæнæуы хуым æгæр 
фæкæрдиппæрд. Ныр æй цыппар боны дæргъы кæрдынц уыцы 
сæмпæрчъитæ æмæ сын нал æмæ нал фæуд кæны. Иу цыппар 
сылгоймаджы ма ссарын хъæуы. Уæтæртæм дæр мæ суайын 
хъæуы. Уазал кæны, æмæ уæрыччытæ гом арвы бын тæригъæд 
сты. Уыцы æххормаггуыбынтæм сдзырд дæр нал ис. Исты сын 
зæгъ, уæд сæ хъаматы сæртыл æрхæцынц». 
Цæхгæр фæзылд, хæдзармæ бауад æмæ йæ усæн афтæ зæгъы: 
— Сыст-ма æмæ искæмæнты зæгъ, кæд абон уыцы хуым фæ- 
уид карст, уарыны асæст у! 
— Цалдæр сылгоймагæй кæрдынц æмæ... — йæхи айвазгæ, загъ- 
та Æхсарон. 
— Æз уæртæ Темсырыхъойы налат чызджы дæр хъуамæ арви- 
тон. Мæнæ не ’ххуырст Хъайтыхъ къутæры бынты кæй ралас- 
287 

балас кæны, уый. Æз та ма хатт бамæт кæнын, зæнæг мын нæ 
рацыд, зæгъгæ. Уый хуызæнæй æвæстаг бирæ хуыздæр у. 
— Уас, йæ ныййарæг мады баййафа, кæд куыд налат у! 
Æхсарон ацы дзырдтæ уый тыххæй кодта, цæмæй Гуыбечыр,, 
зæнæг сын кæй нæй, уый тыххæй ма сагъæс кæна. Бирæ хæтты- 
ты бауайдзæф кодта Гуыбечыр йæ усæн, уæлдайдæр та расыгæй, 
зæгъгæ, дæу тыххæй æнæбындар фæдæн. Хатт-иу сæм ахæм хъау- 
гъа рауад, æмæ-иу Гуыбечыр æргом фæхъæр кодта: «Сыст æмæ 
фесæф мæ хæдзарæй, æмæ мæхицæн бинонтæ ’рхæссон, науæд 
айæппæт фæллой кæмæн зайынц, мыггагмæ æз нæ цæрдзынæн». 
Ахæм рæстæджы-иу хинæйдзаг Æхсарон фæтарст, зæгъгæ, мæ 
куы фæсура, æмæ-иу ын ныфсытæ авæрдта. Узæлыд ыл, рæв- 
дыдцух æй нæ уагъта... 
Мигътæ сæхи айстой хохы цъуппытæм, цыма дымгæйы рас- 
сæнд-бассæндæй сфæлмæцыдысты. Хуры цæст гæзæмæты разы- 
ны æмæ та уайтагъд мигъы фæстæ амбæхсы. Гуыбечыры даргъа- 
уæдз хуымæй хъуысы æхсырфты зæлланг. Кæрдынц æхсæз ацæргæ 
сылгоймаджы, сæ фарсмæ хъаруджын Фатимæ кæрды, йæ уарзон- 
дзинады судзгæ сагъæстимæ архайы. Ныр мæйы дæргъы нал фед- 
та йæ уарзон Хъайтыхъы, мæйы дæргъы уæтæрæй нал æрцыд æмæ 
Фатимæмæ афтæ фæкаст, цыма афæдз раивгъуыдта. Хуымæн йе 
’мбис карст фæци. Дзаг куыристæ, тæвд боны фыстау, нырривæд 
кодтой. Æваст æрбайхъуыст бæхы къæхтыхъæр. Сылгоймæгтæ сæ 
кæрдын фæуагътой æмæ акастысты цæуæджы ’рдæм. Гуыбечыр 
бадт йæ сау дугъоныл, йæ уæлæ — сау цухъхъа, æвзист бæрцытæ, 
игæргъуыз куырæт, сау бухайраг худ. Хуымкæрдджытæ фæтар- 
стысты æмæ сæ ныхас фæуагътой, цъиусурæй цъиутæ куыд æмбæх- 
стытæ кæнынц, афтæ баныгъуылдысты сæ кæрæдзийы аууон. Гуы- 
бечыр йæ бæх фæурæдта æмæ хуымыл йæ цæст ахаста. Уый фæстæ 
йæ рихитæ аздыхта æмæ афтæ зæгьы: 
— Хъуамæ уын фæуа, æндæр гæнæн уын нæй. 
— Архайдзыстæм, æмæ нын цы бантыса, уый... — мæсты хуы- 
зæй йæ дзырд баппæрста Фатимæ. 
Гуыбечыр фырмæстæй рахсыст, бæх чызджы ’рдæм фесхуы- 
ста, ехс фæхъил кодта æмæ афтæ: 
— У, налат сыл! Дæ сау цæсгом нал æфсарм зоны, нал худина- 
гæй тæрсыс! Æз дæ дæ фыд Темсырыхъойы бар нæ фæуадз- 
дзынæн... Фехъуыстон дын дæ митæ. 
Фатимæ бæхы бын фæуынæй фæтарст æмæ, куыристы сæрты 
гæппытæгæигæ, алыгъд. Лæг ма йæ фæстæ стонг бирæгъы каст 
акодта, фæлæ йæм дзургæ ницыуал скодта. Фездæхт устыты ’рдæм 
æмæ йæ хъæлæс фæфæлмæндæр кодта: 
— Кæд уын ацы хуым абон карст фæуа, уæд уæ алкæмæн иу 
мæрт хъæбæрхор ратдзынæн. Дæлæ не ’фсин райсомæй нырмæ 
фыдæбон кæны, аходæн, дам, сын нæ арвыстон, фæлæ, дам, сын 
сæ сихор фæхуыздæр кæндзынæн. 
288 

Гуыбечыр йæ бæх фæзылдта æмæ фæндаджы ’рдæм фæцæ- 
уæг. Сылгоймæгтæ йæ фæдыл фыдохы цæстæй кастысты. Æмæ 
та фæззыгон уазал уæлдæфы райхъуыст æхсырфты уынæр. 
Æмбисбонæй раджы аивгьуыдта, фæлæ фæллад, фæлмаст хуы- 
монтæн сихоры койгæнæг нæма уыди. Гуыбечыры хуымкæрд- 
джытæ хуымы кæрон ауæдзыл æрбадтысты, сæ фæллад уагътой. 
Иу сылгоймаг Фатимæмæ бахатыд: 
— Дæлæ-ма Акæсæн къуылдыммæ ныууай, акæс, ахъус дар, 
дæ нывонд фæуон... Мæ уæнгтæ мæ нал амонынц, æххормагæй 
арсы бон куы нæу. 
Фатимæ рог фестад æмæ ауад. Сылгоймæгтæ ныхасыл сбæн- 
дæн сты, фæлæ сæ цæстæнгас та дардтой Фатимæйы ’рдæм. Кæ- 
сынц, æмæ дæлæ Фатимæ фæдисы уайæгау стæхы. Афтæ цырд 
тæхы, æмæ йæ дзыккутæ йæ риуы ’рдæм ракæлынц. Цæугæ-цæуын 
сæ фæстæмæ йæ фæсонтæм аппары, æмæ та йæ цыд фæтагъддæр 
кæны. Тыхулæфтгæнгæ сæ уæлхъус æрлæууыд. Цæсгомы цыма 
туджы æртах нал баззад, афтæ ныффæлурс. Цæстытæ тарстхуы- 
зæй кастысты. 
— Гуыбечырты цыдæр æнамонды хабар баййæфта! — загъта 
чызг æмæ йæ армытъæпæнæй йæ хид асæрфта. 
— Гуыбечырты амонд Хуыцау хъахъхъæны, фæлæ хъæубæс- 
тæй макæуыл мацы ’рцæуæд, — загъта сылгоймæгтæй иу. 
— Нæгъа, нæ, сæ уынг адæмæй байдзаг. Адæмы ’хсæнæй рай- 
хъуысы сылгоймаджы кæуын. 
Сылгоймæгтæ цырд фестадысты æмæ кæрæдзи фæдыл фæуыр- 
дыг кодтой хъæуы ’рдæм. Хъæууынгмæ куы ’рхæццæ сты, уæд 
сæ хъустыл ауад Гуыбечыры кæугæ хъæлæс. 
— Оу, куыд мæ фесæфтай, куыд ма цæрдзынæн, цы ма кæндзы- 
нæн æнæ дæу. Оу, мæ хæдзары фидыц, бындурзылдæй мын дзæ- 
иæты къæсæрыл цæмæн балæууыдтæ. 
Гуыбечыр сæ размæ рауади. Устытæ богъ-богъ кодтой. Лæг 
та ныхъхъарæг кодта: 
— Фæкæут, фæкæут уе ’мгарыл. Абон-ма уын хуыммæ сихор 
сдавинаг куы уыди, фæлæ йын æгъатыр мæлæт æнæнхъæлæджы 
йæ фæндтæ аскъуыдта... — йæ рæсыд былтæ йæ дæндæгты ’хсæн 
нылхъывта, æмæ йæ нарст рустыл йæ цæстысыгтæ ’ртылдысты. 
Цалынмæ Гуыбечыр кæугæ кодта, уæдмæ уал базонæм, Æхса- 
роныл æнæнхъæлæджы йæ арв цæмæн аталынг. 
Гуыбечыр хуымæй куы ’рыздæхт, уæд кæртæй йæ усмæ фæхъæр 
кодта: 
— Мæнæ-ма бæх афснай! Æз уæртæ фаллаг сыхмæ бауайон. 
— Мæнæ хуымонтæн кæрдзынтæ кæнын, — æрдзырдта йæм 
Æхсарон, — искæмæн æй афснайын кæн. 
— Гъæ, де ’рцæуæн бонæн мæ куыдз фæлдыст фæуа, кæд æй 
дæ бирæ фырттæ нæ афснайдзысты, — фæбогъ кодта Гуыбечыр 
<емæ усмæ уæлхæдзармæ сгæпп ласта ехс хъилæй. 
Ю Бназырты Димитр 
289 

Æхсарон, йæ разæй лидзгæйæ, фыртæссæй скъæты сæрæй 
асхъиудта æмæ къæйтыл ныппырх ис, сæры туг фемæхст... 
Гуыбечыр уый куы ауыдта, уæд хæдзары бамбæхст. Хъæу- 
бæстæ мардмæ куы ’рбафæдис кодтой, уæд сæм рауад, исдугмæ 
йæхи ницызонæг акодта, стæй уынгæг хъæлæсæй афтæ: 
— Гъæй, хæдзархæлд мæ куыд фæкодтай, гъе!.. 
Мыггаджы хистæр, урсзачъе зæронд Хъараман йæ лæдзæджы 
æнцæйтты бацæуы Гуыбечыры размæ, йæ худ сисы æмæ æнкъард 
хъæлæсæй зæгъы: 
— Абон дæ дæ Хуыцау æрцавта, ис дыл зын бон. Адзал хъæз- 
ныг æмæ мæгуырæн иумæйаг у. Иунæг Хуыцау та дын дæ зæрдæ 
барухс кæнæд. 
Æхсароны йæ сыджытыл куы бафтыдтой, уæд хисты фынгыл 
рабадтысты. Адæм сæхи хорз федтой æмæ сæ хæдзæрттæм фæ- 
фардæг сты. 
Бонтæ сæ цыды хай кодтой. Æхсароны амарды фæстæ Гуыбе- 
чыр тынгдæр сызнæт. Стонг бирæгъау лæбурдта йе ’ххуырсты- 
тæм, æфхæрдта сæ. Кæд бирæ фæлхас бахъуыд адæмæн, афæ- 
дзæй-афæдзмæ йæ усæн кады фынгтæ фæкодта, уæддæр йæ хæ- 
дзар нæ фæцудыдта. Йæ дзугтæ фылдæрæй-фылдæр кодтой. Гуы- 
бечыры уæрæх кæрты æххуырстытæ бон-изæрмæ æнцой нæ зыд- 
той. Фæзынд, Гуыбечырты бæхдоны фарсыл цы чысыл хæдзар- 
гонд арæзт уыди, уым сылгоймæгтæ дæр — Гуыбечыры æххуыр- 
стытæ. Уæззау тухиты æрвыстой сæ бонтæ. Фæлæ ма сæ иу 
амонд уый уыд, æмæ Гуыбечыр арæх йæ сираг цъæх бæхыл хатти 
хъæуæй-хъæумæ. Къуыригæйтты хæдзармæ нал цыд. Æниу цæ- 
мæн æрцыдаид, арахъхъы карз, нард физонæгæй цух не ’ййæфта. 
Йæ хæдзармæ та йæ зæрдæ, мыййаг, куынæ ’хсайдта. Афтæмæй 
афонтæ цыдысты, рæстæг хатти. 
Иуахæмы ралæууыд Дауджыты дзуары бон. Бæстæ йæ тæккæ 
хъармыл уыди, æрдз — йæ рæсугъдыл. Адæм дæр ацы бонты 
хъæлдзæгдæр вæййынц. Цæлхаутæ æмæ Тедеты мыггаг Дархъæуы 
дзуарæн куывтой, карз дзуар æй хуыдтой. Кæуылты адæм-иу 
æрæмбырд — сиахс, хæрæфырт, чындзы цæгат æмæ æндæр зон- 
гæтæ. Æрымбырд-иу сты Цæлхауты уæзæгмæ. Фæндыры хъæр, 
фæсивæды къухæмдзæгъд-иу хæхтæ арыдта. 
Хур арвы фæтæнæй йæ тынтæ ’рвыста зæхмæ æмæ алкæй 
дæр рæвдыдта. Дархъæуы дзуары бын уæрæх фæзы адæмæй къух- 
бакæнæн нæ уыди. Чысыл дæлдæр нæзыты къохы ’рдыгæй хъуыс- 
ти топпы хъæртæ. Æвзонг фæсивæд милмæ ’хсынæй сæ арæхст- 
дзинад равдисыныл сæ уд хъардтой. Дзуарæн скæсæнырдыгæй 
фарс хъал лæппутæ сæ бæхтыл хъазыдысты. Бон йе ’мбисмæ 
фæцæйхæццæ кодта, афтæ куывдæттæ уæрæх фæзы рабадтыс- 
ты. Кæстæртæ ма къордгай ныхас кодтой. Мыггаджы хистæр урс- 
зачъе зæронд Агуыбе бадт фынджы сæр, адæмыл йæ цæст ахаста 
æмæ анæрыд йæ нæргæ хъæлæс. Бирæ зæрдиаг куывдтыты фæстæ 
290 

йæ къухы цы уæливых æмæ физонæг уыди, уыдон кæстæрты 
’рдæм алæвæрдта. Фæсивæд кувæггаг куы райстой, раст уыцы 
рæстæджы тæргæ бæхыл фæзынд Гуыбечыр. Дарæсæй. саргьæй 
æрттывтытæ калдта. Кæстæртæ йын йæ бæх райстой. Йæхи йын 
хистæрты цур æрбадын кодтой. Гаджидаутæ сарæх сты. 
Æмбисбонæй аивгъуыдта, афтæ бадт райхæлд. Фæсивæды 
къæрццæмдзæгъд, фæндыры рæсугъд зæлтæ рæубазыр дымгæ хæх- 
ты ’рдæм скъæфта, Гуыбечыр ма бадт хистæрты цур, йæ цæстытæ 
тынгдæр ныссырх сты, йе ’взаг йæ дзыхы нал арæхст. Хистæр 
бæркады гаджидау куы рауагъта, уæд Гуыбечыр сыстад. Афæхъо 
йын йæ цонгыл ныххæцыд, æмæ, фæсивæд кæм кафыдысты, уыр- 
дæм бацыдысты. Раст уыцы рæстæджы кафты зиллакмæ рахизын 
кодтой Хæзæрдæйы. Уыди йыл иронхуыд къаба, йæ риуыгънæ- 
джытæ фидыдтой йæ аив къуыбыр риутыл. Хæзæрдæ йæ къæхтæ 
афтæ иста, цыма цæугæ нæ кæны, фæлæ уæлдæфы тæхы. Йæ сау 
дзыккутæ дыууæ ставдбыдæй йæ уæхсчыты сæрты рахаудтой, æмæ 
йæ цæсгом тынгдæр срæсугъд. Чызг кафты зиллаччы куыд ка- 
фыд, Гуыбечыр дæр афтæ йæ цæстытæ Хæзæрдæйы фæдыл ра- 
хæсс-бахæсс кодта, йæ былтæ ’хсыдта. Арф ныуулæфыд, йæ сау- 
зæрдæ базмæлыд. Афæхъомæ бакаст æмæ йæ афарста: 
— Дæ хорзæхæй, ацы чызг кæй чызг у? 
— Уый мæ мæгуыр æфсымæры чызг у. 
— Ау, æмæ ахæм чызг схъомыл кодта Хуырхæгон! Уыцы дис- 
саджы дарæс та йын цæмæй самал кодта. 
— Номхæссæны чызг разынд, номхæссæны, — цыдæр æрхæн- 
дæгæй дзырдта Афæхъо. — Æрдхæрæны къухтæ йыл æрзад. Кæт- 
тæгтыл алыгъуызон нывтæ хуыйы тæбынæй æмæ йын сæ нæ 
хъæуы чындздзон чызджытæ хæлæфæй æлхæнынц. Гъе æмæ уыцы 
гауызгæндтæ куы ауæй кæны, уæд, цы ’хца райсы, уымæй йæхи- 
цæн алхæдтытæ кæны... 
Дархъæуы дзуары бын уæрæх фæзы хъазт райхæлд. Фæси- 
вæд къордтæй цыдысты æмæ сæ зарын дардмæ хъуысти. Хæ- 
зæрдæ цыди сæ хъæуы фæсивæдимæ æмæ, лæппуты зардмæ хъус- 
гæйæ, йæ фæндырæй дзæбæх хъырныдта. Цæугæ-цæуын-иу йæ 
риуыгънæджытæ хурмæ ферттывтой. Гуыбечыр цыди фæсивæды 
фæдыл, йæ сираг бæх уагъта йæхи гъæдæй. Йæ сау зæрдæйы 
хъæстæ тæгтæй нывæнды сау хыз, цæмæй уыцы сау хызы Хæ- 
зæрдæйы стыхсын кæна, йæ арвы хай йыл æрæхгæна æмæ йын 
йе ’взонгад йæ сау дзæмбытæй счъизи кæна... 
Афæхъо дзуары фæзæй чысыл куы рауад, уæд кæйдæртимæ 
афæстиат. Хъорсеуы хъæуæй цы куывдæттæ уыди Дархъæуы дзуа- 
ры бын, уыдон æй сæхимæ хонынвæнд кодтой, фæлæ Афæхъо не 
сразы æмæ йæ бæх размæ фесхуыста. Комыхъæуы ракæсæнмæ 
куы ’рхæццæ, уæд йæ бæхæй æрхызт. Фæкаст нæзы къохы ’рдæм 
æмæ федта Гуыбечыры бæх цъæх кæрдæгыл хизгæ. Бадис кодта, 
зæгъгæ, расыг лæгыл мацы ’рцæуа æмæ фæраст нæзы къохы 
’рдæм. Бæхæй чысыл фалдæр нæзыйы аууон цъæх нæууыл уæл- 
291 

гоммæ хуыссы Гуыбечыр. Йæ цæстытæ хæрдмæ ныйирд кодта 
æмæ йæ судзгæ сау сагъæсты уылæнты ленк кодта... 
Афæхъо йæ уæлхъус æрлæууыд, фынæй нæу, уый куы ба- 
зыдта, уæд йæ дзыхыдзаг бахудт. 
— Дæ мæты аргъ нæ дæ, дæ бæх дын хизгæ куы ауыдтон, уæд... 
Гуыбечыр рабадт, фæкаст Афæхъойы ’рдæм æмæ йын хъæлдзæ- 
гæй загъта: 
— Де ’рцыдмæ æнхъæлмæ кæсын, æндæра мын цæуын афон у. 
— Ахсæв дын мæ хæдзарæй цæугæ нæу. Ау, цæл, минасы бон 
куы у абон, уæд... 
Гуыбечырæн тынг æхсызгон уыдысты Афæхъойы ныхæстæ, 
раарфæ йын кодта æмæ бузныджы хъæлæсæй дзуры: 
— Дзаг хæдзармæ кæсын хъæуы, мæ хæлар. Фæллой скæнын 
афтæ æнцонтæй къухы не ’фты. Дæхæдæг исджын, бонджын куы 
дæ! Царды æгъдæуттæ дæуæн амонгæ не сты. Мæ хæдзар æнæ 
сылгоймаг у, зæрдæ кæмæй барухс уа, ахæм нæй. 
Афæхъо ма йæ тæбæгъы дзуары бынæй цы уæливыхы къæ- 
бæртæ æмæ физонæджы кæрстытæ рахаста, уыдон æрæвæрдта 
кæрдæгыл. Йæ дзыппæй сласта урс авг, сау сыкъа æмæ мидбыл- 
худгæ бахатыд йе ’мбалмæ. 
— Цæй, мæнæ та фæйнæ анцъухæм, сылгоймаг балхæнгæ у 
æмæ æргъагæй та дæ хæдзар цух нæу. Иунæг Хуыцау дын дык- 
каг амонд хæларæй балæвар кæнæд. 
Фæйнæ куы анызтой, уæд та Гуыбечыры алыварс бæстæ куы- 
ройау разылд. Йæ сæр нынкъуыста æмæ лæгъстæгæнæджы хъæ- 
лæсы уагæй дзуры Афæхъомæ. 
— Баххуыс мын кæн, Афæхъо, цæмæй мæ гуыпп хæдзар доны 
былмæ ма ’рцæуа... 
— Ау, æмæ дын цы мæ бон у, дæу аккаг сылгоймаг никуы зонын. 
— Нæ, нæ, уый уал... фæлæ... 
— Дæ хорзæхæй, æргомдæр у. 
— Дæ сидзæры мын ратг... Цы загьтай, уымæй дæ ныфс уæд... — 
йæ сырх цæстытæ базылдта Афæхъомæ. 
— Ау, Ахлæмыр у, æмæ дæумæ куы и. 
— Ратт мын йæ хойы дæр, йæ мадæн дæр цæмæй хуыздæр уа, 
уый сараздзыстæм... Ау, нæй дæ ныфс мæнæ де ’мсæр лæгæй?! 
— Уый та, фæлæ... сылгоймаг у æмæ... 
— Йе ’фсымæримæ йын чи цы хъомыл у! 
— Афтæ аслам дын куынæ рауайа. Стæй йæ мад æгæр хивæнд у. 
— Мадæн дæр ды цы зæгъай, ууыл сразы уыдзæн. Ау, ирон 
æгъдæутты сæрты ахизынмæ хъавы? — Гуыбечыр йæ куырæты 
дзыпмæ нывнæлдта æмæ дзы сласта дыууæ тымбыл æрттиваджы. 
— Адонæй зынаргъдæр æмæ кадджындæр лæвар кæй нæй адæй- 
магæн, уый зоныс? Уæлдай сæ кæнын дæу тыххæй, — афтæ 
дзургæ йын дыууæ сыгъзæрины йæ дзыппы атъыста. 
Афæхъо фырцинæй йæ мидбынаты базмæлыд, йæхинымæры 
ахъуыды кодта: «Бухъцард кæнын, адæм мæм лæгъстæмæ цæуынц, 
292 

фæлæ мæм сыгъзæрин нæма уыди», — хинæйдзаг худт бакодта 
#мæ загъта: 
— Цæй, фæуæд дæ дзырд. Чызджы йеддæмæ ма исты у! Фæлæ 
ма иу-дыууæ фысы æфсонæн ме ’рдæм... — йæ дзырд фæурæдта, 
фæлæ йе ’нæфсис дзæмбыйæ йæхирдæм ссивæгау ацамыдта. 
— Ууыл дæ нæ фæхъыг кæндзынæн, мæ хæлар. Тæккæ рай- 
сом рацу, ратæр фондз равзаргæ тохъылы мæ дзугтæй. Фæлæ 
чызджы аргъ цы уыдзæн? 
Афæхъо ахъуыды кодта, æниу ма цæуыл уыд йæ сагъæс, мæнæ 
цы ’нхъæл нæ уыди, ахæм циндзинады куы бахауд. Арф ныуулæ- 
фыд, йæ хинæйдзаг цæстытæ фæцъынд кодта æмæ афтæ: 
— Иу афæдз дæс фысæй къаддæр нæ уыдзæн. Æниу йæ ма- 
дæй кæнгæ у. Фæлæ йæ чызджы ауадза, уый мæ нæ уырны. 
— Дæу куы бафæнда, уæд исты æрымысдзынæ. 
Дыккаг райсом Афæхъо æмæ Гуыбечыр балæууыдысты Хуыр- 
хæгоны уынджы. Афæхъо барджын хъæр бакодта æмæ кæрæдзи 
фæдыл мидæмæ бахызтысты. Хæзæрдæ цагъта фæндырæй æмæ 
йæхинымæры зарыди. Хуырхæгон луаситæ кодта. Хæзæрдæ 
Афæхъоиты куы ауыдта, уæд фырæфсæрмæй йæ цæсгом фæ- 
сырх. Цырд фестад, фæндыр тæрхæгыл авæрдта æмæ къонагæ- 
рон слæууыд. Кæрæдзийæн арфæ ракодтой, æмæ сæ Хуырхæгон 
сыгъдæг тæрхæгыл æрбадын кодта. Мæгуыр хæдзары къуымтæ 
афтæ сыгъдæг уыдысты æмæ раздæры сæгæйдзаг къултæ, ног 
фæйнæджытау, æрттывтытæ кодтой. Рæбинаг къулыл уыди кæт- 
таг. Йæ уæлæ Хæзæрдæйы арæхстджын къухтæй дыууæ дзæби- 
дыры хуыд. Сæ фæстаг къæхтыл слæууыдысты æмæ сæ даргъ 
сыкъатæ кæрæдзимæ ныббыцæу кодтой. Дзæбидыртæй чысыл 
æддæдæр стыр дуры бынæй уайы суадон. Гуыбечыр йæ цæст нал 
иста диссаджы гауызæй. Йæ рæсыд былтæ йæ дæндæгты ’хсæн 
нылхъывта. Афæхъо йæм хинæйдзаг каст бакодта. Уый арф ныу- 
улæфыд æмæ йæхинымæры ахъуыды кодта: «Мæ дзугтæн мын 
се ’рдæг куы ’рдома, уæддæр разы дæн. Мæ амонд хъуамæ сиу 
кæнон ацы рæсугъдимæ». Æргом та загъта: 
— Хуырхæгон, кæд дæ исты амонд уа, уæд дæ мæгуыр цардæн 
кæрон скæндзынæ. Акæс-ма, дæ хæдзар мæнæ дзуарбадæны хуы- 
зæн куы у! 
Хæзæрдæ цыма æнæфсис лæджы дзырдтæй сфæлмæцыд, уыйау 
дуарæн федде. 
Хуырхæгон уазджыты раз æртыкъахыг фынгыл æрæвæрдта 
хъарм луаситæ, къаннæг дурыныдзаг арахъхъ æмæ сыкъа. Куы 
анызтытæ кодтой, æниу нозтцух, мыййаг, нæ уыдысты, уæд 
Афæхъо баздæхт йæ чындзмæ æмæ йын тыхрæвдаугæ хъæлæсы 
уагæй афтæ зæгъы: 
— Чындз, дæ рынтæ ахæрон, дæ цард размæ æккуырсы. Хæдзармæ 
бæркады æртæхтæ хауын байдыдтой! Мах ма мæнæ Гуыбечыримæ иу 
хорз хъуыддагыл атæрхон кодтам, цæмæй дæ цард тынгдæр срæвдз 
уа. Фæлæ йæ æнæ дæу алыг кæнон, уый мæм раст нæ кæсы. 
293 

Хуырхæгон сæ разы лæууы æмæ йæ ныхбынтæм кæсы. Хъу- 
сы, йæ тиу ын дарддæр цы зæгьдзæн, уымæ. 
— Бæргæ, дæ сидзæртæ дæ цуры куы бадиккой, уæд, бæгуы- 
дæр, дæ зæрдæйæн æнцондæр уаид. Фæлæ ма иу афæдз Хæ- 
зæрдæ дæр Ахлæмыримæ куы бафыдæбон кæнид, уæд дæм 
æнæхъæн дзуджимæ ’рцæуиккой Тулдзыхъæуæй. 
Хуырхæгон бамбæрста йæ тиуы хинæйдзаг дзырдтæ, бæстæ 
йыл разылд, дуне йыл аталынг, йæ уæнгтæ базыр-зыр кодтой, 
хъуыр æрбауынгæг, йæ цæстытæ доны разылдта æмæ æхгæд хъæ- 
лæсæй афарста: 
— Мæ иунæг чызджы мын æххуырсты дæттын кæныс? 
— Æххуырсты та уанцон нæу, фæлæ кæд Гуыбечыры хæдзар 
ракæл-ракæл кæны фырхъæздыгæй, уæддæр Гуыбечыр хъуыд- 
даджы лæг у, алы хатт сæхимæ нæ вæййы, æххуырстытæ та æмхуы- 
зон цæсгомджын не сты, æмæ нæ лæппу уæтæрæй куы ’рцæуы, 
уæд алы хатт кæрдзын не ’рæййафы, æмæ уый аххосæй æххор- 
мæгтæ баййафы. Йæ дарæс афоныл æхсад, æмпъызт нæ цæуы. 
«Гъей, дæ мард фесæфа, Афæхъо, кæд куыд бынты цæуæг дæ», 
— ахъуыды кодта Гуыбечыр, фæлæ та уæдмæ Афæхъо сдзырдта: 
— Бирæ хуыздæр уаид, дæхæдæг куы ацæуис, — йæ ныхас 
адарддæр кодта Афæхъо, — фæлæ идæдз сылгоймагмæ дам æмхиц 
у, æмæ дын ахæм уынаффæ бакæнын мæ бон нæу. Фæлæ Хæ- 
зæрдæ нæ хæстæджытæм уыдзæн æмæ уырдыгæй кæсдзæн йе 
’фсымæрмæ. Кæд йæ удыбæстæйы тыххæй Гуыбечыры хæдзары 
дæр æртдзых кæна, уæд намысджын Гуыбечыр сидзæр чызджы 
æнæрæвдыдæй нæ ныууадздзæн. Иу-дæс фысы куыннæ рауæл- 
дай кæндзæн йе стыр дзугæй. 
— Фæлтау стонг æмæ бæгънæгæй мæ мæлæт æрцæуæд, уæд- 
дæр мæ чындздзон чызджы æххуырсты нæ ратдзынæн! 
— Бар дæу, фæлæ мæнмæ афтæ хуыздæр кæсы... Æххуырсты 
ном ын уæд уаид, æмæ Гуыбечыртæм куы цæрид. 
— Иу афæдз дын фынддæс фысы куы раттон, Хуырхæгон, 
уæд Ахлæмыры уæттимæ фынддæс æмæ дыууиссæдз сты, — йæ 
дзырд баппæрста Гуыбечыр. 
Хуырхæгон йæ цæстытæ зæххы садзæгау ныккодта, йæ зæрдыл 
æрбалæууыдысты, бирæ хæттыты сæ хъæуы бонкалд устытæй цы 
фидистæ фехъуыста, цы уайдзæфтæ баурæдта, уыдон. Бирæ рахъуы- 
ды-бахъуыдыйы фæстæ йын уæззау царды фидар æгъдæуттæ йæ 
зондыл сау кæрдæн амбæрзтой, арф ныуулæфыд æмæ афтæ зæгьы: 
— Уæртæ чызгæн йæхи афæрсæм. 
Хæдзармæ ’рбахызт Хæзæрдæ, Гуыбечырмæ афтæ фæкаст, цыма 
хæдзары къуымты цырæгътæ сгуыпп кодта, йæ зæрдæйы æнкъа- 
рæнтæ базмæлыдысты. Хуырхæгон йæ чызгæн æрхæндæг хъæлæ- 
сæй радзырдта Афæхъойы æрбацыды хабар. Ахлæмыры уæззау уавæр. 
Хæзæрдæйы цæсгом фæтар, æрфгуытæ кæрæдзимæ сæхи 
æрбайвæзтой. Рахъавыд, алы дæрзæг ныхæстæ сын зæгъа. Фæлæ 
алкæддæр хиуылхæцгæ уыди. Æвиппайды йын йæ зæрдæ цы маст 
294 

сПихылæйттæ кодта, уый нæ раргом кодта, æниу йæ фидауцджын 
цæсгомыл масты уылæнтæ разынди. Йæхинымæры бирæ фæса- 
гЪзес кодта, стæй йыл æфсымæры æнувыд уарзондзинад фæтых 
#мæ йæ мадæн æнкъардæй афтæ: 
— Ницы кæны, гыцци. Цæмæй мын тæрсыс. Ахлæмыры цур 
мæнмæ йæ цæсты зул дæр ничи ’рбадардзæн. 
Мад æмæ чызг кæрæдзийыл скуыдтой, æмæ сæ цæссыгтæ куы 
ныссæрфтой, уæд разыйы дзырд загътой. Æнæфсис Гуыбечыр дæр 
фьфцинæй йæхи арвы милтыл асæрфта, йæхинымæры загъта: «Ныр- 
ма уал уырдæм рацу, стæй, кæм цæрай, уый бæрæг уыдзæн». 
Сæрдыгон бонтæ сæ цыды хай кодтой. Ивгъуыдтой мæйтæ æмæ 
къуыритæ. Цæлхауты сидзæртæ сæ царды бонтæ æрвыстой Гуы- 
бечыры хæдзары. Сæ иу ын йæ дзугты фæстæ хатт, иннæ та хæ- 
дзары митæ кодта. Сæ кæрæдзи уынгæ дæр нæ кодтой. Хæзæрдæ 
кæд йæ иунæг æфсымæры тыххæй рахауд æмæ æнхъæл уыд, нæхи 
хæстæджытæм цæрдзынæн, зæгъгæ, уæддæр хъуыддаг афтæ нæ 
рауад. Мæнгард Гуыбечыр æппæт дæр афтæ сарæзта, цæмæй Хæ- 
зæрдæйы йæхи хæдзары æрцæрын кодтаид. Цы гæнæн уыд æвзонг 
чызгæн, æмæ хъысмæты раз йæ сæр æркъул кодта. Гуыбечыры 
хæдзары куыстытæй йæ йæ сæр схъил кæныны бон дæр нæ уыд. 
Гъе æмæ, йæ иунæг æфсымæры фендмæ бæлгæйæ, æрвыста йæ 
бонтæ, Æхсæв боны ралæудмæ тæхуды кодта, бон та хуры аны- 
гуылдмæ. Æппæт зынтæ дæр урæдта Хæзæрдæ, фæлæ-иу æй æхсæв 
Гуыбечыры къæхтæ ’хсын куы бахъуыд, тæгæнайы-иу хъарм дон 
куы ’ркодта æмæ-иу æй æлгъаг лæгмæ куы фæцæйхаста, уæд-иу 
Хæзæрдæйыл бæстæ нынниудта, зæрдæ-иу сау кæрдæнæй йæхи 
амбæрзта. Йæ уæнгтæ-иу бадзой-дзой кодтой, йæ тæгæна-иу йæ 
ризгæ къухтæй æрцæйхауд. Афтæ-иу æм каст, цыма сау ингæнмæ 
фæцæуы æмæ фæстæмæ нал раздæхдзæн. 
Гуыбечыры къæхты цур-иу тæгæна куы æрæвæрдта æмæ-иу 
æлгъаг лæг йæ мидбыл хинæйдзаг худт куы бакодта, уæд-иу Хæ- 
зæрдæмæ афтæ фæкаст: сау калм æм йæ маргæйдзаг дзых схæ- 
лиу кодта æмæ йæ ныртæккæ аныхъуырдзæн. 
Иуахæмы та Гуыбечыр тæргæ бæхыл фæзынд йæ дард балцæй. 
Сæ уынджы фæурæдта бæх æмæ фæхъæр кодта йе ’ххуырстытæм. 
Уыдон зынгæвæрдау цæттæ уыдысты, раст цыма йе ’рцыдмæ 
æнхъæлмæ кастысты, уыйау. Йæ размæ рауад иу æвзонг лæппу. 
— Мæнæ бæх афснай, йæ хид куы фæсурдæр уа, уæд æй нын- 
найын хъæудзæн. Бамбæрстай, хæлиудзых? 
Лæппу йæм бакаст сæргуыбырæй, бамбæрстон, зæгъгæ. 
Гуыбечыр саргъæй иу тыхтон райста æмæ, бухъхъытæгæнгæ, 
бацыд хæдзармæ. Йæ ехс къуымы æрцауыгъта æмæ йæхæдæг 
нывæфтыд къæлæтджыныл йæхи ’руагъта. Рагæй йæ маргджын 
зæрдæйы цы æбуалгъ хъуыды æвзæрд Хæзæрдæйы счъизи кæ- 
ныны тыххæй, уыдон сæ былтæй акалдысты. Иудзæвгар каст 
зæхмæ, йæ былтæ ахсынæгау кодта æмæ йæхицæн загъта: 
295 

— Цæмæ ма кæсын æнхъæлмæ?.. Райсом цы хъуыддагæн æнæ- 
бакæнгæ нæй, уый абон кæнгæ у. Мæнæ зымæг æрбалæууыд ’ 
æмæ уæтæртæй фос æртæрын хъæуы, уыцы налаттæ куы ’рцæ- 
уой, уæд, гæнæн ис, æмæ мæ хъуыддаг фæмæнг уа. Се 1рцыдмæ 
хъуыддаг куы бакæнон, уæд ма мын цы сæ бон уыдзæн? Уадз 
æмæ уæд тæвд къæйыл схъиудтытæ кæнæнт! Сæ къудитæ ара- 
дав-бадав кæндзысты Цæлхаутæ дæр æмæ ныхъхъус уыдзысты. 
Кæд Ахлæмыр уæлдай риуыгъдтытæ кæна, уæд ын йæ фыстæ 
фæхицæн кæндзынæн цухдæрæй æмæ бырдзæн йæ тæригъæддаг 
мадмæ. Æз æмæ Хæзæрдæ та ус æмæ лæг уыдзыстæм. Ох, цы 
амондджын уыдзынæн. Цард — фаг, мæ ус — арвы рæсугъдæй 
рæсугъддæр, адæм мæм тæхуды кæндзысты! — афтæ дзургæ йæ 
къухтæ айтынг кодта, æмæ, цыма Хæзæрдæйæн ныхъхъæбыс код- 
та, уыйау йæ цæнгтæ йæ риумæ ’рбалхъывта, йæ рæсыд къухтæ, 
Хæзæрдæйы къуыпп риуты бæсты, йæ уазал бæрцы сæртыл куы 
авæрдта, уæд йæ дæндæгтæ кæрæдзимæ фелхъывта, арф ныу- 
улæфыд. Фестад йæ бандонæй, бауад тæрхæгмæ, райхæлдта тых- 
тон æмæ æркæстытæ кодта кæсæмир къабайагмæ. Йæ мидбыл 
фæхудт æмæ та ныфсджынæй загъта: 
— Хæзæрдæ айхуызæн къабайаг уынгæ дæр никуы фæкодта 
йæ цæстæй. Ныр æй куы фена, уæд фырцинæй цы кæндзæн! 
Уæлдай дзырд, уæлдай ныхмæлæуд нал уыдзæн... 
Йæ уæлæдарæс бадзæбæхтæ кодта, йе ’взист хъамайыл размæ 
’рбахæцыд. 
Хæзæрдæ йæ митæ кодта æнкъард, æрхæндæгæй. Архайдта, 
цæмæй йæ зылдтытæ акæна æмæ та уыцы налаты уайдзæфтæм ма 
хъуса. Фæцыд дуары хъæр. Хæзæрдæ ракаст æмæ, Гуыбечыры 
мидæмæ ’рбахизгæ куы федта, уæд йæ уæнгтæ ныддыз-дыз код- 
той. Афтæ тынг фæтарст, æмæ йæ æрхауынмæ бирæ нал бахъуыд, 
цавддурау лæугæйæ баззад. 
Гуыбечыр йæ мидбыл бахудт æмæ хырхыргæнаг хъæлæсæй 
дзуры: 
— Куыд æнкъард хуыз дын ис, Цæлхауты чызг. Акæс-ма, ахæм 
кæсæмир къабайаг дын æрхастон æмæ... Айс æй, æмæ дзы дæхи- 
цæн хорз къаба бахуый. Къухджын куы дæ дæхæдæг. Амæй фæс- 
тæмæ дæ дарæс дæр хъуамæ хуыздæр уа æмæ дæ хæрд дæр. 
Афтæ хъуамæ срæсугъд уай, æмæ дæм адæм тæхуды куыд кæ- 
ной. — Гуыбечыр та хинæйдзаг хъæлæсæй адарддæр кодта йæ 
ныхас: — Айс æй, айс, дæуæн æй æрхастон. Кæд ыл бацин кæнис 
æмæ мæм дæ мидбыл худгæ ракæсис. О, цы æхсызгон мын уаид 
дæ мидбылхудтмæ кæсын, дæ уарзæгой дзырдтæм хъусын. Цæй, 
цы ныхъхъус дæ! Айс мæ лæвар. 
Чызг йæ цæстытæ фæтар кодта. Йе ’рфгуыты бынты бакаст 
Гуыбечырмæ. Уый уæддæр хæцы къабайагыл æмæ йæ дары Хæ- 
зæрдæмæ. 
— Нæ хъæуы. Æз ахæм къабайæгтæ дарон, уый аккаг нæ дæн, — 
афтæ дзургæ йын йæ къухыл йæхицæй æддæмæ ахæцыд. 
296 

Гуыбечыры æнхъæлц фæсыкк, йæ саузæрдæ дойнагдур фес- 
тад. Йæ маст рафыхт. Рахъавыд, ныртæккæ йын тымбылкъухæй 
Лге былтæн ахъаззаг цæфтæ фæкæна, фæлæ уымæй дæр кæй ницы 
рауайдзæн, уый зыдта æмæ йæхи тыхурæд ныккодта, йæ къухы 
цы къабайаг уыди, уый тæрхæгмæ бадыввытт кодта æмæ мæсты 
хъæлæсæй загъта: 
— Æз дæуæн, хуыздæр цы уа, уый кæнын, ды та, æдылы 
къоппа, бустæ кæныс. 
«Фæлтау уызыны цармæй хæдон скæндзынæн... Ницæмæн мæ 
хъæуы дæ кæсæмир». Æргом та загъта: 
— Куы дын загътон, нæ дæн ахæм къабатæ дарын ахуыр. 
Уыдон æххуырсты дарæс не сты. 
— Абонæй фæстæмæ æххуырст нал уыдзынæ, Цæлхауты рæ- 
сугьд. Абон дыл æндæр хур ракæсдзæн, дæ амонд дæхицæй кæнгæ 
у, кæд æй дæ къахæй не сцæвай æмæ цæрын бафæразай, уæд, — 
йæ сырх цæстытæ садзæгау ныккодта Хæзæрдæйы цæсгомы. 
Чызг йæ сæр йæ риуыл æруагъта, йæ судзгæ сагъæссаджы 
хъуыдытæ йæ дард акодтой, йæ зæрдæ ныдздзынæзта. Гуыбечы- 
ры ныхæсты цыдæр дызæрдыгдзинад рахатыд, фæлæ йын йæ сау 
хъуыды нæма бамбæрста. 
«Уадз æмæ бæстæ туджы зæй фестæд. Кæд нæ комы, уæд 
тыхæй», — йæхинымæр загъта Гуыбечыр, йæ былтæ асдæрдта 
æмæ рацыд йæ уатмæ. 
Æризæр, мæгуыр хохæгтæй алчи йæ хуыссæны йæхи æруагъ- 
та. Арв йæхи сасæста сау мигътæй, гæзæмæ уарын райдыдта мит- 
хæццæ къæвда. 
Гуыбечыр хуыссы йæ хуыссæны, йæ цæстытæ ныссагъта цары, 
нс ’нкъарæнтæ йæ сау зæрдæйы нал цæуынц. Нæлгоймаджы монц 
æй йæ сау базыртыл систа, арф ныуулæфыд, сæйгæ рынчынау, 
схъæрзы, куы йæ иу фарсыл æрзилы, куы — иннæуыл, афтæмæй 
йыл æхсæвæй дзæвгар аивгъуыдта. Фестад æвзонг лæппуйау, йæ 
гины сæртыл фæхæцыд æмæ загъта йæхицæн: 
«Æдых адæймагау цæмæн хъæуынц сагъæстæ! Ныртæккæ йæ 
ардæм æрбакæндзынæн, кæд нæ, уæд ма мæ адон цæмæн хъæ- 
уынц?» — йæ хотыхтæ æрысгæрста. Рауад дуары цурмæ æмæ 
адзырдта: 
— Уæ, Цæлхауты чызг, бадгæ ма кæныс? 
Хæзæрдæ йæ тæссаг хъуыдытимæ утæхсæн кодга. Афтæмæй йæ 
цæссыгтæ йæ рустыл лæдæрстысты. Гуыбечыры уынæр куы фе- 
хъуыста, уæд фестьæлфыд. Тарст зæрдæ риуы къултыл йæхи бахос- 
та, фæлæ йын хуыздæр гæнæн нæ уыди æмæ мæрдтæмдзæуæгау 
араст Гуыбечыры уаты дуары ’рдæм. Дуар бакодга, бахызт мидæмæ 
æмæ йæ ризгæ хъæлæсæй афарста, исты дæ, мыййаг, хъæуы, зæгъгæ. 
— Хъæугæ дæр... Фæлæ ме уæнгтæ цыдæргъуызон ихæн кæнынц. 
— Арт дын скæнон! 
— Нæ хъæуы арт... Нæ хъæуы... Цæлхауты дидинæг. Арты 
судзгæ цæхæртæм дæр не стæфсдзæн мæ зæрдæ. 
297 

Хæзæрдæ йæм тарст цæстæнгасæй бакаст æмæ та йæ афарста: 
— Сыхæгтæй искæмæ фæдзурон? 
— Нæ, Цæлхауты рæсугъд, нæ, уазал дæр мын нæу, сыхæгтæй 
дæр макæмæ фæдзур. Æрмæст мæ хъæуы дæ зæрдæйы уарзондзи- 
над. Батав мæ дæ фæлмæн буарæй, байгом мын кæн дæ зæрдæйы 
дуар. — Гуыбечыр ацы ныхæстæ афтæ тарстхуызæй дзырдта, æмæ 
бакæсгæйæ ахæм хуыз æвдыста, цыма сæнттæ цæгьды. Иуцъусдуг 
æнæдзургæйæ алæууыд æмæ та, Хæзæрдæмæ бакæсгæ, дзуры: — 
Зæрдæйы рис арты цæхæр нæ хъарм кæны, уарзондзинады судзгæ 
арт тæлтæг æхсæрдзæн дæр нæ хуыссын кæны! 
— Уый æрра, мыййаг, фæдæ? Зæронд уæвгæйæ, ахæм дзырдтæ 
дæ сæрмæ та куыд хæссыс? 
— Гъе Цæлхауты рæсугъд, раст мæ бамбæрстай. Æрратæ кæ- 
ныи, æрратæ, дæ сау æрфгуытыл, дæ даргъ дзыккутæм кæсгæйæ, 
дæ дзыхыдзырд мæм афтæ кæсы, цыма де ’взагæй фæндыртæ 
сцæгъдыс. Дæ сау цæстытæй мæм куы ’рбакæсыс, уæд мæ зæрдæ 
судзгæ арты сцъыс-цъыс кæны. Æрцу, æрцу, Цæлхауты диди- 
нæг, æмæ мæ фервæзын кæн уарзондзинады цагъарæй. Науæд 
хуыдуг кæнын. Уарзын дæ, уарзын, Хæзæрдæ, æмæ уымæй æз 
цæмæй дæн аххосджын?! Æнæ дæу мæ бонджын цард мурмæ дæр 
нал дарын. Дæу тыххæй рауæлдай кæндзынæн мæ бирæ дзугтæ, 
мæ хъомы рæгъау, мæ даргъ ауæдз хуымтæ. О, цы амондджынæй 
цæрдзыстæм, адæм нæм тæхуды кæндзысты. Ныртæккæ мæм 
æрбацу хæстæг æмæ нæ кæрæдзи бамбарæм, цæмæй мæ фауыс? 
Иучысыл хистæр дæн, фæлæ уый ницы давы. Цард, мæ хуры 
тын, цард, æппæт дæр цардæй кæнгæ у. Цард дæ уæд, уыййед- 
дæмæ мæнæ афтæ дæр фæдзурынц: «Хъысмæт, амонд, уарзон- 
дзинад — уыдон æвзонджы сæнттæ сты, адæймаджы сæфтмæ чи 
кæны, ахæм хъуыдытæ!» — иуцалдæр уысмы йæ дзырд фæурæд- 
та, йæ пыхцыл рихитæ аздыхта æмæ та афарста Хæзæрдæйы: — 
Зæгъ-ма, Хæзæрдæ... 
— Æз дæуæн Хæзæрдæ нæ дæн, фæлæ æххуырст! — сонтау 
фæхъæр кодта тарстзæрдæ чызг. 
— Сылгоймаг хъуамæ акæса, æмæ йæ цард ахæмимæ сиу кæна, 
исджын æмæ бонджын чи уа, — афтæ дзургæ сыстад йæ бынатæй 
Гуыбечыр. 
Йе ’нкъарæнтæ йæ сæ сау базыртыл систой æмæ, сындæг къах- 
дзæфтæгæнгæ, цæуы Хæзæрдæйы ’рдæм. Намысджын сидзæрмæ 
афтæ фæкаст, цыма йæм сау калм æрбалæсы, адзал æм йæ сау 
дзæмбытæ байтыгъта. Ныдздзынæзта, ныррызтысты йе уæнгтæ, 
зæрдæ риувæйнæг хойы, цæстысыгтæ гæр-гæр кæнынц мæллæг 
рустыл. Иæ уæздан былтæ дæндæгты ’хсæн нылхъивы, йæ цон- 
джы фыдтæм дæндагæй фæлæбуры æмæ тæригъæддаджы хъæ- 
лæсæй лæгъстæ кæны Гуыбечырæн. 
— Ма мæ фенамонд кæн. Бахъарæд дæм мæ тæригъæд, мæ 
сыгъдæг намыс мын дæ къæхты бын ма ныссæнд! 
Фæлæ æлгъаг лæг нæ батæригъæд кодта сидзæрæн, нæ йæм 
298 

бахъардтой йæ судзгæ цæссыгтæ. Йе ’рра туг æй размæ тардта 
рзесугьд Хæзæрдæмæ. Куы йæм æрбахæстæг, атыхсынмæ йыл куыд 
хт,авыд, афтæ Хæзæрдæ, тарст сæгуытау, иуварс агæпп кодта. Йæхи 
къулмæ нылхъывта æмæ къулы ’нцæйтты дуары ’рдæм хъуызæгау 
акодта, фæлæ лæг цæхгæр йæ разы æрлæууыд. Чызг базыдта: 
лæгьстæйæ ницы сараздзынæн æмæ сонтау фæхъæр кæны: 
— Уæ, æлгъаг цъаммар, ныр дын бамбæрстон дæ сау хъуы- 
дытæ. Уæдæ мæ уый тыххæй баххуырстай. Ме ’взонгад мын 
фæхудинаг кæнай. Мæ намыс мын счъизи кæнай. У-у, æдзæсгом, 
фидиссаг... Нæ уыдзæн уый, нæ уыдзæн! Мæ удæгасæй дæ сау 
дзæмбытæм мæхи нæ ратдзынæн, — хъарæггæнгæйæ, дзыккутæм 
дыууæ къухæй фæлæбуры æмæ сæ бындзыггай æррæдувы. — 
Иуварс айс дæхи, науæд ныртæккæ ам дæ разы мæхи амардзы- 
нæн, æмæ дæ Цæлхаутæ кæрдихгай скæндзысты. У-у, дæ цæсгом 
бахæрай, саузæрдæ куыдз, хъæбулæн дын куы бæззын, уæд ху- 
динаджы азарæй дæр нæ тæрсыс! 
Хæзæрдæйæн йæ зонд фæкуыддæр, йæ дæндæгтæ кæрæдзимæ 
нылхъывта. Йæ къухы æнгуылдзтæ, франчы дзæмбытау, Гуыбе- 
чыры хурхы ныссадзынæввонгæй дардта. Гуыбечыр лæууы дуа- 
ры цур æмæ, мидбылхудгæ, фæзæгъы: 
— Дзæгъæлы дæхи фæллайын кæныс. Мæнæн мæ зæрдæйы 
цы хъуыды сæвзæрд, уый хъуамæ бакæнон æвæстиатæй, кæд мæ 
фæндыл «о» нæ зæгъыс, уæд ныртæккæ адзалы раз балæудзынæ, 
æмæ дæ ныййарæг мад, йæ рустæ тонгæ, уæзæджы къæйыл дзы- 
назгæйæ баззайдзæн, — загъта Гуыбечыр æмæ тæрсыны охыл йæ 
кард йæ кæрддзæмæй фæцъортт ласта. 
— Цæв! Кард сласын хъаруджын адæймаджы нысан у. Уадз 
æмæ дæ карды æрриуыгъдæй мæ адзал ссарон. Худинаджы бæсты 
дæ карды цæфæй, мæ туджы мæцгæ, мæрдты мæ фыды раз куы 
балæууон, уæд мын адджын хъæбыс ныккæндзæн. Цæв, цæв! Дæ 
цæнгтæ, æдых, æнæныфсхаст адæймагау, куы зьгр-зыр кæнынц. 
Кæрæф Гуыбечыры кард ауыгъдæй баззад. Йæ хъæлæс фæ- 
фæлмæндæргæнгæ, афтæ зæгъы: 
— Мæ дунейы рухс, фæлтау дзы мæхи амардзынæн. Тæрсын 
дæ кæнын... — æмæ йæ кард йæ кæрддзæмы мæсты тъыст нык- 
кодта. — Ахъуыды уал кæи, нæ мæ фæнды, æмæ дын тыхми 
бакæнон, æндæра, — йæ дзырд фæлыг кодта æмæ къæсæрæй ра- 
хызт. Дуар бахгæдта æмæ æхгæнæн æрзылдта. 
Хæзæрдæмæ афтæ фæкаст, сау ингæны йыл сау сыджыт ба- 
калдтой. Ныккуыдта, йæ цонджы фыдтæ дæндагæй æхсынæгау 
акодта. Фæрссагмæ бауад, акаст æддæмæ æмæ æрхæндæг хъæ- 
лæсæй ныхъхъæр кодта: 
— Кæм дæ, мæ иунæг æфсымæр, кæм дæ, мæ ныййарæг мад. 
Мæнæ сау халæттæн холыйаг куы фæдæн. Тæхуды, мæ тæригъæд- 
Даджы тухитæ мæ ныййарæг мадæн исчи куы радзурид. О æгъа- 
ТьФ дуг, дæ сау базыртæй мын мæ арвы хай цæмæн сæхгæдтай?! 
Æддейæ дымгæ нынниуы кæмтты, нынкъуысы хъæдтæ. Хæ- 
299 

зæрдæйы зæрдæ тынгдæр бауынгæг вæййы, æмæ та, хæкъуырц- 
гæнгæ, ныхъхъарæг кæны: 
«Мæ тæригъæдæй хæхтæ куы нынкъуысынц, кæмттæ куы ныр- 
ризынц, уæд... О Иунæг Хуыцау, дæуæй курын тагъд мæлæт». 
— Уадз æмæ уал сæнттæ цæгъда. Æрсабыр уыдзæн. Алæ-ма, 
æз мæ хуыздæр дарæстæ æрбакæнон мæ уæлæ, — афтæ дзургæ 
бацыд саджы сыкъаты цурмæ, райста йе сгæллад цухъхъа, саутæ- 
бын куырæт, игæргъуыз бухархуд, сæрак зæнгæйттæ. Йæ уæлæ 
сæ куы скодта, уæд йæхимæ ’ркæстытæ кодта æмæ, йæ цæст 
фæныкъулгæйæ, ныфсджынæй загъта йæхицæн: «Ныртæккæ йæм 
усгуры дарæсы фæзындзынæн æмæ мæ æгæрдæр бауарздзæни». 
Хæзæрдæ фыркуыдæй ныффæллад. Йæ уæнгтæ зыр-зыр код- 
той. Фæрссаджы дуаргондыл йæ къухтæ нындæгъдысты. Дуармæ 
митхæццæ къæвда уары. Æрдз, мады гуыбынау, ныттар. Хæзæрдæ 
фæрссагæй йæ сæр адардта. Дондыппыр миты тъыфылтæ йæ цæс- 
гомыл куы ’рызгъæлдысты, уæд йæ зæрдæ фæлæууыд. Чызг йæ 
цæсгом арвы ’рдæм сзылдта, цæмæй йæ мæллæг уадултыл миты 
уазал тъыфылтæ тынгдæр ныдзæвой. Афтæ дзæвгар фæлæууыд 
Хæзæрдæ æмæ каст сау зæхмæ. Æваст йæ сæры смидæг ахæм 
хъуыды: «Ныртæккæ фæрссагæй абырдзынæн, мæхи фесхой- 
дзынæн æмæ сау зæххыл мæ адзал ссардзынæн»... Фæлæ та аса- 
гъæс кодта: «Нæ, мæлæтæй адæм дардмæ лидзынц, мæлæт хъа- 
руджын адæймаджы хъуыды нæу. Мæлæт æнцонæй бафтдзæн 
адæймаджы къухы, фæлтау тох хъæуы рæстдзинады сæрыл». 
Æваст йæ цъындатæм февнæлдта. Цырд сæ фелвæста. Кæ- 
рæдзийыл сæ абаста, йæ иу кæрон фæрссаджы цур ставд зæ- 
гæлмæ фæфидар. кодта. Уый фæстæ тыхлæсæгау акодта фæрс- 
сагæй. Хæцы цъындайыл æмæ йæхи сындæггай дæлæмæ ауагъта. 
Йæ къæхтæ гæзæмæты æрныдзæвдысты къулыл. Бирæ рахъуы- 
ды-бахъуыды гæнæн нал ис. Æвиппайды йæ къухтæ феуæгъд кодта 
æмæ дуртыл æрхауд. Бæстæ йыл аталынг. Йæ цæстытæ цæхæртæ 
акалдтой, фестад, йæ алыварс акаст. Сонтау ныххудти æмæ афтæ: 
— Нæ, нæ, æлгъаг! Мæ сыгъдæг уд, мæ намыс хъуамæ сыгъ- 
дæгæй баззайа, — цæхгæр фæзылд æмæ хъæуы дæллаг фарс комы 
’рдæм афардæг. 
Лидзы Цæлхауты сидзæр тархъæды астæуты, бæлæсты гом 
къалиутæ йын йæ цæсгом цæвынц. Лидзы фæсвæндæгты, къу- 
тæрты ’хсæнты, дурты цæндты сæрты. Йæ дзыккутæ йын тых 
дымгæ спыхцыл кодта, хатт йæ цæсгомыл æрхауынц, тарст зæрдæ 
чызг сæм фæлæбуры, йе уæхсчы сæрты сæ æппары. Бæлæстæй 
æрызгъæлы уазал мит, æмæ Хæзæрдæйы гом буар ныддыз-дыз 
кæны. Иудзæвгар куы фæлыгъд, уæд та йæ мидбынат æрлæу- 
уыд. Аракæс-бакæс кодта. Нынниуы дымгæ. Бæлæстæ сæ бын- 
дзарæй нырризынц. Хæзæрдæйы зæрдæ ныккæрзы, ныдздзына- 
зы, æрхæндæг хъæлæсæй фæзæгъы: 
— Ахсæв мæ фæстаг æхсæв. Ох, гыцци, мæнæ дын цы уын- 
гæджы дæн. 
300 

Фæзылд рахизырдæм, лидзы уæлæмæ. Схæццæ сау айнæджы 
сæрмæ, æрлæууыд, акъахдзæфгæнæн ничердæм ис. Арф комæй 
п<лем сыхъуыст хохаг тæлтæг доны сæр-сæр. Йæ цыппæртыл хилы 
лйнæг кæдзæхтыл комы ’рдæм. Йæ къухтæй хæцы айнæджы тигъ- 
1Ь1Л. Къæхтæ арæхстджынæй исы. Иæ армытъæпæнтæй йæ туг 
кæлы. Æнгуылдзтæ нал зынынц тугæй. Дымгæ нынниуы. Хæ- 
зæрдае къæдзæхы тигъыл тынгдæр ныххæцы. 
Айнæджы бынмæ куыд хæстæгдæр кæны, афтæ йæ сæр тынг- 
дæр зилы. Йæ уæнгтæ ныррызтысты. Цæстытæ атартæ сты. Æвип- 
иайды къухтæ айнæджы тигъæй феуæгъд сты, æмæ йæ хуыртæ 
æмæ дуртæ сæ разæй ахастой. Сау æхсæв цыма Хæзæрдæйы тæ- 
ригъæдмæ кæсынæй сфæлмæцыд, уыйау йæхи айста арф кæмт- 
тæм. Бон та, цыма æххуысмæ тындзыдта Цæлхауты сидзæрмæ, 
уыйау æрбаселф кодта хæхты сæрты. Хæзæрдæйы алыварс ай- 
иæг къæдзæхтæ разындысты. Хæзæрдæ йæ мидбынат базмæлыд. 
Йæ цæстытæ байгом кодта, æмæ боны рухс куы федта, уæд йæ 
тугамæхст уæнгтæ фæныфсджын сты. Иæ тыхтæ ’рбамбырд код- 
та. Тыххæйты йæ къæхтыл слæууыд. Цудтытæгæнгæ араст тар 
хъæды, цæмæй йын дымгæ йæ гом буар ма хойа. Размæ куыд 
цæуы, афтæ фæстæмæ дæр ахъахъхъæны. Куыддæртæй æрба- 
хæццæ Комыхъæуы акæсæны къуылдыммæ. Æрлæууыд, æркаст 
йе скъуыдтæ буармæ, йæ тугæйдзаг къæхтæм, йæ цæфтæм... Йæ 
зæрдæ ныррызт, сæр разылд, фæлæ бæласы цонгмæ фæлæбурд- 
та æмæ йæхи зæхмæ хауын нæ бауагъта... 
Гуыбечыр Хæзæрдæйы хъарджытæ æмæ судзгæ сагъæстæ иннæ 
уатæй куынæуал хъуыста, уæд цины улæфт скодта, йæхинымæ- 
ры загъта: 
«Йæ бон базыдта æмæ схуыссыд. Уæ Иунæг Хуыцау, дæуæй 
бузныг. Æппæт дæр мын зæрдæйы фæндиаг куы у. Ахсæв мын 
дыккаг гуырæн æхсæв, цины æхсæв. Цæлхауты рæсугъд мæн 
уыдзæн... Æхсарон, цы уыди Æхсарон та... Уарийы цур хæлын- 
быттыр. Ох, ох, сагъæстæ кæнынмæ мæ не ’вдæлы. Мæнæ ме 
’взонгад куы ’раздæхт!» 
Æвзонг лæппуйау фестад. Рахызт къæсæрæй, бауад, Хæзæрдæ 
цы уаты уыди, уый дуары цурмæ, дуары æхгæнæн сындæггай 
æрзылдта. Сабыргай бакодта дуар æмæ бахызт мидæмæ, айхъуы- 
ста. Уат уыди талынг æмæ æнкъард. Гом фæрссагæй уазал дымгæ 
мидæмæ лæбурдта. Гуыбечыр иудзæвгар йæ мидбынат лæугæйæ 
баззад, стæй уæд фæраст сынтæджы ’рдæм, афтæ дзургæ: 
— Кæм дæ, кæ, Цæлхауты рæсугъд. Сдзур-ма мæм, мæ хуры 
тын. Æвæццæгæн, фæлмæн хуыссæны куы ’рхуыссыдтæ, уæд 
дыл хуыссæг йæ рæубазыртæ асæрфта. Афтæ, афтæ, афынæй 
уал кæн, мæ царды ног дидинæг. Цинтæ æмæ хъæбыстæн дæр 
уыдзæн рæстæджытæ æмæ хорз фадæттæ. Мæ хæдзары доны 
бæсты сой нуаздзынæ. 
301 

Æрлæууыд сынтæджы уæлхъус, йæ улæфт æрсабыр кодта, 
фæлæ саузæрдæ риуы мидæг, йæ гæндзæхтæ цæгъдæгау, къултае 
хойы, гуыпп-гуыпп кæны. Хуыссæнæй змæлд, йе улæфт нæ хъуы- 
сы. Гуыбечыр лæгъстæгæнæджы хъæлæсæй дзуры: 
— Райхъал-ма у, райхъал, царды цин. Æфсæйнаг зынгæй фæл- 
мæн кæны, дæ уарзондзинады судзгæ зынджытæй мæ фидар зæрдае 
мæ риуы батад, — йæ сау дзæмбытæй стонг сырдау фæлæбурдта 
сынтæгмæ, хъæццулы бын йæ къухтæ акодта, фæлæ Уат уыди 
афтид, æдзард. Йæ къухтæ скъæфæгау ракодта. «Ау, уæдæ цы 
хæйрæджыты хай æрбаци! Дуар дæр æддейæ æхгæд куы уыд», - 
бауад фæрссаджы цурмæ, акаст бынмæ, фæрссагыл ауыгъд уыды- 
сты Хæзæрдæйы цъындаты баст. Дымгæ сæ дзедзлой кодта. «Ау, 
ардыгæй зæхмæ цъиу зынтæй куы ныттæхдзæн, уæд... Нæ, ам 
кæмдæр нынныгъуылд». — Агуры къуымты, бакаст сынтæджы 
бынмæ, фæлæ ницы ссардта. 
Гуыбечыр базыдта, Хæзæрдæ кæй алыгъд æмæ уаты къуы- 
мæй раскъæфта Æхсароны æргъæу чырын. Ауад уынгмæ, æрбас- 
къæфта фæрæт æмæ чырыны сæр ныссаста. Хуыссæнтæ сынтæ- 
гæй ракалдта, къуымтæ сызмæста æмæ, цыма йæ зонд фæхæццæ, 
уыйау уынгмæ рауад æмæ йæ хъæлæсы дзаг ныхъхъæр кодта: 
— Фæдис, мæ мыггаг, иу гадзайы къæбыла мын мæ хæдзар 
фæхаста! 
Æнафоны хъæрмæ куыйтæ сæмбу кодтой. Хъæу базмæлыд. 
Алчи фæдисмæ удаистæй тындзыдта. Фæсивæд æд хотыхтæ 
æмбырд кодтой Гуыбечыры уынгмæ. Гуыбечыр тарстхуызæй куы 
хæдзармæ тахт, куы та уынгмæ. Мыггаджы хистæр æмæ дзырд- 
дзæугæдæр зæронд Хъараман адæмы ’хсæн нæма уыд. Фæсивæ- 
ды ’хсæнæй райхъуыст тызмæг хъæртæ: 
— Цæмæ ма у нæ каст, иу гадза сыл ныл худинаджы худ 
æркодта, асурæм æй æмæ йæ скъуыхтæ кæнæм! 
Уалынмæ Хъараман йæ лæдзæджы æнцæйтты æрбалæууыд 
уынджы, йæ цæстытæ асæрфта, йæ урс зачъетæ адаудта æмæ 
адæмыл йæ цæст ахаста. Фæсивæды цæстыты масты арт судзы, 
уый куы базыдта, уæд арф ныуулæфыд, хæдзары дæллаг фæр- 
сты базылд, алырдæм акаст, фæлæ ’хсæвы тары ницы суыдта. 
Дымгæ нынниуы, афасы Хъараманы урс зæлдаджы хуызæн зачъе- 
тæ. Скаст хæдзары фæрссагмæ, æмæ Хæзæрдæйы цъындатæ кæ- 
рæдзийыл бастæй ауыгъдæй куы федта, уæд йæ зæрдæ барызт, 
йæ сæр сагъæсгæнгæ банкъуыста. Афтæ йæм фæкаст, цыма цъын- 
дайыл Цæлхауты сидзæр ауыгъдæй баззад. Сæргуыбырæй раз- 
дæхт фæсивæды цурмæ, йæ лæдзæгæй зæхх мæсты цæф фæкод- 
та æмæ афтæ: 
— Алчи уæ йæ хæдзар бацагурæд, мæ кæстæртæ! — йæ цæс- 
тæнгас та аздæхта зæхмæ, йæ судзгæ сагъæстæ йæ дард ахастой, 
фæлæ йæ бирæ рахъуыды-бахъуыдытæм кæй не ’вдæлы, уый зоны 
æмæ та йæ сæрыл схæцыд, йæ лæдзæгæй ацамыдта фæрссаджы 
’рдæм æмæ уæззау æмæ мæсты хъæлæсæй дзуры: — Уæлæ-ма 
302 

уьты цъындатæм скæсут. Цæлхауты сидзæры цъындатæ удхæс- 
сæгау ауыгъдæй цæмæн лæууынц? — фæзылд Гуыбечыры ’рдæм. 
- Зæгъ, зæгъ, бонджын Гуыбечыр!.. Æви дæ дæ монц йæ сау 
базыртыл систа æмæ æнахъом сабийыл дæ тых бавзарынмæ хъа- 
выдтæ? 
Фæсивæд сæ хотыхтæ ’руагътой. Хъараманы арф дзырдтæ 
алкæй зæрдæйы фæд акодтой. Гуыбечыры сау зæрдæ мæстæй 
гьæпп хауы, фæлæ йæхи уромы. 
Æхсæвы тары та анæрыд зæронд Хъараманы хъæлæс: 
— Цæлхауты сидзæрыл зын бон куы нæ уыдаид, уæд æмæх- 
сæвæджы Гуыбечыры хæдзарæй нæ фæлыгъдаид. Фæлæ сфæл- 
мæцыд тæригъæддаг сидзæр æмæ цардæй мæлæты ’хсæн стох 
кодта. Гъе æмæ йæ йæ хъысмæт кæдæм фæхаста, уый æрмæст 
Хуыцау зоны. — Йæ цæст ахаста йæ кæстæртыл æмæ æрхæндæг 
хъæлæсæй дарддæр кæны йæ ныхас: — Сылгоймагыл куыдз дæр 
нæ рæйы, сымах та уыцы сидзæры гæрзифтонгæй асурынмæ хъа- 
вут. Уæ кæрдзын æлгъаг ма фæкæнут, мæ мыггаг! — фæзылд 
Гуыбечыры ’рдæм æмæ мæстыхуызæй зæгъы: — Дæуæн та дæ 
рохтыл æрбахæцын хъæуы, хъоды бакæныны аккаг та, бæгуы- 
дæр, дæ! — фæци йæ ныхас æмæ фæраст фæсивæды цурæй. 
* * * 
Хъайтыхъы зæрдæйы цы уарзондзинады арт сыгъди, уый йын 
а фæстаг рæстæджы æнцойад нал лæвæрдта. Сыгъди, руади Фа- 
тимæйы уарзондзинадæй. Фатимæйы ’рдыгæй ныхдур кæй нæй, 
уый бæргæ æмбары, фæлæ йын ирон æгъдау — стыр ирæд — йæ 
зæрдæйыл ихджын дон бакалы. Æдзух йæ цæсты раз уыны Фа- 
тимæйы фæлгондз. Ахлæмыр раджы бафиппайдта йе ’рдхорд-æмбал 
а фæстаг бонты цыдæр судзгæ сагъæсты кæй утæхсæн кæны, 
фæлæ йæ никуы афарста. 
Иу райсом сæумæцъæхæй Хъайтыхъ фестад йæ хуыссæнуа- 
тæй. Ахлæмыр фынæй нал кодта, фæлæ йæ цæстытæ уыдысты 
фынæйгъуыз. Хъайтыхъ æй уæйлаг нымæтæй дзæбæх æрæмбæрзта 
æмæ сындæггай рахызт. Ахлæмыр йæ мидбыл бахудт, йæ фарсыл 
æрзылд æмæ йæ фæстæ адзырдта: 
— Ме ’рдхорд раст бакодтай, кæй мæ æрæмбæрзтай нымæтæй. 
Цалынмæ дæ уадындзæй ахъаззаг ныззарай, уæдмæ æз мæ хуыссæн- 
уатæй нæ сыстдзынæн. Ыыр къуыридæргъы дæ зæрдæмæ куы ныхъ- 
хъуыстай, уæд дыл цы ’рцыди, æви Гуыбечырæн дæхи буц кæныс. 
Хъайтыхъ лæууыд йæ мидбынат æмæ зæхмæ каст, ницы дзырдга. 
Æрæджиау йæ сæрыл схæцыд æмæ, арф ныуулæфгæ, афтæ зæгьы: 
— Ме ’рдхорд æфсымæр, мæ хъысмæт мæм йæ чъылдым раз- 
дæхта. Æвæццæгæн, мæ зæрдæйы цы уарзондзинады къуыбар 
райхæлд, уый бампылдзæн, баруайдзæн, æмæ ме ’взонг уæнгтæ 
уарзондзинады судзгæ цæхæры басудздзысты. О, мæгуыр мæ 
сидзæр бон, цæй фыдфидæн мын тæрхон кæны хъысмæт. 
303 

Ахлæмыр исдуг æдзынæг каст Хъайтыхъмæ, стæй йæ дисгæнгав 
афарста: 
— Æмбарын дын дæ зæрдæйы сагъæс, фæлæ ахæм судзгае 
сагъæстæ цæмæн сæвзæрд дæ зæрдæйы? Фатимæ дын исты, мый- 
йаг, схуыст ныхас загъта, айразмæ хъæуы куы уыдтæ, уæд? 
— Фатимæ кæй сразы уыдзæн, уый гуырысхойаг нæу, фæлае 
ирæд!.. 
— Ме ’рдхорд-æфсымæр! Бæгъатыр уæвгæйæ, æдых æмæ æнæ- 
бон чызгау, цæмæн фæтарстæ ирæдæй. Зон, ирæды тыххæй дæ- 
уæн дæ уарзондзинадыл сау сыджыт нæ ныккæлдзæн. Цалдæр 
фысы тыххæй дæ де ’рдхорд æфсымæр зæрдæсастæй нæ ныууадз- 
дзæн. Гуыбечырæй мæм цы фыстæ æмбæлы, уыдон демæ дих 
кæнын æрдæгыл. Фатимæйæн йæ фыд хæларзæрдæ адæймаг у, 
бирæ ирæд дæ кæд не ’рдомид!.. 
Ахлæмыр дзырд нæма фæци, афтæ йæм Хъайтыхъ бауад æмæ 
йын ныхъхъæбыс кодта: 
— Афтæ ма банхъæл, ме ’рдхорд, æз æдых, æнæныфсхаст 
дæн, фæлæ æгъатыр æгъдæуттæ... Ирæд, æгъатыр ирæд! — арф 
ныуулæфыд æмæ йæ хызынæй систа уадындз. Уадындзы зæлтæ 
фæззыгон уæлдæф дард аскъæфта. Ахлæмыр йæ мидбыл бахудт 
æмæ афтæ зæгъы: 
— Цæугæ хъæумæ, хæринагæй дæр цух кæнæм, истæй æфсон дæ 
фæндаг акæн Фатимæтты уынгты æмæ йемæ аныхас кæн. Ирæды 
тыххæй та дын куыд загътон, афтæ уыдзæн. Дыууæ адæймаджы 
’хсæн сыгъдæг уарзондзинад куы ссудза, уæд ирæд хъуамæ се ’хсæн 
цæлхдурау ма уа. 
Хур арвыл нæма фæкъул, афтæ Хъайтыхъ æрхæццæ Тул- 
дзыхъæумæ. Йæ хызыны хоры кæрдзынтæ куы ’фснайдта, уæд 
цыма уæтæрмæ тындзы, уыйау фæцæуæг хъæуысæры ’рдæм. Йæ 
фæндаг акодта Темсырыхъотыл. Сæ уынгмæ куы бахæццæ, уæд 
йæ цыд фæсабырдæр кодта, афтæ йæм фæкаст, цыма йæм ныр- 
тæккæ хæдзарæй рахиздзæн йæ дунейы рухс, йæ царды ныфс 
Фатимæ. Фæлæ, хæдзары дуармæ куы скаст æмæ дуар æхгæдæй 
куы федта, уæд йæ зæрдæйы ныфсы таг аскъуыди. 
«Æвæццæгæн, амонд агургæйæ нæу, йæхæдæг дæм куынæ 
цæуа, уæд. Цымæ кæдæм атахт мæ бæлон. Тæхуды, æмæ йæ 
дардмæ уæддæр куы фенин». 
Хæдзары уæллаг фæрсты бахызт. Æрлæууыд чысыл фæрс- 
саджы цур. Уынæр нæ цæуы. Тынгдæр асагъæс кодта: «Цы æнæ- 
зонд дæн. Дуар фидар æхгæд у, æз та мидæмæ хъусын»... 
Тарзæрдæ æмæ уæнтæхъилæй араст хохы ’рдæм Хъайтыхъ. 
Йæ сæры судзгæ сагъæстæ фылдæрæй-фылдæр кæнынц. Йæ 
къæхтæ тыхласæгау кæны. Фæлæ мæнæ æвиппайды йæ зæрдæмæ 
хуры тын бакаст. Фæкаст фæтæны ’рдæм, æмæ уæлæ Фатимæ 
хæххон цæргæсау ратæхы нарæг къахвæндагыл. Хъайтыхъ йæ 
мидбынат æрлæууыд. Йæ цæстытæ нал исы чызджы фидауцджын 
уæнгтæй. Йæ тых асаст, йæ сæр разылд. Ахауынмæ йæ бирæ нал 
304 

^ахъуыд. Стыр дурыл банцой кодта. Чызг фæзилæнмæ куы 
♦рхæццæ, уæд Хъайтыхъ йæ тыхтæ ’рбамбырд кодта, йæ размæ 
Оаупд. Чызг, уый фенгæйæ, тарст сæгуытау, фæсвæндагмæ агæпп 
кодта. Фæстæмæ акаст æмæ, йе ’рфгуытæ алхынцъ кæнгæ, афтæ 
зæгьы: 
— Ауадз мæ, адæм дыууæрдæм кæнынц, исчи нæ куы фена, уæд!.. 
Ацы ныхæстæм лæппуйы зæрдæ фегуыппæг, йæ сæр разылд, 
цæстытæ атарытæ сты. Бæгъатыр уæвгæйæ, йæхи банкъардта 
«тдых, ныфссастæй. Чызг лæууы сæргуыбырæй, йæ дзыккуйы 
кæронимæ архайæг йæхи скодта. Бæрæг уыди, дзыхæй куыд 
дзырдта, зæрдæйы афтæ нæ фæндыд. 
Хъайтыхъ йæ тыхтæ рамбырд кодта, йæ разы цæхгæр æрлæу- 
уыд æмæ йын афтæ зæгъы: 
— Фатимæ... Æз уый æнхъæл никуы уыдтæн, æмæ мæ сырдау 
дардмæ лидздзынæ. Ау, адæймаг куы дæн, уæд мæ цæмæй тæрсыс? 
Чызг ницы дзуры, фæлæ йæ уæнгтæ гæдыхъæдау рызтысты... 
Хъайтыхъ æввахсдæр балæууыд Фатимæйы размæ. Иæ сау цæсты- 
тæм ын комкоммæ бакаст æмæ йæ ризгæ хъæлæсæй афарста: 
— Фатимæ, цæмæн дæ фæнды, мæ цард байхалон?.. Ма мæ 
бауадз уæлгъæдæй хус кæнын... Айразмæ дыл куы фембæлдтæн, 
уæддæр æгомыгау дæ мидбынат æдзæмæй фæлæууыдтæ, ницы 
мын загътай. 
— Æз дын цы зæгъон? — йæхинымæры та загъта: «Дæ зын- 
дзинад феныны фæлтау мæ уд мæлæты дзæмбытæм ратдзынæн». 
— Зæгъ мын «о» кæнæ «нæ!». Ма фефсæрмы у! 
Чызджы зæрдæ ныссæххæтт кодта: 
— Сидзæр кæй дæн мадæй, уый зоныс, фæлæ мын фыд ис 
æмæ... Ныр та дæ курын, мæ фæндагыл цæуын мæ ауадз! 
Хъайтыхъ иуырдæм алæууыд, фæлæ чызг размæ къахдзæф 
дæр нæ акодта. Кæд æй йæ намыс размæ лæдзæгæй схойæгау 
кодта, уæд ыл уарзондзинады æнкъарæнтæ та фæстæмæ хæцы- 
дысты, нæ йæ фæндыд Хъайтыхъы цурæй ацæуын. Йæ уæнгтæ 
рызтысты... Йæ цæстæнгас зæххы садзæгау ныккодта, афтæмæй 
лæууыд. Кæд дзургæ ницы кодта, уæддæр уарзондзинады æнкъа- 
рæнтæй рæвдыдта сахъ лæппуйы. 
— Æз дæ фенынмæ рагæй бæллыдтæн, Фатимæ. Дæ фенд мын 
дунеты аргъ кæй у, уый ды хъуамæ зонай, — афтæ дзургæйæ 
бавнæлдта Фатимæйы уæздан къухмæ. 
Чызджы зæрдæ ныддыз-дыз кодта, хъустæ ныззæлланг код- 
той æмæ йæхæдæг дæр нæ бафиппайдта, йæ сæр Хъайтыхъы ри- 
уыл куыд бакъул кодта. Хъайтыхъ фырцинæй арвы милтыл йæхи 
асæрфта: 
«Амонд мæм йæ мидбыл бахудт, хъысмæт мæм æргом раз- 
дæхт. О Иунæг Хуыцау, дæ бар кæнын мæхи дæр æмæ Фати- 
мæйы дæр!» 
Фатимæ йæ сау цæстытæ сзылдта Хъайтыхъы цæстытæм, йæ 
мидбыл бахудт, йæ урс дæллагхъуыртæ, миты хъæпæнтау, ферт- 
20 Бназырты Димптр 
305 

тывтой, йæ урс дæндæгтæ тæнæг былты ’хсæнæй æвзист ронау 
хуры тынтæм тæмæнтæ акалдтой. Хъайтыхъы уæнгтæ адонгонд 
сты, арф цины улæфт скодта, Фатимæйы йæ риумæ ’рбалхъывта. 
— Æппæт дæр мын фыны фенæгау куы у! — йæ ризгæ хъæлае- 
сæй гæзæмæты райхъуыст Фатимæйæн. 
Дыууæ уарзоны ма аныхæстæ кодтой, сæ зæрдæты дуæрттае 
уæрæх байгом кодтой сæ кæрæдзийæн. Уыцы бонæй фæстæмав 
Хайтыхъы зæрдæ фæлæууыд, фæлæ сæ уарзондзинады арт тынг- 
дæр сгуыпп кодта, афтæмæй йыл бонтæ ивгъуыдтой. Хъайтыхъ 
йæ хъуыдытæ Ахлæмырæн куы ракодта, уæд иу изæр фос уæтæр- 
тæм куы ’ртардтой, уæд Хъайтыхъæн афтæ зæгъы: 
— Æз уайын хъæумæ, фенон мæ иунæг хо Хæзæрдæйы æмае 
минæвары хуызы бауайон Темсырыхъомæ. 
Хъайтыхъæн тынг æхсызгон уыдысты йе ’рдхорды ныхæстæ. 
Ахлæмыр фæтæны бын куы фæуырдыг кодта, уæд ма йæ хъу- 
стыл ауадысты уадындзы рæсугъд зæлтæ. Лæппу йæ цыд фæсын- 
дæг кодта, фæлæ уадындзы зæлтæ изæры уддзæфы атадысты. 
Ахлæмыр сагъæсгæнгæ загъта йæхицæн: «Ехх, ме ’рдхорд, цымæ 
дын дæ хъысмæт цы скæрддзæн?» — афтæ сагъæстæ æмæ хъуы- 
дытæгæнгæ, хæрз талынгæй æрхæццæ хъæумæ. Хъæу фынæй нæма 
уыди, фæлæ уынгты иунæг змæлæг дæр нал зынд. Ахлæмыры 
бæргæ фæндыд, йæ иунæг хойы фенын, фæлæ хъуыддаджы фæ- 
дыл æрцыд хъæумæ, æмæ уал балæууыд Темсырыхъойы хæдзары. 
Темсырыхъо тынг бацин кодта Ахлæмырыл. Фатимæ уæла- 
рынг балæууыд æмæ хоры ссадæй луаситæ ракодта. Фынг æрæ- 
вæрдта чызг æмæ, чысыл дурын йæ къухы, афтæмæй сæ разы 
æрлæууыд. Фатимæ зыдта Ахлæмыры æрцыды хабар, фæлæ, йæ 
мады æрвадæлтæй кæй у, уый тыххæй æфсæрмхуыз не ’вдыста. 
Ахлæмыр Темсырыхъойæн йе ’рцыды хабар куы бамбарын код- 
та, уæд уый иудзæвгар фынгмæ æдзынæг кæсгæйæ баззад, уый 
фæстæ йæ зачъетæ адаудта: 
— Азтæ дыл бирæ нæма рацыд, фæлæ дæ дзыхыдзырд фæ- 
ринкау кæрды, дæ рынтæ ахæрон. Ды махæн æцæгæлон нæ дæ. 
Кæд нырма æрыгон дæ æмæ мын демæ ахæм хъуыддагыл дзурын 
зын у, уæддæр дын зæгъдзынæн мæ хъуыды æргом... Хъайтыхъ 
мæм дзæбæх лæппуйы хуызæн кæсы, фау æрхæссын нæу мæ бон 
уыцы сидзæрмæ, фæлæ ирон æгъдæутты сæрты ахизын дæр нæу 
мæ бон. Мæ иунæг чызджы æнæ ирæд нæ ратдзынæн. Афтæ ма 
бамбар, æмæ æз ирæдмондаджы ныхæстæ кæнын, зыд æмæ кæ- 
рæф зæрдæйы хицау дæн. Фæлæ адæм цæуыл фæхудой, уый 
дæуæн дæр æхсызгон нæ уыдзæн. 
Фатимæйы цæсгом судзгæ цъæх арт суагъта. Йæ дурын фын- 
гыл авæрдта æмæ уынгмæ рацыд. 
Арвыл æнæнымæц стъалытæ тæмæнтæ калдтой. Фатимæмæ 
сæ мидбыл худтысты. Фатимæ æнæнымæц стъалыты ’хсæн цæс- 
тæнгасæй ацагуырдта йæ амонды стъалы, фæлæ йæ не суыдта... 
306 

Ахлæмыр Темсырыхъойæн ирæды тыххæй дæс æмæ дыууис- 
с#дз фысæй ныфс бавæрдта æмæ рацыд хæдзарæй. 
Æртæ боны дæргьы йæ уарынæй не ’рынцад. Хæхтæ сæ урс 
дарæс æрбакодтой. Арф кæмттæ ма сау æндæрг дардтой. Уæтæр- 
тæй дардмæ хъуыст фысты бæгъ-бæгъ. Ахлæмыр æмæ Хъайты- 
хъаен æртæ ’хсæвы дæргъы сæ цæстыл хуыссæг нæ хæцыд. Миты 
фæлдзæгъдæнтæ халагъудмæ лæбурæгау кодтой æмæ дыууæ 
æрдхордыл митхъæпæн æвæрдта. 
Фыстæ æнæ хæринагæй уасыдысты, æмæ сæ тæригъæдæй 
зæрдæ скъуыдтæ кодта. Æртыккаг бон Ахлæмыр фестад йæ хуыс- 
сæнæй, йæ нымæты миттæ ацагъта æмæ загъта Хъайтыхъæн: 
— Æвæстиатæй атæрын хъæуы фос хъæумæ, ам сыдæй куы 
амæлой, уæддæр уыцы налат мах не ’рцагурдзæн. 
Куыд, цы, фæлæ дзугтыл рахъæр кодтой æмæ сæ Тулдзы- 
хъæуы Гуыбечыры уынгмæ æртардтой. Фатимæ куы базыдта, 
зæгъгæ, Ахлæмыритæ фос æртардтой уæтæрæй, уæд, иуæй, цины 
денджыз фестад йæ зæрдæ, иннæмæй та, уæззау хъуыдыты аленк 
кодта. Уымæн æмæ Хæзæрдæйы алыгъды хабар куы фехъусой, 
уæвгæ та йын æнæфехъусгæ нæй, уæд нæ бабыхсдзысты, сæ ма- 
сты фæдыл ацæудзысты, зæгъгæ. 
Ахæм мидхъуырдухæнтимæ сæ размæ рауад. Кæрæдзийæн 
зæрдиаг арфæ ракодтой. Ахлæмыр Фатимæйы мидбылхудты, йæ 
цæстæнгасы рахатыдта æнкъарддзинад. Уайтагъддæр æй афарста 
Хæзæрдæйæ, кæд не ’нкъард кæны, зæгъгæ. Хæзæрдæйы коймæ 
Фатимæйы цæсгом фæсырх, йæ цæстæнгас аздæхта зæхмæ æмæ 
æрхæндæг хъæлæсæй бамбарын кодта, зæгъгæ, Хæзæрдæ уæхимæ 
ацыд... 
— Ау, æмæ æнæ ме ’рцыд!.. 
— Уæ мад, цыма, æнæфæразгæ у, ахæм хабар æрцыд йæ хъус- 
тыл... 
— Нæ, Фати, дæ ныхæсты цыдæр дызæрдыгдзинад хатын! 
Иудзæвгар се ’ртæ дæр æнæдзургæйæ лæууыдысты. Фысты 
бæгъ-бæгь уазал дымгæ скъæфта. Куыйтæ æмбу кодтой. 
Ахлæмыр тынгдæр стыхст, йæ судзгæ сагъæсты зилдух кодта 
Хæзæрдæ: «Мæ иунæг хо, цымæ дын дæ хъысмæт цы стæрхон 
кодта? Цымæ дæ кæдæм фæхастой уæззау царды уылæнтæ?!» 
Гуыбечыр хæдзары уыди, раджы бафиппайдта, йе ’ххуырстытæ 
йын йæ дзугтæ кæй æртардтой уæтæрæй, фæлæ сæм ракæсыны 
фæнд нæ кодта. Раст зæгъгæйæ, æдас нæ уыд Ахлæмыр æмæ 
Хъайтыхъæй. Ахлæмыр фысты ’хсæнты фæндаг айгæрста, лæбу- 
рæджы цыдæй бацыд Гуыбечыры дуары цурмæ, йæ иу къух йæ 
сины сæр авæрдта, иннæмæй йæ хъамайы сæрыл æрхæцыд, аф- 
тæмæй бæхъæр кодта: 
— Уæ, Годзойты разагътайы Гуыбечыр, æддæмæ ракæс æмæ 
дæ дзугтæ банымай! 
Ахлæмыры дзырдтæ лæгбирæгъ Губечыры зæрдæйы, судзгæ 
нæмгуытау, аныхстысты. Рацыд уынгмæ, цыма йæ фыййæутты 
307 

уынгæ дæр нæ фæкодта, уыйау йæ дзугтыл йæ цæст ахаста. Фа- 
тимæ лæууы дæрддзæф, йе уæнгтæ зыр-зыр кæнынц, йæхимидæг 
йæхи æфхæры, зæгъгæ, цæмæн батагьд кодтон, цæмæн сын ра- 
дзырдтон, Хæзæрдæ кæй алыгьд, уый. 
— Мæнæ дæ фос банымай, æмæ мæм цыппар азмæ цы ’мбæлы, 
уый мын рахицæн кæн, — мæстыхуызæй загъта Ахлæмыр æмæ иу 
цалдæр къахдзæфы æввахсдæр балæууыд Гуыбечырмæ. Уый йæ 
цыма уынгæ дæр нæ кæны, уыйау йæ рæсыд былтæ æнæввæрсон 
здыхтытæ скодта. Уый фæстæ йæ сырх цæстытæ фæтар кодта, 
йе ’рфгуытæ цæстыхаутыл æрæппаргæйæ, фæхъæр кодта: 
— Чи уын загъта æмæ, æнæ мæн бафæрсгæ, дзугтæ æртæрат 
уæтæрæй?! Нырма сæ зымæгон бынæттæ рæвдз сты?! 
Гуыбечыры дзырдтæ Ахлæмыры зæрдæйы мастыл арт æфтыд- 
той йæ зæрдæ цыма йæ риуы фæркгай ныцци æмæ йæ маст фæй- 
нæрдæм акалд, уыйау йæ цæстытæй судзгæ цæхæртæ акалд. Æмæ 
цæф арсы богъ фæкодта: 
— Гъæйтт, æлгъаг лæг, уæдæ мæнæй ахæм дзырд кæд фехъуыс- 
тай æмæ мын мæ иунæг хойы хурхæй мардтаис, — фæлыгъдаид 
æмæхсæвæджы! — йæ сау хъама фæцъортт ласта æмæ басырдта 
кæрæф Гуыбечыры. Уый йæ дамбацамæ фæлæбурдта, а ныр ба- 
гæрах кæна Ахлæмыры, афтæ йæ уæлхъус февзæрд Хъайтыхъ 
хъамалвæстæй æмæ йыл фæхъæр кодта: 
— Æруадз дæ хотых, науæд дæ ныртæккæ лыстæг къуыхтæ 
скæндзыстæм! 
Фатимæ зæрдæхалæн цъæхахст фæкодта: «Мæ къонайыл!» — 
йæ зæнгтæ æрцавта митыл, ахауд. Ахлæмыр æмæ Хъайтыхъæн 
сæ хъаматæ уæлдæфы ауыгъдæй баззадысты. Гуыбечыр дыууæ 
карды бын, æргъæвст цъиуау, бандзыгау æмæ тæригъæддаджы 
цæстæй каст лæппутæм. 
Фатимæйы хъæрмæ сыхы адæм æрбамбырд сты, фæзынд мыг- 
гаджы хистæр зондджын Хъараман дæр. Куыд, цы, фæлæ хъуыд- 
даг æнæ тугкалдæй куы ахицæн, уæд Хъараман басидт Темсы- 
рыхъомæ, иуварс ацыдысты, атæрхон кодтой æмæ адæммæ ’рбаз- 
дæхтысты. Ахлæмыр бацыд зæрæдты размæ, йæ худ йæ сæрæй 
систа æмæ сæ хатыр ракуырдта, стæй сæм бахатыд, цæмæй йын 
баххуыс кæной æмæ æнæ тугныккалд Гуыбечыр рахицæн кæна 
дæс æмæ дыууиссæдз фысы. 
Зæрæдтæ сæ уынаффæ Гуыбечырæн куы загътой, зæгъгæ, 
Ахлæмырæн йæ цыппар азы мызд хъуамæ радтай, уæд сыл, йæ 
сины сæртыл æрхæцгæ, цæф арсы богъ фæкодта: 
— Мæ дзугæн уæ уынаффæгæнæг чи кæны?! Æз цалынмæ 
Цæлхауты Афæхъойæ райсон дзырд, уæдмæ иунæг уæрыкк дæр 
нæ! — фæзылд цæхгæр æмæ адæмæй иуварс фæцæйцыд. 
— Гъæйтт, лæгбирæгъ, уæдæ кæд афтæ, уæд бавзарæм! — 
фæхъæр кодта Ахлæмыр æмæ хъыримаг фæдардта Гуыбечырмæ. 
Фæцыд гæрах, æмæ топпы судзгæ иæмыг Гуыбечыры рахиз цон- 
джы бауад. Лæг æрхауд. Ахлæмыр бамбæрста, уæлæнгай цæф 
308 

,,æй фæци. Мæсты худт ныккодта: — Амонд дæ хъахъхъæны, 
руыбечыр, æндæра ныртæккæ дæ арвыхай аталынг уыдаид. 
Цæвиттон, Ахлæмыр Гуыбечырмæ топп куы фæцарæзта, уæд 
1,ш Темсырыхъо йæ цонг басхуыста, топпы нæмыг зæрдæйæ фæ- 
ццгъуыдта. Гуыбечыры цонджы туг ногуард мит асырх кодта. 
Кæд Ахлæмыр нæ уыд аххосджын, уæддæр мыггаджы хъæба- 
тыртæ сæ хотыхтæ фæцъортт кодтой, фæлæ зæронд Хъараман 
сæ разы цæхгæр ныллæууыд, йæ фысдзарм худ ногуард митмæ 
^рæппæрста, йæ цæнгтæ байтыгъта æмæ дзуры йæ кæстæртæм: 
— Уæ зæрдæйы æвиппайдæй цы масты къардиу сырæзт, мæ 
кæстæртæ, уый æрсабыр кæнгæ у. Æгас мыггагæй нæ уæзæгыл 
ну сидзæры кæрдихгай скæнæм, уый фидиссаг æмæ худинаг у. 
Ау, цы аххосджын у Цæлхауты сидзæр, йæ мызд кæй домы, 
уымæй?! Уæхи цæстытæй йæм дзæбæх куы кæсут, цыппар азы 
йын йæ фосы фæдыл бæгънæг æмæ бæгъæмвадæй куы хатт, æмæ 
йæ иунæг хо та... 
Зæронд Хъараманы дзырд фескъуыд, йæ рустыл æртылд дыууæ 
цæссыджы æмæ, æвзист фæрдгуытау, зачъетыл æрттывтой. 
— Ау, иу адæймагыл æгас мыггагæй уæ тыхтæ бавзарат, уымæй 
лæгдзинад равдисдзыстут? Курын уæ, уæ масты фæдыл ма ацæ- 
ут, дыууæ мыггаджы ’хсæн цы масты къардиу сырæзт, уый цæ- 
мæй мæрдтæй ма сæмлæгъз уа, уый бакæнын хъæуы! — зæронд 
Хъараман Гуыбечыры ’рдæм мæсты къахдзæф бакодта. Уымæн 
нæ цонг кæд уæлæнгай цæф уыди, уæддæр тугæфсæст буарæй 
туг суадонау лæдæрст. Гуыбечыр йæ галиу къухæй дамбаца слас- 
та æмæ йæ хъæлæсыдзаг хъæр кодта: 
— Ауадзут мæ, æмæ йæ лыстæг къуыхтæ скæнон! Мæ бæхы 
уæлдæйттæй кæй фæхастон, уый мæм йæ хотых куыд бауæндыд 
пыддарын! — фæзылд фæсивæды ’рдæм æмæ сыл сеудодой код- 
та: — Иу кæйдæр хусгуыбын уæ æгас мыггагæн худинаджы бан- 
доныл куы сбадын кодта, уæд ма, цымæ, цæмæ кæсут, цæуылнæ 
йæ куыйты холыйаг кæнут?! 
Хъараман уыди зын ран, фæлæ зондджын зæронд лæг нæ 
фæтыхст. Куыддæртæй æрсабыр кодта Гуыбечыры, хæдзармæ 
йæ бакодта, йæ цонджы цæф ын бабастой æмæ йæ æрхуыссын 
кодтой. Уый кæд хъæрзгæ-нæтгæ дзырдта, уæддæр мидæгæй та 
йæ зæрдæйы цины уылæнтæ ленк кодтой: «Цонджы цæф арф 
нæу, стæг æнæхъæн у. Дæс æмæ дыууисæдз фысы йæ цæстæй 
дæр нæ фендзæн уыцы тæригъæддаг куыдзы къæбыла». 
Темсырыхъо Ахлæмыры сæ хæдзармæ акодта æмæ йæ суанг 
æрталынгмæ нал рауагъта. Лæппуйæн йæ маст фыхти, йæхи 
æфхæрдта, зæгъгæ, цæмæн фæивгъуыдта мæ топпы судзгæ нæ- 
мыг æлгъаг Гуыбечыры сау зæрдæйæ. Рафæнд-иу кодта алæбу- 
ра, бацæуа йæм æмæ йæ ныххурх кæна, фæлæ Темсырыхъо лæп- 
пуйы зæрдæйы ахаст æмбæрста æмæ йæм йæ цæст дардта, сабыр 
æй кодта, дзырдта йын: 
— Ахлæмыр, дæ рынтæ ахæрон, æз дын æцæгæлон нæ дæн. 
309 

Тынг зын мын у дæ зындзинад, фæлæ дæ маст бауромын бафæ- 
раз. Амæй уæлдай ма хæцæнгарзæй куы сархайай, уæд зон, дыууае 
мыггаджы ’хсæн туджы арт кæй ссудздзæн æмæ дзы мыггаджы 
лæгдæртæ кæй басудздзысты. 
Æхсæв йæ сау нымæт Тулдзыхъæуыл æрæмбæрзта. Ахлæмыр 
æмæ Хъайтыхъ сæ кæрæдзийæн адджын хъæбыс ныккодтой æмæ 
Ахлæмыр афтæ: 
— Хъайтыхъ, ме ’рдхорд-æфсымæр, хъуыды ма кæныс, ард куы 
бахордтам, уæд, уадындзæй цæгьдгæйæ, цы дзырдтæ загьтай? 
— Уыцы дзырдтæн мæлæты бонмæ нæй байрохгæнæн, Ахлæ. 
— Уæдæ уал ды баззай ам. Мæ фыстæй дын хæлар кæнын 
ссæдз, иннæтæ.... уыцы куыдзы тугмæ фод. 
Аныхæстæ ма кодтой æмæ та сæ кæрæдзи ныхъхъæбыс код- 
той. Уый фæстæ Ахлæмыр комы æмуырдыг фæраст. 
Бон нæма ’рбарухс, афтæ Ахлæмыр бахæццæ сæ хъæумæ. 
Хæдзары смидæг, æмæ Хæзæрдæйы тæрхæгыл уæлгоммæ хуысгæ 
куы ауыдта, уæд фæсонтау, йæ судзгæ сагъæстæ йæ хæхтыл дард 
аскъæфтой, фæлæ уайтагъд фæстæмæ æрыздæхт. Ныккаст йæ 
хойы цæсгоммæ, уый тыхулæфт кодта, йæ цæсгом туджы зилы, 
риувæйнæг куы уæлæмæ ссæуы, куы та йæхи ’руадзы, йæ чъырц- 
цæ былтæ асдæры, хатт йæ цæстытæ фæирд кæны æмæ зондцу- 
хау йæ тарст цæстæнгас къуымты разилы, суынæргъы. 
Хуырхæгон бады чызджы дæлфæдтæм æмæ æрхæндæгæй кæсы 
йæ хъæбулы дзыхмæ. Сыхы устытæ дæр йæ алыварс бадынц, 
фæлæ сæ Ахлæмыр цыма уынгæ дæр нæ кæны, кæсы Хæзæр- 
дæйы тыхстдзинадмæ. 
Чызг та æвиппайды йæ цæстытæ фæирд кодта: 
— У-у, лæгхор бирæгъ. Фæдис!.. Фæдис!.. Нæ-нæ, уый... — 
йæ дзырд æрдæгыл фæлыг кæны, æмæ, арф ныуулæфгæ, йæ 
цæстытæ æрæхгæны. 
Ахлæмыр тынгдæр стыхст, йæ хурхуадындзтæ адымстысты. 
Æргуыбыр кодта æмæ дзуры Хæзæрдæмæ: 
— Цы кæныс, мæ иунæг хо, афтæ тыхст цæмæн дæ?! 
Хæзæрдæ æвиппайды йæ сæр разылдта лæппуйы ’рдæм, йæ 
дæндæгтæ фæхъыррыст кодтой, йæхинымæр багуым-гуым кодта, 
йæ дзых фæхæлиу, æмæ йæ тæвд комытæф Ахлæмыры цæсгом 
басудзæгау кодта. Ахлæмыры æфхæрд зæрдæ, цыма нал змæ- 
лыд, уыйау æдзынæг кæсгæйæ баззад Хæзæрдæйы фæлурс цæс- 
гоммæ. Уый ныртæккæ уыди зын раны æмæ йæ судзгæ сагъæс- 
тæн, йæ уæззау хъуыдытæн дзуапп раттын нæ фæрæзта. Хæрз- 
ныллæг хъæлæсы уагæй та сдзырдта йæ хомæ: 
— Исты-ма мæм сдзур, Хæзæрдæ, науæд... — цæйдæр тыххæй 
йæ дзырд фæурæдта. 
Чызг йæ сæрыл схæцыд æмæ фæхъæр кодта: 
— Айс дæхи мæ разæй, æдзæсгом, тугмондаг! У-у, дæ цæсгом 
бахæрай! Сылгоймаджы тæригъæд дæ фæдыл æфтыд фæуа... 
310 

срыдæн мын куы... — йæ сæр ныттылдта æмæ йæ æрæппарæгау 
кодта. 
Ахлæмыр афтæ фенхъæлдта, зæгьгæ, æххуырсты йæ кæй рад- 
той Гуыбечыртæм, уый тыххæй йын уайдзæфтæ кæны, фæлæ 
Хæзæрдæ та сæнттæ цæгъды, йæ цæсты разæй нæ цух кодта 
^слгьаг Гуыбечыр. Йæ хурх æрбахгæдта Ахлæмырæн, æмæ лæгъстæ- 
гæнæджы хуызы дзуры йæ хойæн: 
— Дæ разы сау цæсгомимæ ’рбалæууыдтæн, мæ иунæг хо, 
фæлæ мын ныххатыр кæн! Цы кæнон, дæхæдæг сразы дæ æмæ... 
Хæзæрдæйы тарст зæрдæмæ рухсы цъыртг цыма бахъуызæгау 
кодта, афтæ фæци. Йæ цæстытæ бакодта хæрзсындæг æмæ иу- 
дзæвгар фæкаст. Ныр Ахлæмыр йæ хойы цæстыты бафиппайдта 
æдыхдзинад. Хæзæрдæ фæлтæр кодта æмæ, æвæццæгæн, йæ тæвд 
фæсабыр. Йæ разы йе ’фсымæр лæууы, уый куы рахатыдта, уæд 
йæ цæнгтæ байтыгьта, атыхст йе ’фсымæрыл æмæ ныхъхъæр кодта: 
— Ахлæмыр, мæ фидар хох, мæ ныфсы мæсыг, уый ды куы 
дæ!.. — кæрæдзийыл скуыдтой хо æмæ æфсымæр æмæ та Хæ- 
зæрдæйы ризгæ хъæлæс райхъуыст: 
— Æз дæ уыцы налат фенхъæлдтон! — йæ риумæ йæ тынгдæр 
нылхъывта æмæ лæгъстæгæнæджы хъæлæсæй загъта: 
— Нал дæ ауадздзынæн ардыгæй, нал... нал... 
Хуырхæгон йæ хъæбултæм тæригъæддаджы цæстæнгасæй каст, 
йæ бандоныл-иу бадзой-дзой кодта, йæ кæуындзаг тыхурæд код- 
та, фæлæ судзгæ цæссыгтæ мæллæг уадултыл лæдæрстысты æмæ 
зæхмæ згъæлдысты. 
Хæзæрдæ ма йе ’фсымæрæн цыдæр зæгъынмæ хъавыд, фæлæ 
йæ бон сдзурын нал баци, йæ цæстытæ цармæ фæирд кодта, цæс- 
гом ногуард митау афæлурс, схыр-хыр кодта, æмæ йæ хъæлæсæй 
туг ракалд. 
Хуырхæгон йæ рустæм фæлæбурдта. Æрхæндæг хъæлæсæй 
сдзырдта. Сыхæгты устытæ йæ алыварс уырдыг слæууыдысты. 
Чи Хуырхæгоны сабыр кодта, чи та Хæзæрдæйыл архайдта. Цъус 
фæстæдæр Хуырхæгонты хæдзары адæмæй къухбакæнæн нал 
уыди. Ахлæмыр лæууыд йæ хойы уæлхъус æмæ йын тарæрфы- 
гæй каст йæ тугдзыд цæсгоммæ. Æппынæрæджиау сулæфыд Хæ- 
зæрдæ. Уый фенгæйæ, мады зæрдæ фæлæууыд æмæ йæ хъæбу- 
лы мæллæг русæн ныпъпъатæ кодта, æмæ йæ цæссыгтæ æрызгъæл- 
дысты чызджы мæллæг уадултыл. 
Бонтæ кæрæдзи фæдыл ивгъуыдтой. Къуыритæ ивтой къуы- 
риты. Хæзæрдæйы кæд адзал йæ уæлныхты систа, уæддæр æй 
йæ хъысмæт бахъахъхъæдта. Йæ уатæй нæма стад, фæлæ тæвд 
нал кодта. Афтæ тынг смæллæг, æмæ йæм адæймаджы зæрдæ 
бакæсын нал уарзта. Царм стджытыл бахус, цæстытæ арф ба- 
хаудтой, йæ раздæры хуызæй ма йæм баззад къæлæс æрфгуытæ. 
Хæзæрдæ куыд дзæбæх кодта, афтæ Хуырхæгон дæр йæхи- 
уыл фæхæцыд, фæныфсджындæр. Æрбайрох кодта йæ царды 
311 

дудгæ бонтæ, йæ бирæ зынтæ. Йæ дыууæ хъæбулы цинæй та 
арвы милтыл йæхи асæрфта. Афтæ йæм фæкаст, цыма царды 
уæззау æфсондз йæ бæрзæйæ ахауд. 
Иу райсом Хæзæрдæ рабадт йæ хуыссæны, йæ мæллæг къухтæм 
æркæстытæ кодта, арф ныуулæфыд æмæ сагъæсгæнгæ загьта: 
— Тæхуды, æмæ ма ме уæнгтæм сæ раздæры тых куы ’рыздæ- 
хид, уæд та истытæ хуыйын бæргæ райдаин. 
Зымæг йæ карзы бацыд, ныхас адæмæй фæцух, ныхасы 6а- 
дæн дуртыл уазал мит æлдариуæг кодта. Хæзæрдæ йæ хуыссæны 
нал хуыссыд. Йæ сæры тох кæнын байдыдтой дыууæ хъуыдыйы, 
иуæй иннæ æгъатырдæр, иуæй иннæ тыхджындæр хъуыды. Хатт- 
иу йæ мидбынат дурдзавдæй лæугæ баззад, йæ судзгæ сагъæстæ- 
иу сæрымагъзы схæлбурцъ кодтой, зæрдæ-иу сæрымагъзмæ судзгæ 
’хсидæвтæй хид авæрдта, йæ цæстытæ-иу аталынг сты. Иудзыр- 
дæй, цы бакæна, раргом кæна йæ ралыгъды хабар Ахлæмырæн 
æмæ нæ бабыхсдзæн, йæ тыхы фæрцы балæбурдзæн Годзойтæм, 
æмæ туджы арт ссудздзæн дыууæ мыггаджы ’хсæн. Нæ раргом 
кæна йæ лыгъды хабар, æмæ йын сау маст йæ зæрдæ æууылдта. 
Хатт-иу аскъуыддзаг кодта, мæхи амарон, зæгъгæ. «Уадз æмæ 
рæстдзинады уады æрттывдæй нырризæнт мæнгдзинады сау цæ- 
джындзтæ. Уадз æмæ сылгоймаджы барты тыххæй ссудзæд рæст- 
дзинады арт, æмæ дзы басудзæнт æдзæсгом адæмты удтæ». 
Иу райсом, йæ митæ куы акодта, хæдзар дзæбæх куы бафс- 
найдта, уæд æрбадт тæрхæгыл, райста æрдæгхуыд саджы ныв 
æмæ, цыма йæ къухтæм судзин никуы райста, уыйау йæ судзин 
дзæгъæлтæ кодта. Хæзæрдæйы низвæллад цæсгом тынгдæр афæ- 
лурс, йæ хуыинаг æрæвæрдта тæрхæгыл, арф ныуулæфыд æмæ 
сагъæсгæнгæ загъта йæхицæн: 
«Æз бахъахъхъæдтон мæ намыс, фæлæ ацы уагмæ цæмæн æрха- 
удтæн, цæмæн мын хæры мæ уæнгтæ æгъатыр низ? — аджих 
вæййы æмæ йæ сæр нынкъусы, æргом сдзуры: — Нæ, уый мæ 
зонд куы фæцыд, уый цы сфæнд кодтон. Æз нæ раргом кæндзы- 
нæн уыцы æбуалгъ хабар ме ’фсымæрæн, цы дæн æз? Мæнæ иу 
æнамонд сидзæр. Цас раст уыдзæн, мæн тыххæй бæстæ туджы 
арт куы феста æмæ дзы куы басудзой Ахлæмыр æмæ Хъайтыхъ... 
Кæнæ адæм та цы зæгъдзысты?» — афарста йæхи Хæзæрдæ æмæ 
дзуапп дæттынмæ фæрæвдз: 
«Адæмы ’хсæн фæзындзæн ахæм дзурджытæ, зæгъгæ, сын иу 
налат бæстæ туджы зæй фестын кодта. Рæстаг адæм та мæ тæригъæ- 
дæй сæ судзгæ цæссыг æркалдзысты, — æрхæндæг зæрдæйæ арф 
ныуулæфыд Хæзæрдæ... — Уадз æмæ зæрдæйы цагъары сау хызы, 
утæхсæнгæнгæ, æрвитон мæ бонтæ, здæхгæ мын у уыцы тæссаг 
фæндагæй. Æз иунæг Хуыцауы раз сыгъдæг намысимæ куы дæн». 
Иудзырдæй, зондджын Хæзæрдæ йæ зонды фæрцы йæ маст 
ныххурх кодта æмæ йæ ралыгъды хабар нæ раргом кодта йæ 
иунæг æфсымæр Ахлæмырæн. 
312 

Зымæгон фыдбонтæ сæ цыды хай кодтой. Иу хъызт райсом 
дхлæмыр раджы фестад, Уынгмæ рауад æмæ йæ дыууæ фысæн 
холлаг баппæрста. Фæстæмæ куы баздæхт æмæ йæ мады хуы- 
лыдз суджы къæцæлтæ арты æвæргæ куы федта, уæд фенкъард. 
Сугтæ сæ цæссыг калдтой æмæ сыфсыфгæнгæ æнæбары сыгъды- 
сгы. Ахлæмырмæ афтæ фæкаст, цыма йæ ныййарæг мад арты 
^æлхъус кæуы æмæ йæ цæссыгтæ фæныкмæ згъæлынц. 
Йæ зæрдæ бауынгæг, цæхгæр фæзылд æмæ тыргъы талынг 
кьуымты фæрæт æрцагуырдта. Систа фæрæт, йæ худыл арфдæр 
а’рхæцыд æмæ йæ мадмæ бадзырдта: 
— Гыцци. Ныртæккæ ахæм сугтæ ’рдавдзынæн æмæ... 
Лæппуйы дзырдæй мады зæрдæйы, цыма хъама фæсагъд, афтæ 
гдудыдта. Фестад артдзæстæй æмæ рауад тыргъмæ, йæ хъæбулы 
раз цæхгæр æрлæууыд. 
— Уый мын цы сфæнд кодтай, мæ хъæбул, акæс-ма, бæстæ 
куыд ниуы. Къæсæрæй дуармæ акæсæнтæ куынæ ис! 
— Гыцци, цæмæй мын тæрсыс, авдæны саби куы нæ дæн, мыййаг! 
- йæ мидбыл бахудт Ахлæмыр æмæ рахызт хæдзарæй. Уазал 
дымгæ йæ фæдджитæй мит ’рбасæрфта æмæ йæ Ахлæмыры цæс- 
гомыл мæсты калд бакодта. 
Цæуы Ахлæмыр бæрзкъохы ’рдæм. Хатт миты аныгъуылы раст 
дæлармы онг, фæлæ хъаруджын лæппу йæ риувæйнæгæй лыг кæны 
миты хъæпæн. 
Бахæццæ бæрзы къохмæ, йæ хид ныссæрфта, тынг сдойны, 
фæлæ йæ уазал суадон агурыны сæр нæ бахъуыд, уазал митæй 
цалдæр хатты йæ уырзтыл фелвæста æмæ-иу æй сур къæлуайау 
йæ дзыхы бакалдта. Йæ дойны куы басаст, уæд æрлæууыд бæр- 
зы фарсмæ æмæ фæрæты хъæр уазал дымгæ дард скъæфта. 
Æвиппайды йæ хъустыл ауад æвирхъау гуыр-гуыр. Фæкаст 
хохы ’рдæм, фæлæ ницыуал ауыдта. Нынниудта бæстæ, митæв- 
рæгътæ фескъуыдысты хæхты фæхсытæй, хæхты сæрмæ сыстад 
тар мигъ, æмæ бæстæ нытталынг. Ахлæмыр базыдта йе ’намонд- 
дзинад, загъта, зæй фескъуыд хохы ’рдыгæй. Уайтагъд æй зæйы 
уылæнтæ сæ тар хъæбысы ануæрстой, комы ’рдæм æй аскъæф- 
той. Фæлæ зæйы тæссаг дымгæ, фæдисы хъæргæнæгау, уынгты 
зæрдæхалæн ниуд ныккодта. Ахлæмыры æмгар Тотырадз уыцы 
рæстæджы фосы кæвдæс сыгъдæг кодта, æмæ зæйы æхситт фехъус- 
гæйæ, разгъордта æддæмæ, скаст хæхты ’рдæм. Хъæуы сæрмæ 
ма зæйы тымыгъ, тар мигъау, бадт. Тотырадз бахъынцъым кодта 
зæйы ’рцыдыл æмæ цæмæндæр сфæнд кодта Ахлæмыры бабæ- 
рæг кæнын. Хъæуы адæм дыууæрдæм уынгты уадысты, кæрæдзи 
фарстой, зæгъгæ, адæм иууылдæр бынаты сты. Уалынмæ уынг- 
ты, фæдисы уайæгау, æрбацæйлыгъд Хуырхæгон. Тотырадзиты 
Цурмæ куы ’рбахæццæ, уæд ныккуыдта æрхæндæг хъæлæсæй: 
— Æвæццæгæн, уæзæджы къæйыл баззадтæн, о, саубон мыл 
акæна. Абон райсом мæм фыны сау халон рудзынгæй æрбауасыд! — 
йæ хъуыр ахгæдта æмæ дзурын нал сфæрæзта. Йæ кæлмæрзæны 
313 

бынæй йæ урс дадалитæ, бæлоны саст базырау, æрхаудтой. УыЙ 
сæ йæ ризгæ къухтæй кæлмæрзæны бын амбæрзта. 
— Чысыл исты, уæд-иу дæхи хæрынмæ ма фæу, Хуырхæгон! — 
бауайдзæф ын кодта Тотырадз, æниу йæхæдæг дæр ацы уысм ч 
æдас нæ уыди. 
— Нæ, дæ фæхъхъау фæуон, нæ. Мæгуыры дур хæрдмæ суры, 
æнамонддзинад та йæм йе ’рмттæ тыгъдæй дары. 
Хъæубæстæ фæфæдис кодтой, æнахъом сабитæ æмæ ма æдых 
зæрæдтæ баззадысты хъæуы. Фæлæ урсзачъе Агуыбе нæ бабых- 
ста хъæуы. Уый дæр фæдисонты фæдыл сабыргай цыд. Фæдисы 
адæм зæйы риуыл раджы райдыдтой фæдисон архайдæй Ахлæмы- 
ры агурын. Сылгоймæгтæн сæ хъаруджынтæ нæлгоймæгтимæ ар- 
хайдтой фыййæгтæй. Цалдæр сылгоймаджы хæцыдысты Хуырхæ- 
гоныл, фæлæ-иу уый йæ къухтæ тыхтонæгау акодта æмæ-иу хъа- 
рæггæнгæ йæ рустæм фæлæбурдта. Йæ хъарæджы-иу дзырдта: 
— Бæстæ æмризæджы куы рызт, сау хæхтæ сæ бындзарæй 
куы ралæбырдысты, мæ хъæбул, уæд сæ кæнæ хъусгæ нæ код- 
тай, кæнæ сæ уынгæ нæ кодтай?! 
Фæдисмæ схæццæ сты Багайы тыхджын мыггаджы хъæбатыр 
фæсивæд æд фыййæгтæ æмæ æд сгарæн хъилтæ. Сгарæн хъилтæ- 
иу уыд алы хъæуы дæр. Сæ дæргъ дæс æрмæрины, сæ цъуппы- 
тыл æфсæйнæгтæ конд, афтæмæй. Уыцы хъилæй-иу агуырдтой 
зæйласты. 
Цæстæвæрæн фæци адæмæн Хæзæрдæ. Йæ кæуын тыхурæд 
кодта, афтæмæй Тотырадзитимæ фæйлыдта зæйы лæбырæнтæ. 
Йæ хид йæ фындзыхъæлæй мызти, цæсгом туджы зылд. Рынчы- 
ны фæстинонæй йын алчидæр тæригъæд кодта, тарстысты йын, 
куы та фæрынчын уа, зæгъгæ, фæлæ йæм, дæхиуыл фæхæц, 
зæгъгæ, афтæ сдзурын йæ ныфс ничи хаста. 
Сгарынц, агурынц зæрдæхсайгæ бынæтты, фæлæ ницы арынц. 
Тотырадз, агургæ, сгаргæ, бахæццæ иу лæнкаумæ. Сгарæн хъил 
ныссагъта цалдæр раны æмæ йæ цæсгом фæтар кодта. Хæзæрдæ 
цыма Тотырадзы хъуыды бамбæрста, уыйау, цæф арсау, райдыд- 
та фыййагæй мит фæйлауын. 
— Фæлæуу-ма, Хæзæрдæ, афтæмæй де знаджы уд куы схау- 
дзæн! — йæ къухæй йын скъæфæгау ракодта фыййаг. 
Къахынц цалдæрæй иу ран, иннæтæ ма зæйы риуыл алы рæт- 
ты къахтой. Дзæвгар куы ныкъкъахтой, уæд Тотырадзы фыййаг 
схæцыд цавæрдæр бызгъуырыл. Йæ цæстытæ галы къæлæты- 
йæстæ аисты, фыййаг иуварс фехста æмæ йæ къухтæ суанг рæм- 
бынкъæдзы онг миты аныхстысты. Уайтагъд сыл адæм амбырд 
сты. Иу ацæргæ сылгоймаджы дзыхæй райхъуыст хъарæгæмхæццæ 
дзырд: 
— Уæ, мсегуыр уа дæ ныййарæджы бон, 
Ныр-ма цы ’гъдауæй цæрдзæн! 
Иннæ устытæ æмдзыхæй ныккуыдтой. 
314 

Ахлæмыры зæйы бынæй скъахтой æмæ йæ зæйы риуыл æрæ- 
рæрдтой. Адæм сæ худтæ систой æмæ сæ сæртæ сæ риуыл æркъул 
к'0дтой, æрхæмæй иудзæвгар æнæдзургæйæ лæууыдысты. Дымгæ 
й*е ниуынæй фæсабыр, фæлæ миты ставд тъыфылтæ хæрзсын- 
д#г хаудтой зæхмæ. 
Зæронд Агуыбе æргуыбыр кодта æмæ йын йæ цонджы хъултæ 
\\х дзерзæг армытъæпæны балхъывта. Зондджын зæронд бан- 
къардта тугдадзинты гæзæмæ цавд. 
— Курын уæ, мæнæ хорз адæм, удæгас адæймагыл цæстысыг 
Ма згъалут! Ахлæмыры йæ амонд бахъахъхъæдта! Адæм базмæ- 
лыдысты, сæ тар цæсгæмттыл цины уылæнтæ ахъазыд. Агуыбе 
ярысгæрста лæппуйы уæнгтæ, йæ агъды фæлмæныл ын куы ба- 
хæцыд, уæд агъды стæг, цыма йæ армы мидæг базгъæлæнау, уыйау 
скъæс-къæс кодта. Ахлæмыр схъæрзыдта. 
Куыд, цы, фæлæ йæ æрхастой хъæумæ. Хæдзармæ йæ куы 
бахастой æмæ йæ тæрхæгыл куы æрæвæрдтой, уæд Агуыбе фæхъæр 
кодта кæстæрты ’рдæм: 
— Ауайут æмæ мæм иу къæртайы зæронд радавут! 
Ахлæмыр схъæрзы, риссы агъды стæг. Йæхи тыхурæд кæны. 
Йæ цæст ахæссы адæмыл æмæ йæ цæстæнгас æруромы йæ ный- 
нарæг мад æмæ йæ иунæг хойыл. 
Иу æвзонг лæппу ’рбаскъæфта къæртайы зæронд. Йæ иу фарс 
раст йæ быны онг скъуыд. Агуыбе дзы йæ фарсылдарæн кардæй 
фæрскгæндтæ ацæттæ кодта. Йæ куыстмæ куы æрæвнæлдта, уæд 
Ахлæмырæн лæгъстæгæнæджы хуызы загъта: 
— Фидар лæуу, дæ рынтæ ахæрон, — хъаруджын лæппу стæджы 
састæй нæ хъæрзы. 
Ахлæмыр зæронд лæджы дзырдтæм йæ мидбыл бахудт æмæ, 
йæ сæр къулы ’рдæм азилгæйæ, йæ дæндæгтæ фæхъыррыст кодта. 
— Мæнæ-иу ам афтæ ахæц, Тотырадз, æрмæст сындæг, кæс 
мæ къухы архайдмæ. Ды та, лæппу, рынчыны къухтыл хæц, — 
бахатыд, чъыбыла чи ’рбахаста, уымæ. 
— Нæ хъæуы... Æнæ ныххæцгæ дæр бабыхсдзынæн, — сдзырд- 
та Ахлæмыр. 
Тотырадз къахыл куы ахæцыд, уæд Ахлæмырмæ афтæ фæ- 
каст, цыма йæ зæнджы стæг дыккаг цъæл аци. Йæ цæстытæ цæ- 
хæр акалдтой. Исдуг йæхи урæдта, стæй, цæф арсау, фæбогъ 
кодта, йæ цæсгомыл хиды фæрдгуытæ йæ хъусы цурты тылдыс- 
ты. Зæронд Агуыбе агъды стæджы саст кæрæдзи комкоммæ куы 
скодта, уæд ыл фæрсчытæ бабаста æмæ йæ цæсгомы хид асæрф- 
та, уый фæстæ ныггуыбыр кодта Ахлæмырмæ, йæ хидæйдзаг 
Цæсгомæн ын апъа кодта æмæ йын рæвдаугæ хъæлæсæй загъта: 
— Зын дын у бæргæ, фæлæ быхс. Хъысмæты лæвар дын у 
ацы зындзинад! 
Бон фæци. Æхсæв йæ рады ралæууыд. Ахлæмырты хæдзары 
Ма бадт цалдæр сылгоймаджы æмæ фæсивæдæй чидæртæ. Зæ- 
ронд Агуыбе дæр уыди рынчыны уæлхъус. Ахлæмырæн куыдфæс- 
315 

тæмæ йæ цæсгом туджы зылд. Буар цъæхарт фестад. Бакæсгæйæ 
афтæ зынд, цыма дзы æппындæр ницы рыст. Йæ цæсгом уыди. 
æдыхст. Æвæццæгæн, тæвдниз йæ буары куы бацыд, уæд Ахлае- 
мыр йæ къахы рыст нал æнкъардта. Æнæуи дæр хъаруджын лæп- 
пу уыд æмæ быхста. 
Устыты ’хсæн рауад ахæм дзырдтæ: «Йæ хуыз йæ бынатмае 
’рцыди, нывонд скæнын хъæуы йæ фервæзынгæнæг зæдтæн». 
Зымæгон даргъ æхсæв бонырдæм фæкъул. Цырагъы рухс цы- 
рагъдарæныл æрнымæг. Æрбайхъуыст уасджыты уасын. 
Агуыбе йæ бадæныл базмæлыд, арф ныуулæфыд æмæ адзырд- 
та кæстæрты ’рдæм. 
— Ацæут æмæ аулæфут. Ныр тагъд бон кæндзæн æмæ та йæм 
райсом æрбауайдзыстут. 
Сылгоймæгтæ, цыма зæронд лæджы уынаффæмæ кастысты 
æнхъæлмæ, уыйау сыстадысты, хæрзæхсæв загътой рынчын æмæ 
бинонтæн æмæ рацыдысты. Хуырхæгоны цур ма баззад иу ацæргæ 
ус. Тотырадз дæр нæ рацыд Ахлæмыртæй. Суанг боны ралæудмæ 
фæбадт Ахлæмыры ныхмæ. Куы-иу йæхимидæг аджих, куы та-иу 
Ахлæмырæн ныфсытæ авæрдта, 
Ахлæмыры æнамонддзинады хабар æрвнæрæгау айхъуыст æгас 
комыл. Æнамонды уац бахæццæ Тулдзыхъæумæ дæр. Темсырыхъо 
хабар куы фехъуыста, уæд ыл цыма хох рафæлдæхт, йæ арв ыл 
æрхауд, афтæ фæци йе ’фхæрд зæрдæ. 
— Уæ, бындзарæй нырризат, нæ бæрзонд хæхтæ, цас туг, цас 
цæссыг лæдæрсы уæ сау фæрстыл, фæлæ гобийау æнæ сыбырттæй 
лæуут уæ бынæггы. Нæ уæм хъары æфхæрд адæмы тæригъæд! О 
æнамонды сидзæртæ, цæмæн стыхстыстут æгъатыр дуджы сау хызы! 
О, цы тыхст бонтæ æрвитут. Цард уæм цæмæн кæсы зулдзæстæй, 
цæмæн уын дары бастæй уæ цæстытæ сау кæрдæнæй?! 
Гуыбечырæн йæ цонджы цæф нал рыст, цæф байгас, фæлæ 
йæ уæддæр бастæй дардта. Ахлæмыры зæнджы састы хабар куы 
фехъуыста, уæд йæ сау зæрдæ фырцинæй йæ риуы уæрыккау 
скафыд, йæхинымæры загъта: «Ныр та ма мын цы хъомыл у, 
дзæбæх мын куы фæхырхта цыппар азы дæргъы æххуырстæй!» 
Иу изæр уынгмæ рацыд, йæ цонг йæ къубалмæ ауыгъдбаст, 
афтæмæй. Бæхдоныл разылд æмæ Хъайтыхъы уым куынæ бай- 
йæфта, уæд, йе ’рфгуытæ фæтаргæнгæ, йæхинымæр загъта: 
«Ацы хусгуыбын уыцы Ахлæмырæй тæссагдæр у. Исты æбуалгьы 
хабар ын саразын хъæуы, науæд мын мæ дзугтæ фæкъахыр кæн- 
дзæн. Тас у, уыцы сидзæрты фыстæ дæр куы ’рцагура. Æрдхæрдтæ 
сты. Сæ кæрæдзи сæрыл сæхи мæлæтмæ дæр ратдзысты». 
Уыцы ’хсæв Гуыбечырæн йæ хуыссæг фæлыгъд. Йæ сæрмæ 
æмбырд кодтой алыгъуызон æлгъаг хъуыдытæ. Фæстагмæ фыд- 
вæндыл ныллæууыд: 
«Ахлæмырæй ныр тас ницæмæй у. Ныр йæ сæр йæ кой куы 
фæци. Цалынмæ йæ хуыссæны сæйы, уæдмæ барвитон Афæ- 
316 

хъомæ, кæд мын сæ сидзæр чызджы хæлар кæнынц, уæд ме 
фхæрддзинад хатыр кæнын Цæлхаутæн, кæд нæ, уæд Годзойтæ 
ч<ер мыггаг сты, æхсары сæр куы бахъæуа, уæд фæстæмæ нæ 
фæлæудзысты!» 
Ахæм хъуыдытимæ æрбабон Гуыбечырыл. Фестад йæ хуыс- 
сæиæй, йæ дзаумæттæ акодта, йæ бухархуд æркодта йæ сæрыл, 
1\с ’взист хъама йæ астæуыл бабаста. Уынгмæ рахызт æмæ йе 
’ххуырстытæм фæдзырдта, цæмæй йын йæ бæх арæвдз кæной. 
/Еххуырстытæ фосмæ зылдысты. Хъайтыхъ Гуыбечыры уынæр 
фехъуыста, фæлæ йæ хъуыды дæр цыма нæ кæны, уыйау архайд- 
та. Уæд кæрæф Гуыбечыр смидæг бæхдоны, йæ сины сæртыл 
;срхæцыд æмæ фæхъæр кодта: 
— Цал хатты уæм хъуамæ æрбахъæр кæнон, цæмæй мын бæ- 
хыл саргъ авæрат?! 
— Æз иунæг хатт дæр ницы фехъуыстон, науæд чи тагъд кæны, 
уый йæхæдæг арæвдз кæнæд йæ бæх, мах та дæуæй æнæвдæлон- 
дæр стæм, — æдыхст хъæлæсæй дзуапп радта Хъайтыхъ æмæ 
бæхы дзыларимæ архайæг йæхи скодта. 
Саузæрдæ Гуыбечыр тынгдæр рамæсты, йæ хъамайы сæрыл 
æрхæцыд æмæ та дзуры: 
— Лæппу, ды æгæртæ ма кæн! Кæд дæ нæ фæнды фосмæ 
зилын, уæд тæккæ абон дæр!.. — йæ дзырд фæлыг кодта æмæ, йе 
’нæфсис былтæ фæцъупгæнгæ, йæ армытъæпæн скъæты дуары 
’рдæм мæсты тылд акодта. 
Лæппуйы маст рафыхт, рагæпп ласта бæхты кæвдæсы цурæй, 
йæ разы æрлæууыд, æмæ йын комкоммæ йæ цæстытæм бакæс- 
гæйæ, дзуры: 
— Рахицæн кæн, уал азы мæм æххуырсты мыздмæ цы фыстæ 
æмбæлы, уыдоны, стæй-ма рахицæн кæн Ахлæмыры фыстæ, Хæ- 
зæрдæйы мыздмæ цы ’мбæлы, уыдон, — æмæ нæ кæрæдзи хъыг- 
дарæг не стæм! 
— Ау, æмæ ды Цæлхауты мыггаджы минæвар дæ! Æви дæ 
уынаффæгæнæг скодтой сæ сидзæртæн?! 
Сæ хъæрмæ иннæ æххуырстытæ ’рбамбырд сты. Фæзынд 
Фатимæ дæр, йæ цæсгом, миты хъæпæнау, афæлурс, йæ уæнгтæ 
рызтысты. Исдуг æнæдзургæйæ лæууыд, стæй бауад Хъайтыхъы 
размæ æмæ йын лæгъстæгæнæджы хъæлæсæй загъта: 
— Æххуырст кæй дæ, уый дæ, æвæццæгæн, фырмæстæй æрбай- 
рох? 
Чызджы дзырдтæм Хъайтыхъы маст цыма атад, афтæ фæцис 
иæ зæрдæ. Йæ раздæры фæнд аивта. Чызгмæ æфсæрмхуызæй 6а- 
каст, йæ мидбылты йæм бахудт æмæ та Гуыбечырæн загъта: 
— Дæ зæрдыл дар мæ дзырдтæ, уыцы сидзæрты аргъ дын, ды 
куыд æнхъæл дæ, афтæ аслам не слæудзæн! — цæхгæр фæзылд 
æмæ уынгмæ рахызт. 
Гуыбечыр йе ’рфгуытæ йæ цæстытыл æрæппæрста, афтæмæй 
йæ бæхыл саргъ авæрдта. Уынгмæ йæ куы раласта, уæд тыххæй 
317 

слæст бæхы рагъмæ, йæхинымæры загъта: «Фæлæуу, кæйдаер 
тæригъæддаджы лæппын. Дæу ныххурх кæнынæн ссардзынæц 
рæстæг. Абон уал мæ дæумæ не ’вдæлы». 
Бæх гæппуадæй ауагъта æмæ хъæуы иннæ кæрон йæ бæхаей 
æрхызт. Йæ идоны рохтыл ын хæрзцыбыр ныххæцыд æмæ, цал- 
дæр къахдзæфы куы акодта, уæд æрлæууыд Мыртазты кæрты. 
Бадзырдта хæдзармæ, о Мыртаз, зæгъгæ, æмæ йæхи арф комыр- 
дæм кæсæг скодта. 
Бирæ æнхъæлмæ кæсын æй нæ бахъуыд. Хæдзарæй рахызт 
бæрзонд, фæлæ къæсхуыр лæг. Йæ цъæх цæстытæ хинæйдзаг 
каст кодтой, йæ цуркбоцъо фæхалас. Гуыбечыры уынджы лæугае 
куы ауыдта, уæд хинæйдзаг худт бакодта, йæ чысыл цæстытав 
фæирд кодта æмæ, йæ цыргъ рихитæ базмæлгæ, дзуры: 
— Уый Гуыбечыр куы дæ. Дæ райсом мын хорз уа æмæ дæ 
иунæг Хуыцау æнæниз уадзæд, æгайтма дæ цонг дæр бадзæбæх! 
Гуыбечыр йæ рады арфæ ракодта, æмæ дарддæр кæрæдзи ха- 
бæрттæй афарстой, æниу иу хъæуы цæрæг куы сты, фæлæ Мыр- 
таз хинæйдзаг лæг у, хин-кæлæн æвзаджы хицау. Йæ ныхас дард 
кодта, цæмæй Гуыбечыр æнæбафæрсгæ зæгъа йе ’рбацыды ха- 
бар. Гуыбечыр йæ дзых хæрзæввахс бакодта Мыртазы хъусмæ 
æмæ йын ныллæг хъæлæсæй афтæ зæгъы: 
— Минæвар дæ кæнын, Мыртаз, Цæлхаутæм. Комкоммæ 
Афæхъомæ, — йæ дзырд фæлыг кодта æмæ, йæхи фесхъæлгæнгæ, 
йæ рихитæ æртхъирæнгæнæгау аздыхта. 
Мыртаз йе ’рфгуытæ фелхынцъ кодта. 
— Уый та куыд, гормон, мах сæм цы ’гъдауæй хъуамæ бацæ- 
уæм минæвар, дæ цонджы Ахлæмыры тæвд нæмыг куы бафар- 
дæг, туг дæуæй куы акалд, уæд?.. 
— Нæ, нæ, Мыртаз, уый тыххæй нæ. Дзынгайы æлхыскъ гал 
мурмæ дæр нæ дары. Науæд уыцы сидзæрæн йæ уд мæ къухы 
куы ис, нæ фыстæй йын нунæг уæрыччы хъус дæр нал авæрдтон. 
— Уæдæ ма цæй тыххæй у дæ минæвары сæр? 
— Цæй тыххæй, куы зæгъай... — йæ армытъæпæн йæ ныхыл 
авæрдта æмæ зæхмæ ныккаст. Æвиппайды йæ цыма исчи фæрæ- 
хуыста, уыйау йæ мидбынаты фестъæлфыд, бавнæлдта Мыртазы 
цонгмæ æмæ йын дзуры: 
— Аив нæу, ам, митыл лæугæйæ, фарны хъуыддагыл дзурын. 
Цом, дæ хорзæхæй, нæхимæ бауайæм æмæ ауынаффæ кæнæм! 
— Нæ, нæ хъæуы, фæлтау уал дæ фæндаджы кой кæн, акæс- 
ма балцмæ дæхи куы рарæвдз кодтай. 
Гуыбечыр Мыртазы ныхæстыл бахудт, йæ бухархуд уæлдæр 
фесхуыста æмæ æппæлæгау загъта: 
— Ис бæх, ис фæллойæ иунæг къахдзæф дæр къахæй цæмæн 
хъуамæ ацæуон! Мæ балцы сæр дæумæ у... цом, дæ хорзæхæй! 
— Уырдæм ма цы цæуæм, Гуыбечыр. Фæлтау мын ам зæгъ дав 
зæрдæйы фæндон. 
Хинæйдзаг Мыртаз йæ къæхтæ размæ айста. Йæ былтыл уад 
318 

хорз минас, æмæ фæрсæй-фæрстæм цыдысты, ныхасгæнгæ. Гуы- 
бечыры дугъон сæ фæдыл зивæггæнгæ сабыр иста йæ къæхтæ. 
Дзаг фынджы уæлхъус куы ’рбадтысты æмæ цъæх арахъхъæй 
сæумæрайсом сæ ахсæнтæ куы сдудыдтой, сæ цæсгæмттæ, ту- 
джы лалымтау, куы ныссырх сты, уæд Гуыбечыр афтæ зæгъы: 
— Кæсыс дæхæдæг, мæ хæдзар æппæтæй æхæст у. Фæлæ мын 
Хуыцау мæ цардæмбалы мæ къухæй стыдта. Æмæ кæдмæ хъиу- 
хъиу кæнон иунæгæй, чи мын хъуамæ лæггад кæна мæ уазæгæн? 
— Бамбæрстон дæ, Гуыбечыр, фæлæ дын, мыййаг, бæсты бикъ 
æмæ комы дæгъæл куы нæ дæн. 
— Æз дæ цы хъуыддаджы тыххæй æрвитын, уымæн йæ дæгъæл 
дæ къухы ис, æмæ кæд разыйы дзырдимæ æрбаздæхай Афæхъойæ, 
уæд дæ фыдæбонæн аргъгæнæг — мæнæ æз. 
Иудзæвгар сæ дыууæ дæр æнæдзургæйæ алæууыдысты, стæй 
та Гуыбечыр райдыдта: 
— Мæнæ мæнмæ цы сидзæр чызг уыди æххуырсты, уый мын 
къайагæн куы ратгой, уæд сæ мæ тугкалдмæ æндæр ницы домæг дæн. 
— Хæзæрдæйы тыххæй у дæ дзырды сæр, Гуыбечыр? 
— О, о. Уый тыххæй. 
— Æгæр зын райхалæн æлхынцъ у. Нæ зонын, цы дын зæгъон. 
Куыддæр мæ ныфс нæ хæссын. Цæлхаутæ æгæр зындзырд мыг- 
гаг сты... — Ахъуыды та кодта æмæ сагъæсгæнæджы уагæй загъ- 
та: — Æндæр искæй уал куы барвитис, уæд, чи зоны, хуыздæр 
уаид. Рекомыстæн, ацы хъуыддагмæ зын бавналæн у. Ды æгæр 
уæлæнгай цæстæй кæсыс Цæлхауты гæрзифтонг мыггагмæ. Ау, 
фыры фæхсын, мыййаг, куынæ у Цæлхауты ’хсарджын мыггаг 
æмæ йæ дæ зæрдæйы дзæбæхæн не ’ркæрддзынæ! Дæ туг акалды 
тыххæй дын уыцы сидзæры раттыныл куынæ сразы уой! — ахъуы- 
ды та кодта æмæ, йæ сæрыл схæцгæ, баздæхт Гуыбечырмæ. — 
Дæ цонджы цæфмæ Цæлхаутæ дæуæн чызг нæ ратдзысты, фæл- 
тау сархай стыр ирæдæй! 
Ацы дзырдтæ Мыртаз кодта уымæн, цæмæй йын Гуыбечыр 
тынгдæр балæгъстæ кæна æмæ йын йæ бирæ дзугтæй ратона кæна. 
Мыртаз фæндонæй лæг уыди. Бафæндыди йæ хъуыддаг сара- 
зын, уæд ыл дæ зæрдæ дар. Цыфæнды зын хъуыддаг дæр-иу йе 
’взаджы фæрцы алыг кодта. Фæлæ-иу цыфæнды чысыл хъуыд- 
даджы дæр ныхас æнæ аргъæй нæ бахардз кодтаид. Ныр дæр та 
мæнæ йæ хъул сах абадт. Сæ мыггаджы бонджындæр æм лæгъс- 
тæмæ *рбацыд, æмæ та йæ фыстæм иу фондз уæддæр ’рбахау- 
дзæн. Йæ дæллаг был ахсынæгау кодта æмæ, цыма судзгæ сагъæ- 
сты аныгъуылд, уыйау йæ цæстæнгас къонагæрон лагъзы, къæй- 
дуры садзæгау ныккодта. Гуыбечыры цæсгом фæсагъæсгъуыз, 
арф ныуулæфыд æмæ бахатыд Мыртазмæ: . 
— Фæйнæ ма дзы æнæ аназгæ нæй, Мыртаз. Ды зæгъыс, 
зæгъгæ, æндæр искæй барвитæм, фæлæ ацы хъуыддаджы дæуæй 
хуыздæр мæ зæрдæ никæуыл дарын! 
Анызтытæ ма кодтой æмæ, Гуыбечыр фондз фысæй ныфс куы 
319 

бавæрдта Мыртазæн, уæд йæ хинæйдзаг цæстытæ цины денджыз 
фестадысты. Йæхимидæг афтæ: «Фæлæуу, æз дын уыцы бирге 
фæллой, дæ фосдзугтæ, уалдзыгон митау, атайын кæндзынæн». 
Æргомæй та загьта: 
— Цы кæнон, Гуыбечыр, тынг зын райхалæн æлхынцъ у, фæлае 
та сæууилдзынæн мæ амонд. 
Гуыбечыр бахъæлдзæг. Æнæуи дæр цъæх арахъхъ йæ кæнон 
кодта. 
— Мæ зæрдæ дыл куы нæ дарин, уæд дæм сæумæрайсом нае 
бацыдаин. Фæлæ дæ хъару æмæ дæхæдæг! Ахæм хъуыддæгты 
фыццаг хатт нæ цæуыс, амонын дын, мыййаг, куы нæ хъæуы! 
Æртыккаг бон хæрзизæрæй Мыртаз йæ бæхæй æрхызт Ко- 
мыхъæуы дæллаг фарс суадоны цур. Суадоны цыхцырмæ хæрзхæс- 
тæг лæууыдысты æртæ чызджы. Ныллæг хъæлæсæй ныхас кодтой. 
Хатт-иу сæ худын суадоны хæл-хæлимæ баиу æмæ-иу изæры уд- 
дзæфы азæлыд. Мыртаз сæм хæстæг бацыд. Чызджытæ сæ ныхас 
фæуагътой æмæ сæхи аиуварс кодтой. Уазæгæн фæндаг лæвæрд- 
той. Мыртаз сын зæрдиаг арфæ ракодта æмæ сыл йæ цæст ахаста. 
Хæзæрдæ Мыртазы куы базыдта, уæд йæхи фæтар кодта, йæ дон- 
хæссæнмæ февнæлдта æмæ фæцæуæг. Куы фæаууон, уæд Мыртаз, 
цыма ницы бафиппайдта, уыйау афарста иннæ чызджыты: 
— Уый Ахлæмыры хо у? 
Чызджытæ уазæгæн «о», зæгъгæ, загътой æмæ та цавддурау 
лæууыдысты уазал митыл. 
— Уæ хорзæхæй, чызджытæ, Афæхъо бынаты ис æви нæ? 
— Мæнæ уый Афæхъойы чызг у. Ацамыдта нарæгастæу, даргъ- 
дзыкку чызг йæ фарсмæлæууæг ныллæггомау, гарзыстæвдæн 
чызгмæ. Уый йæ цæсгом йæ риуыл æруагъта. Æвæццæгæн, йе 
/видыц хæбуздзыхъ цæсгомæн фенынæй тарст. 
— Уæдæ æз сымах уазæг дæн! Мыртаз йæ бæхы саргъы æхтæнг- 
тимæ архайæг йæхи скодта. 
— Ауай, Дзыгыссæ, æмæ... — ’мбаргæ хъæлæсыуагæй йын загъта 
иннæ æмæ уазæгмæ аивæй бакаст. Йæхинымæры бадис кодта, 
зæгъгæ, Хæзæрдæ, ацы лæджы фенгæйæ, лидзынмæ цæмæн фæци. 
Дзыгыссæ сонтау фæлæбурдта йæ къæртамæ æмæ, æрдæгнозт- 
джын лæгау, йæ къæхтæ æнæсæрфатæй исгæ, ахæрд кодта. Иннæ 
чызг арæхстджынæй систа йæ къæрта, æфсæрмгъуызæй хатыр 
ракуырдта уазæгæй æмæ уый дæр фæцæуæг. 
Мыртаз барæй фæстиат кодта, цæмæй чызджытæ бамбарын 
кæной фысымæн уазæджы тыххæй. 
Дзыгыссæ йæ фыдæн куы загъта, зæгъгæ, нæм иу лæг уазæ- 
гуаты æрцыд, уæд ыл Афæхъо фæхъæр кодта: 
— Ацу, сæнтдзæф, чидæр та дæ хынджылæг кодта хъæуы лæп- 
путæй! 
Дзыгыссæ зондцух кæй уыдис, уый тыххæй-иу хъæуы фæси- 
вæдæй исчи барæй æндæр дзаумæттæ скодта æмæ-иу фæхудыны 
320 

тЫххæй Дзыгыссæйы мæстæй мардта. Ныр кæд ахæмæй ницы 
х’ЫДИ, уæддæр Афæхъо нæ баууæндыд йæ чызджы ныхæстыл 
:смæ йыл исдуг хъæртæ кодта, стæй йæ уæд афарста, цахæм у, чи 
у, зæгъгæ. 
Уый, йæ сæр фæкъулгæнгæ, афтæ: 
— Уæртæ Хæзæрдæ æмæ Хани дæр федтой уыцы лæджы. 
Афæхъойы бауырныдта йæ чызджы дзырд. Зыдта, Хæзæрдæ 
хынджылæг кæнынты ’рдæм никуы уыди. Йæ бадæнæй сыстад 
æмæ къуымты йæ цæст ахаста, цæмæй сæ уазæг æнæфснайдæй 
ма ’рбаййафа. 
Уынгмæ куы рацыд, уæд Мыртазимæ хæрхæмбæлд фесты. 
Мыртаз, Афæхъойы фенгæйæ, хъæлдзæг худт бакодта, йæ къух 
ь!Н райста, зæрдиаг арфæ йын ракодта. Афæхъо дæр йæхи тых- 
хьæлдзæг скодта, фæлæ зæрдæйы сагъæстæн æвдисæн — йæ цæ- 
стытæ. Мыртаз, фæлтæрд æмæ хинæйдзаг лæг, Афæхъойы цæс- 
тытæ æмæ хъæлæсыуаджы бафиппайдта дызæрдыгдзинад. 
Æгъдаумæ гæсгæ йæ хæдзармæ бакодта æмæ йæ йæ фарсмæ 
æрбадын кодта. Цалынмæ кæрæдзи фарстой, уæдмæ Афæхъойы 
ус æхсæвæр ацæттæ кодта, сæ разы сын уæливыхтæ æмæ арахъ- 
хъы дурын авæрдта. Нозтуарзаг Мыртазы ма æндæр цы хъуыди! 
Фынг йæ куыст кодта. Иуцалдæр гаджидауы фæстæ Мыртаз 
афтæ: 
— Стыр бузныг, Афæхъо, хорз мæ суазæг кодтай, фæлæ уæм 
æз æрбацыдтæн иу хъуыддаджы фæдыл... — иуцъусдуг йæ дзырд 
фæлыг кодта æмæ та дзуры: — Æз дæн минæвар Годзойты мыгга- 
гæй, цæмæй та дыууæ мыггаджы ’хсæн хæлардзинад сфидар уа 
æмæ се ’хсæн туг ма ахæсса, уый тыххæй. 
Афæхъо афтæ бамбæрста, зæгъгæ, Ахлæмыр Гуыбечыры цонг 
кæй багæрах кодта, уый тыххæй дзы фиддон агурынц Годзойтæ 
æмæ Мыртазы уымæн æрбарвыстой минæвар, фæлæ иуцъус йæ 
зæрдæ къæпп кодта... Кæд æцæг афтæ у, зæгъгæ, уæд æндæр 
мыггагæй хъуамæ æрбарвыстаиккой минæвары лæг. 
— Æмæ уыцы хъуыддаг мæнæй агургæ цæмæн у? 
— Фæлæуу, дæ хорзæхæй, Афæхъо. Æз дæуæй стыр бузныг 
дæн, ахæм уæздан фысым кæй дæ, аргъ мын кæй кæныс. Фæлæ 
хъуыддаг комкоммæ дæуæй кæнгæ кæй у, гъе уый тыххæй æрба- 
цыдтæн. 
Исдуг кæрæдзи не ’мбæрстой, фæлæ Мыртаз фергомдæр код- 
та йæ хъуыддаг. 
— Мах Цæлхаутæй тугагурæг не стæм, нæ, Афæхъо, фæлæ нæ 
фæиды лымæн бакæнын. Куыд дæм кæсы, Афæхъо, де ’фсымæ- 
ры сидзæр чызг Хæзæрдæйы нын куы бахæлар кæнис... 
— Уæд кæмæн? — сонтау афарста уый. 
— Гуыбечырæн! Нæ мыггаджы дзырддзæугæдæр æмæ разагъ- 
тадæр лæгæн! Иу-дыууæ азы цыдæр хистæр уыдзæн чызгæй, 
фæлæ ам дзырд кæстæр æмæ хистæрыл ма хъуамæ цæуа. Ам 
дзырд хъуамæ цæуа цард æмæ фæллойыл. Цард, мæ хур, цард! 
21 Бпазырты Днмитр 
321 

Æппæт дæр царды тыххæй у! Адæймаг царды тыххæй райгуырд* 
Æмæ цард та бонджынты къухы ис. Бонджын æмæ исджын лæг у 
Гуыбечыр. Æниу æй дæхæдæг дæр зоныс. Бирæ дзугтæ, йæ дар* 
гьауæдз хуымтæ, йæ дардылзылд уыгæрдæнтæ. 
Иудзырдæй, Мыртаз нал ауæрста йæ нæмгуытæ бахардз кав* 
ныныл. Фæлæ Афæхъо афтæ æнцондзырд, тæнзæрдæ адæймаг нæу. 
Исдуг æдзынæг хъуыста Мыртазмæ, стæй, æрхæндæгау, загъта: * 
— Куы дын загътон, Мыртаз, мæнæй кæнгæ нæу уыцы хъуыд* 
даг! — йæхинымæры та загъта: «Кæд ды рувас дæ, уæд æз та - 
йæ къæдзил. Хæрискардæй мæ акæрдынмæ хъавыс, фæлæ даа 
фæринк мæ къуызыртыл куы фæцъула уа, уымæй дын тас у!» 
Афæхъойы хистæр фырт тæбæгъы ’рбахаста фæздæгкалгае 
уæрыччы фыд. Мыртазæн йæ цæстытæ адынджыртæ сты, йæ 
къухтæ фæйнæрдæм байтыгъта æмæ афтæ зæгъы: 
— Уый та ма цæмæн аргæвстат, исты уæм уæларвæй æрхаугæ 
куынæ дæн. 
Куыд, цы, фæлæ фынг фæхъæлдзæгдæр. Афæхъо Мыртазы 
раз æркарста уæрыччы нард хæйттæ æмæ йæм бахатыд: 
— Дæ хорзæхæй, истæмæй уал дæхи хорз фен, кæдæй-уæдæй 
дæ нырма гъеныр федтон мæ хæдзары æмæ дæм цас диссаг фæ- 
каст, дæ номыл иу уæрыччы къубал ахауын кæнон. 
Райдыдтой та хъуыддагыл дзурын. Мыртазæн куыдфæстагмæ 
йæ хъæлæс фæбæрзонддæр, йæ тæнæг фындзы фæрстæ басой 
сты æмæ-иу назы цырагъы рухсмæ ферттывтой. 
Бирæ радзур-бадзуры фæстæ Афæхъойы цыма нал дзурын фæн- 
дыд, уыйау афтæ зæгъы: 
— Ирон æгъдæуттæ конд сты, дæ рын бахæрон, Мыртаз. Хъуыд- 
даг цæуыл алыг уыдзæни, уый зæгъæг нæма дæн, фæлæ, цæмæй 
лымæны охыл искæцы мыггаджимæ уынаффæ кæнай, уый тых- 
хæй ис æгъдау æмæ уый сæрты ахизын нæу мæ бон. Цæмæй 
Годзойты фидауджытæн фæндаг раттон нæ уæзæгмæ ’рбацæуы- 
нæн лымæны охыл, уый тыххæй нæ мыггаджы фæтк у афтæ: дæс 
фысы, науæд, дыууæ азы кæуыл цæуы, ахæм стур. Уый куы 
ахицæн уа, уæд уын бар уыдзæн æрбацæуынæн. 
Афæхъо домдта, цæмæй уал ын ирæдыл дзурыны агъоммæ 
Годзойтæ ’рбарвитой дæс фысы, науæд та дыууæаздзыд стур. 
Мыртазы уæнгтæ фырцинæй арвы милтыл сæхи асæрфтой. 
Уый ныртæккæ ис уый мæт, цæмæй Афæхъойæ разы дзырд райса 
Годзойтимæ бафидауыны тыххæй. 
— Гуыбечыры бæрзæй фидар у, цыфæнды уæзæй дæр нæ 
фæтасдзæн, тæккæ ацы æввахс бонты дын дæ уынджы æрбалæу- 
уын кæндзыстæм фынддæс фысы!.. — цæхгæр фæкаст Афæхъомæ 
æмæ йæ рихи аздыхта. 
Афæхъо хинæйдзаг худг бакодга æмæ сыкъамæ арахъхъ рауагьта. 
— Гъе æмæ дæ цæрæнбонтæ бирæ, Мыртаз. Хъуыддаг рæсугъ- 
дæй куы райдайы, уæд йæ кæрон амондджынæй ахицæн вæййы. 
Мыртаз тынг райгондæй рацыд Афæхъойæ. Зымæгон цыбыр 
322 

^онтæ фæтынг сты. Адæм ныхасмæ цæуын райдыдтой, фæлæ 
руыбечыр Цæлхауты Афæхъомæ минæвар кæй барвыста æмæ ныр 
фидауджытимæ бацæуинаг кæй у, уый Мыртаз æмæ Гуыбечыры 
Ггеддземæ ничима зыдта. Æгæрыстæмæй йæ зæронд Хъараманæн 
дæр нæ раргом кодтой. 
Иу изæр Гуыбечырты кæрты æмбондгæрон рæнхъæй бастæй 
лæууыди фондз бæхы. Сæ сæртæ уырдыг æруагътой æмæ сæ 
фæстаг къæхтыл мæнг лæуд кодтой; Гæзæмæ сæлфынæг хаста, 
æмæ бæхты сæргътæ урсæй разындысты. Фæлæ бæхты сæргъты 
æвзист гоппытæ сатæг æхсæрау зындысты, изæры рухсмæ гæзæ- 
мæты æрттывтой. Хæдзарæй-иу райхъуыст расыг адæмы хæццæ 
ныхас æмæ та-иу фæнымæг. 
Бæхты фæсарцты баст уыди уæйлаг нымæттæ, мит сыл æрбадт 
æмæ, дардæй кæсгæйæ, афтæ зынди, цыма нард, хæрзхаст бæх- 
ты синтыл митæй обаутæ сырæзт. 
Мыртаз бадт йæ цъæх сирагыл æмæ хъæууынгты сиргæ цы- 
дæй йæ бæх ауагъта Гуыбечырты ’рдæм. Темсырыхъоты уынгмæ 
куы ’рбахæццæ, уæд ыл Темсырыхъо хæрхæмбæлд фæци. Зæ- 
ронд лæг йæ фысдзармæй худ йæ сæрæй систа æмæ йын, дæ 
фæндаг раст, зæгъгæ, раарфæ кодта. Уый йæ цæсгом фæтар код- 
та, йæ цæстытæ стъæбæртт-тъæбæртт ласта æмæ уазалзæрдæйæ 
арфæ ракодта Темсырыхъойæн. Йæ бæхы тынгдæр басхуыста 
æмæ атындзыдта. Темсырыхъо сугтæ саста, йæ фæрæт къуыды- 
рыл æрæппарæгау кодта æмæ æдзынæг каст барæджы фæдыл. 
Мыртаз Гуыбечырты уынджы йæ бæхæй куы ’ргæпп ласта, 
йæ цуркбоцъо куы адаудта, уæд фæраст хæдзары дуары ’рдæм. 
Темсырыхъо йæхимидæг басагъæс кодта, зæгъгæ та, ацы на- 
лат цыдæр сусæг хабар бакæнынмæ хъавы. Фæлæ цы хабарæн 
æмбырд кæнынц Гуыбечыры хæдзармæ Мыртазитæ, уый раха- 
тын йæ бон нæ баци æмæ та йæ фæрæт систа. 
Мыртаз хæдзары дуаргæронмæ куы бахæццæ, уæд йæ худыл 
уæлдæр схæцыд, йе ’взист хъама бараст кодта, дуар ехсы бырын- 
къæй бахоста, æмæ дзуапмæ дæр нæ банхъæлмæ каст, афтæмæй 
бамидæг. Бечыр, Тугъан æмæ ма æртæ лæппулæджы бадтысты 
дзаг фынджы уæлхъус. Сæ уæллаг фарс бадт Гуыбечыр. Се ’ппæт 
дæр уыдысты нозтджын. 
Мыртаз фынджы уæлхъус æрлæууыд, йæ уæнгтæ уæрæх бай- 
тыгъта æмæ сын раарфæ кодта: 
— О, фарны уынаффæтæ æмæ хайыр хъуыддæгтæ кæнат. 
Уæйгуытæ стут, уæйгуытæ, уыййеддæмæ цæй лæгтæ... — Мыр- 
тазы дзырдтæм се ’ппæт дæр хъæлдзæг худт бакодтой, сæ ба- 
дæнтæй сыстадысты. Гуыбечыр йæ размæ рауад æмæ йын йæ 
къухты йедзаг сыкъа фæсагъта. 
— Дæ хорзæхæй, Мыртаз, де ’рбауайæггаг уал! — æмдзыхæй 
сдзурынц иннæтæ. 
Раст уыцы рæстæджы æфтауцдонæй æрцæйцыди Хъайтыхъ. 
323 

Йе ’ккой хаста хосæй йедзаг тæскъ. Бæхтыл йæ цæст ахаста æмге 
йæхинымæры загъта: «Дæ хорзæхæй, адон Бечыр æмæ Мыртазы 
бæхтæ куы сты, уæртæ кæронæй цы араббаг ис баст, уый та 
Тугъаны куы у. Фæлæ иннæ дыууæйы куынæ зонын. Æвæццге- 
гæн, уазджытæ ис ацы налатмæ!» Бæхтыл ма йæ цæст ахаста 
æмæ фæцæуæг скъæты ’рдæм. Йæ мидзæрдæйы сдзырдта: «Ам 
цыдæр дæлгоммæ хабар ис, уыцы бæхтæ дзæгъæлы баст не сты!» 
Фыстæн сæ разы хос апырх кодта. Йæ изæры куыстытæ куы 
фæцис æмæ скъæтæй куы рацæйцыд, уæд йæ разы февзæрд Фа- 
тимæ. Йæ цæсгом уыди фæлурс, йæ сау цæстытæ — тарст æмæ 
сагъæсгъуыз, йæ фидыцджын былтæ фырадæргæй æхсынæгау код- 
та. Хъайтыхъ Фатимæйы ахæм хуызы куы федта, уæд йæ зæрдæ 
фæкуыддæр æмæ чызджы тарстхуызæй афарста: 
— Фатимæ, мæ дунейы рухс, цы дыл æрцыд?! 
— Хъайтыхъ, Ахлæмыр тынг тыхст у!.. 
— Ау, æмæ Ахлæмыр йæ хæдзарыл сæрæгасæй куы сæмбæлд! 
— Сæхимæ бæргæ бахæццæ сæрæгасæй, фæлæ йыл уый фæстæ 
зæй æрцыд, баба мын æй дзырдта. Йæ зæнджы стæг, дам, асаст. 
Чызджы тæссаг ныхæстæй Хъайтыхъы зæрдæ фенкъард, ис- 
дуг æдзынæг лæууыд, стæй уæд уыцы иу зылд фæкодта æмæ 
Темсырыхъотæм азгъордта. 
Темсырыхъо бæстонæй рахабар кодта, Ахлæмырыл зæй кæй 
æрцыд, уый. 
— Æмæ ма уыцы уынгæджы бонтыл дæр хъæциккой Цæлхау- 
ты сидзæртæ, фæлæ та уæртæ уыцы налат Гуыбечыр ацы изæр 
йæ фидауджытимæ Цæлхаутæм бацæуинаг куы у! 
— Уæд цымæ кæй курынвæнд кæны? — сонтау афарста Хъайтыхъ. 
Темсырыхъо, дымгæбоны бæласау, нынкъуыст æмæ мæсты 
хъæлæсæй афтæ: 
— Хæзæрдæйы, мæ хур, Хæзæрдæйы! 
— Ау, уый та куыд? Нæ, уый нæ уыдзæн. Æз уыцы сидзæр 
чызджы налаты дзæмбытæм нæ ратдзынæн! Уый мæ хо у! — 
мæстæй цæхæртæкалгæ, судзгæ цæстытæй акаст Хъайтыхъ Гуы- 
бечырты хæдзары ’рдæм æмæ йæ хъамайы сæрыл æрхæцыд. 
Темсырыхъойы цæстæнгасыл фæзынд тасы нысан. Сæ уæл- 
хъус æрбалæууыд Фатимæ, иудзæвгар се ’ртæ дæр æнæдзургæйæ 
алæууыдысты, Темсырыхъо сагъæссаджы хъуыдыты аныгъуылд, 
æдзынæг каст зæхмæ. Уый фæстæ, йæ сæрыл схæцгæ, загъта: 
— Уæ арвы хай уыл ныттар, нытталынг, Цæлхауты сидзæртæ, 
цард уæ нæ рæвдауы, хъысмæт уын нæ тæригъæд кæны! 
— Мæнæн æнæцæугæ нæй Комыхъæумæ, ме ’рдхорд-æфсы- 
мæрыл зын бон кæй ис, уый мын нырмæ цæуылнæ ской кодтай? 
— Æз дæ фыды карæнæй дæр хистæр дæн. Дæ фыд Чырыс- 
тийы рухсы фæбадæд. Ирон адæммæ фыдæлтæй баззад цыфæн- 
ды зын сахаты дæр хистæрмæ байхъусын, — зæхмæ кæсгæйæ, 
дзырдта Темсырыхъо. Йæ уæззау хъуыдытæ йæ дард кæдæмдæр 
ахастой. Цы бакæна: ауадза Хъайтыхъы, æмæ, мыййаг, исты æб- 
324 

хаягь ми куы бакæна Гуыбечыры фидауджытæн. Ма йæ ауадза, 
*.см#» иуæй, Ахлæмыры уæззау уавæр, иннæмæй, чызджы карз 
^рхон. Уæдæ цы бакæна зæронд Темсырыхъо? 
— Нæ дæ уромын ме ’ссаргæ... — йæ дзырд фæлыг кодта, 
^вæццæгæн, зæгъынмæ хъавыди, хъæбул, зæгъгæ. 
Æмæ цы, Темсырыхъо йæхи хъæбулау уарзта Хъайтыхъы. Кæд 
пырма Фатимæ æмæ Хъайтыхъ сæ цард нæ баиу кодтой, уæддæр 
стыр амондмæ æнхъæлмæ кастысты. Хъайтыхъ куыддæр йæ 
фыстæ райса Гуыбечырæй, афтæ ирæд ратдзæн Темсырыхъойæн 
•гмæ æвæстиатæй сæ амонд сиу кæндзысты. Фæлæ кæм вæййы 
цард фæндæй æмæ амондæй. Хатт уалдзыгон ирд бон адæймаджы 
гæрмæ атыгуыр вæййынц сау мигътæ æмæ схъызы зымæгон хъызт 
бонау. Гъе, Хъайтыхъ æмæ Фатимæмæ дæр цы амонд кæсы, сæ 
хъысмæт сын цы стæрхон кодта, уый нæ зыдтой, афтæмæй сæ 
хъуыдытæ, сæ уæззау сагъæстæ уыдысты ирæды тыххæй. Гуы- 
бечыр та фидарæй загъта, зæгъгæ, цалынмæ зымæг аивгъуыйа, 
уæдмæ иунæг фысы хъус дæр нæ... 
Æниу Хъайтыхъ йæ тыхы фæрцы дæр ратæрид йæ фыстæ, 
фæлæ йæ Темсыр тыхиргъæвæгау кодта. Гъе æмæ ирон æфсарм 
йæ разы, æнæахизгæ хъен дурау, ныццæхгæрмæ. Фæлæ хъару- 
джын лæппу уæддæр йæхинымæр ахицæн кодта, цæмæй уыцы 
хъен дуры сæрты, хæххон сычъийау, агæпп кæна. 
— Де ’рдхорд-æфсымæры абæрæг кæн, фæлæ уыцы адæм куы 
бацæуой фидауæг, уæд дæ фæдзæхсын: хотыхтæй сархайыны 
фæнд куыд нæ скæнай. Фæлтау хъуыддаг фæстæдæрмæ аргъæ- 
выныл бацархайын хъæудзæн, цалынмæ Ахлæмыр йæ къахыл 
слæууа. Ахлæмырæн та кой дæр ма скæн, науæд йе знаджы уд 
фырмæстæй йæ хуыссæнуаты схаудзæн. Ацы æвахс бонты уал 
æндæр хуыздæр уынаффæ мæ сæрызонд нæ ахсы. 
Хъайтыхъ цæхгæр фæзылд æмæ рацыд Темсырыхъоты хæдза- 
рæй. Фатимæ йæ фæстæ рауайынмæ фæнд кодта, фæлæ йын йæ 
фыды æфсарм йæ къæхтæ сау зæхмæ бæттæгау акодта. 
Хъайтыхъ хæдзарæй куы рахызт, уæд фæсвæндæгты комы 
’рдæм фæлидзæг. Цæуы удисæг æмæ фæдисоны цыдæй Хъай- 
тыхъ Комыхъæуы ’рдæм, йе ’рдхорды маст, Хæзæрдæйы хъыс- 
мæт ын йæ хъаруйыл базыртæ басагътой æмæ йæ размæ скъæф- 
той зымæгон фыдвæндагыл. Схæццæ Комыхъæуы бын фæхæрд- 
гæнæнмæ. Æрлæууыд, йæ куырæты дысæй йæ хид асæрфта, йæ 
комытæф, фæздæгау, кæлы. Скаст хъæуы ’рдæм, йæ зæрдæ сгуыпп- 
гуыпп кодта, йæхинымæры загъта: 
«Ехх, ме ’рдхорд-æфсымæр, цымæ дыл цы ’гъдауæй сæмбæл- 
дзынæн!» 
Ахæм хъуыдытимæ схæццæ хъæугæронмæ, фездæхт Ахлæмыр- 
ты ’рдæм. Уынгмæ куы бахæццæ, уæд æм афтæ фæкаст, цыма 
йыл хæдзары æнкъард къултæ сæмбу кодтой, цыма хæдзар йæ 
бындзарæй ныррызт æмæ йын афтæ дзырдта: «Цæй æрдхорд- 
æфсымæр дæ ды? Ахлæмыр сау низимæ удуæлдай тох кæны, ды 
325 

та йæм абæрæг кæнынмæ дæр нæма ’рцыдтæ!» Хъайтыхъ Йе 
’фсæртæ кæрæдзимæ фелхъывта, йæ сæр нынкъуыста, æмæ дуар 
бахоста, мидæмæ бахызт æмæ йыл раст къæсæргæрон фембæлд 
Хæзæрдæ. Чызг ын йæ фæлурс цæсгом куы ауыдта, уæд йае 
зæрдæ бауынгæг, кæрæдзийыл атыхстысты. Хæзæрдæйы рустыл, 
судзгæ цæссыгтæ æртылди, кæуынхъæлæсæй загъта: 
— Ахлæмыр йæ тарф рынчынæй дæр дæ кой фæкæны. Иу 
хурыскастæй иннæ хурыскастмæ æнхъæлмæ фæкæсы де ’рбацæ- 
уынмæ, уæд нæ куыд дзæгъæлæй ныууагътай? 
Хæдзармæ куы бацыдысты, уæд Хъайтыхъ ныккаст йе ’рдхорд- 
æфсымæры цæсгоммæ. Йæ уазал рус авæры йе ’рдхорды æнæ- 
даст русыл æмæ æхгæд хъæлæсæй фæзæгъы: 
— Ныххатыр мын кæн, ме ’рдхорд-æфсымæр, афтæ рохуаты >. 
дæ кæй ныууагътон, фæлæ дын сомы кæнын иунæг адæмыскæ- 
нæгæй, абоны онг дæ зындзинад нæ фехъуыстон! 
Ахлæмыр йæ мæллæг цæстытæ тыхгомкæнæгау бакодта, скаст 
Хъайтыхъмæ æмæ сонтау фæхъæр кодта: 
— Хъайтыхъ!.. Хъайтыхъ, ме ’рдхорд-æфсымæр, уый ды дæ?! 
Æгайтма дæ мæ тыхсты сахат мæ уæлхъус уынын. 
Кæрæдзийыл атыхстысты. Кæрæдзийæн адджын хъæбыстæ 
ныккодтой æмæ скуыдтой. 
Дыууæ æрдхорды бирæ æнкъард ныхæстæ фæкодтой кæрæ- 
дзийæн. Иуахæмы Ахлæмыр ныллæг хъæлæсæй сдзырдта Хъай- 
тыхъмæ: 
— Зынг зæгъынæй ком нæ судзы, ме ’рдхорд æфсымæр, дæ- 
хæдæг уыныс, мæ хъысмæт мын карз тæрхон кæй скодта. Цы нæ 
вæййы, æнустæм æнæ адзал ницы ис, уæд мæнæ ме ’нæбары къуым, 
мæ ныййарæг мад, мæ иунæг хо — дæ фæдзæхст! — йæ сæр нын- 
къусы, тыхстæй схъæрзы æмæ та афтæ: — Мæлæтæй, мыййаг, 
нæ тæрсын, фæлæ мын уыцы налаты афæлдахын хъуыд. Æз мæ 
хойы тыхстдзинады тыххæй ратындзыдтон ардæм. Адæймаг мул- 
кæй, бæгуыдæр у зынаргъдæр. Гъе æмæ ныр мæ цыппар азы 
фыдæбон!.. Ахæм хуызæнæй ма... 
— Уый цытæ дзурыс, Ахлæмыр. Хуыцауы уазæг у. Уыцы 
фысты тыххæй та æппындæр мацы хъуыды кæн. Адзалы раз 
æрлæудзынæн, уæддæр дын дæ цыппар азы фыдæбон байсдзы- 
нæн уыцы налатæй! — дзырдта Хъайтыхъ Ахлæмырæн æмæ йын 
йæ къахы æмбæрзтыл иуæрдæм ахæцыд. Йæ къах ын сауæй куы 
федта, уæд ныккæрзыдта, зæрдæ риувæйнæг ныххоста, цæсты- 
тæй масты цæхæртæ акалд. Йæ сæры судзгæ сагъæстæ амбырд 
сты. Уыдон та йæ, къæдзæхтыл хойгæ, дард ахастой, йæ цæсгом 
ныттар, мæсты арф улæфт ныккæны Хъайтыхъ æмæ уæззау маст- 
гæнæджы хъæлæсæй фæзæгъы: 
— Фидар лæуу, ме ’фсымæр, комытæфæй цъити нæ тайы. 
Сæууилдзынæн мæ амонд уыцы налатимæ... 
Йæ сæр гæзæмæты банкъусы æмæ та йæ судзгæ сагъæсты 
знæт денджызы уылæнтæ дард аскъæфынц. Сæры тох кæнынц 
326 

1?1ууæ хъуыдыйы: иу хъуыды Темырыхъойы фæдзæхст, зæгъгæ, 
\хлземырæн ма раргом кæн Годзойты фидауджыты хабар, иннæ 
^уыды та — æрдхорд-æфсымæры фидар æууæнк, зæгъгæ, Ахлæ- 
мЬфЫ хъустыл куы ’рцæуа хабар, уæд мыл йæ зæрдæ куы бахуда: 
'ь1 цæй æрдхорд дæ мæнæн, зæгъгæ, мæ зын боны хабар мын цæ- 
м<-ен басусæг кодтай. Фæстагмæ аскъуыддзаг кодта, ма раргом кæна 
родзойты фидауджыты хабар Ахлæмырæн æмæ йын зын ма скæна. 
Æхсæвæй дзæвгар аивгъуыдта. Уазал дымгæ-иу йæ дæрзæг 
базыртæй ’рбасæрфта миты фæдджитæ æмæ-иу, рыгкалгæ, хæх- 
ты ’рдæм афардæг. 
Ахлæмырæн кæд йæ зæнг тынг рыст, уæддæр æй цыма хъуы- 
ды дæр нæ кодта, уыйау æдыхст цæстæнгасæй каст йе ’рдхорды 
сагъæсгьуыз цæсгоммæ. Æвиппайды хъæуы дæллаг кæронæй рай- 
хъуыст куыйты рæйын, уый фæстæ та — кæйдæр æнæсæрфат хъæлæ- 
ба. Хъайтыхъ йæхинымæры стыхст. Ахлæмыр йæ цæстæнгас скодта 
тæрхæджы сæрмæ къулыл чысыл рудзынггондмæ, фæлæ уынæр 
нал æрбайхъуыст, æрмæст куыйтæ дзæгъæлрæйд кодтой. 
— Дæ хорзæхæй, ацы æнафоны цæй хъæлæба у?! — дисгæнгæ 
афарста Ахлæмыр. 
Фæлæ Хъайтыхъ ницызонæджы хуызы йæ уæхсчытæ хæрдмæ 
фесхуыста. 
Цæлхауты Афæхъойы хæдзары арт цыренæй сыгъди, хæдза- 
ры бинонтæ уазджытыл фембæлынмæ зынгæвæрдау цæттæ уыды- 
сты. Афæхъойы хистæр чызг Зинæтхан тарæрфыгæй хæдзары 
къуымты архайдта, даргъ тæрхæгыл хъисын айтыгъта æмæ къо- 
нагæрон сæргуыбырæй æрлæууыд, йæхинымæры хъуыр-хъуыр 
кæны. Бакæсгæйæ бæрæг уыди, уазджыты æрбацæуыныл цинимæ 
кæй нæ фембæлдзæн. 
Зинæтхан йæ чындзы фæцæуыны карæй раджы аивгъуыдта. 
Нарæг ныхыл азтæ сæ фæд равдыстой, ногконд хуымау, арф 
хæххытæ бурбын æрфгуыты сæрмæ разындысты. 
Зинæтханыл ныр дыууадæс æмæ ссæдз азы раивгъуыдта, фæлæ 
йыл койгæнæг нæма ис. Æгъдауджын чызгæй зыдтой Зинæтха- 
ны. Фæлæ азтæ куыд ивгъуыдтой, йе ’мкар чызджытæ моймæ 
куыд цыдысты, афтæ бонæй-бонмæ, азæй-азмæ фыдуагæй-фыдуаг- 
дæр кодта. Скомхæлд йæ мад æмæ йæ фыдмæ. Ныр мæнæ йæ 
фыды ’фсымæры чызг Хæзæрдæйы моймæ дæттынц, зæгъгæ, куы 
фехъуыста, уæд, знæт сырдау, лæбуры. 
Иудзæвгар æдзынæг каст арты фæйлауæнтæм, уый фæстæ 
арф масты улæфт ныккодта æмæ æрхæндæг хъæлæсæй загъта: 
— Уæ, дæлæмæ ’рхауай, амонддæттæг, уæдæ æз кæмæй æвзæр- 
дæр чызг дæн... — Чи зоны йæ кæдæмты ахастаиккой йæ масты 
судзгæ сагъæстæ, фæлæ хæдзармæ тарстхуызæй æрбауад Дзы- 
гыссæ. Зинæтханы кæстæр хо къонайы цур æрлæууыд, йæ цæнгтæ 
стылдта æмæ йæ дзыхыдзаг ныххудт. Атыхст Зинæтханыл æмæ 
йæ афарста: 
327 

— Зинæт, о Зинæт, уæдæ ды та кæд цæуыс чындзы?! 
Уый йæм фыдæхы цæстæй бакаст æмæ йын мæсты хъæлæсæй афтае: 
— Адде у ныртæккæ мæ цурæй, æдылыкъоппа. Науæд дын 
мæнæ æндзарæнæй дæ сæр ныффаддзынæн. 
Чи зоны, дыууæ чызджы кæрæдзи дзыккутæм дæр бавнæлд- 
таиккой, фæлæ хæдзармæ иннæ уатæй æрбахызт Афæхъо йæ бал- 
цыцæуæн дарæсы. Къуымты йæ цæст ахаста, æмæ цæхгæр фæ- 
зылд, фæцæуæг уынгмæ. Чызджытæ ма кæрæдзимæ фыдæхы 
цæстæнгас баппæрстой, æмæ Зинæтхан дæр рахызт тыргъмæ. 
Годзойты фидауджытæ гæрзифтонгæй сæ бæхтæй æрхызтыс- 
ты Афæхъоты кæрты. Сæ дзаумæттæ бадзæбæхтæ кодтой. Гуы- 
бечыр, æвзонг усгурау, йе ’мбæлтты бæхтæ райста, иуварс сæ 
аласта æмæ сæ æмбондыл бафтыдта. Йæхæдæг дæрддзæф æрлæу- 
уыд. Афæхъо рацыд уазджыты размæ. Йæ къухы хаста нæзы 
цырæгътæ судзгæ. Мыртаз æм бауад, йæ цæнгтæ дард байтыгъта 
æмæ хъæлдзæг хъæлæсæй фæзæгъы: 
— Уæ, де ’зæр мын хорз уа, нæ буц фысым, де ’ууæлтыл 
бæрæг у, дæ фæрныг хæдзармæ нын уæрæх фæндаг кæй ис, — 
афтæ дзургæ кæрæдзи къухтæ райстой. 
Кæрæдзийæн зæрдиаг арфæтæ куы ракодтой, уæд сæ фысым 
хæдзармæ бахуыдта. Афæхъо уазджыты æгъдаумæ гæсгæ æрба- 
дын кодта, йæхæдæг нывæфтыд къæлæтджыныл сæ уæллаг фарс 
æрбадт. Уайтагъд сæ разы февзæрд фынг. Цалдæр уысмы фæстæ 
фынджы бæрæчетæн ныккæнæнтæ дæр нал уыди. Дзаг фынг та- 
сыд йæ уæзæй. 
Афæхъо басидт йæ хистæр фыртмæ æмæ йын йæ хъусы ба- 
дзырдта: 
— Ауай, Агуыбе, æмæ иннæ хистæрты рахон, фæсивæд сæхæ- 
дæг дæр цæудзысты. 
Лæппу цæхгæр фæзылд æмæ цырд ауад, Афæхъо хъуыддаг- 
гъуызæй ныхас кодта, гаджидаутæ уагъта, фæлæ кæд дыууæрды- 
гæй дæр хъуыддаг æмбæрстгонд уыди, уæддæр хъуыддагмæ нæма 
бавнæлдтой. Се ’рбацыды тыххæй Годзойтæ дæр нæма ской код- 
той. Арфæ кодтой фынджы бæрæчетæн. 
Къæсæрыл æрлæууыд Цæлхауты мыггаджы хистæр, урсзачъе 
Агуыбе, йæ фæдыл æрбахызт цалдæр ацæргæ лæджы. 
Фынгыл бадджытæ сæ ныхас фескъуыдтой æмæ уырдыг слæу- 
уыдысты. Хæдзар ныссабыр. Зæронд Агуыбе фынджы уæлхъус 
æрлæууыд, йæ худ систа, йæ урс зæлдаджы хуызæн зачъе адауд- 
та йæ дæрзæг армытъæпæнæй æмæ айхъуыст йæ нæргæ хъæлæс: 
— Фарн ам уæд, фарн, æмæ амондджын уынаффæтæ кæнут, 
дыууæ мыггагæн хайыр чи уа, ахæм уынаффæтæ! 
Агуыбе афтæ хъуыды кодта, зæгъгæ, Годзойтæ фидауджытæ 
æрбарвыстой, цæмæй Афæхъо йæ абадгæ чызджы бахæлар кæна 
Годзойты Гуыбечырæн. Гъе æмæ сын хъæлдзæгæй зæрдиаг арфæ 
ракодта. 
328 

Агуыбе æмæ иннæ хистæртæ сæ бынæттæ куы ссардтой, Агуы- 
йейы Афæхъойы нывæфтыд къæлæтджыныл куы ’рбадын код- 
юн, уæд, цыма фынг рафидыдта, афтæ зынд. Фынгмæ хæссын 
райдыдтой нард фæхсынтæ, фыры фых сæртæ, иудзырдæй, фынг 
къæс-къæс кодта. Агуыбе исдуг æвдыста хъæлдзæг хуыз, йæ гаджи- 
даутæй рæвдыдта Годзойты фидауджыты. Уæлдай æхсызгон та 
11ЫН уымæн уыди, уымæн схъæлдзæг, æмæ Годзойтæ Гуыбечыры 
туг акалды тыххæй кæй ницы домæг сты, уый нæ, фæлæ йæ 
ц’мма хъуыды дæр нæ кæнынц Годзойтæ, афтæ сæхи кæй дарынц 
,тмæ лымæны охыл кæй фæзындысты Цæлхауты мыггагмæ. Фæлæ 
11ЫН куы раргом кодтой, зæгъгæ, Цæлхаутимæ нæ хæстæгдзинад, 
дымæндзинад фæнды, цæмæй Цæлхаутæ сæ сидзæр чызг Хæзæр- 
дæйы раттой Гуыбечырæн, уæд Агуыбейы цæстытæ фæтар сты, 
цыма йыл бæстæ аталынг, цыма йыл уæлæ Зикъарайы хох æрфæл- 
дæхт, афтæ фæци йæ зæрдæ. Иудзæвгар ницыуал сдзырдта, 
æфхæрд сидзæры тæригъæд ын йæ зæрдæйы фæд акодта. Зæр- 
дæйы судзгæ сагъæстæ сæрымагъзмæ судзгæ цæхæртæ калдтой. 
Фæлæ зондджын Агуыбе быхста, йæхинымæры хъуыды кодта: 
цы дзуапп ратта Годзойтæн. Зæндджын зæронд уыди зын раны, 
уымæн æмæ æмбæрста, хинæйдзаг Афæхъойы стыр ирæд æнхъæл- 
цауæй йæ сидзæры хъысмæт йæ сау дзæмбыты быны кæй æууæр- 
ды, сау калмы дзыхмæ йæ æгъатырæй кæй æппары. 
Фынг æрæнкъард. Годзойты фидауджытæ бамбæрстой, мыг- 
гаджы хистæры ’рдыгæй æвæндондзинад кæй ис æмæ уæззау хъу- 
дыты аныгъуылдысты. Агуыбемæ кастысты дзуаппæнхъæл. 
Зондджын хистæр йæ пыхцыл æрфгуытæ кæрæдзимæ фес- 
хуыста æмæ æхгæд хъæлæсæй сдзырдта: 
— /Ез ам æндæр хъуыддаджы тыххæй уынаффæ æнхъæл уыд- 
тæн, — фæзылд Афæхъойы ’рдæм æмæ йын бауайдзæф кодта: — 
Афæхъо, раст зæгъгæйæ, искæй хæдзары хъуыддæгтæм бар да- 
рын аив нæу, фæлæ ирон æгъдæуттæ конд сты, лымæны тыххæй 
мыггаг æмзондæй бауынаффæ кæнынц. Гъе æмæ æз, куыд Цæл- 
хауты мыггаджы хистæр, уымæ гæсгæ уын хъуамæ зæгъон æргом: 
ам дзырд лымæны охыл фыццаг хатт нæ цæуы... 
— Раст зæгъы нæ буц хистæр! — йæ дзырд ын фæурæдта 
Мыртаз. 
— Гъе æмæ Афæхъо махæй не ’ппæтæй дæр, бæгуыдæр, у 
барджындæр, чызджы хъысмæтыл уынаффæ кæнгæйæ. Фæлæ 
ма дзы мыггагмæ дæр хауы чысыл бартæ. Афæхъо байгом кодта 
уæрæх фæндаг Годзойтæн йæ фæрныг хæдзармæ, цæмæй фидау- 
джытæ ’рбарвитой. Фæлæ, цыма, мах мæнæ цалдæр хистæрæй 
афæрсыны аккаг нæ уыдыстæм?! Цæй ууыл та ма цы дзурæм — 
хъуыддаджы уынаффæйæн æрцæуон йе ’цæгмæ. 
Годзойты фидауджытæ сæ мидбынаты базмæлыдысты, сæ тар 
цæстæнгас сæ цæсгæмттыл атад. Уыдон афтæ æнхъæл уыдысты, 
Агуыбе ныртæккæ райдайдзæн ирæдыл дзурын. Æмæ сæ цæс- 
тæнгас садзæгау ныккодтой Агуыбейы цæсгомы. 
329 

— Куыд загьтон, афтæмæй чызджы хъысмæтыл ам уынаффæ- 
гæнгæ у. Чызгæн фыд нæй, фыды бынаты та у мæнæ Афæхъо. 
Уый тыххæй, бæгуыдæр, нæй дыууæ зæгъæн, æмæ ничи дæр 
дыууæ зæгъынмæ хъавы. 
Агуыбейы ныхæстæм Годзойтæ дæр æмæ Афæхъо дæр схъæл- 
дзæг сты. 
— Фæлæ мæн зæгъын фæнды æрмæст иунæг ныхас. Нæ зо- 
нын, куыд уæм фæкæсдзæн, Годзойтæ, фæлæ, цымæ, уыцы сидзæ- 
ры цы мад схъомыл кодта, йæ урс æхсыр ын чи не ’вгъау кодта, 
йæ мойы амарды фæстæ кæугæ æмæ ниугæйæ йæ сидзæрты чи 
хъомыл кодта, йæ ныхтæй зæхх чи къахта, афтæмæй йæ дыууæ 
сидзæрæн æнæбары къæбæр чи фæрæз кодта, йæ сæр хуыссæнмæ 
чи нæуал æркъул кодта, йæ сидзæрты мастæй йæ цæссыгæй йæ 
рустæ чи ’хсадта, уыцы Хуырхæгон афæрсыны аккаг нæу? — йæ 
цæст ахаста Годзойты гæрзифтонг фæсивæдыл зондджын зæронд. 
Фæлæ уыдон сыбыртт нæ кодтой. Агуыбейы арф дзырдтæй се 
уæнгтæ æрызгъæлдысты. Уæд та Агуыбе дарддæр кæны йæ ны- 
хас: — Гъе, уæууæй, гъе, Годзойтæ. Мыггаг куы стут, ирон æгьдæут- 
тыл хæцæг, уæд æнамонд сидзæры хъысмæт цыргъ фæринкæй 
цæмæн лыг кæнут, йæ амонд ын судзгæ цæхæры цæмæн судзут?! 
Афæхъо, арвы цæфау, фæци. Агуыбейы фæстаг дзырдтæ йын 
йæ хинæйдзаг зæрдæйы, тæвд нæмыгау, фæд акодтой. 
— Годзойтæ, мæ дзырдтæ уæм æфхæрæгау ма фæкæсæнт, фæлæ 
мын сидзæрты тæригъæд æмæ ирон æгъдæуттæ сдзурын кодтой 
ацы дзырдтæ. Ныр та уæ курын, цæмæй мын бар раттат, æмæ 
иуцъус рæстæджы сымахæй фæхицæн уон. Тагъд уæм фездæх- 
дзынæн æмæ уын дзуапп уыдзæн «о»-йæ дæр æмæ «нæ»-йæ дæр. 
Чызджы ’рдыгæй æвæндондзинад куы уа, уæд ме ’рбаздæхт дæр 
ницы ком ратдзæн. 
Агуыбе сыстад фынгæй æмæ йæ лæдзæджы æнцæйтты рацыд 
Афæхъотæй. Цæлхауты фæсивæдæй уым чи уыди, уыдон дæр 
сыстадысты æмæ Агуыбейы фæдыл рацыдысты. 
Фынг æрæнкъард. Афæхъотæм ма баззадысты Годзойтæй æртæ 
хистæры, иннæ фидауджытæ дæр уынгмæ рацыдысты. 
Цæлхауты фæсивæдæй уынгмæ чи рацыд, уыдон иуцалдæрæй 
фæкъорд сты, иуварс ацыдысты æмæ сусæг тæрхоны бацыдыс- 
ты. Дзæвгар куы аныхас кодтой, уæд фæраст сты Ахлæмырты 
’рдæм. 
Хъайтыхъ æппынæдзух йæ хъус дардта уынджы ’рдæм æмæ, 
уынгæй йæ хъустыл уынæр куы ауад, уæд рауад æддæмæ, фæси- 
вæды раз цæхгæр æрлæууыд æмæ сæ бафæдзæхста, цæмæй Ах- 
лæмырæн ма раргом кæной хъуыддаг. Фæсивæд æмхуызонæй ахъуы- 
ды кодтой æмæ сæ иу афтæ бакодта: 
— Ахæм хъуыддаг нæй, Хъайтыхъ, чи нæ рабæрæг уа. Афæр- 
сæм Ахлæмыры, цы нын амоны. 
— Нæ хъæуы, Хъайсын, Ахлæмыр тæвд туджы хицау у, уый 
куы зонут — нæ бабыхсдзæн! Æппæт тыхтæй архайын хъæуы, 
330 

ц;емæй хъуыддаг фæстæдæрмæ аргьæвой. Ныртæккæ Ахлæмыр 
зЬ1Н ран кæй ис, уый алчи дæр куы зоны. 
Цæлхауты фæсивæд Ахлæмырты уынгæй æвæндонæй рацы- 
дькты æмæ апырх сты. Алчи йæ хотых райста æмæ æнхъæлмæ 
ка( г, Агуыбе сын цы хуыздæр уынаффæ зæгъдзæн, уымæ. 
Хъайтыхъ уынджы цавддурау лæугæйæ баззад иудзæвгар. 
Г1æхицæн бауайдзæф кодта, зæгъгæ, афæдзæхсын хъуыди фæси- 
вæды, цæмæй сæ хотыхтæ цæттæйæ дарой, цы нæ вæййы, нозт 
тыхджын æмæ æгъатыр у, Годзойтæ нæ бабыхсдзысты, — сæ 
нозты фæрцы хотыхтæм куы бавналой. 
Æнкъард, дард хъуыдыты куыд ацыд Хъайтыхъ, афтæ хæдза- 
рæй рахызт Хæзæрдæ. Хъайтыхъ Хæзæрдæйы йæ уæлхъус лæугæ 
куы ауыдта, уæд æй йæ судзгæ сагъæстæ тынгдæр стыхсын код- 
той, йæхинымæры афтæ: «Ныр цæуыл фæуыдзысты ацы бæл- 
лæхтæ, уый чи зоны». Йæ уæззау сагъæстæй йæхи фæхицæн 
кодта æмæ бакаст Хæзæрдæйы фæлладгъуыз цæсгоммæ. 
— Хæзæрдæ, дæ сæрмæ сау мигътæ цадæггай æмбырд кæнынц, 
дæ хъысмæт дын карз тæрхон кæны. Фæлæ дæ курын, дæ масты 
фæдыл ма ацу! 
Хæзæрдæ исдуг джихæй каст Хъайтыхъмæ. Уый фæстæ йыл 
атыхст æмæ йæ тарст хъæлæсы уагæй афарста: 
— Арвы цæфæй уæлдай не ’мбарын дæ дзырдтæ, зæгъ мын 
æргом, цы æнамонды хабар фехъуыстай? 
— Уæртæ дæ дæ фыды ’фсымæр Годзойтæн куы дæтты! 
Чызг фæсонтау. Иæ армытъæпæнтæ йæ рустыл авæрдта æмæ 
афарста: 
— Чи?.. Кæмæн?.. Цæй Годзойтæ? 
— Гуыбечыры фидауджытæ бæркадджын фынгыл бадынц 
Афæхъотæм æмæ ирæды тыххæй уынаффæ кæнынц. Дæу Афæхъо 
схæлар кæнынмæ хъавы Гуыбечырæн! 
Хъайтыхъы тæссаг дзырдтæй чызджы уæнгтæ ныррызтысты, 
хъуыр æрбахгæдта, афтæ йæм фæкаст, бæстæ йыл аталынг, сау 
ингæн ын йæ дуар бакодта æмæ йæ зæхх йæ сау хъæццулæй 
æрбамбæрздзæн. Йæ рустæм февнæлдта æмæ ныккуыдта æрхæн- 
дæг хъæлæсæй. 
— Нæ, нæ, цагъар, дæ бæсты мæлæт! — Аджих вæййы æмæ 
фæзæгъы: — Сылгоймаджы сыгъдæг уд, сидзæры кадджын намыс. 
Нæй, сымах тыххæй тæрсæн нæй, нæдæр зынтæй, нæдæр мæлæ- 
тæй: æз уыцы æлгъагæй æмæхсæвæджы куы фæлыгътæн, уæд та 
мæ фæдыл, сау калмау, æрлæст! — фæци йæ сагъæссаджы дзырдтæ 
гемæ йæ дзыхыдзаг сонтау ныххудти. — Уæ, дæ цæсгомыл сау арт 
сирвæза, мæ фыды ’фсымæр, кæд дæ сидзæры цы зæрдæйæ хъа- 
выс ныууæй кæнынмæ. Бирæ фос, бирæ мулк ратæрынмæ хъавыс 
ирæдмæ, фæлæ тас у, дæхи фæллæйттæ дæр дын куы сæнад уой. 
Хъайтыхъ æмæ Хæзæрдæ хæдзармæ куы бацыдысты, уæд 
Ахлæмыры фынæйæ баййæфтой, фæлæ Хуырхæгон йæ чызджы 
куыдвæллад цæстытæм куы бакаст, уæд æй тарстхуызæй афарста: 
331 

— Цы та дыл æрцыд, мæ хъæбул, дæхи хуызæн та куынæуал дæ?! 
Хæзæрдæ исдуг йæхи тыхурæд кодта, фæлæ зæрдæйы судзгае 
маст цæстытыл фæтых æмæ чызджы уадултыл судзгæ цæссыгтав 
æнæвгьау лæдæрстысты, афтæмæй хæкъуырцгæнгæ, радзырдта, 
Афæхъо йын цы æбуалгъы хабар бакæнынмæ хъавы, уый. 
Хуырхæгоны зæрдæ риуы мидæг ныккæрзыдта, йæ цардæф- 
хæрд уæнгтæ ныррызтысты æмæ сусæг куыдæй йæхи æфхæрдта, 
йæ масты тыппыртæ уагъта. Ахлæмыр цалдæр æхсæвы цъынд нæ 
акодта, ныр, æвæццæгæн, йе ’рдхорд-æфсымæры фенгæйæ, йæ 
къахы дудгæ рыст фенцад, йæ зæрдæйы маст фæрогдæр æмæ 
адджын фынæй кодта. 
Хуырхæгон йæ цæссыгтæ асæрфта, йæ бадæнæй сыстад, ба- 
цыд йæ хъæбулы цурмæ, ныккаст ын йæ низвæллад цæсгоммæ 
æмæ та йæ хурх æрбахгæдта, йæхинымæры бакатай кодта: «Уæ 
ныййарæджы куы баныгæниккат æмæ уын уæ рыстдзинад куы- 
нæуал фенид». Хъæрæй та загъта: 
— О Иунæг Хуыцау, цымæ та цы тæрхон кæныс мæ сидзæртæн. 
Ныр куыд раттон мæ сидзæры уыцы сырдæн, — скуыдта æмæ Хъай- 
тыхъ æмæ Хæзæрдæйæн балæгъстæ кодта, зæгъгæ, мацы ской кæ- 
нут Ахлæмырæн, науæд йе знаг мæстæй тъæппытæ фæхаудзæн. 
Иудзырдæй, Хæзæрдæйы сæрмæ сау мигътæ стыгуыр сты, 
сау мигъты æврæгътæ йын йæ арвы хай сæхгæдтой, сау калм æм 
йæ маргæйдзаг дзых ныххæлиу кодта æмæ йæм хæстæгæй-хæс- 
тæгдæр лæсы. 
Хъайтыхъ бады тæрхæгыл, æмæ уæззау хъуыдытимæ хъуырду- 
хæн кæны. Йæ судзгæ сагъæстæ йæ дард кæдæмдæр ахастой. Хатт- 
иу цæхгæр ахицæн кодта: ныртæккæ феста, бабырса Афæхъотæм, 
йæ хъаруйы фæрцы карз тох самайа Годзойты фидауджытимæ æмæ 
сæ бындзагъд фæкæна, науæд йæхæдæг дæр карз тохы сылгойма- 
джы рæстдзинады сæрыл йæ цардæй ахицæн уа. Фæлæ ма йæ фæс- 
тæмæ урæдта иу фидар тых. Уый йæ йе ’рдхорды мæт æмæ сагьæс 
фæстæмæ тыхуромæгау кодта. Уымæн æмæ Хъайтыхъы ныфс уыди, 
Годзойтæм куы балæбура, уæд йæ маст райсдзæн, иуцалдæры дзы 
мæрдтæм барвитдзæн, йæхæдæг дæр кæнæ йæ адзал ссардзæн, на- 
уæд та абырæг фæлидздзæн. Фæлæ ма Годзойты хъæбатыртæй чи 
аирвæза карз тохæй, уыдон Ахлæмыры йæ хуыссæнуаты скъуыхтæ 
кæндзысты æмæ Хæзæрдæйы ахæсдзысты. 
Ахлæмыр фынæйæ схъæрзыдта, райхъал, йæ бинонты æнкъар- 
дæй бадгæ куы федта, уæд куыддæр фæдызæрдыг æмæ сæ афарста: 
— Цыдæр мæ кæй сусæг кæнут, уый бæрæг у уæ ахаст, уæ 
цæстæнгасыл. Уæлдайдæр та, Хæзæрдæ, дæуæн цæмæн сты дæ 
цæстытæ куыдвæлладхуыз? Изæрæй нырмæ æддæмæ-мидæмæ куы 
кæнут... Нæ, ам цыдæр сусæгдзинад ис, ме ’рдхорд, нæ дыууæйы 
’хсæн ма хъуамæ уа сусæгдзинад, — йæ къахы саст цыма тынгдæр 
сдудыдта, уыйау хъæрзы, æмæ, йæхи тыхурæдгæнгæ, дзырдта 
Ахлæмыр. 
Бинонтæ сæ сагъæссаджы хъуыдытæ нæма фесты дзырд, афтæ 
332 

хæдзармæ æрбахызт Афæхъойы зондцух чызг Дзыгыссæ. Къона- 
гæрон сонтлæуд акодта, йæ цæнгтыл хæрдмæ схæцыд, йæ ар- 
мытъæпæнтæ стылдта æмæ йæ дзыхыдзаг ныххудгæ афтæ: 
— Хæзæрдæ чындзы цæудзæн, Хæзæрдæ. 
Бинонтæ сæ цæстæнгас садзæгау ныккодтой Дзыгыссæйы. 
Хуырхæгоны зæрдæ тынгдæр бауынгæг. Ахлæмыр йæ къæхтæ 
нæ фезмæлын кодта, æрдæгæй уæлæмæ йæ гуыр гæзæмæ æрзылд- 
га, æмæ, уазал мидбылхудт бакæнгæйæ, афарста Дзыгыссæйы. 
— Дæ хорзæхæй, Дзыгыссæ, ацы æнафоны дæ ардæм цы ’рба- 
хаста? О, бирæ цæрай, мæхи Дзыгыссæ, ды ма мын рухсы таг 
бауадзыс мæ талынг зæрдæмæ, мæнæ ма мæ цуры абад, мæхи 
дзæбæх Дзыгыссæ! — бахатыд æм Ахлæмыр. 
Хайтыхъ ныхас иннæрдæм аздахыны тыххæй афтæ бакодта: 
— Фыны митæ дзуры, фыны, ацы æдылы. Моймæ цæуын æй 
æрфæндыд. 
— Ау, æмæ уымæй цы аххосджын у Дзыгыссæ, кæмæй цух- 
дæр чызг у! Цæй æмæ йæ уæртæ Годзойты бонджын Гуыбечы- 
рæн раттæм, сойцард кæнид, сойцард Дзыгыссæ. 
— Алæ-алæ! — æвиппайды йæ сæр фæкъул кодта зондцух чызг 
æмæ йæ армытъæпæнтæй йæ цæсгом амбæрзта. Бауад Хуырхæ- 
гонмæ æмæ йæ сæр йæ хъæбысы аныгъуылд. 
Ахлæмыр Дзыгыссæйы дзырдтæ ницæмæ ’рдардта, уымæн æмæ 
зоидцух чызг ахæм дзырдтæ арæх ралæхураг уыди. Хатт-иу къуы- 
ригæйтты дзæгъæл цыди, куы та-иу фæсабырдæр. Ныр кæд ацы 
хабæрттæй сæ хæдзары цы фехъуыста, уыдон æцæгдзинадæй 
дзырдта, уæддæр ыл Ахлæмыр худт. Цæмæй зыдта, йæ хойы 
йын кæрæф Афæхъо стыр ирæдыл ныууæй кæнынмæ кæй хъавы. 
Хъайтыхъыл цыма бæстæ ’рбакъуындæг, уыйау стыхст, сыс- 
тад æмæ уынгмæ рахызт. Дзыгыссæ дæр цæхгæр фæзылд æмæ 
рацыд Ахлæмыртæй. Хæзæрдæйæн фенцондæр. Ахлæмыр йæ 
уæнтыл йæхи æруагъта, æмæ цыма цары хъæдтæ нымайы, уыйау 
каст сæгæйдзаг цармæ. Йæ зæнджы саст тынгдæр сдудыдта æмæ 
зæрдæ хъамайæ рæхойæгау кодта. Цырагъдарæныл нæзы цы- 
рæгътæ мынæг рухс кодтой, къæскъæсгæнгæ сыгъдысты. Хæзæрдæ 
фæкомкоммæ судзгæ цырагъмæ: афтæ йæм фæкаст, цыма, уый 
цырæгътæ нæ къæс-къæс кæнынц, фæлæ йæ зæрдæйы къæс-къæс 
у. Уыцы рæстæджы Хъайтыхъ Афæхъоты хæдзары фæстæ ставд 
къуыдырыл слæууыд æмæ чысыл рудзынггондæй каст мидæмæ. 
Агуыбе фынджы уæлхъус куынæуал уыди, Годзойты фидауджытæ 
æнæуавæры ныхас куы райдыдтой, уæд бафиппайдта, зондджын 
хистæр Хæзæрдæйы раттыныл ком кæй нæ дæтты. Къуыдырæй 
^ергæпп кодта фæлмæн митмæ æмæ йæ алыварс ахъахъхъæдта, 
уый фæстæ лидзынмæ фæци Ахлæмырты ’рдæм. 
Хæзæрдæ тыргъы иу къуымы лæууыд, æмæ йæ цæссыгтæ 
зæхмæ гæр-гæр кодтой. Хъайтыхъ æм бауад æмæ йын тагъд-тагъд 
Дзуры ныфсæвæрынæн: 
333 

— Хæзæрдæ, дæхи фæфидар кæн, дæ амонд дæ хахъхъæны. 
Агуыбе нæ разы кæны дæу уыцы сырдæн раттыныл! 
Хъайтыхъ Хæзæрдæйы зæрдæйы къардиуыл хид авæрынмæ 
хъавыд, цæмæй йæ рис фенцой уа, фæлæ чызджы уæнгтæ ныр- 
рызтысты æмæ йæ судзгæ цæссыгтæ тынгдæр æргæр-гæр код- 
той. Æвиппайды æрбайхъуыст уасджыты уасын, Хæзæрдæйæн 
фенцондæр, цыма сæ уасын чызджы зæрдæмæ хуры тын бас- 
къæфта, уыйау. 
Афæхъоты кæрты Годзойты фидауджытæ æнæсæрфат рауай- 
бауай кодтой. Чи йæ бæхы гæрзтæ сгæрста, чи та йæ хотыхимæ 
архайдта. Хæдзары, фынджы уæлхъус ничиуал бадт. Дзаг фынг 
æнæхицауæй æрæнкъард. 
Мыртаз мæстæй тъæпп хауы, фырадæргæй йæ былтæ æхсы- 
ны, йæ цыргъ рихитæ аздухы. Æмæ йæ масты сæр, мыййаг, ууыл 
куынæ у, Цæлхаутæ цæхгæр «нæ», зæгъгæ, кæй ныкъкъуырдтой. 
Фæлæ иу, уый, æмæ йе ’рбацыдæн аргъ кæй нæй, иннæ та — 
Гуыбечырæй цы дæс фысы райста, уыдон фæстæмæ дæттинаг 
куы фæуой, æртыккаг та — æгадæй куы аздæха, уæд ыл худина- 
джы ном сбаддзæн. Йæ бæхы æхтæнгтæ бараст кодта æмæ иуварс 
ацыд, йæ хъамайы сæрыл фидар æрхæцыд æмæ каст зæхмæ. 
Уалынмæ йæ уæлхъус æрбалæууыд Афæхъо. Мыртаз æм ис- 
дуг фыдæхы цæстæнгасæй бакаст, уый фæстæ арф мæсты улæфт 
ныккодта æмæ афтæ зæгъы: 
— Афæхъо, туг мын куы фестадаид дæ цæхджын хойраг фæл- 
тау... 
— Цæмæн уый зæгъыс, гормон, и? 
— Ме ’рбацыдæн аргъ нæй æмæ уымæн! 
— Мыггаджы ’рдыгæй ис æвæндондзинад... 
— Уæд Гуыбечырæй цы фынддæс фысы ’рбатардтай, уыдон 
та? Чи у уæ хынджылæггаг. Цæмæн уæ фæнды, æмæ нæ дыууæ 
мыггаджы ’хсæн туджы арт ссудза! Гæртамы фыстæ ратæлæт 
кодтай æмæ ныр дæ мыггаджимæ уынаффæтыл схæц! Нæ, уый 
нæ уыдзæн! Мах худинаджы номимæ нæ ацæудзыстæм уæ уæзæ- 
гæй. Иу хъуыддаг уын ныххатыр кодтам, фæлæ... — йæ дзырд 
фæлыг кодта æмæ Афæхъойы цурæй иуварс ацыд. 
Афæхъо йæ фæдыл бауад, йæ разы æрлæууыд æмæ йын афтæ: 
— Гъомæ, мæныл цы бустæ кæнут, Годзойтæ, æз «нæ» зæгъæг 
куынæ дæн. 
Мыртаз, йæ хъæлæсы уаг фæфæлмæндæргæнгæ, афтæ: 
— Де ’фсымæры чызг куы у, уæд ма дзы искæй фæрсын цæ- 
мæн хъæуы? Агуыбе йæхæдæг куы зæгъы: чызджы раттыны тых- 
хæй, дам, бартæ Афæхъомæ хауынц. 
Афæхъо джихæй каст сау зæхмæ. Мыртазы дзырдтæ йæ дард 
ахастой. Уæлдайдæр та йын афтæ куы загъта, гæртамы фыстæ 
ратæлæт кодтай æмæ ныр дæ мыггагимæ уынаффæтыл схæцыдтæ, 
зæгъгæ. Æрæджиау афтæ бакодта: 
334 

— Уæд та фæстæдæрмæ бамгъуыд кæнæм. Æз уыцы сидзæр- 
тимæ аныхас кæнон, æртасын сæ кæнон. 
— Ууыл дæ раздæр ахъуыды кæнын хъуыди. Науæд кæд уыди, 
æмæ сылгоймагæн йæхи фарстæуыд! Æмгъуыд та у фыдбылыз. 
Абон дæ къухы æнцонæй чи ’фта, уый райсоммæ цæмæн æргъæ- 
выс. Абон хъуыддаджы иу-дыууæ адæймаджы фæтъыстой се 
’взæгтæ, ныссуйтæ кæнынмæ хъавынц фарны хъуыддаг, райсом 
дæсгæйттæй райдайдзысты дзурын. Фæлтау æй тæккæ ацы ’хсæв 
алыг кæнæм. Ирæды тыххæй та дæхæдæг зоныс, Гуыбечыры 
бæрзæй фидар у! 
Ирæды коймæ Афæхъойы зæрдæ схъыдзы кодта, йæ былтæ 
асдæрдта, йæ цæнгтыл фæйнæрдæм ахæцыд æмæ æвæндонæй 
афтæ зæгъы: 
— Мæ сидзæр у æмæ йæ чындзы дæр æз хъуамæ фервитон! 
— Мæ уд дæ фæхъхъау, Афæхъо. 
Афæхъо хæдзармæ бацыд. Мыртаз та йе ’мбæлттæм хæстæг 
бауад æмæ сын бамбарын кодта, Афæхъойæ разыйы дзырд кæй 
райста, уый. 
Афæхъойы хæдзары бæрæчетæй йедзаг фынджы уæлхъус Годзой- 
ты фидауджытæ гæрзифтонгæй рабадтысты, фæлæ Цæлхауты 
фæсивæдæй фынджы уæлхъус ничима уыди. Æнхъæлмæ кастысты 
кадджын Агуыбейы ’рбаздæхынмæ, йæ зондджын уынаффæмæ. 
Зæронд Агуыбе уыди зын ран. Æнæ Хæзæрдæйы бафæрсгæ 
дæр зоны чызджы хъуыды æмæ, чызджы æвæндонæй уынаффæ 
кæна Годзойтимæ, уый ын йæ намыс бар нæ лæвæрдта. Бирæ, 
тынг бирæ фæтухи кодта йæ уæззау сагъæстимæ æмæ æппынæ- 
рæджиау ахицæн кодта: бацæуа мæгуыр сидзæртæм æмæ сæ афæр- 
са, бамбара Ахлæмыры хъуыды. Агуыбе фæцæуæг Ахлæмырты 
’рдæм. Уазал дымгæ йын йæ урс зачъетæ адаудта. Йе ’нцъылдтæ 
рустæ йын йæ уазал уырзтæй асæрфта, цыма йын афтæ дзырдта: 
дæ зонд æнæцудгæ уæд, зондджын хистæр, сидзæры хъысмæт 
адзалы сау дзæмбытæм ма ратт. Агуыбе тынгдæр батыхст æмæ 
йæхинымæры афтæ: «Гъе, уæуу-уæй, гъе, Афæхъо, йæ фыды ’фсы- 
мæр куы дæ уыцы сидзæрæн, уæд ын уый цы æбуалгъы ми бакæ- 
нинаг дæ?» 
Ахлæмырты кæртмæ куы бахæццæ, уæд фæсхæдзарæй йæ 
хъустыл ауад æндон кæрдты къæрццытæ. Зæронд Агуыбейæн йæ 
зæрдæ барызт. Æвиппайды йæ сæры амбырд цыдæр тæссаг хъуы- 
дытæ æмæ хæдзары уæллаг фæрсты уæраджы онг миты алæгæр- 
ста фæсхæдзары ’рдæм. Фисыны аууон æрлæууыд æмæ йæ цæс- 
тытæ ныццавта Хæзæрдæитæм. 
Хæзæрдæ æмæ Хъайтыхъ дыууæ знагау ныхæй-ныхмæ æрлæу- 
уыдысты кардæлвæстæй. Хæзæрдæ афтæ арæхстджынæй архайы 
’лвæст кардæй, æмæ Хъайтыхъы куы æрриуыгъы, уæд Хæзæр- 
дæйы карды бын схъæрзæгау кæны æмæ йæм йæ фæринк кард 
фæдары. Айхъуысы æндон кæрдты къæрцц. 
335 

Агуыбе сæм кæсы. Хатт йæ цæстытыл фенæууæнк вæййы, 
зæгьгæ, сидзæр Хæзæрдæ сылон митæм тынг арæхстджын у, фæлæ 
хæцæнгарзимæ архайын та кæд æмæ кæм базыдта. Кæм бахсыс- 
тысты йе уæнгтæ хæстон бæгъатырау. 
Хъайтыхъ базыдта, чызджы уæнгты фидар хъару кæй æхси- 
ды, арвы милтыл йæхи асæрфта, йæ кард æруагъта, йæ ныхы хид 
асæрфта æмæ мидбылхудгæ афтæ: 
— Ныфс мæ ис, карз тохы де знаджы дæ карды æрриуыгъдæй 
адзалы раз кæй балæууын кæндзынæ. 
Зондджын Агуыбе нал бабыхста, рахызт фисыны аууонæй. 
Йæ лæдзæг фæлмæн миты æрсагъта, йæ цæнгтæ уæрæх байтыгъ- 
та æмæ сæм дзуры: 
— Æрцæут, хъæбатыр хъæбултæ, æмæ уын ныхъхъæбыс кæнон. 
Лæппу æмæ чызг сæргуыбырæй бацæуыиц. Агуыбе сын ныхъ- 
хъæбыс кæны æмæ та фæзæгъы: 
— Уо æнæбасæтгæ бæгъатыртæ, уо нæ мыггаджы фидар мæс- 
гуытæ! Бæрæг у, уæхи удуæлдай тохмæ кæй цæттæ кæнут, фæлæ 
уæ курын, мæ кæстæртæ, быхсут уал, хъару æмæ нæ хæцæнгар- 
зы сæр нæма хъæуы. 
Хæзæрдæ ныккæуы, йæ ризгæ армытъæпæнтæй адауы зæронд 
лæджы урс зæлдаджы хуызæн зачъетæ æмæ йын тæригъæдда- 
джы хъæлæсæй фæзæгъы: 
— Курын дæ, Агуыбе, уыцы сырдæн мæ ма ратт, фæлтау мæхи 
къухæй мæ адзал ссардзынæн... — йæ хъуыр ’рбауынгæг æмæ йæ 
цæссыгтæ фæлмæн миты аныгъуылдысты. 
— Дæхи фæуром, хъæбул. Цæстысыгæй цъити нæ тайы. Цы 
хуыздæр уа, ууыл ныххæцдзыстæм. Ныр та уал хæдзармæ ацæ- 
уæм. Тынг æнæвдæлон дæн... 
Агуыбе Ахлæмырæн куы рахабар кодта, зæгъгæ, Годзойтæ 
фидауджытæ æрбарвыстой, уæд йæ низæфхæрд зæрдæ риуы 
къултæ ныххоста. Масты æнкъарæнтæ сæрымагъзмæ сысхъиуд- 
той. Низæфхæрд лæппу арф ныхъхъуыды кодта. Цы дзуапп зæгъа 
Афæхъойæн. 
«Нæ» зæгъа, æмæ хъуыддаг конд у йæ фыды ’фсымæры ’рды- 
гæй. «О» зæгъа, æмæ иратаманы цынæ ’рцыд, ахæм тæригъæды 
куыд бацæуа, йæ иунæг хойы сырды сау дзæмбытæм куыд ратта. 
Бæргæ сæ сдзурын дæр нæ бауадзид, фæлæ мæнæ хуыссæнмæ 
фидар баст куы сты йæ низвæллад уæнгтæ, æмæ æдых, æнæ 
’хсарæй чи цæмæй тæрсы. Уæдæ цы бакæна... Йæ судзгæ сагъæстæ 
йæ, хъызт боны тымыгъау, дард фæхастой. Йæ сæр нынкъусы, 
йæ хотыхтæм скæсы, æмæ йæ мæллæг армытъæпæнтæ фæтым- 
был вæййынц. Æрбайрох къахы дудгæ рыст. Зæрдæ сдудыдта, 
сæрымагъз цыдæр æнæуынгæ тых джебогъæй рæхойы, цæсты- 
тæй судзгæ цæхæртæ калы. Æвæндонæй йæ цæстæнгас хæдзары 
къуымты разылдта. Иудзæвгар фæкаст Хъайтыхъмæ, фæлæ Хъай- 
тыхъ хуыздæр уавæры кæм уыди — йе ’рдхорды судзгæ маст, 
Хæзæрдæйы тæригъæд ын йæ зæрдæ ’хсыдтой. Ахлæмыры цыма 
336 

цал фæндыд, цæмæй йе ’рдхорд йæ судзгæ сагьæстæй фæхщæн уа, 
уыйау йæ цæстæнгас æруагьта Хæзæрдæйы цæсгомыл, уый хæкъуырц- 
’цæй куыдта, йæ цæссыгтæ фыртæссæй зыр-зыр кодтой, хатт тым- 
был къухæй йæ уæрджытæ æрцæвы æмæ къæхты бынæй, кæлгæ 
бæласау, ныдздзой-дзой кæны. Ахлæмыр иудзæвгар фæкаст йæ 
хойы тыхстдзинадмæ, стæй йыл цыма боны рухс атад, йе та йын 
йæ цæстытæ исчи сау кæрдæнæй абаста, уыйау ницыуал уыдта. 
Дæндæгтæ кæрæдзи мидæг ауадысты, Цæстытæ фæирд кодта æмæ 
гыххудт бакодта. Агуыбемæ афтæ фæкаст, низæфхæрд лæппу- 
йæн йæ зонд фæкуыддæр. Ахлæмыр йæ мæллæг цонг хъæццулы 
бынæй радаргъ кодта æмæ йæ Хæзæрдæмæ бадардта. 
— Фарны боны фæцу чындзы, мæ саударæг хо. Фæлæ... 
Ахлæмыр схъæрзыдта. Йæ цæстытæ цары хъæды садзæгау 
иыккодта. 
Тарстзæрдæ чызг йæ бадæнæй фестад, бауад йе ’фсымæры 
цурмæ æмæ йæ зонгуытыл йæ разы æрхауд, йæ даргъ дзыккутæ 
дыууæ быдæй зæххыл æрфæлдæхтысты, Хæзæрдæ куыд хæ- 
къуырцц кодта, афтæ дзыккутæ дæр тæссаг змæлд кодтой сау 
зæххыл. Йæ ризгæ къухтæй адаудта йе ’фсымæры цыргъ уадултæ 
æмæ йæм лæгъстæгæнæджы хъæлæсæй дзуры. 
— Мæ иунæг æфсымæр, фæлтау мæ мæнæ де ’рдхордимæ лы- 
стæг къуыхтæ скæнут, ма мæ раттут уыцы æлгъагæн, ма мæ... 
бауадзут... Мæ уды тæригъæд... 
— Фæуром дæхи, мæ хо... 
Иуцасдæр рæстæджы хæдзарæй сыбыртт нал хъуыст. Сусæг 
куыдæй йæ тыппыртæ уагъта Хæзæрдæ. 
Зондджын зæронд сæм исдуг джихæй каст, стæй йæ тымбыл 
къухæй йæ цæстытæ асæрфта. Арвмæ скаст æмæ афтæ: 
— О Иунæг Хуыцау, ма бацу сидзæрты тæригъæды, баххуыс 
сын кæн! 
Ахлæмыр æвиппайды йæ хуыссæны фестъæлфыд: 
— Нæ буц хистæр. Мыггаджы дзырддзæугæ... Ме ’рдхорд, 
мæ тугисæг... Ды дæр хъус, мæ саударæг... Бауромæм уал æппæт 
зынтæ, бабыхсæм худинагæн. Дæттын мæ хойы Годзойтæн æгъдау- 
мæ гæсгæ... 
Агуыбе цыма ацы дзырдтæ йæ фыны фехъуыста, уыйау дызæр- 
дыджы цæстæй бакаст Ахлæмырмæ æмæ йæ урс зачъетæ адаудта. 
— О, о, разыйы дзуапп. Фæлæ уæ курын, ирон æгъдауæй 
ахицæн кæнут хъуыддаг! 
Хæзæрдæ фæсонтау. Йæ куыдвæллад цæстытæ галы къæлæтты- 
иæстæ аисты. Йæ дзыккутæм фæлæбурдта, ныккуыдта. 
Агуыбе Ахлæмыры фæндон куы фехъуыста, уæд сыстад, йæ 
лæдзæджы æнцой æрлæууыд æмæ афтæ бакодта: 
— Уæдæ мæ лæуд амæй дарддæр уæлдай у, — æмæ йæ лæ- 
дзæджы æнцæйтты рацыд сидзæрты цурæй. 
Хæзæрдæ йе ’фсымæры раз лæууы æмæ йын лæгъстæгæнæ- 
джы хъæлæсæй дзуры. 
22 Бназырты Димитр 
337 

— Уый цæй æнæтæригъæд дæ, ме ’фсымæр. Уыцы æбуалгъы 
хъуыддаг мын цæмæн сфæнд кодтай?! 
— Худинаджы хæдон сыл скæнæм, мæ хо, худинаджы. Уадз 
æмæ худинаджы денджыз раивылæд æмæ фæласæд Годзойты. 
Æхсарæй ныртæккæ цух дæн, фæлæ зондæй сархайæм. 
Ахлæмырæн йæ цæсгом туджы зилы, зонд талынгтæ кæны. 
Йæ хуыссæны фæбадæг, Хæзæрдæ йæм февнæлдта: 
— Хуысгæ кæн. Дæ къах тынгдæр цæмæй рисса, уый ма кæн! 
— Нæ, мæ хо, хъуамæ дын раргом кæнон мæ хъуыды. Хæ- 
зæрдæ, дæхи схæлар кæн Дзыгыссæимæ. Ирæд уадз æмæ ратæ- 
рæд нæ кæрæф фыды ’фсымæр. Гуыбечыры чындзхонтæн сæ 
разæй скæндзыстæм зондцух Дзыгыссæйы. Сæ дыууæ дæр 
кæрæдзийæн бæзгæ сты. Хъайтыхъ, цæугæ Афæхъотæм, æппæ- 
тæй дæр мæ бартæ дæумæ дæттын. Æрдомут стыр ирæд, бирæ 
ракæ-бакæмæ нæ нæма ’вдæлы. Уый фæстæ хуыздæр æруынаффæ 
кæндзыстæм. Цалынмæ сæхи чындзæхсæвмæ цæттæ кæной, кæд 
уæдмæ æз дæр мæ къахыл слæууин, уæд сын мах сæхирдыгæй 
фæкæндзыстæм сæ чындзæхсæв... 
Хъайтыхъ ныхъхъæбыс кодта Ахлæмырæн: 
— Уый мын зонды чырын куы дæ, ме ’рдхорд-æфсымæр. 
Хæзæрдæитæ уыцы ныхæстæ куы кодтой, уæд сæ фыды ’фсы- 
мæры хæдзары та дзаджджын фынджы фарсмæ дыууæ мыгга- 
джы ’хсæн ныхас цыд бафидауыныл, æмæ бирæ ракæ-бакæйы 
фæстæ сразы сты ахæм ирæдыл: ссæдз галы, уыдонæй, фыццаг 
хуымы чи ацыд, ахæмтæ — цыппар. Æхсæрдæс хъуджы, фæнды 
дыгæрдгуытæ, фæнды заинаг хъуццытæ, дæс æмæ æртиссæдз 
фысы, æрмæст дзы иунæг далыс дæр хъуамæ ма уа. Дыууæ бон- 
гæнды хуымзæхх, æхсæз лæггарсты уыгæрдæн. Хæзæрдæйы цы 
мад схъомыл кодта, уыцы Хуырхæгонæн мады бæх. Гуыбечыры 
бæхтæй иу хъуамæ лæвæрд æрцæуа Ахлæмырæн. Фæнды сираг, 
фæнды дугъон. 
Гуыбечыр кæд стыр ирæд ратдзæн, кæд йæ бирæ дзугтæ, йæ 
хъомрæгъау фæкъахыр уыдзысты, кæд ын йæ цъæх сираджы 
Цæлхаутæ йæ къухтæй стондзысты, уæддæр Хæзæрдæйы цинæй 
мурмæ не ’рдардта йæ бирæ фæллой. 
Аивгъуыдтой зымæгон фыдбонтæ. Æрлæууыд царддæттæг уал- 
дзæг. Зæхх, æнхъизæнджын хыссæйау, сулæфыд. Дæттæ рай- 
тынг сты. Мæргътæ бæлæсты къалиутæй цъыбар-цъыбур кодтой. 
Бæстæ уыд цинæфсæст, æрмæст нæ барухс Хæзæрдæйы зæрдæ. 
Дауджыты дзуары бонтæ куыд æввахсдæр кодтой, афтæ Хæ- 
зæрдæйыл йæ дуне нытталынг. Адæмы уынæр æм хъуыст, мар- 
дыл кæуæгау, æхсæрдзæнты сæх-сæх та, сырды ниудау, зæлыд 
йæ хъусты. 
Стыр чындзæхсæв цæттæ кодта Гуыбечыр. 
«Кады митæ, æгъдауыл хъуамæ уа æппæт дæр», — дзырдта 
кæрæф Гуыбечыр Мыртазитæн. 
338 

Ахлæмыр бонæй-бонмæ тынгдæр тыхст, йæ къах, æрдæгсыгъд 
яендзарæнау, ныссау. Агъды саст кæм уыд, уырдыгæй дæлæмæ 
бынтондæр нал рыст, фæлæ агьды састæй агьды рæбынмæ судзгæ 
арты цыма сыгьд, уыйау цъæхарт уагъта. Тыхсти Ахлæмыр. Хъа- 
руджын уæнгтæн бонæй-бонмæ сæ тых саст, цæсгом ныффæлурс. 
Иу райсом хуры тынтæ чысыл фæрссаггондæй ’рбакастысты. 
Ахлæмыр йæ сынтæджы рабадæгау кодта, бафæндыд æй фæрсса- 
гæй акæсын æмæ æрдзы рæсугъддзинадыл йæ цæст ахæссын, 
кæд йæ низæфхæрд зæрдæ, йæ низвæллад уæнгтæ фæрогдæр уаик- 
кой. Айхъуыста, æмæ йæ хъустыл ауад уасæгойы уасын. Ахлæ- 
мыр гæзæмæ мæллæг мидбылхудт бакодта æмæ афтæ: 
— Мæсайд, ’гайтма та нæм æртахтæ. Ныр мæ æцæг бауырныд- 
та уалдзæджы ралæуд. Æниу æм æз та цæмæн бæллын, фæлæ 
дуне мæнæй кæнгæ нæу. — Ахъуыды кодта æмæ афæнд кодта: 
исты амæлттæй йæ иу къахыл слæууа æмæ фæрссагæй акæса. 
Уалынмæ хæдзармæ ’рбахызт Хæзæрдæ. Иæ къухы дидинджы- 
ты баст. Чызг йæ мидбыл бахудт æмæ афтæ: 
— Уалдзæг ралæууыд, Ахлæмыр, уалдзæг, фæлæ... — йæ дзырд 
фæлыг кодта æмæ дидинджытæ радта Ахлæмырмæ. 
Уый сыл бирæ фæцин кодта æмæ рæвдаугæ хъæлæсæй дзуры 
Хæзæрдæмæ: 
— Мæ иунæг хо, мæ хъуыддаг хорз нæу, зынг зæгъынæй ком 
нæ судзы, фаелæ мæ къах, æгæр ныссау... уыцы фæлитойтæ сæ 
хъуыддагыл куы батагъд кæниккой æмæ сын уыцы æбуалгъ ми 
куы бакæнин! — йæ хойы мæллæг цæстытæм бакаст Ахлæмыр. 
Хæзæрдæйы цæстытæ æвдыстой æдзард æмæ фæлладхуыз. Ах- 
лæмыр бафиппайдта, Хæзæрдæйы та йæ судзгæ сагъæстæ дард 
кæдæмдæр кæй ахастой, æмæ йын мидбылхудгæ афтæ бакодта: — 
Уыцы налатæн, æвæццæгæн, йæ амонд Дзыгыссæимæ баст у. 
Ирæд дæр Афæхъо куы ’рбатардта Годзойтæй. 
— Бастъæлæнт се ’ппæт дæр мах тæригъæдæй, мæ иунæг æфсы- 
мæр, фæлæ мын дæ уæззау дзырдтæ мæ зæрдæйы хъæдгом тынг- 
дæр сдудын кодтой. Цæмæн мын афтæ загътай, мæ хъуыддаг 
хорз нал у... 
— Хъысмæт цы скæрда, мæ иунæг хо, уымæй фæивгъуыйæн нæй! 
Ралæууыд Дауджыты дзуары бон. Райсомæй арв, сæгъы цæс- 
тау, уыди ирд, фæлæ йыл сихоры ’рдæм тæнæг фæлм æрбадт 
æмæ хуры цæст рæстмæ нал æндæвта. Афæхъоты кæрты цалдæр 
æвзонг чызджы бæрз уисæйттæй зæхх марзтой, хъæбатыр хос- 
дзæуттау, кæрæдзи фæстæ æрлæууыдысты æмæ уыцы æмистæй 
сæ сыллынк-сыллынк дардмæ хъуыст. Рæстæгæй-рæстæгмæ-иу 
уынгты æрбауадысты хъæуы фæсивæдæй чидæртæ, хæдзары-иу 
бамидæг сты æнæ дзургæйæ, æмæ та-иу цъус фæстæдæр фæс- 
тæмæ фездæхтысты. Хатт-иу Афæхъойы хæдзарæй райхъуыст 
фæндыры хъæр, сылгоймæгты худын. 
Цæуынц дард хæстæджытæ, æрвадæлты чызджытæ æд хуын- 
339 

тæ Афæхъотæм. Уыдон хъуамæ бон раздæр æрцæуой, афтæ амо- 
ны ирон æгъдау. 
Æризæр. Арв æлхынцъæрфыгæй каст сау зæхмæ. Афæхъоты 
кæрт змæлæг сси. Хæстæджыты бæхтæ æмбондыл — рæгъæй баст. 
Афæхъо бæрæгбоны дарæсы сæрбæрзондæй рацыд уынгмæ æмæ 
хæстæджытæн, сиæхстæн æмæ æрвадæлты лæппутæн уынаффæ 
кæны сæ райсомы хъуыддаджы тыххæй. Абон дзуармæ дæр нæ 
ацыд. Нæ йæ равдæлд. Йæ хъус дары æрцæуджытæм. Чи йæм цы 
’гъдауæй æрцыд. Бон фæци. Саубазыр æхсæв цадæггай æрфы- 
сым кодта Комыхъæуы фаллаг фарс, Пацъайы цæугæдон йе ’ну- 
сон зарджытæ кодта. 
Афæхъоты хæдзарæй хъуыст хъæлдзæг хъæлæба. Уазæгдон 
уатæй, хæдзарæй, тыргъæй калд цырагъы рухс. Æвиппайды куый- 
тæ ныррæйдтой æмæ хъæуы дæллаг фарсмæ рæйгæ сæхи айстой. 
Куыйты рæйын æмæ топпы хъæртæ сарæх сты. Годзойты чындз- 
хонтæ Хъемултайы бынмæ ’рбахæццæ сты æмæ цæугæдоны ’рдæм 
сæ бæхтæ фæзылдтой. Дыууадæс барæджы тæргæ бæхтыл схæццæ 
сты Комыхъæуы дæллаг фарс суадоны цурмæ. Гуыбечыр та топп 
хæрдмæ фæцарæзта, æмæ топпы дзыхæй судзгæ цæхæртæ акалд. 
Гæрах бæстæ ныццарыдта. Мыртаз йæ цъæхснаг хъæлæсæй ныз- 
зарыд, иннæтæ йын бахъырныдтой. Афæхъоты уынджы иунæг 
змæлæг дæр нал аззад. Хæдзармæ бацыдысты æмæ дуæрттæ фи- 
дар сæхгæдтой. Топпы хъæртæ сарæх сты. Уалынмæ Годзойты 
чындзхонтæ фыдрасыгæй балæууыдысты Афæхъоты уынджы. 
Хъайтыхъ чындзхонтимæ уыди æмæ, хъæумæ куы ’рбахæццæ 
сты, уæд йæ бæх Ахлæмырты ’рдæм фæзылдта, тæргæ бæхыл 
сæм бахæццæ. 
Хæзæрдæ бадт тæрхæгыл æмæ джихæй каст сау зæхмæ, йæ 
цæнгтæ йæ риуыл — дзуарæвæрдæй, йæ судзгæ цæссыгтæ йæ 
хъæбысмæ гæр-гæр кодтой. Хъайтыхъ хæдзармæ кæй бацыд, уый 
нæ бафиппайдтой — нæдæр Хæзæрдæ, нæдæр Ахлæмыр. Алчи 
дæр сæ йæ сагъæссаджы хъуыдыты утæхсæн кодта. Хъайтыхъ 
исдуг каст куы Хæзæрдæйы тарст æмæ æрхæндæг цæсгоммæ, 
куы та Ахлæмыры фæлурс низæфхæрд цæсгоммæ. 
Ахлæмырæн йæ фæлурс цæсгом туджы арт, масты цæхæр фес- 
тад. Маст фæтоны низæфхæрд фæрстæ, зонд талынгтæ кæны: 
чындзхонты топпы хъæртæ йын цыма йæ зæрдæйы фæд акæнынц. 
— Цæмæн фыдудæй марут уæхи, ме ’фсымæр æмæ мæ хо! — 
бафарста Хъайтыхъ. 
Хæзæрдæ фестад. Æргом скуыдта æмæ Хъайтыхъы æфцæгыл 
ацауындзæг. Æрхæндæг хъæлæсæй загъта: 
— Удæгасæй мыл фæкæут, ме ’фсымæртæ, уæд та гыццийы 
йæ цæгатмæ куы арвыстаиккам! 
Хъайтыхъ æрсабыр кодта Хæзæрдæйы. Йæ къухтæ йын суæгьд 
кодта æмæ æрбадт Ахлæмыры хуыссæныл. Уый исдуг йæ цæстытæ 
садзæгау ныккодта Хъайтыхъы цæсгомы, стæй уæд йæ дзыхыдзаг 
мæстыхудт ныккодта æмæ атыхст йе ’рдхорд-æфсымæрыл. 
340 

— Ме ’рдхорд, мæ тугисæг! Ныр мæ зæрдæ фæрогдæр. Ныр 
маз ныфс ис: æппæт дæр бакæндзыстæм! — аджих вæййы, цæсго- 
мыл туджы уылæнтæ, знæт денджызы фæйлауæнтау, аленк кæ- 
нынц æмæ фæхъæр кæны: — Мæлæт нымайын хæрзиуæгыл цагьа- 
ры бæсты! — скаст йæ хотыхтæм æмæ йæ сæр нынкъусы. Арф 
ныхъхъуыды кæны æмæ йæ йæ судзгæ сагъæстæ дард кæдæмдæр 
аскъæфынц. Фæзылд Хъайтыхъы ’рдæм æмæ йын лæгъстæгæ- 
нæджы хуызы дзуры: — Цæугæ Афæхъотæм, ме ’рдхорд. Дзы- 
гыссæйы ардæм рарвит. Дæхæдæг уазджытæн æмбæлон лæггад 
кæн. Хæзæрдæ, ды та дæ кæуын фæуром. Цæссыджы култæй 
фидар мæсыг нæ амадæуы. Дæхи тынгдæр æрлæгъз кæн Дзыгыс- 
сæмæ. Годзойты цыты уазджытæ сæ чындзы хъуамæ ацы мæ- 
гуыр къуымæй акæной... Фатимæйæн бафæдзæхстай? 
— Уый æппæт дæр зоны. Чындзхонтæ куы ныххæццæ уой 
Тулдзыхъæумæ, афтæ Фатимæ йæ хъус дардзæн Дзыгыссæмæ, 
цæмæй мацы уæлдай митæ кæна. 
Æвиппайды арв ныггыбар-гыбур кодта, дондыппыр мигътæн 
сæ цæссыг фемæхст. Уары, къæвда къæртайæ калæгау калы. Арв 
ферттивы, æмæ Афæхъоты кæрты Годзойты чындзхонтæн се 
’взист бæрцытæ æмæ хъаматæ фæзынынц. 
Чындзхонтæ æбæрæг уавæры ныхас кæнынц. Куы та сæ ху- 
дын къæвдайы сæх-сæхимæ азæлы æхсæвы тары. Хæрзхаст бæхтæ 
сæ раззаг къæхтæй зæхх хойынц, тыхсынц къæвдайы, фæлæ ра- 
сыг чындзхонтыл, цыма æртах дæр нæ хауы, уыйау лæууынц 
дуаргæрон. Курынц, цæмæй сæ фысымтæ мидæмæ бахоной, фæлæ 
сæ уыдон мидæмæ бауадзыны фæнд нæма кæнынц. 
Хæзæрдæ уыцы рæстæджы лæууыд хæдзары уæллаг фарс 
хъуарийы дæлбазыр. Къæвда куыд уарыд, афтæ уый дæр куыдта 
æма йæ цæссыг къæвдайы донимæ хæццæ кодта, æрхæндæг хъæ- 
лæсæй дзырдта йæхицæн: 
«Цымæ ма цæмæ кæсын æнхъæлмæ, мæ абон — тар æмæ 
æрхæндæг, мæ райсом та — иууыл фыддæр... Адзал, адзал, мæхи 
къухæй, — ахъуыды та кодта: — Ме ’фсымæрты хъуыды хорз 
æмæ зæндджыи у, фæлæ сæм... уæд уый фæстæ цымæ цы 
’нхъæлмæ кæсы?.. Туджы арт, топпы гæрах сарæх уыдзæн æмæ... 
Фæлтау се ’ппæты сæрыл мæ сæр æрхæссон нывондæн! — арф 
иыхъхъуыды кодта, йæ сæр нынкъуыста æмæ та афтæ: — Мæлæт 
мæхи къухæй? Нæ, цардмæ уал банхъæлмæ кæсон», — йæ синаг 
иуварс фехста, тарст сæгуытау, рагæпп кодта уæлхæдзарæй æмæ 
сæхирдæм алыгъд. 
Æхсæвæй дзæвгар аивгъуыдта, фæлæ ма Годзойты чындзхонтæ 
гом арвы бын къæвдамæ лæууыдысты. Куыдфæстагмæ сæ нозт 
сæрæй фæцух æмæ мæстæй тъæпп хауынц. Судзгæ арты цъыс- 
цъыс кæнынц зæрдæтæ. Фыдæнæнгæнæгау тугтæ уары. Арв ферт- 
тивы æмæ къæвдайы цыхцыртæ, æвзист æндæхтау, ферттивынц. 
Арв йæ судзгæ рæхыс зæххыл æрæппары æмæ хæхтæ сæ бындза- 
341 

рæй нырризынц. Иудзырдæй, æрдз дæр Цæлхауты сидзæрты 
тæригъæдæй судзгæ арт æмæ туджы зæй фестад. 
Мыртаз бацæуы Афæхъоты дуары цурмæ æмæ мæсты хъæлæ- 
сæй бадзуры: 
— Уæ, Цæлхаутæ! Уæ фыдæхæй — цух, уæ хорзæхæй — хай- 
джын, фæлæ нын кæд фарны уазджыты цыт нæй сымахырды- 
гæй, уæд нæ фыдудæй цы марут! 
Раст уыцы рæстæджы сæ уæлхъус æрбалæууыд Хъайтыхъ. 
Йæхи афтæ хъæлдзæг дардта, æмæ æгæрыстæмæй йæ хъæлæс 
дæр мырмырагау зæлланг кодта. Хъайтыхъ фæхъæр кæны: 
— Уый цы ми кæнут, Цæлхауты хъал фæсивæд, худинаджы 
азарæй дæр нал тæрсут æппын! 
Мыртаз цæхгæр фæзылд. Иннæтæ дæр атымбыл сты Хъай- 
тыхъыл. Мыртаз хинæйдзаг мæстыхудт бакодта æмæ лæгъстæ- 
гæнæджы хъæлæсæй бахатыд: 
— Дæ хорзæхæй, Хъайтыхъ, ды та нæ цæй рох фæкодтай? 
Хъайтыхъ чындзхонты ’хсæнты йæ риуæй фæндаг айгæрста 
æмæ дуар барджыны хост ныккодта. 
— Цæй-ма, айхуызæн зæдтæн дуæрттæ уæрæх байгом хъæуы, 
сымах та авд дуары фидар куы ныхгæдтат. 
Хæдзарæй райхъуыст Цæлхауты фæсивæдæй кæйдæр хъæл- 
дзæг уынæр: 
— Уый Хъайтыхъ куы у, Ахлæмыры æрдхорд! 
Дуар байгом, Хайтыхъ йæ къухыл хæрдмæ схæцы æмæ æртхъи- 
рæнгæнæгау фæхъæр кæны: 
— Гъæтт, лæппутæ, уазджытæн — æгъдау! — йæхæдæг уыцы иу 
цыдæй хæдзары смидæг æмæ ныттыхст Хуырхæгоныл. Хуырхæ- 
гон нырмæ дæр йæ кæуын тыхурæд кодта. Ныр йæ цæстысыгтæ 
цæстыхаутæм рабырстой æмæ мæллæг рустыл æртылдысты. 
— Ме ссаргæ мад, дæхи ма ’фхæр, дæ фырттæ сæхи нæ фегад 
кæндзысты! 
Уыцы æхсæв Афæхъоты хæдзарæй хъуыст расыг адæмы за- 
рын, фæсивæды къæрццæмдзæгъд. 
Дыккаг бон арв, сæгъы цæстау, уыди ирд. Хæхты сæрмæ ма 
ранæй-рæтты æрцауындзæг сты мигъы фæлдзæгъдæнтæ, фæлæ 
хуры зынгцæст хохæй-хохмæ тын куы анывæста, уæд уыдон дæр 
атадысты. Адæм æмбырд кæнын байдыдтой Афæхъоты уæрæх 
кæртмæ. 
Хъæуы фæсивæд æмызмæлд кæнынц, сыхаг хъæутæй æрцæ- 
уæг адæмæй та чи бадгæ кæны, чи та уынгæй чысыл æддæдæр 
фæкъорд æмæ ныхас кæнынц. Æлхъæлмæ кæсынц: кæд æрбад- 
дзысты бæркады фынгтыл. Фæсхæдзарæй стыр фæздæг арвмæ 
лæбурæгау кæны æмæ та хъæуы сæрмæ апырх вæййы. Ставд 
х^æдты уæллаг кæрон бадынц цалдæр зæронд лæджы æмæ æну- 
выдæй ныхас кæнынц. Сæ разы уæливыхтæ æмæ арахъхъы ду- 
рын, фæлæ зæрæдты зæрдæ нæдæр хæрд, нæдæр нозт агуры. 
Агуыбе бады сæ уæллаг фарс æмæ джихæй кæсы сау зæхмæ. 
342 

фæсхæдзар стыр аджы фыцы галы фыд. Хъайтыхъ йæ дыстæ 
суанг рæмбынкъæдзты онг батылдта, йæ куырæты фæдджитæ йæ 
фæсрон æртъыста æмæ фæдисон змæлдæй змæлы. Куы хæдзармæ 
бауайы, куы, дзидзатæ кæм фыцынц, уырдæм згъорæгау акæны, 
куы — сылгоймæгтыл йæ цæнгтæ стилы, зæгъгæ, рæвдздæр ар- 
хайут. Йæ мидбылхудгæ-иу бауад уазджытæм æмæ сæм-иу уæз- 
дан сдзырдта: 
— Хатыр бакæнут, Годзойтæ, уæ аккаг лæггадмæ не стæм дæс- 
ны, бæргæ нæхицæн дæр кад скæниккам, нæ зæрдæйы фæндиаг 
уын цыты уазæджы лæггад куы арæхсиккам! — афтæ дзургæ-иу 
стыр дзæбидыр æрыдзаг кодта цъæх арахъхъæй æмæ та-иу кувы- 
ны бар дæр нæ радта, афтæмæй-иу сыл дæлæмæ-уæлæмæ рæ- 
гьытæ систа. Дзидзатæ куы сфыхтысты, адæмæй æддæ куыничи- 
уал уыд, уæд Хъайтыхъ бауад хистæртæм, æрлæууыд Агуыбейы 
раз æмæ йын бамбарын кодта, æппæтæй дæр цæттæ кæй сты, 
адæмы фынджы уæлхъусмæ æрбахонын кæй хъæуы. Агуыбе йæм 
исдуг фæхъуыста, стæй уæд йæ лæдзæгæй ацамыдта хæдзары 
’рдæм æмæ афтæ: 
— Фæсивæды уал фæуром сæ кафынæй, науæд адæмы цæс- 
тæнгас уыцырдæм хæцы. 
Хъайтыхъ азгъордта хæдзармæ, цалдæр уысмы фæстæ хæдза- 
рæй къæрццæмдзæгъд æмæ фæндыры зæлтæ нал хъуыст: уын- 
джы адæмы хъæр, хъæлæба фæтынгдæр. Хъайтыхъ сæм фæзылд 
æмæ ныхъхъæр кодта: 
— Уæ, мæнæ хорз адæм! Æз дзурын Ахлæмыры номæй. Ку- 
рæг уæ стæм, æмæ лæугæ мауал кæнут, рацæут, фынгыл æрба- 
дут, бон махмæ нæ кæсы! 
Адæм зæрдиаг арфæ ракодтой Хъайтыхъæн æмæ æгъдаумæ 
гæсгæ æрбадтысты, уæдæ цы уыдаид. 
Гаджидаутæ сарæх сты. Хъайтыхъ тынгдæр архайдта, цæмæй 
цыты уазджытæ бæгæныйæ уыдаиккой цух æмæ арахъхъæй та 
нуæзтаиккой фылдæр. 
Фынг йе ’мбисмæ куы ахæццæ, гъæйтты зарæг куы анæрыд, 
уыцы рæстæджы Хъайтыхъ фынджы уæлхъус, уырдыглæуджы- 
ты цур нал уыди. Фæсивæд æй цæстæнгасæй агуырдтой. Афтæ 
зынди, цыма æнæ Хъайтыхъ фынг цыдæрхъуаг у æмæ æрæнкъард. 
Фæсивæд Мыртаз æмæ иннæ уазджыты æрмтты æрсагътой фæйнæ 
иуæндæс сыкъайы арахъхъæй седзæгтæй. Уыдонæй фондз дзæ- 
бидыртæ, иннæтæ та — къаннæгдæр сыкъатæ. Гъæйтты рæгъ 
ахæццæ кæронмæ. Фездæхтой «уазæг бирæ фæцæра»-йы рæгъ, 
фæлæ Мыртаз ницыуал бамбæрста фынджы æгъдауæн. Æрдæ- 
гæй уæлæмæ фынгыл æрхуыссыд æмæ йæхинымæры цыдæр 
хъуырдухæн кодта. Хуыздæр уавæры кæм уыдаиккой иннæ цыты 
уазджытæ дæр. 
Бадт фæкъахыртæ. Фæсивæды къæрццæмдзæгъд рæубазыр 
дымгæ дардмæ скъæфта. Хур арвыл фæкъул æмæ тындзыдта ны- 
гуылæнырдæм. Арф кæмттæй аууæттæ хæхты ’рдæм уæззаугай 
343 

лæстысты. Ахлæмыры алыварс бадтысты Хъайтыхъ, Хæзæрдæ, 
Ханиффæ æмæ Дзыгыссæ. Ахлæмыр йæхи тыххъæлдзæг дардта, 
афтæмæй дзырдта Дзыгыссæмæ: 
— Æз уал хъуамæ Дзыгыссæйы арвитон чындзы тæккæ абон, — 
уыцы ныхасмæ Хæзæрдæйы талынг къуымтæ фæрухсдæр, фæ- 
хъæлдзæгдæр сты, йæ цонг ауагъта Дзыгыссæйы уæхскыл æмæ 
йын рæвдаугæ дзуры: 
— Мæхи дзæбæх хо, Дзыгыссæ, æццæй, фæнды дæ мæ разæй 
чындзы ацæуын? Æниу афтæ амоны æгъдау: ды хистæр дæ. 
— Раст зæгъы Хæзæрдæ, тынг раст. Чындзы куыдхистæрæй 
ацæугæ у. Ныр дыл дæс æмæ ссæдзæй фылдæр раивгъуыдта, — 
æнкъард мидбылхудт бакодта Ахлæмыр. Фæлæ йæ дынджыр цæ- 
стыты та сыгъди масты судзгæ арт. 
— Æрмæст дзы иу хъуыддаг уый ис, Ахлæмыр, ног чындз 
æгъдауджын хъуамæ уа. Уайсадын æмбæлы, — хинæйдзагæй загъта 
Хъайтыхъ дæр. 
Зондцух Дзыгыссæйы цæсгом туджы лалымау ныссырх. Цæ- 
стытæ цыдæргъуызон æнæсæрфат цины æрттывд кодтой. Цæс- 
гом уысмæй-уысммæ йæ хуыз ивы. Йæ уæнгтæ зыр-зыр кæнынц. 
Йæ фист сæрыхъуынтæ йæ ризгæ армытъæпæнæй адауы. Ахлæ- 
мыритæ йæм кæсынц цымыдисæй. Фæлæ Хæзæрдæ аджих вæййы. 
Ахлæмыр Хъайтыхъæн афтæ бакодта: 
— Ме ’рдхорд-æфсымæр, хъуыддаг кæронмæ акæнын хъæуы, 
Хæзæрдæйы нæхи къуымæй хъуамæ араст кæнæм йæ фарны фæн- 
дагыл. Ауай æмæ мæ хъуыды бамбарын кæн Афæхъойæн. Гыц- 
цийæн зæгъ, æмæ ардæм рацæуа. Мад æмæ хъæбулты ’хсæн су- 
сæгдзинад ма хъуамæ уа. Фæсивæдæн дæр бамбарын кæн, æмæ 
мæм æрбауайой: Хетæг, Аслæмбег, Хъайсынæй нæ хъуыддаг 
æмбæхсгæ нæу. Ауай, ауай, рæвдз у, арæхстджын — иннæ ахæм. 
Ныртæккæ нæ бирæ рахъуыды-бахъуыдымæ не ’вдæлы, рæстæг 
зынаргъ у. 
Ацы ныхæстæ Ахлæмыр дзырдта тагъд-тагъд. Арф ныуулæ- 
фыд æмæ джихæй каст чысыл фæрссаггондмæ. Фæцыд дуары 
хъæр. Хæдзармæ ’рбахызт Хуырхæгон. Сагъæсхуыз цæсгомыл 
цæссыджы фæдтæ басур сты. Къонагæрон æрлæууыд æмæ 
æнкъард хъæлæсæй афарста йæ хъæбулы: 
— Цы мæ кæныс, мæ зæрдæдарæн?.. — йæ зæрдæ ’рбауынгæг 
æмæ йæ сау кæрдæны кæронæй йæ цæстытæ асæрфта. 
Ахлæмыр тыххудт бакодта æмæ йын афтæ: 
— Гыцци, кæугæ цы кæныс, цинаджы рæстæджы цин хъæуы! 
— Дæ фæхъхъау фæуон, мæ хъæбул, мæрдадз æнæ фæхудгæ 
нæ вæййы, цинаг — æнæ фæкæугæ. 
Ахлæмыр иудзæвгар æнæдзургæйæ хъусы, йæ хъуыдытæ йæ 
сæры карз тохы бацыдысты. Уый фæстæ йæ уæззау хъуыдытæй 
йæхи фæхицæн кодта æмæ тагъд-тагъд радзырдта, Хæзæрдæйы 
фервæзын кæнынæн цы æрхъуыды кодтой Хъайтыхъимæ, уый. 
344 

Тлрстзæрдæ мад исдуг джихæй каст йæ хъæбулмæ, уый фæстæ 
„ыккатай кодта æмæ ныккуыдта: 
— Мæ хъæбул... Саубон мæ баййæфта... Атыхст Ахлæмырыл 
#мæ йын ныллæгъстæ кодта: — Бындзагъд нæ куы скæндзысты 
уыцы фæлитойтæ. Фæлтау!.. 
Фæцыд дуары хъæр. Мад æмæ хъæбул сæ сагъæссаджы дзырд 
фескъуыдтой. Хæдзармæ фæдисоны цыдæй æрбахызтысты Хе- 
тæг æмæ цалдæр лæппуйы. 
Ахлæмыр, фæсивæды фенгæйæ, йæ хуыссæны фæбадæг. Цыма 
пæ къах нал риссы, уыйау æй мурмæ дæр нал дары. 
— Гъæтт, мæ уд уæ фæхъхъау, нæ мыггаджы фæсивæд, цина- 
гыл цин чи кæны. Æрцæгъд-ма, Зæрæда, дæ фæндырæй! 
Зæрæда къаннæггомау чызг, æфсæрмдзæстыгæй хæцыд фæн- 
дырыл. Ахлæмыр æм куы бахатыд, æрцæгъд, зæгъгæ, уæд йæ 
уæздак æнгуылдзтæ фæндыры амонæнтыл дæлæмæ-уæлæмæ 
згъордтой. Фæндыры зæлтæ хæдзары талынг æнуд къуымты куы 
азæлыдысты, уæд Зæрæдайы фидауцджын цæсгомыл та туджы 
уадздзæгтæ аленк кодтой, йæ мидбыл гæзæмæ худт, афтæмæй 
цагъта рог цагъд. Ахлæмырмæ афтæ фæкаст, Зæрæда кафыны 
цагъд нæ кæны, фæлæ цыдæр æрхæндæг сагъæстæ самыдта йæ 
фæндырæй. Хæдзары къуымты нæрыд фæндыры цагъд æмæ фæ- 
сивæды къæрццæмдзæгъд. Ахлæмыр йæ амоиæн æнгуылдзæй аца- 
мыдта Ханиффæмæ, уый йæм хæстæг æрбауад, чызджы хъусы 
цыдæртæ адзырдта. Уый йæ сæр разыйы тылд бакодта. 
Чызджытæ Хæзæрдæ æмæ Дзыгыссæйы сæгъдонмæ бакод- 
той, æвиппайды хæдзармæ ’рбамидæг Хъайтыхъ, йæ къухы хаста 
чындзы чындздзон дарæс. 
Ахлæмыр, йæ дзыхыдзаг мæсты худт бакæнгæйæ, цæстæнга- 
сæй ацамыдта, сæгъдонмæ сæ ахæсс, зæгъгæ. 
Дзыгыссæйыл уайтагъд чындздзон дарæс акодтой. Дзыгыс- 
сæйы пысултæ та Хæзæрдæйыл скодтой. 
Саубазыр æхсæв, æрфысым кодта Комыхъæуы. Амыты-уымы- 
ты чысыл рудзгуытæй калд цырагъы рухс. Æхсæвы ралæудæй 
Ахлæмыры æфхæрд зæрдæ æнкъарддæр нæ фæци, фæлæ йыл 
цыма сæрдыгон хур йæ хъарм тынтæ атыхта, барæвдыдта йæ, 
уыйау фæрогдæр йæ низæфхæрд æмæ мæстæйдзаг зæрдæ. 
Чидæр дуар æрбахоста æмæ æрбайхъуыст Афæхъойы хъæлæс. 
— Уæй, кæд ма мын ме ’фсымæры сидзæрты хæдзармæ бацæ- 
уыны бар ис, уæд мын дуар бакæнут. 
Афæхъойы хъæлæс фехъусгæйæ, Ахлæмыры цæсгом фæтар. 
Йæхинымæры загъта: 
«Фæлæуу, фæлæуу, ды де ’фсымæры сидзæрты ныууæй код- 
тай. Райстай стыр ирæд, фæлæ тас у, тугæй фидинаг дын куы 
фæуой». 
Æргом та фæзæгъы: 
— Марадзут... Уый мæ фыды ’фсымæры хъæлæс куы у, дуар 
ын байгом кæнут! 
345 

Хæдзармæ ’рбахызт Афæхъо фыдрасыгæй, йæ цæстытæй 
дзæгъæлгаст кæны. Уффытæгæнгæ бацыд къонагæронмæ. Йæ 
цæнгтæ уæрæх айтыгъта æмæ фæзæгъы: 
— Уæ, мæнæ ме ’фсымæры хæдзары, иратаманы цы нæма 
’рцыд, ахæм циндзинад. Ме ’фсымæр æй куы фехъусид мæрд- 
тæм, уæд йæ ингæны къæйтæ срæдувид. 
— Раст зæгъыс, мæ фыды ’фсымæр, æнæрцæугæ циндзинад... 
фæлæ лымæнтæ ссардтай, ирæд райстай, æмæ мæм нырмæ кæй 
никуы ’рбауадтæ, уый мæм æфхæрæгау кæсы... 
Дуар та ныххостæуыд, æмæ ’рбайхъуыст Мыртазы хæццæ- 
мæццæ зард. 
— Уый нæ буц лымæнтæ сæ чындзы агурынц, уæ хорзæхæй, 
уæзæгыл сæ ма лæууын кæнут. Ау, мыггаг куы стæм, нæ ног 
лымæнтæ æфхæринаг не сты! — дзырдта, тыххъæлдзæггæнгæ, 
Ахлæмыр. 
— Афтæ, афтæ, ме ’фсымæры хъæбул, уæдæ куыд вæййы? 
Годзойты Гуыбечыр гуыпцард кæны, исджын, æхсарджын у нæ 
ног сиахс, æмæ лæгдзинад та исбонæй у. — Куыройы нукæн, 
цыма йæ ауазæн систæуыд, уыйау йе ’взаг йæ комы ныззыррытт 
кодта расыг Афæхъойæн: — Кадджын уыдзыстæм сæ кадæй, ’хсар- 
джын — се ’хсарæй. Мæ хур акæнай, мæгуырæй чи цы кæны! 
Афтид армы хъыргъы нæ бады, уæдæ!.. 
Афæхъойы алы дзырд дæр туасæй рæхуыстау ныхст Ахлæ- 
мыры зæрдæйы. Бæргæ йæ нæ фæндыд, куы йæм хъуыстаид, 
фæлæ йын æндæр фадат нæй. Дуар та ’рбахостæуыд. 
— Ох-хай, ныхæстыл фæдæн. Цæй, нæ фарны хъуыддаг амонд- 
джынæй бакæнæм, арвитæм нæ буц уазджыты æмæ нын уæд ны- 
хас кæнынæн уыдзæн фадат. 
Фестад. Дуары ’рдæм куы фæцæйцыд, уæд фæсивæд æмхор- 
хор скодтой, зæгъгæ, дуар афтæмæй бакæнгæ нæу. 
Мыртаз чызджыты куы барæвдыдта, уæд сын æгъдаумæ гæсгæ 
дуар бакодтой. Годзойты чындзхонтæ лæууыдысты раст къæ- 
сæргæрон. Мыртаз йæ къæхтыл тыххæйты лæууы, ацух-мух кæны 
æмæ та йæхи фæуромы. Йæ фæрсты цыдысты Хетæг æмæ Хъай- 
сын, куы-иу фæцудыдта, уæд-иу æм цырд февнæлдтой æмæ-иу 
æй афæлдæхын нæ бауагътой. 
Куыд, цы, фæлæ Гуыбечыр æмæ Дзыгыссæйы къуымрæбын 
балæууын кодтой. Мыртаз сæ разы, цыма искæмæ лæбуры, уыйау 
æрлæууыд. Уалынмæ Афæхъо дæр æрбаздæхт. Йæ къухы — тæ- 
бæгъ, тæбæгъы мидæг — æртæ уæливыхы, сæ уæлæ — сыкъа, 
иннæ къухы — къаннæггомау дурын. Мыртаз ма бæргæ сархайдта 
зæрдæмæхъарæг куывдтытæ скæнынмæ, фæлæ сæр зилы, цæс- 
тытæ тартæ кæнынц, æвзаг, цыма комы къултыл нындæгъд, уыйау 
нал арæхсы дзурын, цæстытæ сæхи ’гъдауæй æрæхгæнынц. Мыртаз 
сæ тыхгæнæгау байгом кæны. Иудзырдæй, Годзойты æвзаджджын 
Мыртаз багомыг. Куыддæрты ма сфæрæзта цалдæр дзырды афæ- 
дзæхсыны тыххæй Фæндагсар Уастырджыйæн, æмæ цыма йæ 
346 

цозт æрбайсæфт, уыйау йæ хъама фæцъортт ласта, йæ цæстытæ 
фæирд кодта, сбухъ кодта æмæ ныццæлхъ ласта, фæхæссæм æй, 
зæгьгæ. Фæсивæд ын бахъырныдтой. Уый фæстæ зарæг айста 
Хъайтыхъ æмæ, цыма хæдзары цыппар къуымы мырмырджытæ 
бацагъдæуыд, уыйау айхъуыст йæ зæлланг хъæлæс. 
Хæзæрдæ лæууыд сæргуыбырæй Дзыгыссæйы дарæсы. 
дфæхъо йæм бавнæлдта, йæ риумæ йæ ’рбалхъывта æмæ йын 
æнкъард хъæлæсæй загъта: 
— Тæхуды, мæ хъæбул, искуы дæу дæр афтæ куы балæууын 
кæниккам нæ хæдзары къуымы! 
Хæзæрдæйы зæрдæ барызт фыртæссæй, зæгъгæ, мæ куы ба- 
фиппайа. 
Хуырхæгон лæууы чындзхонты уæлхъус æмæ джихæй кæсы 
зæхмæ. Йæ судзгæ сагьæстæ йæ дард ахастой. Ахлæмырмæ афтæ 
кæсы, цыма уыйæппæт хъуыддæгтæ йæ фыны уыны. Йæ фæлурс 
цæсгом, мартъийы бонау, уысмæй-уысммæ ивы. Хаттæй-хатт сонт- 
хъæр фæкæны: 
— Гъæтт, Цæлхауты фæсивæд, уазджытæн æгъдау, фæлæ, уæ 
хорзæхæй, мæ сонт сиахсы мын ма бафхæрут! — фæсивæд æмдзы- 
хæй ныххудынц. 
Кæрæф Гуыбечыр йæ пыхцыл æрфгуытæ кæрæдзимæ фел- 
хъывта, йæ былтæ базмæлын кодта æмæ йæ дзыхæй разындысты 
йе згæ дæндæгтæ. Йæ цæстытæй иу цары ’рдæм фæзылд, иннæ 
зæххы асагъд — Гуыбечыры иууыл тынгдæр мæстыйы нысан. 
Раст къæсæргæронмæ куы рахæццæ сты заргæ, уæд зæронд 
Гуыбечыр, тулгæ æмбыд къодахау, размæ йæхи фесхуыста. Бæргæ 
йæ фæндыд, хæххон сæгуытау, куы атæррæст кæнид, адæм йæ 
рог фезмæлдыл сæ цæст куы ’рывæриккой. Фæсивæд сæ къухы 
цы суджы æндзарæнтæ дардтой æрцæвынæввонг, уыдонæй йыл 
иу дæр куынæ ’рхауид. Фæлæ кæм!.. 
Гуыбечыр, къæсæрæй агæпп кæнон, куыд загъта, афтæ, æйда- 
мардзæ, — суджы æндзарæнтæй йе рагъ айдзаг, йæ цæстыты раз 
ссыгъд мингай цырæгътæ, уынгмæ ма, здыхтытæгæнгæ, тыххæй- 
ты рахызт. 
Цæлхауты уæзæг хъæр, хъæлæба сси. Зарæджы зæлтæ æхсæ- 
вы уддзæф хæхты ’рдæм скъæфта. Топпы хъæртæ къæдзæхтæ 
арыдтой. Чындзхонты ацыды фæстæ Хæзæрдæ банцой кодта 
хæдзары къулыл æмæ дзагъырдзастæй каст дард кæдæмдæр, йæ 
сæры та зилдух кодтой æбуалгъ хъуыдытæ. 
Ахлæмыр исдуг æдзынæг каст йæ хойы цæсгоммæ, йæ ризгæ 
уæнгтæм. Йæ цæссыгтæ-иу даргъ хауты ’хсæнты куы рахъуызыды- 
сты, уæд-иу лæппу тынгдæр ныджджих. Хæзæрдæмæ афтæ кæсы, 
Цыма йыл бæстæ ниуы, дуне йыл кæуы, сау халæттæ йыл уасынц. 
Ахлæмыр нал бабыхста æмæ йæм рæвдаугæ сдзырдта: 
— Мæ саударæг хо, Хæзæрдæ... 
— Охх, Ахлæ, уый та ма дын цы дзырд вæййы? 
— Æрцу-ма, мæ иунæг хо, æмæ дын ныхъхъæбыс кæнон! 
347 

Хæзæрдæ хæрзсындæг бацыд Ахлæмыры цурмæ. Исдуг сæ 
дыууæ дæр кæрæдзийы фæллад цæсгæмттæм кастысты, стæй уæд 
Ахлæмыр райдыдта дзурын: 
— Хæзæрдæ, Годзойтæ сæ худинаджы хæдон раласыны фæнд 
куы скæной, уæд мах бахъæудзæн хотыхтæ райсын, фæлæ йæ 
зон. Уæлæ мын мæ хъыримаг мæ къухы авæр, мæ кард уырзæй 
æрысгарон. 
Хæзæрдæ ныккæуы æмæ йæм ратты йæ хотых. 
— Маст æмæ мæтæн цæстысыгæй байсысæн нæй, мæ иунæг 
хо... Хъайтыхъ та цæмæн фæстиат кæны? — Ахлæмыр акаст фæрс- 
сагæй. Арф ныуулæфыд. Хæзæрдæ ныккаст йе ’фсымæры цæс- 
тытæм. Ахлæмыры цæстытæ уыдысты сыгъдæг æмæ ныфсхаст. 
— Мæ иунæг хо, Хæзæрдæ. Хъысмæт цы скæрда, уымæй здæхгæ 
нæу! Тæппудау карз тохы фæйлауæнтæй лидзын фидиссаг у! 
Дæуæн та фæдзæхсын: карз тох цалынмæ нæ райдыдта, уæдмæ 
дæхи бааууон кæн. Уæртæ Хъорсеуы не ’рвадæлтæм ацу гыцци- 
имæ. Уыдон дæ сæхи хойау бавæрдзысты. 
Хæзæрдæ ставд цæссыгæй ныккæуы, æрхæндæг хъæлæсæй 
фæзæгъы: 
— Æз ардыгæй цæуинаг никуыдæм дæн, дæуæй æввахсдæр 
мæм ничи ис, нæдæр тугæй, нæдæр зæрдæйæ! Не схъомыл куыд 
иумæ уыди, нæ адзал дæр хъуамæ афтæ иумæ уа! 
Ахлæмыр уатæй рахизыныл афæлвæрдта. Хъуамæ йæ хойы 
æрхæндæг зæрдæ барæвдыдтаид, фæлæ йæ къах зæхмæ куы 
’руагъта, уæд зæрдæ риуы къултыл йæхи ныххоста, къахы рыст 
зæрдæйы туасæй рæхойæгау кодта. Ныхъхъæрзыдта низæфхæрд 
Ахлæмыр æмæ йæ уатыл бахауд. 
Сæрдыгон æхсæв йæ цыды хай кодта. Мæй, низвæллад рын- 
чынау, афæлурс. Стъалытæ куыдкъаннæгдæрæй арвы къуырфы 
атадысты. Бон йæ цъæх цæстытæй æрбагудзицц кодта. Бæрзонд 
хæхты сæрмæ æхсæв афæлурс, цыма боны ралæудæй фæтарст 
æмæ арф кæмтты ’рдæм хъуызæгау акодта. 
Бæрзонд хæхтæ уæйгуытау разындысты. Хохы дыдагъæй æну- 
сон цъититæ æвзистау æрттывтой. Годзойты чындзхонты æнæ- 
сæрфат хъæлæба æмæ топпы хъæртæ сæурайсомы сабырдзинад 
хæлдтой. 
Гуыбечыр сæ хъæумæ куыд хæстæгдæр кодта, афтæ топпы 
нæмгуытæ хардз кæныныл нал ауæрста. Чындзхонтæ тæргæ бæх- 
тыл бахæццæ сты Тулдзыхъæуы бын фæхæрдгæнæнмæ. Фæу- 
рæдтой суары цур. Гуыбечыр та йæ сау дугъоны фæцарæзта хæрд- 
вæндагыл хъæуы ’рдæм. 
Хъæуы фæсивæд топпы хъæртæ куы фехъуыстой, уæд æз- 
фæраздæронæй агуылф кодтой хъæуыбын Акæсæн къуылдыммæ. 
Уæдмæ Гуыбечыр дæр тæргæ бæхыл сæ уæлхъус æрбалæууыд. 
— Гъæтт, бирæ цæрат, нæ фæсивæд, йæ мыггаджы хуыздæ- 
рæн кад чи кæны. 
348 

Фæсивæдæй йæм æввахс куы ничи бацыд, уæд куыддæр фæмæ- 
сты, йæ дзыппы йæ къух ассыдта æмæ фелвæста миты хъæпæны 
хуызæн урс цъындатæ. Бæрзонд сыл схæцыд æмæ фæхъæр кодта: 
— Гъæй, номхæссæны чызг куыд фæдæ, Хæзæрдæ, кæд дын 
цæй æрдхæрæны къухтæ ис, æркæсут-ма, нæ фæсивæд, уыдон 
Цæлхауты рæсугъды къухтæй конд сты, — æмæ сæ разыввытт 
кодта фæсивæды ’рдæм. Йæхæдæг бæх фесхуыста æмæ хъæуы 
бамидæг. 
Фатимæ йæ фæстæ акаст фыдæхы цæстæнгасæй æмæ загъта 
фæсивæдæн: 
— Нæ кæрæф сырд абоны онг фæсивæдмæ тар цæстæй каст, 
ныр... — йæхинымæры та загъта: «Кæд дын, Гуыбечыр, Хъай- 
тыхъитæ цы æбуалгъ ми бакæнинаг уыдысты, уый сын бантыст, 
уæд дыл худинаджы хæхтæ бæргæ рафæлдæхдзысты». 
Уалынмæ чындзхонтæ дæр схæццæ сты. Мыртаз бæхы саргъыл 
йæхи тыххæйты уромы, иннæ чындзхонтæ дæр фæсус, фæллад 
хъæлæсæй тыхзард фæлварынц. Фатимæ бауад чындзы размæ. 
Чындзы кæрдæн дзæбæхтæгæнæг йæхи акодта æмæ йæм сусæгæй 
бакаст. Базыдта, Хæзæрдæйы бæсты зондцух Дзыгыссæйы кæй 
рафардæг кодтой, уый. Фатимæйы зæрдæ фырцинæй ныррызт. 
Гуыбечыры уæрæх кæрты адæмæй къухбакæнæн нæ уыди. 
Хъуысти фæндыры хъæр, фæсивæды къухæмдзæгъд. Чындзхон- 
тæн фæндаг радтой æмæ къæсæргæрон æрлæууыдысты, сæ 
кæрдтæ сластой, Гуыбечыр та йæ дамбаца æхсынæввонг æркод- 
та. Адæм ныссабыр сты, сæ цæстæнгас аздæхтой Мыртазы ’рдæм. 
Уый фæсус хъæлæсæй ныззарыд, «фарн фæцæуы», зæгъгæ. Уæл- 
къæсæр ферттывтой æлвæст кæрдтæ æмæ цары хъæдтæй 
æхсныфтæ зæхмæ згъæлдысты. Гуыбечыр цалдæр гæрахы арвы 
’рдæм фæкодта. Къæсæрæй куы бахызтысты Мыртазитæ æмæ 
къуымрæбыны ’рдæм куы бараст сты, уæд зондцух Дзыгыссæ- 
йыл цины æнкъарæнтæ фæтых сты æмæ зард йæхимæ айста. Цы- 
дæргъуызон хæццæ-мæццæ хъæлæс хæдзары къуымты анæрыд. 
Чындзхонтæ сæ зарын фæуагътой, фæлæ зондцух Дзыгыссæ, йæ 
тыххъаргæ, зарыд. Адæм сæмхæццæ сты. Алчи дæр хъуыды код- 
та йæхирдыгонау, хъуыддагмæ каст йæхи цæстæнгасæй. Чи дзырд- 
та, зæгъгæ, цы тæригъæд у Цæлхауты сидзæр, йæ мæстæй афтæ 
бакодта. Чи загъта, зæгъгæ, йæ æвæндонæй кæй радтой Гуыбе- 
чырæн, уый тыххæй йæ зонд фæхæццæ Хæзæрдæйæн. 
Гуыбечыры маст сабухта, зонд тартæ кæны. Æнæхъæн къуы- 
ри цыма йæ хъуыры дон дæр нæ ацыд, уыйау йæ нозт æрбайсæфт 
фырмæстæй. Куыд, цы, фæлæ Дзыгыссæйы балæууын кодтой 
къуымрæбын. 
Мыртаз чындзы афæдзæхсынвæнд нал кодта. Цæсгом ныф- 
фæлурс. Цæстытæ тартæ кæнынц, йæхинымæры загъта: 
«О мæ зæрдæ, æвиппайды дыл къæйдурау цы маст ныффæл- 
дæхт, мæ разы худинаджы къардиу айтынг, уæд ма йæ сæрты цы 
’гъдауæй ахизон, цы хуызы ма ныхсон мæ худинаджы цæсгом?» 
349 

Арты пиллон уадзы Мыртаз, уый тыххæй нæ, æмæ Гуыбечьь 
рæн Хæзæрдæйы бæсты зондцух Дзыгыссæйы кæй радтой, фæлае 
йæхæдæг къухылхæцæг уыд æмæ йыл Цæлхауты сахъ фæсиваед 
худинаджы хæдон скодтой. Иудзæвгар къуымы алæууыд, уый 
фæстæ, цыма йæ зонд фæхæццæ, уыйау уынгмæ расæррæтт кæны, 
йæ сины сæртыл æрхæцы æмæ фæхъæр кæны: 
— Худинаджы денджыз сабухта, худинаджы, Годзойты æхсар- 
джынтæ! Худинаджы хæхтæ ныррызтысты æмæ ныл фæркгай 
згъæлынц, фæлæ ма уæ хотых райсынхъом чи у, уый мæ фæдыл 
цæуæд, æмæ нæ худинаг тугæй ныхсæм! — цыма тæвд цæхæрыл 
лæууы, уыйау йæ мидбынат йæхи радав-бадав кæны Мыртаз. 
Цæстытæ тартæ кæнынц. 
Адæм сæмхæццæ сты. Уынгæй райхъуыст æртхъирæны хъæр- 
тæ, устытæ сæ уæливыхтимæ архайын фæуагътой æмæ тарстхуы- 
зæй кастысты Мыртаз æмæ Гуыбечырмæ. 
Хъараман æмæ Темсырыхъо адæмы ’хсæн нæма уыдысты. 
Афтæ амоны ирон фыдæлты лæджыхъæд ма кæмæ ис, йæ уæнгты 
туг кæмæн уа, уымæ цалынмæ сæрмагонд хонæг нæ уа, уæдмæ 
фынгмæ нæ фæцæуынц. Фæлæ Гуыбечыры кæртæй тæссаг хъæртæ 
куы райхъуыст, уæд Темсырыхъо йæ лæдзæг райста фæсдуарæй, 
рахызт уынгмæ æмæ Хъараманыл йæ фæндаг акодта. Раст уыцы 
рæстæджы урсзачъе Хъараман дæр сæ хæдзары рахизæны лæу- 
уыд æмæ йæ цæстæнгас аздæхта Гуыбечыры кæрты ’рдæм. Тем- 
сырыхъо йæ цурмæ куы бахæццæ, уæд йæ худ йæ сæрæй систа 
æмæ йын, дæ райсом хорз уа, зæгъгæ, загъта. Уый, æвзонг лæп- 
пуйау, цæхгæр фæзылд, йæ мидбылбахудгæ йын зæрдиаг арфæ 
ракодта æмæ мæтгæнæджы хъæлæсы уагæй загъта: 
— Нæ чындзхонтыл цыдæр æнамонды хабар æрцыд, Темсы- 
рыхъо. Æгæр хъаугъа кæнынц Мыртаз æмæ Гуыбечыр. Цом, дæ 
хорзæхæй, бауайæм сæм æмæ сæ æрсабыр кæнæм. 
— Хуыцау сын ма ныббара уыцы сидзæры тæригъæд Мыртаз 
æмæ Гуыбечырæн... Ныр та уыдон тыххæй хъуамæ фæтуджджын 
уæм Цæлхаутимæ. 
Дыууæ зæронды Гуыбечырты кæртмæ куы бахæццæ сты, уæд 
хъæлæба фæсабыр ис. Хъараман æмæ Темсырыхъо адæмы ’хсæн 
æрлæууыдысты. Хъараманы урс зæлдаджы хуызæн зачъетæ сæу- 
райсомы дымгæ адаудта. Уый йæ дæрзæг армытъæпæны йæ урс 
зачъе æрбамбырд кодта. Йæ зачъейыл хæцгæ, афарста Мыртазиты: 
— Мыртаз, дæ загъды сæр цæуыл у Цæлхаутимæ, уый ма 
махæн дæр бамбарын кæн мæнæ Темсыримæ. 
Мыртаз æрсабыр, фæлæ цæстытæ сæ къуырфытæй æддæмæ 
рагæппæввонг ракъуыпп сты. Адæмы ’хсæнæй иунæг сыбыртт 
нал хъуыст. 
Мыртаз æмæ Гуыбечыр зæрæдты раз хæрзхæстæг æрлæууы- 
дысты. Гуыбечыр йæ сæрæй йæ худ фелвæста æмæ йæ Хъарама- 
ны къæхты бынмæ æрæппæрста. Хъараманы зæрдæ ныррызт, 
цæстытæ атартæ сты, зонд фæхæццæ. 
350 

Мыртаз мæстæй тъæпп хауы, — æмæ бамбарын кодта зæрæд- 
т#н, Цæлхаутæ сын цы æбуалгъ ми бакодтой, уый. Уый фæстæ 
иуварс алæууыд æмæ фæхъæр кодта: 
— Курæм дæ, нæ мыггаджы хистæр, бар ратт, нæ худинаджы 
цæсгом æхсарæй ныхсæм, стулæм Цæлхауты фæсивæды туджы 
нæ кæрдтæ! 
Зæронд Хъараман фæзылд Мыртазы ’рдæм, йе ’рфгуытæ фел- 
хынцъ кодта. Йæ цæстыты фыдæхы арт ссыгъд, арф ныуулæ- 
фыд æмæ айхъуыст йæ нæргæ хъæлæс: 
— Мæлæт, æмæ уымæй худинаджы денджыз байсысдзæн! 
Цæлхауты тугæй уæ худинаджы цæсгом ныхсынмæ хъавут, Мыр- 
таз æмæ Гуыбечыр! Фыдбылызы арт ссудзын кæнынæн бирæ 
хъуыддæгтæ нæ хъæуы, мæ кæстæртæ, фæлæ йæ ахуыссын кæ- 
нынæн хъæуы æгæрон зонд, бирæ лæгдзинад. 
Хъараман ацы ныхæстæ куы дзырдта, уæд йæ цæсгомы ба- 
каст уыди сагъæсгъуыз æмæ хъуыддаггъуыз. Иудзæвгар йæ дзырд 
фæурæдта, арф ныхъхъуыды кæны æмæ та йæ сæрыл схæцгæ 
дзуры нæргæ хъæлæсæй: 
— Кæд, мæ кæстæртæ, ирон æгъдæутты сæрты æгъатырæй 
ахизат, балæбурынмæ хъавут Цæлхауты æхсарджын æмæ лæг- 
джын мыггагмæ, уæд — бар уæхи, фæлæ уæд зæронд Хъараманы 
урс зачъе алвынут, йæ сæр ын ракæнут, йæ уæнгтæ йын лыстæг 
къуыхтæй дæлæ къардиуæй акалут. Уæддæр мæ удæгас æлгъа- 
джы удæгас уыдзæн. Чи ма мын бахæрдзæн мæ цæхх, мæ кæр- 
дзын! — арф ныуулæфыд, сæр нынкъусы, зонд ивæнтæ кæны. 
Цæстысыгтæ мæллæг рустыл æртылдысты æмæ урс зачъетыл 
ауындзæгæй баззадысты, хуры тынтæм æвзист фæрдгуытау æрт- 
тывынц. 
— Хъоды кæныны аккаг бæгуыдæр стут, Мыртаз æмæ Гуыбе- 
чыр, мæнæ Бечыримæ. Уымæн æмæ Цæлхаутимæ фарны хъуыд- 
даг куы кодтат, уæд уæ мыггагæй никæй фарстат. Уæд Мыртаз 
бабæллыд Гуыбечыры дзугтæм æмæ цалдæр далысы тыххæй ту- 
джы арт ссудзын кодтат дыууæ мыггаджы ’хсæн. Ныр мæнæй 
курут, цæмæй мæ кæстæрты кардæлвæстæй барвитон Цæлхау- 
тæм æмæ дыууæ мыггаджы ’хсæн тугвæндаг акæнæм. 
Æвиппайды йын цыма йæ зæрдæ арцæй исчи фæрæхуыста, 
уыйау йæ мидбынат фесхъиуæгау кодта. Адæмыл йæ цæст ахаста 
æмæ фыдæхы хъæлæсы уагæй фæзæгъы: 
— Уой, мæ кæстæртæ, ныр Хъараманы риуыл æрфæлдахут 
хæхтæ. Туджы ивылд доны йæ бавзилут Мыртаз æмæ Гуыбечы- 
ры æдзæсгом миты тыххæй! — Æвзонг лæппуйау фæзылд Гуыбе- 
чырмæ æмæ æртхъирæнгæнæгау йæ лæдзæгæй ацамыдта худмæ. 
— Сис... сис дæ худ зæххæй æмæ йæ дæ сæрыл æркæн, æниу худ 
дарай дæ сæрыл, уый аргъ та бæгуыдæр нæ дæ! Гъе, уæу-уæй, 
гъе, Гуыбечыр, куыд фæхудинаг кодтай дæ ном, дæ мыггаджы! — 
йæ цæстæнгас тыхæскъуынæгау акодта Гуыбечырæй æмæ та дзу- 
ры, йæ разы хæстæввонгæй чи лæууыд, уыдонмæ. — Цы уын 
351 

кæнон ныр, мæ хъæбултæ? Цы уын хуыздæр зæгъон? Куыд уын 
раттон мæлæт хæрзиуæгæн, мæ хъæбатыр кæстæртæ? Куыд уав 
бафтауон Цæлхауты мæрдтыл? Куыд ссудзын кæнон дыууæ мыг- 
гаджы ’хсæн туджы арт, — цы аххосджын сты Цæлхаутæ, Гуыбе- 
чырæн йæхи аккаг чызджы йæ разæй кæй скодтой, уымæй? 
Хъараманы фæстаг дзырдтæ Гуыбечыры зондыл арт афтыд- 
той, маст сабухта æмæ йæ кард йæ кæрддзæмæй фелвæста. Зæ- 
ронд лæджы æрриуыгъа, зæгъгæ, куыд загъта, афтæ йын йæ кард 
фæсивæд ацахстой. Хъараман удæгас цыртау лæууыд йæ мидбы- 
нат æмæ каст æлгъаг Гуыбечырмæ. 
Темсырыхъо ныры онг лæууыд æнæдзургæйæ. Ныр уыцы иу 
хъæр фæкодта: 
— Хъоды, хъоды, мæнæ адæм! Æлгъаг лæгыл! Иратаманы кæд 
уыди, æмæ хистæрмæ кард сластæуыд! — ниудау райхъуыст Тем- 
сырыхъойы мæсты хъæлæс. 
Адæм сæмхæццæ сты. Хъараман фидар къахдзæфтæй бацыд 
адæмы къорды ’рдæм, акаст йæ алыварс æмæ йæ цæстæнгас æр- 
урæдта, сыхаг хъæутæй чи ’рцыд чындзæхсæвмæ, уыцы адæмыл. 
— Хатыр бакæнут, нæ буц уазджытæ, нæ уæзæгыл ахæм хъау- 
гъа кæй уынут! — Хъараман фæзылд сылгоймæгты ’рдæм æмæ 
сын хатыркурæгау фæзæгъы: 
— Цæут, уæ рынтæ ахæрон, æмæ уæ митыл архайут, мæнæ нæ 
уæзæгмæ чи ’рцыд сыхаг хъæутæй, уыдонæн æгъдау хъæуы. Уый 
фæстæ нæ уынаффæйы сæр бахъæудзæн. Ныр та уал цинагыл 
цин хъæуы. 
Бонтæ æмæ къуыритæ ивгъуыдтой. Æрдз йæ рæсугъддæр да- 
рæстæ æрбакодта, нал ауæрста æппæтæй дæр йæ фидыц равди- 
сыныл. Рæубазыр дымгæ фæхстæй скъæфта дидинджыты æлу- 
тон хæрздæф. Бæрзонд хæхты рæбынтæй дидинджытæ сæ мид- 
был худтысты, фæлæ хъоппæг йæ уæрæх базыртæ нæма бай- 
тыгъта хъал нæл сæгъау, схъæлзæнгæй бæрзонд сфардæг цъæх 
гауызæй æмбæрзт фæхсытыл. Хосгæрдæны ралæудмæ адæм цы- 
мыдисæй æнхъæлмæ кастысты. Алчи йæхи рæвдз кодта уыцы 
фæдисы куыстмæ. Æрмæст ацы куыстытæ нæ кодтой Мыртаз 
æмæ Гуыбечыр. Цалдæр мæйы размæ дæр ма цард цæджджина- 
гау кæм æхсыст, адæм тæхудытæ кæмæ кодтой, уыцы Гуыбечы- 
ры нæргæ хæдзары цыма змæлæг нал ис, уыйау йæ алыварс ничи 
зынд. Æрмæст зондцух Дзыгыссæ стæм хатт æруайы суадонмæ 
æмæ уайтагъд фæстæмæ фездæхы. 
Адæм ныхасы куы æрæмбырд вæййынц, уæд арæх се ’хсæн 
рауайы Гуыбечыры кой, бирæ хатт та ныхас йæ райдайæнæй йæ 
кæронмæ ацæуы Мыртаз æмæ Гуыбечыры койæ. Ничи ницы зыдта, 
Мыртаз æмæ Гуыбечыр кæм æрбадæлдзæх сты, уымæн. Фæлæ 
Гуыбечыры дзугтæн сæ тæккæ æмбис Мыртазы хæдзары дуармæ 
куы æрлæууынц, изæры фос хизæнуæттæй фыййæуттæ куы ’ртæ- 
рынц, уæд адæмы ’хсæн рауайы дызæрдыг дзырдтæ: «Йæ фый- 
352 

йæуттæ фæлыгьдысты æмæ сæ Мыртазы фыртæн хизын кæны». 
Иннæтæ дзурынц: «Нæ, цыдæр æбуалгьы хабар бакæнинаг сты 
уыцы æдзæсгæмттæ æмæ йæ фос æмбисыл ахицæн кодта Мырта- 
зимæ». 
Сыхы адæм, мыггаджы æмбаргæтæ гуырысхо нал кодтой, 
Цæлхаутимæ сын стыр бæллæхтæ æмæ æвирхъау митæ кæй æрцæу- 
дзæн, ууыл. Гъе æмæ Годзойты фæсивæдæй йæ зæрдæ зондыл 
тых кæмæн уыди, уыдон сæ хотыхтæ зынгæвæрдау, цæттæ дард- 
той. Хъараманы цæсгом æдзух уыди маст æмæ сагъæсгъуыз. Ис- 
тæй æфсон-иу бацыд, фæсивæд-иу кæм фембырд сты, кæнæ милмæ 
кæм æхстой, уырдæм, æмæ-иу сын исдуг таурæгътæ фæкодта, 
стæй та-иу сæ аивæй афарста, кæд, зæгъгæ, Гуыбечыр æмæ Мыр- 
тазæй исты зонынц, кæм сты, цы фæнд кæнынц? Фæлæ-иу фæ- 
сивæд уыцы иугъуызон дзуапп лæвæрдтой, ницы сын зонæм, 
зæгъгæ. 
Фатимæйæн æппын æрынцой нал уыди, йæхи хæстæг ласта 
Дзыгыссæмæ. Фæндыд æй, Гуыбечыр æмæ Мыртаз кæм сты, 
уый базонын, фæлæ-иу уый, ницы сын зонын æз дæр, зæгъгæ, 
фæкодта. 
Иу изæр Фатимæ йæ хæдзары зылдтытæ куы акодта æмæ 
гуымбыл ахсыныл куы ’рбадт, уæд æм Темсырыхъо дзуры: 
— Дæ рынтæ ахæрон, мæ чызг, кæд мын цæй æнамонд дæ. 
Уыцы налат Гуыбечыры тыххæй Хъайтыхъ а бæсты тæфтыл нал 
ацыд. Цалынмæ удæгас дæн, уæдмæ мын дæ амонд куы ссарис. 
Хъайтыхъы койæ Фатимæйы зæрдæ цины денджыз фестад, 
йæ цæсгом фæсырх, йæ сæр æркъул кодта æмæ каст, чысыл къæр- 
тайы игæрахст æхсыры йæ къухтæ куыд зыр-зыр кæнынц, уымæ. 
Фыд æмæ чызг иудзæвгар æнæдзургæйæ абадтысты. Алкæй зæр- 
дæйы дæр сæ уыди йæхи хъуыдытæ, йæхи æнкъарæнтæ. Фати- 
мæйы бафæндыд, ныртæккæ цæргæс куы фестид, куы стæхид 
арвы уæрæхы æмæ куы ’рбадид йæ царды рухс Хъайтыхъы уæх- 
скыл. 
— Уыцы æдылы чындз дæр уæдæ ныр фæзæндджын и? — 
афарста Темсырыхъо, 
— Ницы дзуры, Гуыбечыры кой йын куы скæнын, уæд йæ 
цæсгом йæ армытъæпæнтæй амбæрзы, — ныллæг хъæлæсæй загъ- 
та чызг. 
— Дæ рынтæ ахæрон, мæ хъæбул, исты амалæй йæ ракъахын 
хъæуы уæддæр... 
Фатимæ йæ гуымбыл куы ацахста, уæд йæ фыдæн æхсæвæр 
æрæвæрдта æмæ фæраст Гуыбечыртæм. Уым стыр тæгæр къæр- 
тамæ фæрсыгъта æхсыр Дзыгыссæ. 
Фатимæ исдуг йæ уæлхъус лæууыд, каст Дзыгыссæмæ, стæй 
уæд бахудт æмæ йæм дзуры: 
— Диссаджы бирæ æхсыр фæрсудзыс, Дзыгыссæ. Хуыздæр 
фæу, сæрæн æфсин дæ. 
Дзыгыссæ цинæй фæсырх æмæ йæ цæсгомыл йæ къух амбæрзта. 
23 Бназырты Димшр 
353 

Æхсыртæ фæрсыгъд куы фесты, уæд Фатимæ рахæцыд Дзьь 
гыссæйы цонгыл æмæ нывæфтыд даргъ фæхсбандоныл фæрсæй- 
фæрстæм æрбадтысты. Фатимæ йæхи æрбанкъард кодта. Арф 
ныуулæфыд, бакаст Дзыгыссæйы цæстытæм æмæ йын тæри- 
гъæдгæнæджы хъæлæсæй райдыдта дзурын: 
— Дæ хуыцауыхай дæлæмæ æрхауа, Дзыгыссæ, кæд дæ цæ- 
мæн фенамонд кодта. Æнæхицау чызгау дыл дзæгъæлы ном цæ- 
мæн сбадт, ис мад-ис фыдæй дæ сæрыл сдзурæг куынæ ис. 
Ох-хх, цы тæригъæд дын кæнын, мæ мады хо, уæд та мын хицон 
куынæ уаис, уæд дыл мæ зæрдæ афтæ тынг нæ риссид. 
Фатимæйы ныхæстæй зондцух Дзыгыссæ йæ дзыхыдзаг кæл- 
кæлæй ныххудт. Æввахсдæр æм бабадт æмæ йын афтæ зæгъы: 
— Æз иунæг нæ вæййын, нæ, Фатимæ! 
— Уæдæ кæимæ вæййыс? 
— Уыцы лæг... уыцы... 
— Дæ хорзæхæй, цæй уыцы лæгæй зæгъыс? 
— Мæнæ нæхи лæг, нæхи Гуыбечыр, — йæ цæсгом йæ армытъæ- 
пæнæй амбæрзта. 
— Æмæ йыл хъоды куы бакодтой нæ мыггаг, зæронд Хъара- 
манмæ кард кæй сласта, уый тыххæй? 
— Æхсæв æрцæуы æмæ... 
— Æмæ? — цымыдисæй йæ афарста. 
цы... фæхъæбыстæ мын кæны, æмæ фæстæмæ куы 
фæцæуы, уæд йæ хъамайæ бартхъирæн кæны, мæнæ, дам, искæ- 
мæн исты ской кодтай, уæд, дам, дын амæй дæ къубал ачъепп 
кæндзынæн. Æз, дам, абырæг дæн. 
Фатимæ арф ныуулæфыд, йæхинымæры загъта: 
«Абырæг нæ, фæлæ йыл хъоды бакодтой, адæмы æхсæнмæ 
йын æрцæуæн нæй æмæ йæхи абырæг хоны уыцы æлгъаг». 
Фатимæ сыстад, цæмæ ма бадтаид Дзыгыссæимæ. Цы базо- 
нын æй фæндыд, уый базыдта æмæ сæхимæ фæцæуæг. 
Арв сæгъы цæстау уыди ирд. Мæй нæма стылд хохы фæс- 
тейæ, фæлæ стъалытæ æрттывтой арвæй æмæ сау зæххы риу 
гæзæмæ рухс кодтой. Комæй хъуыст хохаг тæлтæг цæугæдоны 
æнæмæт зарæг. Рæубазыр дымгæ дымдта хохы ’рдыгæй æмæ 
бæлæсты сыфтæртыл узæлыд. 
Фатимæ нарæг уынгты цæуы арæхстджын къахдзæфтæй. Акаст 
хъæуы дæллаг фарс хъæды къохы ’рдæм æмæ йæ судзгæ сагъæстæ 
фæтынгдæр сты, йæ зæрдыл æрбалæууыд, иуахæмы Хъайтыхъимæ 
суадоны фаллаг фарс, хъæугæрон, куыд адджын ныхæстæ код- 
той, Хъайтыхъ ын йæ судзгæ уарзондзинад куыд раргом кодта, 
йæ фæлмæн дзырдтæй йæ куыд рæвдыдта. Уыцы ’хсæв Фати- 
мæйæн уыди иууыл зынаргъдæр æхсæв. Кæд талынджы сау хъæ- 
бысы ныхас кодтой, уæддæр æм афтæ зынд, цыма Хъайтыхъы 
сау цæстытæ хурау ныррухс кодтой æмæ сæм йæхи тавы. «Ох, 
цы æгъатыр дæ, цы, цард! Цы æнæтæригъæд митæ кæныс адæй- 
магæн. Кæд уыдзæн уыцы амондджын бон, æмæ мæ мыггаг Цæл- 
354 

хаутимæ бафидауой æмæ мах та Хъайтыхъимæ нæ цард баиу кæ- 
нæм. Фæлæ æрцæудзæн уыцы амонды бон?» 
Дард кæцæйдæр æрбайхъуыст куыдзы рæйын. Фатимæ йæ 
сагьæссаджы хъуыдытæй йæхи фæхицæн кодта, айхъуыста: æрдз 
ныссабыр. Уддзæф бæлæсты сыфтæртыл бандзыг. Фæлæ та æвип- 
пайды æрдзы сабырдзинад фехæлд. Хъæуæн цæгатварсырдыгæй 
æрбайхъуыст бæхы къæхтыхъæр. Фатимæ йæ цыд фæсындæг 
кодта, айхъуыста, бæхы къæхтыхъæр йæ хъустыл тынгдæр ауад. 
Чызг йæ цыд фæтагъддæр кодта. Фæзылд рахизырдæм, æмæ иу 
хæдзары фисыны фæстæ йæхи бааууон кодта. Зæрдæ æддæмæ 
тоны риуы фæйнæг, тагъд-тагъд улæфы, йæ фидауцджын риутæ 
куы æддæмæ ракъуыпп вæййынц, куы фæстæмæ фездæхынц. 
Фатимæ сыл йæ цæнгтæ атыхта, фæлæ цæнгты рызт фæтынг- 
дæр. Кæсы Фатимæ хъæугæроны ’рдæм, фæлæ уынгæ ницы кæны. 
Æрмæст бæхы къæхтыхъæр æввахсæй-æввахсдæр кæны. Чызджы 
зæрдæ тынгдæр гуыпп-гуыпп кæны. Иуæй, хæдзармæ куы азгъо- 
рид, уый йæ фæнды, иннæмæй та, йæ фæндыд, ацы æнафоны 
цæуджытæ чи сты, уый базонын. Уалынмæ йæм хæрзхæстæг 
æрбахæццæ сты æртæ сау æндæрджы. Фатимæ хæдзары фисынмæ 
йæхи тынгдæр балхъывта. Æртæ гæрзифтонг барæджы — сæ уæлæ 
уæйлаг нымæттæ, сæ сæртæ басылыхъыты тыхт, сæ алыварс 
фæкæс-фæкæсгæнгæйæ-иу сæ бæхтæм ехсытæй бавзыстой. Фæлæ, 
цыма æгомыг уыдысты, уыйау сæ иуы дзыхæй дæр сыбыртт нæ 
хаудта. Хъæуы астæу куы баивгъуыдтой æмæ Гуыбечыры кæрты 
сæ бæхтæй сæхи куы ’рфистæг кодтой, уæд сæ бæхты рохтæ 
радтой, раздæр чи ’рхызт бæхæй, уымæ. Уый æртæ бæхы дæр 
йæ фæдыл аласта Гуыбечыры чъырыны ’рдæм. Иннæ дыууæ лæ- 
джы ма Гуыбечырты кæрты лæууыдысты. Фатимæ сæ йæ цæс- 
тæнгас нæ хицæн кодта. Дзæбæх уыдта, сæ къухтæ тилгæ, цы- 
дæр сусæг ныхас кæй кæнынц. Фатимæ тынгдæр стыхст. Афтæ 
йæм фæкаст, ацы дыууæ хуыснæджы йæ цæсты раз стырæй-стыр- 
дæр кæнынц. 
Уалынмæ сæм Гуыбечырты чъырынæй рацыд се ’ртыккаг 
æмбал. Сæ цурмæ куы ’рбахызт, уæд сæ иу афтæ: 
— Мидæмæ ацæуæм хæдзармæ. Ныр хъæуы адæм фынæй кæ- 
нынц, тас ницæмæй у! 
— Мидæмæ дæр ацæудзыстæм, Гуыбечыр, фæлæ ма нæ Бе- 
чыр куы фæуыдаид. 
— Мæнæ йæм Тугъаны арвитдзыстæм. 
— Цом, цом, хæдзары ауынаффæ кæнæм, ам нæ исчи куы 
бафиппайа, уæд нæ фæндтæ ныссуйтæ уыдзысты. Гæзæмæты ауад 
Гуыбечыры хъæлæс Фатимæйы хъустыл. 
Лæгтæ хæдзармæ куы бацыдысты, уæд Фатимæ уыцы иу сæр- 
рæтт акодта фисынæй, æмæ, фæстæмæ фæкæс-фæкæсгæнгæ, ба- 
хæццæ сæ уынгмæ. Æрлæууыд, ахъуыды кодта: 
«Мæ удæн цавæр тарст кæнын. Тæппудау хæдзармæ лидзы- 
ныл куы фæдæн! Ацы æнафоны уыцы налæттæ æнæ исты тæссаг 
355 

хъуыддаг нæ фæзындаиккой. Исты æгъдауæй сæм хъæуы байхъусын! 
Уæд та бабайæн бамбарын кæнин хабар? Нæ, тæппудау раздæр 
фæдис ныхъхъæр кæн, уый фидиссаг у. Ацæуон æмæ уал базонон, 
Гуыбечыр йæ хæдзармæ Бечыриты цæмæн æмбырд кæны, уый». 
Цæхгæр фæзылд æмæ, тарст ракæс-бакæсгæнгæ, азгъордта 
Гуыбечырты ’рдæм. Хæдзары дæллаг фæрсты бауад. Цæугæ-цæ- 
уын скаст чъырыны сæр хæдзары фæрссагмæ. Афтæ йæм фæ- 
каст, цыма йæм уырдыгæй Хæзæрдæ æрдзырдта: феххуыс мын 
кæн, кæннод ахаудзынæн æмæ... Фатимæ йæ цæстытæ тыхскъуы- 
нæгау ракодта бæрзонд фæрссагай æмæ чъырыны къæсæрæй 6а- 
каст. Гуыбечырты даргъ æмæ уæрæх чъырын уыди афтид, æдзард. 
Чъырыны дæллаг кæрон афтид кæвдæсыл баст уыди æртæ бæхы. 
Ацы скъæт ма хæрзæрæджы дæр фосæй йедзаг уыди, уæрыччы- 
ты бæгъ-бæгъ, родты уасын-иу æгас хъæуыл хъуысти. Фæлæ 
ныр... Æвæццæгæн, сидзæрты тæригъæдæй атадысты. 
Фатимæ йæ армытъæпæны уырзæй сгарæгау кодта чъырыны 
дæрзæг къул. Æнæнхъæлæджы йæ къух баныдзæвд галгуыфы 
къухыл. Фатимæйы уæнгтæ ныррызтысты. Зæрдæ риуæй сцæй- 
гæпп кодта. Цæстыты раз мингай стъæлфæнтæ атахт. «Хъайтыхъы 
галгуыф!» — тæригъæддаджы хъæлæсæй загъта Фатимæ. Фæцыд 
Гуыбечырты дуары хъæр. Чызг йæ цæстæнгас садзæгау ныккод- 
та скъæты цары. Æгæрыстæмæй, йæ улæфт дæр баурæдга. Фæлæ — 
уæгъды. Дарддæр цыма бæстæ бамыр, уыйау никæцæй ницы хъуыст. 
Уæд Фатимæ бауад бæхты цурмæ, цыма дард балцы йæхи рæвдз 
кодта, уыйау бæхы æхтæнгтæ сгæрста æмæ бæхы саргъмæ сгæпп 
кодта. Йæ хъус хæрз æнгом сæвæрдта хæдзармæ схизæны дуары 
зыхъхъырыл æмæ дзæбæх фехъуыста Гуыбечыры хъæлæс: 
— Æрбад уал, Мыртаз, банхъæлмæ кæсæм иннæтæм. Цæмæн 
фæстиат кæнынц, цымæ. Æхсæв махмæ кæсы? Ацы ’хсæв нæ 
маст хъуамæ райсæм: йе Хæзæрдæйы рахæссæм, кæнæ та Ахлæ- 
мыры йæ хуыссæнуаты лыстæг къуыхтæ скæнæм. Иннæ кæйдæр 
дзæгъæл къæбыла дæр йæ уæлхъус куыд бады! 
«Æвæццæгæн, Хайтыхъæй зæгъы», — йæхинымæры загъта Фа- 
тимæ. 
— Нæ кастæ, чындзæхсæвы бон нæ алыварс цъилау куыд зылд. 
Йæхи лæггадгæнæг акодта. Ехх, уый дæ куы зыдтаин, уæд дæ бæргæ 
ныххурх кодтаин, — дзырдта, мæстæй тъæпхаугæ, Гуыбечыр. 
Мыртазы дзыхæй иунæг сыбыртт нæ хауд. Джихæй каст 
зæхмæ, æмæ йæ йæ сау хъуыдытæ дард кæдæмдæр фæхастой. 
Хъуыды кодта, ацы налаты дзæмбытæй ма цы ’гъдауæй фервæза, 
ууыл. Раттид ын йæ дæс æмæ дыууиссæдз фысы фæстæмæ, фæлæ, 
иуæй, фыстæй дæр æрбауæй кодта, иннæмæй та, ацы худинаг йе 
уæхсчытыл кæй æрынцад, къухылхæцæг уæвгæйæ йын йæ разæй 
Дзыгыссæйы кæй скодтой æмæ йæ худинаджы номимæ кæй рар- 
выстой Цæлхаутæ, уый йæ размæ лæдзæгæй ссонæгау кодта. 
— Гуыбечыр, дæ зындзинадæй мæхи нæ иуварс кæнын, фæлæ... 
Куы ахъуыды кæниккам хуыздæр. 
356 

— Нæ худинаджы хæдон раласынæй хуыздæр ма цы ахъуыды 
кæнæм. Цæлхаутæй мур дæр тас ницæмæй у. Ахлæмыр у æмæ йæ 
хуыссæнуаты сæйы, Хъайтыхъ у æмæ, иуæн дыууæ — æфсад, 
фæзæгъынц. Кæд ацы хъуыддагæй дæхи ласыс, уæд бар — дæхи, 
фæлæ дæс æмæ дыууиссæдз фысы та кæуылты мулк сты, сæ 
айсын дæм æнцон каст, ныр та, зынтæй тæрсгæйæ, де ’взаг цыма 
дæ комы къуыхцы кæны, уыйау дын, цыма раздæрау нал кæрды, 
афтæ мæм кæсы. 
— Гъей Цæлхауты зондджын чызг, кæд ма дæм уыцы арахъ- 
хъæй ис, уæд ма нын фæйнæ сыкъайы авæр. 
Фатимæйы ныр ам, скъæты лæууын нал фæндыд, бамбæрста, 
ацы сырдтæ Комыхъæумæ бырсынмæ кæй хъавынц тæккæ ах- 
сæв. Цы чындæуа? Кæй барвыстæуа Ахлæмыритæм, цæмæй сæхи 
бахъахъхъæной мæлæтæй. Æргæпп кодта бæхæй æмæ, къæсæрæй 
куы рахызт, раст уыцы рæстæджы йæ рæзты æрбахызт æртæ 
гæрзифтонг адæймаджы. Фатимæ къæсæргæрон бандзыгау, йе 
уæнгтæ базыр-зыр кодтой, зæгъгæ, мæ куы бафиппайой, фæлæ, 
уыдон, ницы бафиппайдтой, сивгъуыдтой хæдзары ’рдæм. Чызг 
цины улæфт скодта æмæ загъта йæхинымæр: «Тугъан æмæ Бечыр 
уыдзысты, фæлæ æртыккаг?». 
Темсырыхъо фынæй кодта тæрхæгыл, æмæ йæ хуыр-хуырæй 
талынг хæдзары сабырдзинад хæлдта, Фатимæ йæ банкъуыста. 
— Баба, райхъал-ма у! 
Зæронд лæг тынгдæр схуыр-хуыр кодта æмæ йæ фарсыл ар- 
зылд. Чызг æй тынгдæр бауыгъта, — райхъал-ма у, баба, цавæр 
тынг фынæй кæныс, зæгъгæ. 
Темсырыхъо йæ хуыссæнуаты рабадт, йæ цæстытæ аууæрста 
æмæ фæсус хъæлæсæй афарста: 
— Цы хæйрæджы хай æрбадæ, мæнæ чызг, æви дын хæдзар 
нал ис? Иунæг Хуыцауыстæн, кæд дыл усбирæгъы ном не сбад- 
дзæн. 
— Баба!.. — тарстхуызæй загъта чызг æмæ йæ хъуыр æрба- 
уынгæг. 
— Цы хабар у, уæдæ, чызг, дæу куы фæрсын? 
Фатимæ тагъд-тагъд радзырдта, Гуыбечырæй цы æбуалгъ ха- 
бар фехъуыста, уый. 
Зæронд Темсырыхъо йæ сæр сагъæссаджы æнкъуыст ныккод- 
та æмæ загъта: 
— Гъе, уый дын хъуыддаг, гъе! — фестад. Къуымæй райста йæ 
сау хъама æмæ йæ йæ астæуыл абаста, стæй зæгъы: — Туджы арт 
ссудздзæн мæ каисты уæзæгыл, фæстиатгæнæн нал ис, кæд ма 
мæ зæронд стджытæ фæхæццæ уой Цæлхауты уæзæгмæ, уæд 
сын бамбарын кæндзынæн, цы æнамонддзинад сæм æнхъæлмæ 
кæсы, уый. 
— Баба! — сонтау фæхъæр кодта чызг. 
357 

— Мæ хъæбул! — йæ къухæй йыл ахæцыд æмæ дуары ’рдæм 
акъахдзæф кодта. 
Фатимæ йæ разы æрлæууыд æмæ йын афтæ зæгъы: 
— Курын дæ, мæ фыд, æз ацæудзынæн, æз дын хъаруджын 
лæппуйы кад скæндзынæн, дæ иунæг чызг йæ сæрмæ худинаг не 
’рхæсдзæн, тæппудау, дæ чызг зынтæй нæ тæрсы! 
Зæронд Темсырыхъо йæ чызджы йæ риумæ нылхъивы æмæ 
æрхæндæгæй фæзæгъы: 
— Æвæццæгæн, адæймаджы куыд фæнды, хъысмæт ын ахæм 
бар нæ дæтты. Алцы дæр рæстæг æмæ ранмæ гæсгæ у. Дæу мын 
лæппу цы нæ фæкодта, уыцы Хуыцаумæ мацæмæй скуывдæуæд. 
Ацу, мæ хъæбул, ацу. Ды рæвдздæр дæ, ацу, ацу! Мæ судзгæ 
цæссыг мæ мæ саубонмæ хъæуы. Фæлæ дын мæ фæдзæхст: бæх 
уæзбын у, хæрды йæм бирæ тых ис, фæлæ кæмтты цæуынвæнд 
ма скæн, Сынтбадæн хохыл фæхæрд кæн Саурагъмæ, стæй уыр- 
дыгмæ Хъелмултайы хъæу æмæ Комыхъæумæ. Мæнæ дын мæ 
хъама æмæ хъыримаг. 
Фатимæ бæхмæ рог куы сгæпп кодта æмæ идоны рохтыл куы 
’рбахæцыд, уæд йæ фыдмæ æрдзырдта уæлбæхæй: 
— Хæрзбон, баба, дæ чызгмæ дæ зæрдæ ма ’хсайæд, — æмæ 
аныгъуылд æхсæвы тары. 
Хъайтыхъ хъæуы дæллаг фарс дурын æмбонды фæстæ йæхи- 
цæн æхсæн бынат æрцарæзта, ахъахъхъæдта æрбацæуæнтæм. 
Уынæр ничердыгæй цæуы, арвыл мигъы гæппæлтæ фæдисонæй 
згъордтой кæдæмдæр. Хатт-иу мигъы скъуыдтæй фæзынд цæл- 
хыдзаг мæй, фæлæ та-иу æй мигъты рæхыстæ ацахстой, æмæ та- 
иу бæстæ аталынг. Æвиппайды йæ хъустыл ауад къæхтыхъæр, 
фæстæмæ фæзылд æмæ йæ уæлхъус Ахлæмыры йæ лæдзæджы 
æнцой лæугæ куы ауыдта, уæд тынгдæр стыхст. 
— Уый цы бакæнынмæ хъавыс, ме ’рдхорд, дæ уатæй стын 
куынæ фæрæзтай, уæд?.. 
— Уæдæ кæд рæстдзинад æмæ намыс нал ис а бæстыл, уæд 
бындзарæй сфæлдæхæд мæ судзгæ тæригъæдæй, — æрбайхъуыст 
чысыл фалдæр æрхæй Хæзæрдæйы тыхст хъæлæс. 
Хæзæрдæйы дзырдтæ фескъуыдта Ахлæмыры ныхас. 
— Хъусыс, ме ’рдхорд, сылгоймаджы тæригъæд æнæбын æрхы 
дæр нæ бацæудзæн. Уæд æз куыд хуыссон мæ сæйгæ уаты? 
Дыууæ æрдхорд-æфсымæры æрхуыссыдысты фæрсæй-фæр- 
стæм. Ахлæмыр акаст æрхы ’рдæм, фæлæ æхсæвы сау хъæбысы 
Хæзæрдæиты не суыдта. Йæ маст тынгдæр сабухта. Ныккæр- 
зыдта зæрдæрхæндæг хъæлæсæй. 
— Хъайтыхъ, чызджыты бахъахъхъæнын хъæуы фыдбылы- 
зæй... 
Хъæдæй фæцыд æндоны сæртæг къæрццытæ. Хъæбатыр лæп- 
путæ сæ цæстæнгас садзæгау ныккодтой хъæды. Ахлæмыр ба- 
358 

фиппайдта, се знæгтæ сæм кæй ссæуынц æмæ сæ чидæр йæ топ- 
лы нæмыг кæй акодта. 
Хæрзхæстæгæй сыхъуыст Гуыбечыры нымæг дзырд: 
— Тугъан, ды уæртæ æрхыты суай æмæ фæсхъæуты бахиз 
уьшгмæ. Арæхстджын у. Бакæс рудзынгæй, æмæ кæд уыцы хуыскъ- 
гуыбынтæ хуыррытт кæнынц, уæд сæ æнусмæ бафынæй кæнæм. 
Гуыбечыры фæсус дзырдтæ Хъайтыхъы сæрымагъз айгæрстой, 
нал бабыхста. Ныхъхъавыд. Фыццаг топпы гæрах анæрыд æхсæ- 
вы тары. Хъайтыхъы судзгæ нæмыг гæзæмæ аныдзæвыд Гуыбе- 
чыры худыл. Дыууæрдыгæй топпы хъæртæ сарæх сты. 
Хъæу базмæлыд. Куыйты ниуын, æнахъом сабиты кæуын, 
устыты зæрдæхалæн цъæхахст сæмхæццæ сты. Хъæуы фæсивæд 
дæр æрхæццæ сты. Ахлæмыр афтæ æдыхстæй архайы йæ хъыри- 
магæй, цыма æппындæр рынчын никуы уыд. Æвиппайды арв нын- 
нæрыд, Ахлæмыритæ кæм æрбынат кодтой, уымæй цъус уæл- 
дæрты гуыбыр-гуыбыр æрбацæйлыгъд дыууæ æндæрджы. Ахлæ- 
мыр сæ арвы ферттывдæй ауыдта. Фæцарæзта сæм йæ хъыримаг. 
Гæрах анæрыд. Мыртаз ныууынæргъыдта, цъилау ныззылд æмæ 
хуырыл йæ гуыпп фæцыд. Йемæ чи лыгъд, уый Мыртазы мард 
мурмæ не ’рдардта. Фæзылд фæстæмæ æмæ æрхы ’рдæм йæхи 
аппæрста. Раст Фатимæйы цурты æрлыгъд. Хæзæрдæ йæ уай- 
тагъд базыдта æмæ йæ кардæлвæстæй ссырдта. Фæлæ уый йæхи 
хæмпæлты тулгæ къодахау, аппæрста комы ’рдæм. 
— У-у, æлгъаг Гуыбечыр, тугæй дын куынæ ис бафсис, уæд 
мæлæтæй цæй тарст кæныс! — райхъуыст Фатимæйы хъæлæс. 
Хъайтыхъ уыцы иу сæррæтт фæкодта йæ бынатæй. Февнæлд- 
та йæ иунæг æфсымæрмæ, ахъæбыс æй кодта. 
— Æз цæуын сæ фæдыл. Хæрзæхсæв... чи зоны... 
Мигътæ фескуыдысты. Ахлæмыр ма гæзæмæты ауыдта, Хъай- 
тыхъ кардæлвæстæй куыд фæцæйтахт, уый. Топпы хъæртæ фæ- 
сабыр сты, æхсæвы тары айхъуыст æндон кæрдты къæрццытæ, 
адæймаджы хъæрзын. 
— Гъæтт, мæ иунæг æфсымæр, мæн фæсте цæмæн уадзыс! — 
фæхъæр кодта Ахлæмыр æмæ фæцæуæг карды æнцæйтты размæ. 
Фæцæйхауы, фæлæ йæхи фæуромы. 
— Фидар лæуут, Годзойтæ, фыдбылызы дымгæ уæ ’рбахаста 
Цæлхауты уæзæгмæ æмæ тугæй бафидут уæ тæригъæд! 
Годзойтæ Ахлæмыры ныфсджын дзырдтæ куы фехъуыстой, 
уæд сæ хъару фæсаст. Фæлæ ма цы гæнæн уыди — ферæджы. 
Ахлæмыры æрриуыгъта Тугъан, фæлæ йæм уый йæ кард фæдард- 
та. Тугъаны цонг ныддыз-дыз кодта, нал фæцарæхст. Ахлæмыр 
ын йæ рахиз уæхск æрриуыгъта. Тугъан размæ фæцудыдта, æмбыд 
кæлдымау, зæххыл йæ тъæпп фæцыд, Хъайтыхъы цæфæй æдзæм- 
мард фæци Бечыр. Бæстæ ниуы, мæлæт зыдæй аныхъуыры дыууæ 
мыггаджы хъæбатыртæй куы иуы, куы иннæйы. Ахлæмырмæ 
æрбайхъуыст Хъайтыхъы хъæрзын. Уыцырдæм куыд фæкаст, 
афтæ банкъардта риуы судзгæ рыст, фæлæбурдта йæ риумæ. 
359 

Фæсонтау. Цæхгæр фæзылд, фæцудыдта. Кард уæззауæй-уæз-. 
заудæр кæны, фæлæ фидар лæууы уæддæр. Рыствæллад уæнгтæ 
тугæй куы сцух сты, уæд Ахлæмыр сонтау ныхъхъæр кæны: 
— Ме ’рдхорд-æфсымæр, æз кæй мæлын, уый диссаг нæу, 
фæлæ Фатимæ æмæ Хæзæрдæ дæ фæдзæхст. Хæрзбон, мæ иунæг 
æфсымæр! 
Ахлæмыр фæстаг хатт, адзалæй царды ’хсæн тохгæнгæ, йæ алы- 
варс акаст. Годзойты фæсивæды хъæбатыртæй цалдæры зæххыл, 
сæ туджы мæцгæ, хаудæй куы федта, уæд бахудт, йæ уæнгтæ 
ныррызтысты, йæ цæстытæ атартæ сты, йæ зонд фæливæнтæгæнгæ, 
кæлгæ бæласау, ахауд зæххыл. Йæ хъæрмæ Фатимæ æмæ Хæ- 
зæрдæ ратæррæстытæ кодтой. Хæзæрдæ бахæццæ йе ’фсымæры 
цурмæ. Фæлæ Фатимæйæн йæ тæккæ хъусы сæрмæ нæмыг бауад 
æмæ иннæрдæм ахызт. Чызджы къухы ма бафтыд иу сонт хъæр: 
— Хъайтыхъ, хæрзбон!.. 
Уыцы хъæрмæ Хъайтыхъ фæсонтау, знæгтæй ма йæ ныхмæ 
чи уыди, уыдон лидзынмæ фесты. Хъайтыхъ сæ фæстейæ нал 
асырдта, цæхгæр фæзылд æмæ Ахлæмыр æмæ Фатимæмæ ауад 
æххуысмæ, раст Фатимæйы цурмæ куы ’рбахæццæ, уæд æй чъыл- 
дымырдыгæй æрбагæрахчындæуыд. Уый уыди Афæхъо. Хайтыхъ 
размæ фæцудыдта, цæхгæр ныззылд, фæлæ йе знаджы не суыдта 
æхсæвы тары, цæстытæ атарытæ сты, Фатимæйы фарсмæ æр- 
хауд æмæ йæ уд систа. 
Хæзæрдæйæн цыма йæ зонд фæцыд, уыйау куы Ахлæмыры 
мард буарæн ныхъхъæбыс кæны, куы Фатимæ æмæ Хъайтыхъмæ 
бауайы. 
Дард кæцæйдæр ма хъуыст топпы гæрæхтæ. Тотырадзитæ Го- 
дзойты сырдтой кæмтты мидæмæ. 
Сау æхсæв йæ фæдджитæ йæ фæстæ ласгæ кæмтты афардæг. 
Æрбабон. Хæцæн бынатмæ сыхаг хъæутæй фæцыдысты адæм. 
Арв æрхæндæгхуызæй кæсы сау зæхмæ. Æндонгъуыз мигътæ 
æдзæмæй лæууынц арвы уæрæхы æмæ сæ цæссыг лæмарынц мæрд- 
тыл. Хæзæрдæйы судзгæ хъарджытæм адæм сæргуыбырæй лæу- 
уынц æртæ марды уæлхъус æмæ сæ судзгæ цæссыгтæй зæхх 
уымæл кæны. 
Уалынмæ хъæуысæрæй фæцыд кæйдæр зæрдæхалæн хъарæг. 
— Хуырхæгон æрцæуы, Хуырхæгон. Æ, судзгæ фæбадай... — 
райхъуыст мæрддзыгой адæмы ’хсæнæй сылгоймаджы хъæлæс. 
Адæм ныккуыдтой Хуырхæгоны тæригъæдæй. Цалдæр сыл- 
гоймаджы хæцынц Хуырхæгоны цæнгтыл, фæлæ тæригъæддаг усы 
бауромынæн ницы фæразынц. Хуырхæгонæн йæ кæлмæрзæн йæ 
сæрыл уыди уæгъдæппæрст. Урс дадалитæ рустыл æрхаудтой 
æмæ тугтыл нындæгъдысты. Тымбыл къухæй хойы йæ сæр, йæ 
мæллæг риуыстджытæ. Æртæ марды цурмæ куы ’рхæццæ, уæд 
фæсонтау, ахауд. Бауадзыг. Уый фæстæ базмæлыд, сыстад. Йæ 
алыварс акаст. Ныххудт йæ дзыхыдзаг æмæ, йæ къæхтæ бæр- 
зæндты исгæ, цалдæр зылды æркодта мæрдты алыварс. 
360 

Адæмæй, цыма, æртæ хъæбатыры мæрдтæ æрбайрох сты, 
уыйау сæ цæстæнгас аздæхтой тæригъæддаг Хуырхæгонмæ æмæ 
а»мдзыхæй ныккуыдтой. Бæрзонд хæхтæ, цыма, Хуырхæгоны 
гæригъæдæй бандзыг сты, уыйау æлхынцъæрфыгæй кастысты. 
Сæ ныгæнæн бон Хæзæрдæ слæууыд мæрдты уæлхъус. Йæ 
цæстытæй цæссыг нал хауд, зæрдæ тынгдæр ссыгъд, хурхы 
уадындзтæ анæрстысты, йæ кæуындзæг судзгæ цæссыгтимæ 
апыхъуырдта. Йæ сæрыл схæцыд, йæ тар цæстæнгас ахаста адæ- 
мыл. Райхъуыст йе ’рхæндæг хъæлæс: 
— Зæгъын уын абон фæстаг хæрзбон, мæ дыууæ ’фсымæры 
æмæ мæ мады хо. Нæй ирон æгъдæутты, сылгоймаг сыджытæй 
ард бахæра. Фæлæ æз хизын уыцы æгъдæутты сæрты! — аджих, 
нæ дæндæгтæ фæхъыррыст кодтой, йæ къухы ферттывта кард. — 
Хæрын уын ард, мæнæ нæ ныййарæг мад йæ тугхæццæ цæссыгтæ 
цы сыджытыл калы, уымæй! — йæ иу къухæй ингæны сыджытæй 
фелвæста армыдзаг, иннæмæй æлвæст кардыл фидар ныххæцыд. 
Иудзæвгар йæ цæнгтæ зыр-зыр кодтой. Уый фæстæ армыдзаг 
сыджыт йæ дзыхы бакæны æмæ карды фарсæн ныпъпъа кæны: — 
Райсдзынæн уын уæ туг тугæй! — Хæзæрдæ сæргуыбырæй рацыд 
æртæ марды цурæй. 
Федзæрæг Цæлхауты хæдзар. Хуырхæгон, йæ ныфсы мæсыг 
Ахлæмыры фæмарды фæстæ, мæгуырæг, сæрра. Боныгон æй 
хъæубæстæ сæ удыбæсты тыххæй хъахъхъæдтой, фæлæ-иу æхсæ- 
выгæтты ахъуызыд. Хъæр-иу кодта йæ хъæбул Ахлæмырмæ. Йæ 
хъæр-иу кæмтты куы ныззæлыд æмæ-иу æм фæстæмæ Куы ’рбай- 
хъуыст, уæд афтæ æнхъæлдта Ахлæмыры хъæлæс у, зæгъгæ, æмæ- 
иу йæ цинæн кæрон нæ уыд. Афтæ йыл цыдысты йе ’намонд 
бонтæ. 
Ахлæмыриты баныгæныны фæстæ Хæзæрдæйы ничиуал федта. 
Саубазыр æхсæв йæ тар нымæт систа бæрзонд хæхтæй. Арф 
кæмттæй райхъуыст цъиуты уасын. Сæууон уддзæф фæхсытыл 
симдта æмæ зад кæрдæджы фасæгау кодта. Лæгæты раз артыл 
æрдæгсыгъд сугтæ гæзæмæ фæздæг уагътой. Йæ фарсмæ хуыссы 
гæрзифтонг абырæг. Йæ фæдисон æмбал хизгæ ’рбацыд лæгæты 
размæ æмæ мерс кодта сойджын кæрдæг. Хуры тынтæ фæдисо- 
нæй сæмбæлдысты бæрзонд хæхты цъуппытыл æмæ дæлæмæ 
фæхстыл азæй кодтой. Лæгæты сæрмæ айнæджы тигъыл арæхст- 
джынæй æрхызтысты цъæх нæумæ, кæрдæгыл бырæгау акодтой 
æмæ рæвдаугæ æртыхстысты абырæджы фæлурс, фæлмаст цæс- 
гомыл. Уый цыма йæ мидбыл бахудт, уыйау йæ фидауцджын 
былтæ гæзæмæ базмæлын кодта. Бæх хизгæ æрбацыд йæ хицауы 
цурмæ, йæ сагъæсгъуыз цæсгоммæ йын басмыста. Барæг фес- 
тъæлфыд, акаст йæ алыварс. Йæ разы бæхы лæугæ куы федта, 
уæд æфсæрмхуызæй афтæ: 
361 

— Мæ фæдисон æмбал, ды та мæ цæуылнæ райхъал кодтай. 
Æгомыг бæх æдзынæг слæууыд æмæ йе стыр цæстытæ йæ 
хицауы ’рдæм разылдта. Абырæг рæвдз фестад, асагъæс кодта. 
Чердæм цæуа, йæхи бааууон кæна æви йе знаджы боныгон агура. 
Æппынæрæджиау аскъуыддзаг кодта: «Ацал-ауал боны æхсæвы- 
гæтты сусæгæй зилын ме знаджы фæдыл хæхты, хъæуты, хохы 
дыдæгъты, фæлæ кæм дæлдзæхмæ афардæг, уый бæрæг нæй. 
Цæй цæуон хъæумæ бонасадæнтæгæнгæ. Изæрырдæм мæхи байс- 
дзынæн Тулдзыхъæумæ, ныхасы адæмы аивæй афæрсдзынæн. Нæ, 
Тугъаны бæхы базондзысты, афтæ ницы». Йæ хъама сласта, бæхы 
хъусмæ бавнæлдта, хатыркурæгау йæ бæхæн загъта: «Фидар лæуу, 
Зыгъар». — Гæзæмæ йын фæлыг кодта йæ хъусы цъупп. Фе- 
мæхст туг. Бæхы ных дзы сахуырста. Йæ мидбыл бахудт. Нал 
уыд бафиппайæн, бæхы ныхыл стыр урс тæпп кæй уыд, уый. Рог 
сгæпп кодта саргъмæ æмæ йæ фæндаг сарæзта Тулдзыхъæумæ. 
— Кæд, мыййаг, дуры гуыбыны æмбæхстæй бады уыцы фæ- 
литой. Годзойтæн авдбынатон мæсыг ис. Хъоды йыл бакодтой сæ 
мыггаг, фæлæ йын мæсыгмæ баирвæзынæн фадат куы фæуа, уæд 
йæ цæст дæр не ’рныкъулдзæн уыцы сырд, йæ ницæйаг уд дзы 
æмбæхсдзæн. 
Ныр, цыма абырæг нал у æмæ хъæумæ уазæгуаты цæуы, уыйау 
фæсвæндæгты нæ, фæлæ тырны дзоныгъвæндагмæ. Фæтæны 
бынмæ куы ’рхæццæ æмæ хъæдрæбын куыд фæтæссар кодта, 
афтæ йæм хъæды фаллаг кæронæй æрбайхъуыст уадындзы рæ- 
сугъд зæлтæ. 
Хæзæрдæ йæ бæх фæурæдта. Айхъуыста. Зыгъар дæр, цыма 
уадындзы зæлтæм сцымыдис, уыйау йæ чысыл хустæ фæхъил 
кодта, йе стыр цæстытæ ныццавта хъæды ’рдæм. 
Фыййау зары: 
Ой, Годзойты бæгæны мын 
Хæтæлтыл байсыст. 
Ой, Цæлхауты Хæзæрдæ мын 
Хæтæнты бахсыст. 
«Уыцы фыййауæй тас ницæмæй у, цæуын æм хъæуы ком- 
коммæ. Чи зоны, уыцы налатыл йæ цæст искуы схæцыд. Аивæй 
йæ къахæгау афæрсон». — афтæ йæхиимæ дзургæ йæ бæх размæ 
фесхуыста Хæзæрдæ. Йæ сæр басылыхъхъæй тынгдæр æртыхта, 
гæзæмæты ма йæ цæсгом куыд зындаид. Йæ хъыримаг йæ уæр- 
джытыл æрывæрдта æмæ йæ бæхы тынгдæр басхуыста. Хъæдæй 
нæма ахызт, афтæ фæндаджы фаллаг фæрсты хизгæ æрбагуылф 
кодтой фосы дзугтæ. Сæ фæстæ фыййау тындзы. 
Хæзæрдæ фыййауыл йæ цæстæнгас æрхаста. Йæ цъæх нымæт- 
худы скъуыдтæй йæ фаст сæрыхъуынтæ разындысты. Йæ хæдо- 
ны зæбултæ æрбамбырд кодта æмæ сæ йæ астæумæ хъулонбосæй 
балвæста. Йæ хæлафы скъуыдтæй йæ уæраджы чъиритæ, къæйы 
гæппæлты хуызæн, зындысты. 
362 

Цæуынахуыр бæх йæхи радав-бадав кæны, йæ раззаг къæх- 
гæй хуырджын фæндаг æрхойы, идоны къæбæлтæ смыртт-мыртт 
,<æны æмæ йæ сæр размæ æрриуыгъы. Фæлæ хъаруджын цæнгтæ 
идоны рохтæ куы ’рбалвасынц, уæд бæх ныууынæргъы æмæ йæ 
фæстаг къæхтыл мæнглæуд æркæны. 
— Уый ды цагътай уадындзæй? 
— О, æз, — гæзæмæ йæ сæр фæкъулгæнгæ, æфсæрмы хъæлæ- 
сæй дзуапп радта фыййау. 
— Диссаджы дзæбæх зарыс. Фæлæ ма зæгъ, кæй фыййау дæ? 
— Годзойты. 
— Дæхæдæг дæр уыцы хъæуккаг дæ æви? 
— Нæ, æз цъусхъугоймаг дæн. 
— Бæдæйнаг, бæдæйнаг, мæ хур. Æхсарджын Багайы-фырт 
куы дæ! 
Хæзæрдæ архайдта, цæмæй дзургæ-дзурын йæ хъæлæс уыда- 
ид бæзджындæр. 
— Уæд Гуыбечыры фос та чи хизы, Гуыбечыры? 
Фыййау исдуг дзуапп нæ радта. Дызæрдыджы цæстæй бакаст 
барæгмæ. Уый фæстæ мæсты хъæлæсæй райдыдта дзурын: 
— Гуыбечыры æлгъаг митæ æнæхъæн комбæсты куы айхъуыс- 
тысты, уæд сæ ды нæ фехъуыстай? 
— Æз ацы бæстаг нæ дæн, дард фæсхохæй цæуын. 
— Кæд а бæстаг нæ дæ, уæд уæдæ уыцы Гуыбечыры кæцæй 
зоныс? 
Хæзæрдæ фыййауы æнæнхъæлæджы фарстæй фæтыхст. 
— Бонджын лæгæн йæ кой дардыл хъуыст вæййы, фæлæ-ма 
зæгъ, дæ хорзæхæй, цы йыл æрцыд уыцы Гуыбечырыл? 
— Йæ кой кæнай ахæм æлгъагæн, уый аргъ дæр нæу, — загъта 
фыййау æмæ барæгæн радзырдта Гуыбечыры хабæрттæ, Цæлхаутæ 
æмæ Годзойты фæтуджджыны хъуыддаг. 
— Уæд уыцы налат Гуыбечырæн йæ бирæ фос та цы фесты? — 
бафарста Хæзæрдæ. 
— Йæ дзугтæ хæлæттаг фесты, мæ хæдзар. Годзойтæй дзы 
цыппар лæппуйы фæмард, уыдонæн Гуыбечыры фосæй хистытæ 
фæкодтой. Иннæты Гуыбечыры æввахс хæстæджытæ хæлæфæй 
фескъæрдтой. Йæхæдæг адæмы ’хсæнмæ нæ цæуы, хъоды йыл 
бакодтой. Фæлæ зæгъынц, зæгъгæ, дам, Гаджеты идæдзимæ лы- 
мæн у æмæ йын уый сусæгæй æхсæвыгæтты кæрдзын фæхæссы 
хохы ’рдæм. 
— Æмæ йæ уæд ды никуы бафиппайдтай? — афарста барæг. 
— Цы дын зæгьон, бон-изæрмæ къæйты кæрдгæ тигътыл ра- 
хау-бахауæй ныффæллайын æмæ мæ лыстæныл куы ’рхауын, уæд 
мардæй хъауджыдæр боны ’рбарухсмæ ницыуал бамбарын. Фæлæ, 
фос дуцгæйæ, Дзыгыссæ йæ кой арæх фæкæны. Иу изæр мæ 
фæрсгæ дæр кодта, зæгъгæ, дам, дæ цæст никуы схæцыд Гуыбе- 
чырыл. Æниу æй куы фенон, уæддæр æй нæ базондзынæн. Йæ 
кой йын цы хъусын, æндæр æй уынгæ никуы фæкодтон. 
363 

— Цæй, райгæ у дæ цардæй. Иудзырдæй, диссаджы таурæгьтæ 
кæныс. 
Хæзæрдæ йæ бæхы рохтыл æрбахæцыд, æмæ ехсæй бæхы 
агъд куы ’рцъыкк кодта, уæд басылыхъхъы бынæй фæзынд сау- 
сауид ставд дзыкку. Фыййауы зæрдæ ныссæххæтт кодта, йæ мид- 
бынат цавддурау хъенæй баззад, джихæй каст барæджы фæдыл. 
Фæлæ уæдмæ уый фæаууон. 
Бон йæ кæронмæ цыд. Бубыхохы цъупп, цыма Ерцъойы цады 
ленк кодта, уыйау йæ аууон цадæггай лæсыд доны авггъуыз уæл- 
цъарыл æмæ ’рбахæццæ цадæн йæ хурыскæсæн кæроны ’рдæм. 
Ком талынгæй-талынгдæр кодта. Изæры уддзæф йæ фæлмæн ба- 
зыртæ уагъта хæхтыл, фæхстыл, бæлæсты цъæх сыфтæртыл. 
Хæзæрдæ йæ бæх ауагъта цæппуадæй. Хъуыды кæны Хæзæрдæ, 
йæхинымæры йæхи æфхæры, ныр дыууæ къуырийæ фылдæр зилы 
йе знаджы фæдыл æмæ йыл кæй не ’мбæлы, уый тыххæй. Ба- 
хæццæ Тулдзыхъæуы кæронмæ. Æрæмбæхст. Æнхъæлмæ кæсы. 
Æмбисæхсæвæй ахызт, фæлæ Гаджеты идæдз зынæг нæй. Хуыс- 
сæг æм сабыргай æрбахъуызыд. Æркув-æркув райдыдта, фæлæ 
куыддæр йæ цæстыхаутæ кæрæдзийыл андзæвынц, афтæ йæ разы 
февзæры йæ иунæг æфсымæр Ахлæмыр йæ тугхъулон риуыл 
хæцгæ, æмæ йæм уайдзæфы цæстæй бакæсы. Хæзæрдæ фестъæл- 
фы, йæ мидбынаты базмæлы. 
Фыццаг кæркуасæнтæм фæбадт хъузоны, фæлæ нæ фæзынд 
Гаджеты идæдз, Хæзæрдæ рæвдз багæпп кодта йæ дугъоныл æмæ 
йæ ных сарæзта фæстæмæ лæгæтмæ. Арвыста йæ бон уым æмæ 
та йæ изæр æрхаста Тулдзыхъæуы фæсвæдмæ. Мæ бæхы тухæ- 
нæй марын æмæ йын дон бадарон, зæгъгæ, куыд загъта, афтæ 
суадоны цур ауыдта иу адæймаджы. Базыдта, сылгоймаг кæй у, 
уый. Бæх æм комкоммæ батардта. Рæвдз æргæпп кодта, æмæ 
цыма Гаджеты идæдзы нæ базыдта, уыйау ын раарфæ кодта: 
— Де ’зæр хорз, мæ мадыхай! Кæд дын хъыг нæ уыдзæн, уæд 
мæ бæхæн дон адарон. 
— Кæй изæр у, уымæй фæдзæхст у, æмæ кæй хъæбул дæ, 
уымæн æнæниз у. Цы хæлæггаг у суадоны дон! 
Уæвгæ, Гаджеты идæдзы раз æнæзонгæ барæг куы февзæрд, 
уæд йæ зæнгтæ йæ быны адон сты, тасæй йæ зæрдæ барызт. Кæд 
барæй фæзынд мæ размæ, зæгъгæ. Фæлæ бæх дон зыдæй куы 
нуæзта, уæд иучысыл йе ’муд æрцыд æмæ афарста барæджы: 
— Æвæццæгæн, ацы æнафоны нæ хъæумæ цæуыс, кæй уазæг дæ? 
— Ехх, мæ мадыхай, бæргæ уæ хъæумæ цæуинаг уыдтæн, фæлæ 
мын ныр уырдæм цæугæйæ нал у. Ацы хъæуы ма æрæхсæвиуат 
кæнон, уый мæм тынг зын кæсы. 
— Уæд цæмæн? Ирон адæм куы стæм? 
— Ирон адæм... фæлæ ам цард мæ мады ’фсымæр. Гуыбечыр 
æй хуыдтой. 
Ус фестъæлфыд, фæлæ та уæдмæ барæг æрхæндæгæй сдзырдта: 
— Фæлæ мын Гаджеты фыййау йе ’намонды хабæрттæ фæ- 
364 

кодта. Ахæм лæгыл хъоды бакæн, ахæм хæдзар федзæрæг кæн, 
цы зæрдæйæ ма æрæхсæвиуат кæнон ахæм хъæуы. Цæй, цы ’рцыд, 
уымæн раздæхæн нал ис... Иу уынд ма йæ уæддæр куы фæкæнин 
мæ ныфсджын мады ’фсымæры æмæ стæй... — цыма йæ зæрдæ 
бауынгæг, уыйау схæкъуырцц кодта Хæзæрдæ æмæ бæхмæ бав- 
зыста. 
— Фæлæуу-ма, мæ хур, дзæбæх лæппуйы хуызæн мæм кæ- 
сыс. Тæригъæд дын кæнын ахæм мады ’фсымæрæй чи фæип- 
пæрд, фæлæ... — йæ дзырд фæурæдта ус æмæ барæджы бæхы 
идоны рохтæм бавнæлдта. — Ды, æвæццæгæн, Бобеты лæппу дæ? 
Хæзæрдæ, Бобетæ чи сты, кæцон сты, уый зонгæ дæр нæ 
кодта, фæлæ йæ сæр банкъуыста, о, зæгъгæ. 
— Кæд афтæ тынг бæллыс йæ фендмæ, — йæ хъæлæс фæныл- 
лæггæнгæ, загъта ус, — уæд дын æй æз фенын кæндзынæн. 
— Иудзырдæй, хъæбулиуæг дын кæндзынæн, мæхи мадау дæ 
уарздзынæн! 
— Æрмæст макæмæн мацы ской кæн! 
— Цытæ дзурыс, мæ мадыхай, дамтæ чи кæны, æз уыдонæй 
нæ дæн. 
— Æз дæр дыл æууæндын æмæ дын Гуыбейы кой уымæн кæ- 
нын. Фæлæ ацафон нæ къухы нæ бафтдзæн. Æмбисæхсæв æрцæуы 
хъæугæронмæ, æз ын хæринаг схæссын... 
— О, иунæг Хуыцауæй рæвдыд баййафай, мæ мады ’фсымæ- 
рæн мын чи лæггад кæны. Дæ хæрзтæ ма дын цæмæй бафиддзы- 
нæн! 
Аныхæстæ ма кодтой æмæ ус æмуырдыг фæцæуæг, фæстæмæ 
ма адзырдта уазæгмæ: 
— Хъæуы уæллаг фарс нæм-иу æнхъæлмæ кæс, стыр тæгæры 
бын! 
Ус хъæумæ раджы ныххæццæ, фæлæ Хæзæрдæ хъæдгæрон 
цавддурау лæууыд. Йæ хъуыдытæ йæ, знæт денджызы уылæн- 
тау, рахæсс-бахæсс кодтой. Аджих вæййы æмæ фæзæгъы: «Уадз 
æмæ ахсæв уæд мæ фæстаг æхсæв, фæлæ æлгъаг лæг хъуамæ 
ссара йæ адзал». Хæзæрдæ бæхы рохтыл фидар хæцы, бæх фæл- 
мæн кæрдæгыл зыдæй хизы. Чызг йæ хъус адары, ахъахъхъæны, 
фæлæ уынæр никæцæй цæуы, æрмæст комæй сыхъуысы уыджы 
уаст. 
Æхсæв йæ фæндагыл ивгъуыдта. Æрдз бафынæй. Цæлхыдзаг 
мæй, йе ’взистгъуыз тынтæ луаргæ, тылди ныгуылæнырдæм. 
Хæзæрдæ, хъæдгæрæтты сындæг къахдзæфтæгæнгæ, цыди хъæуы 
’рдæм. Хъæуысæр акæсæн къуылдыммæ куы ’рхæццæ, уæд фæн- 
даджы уæлбылмæ схызт, бæхы къутæрты аууон абаста, йæ хо- 
тыхтæ хæстæввонг æрцæттæ кодта. 
«Уыцы налат сыл мацы бафиппайа, æмæ зыгъуымырдæм ма 
рахæта». 
Акаст хъæуы ’рдæм. Хъæуы фаллаг фарс хъæдæй рахызт сау 
365 

æндæрг. Мæйы фæлурс тынтæм Хæзæрдæ рахатыдта, адæймаг 
кæй у, уый. Хæзæрдæйы уæнгтæ фырмæстæй ныррызтысты. Йæхи 
аппæрста ададжы ’рдæм æмæ гуыбыр-гуыбыр йæ размæ ныйив- 
гьуыдта. Сау æндæрг хæстæгæй-хæстæгдæр кæны. Уалынмæ хъæ- 
уæй рахызт чидæр, йæ ных сарæзта æрбацæуæджы ’рдæм. Хъæ- 
дæй чи рахызт, уый йæ цыд фæтагъддæр кодта. 
«Цы чындæуа... Уый уыдзæн!.. Нæмыгæй æви кардæй! Уадз 
æмæ мæ карды комыл ссара йæ мæлæт», — афтæ дзургæ сласта 
йæ кард æмæ æрхызт фæндагмæ, араст йæ ныхмæ. Æрбацæуæг 
комкоммæ цыд Хæзæрдæйы ’рдæм. Æвæццæгæн, афтæ ’нхъæлд- 
та Гаджеты идæдз йæ размæ æрбацæуы. Цæуæг æрбаввахс. Хæ- 
зæрдæйы кардыл мæйы фæлурс тынтæ атыхстысты. Æрбацæуæг 
сонтлæуд фæкодта. Фæтарст. 
Хæзæрдæ нал бабыхста. Кард бæрзонд фелвæста æмæ фæ- 
хъæр кодта: 
— Гъæтт, æлгъаг Гуыбечыр, хъаруйы сæр дæ бахъуыд. 
Ныллæууыд дæ фæстаг уысм! 
Гуыбечыр фæсонтау, йæ мидбынат сагъдæй баззад, йæ уæнгтæ 
барызтысты. Кæсы, йæ разы кардæлвæстæй чи лæууы, уыцы 
хъæбатырмæ. Йæ къухтæ зыр-зыр кæнынц, армытъæпæн хъуы- 
зæгау акодта фарсыл æмæ андæгъд дамбацайыл. 
Хæзæрдæ фæхъæр кæны: 
— Ма ’внал дамбацамæ. Хъæуы цæрджытæн се ’нцойад ма 
фехал! — Хæзæрдæ ныххудт, йæ худ йæ сæрæй фелвæста, йæ 
дзыккутæ дыууæ быдæй æрхауынц йæ риуыл. — Мæнæ дæм дæ 
уарзон йæхи къахæй куы ’рцыди, афтæ-иу мын куы дзырдтай, 
дæ уарзондзинадæй æрратæ кæнын, уæд кæм дæ ныр?! 
Хъæугæронæй сæ хъустыл ауад сылгоймаджы цъæхахст: 
— Саубон мыл... куыд мæ афæлывта... уый Цæлхауты сидзæр 
куы у! 
Гуыбечыр дамбаца фелвæста. Фæцыд гæрах. Дамбацайы нæ- 
мыг гæзæмæ суад Хæзæрдæйы уæхскыл, туг фемæхст. Хæзæрдæ 
басырдта æлгъаг лæджы. 
— Фидар лæуу, æлгъаг, карды бын лæг хъæуы; мæ кард холы- 
мондагæй нал лæууыд йæ кæрддзæмы, ныр ссардта йæ холы! 
Гуыбечыр фæцарæхст кард сласынмæ, фæлæ йæ Хæзæрдæ 
æрриуыгъта, кард уæхскыл æруад æмæ раст ронбастмæ афардæг. 
Гуыбечыр дзурын нал сфæрæзта. Зæнгтæ фæцудыдтой. Хотыхтæ 
зæхмæ ’рхаудтой, уый фæстæ, æмбыд кæлдымау, æрхауд, йæ 
сау туг азæй кодта æмæ йæ уд систа. 
Гуыбечыры гæрах, фæдисы хъæргæнæгау, хæдзари-хæдзар 
азылд хъæуыл. Адæм базмæлыдысты. Фæсивæд гæрзифтонгæй 
ратæррæстытæ кодтой æмæ сæхи аппæрстой хъæды ’рдæм. Топ- 
пы хъæртæ стынг сты. Зæронд Хъараман æмæ Темсырыхъо мæ- 
сыджы фарсмæ фембæлдысты, кæрæдзи афарстой, фæлæ сæ 
хъуыддаджы æцæгдзинад ничи зыдта. 
Цæвиттон, фæсхъæуæй гæрах куы ’рбайхъуыст, уæд Годзойтæ 
366 

афтæ бамбæрстой, Цæлхаутæ сæм æнæхъæн мыггагæй æрбабыр- 
стой. Афтæ хъуыды кодтой зæрæдтæ дæр. Гаджеты идæдз фæди- 
сонты разæй згъордта, дзургæ ницы кодта, афтæмæй, фæлæ-иу 
фæстæмæ фæкаст. Иуцалдæр лæппуйы йæ фæдыл гуыбыр-гуы- 
быр згъордтой. Ус Гуыбечыры мард буар куы ауыдта, уæд йæхи 
куыд нæ фæндыд, афтæ фæхъæр кодта: 
— Уыцы ’намонды чидæр амардта! 
Адæмæй чи Гуыбечыры мардыл фæци, чи та хъæды ’рдæм 
згъордта. Фæлæ кæдæм, чи у се знаг, кæй марынмæ хъавынц, 
уый сæ ничи зыдта. 
Хæзæрдæ йе знаджы куы ’рфæлдæхта, уæд чысыл уæлдæр 
суад, хъуамæ йæ бæхмæ ссыдаид æмæ афардæг уыдаид, фæлæ 
дзæгъæл нæмгуытæ йæ сæрты, къуыззитгæнгæ, куы тахтысты, 
уæд æрхуыссыд дуры фæсцæгат, йæхи æрцæттæ кодта тохмæ 
æмæ ныхъхъæр кæны: 
— Уæ, тæппуд Годзойтæ, кæд хъаруджын стут, уæд аууæттæй 
дзæгъæлы гæрæхтæ цы кæнут, æгас мыггагæй иунæг сылгоймагмæ 
æввахс æрбацæуын дæр куынæ уæндут! 
Сылгоймаджы хъæр ниудау айхъуыст æхсæвы тары. Годзой- 
ты Бечыры кæстæр æфсымæр хъæдрæбынæй уыцы иу сæррæтт 
ракодта æмæ хæстæввонгæй алыгъд Хæзæрдæйы ’рдæм. Æхсты 
бæрц нæма бахæццæ, афтæ фæцыд гæрах. Лæппу цъилау ныз- 
зылд. Исдуг йæхи фесхъæл кодта, стæй йæ риумæ дыууæ къу- 
хæй фæлæбурдта, æрхæндæг хъæлæсæй ма фæхъæр кодта: 
— Иу налат сыл нæ мьптагыскъуыд фæкæндзæн, фæлæ рæвдз 
ут! — æрхауд къæйдуртыл, ныууынæргъыдта æмæ цардæй ахицæн. 
Хъараман æмæ Темсырыхъо стыхстысты. Хъараман фæраст 
сæ мыггаджы хæстонты ’рдæм. Темсырыхъо хъаруджын лæппуйау 
суад мæсыджы уæллаг фарсмæ æмæ æхсæвы тары анæрыд йæ 
хъæлæс: 
— Худинаг æмæ уæ фидиссаг йæхи мачи фæкæнæд, Годзойтæ, 
нæй ирон æгъдауы сылгоймагæй туг исын. Карды фарн бирæ у, 
йæ кард уæ сылгоймаджы тугæй мачи сахурæд. Цы цæсгомимæ 
ма ралæудзыстут адæмы ’хсæн! 
Темсырыхъойы хъæрмæ Годзойты фæсивæдæн, цыма сæ уæнг- 
ты хъару асаст, сæ цæнгтæ æрызгъæлдысты, уыйау иунæг топпы 
гæрах дæр нал фæцыд. 
Æвиппайды бæстæ бандзыг. Хæзæрдæ йæ бынатæй фестад. 
Тарст сæгуытау агæпп ласта фæндаджы ’рдæм æмæ йæ цыдæр 
æнæуынгæ тыхтæ размæ аскъæфтой. Зæронд Темсырыхъойы цурмæ 
куы ’рхæццæ, уæд ыл йæхи баппæрста. Темсырыхъо йæ ныхъхъæ- 
быс кодта, скуыдта æмæ йын æрхæндæг хъæлæсæй дзуры: 
— О мæ хъæбул! Ды нæ дæ зылынджын, фæлæ маст æнамонд- 
дзинады судзгæ арт у. Фæсивæд дæ куы ’рбаййафой, уæд нæ 
бабыхсдзысты... Мæныл та хъоды бакæндзысты. Цæугæ тагъд- 
дæр! Амонд дæ хъахъхъæнæг!.. Мæ зæрдæ дæм нæ комы хъæбæр 
кæнын. 
367 

— Темсыр, æз цыфæнды зынтæй дæр æрцыдтæн дæуæн фæс- 
таг салам зæгъон. Мæнæн цæргæйæ нал у!.. Ды дæ мæ амонд 
дæр, мæ хъахъхъæнæг дæр! — атыхст Темсырыхъойыл æмæ йын 
йæ урс зачъетæн аба кодта. Скуыдта æмæ хъæуысæры ’рдæм 
алыгъд. Йæ бæхы цурмæ куы схæццæ, уæд ын, хъæбатыр æмба- 
лау, фæзæгъы: — Сæрæй, схъыг дæ æнæ мæн, йе та мын карз 
тохы амæлынæй тæрсыс. Æз куы амæлон, мæ фæдисон æмбал, 
уæддæр рæстдзинад нæ амæлдзæн. 
Годзойты хъæбатыртæ, мæстæй тъæпхаугæ, иугай-дыгай æрба- 
цыдысты хъæумæ æмæ алчи йæ хæдзармæ бараст сæргуыбырæй. 
Бечырты хæдзарæй та райхъуыст зæрдæхалæн хъарæг. 
Хæзæрдæ тæргæ бæхыл бахæццæ Комыхъæуы сæр нæзыджын 
къохмæ. Æрхызт йæ бæхæй. Галиу цонг ныууæззау, уæхскы рыст 
фæтынгдæр. Туг цухъхъайы дысыл ныхъхъæбæр. Иæ хотыхтæ 
назы цонгыл æрцауыгъта, йæ цухъхъа раласта, йæ хъама сласта 
æмæ йæ куырæты фæдджи ралыг кодта, йæ уæхсчы цæф бабаста 
æмæ йæхи фæлмæн кæрдæгыл æруагъта; йæ рахиз къух йæ сæры 
бын бакодта, афтæмæй кæсы, арвы риуыл æнæнымæц стъалытæ, 
тæмæнтæ калгæ, куыд судзынц, уымæ. 
Кæд арв тынг рæсугъд уыди, уæддæр Хæзæрдæмæ афтæ фæ- 
каст, цыма арв йæхи сау мигътæй сæхгæдта. Бæстæ йыл ниуы. 
Йæ цæстытыл ауадысты йæ хъысмæты цаутæ, йæ царды фыд- 
нывтæ. Æвиппайды йæ фаллаг фарсæй чидæр зæрдæхалæн хъæ- 
лæсæй ныхъхъæр кодта. «Ахлæ-æ-мыр!» Хъæр кæмтты анæрыд, 
æмæ Хæзæрдæмæ афтæ фæкаст, цыма чидæр ингæнæй сфæлхат 
кодта Ахлæмыры ном. Хæзæрдæ фестъæлфыд. Фестад æмæ йæ 
хотыхтæм фæлæбурдта. Йæ цонг, цыма арты цæхæр фестад, уыйау 
судзгæ рыст кæиы, бауад йæ бæхмæ, йе ’хтæнгтæ йын сæлвæста 
æмæ саргъмæ сгæпп ласта. Бæх йæ бынатæй нæма фезмæлыд, 
афтæ йæ иувæрсты тыхулæфтгæигæ пыхсытыл йæхи хойгæ 
æрлыгъд чидæр. Лидзæг цыдæр уынгæг хъæлæсæй йæхинымæры 
дзуры кæйдæр нæмттæ. Хæзæрдæ бафиппайдта, уыцы тарст адæй- 
маг Хæзæрдæйы ном дæр кæй загъта. Кæсы лидзæджы фæдыл. 
Уый нæзыты къохæй куы ахызт, уæд сонтлæуд æркодта, йæ алы- 
варс акаст, ныххудт æмæ, йæ цæнгтæ уæрæх байтындзгæ, ныхъ- 
хъæр кодта: 
«Мæ хъæ-бултæ. А-а-а!» 
Хæзæрдæйы уæнгтæ ныррызтысты. Бæх фесхуыста æмæ ба- 
лæууыд æнамонд адæймаджы уæлхъус. 
— Мæ къонайыл!.. Гыцци, уый дыл цы æбуалгъ хабар æрцыд! 
Гыцци, гыцци, мæ ныййарæг. Уый дæ цы хуызæнæй уынын! Атых- 
сынмæ хъавыд йæ ныййарæгыл, фæлæ уый йæ цæстытæ фæирд 
кодта, йæ армытъæпæнтæ фæтымбыл сты æмæ сыдз-мыдзы ацыд. 
Иуцалдæр къахдзæфы куы акодта, уæд та æрлæууыд. Йæ дæн- 
дæгтæ кæрæдзимæ нылхъывта, йæ былтæ цыдæргъуызон зæрдæ- 
халæн гом бакодта. Цыма йæ ныхтæ Хæзæрдæйы цæсгомы хъа- 
выд ныссадзынмæ, уыйау йе ’нгуылдзтæ гæзæмæ ныкъкъæдз кодта 
368 

æмæ тарстхуызæй, сабыр къахдзæфтæгæнгæ, цæуы Хæзæрдæйы 
’рдæм. 
Хæзæрдæ кæсы йæ ныййарæг мады æнæсæрфат митæм. Зæрдæ 
фырмæстæй тоны. Цæстысыгтæ гæр-гæр кæнынц. Хурхыуа- 
дындзтæ анæрстысты. Æрхæндæг хъæлæсæй дзуры: 
— Цы ракодтам нæ рафæлдисæг иунæг Хуыцауæн? Цæмæн 
нæ ахæм уавæрмæ æртардта? 
Æвиппайды йæ хъустыл ауад Тотырадзы фæдисы хъæр: 
— Уайгæут, лæппутæ, тагъддæр, Арсыкъæдзæхы сæрсæфæн 
бынатмæ. Науæд бабын уыдзæн! — Тотырадзы тарст хъæлæс 
кæмтты нæма байсыст, афтæ иукъордæй Хæзæрдæйы иувæрсты 
агæр-гæр кодтой хъæуы фæсивæд æмæ æзфæраздæронæй згъорд- 
той Арсыкъæдзæхы ’рдæм, цæмæй Хуырхæгоны бахъахъхъæной 
адзалæй. Хуырхæгон Тотырадзы хъæр куы фехъуыста, уæд сонт 
зылд фæкодта. Йæ кæлмæрзæн фелвæста, йæ сæрмæ йæ æрзылда. 
Ныххудт æмæ, йæ цæнгтæ фæйнæрдæм байтындзгæ, ныхъхъæр 
кодта: 
— Æрцахсынмæ хъавынц мæн!.. 
Уый фæстæ æмуырдыг комы ’рдæм йæхи аппæрста. 
— Гыцци! Гыц-ци-и! Мæ ныййарæг! — ныхъхъæр кодта йæ 
дзыхыдзаг Хæзæрдæ, фæлæ йæм Хуырхæгон фæстæмæ дæр нæ 
фæкаст. Хъæдтæ, дуртæ æмæ пыхсытыл йæхи хойгæ лыгъд комы 
’рдæм. Хæзæрдæ ставд цæстысыгæй ныккуыдта. Йæ бæх фæс- 
вæндæгты фесхуыста æмуырдыг комы ’рдæм. Мæй дæр, цыма 
æнамонд Хуырхæгоны размæ тырныдта, уыйау-иу мигъы бынæй 
йæхи тыхыскъуынæгау акодта æмæ уади комы сæрмæ дард кæ- 
дæмдæр. 
Хæзæрдæ тæргæ бæхыл æрхæццæ хъæугæронмæ. Раст Афæ- 
хъоты хæдзары иувæрсты куы ’рцæйивгъуыдта, уæд йæ хъустыл 
ауад нымæг хъæлæсæй зарын. Хæзæрдæ йæ бæх фæурæдта. 
Фæкаст Афæхъоты рудзынджы ’рдæм. Рудзынгæй калд цырагъы 
нымæг рухс. 
Хæзæрдæйы размæ цыдæр тыхтæ фесхуыстой фæрссаджы 
’рдæм. Мидæмæ бакаст æмæ йæ уæнгтæ тынгдæр ныррызтысты. 
Афæхъо тæрхæгыл хуыссы уæлгоммæ, йæ галиу къах æрбакъæдз 
кодта æмæ йыл рахиз уæгъдæвæрд æркодта, афтæмæй кæсы цармæ 
æмæ нымæг хъæлæсæй нывæнды цахæмдæр æнæмæт зарæг. Тан- 
делон лæууы фынджы уæлхъус æмæ мидбылхудгæ дзуры Афæ- 
хъомæ: 
— Нæ хъусыс, лæгай, нæ сыхæгтæ та æмызмæлд систы. Æвæц- 
цæгæн та уыцы æрра кæдæмдæр фæлидзы. 
— Кæцæй нал æрыздæха, уырдæм! Куы сæрра, уæдæй фæс- 
тæмæ йæ хъæрахстæй иу æхсæв адæн нал бафынæй кодтой. Ис- 
куы бирæгъты холы уæддæр куы фæуыдаид! — йæ къæхтæ адаргъ- 
гæнгæ, йæ фарсыл æрфæлдæхт æмæ та йæ зарæг адарддæр код- 
та. 
Хæзæрдæйæн йæ фыды ’фсымæры маст æрбайрох кæнын кодта 
24 Бназырты Димшр 
369 

йæ ныййарæджы тыхст. Бæхæй æргæпп ласта æмæ фæраст хæ- 
дзармæ. Иæ къухæй дуар мæсты риуыгъд ныккодта, æмæ фегом. 
Чызг уыцы иу сæррæтт бакодта мидæмæ. Афæхъо йæ зарын фес- 
къуыдта æмæ дзагъыргаст кодта, йæ разы цы гæрзифтонг адæй- 
маг æрлæууыд, уымæ. Танделон къуымрæбын, æргъæвст цъиуау, 
баныгъуылд æмæ тарст цæстæнгасæй каст æвиппайды æрба- 
цæуæгмæ. 
Хæзæрдæ йæ фыды ’фсымæры бинонты ахæм хуызæнæй куы 
федта, нæ мæ базыдтой, зæгъгæ, уæд тыххудт ныккодта: 
— Цы кæныс, мæ фыды ’фсымæр? Де 'фсымæРы иунæг чыз- 
джы фендæй дæ туг куы фæлыгъд, дæ уæнгтæ куы зыр-зыр кæ- 
нынц! Дæ цæстытыл мæрдон хæрв куы абадт! 
Афæхъо йæ хъæлæсы уагæй базыдта Хæзæрдæйы æмæ тынг- 
дæр стыхст. Сæрымагъзы цыдæр уæззау тас ныррæхуыста. Фæлæ 
архайдта йæхи хъæлдзæг хуызæй равдисыныл. 
— Афтæ... фырцинæй... æгайтма дæ уæзæгмæ æрцыдтæ! 
Уынгæй æрбайхъуыст фæдисонты уынæр. Хæзæрдæ хæстæг- 
дæр балæууыд Афæхъомæ: 
— Зæгъ-ма, мæ фыды ’фсымæр, нæ хъæуы къахылцæуынхъом 
чи у, уыдон, фæдисхъæргæнгæ, Арсыкъæдзæхы ’рдæм цæмæн 
лидзынц? Мæ ныййарæг мад фырцинæй сæрра? Ахлæмыр, Хъай- 
тыхъ æмæ Фатимæ сæ мæлæт фырцинæй ссардтой? Уæлæ Реко- 
мы дзуары бын уæлмæрды æртæ ингæны сыджытыл мæ мады 
тугхæццæ цæссыгтæ фырцинæй ныхъхъæбæр сты?! Годзойтæ æмæ 
Цæлхауты мыггаг кæрæдзийы туджы фырцинæй самæхстысты? 
Æз дæр фырцинæй фæлыгътæн абырæг? Æхсæв — хъæды, бон — 
сау лæгæты фырцинæй æрвитын ме ’взонг бонтæ? Мæнæ мæ га- 
лиу уæхск тугамæхстæй фырцинæй æрхастон? 
Хæзæрдæйæн куыдфæстагмæ йæ рахиз цонг зыр-зыр кодта. 
Галиу ныууæззау, барæсыд. Ницыуал дзурын сфæрæзта Афæхъо. 
Къуымты йæ цæстæнгас ахаста, акаст дуары ’рдæм. Æвæццæгæн 
æй фæндыд æххуысмæ йæм исчи куы фæзындаид, фæлæ хæ- 
дзармæ ’рбацæуæг ничи уыд. Йæ фырт Хæмæт знонрайсом фæ- 
цыд йæ хъал бæхыл Сæридтатмæ. 
Афæхъо йæхи фæфидар кодта æмæ æрхæндæг хъæлæсæй афтæ: 
— Æмæ дзы мæ аххос цы ис? Æз уын, хуыздæр цы уыд, уый 
кодтон. Сымах та уе ’рдхæрдтæ æмæ нæ хæрæфырттимæ цыдæр 
сусæг хъуыддæгтæ арæзтат. 
Хæзæрдæ фæхъæр кæны: 
— Фидар лæуу, мæ фыды ’фсымæр, карды бын цæстысыг 
калын фидиссаг у! — Афæхъойы æрриуыгъон, зæгъгæ, куыд загъ- 
та, афтæ лæг йæ нывæрзæнæй дамбаца фелвæста, фæлæ йын чызг 
йæ цонг æрцавта. Дамбаца къухæй феуæгъд æмæ ниугæ зæххыл 
сæмбæлд. Хæзæрдæ мæсты худт ныккодта æмæ та фæхъæр кæны: 
— Рæвдз фест æмæ кард слас, науæд дын ныртæккæ дæ сæр 
æрсæрфдзынæн! 
Афæхъо йæхæдæг дæр нæ бафиппайдта, йæ къухы кард куыд 
370 

февзæрд. Тæрхæгыл хъен алæууыд æмæ æхсаргард хæрдмæ фæ- 
хаста... Хæзæрдæйы æрриуыгъынмæ куыд хъавыд, афтæ йын Хæ- 
зæрдæ йæ кард хæрдмæ сцавта. Афæхъойы кард дыууæ дихæй 
зæхмæ æрхауд. Хæзæрдæ æхсаргардыл уæлиау схæцыд æмæ 
фæцыд Афæхъойы бæрзæйыл йæ цъыкк, сæр риуыл æрдыдагъ. 
Танделон йæ рустæм фæлæбурдта, ныхъхъарæг кодта. 
Хæзæрдæ фæсонтау. Иæ рахиз къухы, цыма æхсаргарды фис- 
тон сæлгæ ныккодта, уыйау æнгуылдзтæ æддæг-мидæг ауадыс- 
ты. Иудзæвгар дзагъыр каст кодта йæ фыды ’фсымæры туга- 
мæхст мард буармæ, уый фæстæ цæхгæр фæзылд æмæ рагæпп 
ласта хæдзарæй. Бæхмæ рог сгæпп кодта, йе ’хсаргард кæрддзæ- 
мы дæр нæ нытътъыста, афтæмæй йæ бæхы фесхуыста. Бæх уыр- 
дыгвæндагыл уадау атахт, йæ къæхты бынæй мингай зынджы 
стъæлфæнтæ фесхъиудтой, Æрхызт коммæ. Фæтæссар кодта Ар- 
сыкъæдзæхы сæрсæфæн былырдæм. Цыдæр æнæуынгæ тыхтæ 
йæ размæ скъæфынц. Цыма йæм сау æхсæв афтæ дзуры: 
«Размæ, размæ, цырддæр, цырддæр!» 
Бахæццæ тæссаг къæдзæхы сæр нарæг фæндагмæ. Æвиппай- 
ды йæ хъустыл ауад устыты кæуын. Хæзæрдæ йæ бæх фæурæд- 
та, рагæпп кодта æмæ йæхинымæры æрхæндæг хъæлæсæй загьта: 
«Сæрæй мæ ныййарæг мад бабын!» 
Бауад сæрсæфæн къæдзæхы сæрмæ. Акаст арф æнæбын комы 
’рдæм, фæлæ æхсæвы тары ницы уыдта, æрмæст æм арф комæй 
сыхъуыст цæугæдоны æнкъард хъæлæба. 
«Ау, мæ хъустыл фыртæссæй исты ауад... æви мæ мæ тарст 
зæрдæ сайы!» — басагъæс кодта йæхинымæр Хæзæрдæ. Æвип- 
пайды йын йæ хъуыдытæ фескуыдта устыты зæрдæхалæн хъарæг. 
Хæзæрдæ ныккæрзыдта, цæстытæй цæхæр акалд, æмæ Сæр- 
сæфæны сæрæй ныхъхъæр кодта: 
— Сæрæй, мæ дзæгъæл ныууагътай, мæ ныййарæг? Нал ба- 
зондзынæ боны рухс, нал дыл атыхсдзæн хуры тын. 
Хæзæрдæ фæсонтау. Фырмæстæй æрбайрох кодта, Сæрсæ- 
фæны былыл кæй лæууы. Комæй ма йæ хъустыл ауад Тотырадзы 
тæссаг хъæлæс: 
— Дæхи ма бабын кæн, æмуырдыг цæуынвæнд ма скæн?! 
Фæлæ Хæзæрдæ нал бабыхста. Цалдæр къахдзæфы куы акод- 
та, уæд карст кæдзæхы фæрстæй дуртæ фенкъуыстысты. Хæ- 
зæрдæ ма тулгæ дурмæ æххуысæнхъæл фæлæбурдта. Дуртæ иу 
иннæйы фæдыл фезмæлыдысты, 
Арф комы гыбар-гыбур, устыты кæуын бæстæ арыдта. 
Хæзæрдæйы мард буар тугæрхæмттæй ныттылд фæдисонты 
цурмæ. Уалынмæ иннæ фæдисонтæ дæр æрхæццæ сты. 
Хæзæрдæ æмæ Хуырхæгоны æрæвæрдтой фæрсæй-фæрстæм. 
Ниудта бæстæ, куыдта цæугæдон. Æнкъуыстысты хъæдтæ мад 
æмæ чызджы тæригъæддаг цардыл. Дзынæзта Тотырадзы мад 
Дурзилон. Йæ хъарæджы дзырдта: 
— Ныккæут, ныдздзыназут, уæ нывонд фæуон, мæнæ адæм, 
371 

ацы дыууæ тæригъæддаджы мардыл. Мæрдтæм сæ цæстысыг- 
хъуагæй ма ауадзут. Чи сыл фæкæуа, хо Хуырхæгонæн нæй, хъæ- 
бул — иннахæм. Цæгатырдыгæй йæм сау халон дæр не ’рбауас- 
дзæн, хæстæг, хицон куы ничи ис ацы тæригъæддаг мæрдтæн, 
сыхагæй дарддæр сыл иунæг бамæтгæнæг куынæ ис. 
Дурзилоны хъарæгмæ устытæ сæ рустæ тыдтой, лæгтæ ставд 
цæссыг калдтой. Адæмы кæуынæй æхсæвы милтæ ныффæлурс 
сты, хохы ’рдыгæй абырста боны рухс, æмæ айнæджы фæрстæ 
гæзæмæты разындысты. 
Фæдисы адæм фæкуыдтой, фæдзынæзтой тæригъæддажы 
мæрдтыл, стæй сæ сынтытыл схастой хъæуы уæлмæрдмæ, 
Комы адæм дæр æрæмбырд сты. 
Адæмы ’хсæнæй размæ рахызт мыггаджы хистæр зæронд Агуы- 
бе. Исдуг сæргуыбырæй лæууыд дыууæ марды уæлхъус. Дзургæ 
ницы кодта. Йæ цæссыгтæ уадысты йæ урс зæлдаджы хуызæн 
зачъетыл. Стæй сæ йæ тымбыл къухæй асæрфта æмæ æрхæндæг 
хъæлæсæй райдыдта дзурын: 
— Мæнæ хорз адæм! Хæзæрдæ махæн уыди хо дæр æмæ хъæ- 
батыр æфсымæр дæр. Хæзæрдæ лæджы æмсæр уыди, фидар хъа- 
руйы хицау. Фæлæ абон нал ис не ’хсæн нæ сæууон стъалы, æмæ 
нæ арв фенкъард, фæтардæр. Кад скодтат нæ мыггагæн, Цæлхау- 
ты сидзæртæ, æмæ нæ зæрдæты цæрдзыстут æнустæм! — Агуы- 
бе, йæ цæссыг сæрфгæ, рацыд ингæны цурæй. 
Хуырхæгон æмæ Хæзæрдæйы Ахлæмыриты фарсмæ баныгæд- 
той. Ныр Цæлхауты уæлмæрды фондз ингæны лæууынц рæн- 
хъæй. Рухсаг уæнт фондз хъæбатыры, — æнæсæттон уыдысты! 

ГÆНАХ 
Æнусты размæ Теботы Азæмæты иунæг фырт Гæнахыл æнахъо- 
мæй йæ хъысмæт карз тæрхон скодта. Уыцы æнамонд хабар æрцыд 
сæрды тæккæ æмбисы, хосгæрдæн афон. 
Уæд нæ хæхбæсты фæдис кæй вæййы, уый алчи дæр зоны. 
Уыцы бон, иннæ бонтæй хъауджыдæр, æнæвдæлон уыдысты Те- 
боты хъæуы мæгуыр адæм. Къуырийы дæргъы арв къæртайæ ка- 
лæгау кодта. Къæсæрæй-къæсæрмæ акæсæн нæ уыд. Чысыл хæх- 
хон хъæуы уынгтæ цæугæдон фестадысты æмæ змæстæй комы 
’рдæм згъордтой. Фæлæ мæнг нæ фæзæгъынц: 
«Фыдбон æмæ фыдлæгæн бирæ цæрæнбон нæй». 
Знон ма арвыл мигътæ знæтгъуызæй кæрæдзи рассæнд-бас- 
сæнд кодтой. Хатт-иу мигъты скъуыдтæй фæзынд хуры цæст, 
æмæ-иу йæ фендæй цардæфхæрд адæмы зæрдæ фæхъæлдзæгдæр. 
Изæрырдæм мигъты лæмарæнтæ бæлæсты сыфтæртыл гæзæмæ 
æмдзæгъд кодтой, æмæ куыдфæстæмæ æрдз ныссабыр. 
Æмбисæхсæвмæ арвыл иу мигъы къæм дæр нал аззад. Æнæ- 
нымæц стъалытæ тыбар-тыбур кодтой. 
Æхсæв бонырдæм фæкъул. Хъæу базмæлыд. Амыты-уымыты 
райхъуыст уасджыты уасын. Арвы риуæй стъалыты цыма кæр- 
чытæ суыгътой, уыйау иугай-дыгай фæтары сты. 
Азæмæтты уасæг дæр йæ базыртæ йæ мæллæг фæрстыл ных- 
хоста æмæ, фæдис хъæргæнæгау ныууасыд. Цардæфхæрд бинонтæ 
сæ фынæйæ райхъал сты, фæлæ ма сæ иунæг хъæбул, чысыл 
Гæнах йæ мады фарсмæ адджын фынæй кодта. 
Азæмæт чысыл рудзынггондмæ скаст, йæ цæстытæ стъæбæртт- 
тъæбæртт кодта, йæхи аивæзта, йæ хуыссæны рабадт æмæ йæ 
тымбыл къухæй йæ цæстытæ аууæрста. Боныхъæдмæ акаст æмæ, 
арвыл иу мигъы цъупп куынæ суыдта, уæд дисгæнæджы хъæлæ- 
сæй загъта йæхицæн: 
— Уыцы тæссаг къæвдаты фæстæ ма ахæм хорз бон скæн- 
дзæн, уый æнхъæл та чи уыди! — йæ цæстæнгас скъуынæгау 
акодта бæлонгъуыз арвы риуæй æмæ бакаст йæ ус Хуыбылонмæ. 
Уый фынæй нал уыди. Фæлæ æхгæд цæстæй йæ уæззау царды 
тæссаг хъуыдытимæ архайдта. Знæт денджызы уылæнтау æй ра- 
373 

хæсс-бахæсс кодтой, фæлæ йæм Азæмæт куы сдзырдта, фынæй- 
ма дæ, цы, зæгъгæ, уæд сæ фæхицæн. 
— Диссаджы кусæн бон уыдзæн, æмæ уыцы æнæфсис Хъал- 
гьуызæй фервæзын хъæуы. 
Хуыбылон цыма йæ мойы дзырдмæ каст æнхъæлмæ, уыйау 
йæ сæрыл схæцыд, рабадт, йæ дзаумайы хæррæгътæ кæнгæ афар- 
ста Азæмæты: 
— Цал хосдзауы ма дзы дарыс, цæ? 
— Дыууæ! Дыууæ боны та йын къæвдаты размæ æркарстон. 
Бæргæ, уыцы уæрыкк иу хосдзауы аргъ дæр нæ уыди, фæлæ, дæ 
разы нæ царды ныфс, нæ хæдзары рæбинаг рæзгæ цæджындз 
дзуарæй рынчын кæй уыди æмæ нæ Алардыйæн нывонд кæй хъуы- 
ди, уый тыххæй нал фæмаст кодтон, сразы йын дæн цыппар хос- 
дзауыл. 
— Уас, мæ уд йæ тæхæнты æмæ йæ бадæнты фæхъхъау, нæ 
хохы Алардыйæн, табу йын, табу, сыгъзæрин тæбæгътæй йын фæ- 
куывдæуа. Уыцы урс уæрьпск куы снывонд кодтам, уæд мæ хъæбул 
йæ цæстытæй ракаст, урс кокомæ йæ чысыл къух бадардта! — йæ 
хъæбулмæ кæсгæ æмæ йæ мидбылхудгæ дзырдта Хуыбылон. 
Азæмæт дæр хъæлдзæгæй бацыд чысыл Гæнахы цурмæ, йæ хъæц- 
цулы бызгьуырыл ын иуырдæм ахæцыд æмæ йын йæ русæн апъа 
кодта. Лæппу йæ сæр банкъуыста æмæ йæ иннæ фарсыл æрзылд. 
— Алæ, йæ фæхъхъау дæ сæр, уый дын... Уадз æй æмæ уал 
афынæй кæна, нырма æнахъом у, куы байрæза, уæд та æгъуыс- 
сæг æхсæвтæ иу æмæ дыууæ куынæ арвитдзæн! — Хуыбылон 
хъæццулы зæрондæй дзæбæхдæр æрæмбæрзта сабийы. 
— Уæдæ æз цæуын уыцы лæгæн хос кæрдынмæ. Хур куы 
стынг уа, уæд-иу ды дæр рацу. Айразмæйы карст уыгæрдæн уис- 
вæлдæхт акæндзынæ æмæ æмбисбонæй фæстæмæ рассивынæн 
сбæздзæн. 
Азæмæт сæ хæдзарæй рахызт. Гæзæнхъæдæй йæ цæвæг рай- 
ста æмæ араст. 
Хуыбылон лæууы йæ хъæбулы уæлхъус. Æдзынæг кæсы фы- 
нæй сабийы цæсгоммæ. Йæ хъуыдытæ йæ сæ базыртыл систой. Иæ 
цардæфхæрд цæсгомыл-иу аленк кодта сагьæссаг хуыз. Бакæсгæйæ 
бæрæг уыди: мæгуыр сылгоймаг тæрсы йæ хъæбулæн царды уæззау 
дзæмбытæм бахауынæй, фæлæ дзы стыр ныфс дæр авæры. 
Æрбадт мад йæ хъæбулы фарсмæ, йæ сæрыхъуынтæ йын рæв- 
даугæ адаудта, йæ дæллаг был йæ дæндæгты ’хсæн нылхъывта, 
уый фæстæ мæтгæнгæ дзуры: 
— Тæхуды, мæ хъæбул, æмæ дæ сомбон цы уыдзæн, уый куы 
зонид дæ ныййарæг мад. Мыййаг та ды дæр дæ фыдау искæй скъæ- 
ты фæсдуар куы ’рвитай дæ царды бонтæ. Охх, мæ хъæбул, цымæ 
дын дæ хъысмæт цы тæрхон кæны. Мыййаг, дæу дæр ацы мæнг 
дуне йæ сау уæлæфтауæй куы æрæмбæрза, æмæ рухсмæ фæндаг 
куы ничердæм ссарай. Мыййаг, царды дæрзæг хæдон дæ уæнгтæй 
раласын куы нæ бафæразай, æгъатыр цард дын йæ сау базыртæй 
374 

куы сæхгæна дæ арвы хай, — йæ хъуыр æрбахгæдта, арф ныуулæ- 
фыд æмæ та æнæдзургæйæ кæсы Гæнахы фæтæн ныхмæ. 
Чи зоны, цас уæззау сагьæстæ æрæмбырд уыдаид Хуыбы- 
лоны сæры, фæлæ æнæвдæлон кæй у, уый дæр зыдта. Сыстади, 
хæдзары къуымы къалати уыд ауыгъд, уырдыгæй систа къаннæг- 
гомау хоры кæрдзын, йе ’мбисыл æй фæдих кодта. Иу хай дзы 
тæрхæгыл æрæвæрдта Гæнахæн, иннæ хай цавæрдæр бызгъуыры 
атыхта æмæ ацыд йæ куыстмæ. 
Куыстхъом адæм иууылдæр уыгæрдæнтæм ацыдысты. Хъæуы 
ма баззадысты æнахъом сабитæ æмæ æдых зæрæдтæ. Фæлæ зæ- 
рæдтæй дæр уынджы никæй фендæуыдаид. Æрмæст Теботы мыг- 
гаджы хистæр, зæронд Борнæф йæ къæлæтджын уынгмæ рахæссын 
кодта йæ фырты сывæллæттæн æмæ, уым бадгæйæ, йæ зæронд 
стджытæ хурмæ тавы. Кæимæ аныхас кæна, уый йьга нæй ацы æнæ- 
вдæлон бон æмæ арф хъуыдьггы аныгъуылд, йæ царды цы зынтæ 
æмæ тухитæ бавзæрста, уыдон йæ зæрдыл æрлæууыдысты. 
Æваст йæ рæзты ’рбауад сæ сырхкъоппа уасæг, йæ базыртæ 
уæлдæфы стылдта æмæ йæ зæлланг хъæлæсæй ныууасыд, цыма 
афтæ дзырдта: «Дæ мыггагыл æнæнхъæлæджы æнамонды хабар 
’рцыди, акæс дæлæ цæугæдонмæ». 
Борнæф йæ къæдз лæдзæг хæрдмæ фæхъил кодта, уасæджы 
æрцæвон, куыд загъта, афтæ уасæг йæ базыртæ айтыгъта, йæ уасын 
йæ фæстæ аласта æмæ хуыдоны сæрмæ стахт. Ам ныр æдас уыди 
Борнæфæй æмæ та, фæдисы хъæргæнæгау, ныууасыд. Лæг ма йæм 
фыдæхы цæстæй скаст, фæлæ дзургæ ницы скодта. 
Борнæф йæ алыварс акаст, айхъуыста. Сæ уæзæг æм цæйдæр 
тыххæй фæкаст æдзард, æнкъард, æгæрыстæмæй æнахъом саби- 
ты уынæр дæр нæ фехъуыста æмæ йæхи дисгæнгæ афарста: 
«Нæ уæзæгæй сабиты хъæлæба дæр куынæ хъуысы. Цæугæ- 
доны ’рдæм ма адзæгъæл уæнт...» 
Хъæуы сабитæ хуры фыцгæ тынтæй куы сфæлмæцыдысты, 
уæд донмæ сæхи айстой. Æнахъом Гæнах дæр уынджы кæимæ 
хъазыдаид, æмæ семæ ацыди. 
Сабитæ донбыл хъæлæй ахъазыдысты æмæ хуыдыммæ бауа- 
дысты сæхи найынмæ. Чысыл Гæнах иуварс лæууыд æмæ йæ 
дынджыр сау цæстытæй каст ивылд доны æрра уылæнтæм. Гуы- 
дзæ йæм æнæввæрсоны цæстæй бакаст æмæ йын афтæ зæгъы: 
— Ды цæмæннæ найыс, уым хæлиудзыхæй цы лæууыс? 
— Уымæ та цæмæ дзурыс, Гуыдзæ, уый нырма æнахъом куы 
у, — загъта йын Теботы Хадзейы фырт Ахмæт. 
— Куыд æнахъом у, уæдæ йæ Теботы сабитæ уæныг куы хонынц. 
— О Гуыдзæ, æдзух ас лæгау, «Теботæ-Теботæ» ма кæн æмæ 
дæ фыд Хъалгъуызау хылыкъахыл ма лæуу, науæд дын иубон 
хорз нал рауайдзæн! 
Гæнах ницы сдзырдта, фæлæ йын æмбисонды æхсызгон уыди, 
Ахмæт йæ сæрыл кæй рахæцыд, уый. 
Чысыл Гæнах æдзынæг каст доны уылæнтæм. Фыццаг дис 
375 

кодта, фынккалгæ, стыр дурты сæрты схъиудтытæгæнгæ дæлæмæ 
куыд тындзынц уылæнтæ. Иудзæвгар куы фæкаст, уæд йæ сæр 
разылд. Афтæ йæм фæкаст: дон дæлæмæ нал цæуы, фæлæ уæлæмæ 
абырста æмæ йæм æрра доны уылæнтæ æввахсæй-æввахсдæр кæ- 
нынц. Йæ цæстытæ донæй тыхскъуынæгау ракодта æмæ сæ йæ 
тымбыл къухæй аууæрста. 
Гуыдзæ, уый фенгæйæ, худæгæй бакъæцæл. Гæнахы цæсгом 
фæсырх æмæ, йæ сæр йæ риуыл æруадзгæ, афтæ зæгъы: 
— Æз ныртæккæ дæр балæгæрддзынæн доны. 
— Балæгæрддзынæн, балæгæрддзынæн, — сфæзмыдта йæ Гуы- 
дзæ, — уæдæ ма цæмæ кæсыс, акæс-ма иннæтæ уæртæ доны фал- 
лаг фарс куы хъазынц. 
Гæнах йæ дзаумæттæ раласта æмæ куы балæгæрста доны, уæд 
йæ буар æгасæй ныддыз-дыз кодта. Доны фаллаг фарсæй йæм 
Ахмæт фæхъæр кодта, йæ къухтæ йæм тылдта, зæгъгæ, ма ’рба- 
цу, дон дæ аласдзæн. Фæлæ Гæнах фæстæмæ нал раздæхт. Арф- 
дæр бацыд. Æрра уылæнтæ йæ æгасæй дæр сæ хъæбысы атых- 
той. Гæнах йæ цæстытæ фæирд кодта, фæлæ йæм æххуысмæ 
ничи фæзынд. Арсы лæппыны хуызæн лæппу архайы, тох кæны 
знæт уылæнтимæ, фæлæ йæ дон æгъатырæй дæлæмæ-дæлæмæ 
ласы. Гæнах куыддæр æгъдауæй ныххæцыд дурыл, фæлæ дой- 
нагдур уыди лæгъз æмæ та йæ дон дурæй фæхицæн кодта, аскъæф- 
та йæ дарддæр. Чысыл дæлдæр дон уыди тæнæгдæр æмæ йæм 
Ахмæт æрбаппæрста йæхи, йæ цонг ын ацахста æмæ йæ доны 
фаллаг фарсмæ ахизын кодта: 
Сабитæ сыл амбырд сты. Цинтæ кодтой Гæнахыл. Раст цыма 
знагимæ карз тохы фæуæлахиз. Нæ цин кодта æрмæст Гуыдзæ. 
Уый та мæстæй тъæпп хаудта, йæ чысыл сау зæрдæ йæ риуы 
ныррæсыд... Сабитæ сæхи цы хуыдымы надтой, раст уыцы хуы- 
дымы кæрон уыди стыр дойнагдур. (Абон дæр уыцы дур уыцы 
цъалайы ис. Æрмæст цæугæдон йæ бынат аивта. Дур цæугæдо- 
нæй дæрддзæф баззад. Ныр дæр æй Гæнахы дур хонынц уыцы 
хъæуы цæрджытæ). 
Гъе æмæ-иу сабитæ донæй куы рахылдысты, уæд-иу æзфæ- 
раздæронæй уыцы дурмæ згъордтой, дæлгоммæ-иу ыл схуыссы- 
дысты æмæ-иу сæ чъылдымтæ хурмæ тавтой. Гуыдзæ уыцы стыр 
дурыл дæлгоммæ схуыссыд, йæ къухтæ фæйнæрдæм айтыгъта 
æмæ йæ чъылдым хурмæ сыгъта. Гæнах дæр схызт дуры сæрмæ, 
æмæ Гуыдзæйы фарсмæ æрхуыссынмæ куыд хъавыд, афтæ йыл 
Гуыдзæ фæхъæр кодта: 
— Адде у мæ цурæй! 
Гæнах цавддурау лæугæйæ баззад, стæй йын лæгъстæгæнæ- 
джы хъæлæсæй загъта: 
— Æмæ дын цы кæнын? 
Гуыдзæ дзургæ ницуал скодта, уæлгоммæ æрзылд, йæ сырды 
цæстытæ йæм сдзагъыр кодта, фæлæ Гæнах нæ фæтарст. Уæд 
Гуыдзæ тынгæр амæсты, йæ къах йæхирдæм æрбакъæдз кодта 
376 

æмæ уыцы иу риуыгьд ныккодта Гæнахы. Уый ма йæхи бауро- 
мынмæ хъавыд, фæлæ фæцудыдта æмæ ивылд доны уæлгоммæ 
иæ тъæпп фæцыд. Доны пырхæнтæ, фæдисы хъæргæнæгау, уæл- 
дæфы уæлæмæ стахтысты, фæлæ цыма æнахъом сабийæн бах- 
хуыс кæнынмæ хъавыдысты, уыйау фæстæмæ доны уæлцъарыл 
æргæр-гæр кодтой. 
Гæнах уæлгоммæ куы ахауд, уæд уайтагъд йæ дзых донæй 
айдзаг, йæ цæстытæ атар сты, ницыуал сдзырдта æмæ йæхины- 
мæры загъта: «Цымæ нана куыд кæндзæни?..» Уый фæстæ йæ 
цæнгтæ цалдæр хатты фæхъил кодта. Бæрæг уыди, йе ’мбæлттæм 
æххуысмæ кæй сидт, фæлæ тарст сабитæ доны дыууæ фæрсты 
згъордтой дæлæмæ. 
Ахмæт уырæй дойнагдур фелвæста æмæ Гуыдзæйы басырдта, 
фæлæ уæдмæ уый йæ дзаумæттæ йæ дæларм акодта æмæ хъæды 
бамидæг. Ахмæт æй фæсте нал асырдта, йæ дур аппæрста æмæ 
йæм бартхъирæн кодта: 
— Нæ мын аирвæздзынæ, кæйдæр æрдæгмард! — æмæ рæвдз 
фездæхт, донбылты дæлæмæ азгъордта Гæнахы агурæг. 
Уыцы рæстæджы æнæфсис Хъалгъуыз расыгæй Мидæгкомы 
’рдыгæй рацæйтардта йæ дугъон бæхыл. Хъалхаст бæх, цыма 
зæххыл нæ хæцы, уыйау тæхы размæ. 
Хъалгъуызæн хъæуы иннæ цæрджытау æнæвдæлон бон нæ уыди. 
Кусгæ, мыййаг, нæ кодта. Æниу йæ уыгæрдæнтыл цæст дæр не 
’ххæст, фæлæ-иу йæ хъæубæсты разæй карст фесты йæ уыгæр- 
дæнтæ. Йæ дзугтæн нымæц дæр нæ уыди, фæлæ фыййауы сæрап- 
понд сæ фæдыл иунæг къахдзæф дæр никуы акодта. Гъе æмæ-иу 
Хъалгъуыз йæ зæрдæйы дзæбæхæн лекка кодта, кæм карздæр арахъ 
баназа, цы рæсугъддæр сылгоймагыл йæ цæст æрхæсса. Искæй 
исæй исджын уыди, искæй тыхæй — тыхджын. Цалдæр æххуыр- 
сты дардта æмæ йын йæ хæдзары куыстытæ кодтой. 
Хъалгъуыз донбылты дæлæмæ йæ бæх фæцарæзта, тарст са- 
биты уæлхъус æй фæурæдта, йæ сырх цæстытæ фæирд кодта, 
сабитыл йæ цæст ахаста, цæстæнгасæй йæ фырты ацагуырдта, 
æмæ йæ сабиты ’хсæн куынæ суыдта, уæд сæ, йе ’рфгуытæ фел- 
хынцъ кæнгæ, афарста: 
— Уæдæ мах лæппу кæм и, мах лæппу? 
Тарст сабитæ дæрддзæф æрлæууыдысты Хъалгъуызмæ. Ты- 
хулæфт кæнынц, фæлæ сæ дзургæ ничи кæны. Æрæджиау ын иу 
мæллæг лæппу афтæ бакодта: — Уый... уый алыгъд уæхимæ... 
— Дзур тагъддæр, цы ’рцыди, науæд фæззыгон цæукъайау цы 
мыхъ-мыхъ кæныс! — фæхъæр ыл кодта расыг лæг. 
Ахмæт, хъаруджын лæгау, сабиты ’хсæнæй размæ ралæууыд 
æмæ йын загъта: 
— Дæ лæппу Гæнахы доны баппæрста, æмæ йæ дон аласта! 
Хъалгъуыз йæ рæсыд цæсгом сзылынтæ кодта, бæрæг уыди, 
йæхимидæг кæй фæтыхст, фæлæ та фæхъæр кодта сабитыл: 
— Афтæ ма исчи куы зæгъа, уæд кæсут! — йæ хъамайы сæрмæ 
377 

фæлæбурдта, æрдæджы онг æй сласта: — Ацы хъамайæ йын йæ 
къубал атæхын кæндзынæн, фæлæ сыбыртт дæр нал! 
Сабитæ фæтарстысты æмæ та донбылты дæлæмæ азгъордтой, 
кæсынц донмæ, агурынц Гæнахы, фæлæ йæ нæ арынц. 
Налат лæг йæ мидзæрдæйы бахудт. Йæхинымæры загъта: 
«Иууылдæр донласт фод Теботы æгуыдзæг мыггаг. Æз мæхи лæп- 
пуйæн фæтарстæн», — стæй ахъуыды кодта: «Ныр мын сæ ни- 
цæййаг сабийы тыххæй Теботæ туг фидын кæндзысты, æмæ иу 
далысы аргъ та уæвгæ нæ уыди уыцы сырды лæппын». 
Хъалгъуыз араст донбылты дæлæмæ сабиты фæдыл. Иуцал- 
дæр къахдзæфы куы ауад, уæд фæкаст донмæ æмæ дурты ’хсæн 
ауыдта сæрыхъуынтæ. Доны уылæнтæ сæ куы амбæрзынц, уæд 
нал разынынц, куы та сыл цæст дзæбæх схæцы. Æгъатыр лæг, 
уый фенгæйæ, афтæ фæци, цыма йын исчи йæ сау зæрдæ хъамайæ 
барæхуыста. Бауад цæугæдонмæ хæрзхæстæг, æркаст дурты 
’хсæнмæ, сæрыхъуынтæ æцæгдæр, фæлæ йæ архайд нæ фæтагъд- 
дæр кодта. Нæ ахъуыды кодта, абон ын ацы æнамонд сабийы тæ- 
ригъæддаг ныййарджытæ сæ хид калгæ кæй кусынц. Уый нæ, фæлæ 
хъуызæгау акаст сабиты ’рдæм, æмæ куы базыдта, дард æм сты, 
уымæй дæр доны фæзилæны аууон, уæд хæрзсындæг йæ къухтæ 
ауагъта доны æмæ бавнæлдта сабийы сæрыхъуынтæм. Лæппуйы 
уазал цæсгом йæ дзæмбыйыл куы ауад, уæд йæ къухтæ скъæфæ- 
гау ракодта. Фæлæ та ногæй фæлæбурдта Гæнахы уазал буармæ 
æмæ йæ дурмæ раппæрста. Æнамонд саби змæлгæ дæр нæ фæкодта. 
Хъалгьуыз та йæм сонт æвнæлд фæкодга, аратил-батил æй кодга, 
фæлæ тæригъæддаг саби нæ базмæлыд. «Амард!» — загъта Хъалгъу- 
ыз æмæ сабийы йæ цонгæй аласта, йæ бæх кæм баст уыди, уырдæм. 
Бæхы фæсарцæй йæ нымæт райхæлдга, уым æй атыхта. Бæхыл абадт 
æмæ комы мидæмæ фæцагайдта. Фæрвджыны дзæвгар куы бауад, 
уæд æрхызт, æриста Гæнахы дæр. Тæригъæддаг сабийæн йæ дзыхæй 
дон калд, йæ цæстытæ гæзæмæты байгом сты, цыма лæгьстæ кодга 
Хъалгъуызæн, баххуыс мын кæн, зæгьгæ, адзалæй мæ фервæзын 
кæн, фæлæ-ма лæппу удмидæг кæй уыд, уый фыдгæнæг нæ рахатыд. 
Хъалгъуыз знæт арсау æмбыд кæлдымы фарсмæ уæлæнгай 
уæрмгонд ракъахта, Гæнахы уым бавæрдта, сыфтæртæ йыл æрбас- 
чъил кодта æмæ сæ пыхсытæй нымбæрзта, йæхæдæг чъылды- 
мырдæм цалдæр къахдзæфы сыдз-мыдзы ацыди, дардæй æрба- 
каст æмæ йæ куыстæй йæ зæрдæ барухс — ницы зæрдæхсайгæ 
бынат у! — ныфс бавæрдта йæхицæн. Йæ бæхыл куы сбадт, уæд 
ма иу каст фæкодта кæлдыммæ: «Ныр Теботæй лæгдæр чи у, уый 
бафæлварæд, ссарæд æй æмæ йæ мæ фырты ’фсон фæкæнæд!» 
Доны дыууæ фарсы адæмæй байдзаг, сыхаг хъæутæй дæр фæ- 
дисмæ æрцыдысты. Теботы æхсарджынтæ мæстæй тьæппытæ хаугæ 
агуырдгой донласт Гæнахы. Куы ницы ардгой, уæд сæ хотыхтæм аз- 
гьордгой, фæлæ сын Дзаботимæ сæ тых бавзарынæн фадат нæ фæци, 
адæм се ’хсæн бацыдысты, сæ цæст сæм дардтой, иргъæвтой сæ. 
Азæмæт æмæ Хуыбылон фæдисонты ’хсæн нæма уыдысты. 
378 

Цæмæй зыдтой мæгуыр ныййарджытæ, сæ иунæг хъæбулы сын 
доны уылæнтæ аныхъуырдтой. Цæмæй зыдтой, Хъалгъуыз æмæ 
Йæ фырт ахæм дудгæбон бавзарын кодтой Гæнахæн. Гъе æмæ 
фæтæны Хъалгъуызæн мæкъуылтæ амадтой. 
Хъалгъуыз донбылты æгæр бирæ фæдисон адæм куы федта, 
уæд куыддæр батыхст. Уæлбæхæй смидæг се ’хсæн, йæ кард 
сласта æмæ ныхъхъæр кодта: 
— Цы уæ дарын, Теботæ! Мæ фырты мын ныртæккæ æркæ- 
нут, науæд уын хорз кæй нæ рауайдзæн, уый зонут! — йæ кард 
уæлдæфы ныттилы. 
Фæдисы адæм дыууæ дихы фесты. Иутæ иргъæвынц Хъал- 
гъуызы, иннæтæ агурынц донласт сабийы. Донбылты дæлæмæ- 
уæлæмæ згъорынц. Дон къуыдыр, йе æндæр ахæм исты куы ра- 
цæйласы, уæд та фæдисы адæм уыцырдæм агуылф кæнынц. 
Уалынмæ Теботы мыггаджы хистæр зæронд Борнæф дæр 
æрхæццæ. Доны былыл æрлæууыд. Доны уддзæф ын йæ урс зæл- 
даджы хуызæн зачъе фасæгау акодта. Знæт доны гуылфæнтæм 
кæсгæйæ, йæ хъуыр æрбауынгæг, йæ мæллæг рустыл йæ цæс- 
сыгтæ æртылдысты. Арф ныуулæфыд, йæ дæрзæг æнгуылдзтæй 
йæ цæстытæ асæрфта æмæ донбылты дæлæмæ фæцæуæг. Æваст 
йæ хъустыл ауад Хъалгъуызы хъæр. Борнæф йæ мидбынат æрлæу- 
уыд. Доны уынæр ын йæ хъустæ арауæгау кодта, цыма йын афтæ 
дзырдта: «Дæ зонд ма бавгъау кæн, зæронд лæг, цæмæй Теботæ 
æмæ Дзаботы мыггаджы ’хсæн туджы зæйтæ ма ацæуа». 
Борнæф йæ фæндаг акодта Хъалгъуызы ’рдæм. Куы йæм ба- 
хæццæ, уæд мæсты, фæлæ йæхи уромгæ, сабыр хъæлæсæй дзуры: 
— Уæ, Дзаботы æхсарджын Хъалгъуыз, зондджын лæг кард 
сласынмæ тагъд нæ фæкæны цыфæнды зын уавæры дæр. Карз 
æртхъирæнтæ тæппуд адæймагыл фидауынц. Кард сласын фыд- 
былызы æвдисæн у. Кард сласын абон дæумæ нæ хауы. Сывæр 
дæ кард йæ кæрддзæмы, æмæ хорз уаид, дæхи куы ахибар кæнис 
фæдисон адæмы цурæй. Теботыл сæ арв æрхауд, æмæ ды та фыд- 
былызы куыройы нукмæ доны бæсты туг уадзыс, цæмæй æна- 
монды цалх тынгдæр ныззила. 
Борнæф афтæ мæстыйæ дзырдта, æмæ йыл топп куы ныццав- 
таис, уæд дзы туджы цъыртт нæ ратагъдаид. 
Фæдисы адæм доны дыууæ фарс бæзджынæй-бæзджындæр 
кодтой, агурынц, фæлæ ницы арынц. 
Теботы æхсарджынтæн сæ масты дзæкъул тынгдæр дымсти. 
Зæрдæ сæрымагъзмæ цæхæртæ калдта, æмæ-иу сæ хотыхтыл сæ 
къухтæ ’руагътой. 
Стыр зын уыди Хуыбылоны тæригъæдмæ бакæсын. Хадзейы 
мад Дурзилон æмæ ма-иу æндæр ацæргæ сылгоймаг хæцыдысты 
Хуыбылоны цæнгтыл, фæлæ-иу уый йæхи феуæгъд кодта, фæ- 
лæбурдта-иу йæ цæсгоммæ æмæ-иу зæрдæхалæн хъарæг ныккод- 
та. Хуыбылоны тæригъæдæй хъæдтæ рызтысты, къæдзæхтæ згъæ- 
лæнтæ кодтой, доны был дойнагдуртæ фæркгай згъæлдысты. Суанг 
379 

ма зæронд Борнæф дæр йæхи нæ баурæдта Хуыбылоны зæрдæ- 
халæн хъарæгмæ æмæ йæ цæстытæ тымбылкъухæй сæрфта. Фæ- 
дисонтæй донласт саби æрбайрох, фæлæ куыдтой Хуыбыло- 
ныл. Æртымбыл сты Хуыбылоны алыварс, æмæ сæ цæстысыгæй 
дон фылдæр кодта. Сегасæй æмбисонддæр та фæцис зæронд ус 
Багиан. Уый зæрдæхалæн хъарæггæнгæ æрбацыд Хуыбылонмæ. 
Багианы мой раджы кæддæр ацы доны сæрты фæцæйхызти. Дон 
уыди тынг ивылд. Лæг фæцудыдта, æмæ дæ балгъитæг афтæ. 
Æнæуи дæр номхæссæн уыди Багиан мæрдадзы, фæлæ абон 
иууыл æмбисонд фæци, йæ мойы тыххæй йæ зæрдæйы тыппыртæ 
сыхæлдта, æмæ йæм адæм æрыхъуыстой. 
Æрæджиау Хуыбылоны ’рдæм баздæхт æмæ та ныхъхъарæг 
кодта: 
«Уый дын куынæ федтаин, Хуыбылон, дæ рæзгæ цæджындзы 
дын доны гуылфæнтæ куынæ аныхъуырдтаиккой æмæ мæ дзæ- 
гъæл сæр сау халæттæн холыйаг куы фæуыдаид. Фæлæ донмæ 
мауал кæут, фæлтау хъæдмæ бадзыназут. 
Ничи ницы бафиппайдта, фæлæ Багианы зæрдæхсайгæ дзырд- 
тыл зондджын Борнæф арф ныхъхъуыды кодта æмæ йæхинымæр 
загъта: «Ам цыдæр хинæйдзаг хъуыддаг ис, фæлæ...» — йæ худ 
йæ сæрæй систа æмæ æхгæд хъæлæсæй афтæ зæгъы: 
— Уæ, мæ кæстæртæ, нæ Хуыцау ныл æркалд кæйдæр къухæй. 
Фæлæ нæ æхсары сæр нæма хъæуы. Ссарын уал хъæуы уыцы тæ- 
ригъæддаджы, йæ сыджытыл æй сæмбæлын кæнæм æмæ уый фæстæ 
ауынаффæ кæндзыстæм. Ирон æгъдау цы уа, уымæй уæ æз нæ 
баиргъæвдзынæн. Ацы тæккæ та мæ уæззау хъуыдытæй тынг æнæ- 
вдæлон дæн. Зонут, зонд æппæтæй хъахъхъæнинагдæр у, æмæ уæ 
маст зондыл ма фæтых уæд, йæхи уæ мачи фæфидиссаг кæнæд. 
Ныр уал, мæ кæстæртæ, æрцæут мæ размæ æмæ уæ алкæй рихийæ 
дæр иу æрду ратонон, цæмæй ирон æгъдауы сæрты ма ахизат. 
Теботы æхсарджынтæ æвæндонæй иугай цæуынц зæронд 
лæгмæ, йæ разы сæргуыбырæй æрлæууынц. Борнæф арæхст- 
джынæй ратоны рихиты ’хсæнæй æрду æмæ фæзæгъы: 
— Стыр фыдбылызæй дæр амонд аразæг ут, мæ кæстæртæ! 
Дзаботы мыггаг иутай-дыгай сæхи ахибар кодтой æмæ фæдисы 
адæмы ’хсæнæй афардæг сты. Фæлæ иннæ адæм сæ агурын нæ 
ныууагътой. Æрмæст цыма сæ архайд фæсындæгдæр, афтæ зынди. 
...Сæрдыгон бон йæ бартæ æхсæвы бар бакодта, æмæ æхсæв 
йæ рады бацыд. Донбылты фæдисонтæ ратæнæг сты. Теботы 
фæсивæдæй хъæумæ чи ацыд, уыдон сæ хотыхтæ рæвдз кодтой. 
Хатт-иу райхъуыст сигæцы нымæг сыф-ф-ф, сыф-ф — ссадтой сæ 
фæринк кæрдтæ. 
Авдæны саби дæр бæргæ йæ бæттæнтæ арæмудзид æмæ удуæл- 
дай тох самаид Дзаботимæ, фæлæ сын Борнæф сæ рихитæй æрдутæ 
кæй райста, уый сын сæ разы æнæахизгæ къардиу скодта. 
Мæй, нæма скаст, фæлæ æнæнымæц стъалытæ сæ куыст код- 
той æмæ уынджы адæм сæ кæрæдзи гæзæмæ æвзæрстой. Куыд- 
380 

фæстагмæ æхсæв йæхи фæтар кодта. Арв йæхи тæнæг мигътæй 
бамбæрзта, æмæ стъалытæ нымæг хуызæй æнкъардæй зындыс- 
ты. Теботы мыггагæй, зæронды онг, йæхи хуыссæнмæ ничиуал 
æруагъта. Зæронд Борнæф бадт Азæмæты кæрты æмæ йæ тæссаг 
хъуыдытимæ архайдта. Йæ цæстæнгасæй хъахъхъæдта йæ кæс- 
тæрты. Æдас нæ уыди, зæгъгæ, сæ масты фæдыл куы ацæуой. 
Азæмæты хæдзары бадынц хъæуы сылгоймæгтæ. Хæрзсын- 
дæг райхъуысы сæ сусæг ныхас. Се ’хсæн бады Хуыбылон æрттæ- 
дæлармæй, йæ рустыл туджы лæдæрсæнтæ æрфæд кодтой æмæ 
бахус сты. 
Хатт æхсæвы уддзæф чысыл фæрсаггондæй æрбаскъæфы доны 
сæр-сæр. Хуыбылонмæ афтæ фæкæсы, цыма дон фæдисмæ сиды, 
æмæ та зæрдæхалæн хъарæг æнкъард къуымты айхъуысы. 
— О, мæ зæрдæ фехæла, кæд цы æнæмæтæй бадын. Атонат, 
мæ дыууæ фарсы, кæд куыд фидар стут. Афонмæ кæд доны кæ- 
сæгтæ мæ хъæбулы рæзгæ уæнгты кæрдихгай кæнынц, æз та мæ 
сæфт хæдзары бадын. 
Хъалгъуыз кæд фæдисонты ’хсæн нал уыдис, сæхимæ рафар- 
дæг, уæддæр йæ сау зæрдæйы цавæрдæр æбуалгъы хъуыдытæ 
ныттымбыл... «Багиан сæ хъæдырдæм цæмæн ардыдта? Кæд, мый- 
йаг, исты... уыцы усбирæгъ та кæд хъæды суг хæссынмæ уыд?..» 
Æмбисæхсæв уыдаид æви раздæр, уый зын зæгъæн у, фæлæ 
сырд адæймаг йæ хотыхтæ райста, йæхи арæвдз кодта сусæг бал- 
цы. Сæ къæсæрæй куыд рахызт, афтæ йæ ус йæ разы цæхгæр 
æрлæууыд æмæ йын лæгъстæгæнæджы хуызы дзырдта: 
— Нæ лæг, цы æбуалгъы хъуыддаг бакодтам, уый куынæ ма 
æрсабыр, уæд та хæстæввонгæй кæдæм рараст дæ. Уæ, дæлдзæх 
фæуа, мæн сымах къухмæ цы амонд æркодта, маст æмæ уæм 
дудгæбонæй дарддæр куы ницы федтон. 
Хъалгъуыз æм йæ сырды цæстытæ сдзагъыртæ кодта, йæ маст 
сæхсыст, рахъавыд усы лыстæг пырх ныккæнынмæ, фæлæ уæд 
йæ хъуыдытæ ныссуйтæ уыдзысты æмæ йæхи ныуурæдта. Усы 
иуварс ариуыгъта æмæ йæ фæндагыл ацыди. Хъæуæй куы ра- 
хызт, уæд цæугæдоны ’рдæм айхъуыста, æмæ адæймаджы уынæр 
йæ хъустыл куынæуал ауад, уæд цины улæфт скодта: «Уыцы 
сырды лæппын тагъд-тагъдæй æгæр уæлæнгай афснайдтон. Тас у, 
æмæ йыл фæдисонтæ сæмбæлой. Цæуон æмæ йæ дарддæр ахæс- 
сон. Искуы йæ арф нынныгæнон» — цæугæдонæй куы ахызт, 
уæд йæ бæх тагъддæр аскъæрдта. 
Сабийы сыфтæртæ æмæ пыхсытæй кæм æрæмбæрзта, уыр- 
дæм куы бахæццæ, уæд æрхызт, æрлæууыд кæлдымы фарсмæ, 
йæ алыварс ахъус дардта: æппæт дæр — сабыр. Æрмæст цавæр- 
дæр маргъ хъæдæй æнкъард хъæлæсæй бауасы, цыма Гæнахы 
тæригъæдмæ кæсынæй йе ’хсæвы æнцойад фехæлд æмæ Хъал- 
гъуызмæ афтæ дзуры: 
«Æнамонд сабийы йæ хъысмæт адзалы дзæмбытæм нæ радта, 
батæригъæд ын кодта æмæ йæ йæ цардæй нæ ахицæн кодта. Гъе, 
381 

уæууæй, гъе, Хъалгъуыз. Уæдæ ды адæймаг куы дæ, æниу цæй 
адæймаг дæ ды, лæгхор сырд. Лæджы ном та дын хæрзæвгъау 
куы у! Ацы сабийы ныййарджытимæ иу уæзæгыл куы цæрыс, иу 
суадонæй дон куы нуазут, иу фынг, иу ныхасы куы фæбадут, уæд ма 
дæ цæсгом цы ’гьдауæй равдисдзынæ адæммæ. Дæуæн дæ риуы зæр- 
дæйы бæсты ис цьæх дойнагдур æмæ дæм нæ хъары, дæ разы къæй- 
дур кæуыл ныффæлдæхтай, уыцы сабийы тæригъæд». Æнафоны 
маргъ кæлдымы сæрмæ бæласы цонгыл абадт æмæ та бауасыд: 
— Уа-а-а, у-у-у!.. 
Æдзæсгом лæгмæ афтæ фæкаст, цыма бæласæй цъиу нæ уасы, 
фæлæ чидæр кæлдымы бынæй дзуры. Фæлæ уæддæр йæ сау зæрдæ 
нæ фæфæлмæндæр, нæ йæм бахъардта сабийы тæригьæд. Стонг сыр- 
ды лæбурд фæкодга, Гæнахыл цы пыхсытæ бафæлдæхта, уыдонмæ. 
Раппæрста сæ, фæлæбурдта сабимæ — Гæнахы буар уыди хъарм. 
Гæзæмæ базмæлыд æмæ тæригъæддаг хъæлæсæй схъæрзыдта: 
— Уæуу, гыцци, мæлын! 
Хъалгъуыз читт дæр нæ фæкодта, фæлæ æнæмæтæй загъта: 
«Цы фидар уд ис ацы налатæн. Йæ гыццийы агуры. Дæ цæстæй 
дæр æй нал фендзынæ! — Иудзæвгар, сабимæ кæсгæ, æдзынæг 
алæууыд. Ахъуыды кодта: цæрдудæй йæ сау сыджыты баныгæ- 
на, цæмæй йæ ма ссарой Теботæ. Ахъуыды та кодта, æмæ йæ 
сæры æваст смидæг æбуалгъы фæнд: — Хуыцау хъæздыг лæгыл 
тынг ауды, мæнæ та мын дæтты, цæмæй та мæ хæдзармæ фæллой 
æрбахауа. Мæ дзугтæм та æрбафта. Ацы сырды лæппыны ахæс- 
сон фалæмæ æмæ йæ ныууæй кæнон. Куы йæ ныммарон, уæд 
мæм ницы пайда æрбахаудзæн». 
Æнæфсис лæг æрдæгмард сабийы йæ чъылдыммæ басылыхъ- 
хъæй абаста. Йæ уæйлаг нымæт æрбакодта, сабийы дæр æрæм- 
бæрзта æмæ йæ дард балцы араст. Йæ фæндаг дардта Хъеуселты 
’рдæм, йæ каистæ уыцы хъæуы цардысты. Æхсæв йæ бартæ боны 
æвджид бакодта, афтæ Хъалгъуыз дæр йæ бæхæй æрхызт хъæу- 
гæрон æмæ бацыд Гуыдатæм. Гуыда цалынмæ хабар нæ бамбæр- 
ста, уæдмæ тынг фæцин кодта йе сиахсыл. Фæлæ йын Хъалгъуыз 
æнахъом сабийы хабар куы радзырдта, уæд арф ныхъхъуыды 
кодта. Цыма йыл Дзедойы хох æрфæлдæхт, афтæ фæци йæ зæрдæ. 
Фыдæхы цæстæй бакаст йе сиахсмæ æмæ йын афтæ: 
— Гъе, уæууæй, гъе! Лæг дæ куы ’нхъæлдтон, æмæ лæг куынæ 
дæ. Лæджы ном дын хæрзæвгъау куы у! — йæ цæнгтæ батылдта 
зæронд Гуыда. — Кæд æмæ ма дæ фæнды, цæмæй дын фæндаг уа 
мæ хæдзармæ, уæд ахæсс ацы тæригъæддаг сабийы æмæ йæ сæм- 
бæлын кæн йæ мæгуыр ныййарджытыл. 
Зæронд Гуыда цæйдæр тыххæй йæ лæдзæджы бырынкъæй 
фæнык ракъахта. Фæнычы цы лыстæг зынджытæ уыди, уыдон 
цыренæй сыгъдысты. Гуыда йæ лæдзæг, фæздæгкалгæ, скъæфæ- 
гау ракодта æмæ та загъта: 
— Кæсыс, ме сиахс. Зынгæй куы хъазай, уæд дзы фæйнæр- 
дæм фыдбылызы стъæлфæнтæ хауы! Ды уыцы фыдбылызы зын- 
382 

гыл ныллæууыдтæ, фæлæ дын фæдзæхсын, цалынмæ дзы æга- 
сæй не сгуыпп кодтай, уæдмæ йыл дон бакал. 
Уыцы бон Хъалгьуыз йæ каисты хæдзары фæбадт, йæхи ни- 
кæмæн равдыста. 
Цъæх арахъхъæй йæхи хорз федта æмæ куыдфæстагмæ Гуы- 
дайы уайдзæфтæ йæ сæрæй сцух сты. Изæрырдæм Хъалгъуыз 
Гæнахы гом буарыл цавæрдæр бызгъуыртæ скодта. 
Гуыда афтæ æнхъæлдта, зæгъгæ, ныр ме сиахс фæсмон кæны 
йе ’дзæсгом митыл æмæ фæстæмæ ахæсдзæн æнахъом сабийы йæ 
ныййарджытæм, фæлæ сырд адæймагмæ нæ бахъардтой йæ каи- 
сы уайдзæфтæ, нæ батæригъæд кодта æнахъом сабийæн — Гæнах 
тарстхуызæй каст æнæзонгæ бинонтæм. Хатт-иу йæ хъарм цæс- 
сыгтæ æртылдысты йæ фæлмæн уадултыл. Цæстæнгасæй-иу аца- 
гуырдта йæ ныййарæг мады, сæ хъæуы сабиты, фæлæ куы никæй 
фены уыдонæй, уæд Хъалгъуызмæ бакæсы, иучысыл йæ тарст 
зæрдæ фæлæууы. Уæддæр, æнæзонгæ бинонты уынгæйæ, Хъал- 
гъуызæй йæхицæн ныфс авæры. Къулбæрзæйæ Хъалгъуызмæ ба- 
кæсы æмæ йæм бадзуры: 
— Хъалгъуыз, о Хъалгъуыз! 
— Цы кодтай уæдæ! 
— Гыццимæ ма мæ акæ, о, афонмæ мæ агуры. 
— Гъо-гъо, акæндзынæн дæ, фæлæ ныхъхъус у. 
Чысыл Гæнах æмбары дурзæрдæ Хъалгъуызы рæхойгæ ны- 
хас, фæлæ уæддæр йæ чысыл æфхæрд зæрдæмæ рухсы таг хъуы- 
зæгау бакæсы, йæ цæстытыл ауайы йæ ныййарæг мад. Куы йæм 
ныццæуа, уæд ын куыд хъæбыстæ æмæ пъатæ кæндзæн. 
Арв уыди сыгъдæг. Æнæнымæц стъалытæ тæмæнтæ калдтой, 
раст цыма арвыл исчи арты цæхæртæ бапырх кодта. 
Гуыда къонайы фарсмæ æрхуыссыд. Кæд сæрд уыди йæ тæккæ 
хъармыл, уæддæр Гуыдайы зæронд стджытæ арты тæфмæ сæхи 
ластой. 
Зæронд дада йæ лыстæны йæхи куы ’руагъта, уæд арф ныу- 
улæфыд æмæ афынæй. Афынæй, фæлæ йæ йæ уæззау хъуыдытæ 
уæгъд нæ уадзынц, йæ лыстæны базмæлыд, йæ цæстытæ байгом 
кодта æмæ йæ фырт Габрелæн афтæ зæгъы: 
— Мæ хъæбул! Нæ ныфсы хæстæг ныл худинаджы хæдон 
скодта, мæ хур, худинаджы, фæлæ уын куыд загътон, афтæ ба- 
кæнут. Æз ме сиахсмæ тызмæг сдзурон, уый мын мæ намыс бар 
нæ дæтты, фæлæ ауай æмæ йын зæгъ æмæ уыцы æнамонды рæзгæ 
уды тæригъæды ма бацæуæд. Науæд Теботæ уый куы бафиппа- 
йой, уæд мах дæр сæ туджджынтæ схондзысты. Æмæ нын нæ 
цæхх æмæ нæ кæрдзын ничиуал бахæрдзæн. — Йæ алыварс акаст 
æмæ афарста: — Кæм и, кæ?.. 
— Хъалгъуызæй мæ фæрсыс, баба? 
— О, о, уымæй дæ фæрсын. 
— Дæлæ йæ бæх рæвдз кæны. 
Гуыда сæгæйдзаг цармæ йæ цæстытæ ныццавта æмæ иудзæв- 
383 

гар афтæ, уæлгоммæ хуысгæ, цармæ каст. Уый фæстæ та арф 
ныуулæфыд æмæ афтæ зæгъы: 
— Гъе, уæууæй, гъе... Лæг дæ куы хуыдтон, ме сиахс, æмæ 
тугмондаг сырд куы разындтæ. Теботы æхсарджынтæн цæрду- 
дæй ингæн скъахтай, фæлæ уыцы мыггаджы хъæбатырты куыд 
баныгæндзынæ, ууыл нæ ахъуыды кодтай. Ныр уыцы сау ингæн 
сохъхъуыр уæйыгау кæсы арвмæ æмæ аныхъуырынмæ хъавы 
дыууæ мыггаджы æхсарджынты... 
Гуыда йæ сагъæссаджы дзырд иæма фæци, афтæ хæдзармæ 
’рбахызт Хъалгъуыз, йæ сæр басылыхъхъы тыхт, йæ къухы æвзист- 
хъæдджын ехс. Гуыда йæ цыма иæ федта, уыйау дарддæр кодта 
йæ ныхас: 
— Гæнæн ис, æмæ ме сиахс уыцы сау ингæн сыджытæй сæм- 
лæгъз кæна æмæ мыггæгтæ кæрæдзийы туг дойныйæн ма баназой. 
Хъалгъуыз æм æдзынæг бакаст, бæстон нæ бамбæрста Гуы- 
дайы ныхæстæ, фæлæ йæ цæстытæ фæтары кодта æмæ йæхины- 
мæры загъта: 
«Зæронды сæнттæ. Тæппуд ныхæстæ. Мæ каистæн ныр нал 
бæззын, фæлæ сын стыр ирæд куы радтои, уæд мæ бирæ уарзта 
ацы зæронд Гуыда», — цæхгæр фæзылди æмæ йæ фæстæ дуар 
мæсты æхгæд акодта. 
Гуыда тынгдæр стыхст. Йæ урс зачъеты йæ ризгæ къухæн- 
гуылдзтæ акодта æмæ та, цармæ кæсгæ, дзуры: 
«О Теботæ, Теботæ!.. Мæнæ уыл цы æвирхъау хъуыддаг 
æрцыд, мæнæ! Ацы æвирхъау хабарæй та мæ хæдзармæ зынджы 
стъæлфæн цæмæн æрбахауд! Уæ, мæ ныфсы сиахс, куыд æнцон 
дæм кæсы рæзгæ сабийы фосау ныууæй кæнын æмæ йын йæ 
ныййарджыты уæзæджы къæйыл кæугæ æмæ ииугæ ныууадзын!» 
Чысыл Гæнах бадт тæрхæджы кæрон æмæ къулбæрзæйæ 
æдзынæг каст зæхмæ. 
Зæронд Гуыдайы зæрдæ тынгдæр æрбауынгæг. Рабадт йæ лы- 
стæны, йæ цæнгтæ байтыгъта æмæ тыхстдæр хъæлæсы уагæй 
фæзæгъы: 
— О ме сфæлдисæг Хуыцау, зæронды боны мын ай цытæ бавзарын 
кодтай! — Цæмæн мын фенын кодтай æнахъом сабийы тæригъæд? 
Гуыда ма йæ сагъæстимæ хъуырдухæн кодта, афтæ Хъалгъуыз 
комы дзæвгар бауад. Чысыл Гæнах бадт йæ фæсарц. Æнæрын- 
цойæ йæ хъусты зæлланг кæны бæхы къæхтыхъæр. Æнахъом са- 
бийы фæнды, сау нымæты бынæй куы ракæсид æмæ боны рухс 
куы фенид, фæлæ фезмæлын дæр нæ уæнды, тæрсы. 
Хъалгъуыз Дзедойы хохыл куы схæрд кодта, уæд бæхы йæ- 
хигъдауæй ауагъта. Хохы дыдæгътæй мæйрухсы фæлурс тынтæм 
æвзистау æрттывтой æнусон цъититæ. Хъалгъуыз-иу тарстхуы- 
заёй акаст арф коммæ æмæ-иу йæ бæхы идоны рохтыл æрбахæ- 
цыд, йæхинымæры-иу загъта: 
«Ардыгæй лæг фæцудыдта, уæд дæ балгъитæг афтæ»... 
384 

Æрбабон. Æхсæв боны ралæудæй цыма тæрсгæ фæкодта, 
уыйау афæлурс æмæ куыдфæстагмæ арф кæмтты батад. 
Хъалгъуыз Дзедойы хохы сæрмæ куы схæццæ, уæд йæ бæ- 
хæй æрхызт æмæ йæ фæсарцæй райхæлдта цавæрдæр тыхтон. 
Тыхтоны уыд скъуыдтæ хæлаф æмæ хæдон. Йæ уæлæ цы ног 
дарæс уыди, уыдон раласта æмæ скодта скъуыдтæ пысултæ. 
Иæхимæ æркæстытæ кодта, йæ мидбыл бахудгæ, загъта йæхи- 
цæн: «Цыфæнды зын хъуыддаджы архай зондæй æмæ йын йæ 
кæрон æнцонæй балхынцъ кæнай. Мæ разагътайы каис та мæ 
Теботæй тæрсын кæны. Æмæ уыдон Дзаботы тасæй æдæрсгæ сæ 
фæндагыл ацæуын дæр куы нæ уæндынц»... 
Цалдæр боны фæстæ Хъалгъуыз ныххæццæ Фæсналы хæумæ. 
Уæвгæ æдзæсгом лæгæн ацы хъæумæ нæ уыди йæ фæндаг, фæлæ 
йæ, æвæццæгæн, сабийы хъысмæт ардæм æрмидæг кодта. Æнахъом 
сабийы зæрдæ стыр тасы бацыд, йæхинымæр-иу ахъуыды кодта. 
Уæдæ куыд æрæгмæ хæццæ кæнæм нæхимæ. Хъалгъуызы афæр- 
са, уый та уæндгæ нæ кодта. 
Æфсæст фосы дзугтæ та, бурбын рыг сæ фæстæ ласгæ, 
æрхæццæ сты хъæууынгтæм. Уæрыччыты бæгъ-бæгъ æмæ æнахъом 
сабиты хъæлæба изæры сатæг уддзæф дардмæ скъæфта. Гæнах 
йæ сæр радардта нымæты бынæй, æнæзонгæ хъæуыл йæ цæст 
ахаста æмæ йæ зæрдæ ’рбауынгæг, йæхинымæры ахъуыды кодта, 
ай мах хъæу куынæ у, зæгъгæ. Ацæргæтæ ныхасы бадтысты æну- 
сон лæгъз дуртыл æмæ цæуылдæр æнувыдæй ныхас кодтой. 
Хъалгъуызы фенгæйæ, сæ ныхас фæлыг кодтой æмæ уазæгмæ 
сæ цæстæнгас аздæхтой. Ныхасы бадджытæй йын чи тæригъæд 
кодта, чи та йæм дызæрдыджы цæстæй каст. 
Хъалгъуызы скъуыдтæ дарæс æмæ йе ’взистгопджын саргъ 
сын сæ зæрдæты цыдæр дызæрдыгдзинад æвзæрын кодта, уымæн 
æмæ мæгуыр, цардæфхæрд лæгæн уæды заманы чи лæвæрдта 
дугъон бæх æд æвзист саргъ. 
Хъалгъуыз ныхасы цурмæ бацыд уæлбæхæй. Йæ бæх фæу- 
рæдта æмæ сын, йæ сæрæй йæ худ сисгæ, уе зæртæ хорз æмæ 
фарн уæ ныхасы, зæгъгæ, загъта. Ныхасы бадджытæ сæ бадæн- 
тæй сыстадысты æмæ йын, æгъдаумæ гæсгæ, арфæ ракодтой. 
Бахатыдысты йæм: «Æрхиз, дæ хорзæхæй, де ууæлтæ дзурæг 
сты — дард балцы фæцыдтæ». 
Хистæр зæронд лæг цæстæнгасæй ацамыдта, марадзут, зæгъгæ, 
уазæгæн æгъдау раттут. 
Кæстæртæ æзфæраздæронæй бауадысты æмæ, чи бæхы рохтæ 
райста, чи та йын йе ’хтæнгтæ бауæгъд кодта. 
Хъалгъуыз зæрæдты къухтæ райста æмæ йæ, æгъдаумæ гæсгæ, 
хистæры фарсмæ лæгъз дурыл æрбадын кодтой. 
— Дæ хорзæхæй, исты ног хабæрттæ кæн, — бахатыд æм хис- 
тæртæй иу.Уый йæхи хинæйдзаг æнкъард æркодта. Йæ дæндæгтæ 
фæхъыррыст кодтой, æмæ тыхгæнгæ æхгæд хъæлæсæй загъта: 
— Сæфт æмæ стъæлды хабарæй дарддæр мæм ницы ис. Иунæг 
тæригъæддаг сабийы хицау дæн. 
25 Бнлэырты Днмитр 
385 

Зæрæдтæ кæрæдзимæ бакастысты. Цæстæнгасæй афарстой 
кæрæдзи. Хъалгъуыз та йæ дзырд адарддæр кодта: 
— Æндæр хуыздæр ницыуал мæ сæрæн зыдтон, ме ’мирон адæм, 
æмæ цæмæй мæ иунæг саби æххормагæй ма амæла, гье уый тых- 
хæй йæ рахастон ардæм, уæ хорзæхæй, баххуыс мын кæнут... 
— Æмæ кæм и, кæ, дæ саби? — афарста йæ ныхасы адæмæй иу. 
— Уæртæ нымæты бын саргьыл... 
Иу цæрдæг лæппу, нымæт раскъæфта, æмæ æнахъом сывæлло- 
ны саргъмæ басылыхъæй бастæй куы федта, уæд йæ уæнгтæ адон- 
гонд сты. Чысыл Гæнах тæригъæддаджы цæстæнгасæй ракаст лæп- 
пумæ æмæ йæ чъырццæ былтæ скæуынæввонг базмæлыдысты. 
Лæппу æрæргъæвта Гæнахы, фæлæ уый нырдиаг кодта æмæ 
зæххыл æрхауд, йæ уæрджытæ бандзыг сты, йæ буар æгасæй 
дыз-дыз кодта. 
Ныхасы зæронд лæг, тулдз бæласау, йæ бындзарæй нызмæ- 
лыд æмæ сагъæсгæнгæ фæзæгъы: 
— Гъе, уæууæй, гъе, цæмæн цæрæм ацы мæнг дунейы? Нæ 
фæсхохаг æфсымæр йæ тыхстæй мæнæ кæм æрмидæг! — фæзылд 
Хъалгъуызы ’рдæм æмæ йæ сагъæсгæнгæ афæрсы: — Уæд цы 
бакæнинаг дæ де ’нахъом сабийæн? 
— Цы бакæнон, уымæн та ма цы зонын, фæлæ йæ хъуамæ 
ауæй кæнон... 
Ныхасы бадджытæ сæ цæстæнгас зæхмæ аздæхтой, сæ зæрдæ- 
ты сын тæригъæддаджы сабийы фенд стыр мæт сæвзæрын кодта. 
Хистæр та йæ сæрыл схæцыд, йæ лæдзæг иуварс авæрдта æмæ 
йæ мæсыгыл бахъил кодта, йæ цæнгтæ фæйнæрдæм айтыгъта: 
— Æрцу-ма ардæм, дæ рынтæ ахæрон, æмæ дæ мæ хъæбысы 
ныттухон. — Гæнахы йæ хъæбысмæ райста æмæ йæ йæ мæллæг 
риумæ ’рбалхъывта. Арф та ныуулæфыд æмæ æхгæдхъæлæсæй 
фæзæгъы: — Фос, мыййаг, куынæ дæ, чысыл хъæбул, уæд дæ дæ 
фыд фосау цæмæн уæй кæны? Цæмæн æрцыд ахæм æбуалгъы 
хъуыдымæ? — Йæ уадулæн ын аба кодта. 
Зæронд лæджы зæлдаджы хуызæн урс зачъетæ ахъазыдысты 
сабийы цæсгомыл, æмæ саби æхсызгон мидбылхудт бакодта. Зæ- 
ронд лæг дæр бахудæнбыл æмæ загъта: 
— Ацы лæппу мæм дзæбæх мыггагæй гуырд кæсы... Нæ, æз 
æй уæй кæнын нæ бауадздзынæн. Фæлтау дæ нæ хъæуы рæдау- 
дæр æмæ зæрдæхæлардæр сабимондаг Биганайы къухты ратдзы- 
нæн. Уый дæ йæхи хъæбулау схъомыл кæндзæн. 
Ныхасы уыди, йæ хуыз, йæ дзаума æмæ йæ зæрдæйы ахастæй 
чи хицæн кодта, уыцы Бæтæби. Уый ныры онг бадт дурдзавдæй. 
Сабийы уындæй, мартъийы бонау, йæ цæсгом рафæлив-бафæлив 
кодта. Хатт-иу йæ пыхцыл æрфгуытыл уæлæмæ схæцыд, куы та- 
иу сæ фелхынцъ кодта, æмæ-иу йæ ныхыл, гутоны хæххытау, 
æнцъылдтæ тынгдæр разындысты. Йæ сырх цæстытæ-иу æртъæ- 
бæртт-тьæбæртт ласта, фæлæ дзургæ ницы кодта. Ныр йæхиуыл 
схæцыд, рог схуыфыд æмæ, йæ хъама барастгæнгæ, афтæ зæгъы: 
386 

— Марадзут-ма, радавут æй ардæм! Сымах дзы дзæгьæлы æппæ- 
лынтыл схæцыдыстут, фæлæ йын æз йе сгарæнтæ æруынон! 
Ныхасы бадджытæ фыдæхы цæстæй бакастысты Бæтæбимæ, 
фæлæ йæм æвæндонæй радтой лæппуйы. Уый Гæнахы рæзгæ 
у:енгтæ йæ рæсыд дзæмбыты араууæрд-баууæрд кодта, уый фæстæ 
йын йæ бæхбæттæны стæг нылхъывта. Гæнахæн йæ бæхбæттæн 
афтæ тынг фæрыст, æмæ йæ скæуынмæ бирæ нал бахъуыди, фæлæ, 
лæджы сырх цæстытæй тæрсгæйæ, йæ кæуын тыхурæд ныккодта. 
— Сымах куыд ныддис кодтат! Ницы уабæрæг лæггаг дзы 
рауайдзæн, — æнæввæрсонæй загъта Бæтæби æмæ сывæллоны 
зæхмæ аппарæгау кодта, йæ рихитæ аздыхта, йæ бухархудыл 
уæлдæр схæцыд, йæ бадæнæй сыстад æмæ Хъалгъуызмæ ныллæг 
хъæлæсæй бадзырдта: 
— Цас уыдзæн йæ аргъ дæ джауыры фыдхор фыртæн. 
Æнæфсис Хъалгъуызы уæнгтæ фырцинæй адонгонд сты. Йæ 
фæллад фæлыгъд, йæ цæстытæ цины æрттывд скодтой. Фæлæ 
цыма арф ныхъхъуыды кодта, уыйау зæхмæ æдзынæг каст. 
— Ау, уый цавæр тагъд кæныс, Бæтæби, æви дæм куыд æнцон 
кæсы рæзгæ сабийæн фосау аргъ кæнын? — тарæрфыгæй та фæ- 
зæгъы ныхасы зæронд лæг. 
— Уæййаг у, æмæ ма цæмæ кæсæм æнхъæлмæ. Уæйгæнæгæн 
дæр йæ уæййаг цас тагъддæр ауæй уа, уыйбæрц йæ зæрдæйæн 
æнцондæр уыдзæн... æмæ ма йæ ныхасмæ бафтыдта: — Джауыры 
фыдхор фырт у æмæ... — йе сгæллад куырæты æгънæджытæ 
суæгъд кодта æмæ йæ сины сæртыл хæцгæ хæрзхæстæг бацыд 
Хъалгъуызмæ, æмæ йæ сынæг уыйырдæм фæзилгæ загъта: 
— Цæй, цы ныхъхъус дæ, зæгъ дæ уæййаджы аргъ — æмæ дын 
мæнæ лæг!... 
Уæдмæ ныхасмæ фæзынд зæрдæхæлар Бигана. Ныхасы адæм 
æм се ’ргом аздæхтой æмæ йын мидбылхудгæ салам радтой. Уый 
фенгæйæ, топпы цæфау фæци Бæтæби. 
Бигана мулкæй хъæздыг нæу, фæлæ зæрдæ, æууæнк — уыдо- 
нæй хъæздыг уыди; йæхи æххормаг ныууагътаид, уæддæр-иу йæ 
къæбæр стонг адæймагæн радта. 
Æнæзæнæг уыди Бигана, æмæ-иу уынджы хъазгæ куы федта 
сабиты, уæд-иу сæм æдзынæг фæкастаид, стæй-иу сын хъæбыстæ 
æмæ пъатæ райдыдтаид. 
— Ацы рæзгæ сабийы Биганайы æвджид бакæн, не ’мирон, 
æмæ дæ хъæбул æппæтæй дæр райгонд æмæ амондджын уыдзæн, — 
бахатыд Садже Хъалгъуызмæ. Ахъуыды та кодта æмæ ма йæ ны- 
хæстæм бафтыдта: — Æмæ дæхæдæг дæр фæсмойнаг нæ уыдзынæ, 
ома аргъыл дæ дзурын нæ бахъæудзæн. 
Бæтæбийы цæсгом сау кæрдæнау ныттар, йæ дзыхæй сыбыртт 
нал хауд. Хъалгъуыз сыстад æмæ мæллæг хъæлæсы уагæй фæзæгъы: 
— Мæнæн хъауджыдæр нæу, фæлæ... — йæ дзырд фæлыг код- 
та æмæ Биганамæ бакаст. Йæ дзаумайы кондæй бамбæрста, зæгъгæ, 
мæгуыртæй кæй нæу, æмæ кæд æнæзæнæг у, уæд дзы æнцонæй 
ратондзæн йæ уæййаджы аргъ. 
387 

Бæтæби адæмы ’хсæнæй хъуызæгау акодта æмæ афардæг. 
Садже рахабар кодта Биганайæн лæппуйы хъысмæт, æмæ Би- 
ганайы цæстытæ цырæгътæ фестадысты. Цæрæнбонты цæмæ 
’нхъæлмæ каст, уый ныр мæнæ уыны. Æнахъом сабийы йæ цæнг- 
тыл систа, йæ риумæ йæ нылхъывта æмæ афтæ: 
— Мæ цард лæвар кæнын ацы сабийæн! — йæхæдæг бакаст Хъал- 
гъуызмæ æмæ йæм рæвдаугæ сдзырдта: — Цом, æмæ кæд Биганайы 
хæдзарыл æввæрсыс, уæд дьга цæхх æмæ кæрдзынæй фысым. 
Бигана æнахъом сабийы зæхмæ дæр нал æрæргъæвта, афтæмæй 
акодта Хъалгъуызы сæ хæдзармæ æмæ йæ минасы фынгыл æрба- 
дын кодта. Æмбисæхсæвæй раджы аивгъуыдта, уæддæр-ма Бига- 
найы хæдзары бæркадджын фынджы уæлхъус бадтысты Хъалгъуыз 
æмæ иуцалдæр зæронды. Рæдау фысым нæртон гаджидæуттæ уагъ- 
та, фæлæ Хъалгъуызæн цыма йæ зæрдæ сау калм æууылдта, уыйау- 
иу ныууынæргъыдта, Бигана-иу рæвдаугæ хъæлæсæй загъта: 
— Æз мæ цæсгом нæ фæчъизи кæидзынæн, дæ фырт мæ хæ- 
дзары хъуаг ницæмæй уыдзæн. 
Фæлæ Хъалгъуызы, Гæнахы цард цы уыдзæн дарддæр, уый 
мæт, мыййаг, куынæ уыди, фæллоймæ æнхъæлмæ каст, йæ фы- 
сым цы аргъ ратдзæн Гæнахыл, зæгъгæ. Фæстаг гаджидау ма 
рауагъта фысым, йæ бынатæй сыстад æмæ афтæ зæгъы: 
— Æз ацы сабийы æлхæнгæ нæ кæнын, мæ лæгдзинад мын бар 
нæ дæтты, æмæ адæймагæн фосау аргъ кæнон, фæлæ ды дæ хъæ- 
булы мæнæн кæй лæвар кæныс, уый тыххæй дæуæн, Хъалгъуыз, 
мæ хæдзары уыдзæн æфсымæры хай. Бар дын уыдзæн мæ хæ- 
дзармæ æгъдауæй цæуынæн. Алкæд дын гом уыдзæн мæ хæдза- 
ры дуар! — Хъалгъуызы æнæфсис зæрдæ йæ риуы тæссаг змæлд 
бакодта. Уый афтæ фенхъæлдта, зæгъгæ, æрмæст хæлардзина- 
дæй фæуыдзæн хъуыддаг. Фæлæ Бигана дарддæр куы загъта: — 
Гъе æмæ дын мæ дзугтæй «æфсымæры лæвар кæнын ссæдз фысы», 
уæд Хъалгъуызы сау зæрдæ къæссавæлдæхт фæци, йæ бадæнæй 
фестад æмæ атыхст Биганайыл. 
Ныры онг цыма йе ’взаг баст уыди æмæ йын ныр феуæгъд, 
уыйау æйтт-мардзæ!.. ривæд куыройау райдыдта зыррытт кæнын. 
— Мæ амонд мæ дæумæ æрхаста, Бигана. Æз дæ хæдзарæй иунæг 
фысы хъус нæ акодтаин, уымæн æмæ æз нæ дæн хъæбулхор, фæлæ 
мын æфсымæры аргъ кæй скодтай, уый тыххæй мæ бон ницы зæ- 
гъын у. Ныр дарддæр нæ кæрæдзи рохгæнæг нæ уыдзыстæм. 
Хъалгъуыз фæлмæн уатыл æрхуыссыд. Æрдз бафынæй. Æгæ- 
рыстæмæй, куыйты уынæр дæр нал хъуыст. Бигана йæ фынтимæ 
архайдта, Гæнах Биганайы ус — Сланоны хъæбысы адджын фы- 
нæй кодта. Æрмæст нæ фынæй кодта мæнгард Хъалгъуыз. Иæ 
цины хъуыдытæ йын йæ хуыссæг дард фæсырдтой. 
Ныр æрыздæхон Теботæ æмæ Дзаботæм, Гæнахы æнамонды 
хабары фæстæ, цæуыл æрæнцад сæ хъуыддаг, уымæ. 
Иу изæр Хадзе куыстæй куы ’рыздæхт, уæд сæ мыггаджы 
хъæбатырдæртæй дыууæмæ басидт сæхимæ. Исдуг æндæр цæ- 
388 

уылдæрты аныхас кодтой, стæй уæд Хадзе арф ныуулæфыд æмæ 
афтæ зæгьы: 
— Нæ мыггаджы ’хсарджынтæ, худинаджы худ æркодтам, 
æвæдза! Фидиссаджы бандон нын нæ быны авæрдта Хъалгьуызы 
саби. Хъалгъуыз та кæмдæр йæ хæтæны фæфардæг. Бакæсут-ма, 
Хуыбылоны тæригъæдæй къæдзæхтæ ризынц, сырдтæ тар хъæд- 
ты ниуынц. Азæмæты дзыхæй сыбыртт нал хауы, йæ куыстæг- 
тæм нал æвналы. Зондджын Борнæф нын нæ рихитæй æрдутæ 
ракодта, æмæ уыцы фидар æгъдау фехалын стыр замана у. Фæлæ 
афтæ æнæчиттæй бадæм, уый та фидиссаджы ном у. Цæй æмæ 
нæ сабийы туг райсæм, мæ хуртæ, æмæ йæ ныййарæг дæлæ цæу- 
гæдонмæ мауал дзыназа. Азæмæт та йæ куыстæгтæм æрæвнала, 
науæд азымæджы сыдæй дæр куы амæлдзысты. 
— Уæд Борнæфы куы афæрсиккам, — загъта Хадзейы æмбæлт- 
тæй иу. 
— Борнæфы иннæ мыггæгтæ кæй афæрсдзысты, уый дæ уыр- 
нæд, кæд ахсæв нæ хъуыддагæй исты рауайа, уæд, — загъта Хадзе. 
Æртæйæ дæр ныхъхъуыды кодтой. 
— Уæд нæ маст риуæй исæм, æви чъылдымæй? — афарста 
Хадзейы йæ дыккаг æмбал. 
Хадзе арф, мæсты улæфт ныккæны, лæппумæ мæстыхуызæй 
бакæсы æмæ фæзæгъы: 
— Гъе, уæууæй , гъе, Гæбул. Лæггаг æнхъæл дын куы уыд- 
тæн. Æхсары фидар къæдзæхæй рахаугæ дур. Хотыхтæ куы хæс- 
сæм. Гæнахы туг æууæнкæй, науæд чъылдымæй райсын ис дæ 
зæрды! Нæ, мæ хур, нæ. Нæ туджджынтæн сæ риувæйнæг бато- 
нæм, уадз æмæ нæ карды ферттывдæй сæ цæстытæ аталынг уæнт. 
Нæ топпы гæрахæй сæ уæнгтæ ’рызгъæлæнт. Риуæй, мæ чысыл 
фæдисон, риуæй! Карз тохы райдианы дæ сæрмæ уæлæнгай хъуы- 
ды макуы ’руадз. Чъылдымæй йæ маст æрмæст тæппуд фæисы. 
Æхсæв уыди тар æмæ æрхæндæгхуыз. Арв æлхынцъæрфыгæй 
каст сау зæхмæ. Æхсæвæй дзæвгар аивгъуыдта, уæддæр ма Ха- 
дзе, мæстæй тъæппытæ хаугæ, дзырдта йе ’мбæлттимæ, æппынæ- 
рæджиау афтæ зæгъы: 
— Цæй, цæмæ-ма у нæ каст. Цæуын хъæуы æвæстиатæй æмæ 
Хъалгъуызы хæдзарвæндаджы нæлгоймæгты бындзагъд фæкæнæм 
æмæ нæ мыггаджы хъæбатырты худинаджы азар мауал судза. 
Æхсæвы тары Хадзеты хæдзарæй рахызт æртæ гæрзифтонг 
лæджы. Сæ разæй уыди Хадзе, иннæ дыууæ дæр Хадземæ хæрз- 
æввахс цыдысты æнæдзургæйæ. Фæлæ сæ зæрдæтæ хъуыдыты 
тыхстысты. Теботы уæзæгæй куы ахызтысты æмæ Дзаботы уынг- 
ты куы араст сты, уæд сæ цыд фæсындæг кодтой. Сæ хотыхтæ 
хастой хæстæввонгæй. 
Æртæ дæр Хъалгъуызты кæрты æрлæууыдысты. Хадзе дуар 
бахоста, фæлæ дзургæ ницы скодта. Æнхъæлмæ кæсынц. Æртæ 
дæр сæ цæстытæ садзæгау ныккодтой дуары фæйнæджыты. Фæлæ 
389 

нæй, дзуапдæттæг сын нæ уыд. Уæд та Хадзе ногæй дуар тынг- 
дæр бахоста. 
Дудар йæ цæстытæ аууæрста, йæ хуыссæны рабадт æмæ ай- 
хъуыста, фæлæ, уынгмæ рахиза, уый фæнд нæ кæны. Хадзе 
æртыккаг хост бакодта Хъалгъуызты дуар æмæ бадзырдта: 
— Гъе хъæбатыр Дзаботæ, æхсарджын уæвгæйæ, уæ сæрмæ 
куыд хæссут тæппудау арф бадын. Фæлтау фестут рæвдздæр 
æмæ тых бавзарут Теботы цыбыр мыггаджимæ. 
Хадзейы ахæм хъæрмæ куыйтæ сæмбу кодтой. Дударæн йæ 
уæнгтæ æрызгъæлдысты. Архайы йæ уатæй сыстыныл, фæлæ 
йын нал æнтысы. Хадзейы хъæрмæ йæ хъару асаст. 
— Цы чындæуа?! Æвæццæгæн, мæ цардæн йæ фæстаг бон æрлæу- 
уыд. Уæдæ Хъалгъуыз та кæдæм мæрдтæм фæцыди. Ныр сын цы 
кæнон, уыцы сæмпæрчъитæ мæм тугагурæг куы фæзындысты. 
Йæ дзаумæттæ акодта, йæ хотыхтæ скъæфæгау ракодта æмæ 
дуары цурмæ рацыд. Хъалгъуызы ус фыртæссæй йæхи хъæццу- 
лы ныттыхта æмæ, тыхулæфт кæнгæйæ, йæ фырт Гуыдзæйы йæ 
риумæ нылхъывта. Хадзеитæ кæд се знагыл дуары ’рдыгæй фем- 
бæлынмæ æнхъæлмæ кастысты, уæд хинæйдзаг Дудар та фем- 
бæлд уыдоныл чъылдымырдыгæй. Хæдзары фисынæй фæцыд 
гæрах. Нæмыг, æхситгæнгæ, бауад Хадзейы сæрты. 
— Гъæтт, мæнгард Дудар, зæххы куы аирвæзай, уæддæр дæ 
Хадзе сласдзæн! — афтæ дзургæ басырдта Дудары кардæлвæс- 
тæй, фæлæ уый фæсхæдзар хæмпæлты йæхи ададжы ’рдæм ап- 
пæрста. Хадзе йæ дамбацайæ багæрах кодта, æмæ Дудары уæхс- 
чы дамбацайы нæмыг фæд акодта. Дудар тæригъæддаджы уы- 
нæргъд ныккодта. Хадзе, уый фехъусгæйæ, зæрдиаг худт бакод- 
та. Фæстæмæ фездæхт. Уæдмæ Хадзейы æмбæлттæ дуар басас- 
той æмæ Хъалгъуызтæм бабырстой. Гуыдзæйы йæ мады хъæбы- 
сæй стыдтой. Хъуамæ йын йæ сæр ракодтаиккой, фæлæ уæдмæ 
Хадзе сæ уæлхъус балæууыд æмæ фæхъæр кодта: 
— Ма бакæнут афтæ, æнахъом сабийы тугæй уæ кæрдтæ ма 
сахорут, фæлтау Дзаботы хъæбатырты туг уадз æмæ нæ кæрд- 
тыл лæдæрса. 
Гæбул æмæ йе ’мбал сæ кæрдтæ ’руагътой. Хъæу топпы хъæр- 
тæм райхъал. Теботæ æмæ Дзаботы уынгтæ змæлæг систы. Иннæ 
мыггæгтæ дæр фæдисмæ фæзындысты æмæ се ’хсæн бацыдысты. 
Топхосы тæф ма фындзыхуынчъытæ рæмудзæгау кодта. Фæди- 
сы адæм Дудары ссардтой йæ туджы мæцгæ. Хæдзармæ йæ баха- 
стой æмæ йæ даргъ тæрхæгыл уæлгоммæ æрæвæрдтой. Фыдбы- 
лызы арт æрнымæг, фæлæ судзгæ цæхæртæ нал ахуыссыдысты. 
Дзаботы Хъалгъуызы хæдзары адæмæй къухбакæнæн дæр нæ 
уыди. Кæстæртæ æддæмæ-мидæмæ кодтой. Дудар мæрдон фæ- 
лурсæй хуыссы, йæ цæстытæ æрæхгæдта æмæ тыхулæфт кæны. 
Иу ацæргæ сылгоймаг бады йæ дзыхмæ æмæ йын йæ улæфтмæ 
хъусы. Дудар хатгай йæ цæстытæ байгом кæны æмæ фæсус хъæ- 
лæсæй райхъуысы йæ дзырд: 
390 

— Хадзе, Хадзе у мæ марæг, фæлæ мæ туг райсут, цалынмæ 
ма удæгас дæн, уæдмæ!.. 
Сылгоймæгтæ сæгæйдзаг къултыл сæ къухтæ арæхстджынæй 
расæрф-басæрф систой. Агурынц хæлуарæджы тынтæ æмæ сæ 
скъæфынц, Дудары уæлхъус цы ацæргæ ус бады, уымæ. Уый 
йын сæ авæры йæ цæфыл æмæ ныфсæвæрæгау дзуры рынчыны 
уæлхъус бадджытæн: 
— Æрсабыр ут, мæ хуртæ, йæ удæн ницы тас у. Фыдбылыз 
мауал цырен кæнут. 
Теботы фæсивæд æрæмбырд сты Хадзеты хæдзары. Азæмæт 
бацæуы, ныттыхсы Хадзейыл æмæ уынгæг хъæлæсæй фæзæгъы: 
— Мæ сæр мын ралыг кæн, Хадзе, æмæ дзы дæхицæн бандон 
скæн. Æгайтма мæ сабийы туг райстай. Фæлæ, ахæм хъæбатыр фæн- 
дагыл цæугæйæ, мæн дæхицæн æмбалæн цæуылнæ саккаг кодгай? 
Йæ лæдзæджы æнцæйтты æрбахызт Борнæф, раст къæсæр- 
гæрон æрлæууыд æмæ тарæрфыгæй йæ цæст ахаста адæмыл. 
Уыдон сæ бадæнтæй сыстадысты, кæстæртæ сæ худтæ систой. 
Хадзе йæ сæр йæ риуыл æруагъта æмæ зæхмæ каст. Хæдзары 
бындз куы атахтаид, уæд йæ базырты хъæр дзæбæх хъуыстаид, 
афтæ ныссабыр сты. Борнæф арф ныуулæфыд æмæ афтæ: 
— Уый цы бакодтат, мæ кæстæртæ, цæмæн фехæлдтат ирон 
æгъдау? Цæмæн æрæппæрстат уæ къæхты бынмæ зæронд лæ- 
джы кад æмæ намыс? Æхсарæй кæй бацагуырдтат уæ туг, уый 
тыххæй æз, мæ кæстæртæ, сымах æфхæрæг нæ дæн, фæлæ ма 
мæнæ ацы æрдутæм ракæсут! — Борнæф, йæ хæдоны риуыл цы 
чысыл дзыпп уыди, уырдыгæй систа, айразмæ сын сæ рихитæй 
цы ’рдутæ ратыдта, уыдон.. 
— Хадзе, æнхъæл дæн, æмæ ацы æрдуты дæ рихитæй дæр ис. 
— Ис, Борнæф! — æнкъард хъæлæсæй фæзæгъы Хадзе. — 
Фæлæ дæ курын, ныббар мын... — цæйдæр тыххæй йæ дзырд 
æрдæгыл фæлыг кодта. 
Зæронд лæг æдзынæг каст Хадземæ. Уый та йæ дзырд адард- 
дæр кодта: 
— Мæ маст мæ зонды ныххурх кодта. Худинаджы азар мæ йæ 
разæй атардта, цæмæй ныл иннæ мыггæгтæ былысчъилтæ ма кæ- 
ной, æгуыдзæг сты Теботæ, зæгъгæ, ма дзурой, гъе уый тыххæй. 
Гъе æмæ мын хатыр уæд, дада, дæ разы та дæн саудзæсгом. 
Борнæфæн цины уылæн йе ’нцъылд цæсгомыл аленк кодта 
æмæ фидар къахдзæфтæй бацæуы Хадземæ. 
— Дада дын æппæт дæр ныххатыр кæндзæн, мæ къона. Тых- 
джын æмæ æхсарджын адæймæгтæ хатт ирон æгъдæутты сæрты 
дæр ахизынц. Фæлæ цы ’рцыд, уый фæстæмæ раздæхгæ нал у, 
мæ кæстæртæ. Ныр та уæ фæдзæхсын: зынгæвæрдау ут, мæ 
хуртæ, æз та цæуын дард балцы æмæ мæ фæстæмæ ’рыздæхынмæ 
уæхиуыл хæцын фæразут. Нæ дыууæ мыгтаджы ’хсæн цы бæл- 
лæхтæ цæуы, уыдон арф ахъуыдыйы аккаг сты! 
Теботы æхсарджынтæ сæ кæрдтæ сæ кæрддзæмты нытътъыс- 
391 

той. Сæ маст фæсабыр, фæлæ куы фехъуыстой, Дударæн мæлæ- 
тæй тас нæу, зæгьгæ, уæд арвы цæфау фесты. Хадзе йæхи æфхæр- 
дта: не знæгты карздæртæй сæ иу мæ къухы куы уыди, уæд ма 
мын удæгасæй куыд аирвæзт. 
Райсомы зæрин хур йæ тынтæ бæрзонд хæхтыл куыд айтыд- 
та, афтæ зæронд Бориæф фæллад æмæ фæлмастхуызæй рахызт 
сæ хæдзарæй. Арвыл йæ цæст ахаста æмæ йæхинымæры загъта: 
«Цæуын хъæуы æвæстиатæй Хъеуселтмæ æмæ Гуыдаимæ атæр- 
хон кæнон. Зондджын лæг у Гуыда, дзырддзæугæ. Стæй Дзабо- 
ты лымæнты разагътадæр. Гъе æмæ кæд ацы æиамонды арт нæ 
ирон æгъдæутты фæрцы æрнымæг кæниккам. Цалынмæ мыггæгтæ 
кæрæдзи лыстæг къуыхтæ не скодтой, уæдмæ бафидауын хъæуы, 
хуыздæр амал ницы ис се ’рсабыр кæнынæн», 
Хæдзары ’рдæм цæрдæг фæзылд, æвзонг лæгау, æмæ фæхъæр 
кодта: — Лæппу, хæдзары дæ, цы? Дæ рынтæ ахæрон, ауай æмæ 
мын мæ бæх арæвдз кæн. 
Хæдзарæй рауад æвзонг лæппу æмæ фæцæуæг хъæуысæры 
’рдæм. 
Зæронд Борнæф ныр фондз азы дæргъы дард балцы никуы- 
уал ацыд, уымæн æмæ йæ азтæ сæ уæзæй æрæлхъывтой æмæ 
йыл зивæг бафтыдтой. Фæлæ ныр æндæр амал нæй, искæй арви- 
тид йæ кæстæртæй, æмæ, мыййаг, Гуыда куы базивæг кæна. Фæлæ 
йын йæхицæй кæй фефсæрмы кæндзæн æмæ кæй бахъиамæт кæн- 
дзæн, ууыл йæ зæрдæ дардта. 
Хур арвыл дзæвгар фæкъул, афтæ Борнæф балæууыд Гуыда- 
ты кæрты. Гуыда, уый фенгæйæ, арвы цæфау фæци. Уый афтæ 
фенхъæлдта, зæгъгæ, Теботæ бафиппайдтой сæ сабийы хъысмæт 
æмæ сæ мыггаджы хистæр — дзырддзæугæдæры мæнмæ уымæн 
æрбарвыстой. Æрхæндæг зæрдæимæ Гуыда фæцæуæг Борнæфы 
размæ. Куы йæм бахæццæ, уæд Борнæф уæлбæхæй бахудт. Гуы- 
дайы тыхст зæрдæ фæрогдæр. Дыууæ зæронды кæрæдзийæн арфæ 
ракодтой. Борнæфæн йæ бæх афснайдтой æмæ уал уынджы ду- 
рыл æрбадтысты. Гуыдайы чындз сæ рæзты донхæссæн къæрта 
донæй йедзагæй æрбацæйхаста. Борнæфы куы ауыдта, уæд йæ 
мидбынат лæугæйæ аззад. Гуыда йæм рæвдаугæ дзуры: 
— Дæ кад, де ’фсарм бирæ, чындз, фæлæ дын рæстæг зынаргъ 
кæй у, уый бамбар, ома дæ кæрты кадджын уазæг æрбалæууыд. 
— Рауай, рауай, дæ рынтæ ахæрон, де ’фсарм æнæцудгæ уæд, 
фæлæ фæндаг нæ рæзты у, æмæ уæдæ цы бакæнай? — бахатыд 
Борнæф дæр. 
Чындз, цыма зынджытыл ацыди, уыйау цырд къахдзæфтæй 
баивгъуыдта зæрæдты рæзты æмæ хæдзармæ бацыд. 
Фæцыд дуары уынæр. Зæрæдтæ уырдæм акастысты, чындз 
къухæй ацамыдта, зæгъгæ, уазæджы ракæн хæдзармæ. 
Гуыда, æвзонг лæппуйау, фестад æмæ лæгъстæгæнæджы хуы- 
зы бахатыд Борнæфмæ. 
— Табуафси, Борнæф, баввæрс нæ цæхх, нæ къæбæрыл. 
392 

Борнæф, арфæтæгæнгæ, сыстад æмæ Гуыдайы фæстæ фæ- 
раст. Æртыкъахыг фынгыл уыди æртæ уæливыхы, къаннæг ду- 
рын æмæ сыкъа. 
— Гъæй, дæ рынтæ ахæрон, чындз! — загъта хъæлдзæгæй Гуыда 
яемæ Борнæфы ’рдæм фæзылд. 
— Цæй, куыд хистæр, афтæ уæле сбад. 
— Уый та цæмæн зæгъыс, Гуыда? Ирон æгъдау æз æмæ дæ- 
уæй кæнгæ нæу. 
Гуыда уæлдай нал загъта. Сыкъа æрыдзаг кодта æмæ йæ, зæр- 
диаг куывдтыты фæстæ Борнæфмæ авæрдта. 
Цалдæр гаджидауы куы рауагътой, уæд дыууæ хæлары ба- 
хъæлдзæг сты. Борнæф æркой кодта йе ’рбацыды хабар. 
— Уæ, Гуыда! Нырмæ дæр дын хъуамæ ме ’рбацыды хабар 
бамбарын кодтаин, фæлæ дæ æз стыр æфсæрмы кæнын. Æцæг 
дæ мæ кæстæр, фæлæ дæуыл дæр азтæ дзæвгар раивгъуыдта... 
— Кæм дæ хъæуы мæ сæр, Борнæф, уым æфсæрмы ма кæн. 
— Дæ сæр, дæ зонд æнæцудгæ уæд, дæ рын бахæрон, Гуыда. 
Фæлæ, Дзаботимæ цы уавæры стæм, уый æнæзонгæ нæ дæ! 
Гуыдайы уæнгтæ цыма æрызгъæлдысты, уыйау йæ тых асаст, 
фæлæ йæхи тыхурæдгæнгæ, загъта: 
— Фехъуыстон уыцы æнамонды хабар. фæлæ... 
— Гъе æмæ дыккаг æнамонддзинад та дысон æхсæвыгон ра- 
уад. Нæ лæппутæ сæ маст нал баурæдтой æмæ бабырстой Дзабо- 
тæм... де сиахсы хæдзармæ. Фæлæ де сиахс уым нæй ныр къуы- 
рийы дæргъы, кæмдæр æрбадæлдзæх, — арф ныуулæфыд зæронд 
Борнæф æмæ адарддæр кодта йæ ныхас. — Æз, Гуыда, дæумæ 
хæрам зæрдæйæ нæ фæзындтæн, фæлæ æххуысы охыл. Ацы 
хъуыддаджы дæ зонд æгæрон бирæ у. Дæ дзырд, карды лыгау, 
акæрддзæн. Гъе æмæ, цæмæй нæ дыууæ мыггаджы кæрæдзийы 
туджы ма сæвдылой, уый тыххæй, хуыцауы рафæлдисон адæм- 
тау, ирон æгъдауæй ахицæн хъæуы хъуыддаг. Æппæт ацы æна- 
монды хабар æрцыд дæ хæрæфырты къухæй. Уый саби у. Уымæ 
мах кард сласыны фæнд, мыййаг, нæ кæнæм, фæлæ нæ дæ лы- 
мæнтæ бараст уæд, мæ хур, бараст. Науæд æз дæр мæ кæстæрты 
кæдмæ уромон? — ахъуыды та кодта Борнæф æмæ та дарддæр 
дзуры. — Гъе æмæ дыл мæ зæрдæ дарын, Гуыда, ме ’рбацыдæн 
мын аргъ кæй скæндзынæ, кæй ацæудзынæ æмæ дæ лымæнтимæ 
кæй бауынаффæ кæндзынæ. 
— Бузныг, Борнæф, стыр бузныг, ахæм аргъ мын кæй кæныс, 
бауынаффæ кæндзынæн Дзаботимæ 
Æризæрмилтæ, афтæ Борнæф æмæ Гуыда бахæццæ сты Тебо- 
ты хъæумæ. Борнæф хъæугæрон йæ бæх фæурæдта, хъуамæ уазæ- 
джы сæхирдæм фездæхтаид, фæлæ йæм раст нæ фæкаст æмæ йæ 
хъуыды аивта: 
— Цы раны стæм, Гуыда, уый зонгæйæ уал дæуæн æнæцæугæ 
нæй Дзаботы мыггагмæ, æндæра дын фысым бæргæ уаин. Дæхæ- 
дæг ахæм тæрхæтты бирæ фæдæ, æгъдæуттæ дын амонгæ не сты, 
393 

фæлæ уал абæрæг кæн мыггаджы хистæр Хетъейы. Раст зæгъ- 
гæйæ, ницы уабæрæг зонды хицау у, фæлæ афтæ амонынц фы- 
дæлты æгьдæуттæ. Æмæ Хетъе, куыд Дзаботы ацæргæдæр, афтае 
уал уыимæ аныхас кæн. 
Борнæф сæхирдæм аздæхт, Гуыда та йæ бæх сарæзта Хетъе- 
ты кæртмæ. 
Æмбисæхсæвмæ Хетъеты хæдзары бадтысты Гуыда æмæ ма 
Дзаботæй цалдæр зæронды. Бирæ радзур-бадзуры фæстæ ком рад- 
той бафидауыныл, фæлæ Хетье туг бафидыныл нæ разы кодта. 
— Ау, лæппуйы дон фæласта, æмæ уымæй Дзаботæ цæмæн 
сты æфхæринаг? Уæртæ нæ мыггаджы хъæбатырдæр æмæ æхсар- 
джындæр Дудар ныр цалдæр боны йæ хуыссæны куы сæйы Ха- 
дзейы дамбацайы нæмыгæй, уæд уый ахъуыдыйаг нæу! — фест- 
фест кодта Хетъе йæ бандонæй, раст ын цыма йе ’рбадæнты бын 
исчи зынджытæ бакалдта. Хатт-иу йæ рогзонды фæрцы æртхъи- 
рæн дзырдтæ дæр сирвæзт йæ дзыхæй. 
— Уæ, Хетъе! Фæлæуу-ма, дæ рын бахæрон. Æз ардæм гуыбы- 
ны хæлцы фæдыл не ’рцыдтæн Хъеуселтæй. Туджы тæрхон, мæ 
хур, ногконд хуымы хуыскъæлтæ уидзæгау, мыййаг, куы нæ у. 
Дудары æз дæр æнæуарзгæ нæ дæн. Ме сиахсы æфсымæр куы у, 
фæлæ, адæммæ раст цы фæкæса, уый зæгьын хъæуы. Мах кары 
зæрæдтæн ирон æгъдау æмæ намыс бар хъуамæ ма ратта, æмæ 
рæзгæ сабийы мæлæтæн афтæ æрриуыгъдтытæй аргъ кæнæм. Уæд 
ма ныл ацы урс зачъетæ цæмæн æрзадысты, Хетъе, цæмæн?! 
— Донласты тыххæй мах, Дзаботæн, карз тæрхон рахæссат, уый 
уын Хуыцаумæ дæр раст нæ фæкæсдзæн, фæлæ карз тæрхон хъæуы, 
нæ мьптагмæ кардæлвæстæй чи ’рбалæбурдга æмæ Дудар адзалы къæ- 
сæрыл кæй топпы нæмыджы цæфæй балæууыд, уыцы Хадзейæн! 
— Уый уымæн, æмæ Азæмæты иунæг хъæбулы донæн мæ хæ- 
рæфырт фæласын кодта, æмæ туг агурынц Дзаботæй, сæрмагон- 
дæй та, Хъалгъуыз æмæ йе ’фсымæр Дударæй. Азæмæт йæ хъæ- 
булæй æнæхъæбул фæци, Дзаботæ, сымах тыххæй. Ау, йæ рæзгæ 
цæджындз куы рафæлдæхт Азæмæтæн. Кæугæ æмæ ниугæйæ куы 
баззад Хуыбылон уæзæджы къæйыл, уæд, Дзаботæ, уый цавæр 
уæлæнгай ныхæстæ кæнут. Ам Теботæй иунæг адæймаг дæр нæй, 
стут, Дзаботæ, уæхæдæг. Æмæ уын æргом зæгъын: æвæстиатæй 
уæ туг бафидын кæй хъæуы уæ туджджынтæн. Цæмæй уæлдай 
тугкалд мауал æрцæуа, — Гуыда йæ цæст ахаста йæ алыварс лæу- 
джытыл. Уыдон сæ цæстæнгас зæхмæ аздæхтой, фæлæ Хетъейы 
цæсгомыл бæрæг уыди, Гуыдайы ныхæстæ йын йæ зæрдæ рæ- 
хойæгау кæй кæнынц. 
— Тугвæндаг акодтат, Дзаботæ, тугвæндаг, Теботы мыггагмæ, 
æмæ уыцы тугвæндаг сымах къухæй ныхсгæ у. Цæмæй та уæ 
дыууæ мыггаджы хæларæй цæрой. Уымæй хуыздæр мæ зонд нæ 
ахсы, ме ’взаг нæ кæрды, — арф ныуулæфыд æмæ йæхи даргъ 
тæрхæгыл æруагъта. 
Дзаботæй иу ацæргæ лæг йæ фысдзарм худ систа, йæ сæрыл ма 
394 

цы урсхæццæ æрдутæ уыди, уыдон йæ армытъæпæнæй адаудта, 
;1яе рихитæ аздыхта, йæ сау хъамайыл æрхæцыд æмæ фæзæгьы. 
— Нæ разагътайы лымæн зæндджын дзырдтæ кæны. Ацы æна- 
монды хабарæн кæрон махæй скæнгæ у... 
— Уæдæ ма ам Хетъе та цы у! — фæхъæр кодта Хетъе æмæ, 
цыма алидзынмæ хъавыд, уыйау цырд къахдзæфтæй дуары онг 
рауад, фæлæ йæм куы ничи бахатыд, уæд дуары цур йæ лæдзæ- 
джы æнцой алæууыд. 
— Фæлæуу, Хетъе, дæ фæрныг хæдзарæй дæу суринаг ничи у, 
фæлтау мах ацæудзыстæм! — хæрзныллæг хъæлæсæй йын загъта 
Гуыда æмæ йæ бадæнæй сыстад. 
Куыд, цы, фæлæ бирæ радæлæ-уæлæйы фæстæ дыууæ нал 
загътой Гуыдайы дзырдыл Дзаботæ. Æмгъуыд скодтой иннæ хуы- 
цаубонмæ туджы фынг саразынæн. Æрмæст бауынаффæ кодтой, 
цæмæй Теботæ æмæ Дзаботæ лæгтæ равзарой. Гуыда та уыд æхсæ- 
ны лæг дыууæ мыггагæн. 
Дыккаг бон Гуыда рахабар кодта Борнæфæн, зæгъгæ, Дза- 
ботæ сразы сты. 
Борнæф басидт йæ мыггагмæ æмæ сæ ныффæдзæхста, цæмæй 
сæ масты фæдыл мауал ацæуой æмæ иннæ хуыцаубоны æрæм- 
бырд уой Теботы мыггаджы ныхасы. 
Æрлæууыд æмгъуыд хуыцаубон. Теботы мыггаг æрæмбырд 
сты ныхасы, Дзаботæ та — хъæуæн хурлыгуылæнырдыгæй. Ту- 
джы тæрхонгæнджытæ — æртæ зæронды — сæ уынаффæ куы 
ахицæн кодтой, уæд басидтысты Борнæфмæ, арвыстой. Дзаботы 
хистæр Хетъемæ дæр. 
Борнæф сæргуыбырæй æрлæууыд тæрхоны лæгтæй иуцалдæр 
къахдзæфы æддæдæр. Уый фенгæйæ, Хетъе дæр æввахс нал ба- 
цыди тæрхонгæнджытæм. 
Гуыда дуры сæрмæ схизы æмæ йæ нæргæ хъæлæсæй райдайы 
дзурын: 
— Уæ, Теботæ æмæ Дзаботæ! Уе ’хсæн цы æнамонды хабар 
æрцыд, уый цæмæй карздæр ма кæна, уый тыххæй мах стæрхон 
кодтам... — иучысыл йæ дзырд фæурæдта, ахъуыды кодта æмæ 
та райдыдта дзурын: — Мах стæрхон кодтам, афтæ: Теботæн сæ 
рæзгæ саби Дзаботы Хъалгъуызы фырты къухæй йæ цардæй кæй 
ахицæн, уый тыххæй Дзаботæ бафидæнт туг. Хъалгъуыз Теботы 
Азæмæтæн раттæд дыууæ Оонгæнды зæхх, дыууæ галы æмæ — 
комбæсты адæмæн фынгæн цы бахъæуа, уый. — Æрхызт дуры 
сæрæй Гуыда æмæ Хетъемæ бакаст. Уый фæстæ ныллæг хъæлæ- 
сæй загъта: — Дудары туг акалдæн æргъгæнæг мæхи нæ кæнын, 
искæй зæрдæ мыл бахуддзæн, зæгъгæ, йæ лымæнты ’рдæм фарс 
ласы, фæлæ уый та фæуæд Борнæфæн йæхи æвджид. 
Борнæф æдзынæг каст зæхмæ, æмæ арф ныхъхъуыды кæнгæ, 
йæ сæрыл уæззау схæцыд æмæ афтæ зæгъы: 
— Хуыцауы скæнгæ тæрхон скодтат, фæрнæй уынаффæ кæ- 
395 

нут, нæ комы дзырддзæугæтæ. Теботæ зыд нæ кæнынц, сæ са- 
бийы туг уæйгæнæг та уæвгæ не сты, фæлæ ирон æгьдау æнæфæ- 
цудгæ мæсыг у. Дудары æфхæрдæн аргъ æрцæуæд иу гал. 
Тæрхоны лæгтæ Дзаботæн куы радзырдтой сæ тæрхоны ха- 
бар, уæд ма, дымгæбоны фæздæгау, арассæнд-бассæнд кодтой, 
фæлæ ахæм фидиссаг чи уыдаид, æмæ тæрхонгæнджыты ныха- 
сыл дыууæ загътаид. 
Дыккаг бон комбæсты адæм æмбырд кодтой. Кæрдæджджын 
фæзмæ туджы фынгмæ. 
Хуыбылон та сæ кæрты æрттæдæлармæй, хъарджытæгæнгæ, 
рацу-бацу кодта æмæ йæ хъарæджы дзырдта: 
— Уæ, мæ донласт хъæбул, ныр цы кæнон, дæ тугмæ цы галтæ 
райсæм, уыдонмæ куыд кæсдзынæн, дæ туджы дыууæ бонгæнды 
хуымзæххыл цы хор æрзайа, уымæй æз мæхи нæ фæхъæстæ кæн- 
дзынæн. 
Хуыбылоны зæрдæхалæн хъарджытæм зæронд Борнæф хъæ- 
уысæрæй раздæхт. Азæмæтты кæрты йæ бæх æрурæдта, йæ сæр 
йæ риуыл æркъул кодта æмæ ныллæг хъæлæсæй дзуры: 
— О чындз, дæ рынтæ ахæрон, мах кувæм Хуыцауæн, цæмæй 
нæ фыдбылызæй бахиза. Курæм зæдтæ æмæ нæ хохы рухс дзуæрт- 
тæй, цæмæй нæ сомбон фæхуыздæр уа. Фæлæ адæм куыд гуы- 
рынц, дæ рынтæ ахæрон, афтæ гуыры семæ фыдбылыз дæр. Дæу 
уыцы фыдбылыз карзæй æрриуыгъта, æмæ дзы гæнæн нал и. Ныр 
та, дæ рынтæ ахæрон, æгъдауæй кæнгæ у æппæт дæр... —Борнæф 
йæ бæх фæзылдта æмæ фæцæуæг Кæрдæджджыны ’рдæм. Кæр- 
дæджджыны фæзы адæм фылдæрæй-фылдæр кодтой, фæлæ Тебо- 
ты мыггаг уым нæма уыдысты. Арвыл мигъы уадздзæгтæ фæзынд 
æмæ чысылгай бабæзджын сты. Зæрин хур бамбæхст мигъты фæстæ, 
цыма Хуыбылоны тæригъæдмæ кæсынæй сфæлмæцыд. Адæм сæ 
цæстæнгас арвмæ аздæхтой. Æдас нæ уыдысты хохаг тæрккъæв- 
дайæ. Фæлæ арв дæр, цыма адæмы зæрдæмæ арф ныккаст æмæ сын 
батæригъæд кодта, уыйау бадты афонмæ йæхи ирдæй равдыста. 
Кæд тæрхоны лæгтæ сæ уынаффæ ахицæн кодтой æмæ хъуыд- 
даг фидауыныл ныллæууыд, уæддæр уыдон лæууыдысты дыууæ 
мыггаджы ’хсæн. Теботы тар цæстæнгас æмæ зæрдæйы æлхынцъ 
нæма райхæлд. 
Адæм ставд хъæдтыл рабадтысты дыууæ рæгъæй. Тæрхоны 
лæгтæ фынгмæ æрбахуыдтой Теботы, сæ разæй, цæугæ хохау, 
цыди Борнæф, йæ кæстæртæ — йæ фæстæ, тарæрфыгæй. 
Адæм æрбадтысты, æрмæст ма фыдфыцæнæй бадты адæмы 
’хсæн цырд змæлыдысты, æгъдау чи лæвæрдта, уыцы кæстæр 
фæсивæд. 
Туджджынтæ кæрæдзийæн нуазæнтæ куы авæрдтой, уæд бад- 
ты адæм сыстадысты æмæ хъуыстой Борнæфы нæргæ хъæлæсмæ. 
Уый фынджы сæр лæууы, дæлæмæ кæсы кæстæрты ’рдæм æмæ, 
даргъ дзæбидырыл хæцгæ, зæрдиаг арфæ ракæнгæ, йæ дзæбидыр 
авæрдта Дзаботы хистæр Хетъемæ. 
396 

Уый фæстæ Гуыда æмæ дыууæ сылгоймаджы æрбахуыдтой 
фынгмæ Хуыбылоны. Уый, йæ кæуын тыхурæдгæнгæ, æрлæу- 
уыд фынджы уæлхъус. Хъалгъуыз, гæзæмæ йæ сæр æркъул кæнгæ, 
æрбахаста Хуыбылонмæ даргъ фæхсæйарæзт тæбæгъ. Тæбæгъы 
зындис сау зæлдаг къабайаг, хауджын кæлмæрзæн, сылгойма- 
джы æргъæвæгджын рон æмæ æндæр лæвæрттæ. 
Хуыбылон йæ кæуын нал баурæдта, афтæ йæм фæкаст, цыма 
йæм Хъалгъуыз тæбæгъы бæсты марды чырын æрбахаста, йæ 
мидæг та Гæнахы мард. Зæрдæхалæн хъарæг бакæны æмæ йæ 
цæссыгтæ тæбæгъмæ æргæр-гæр кæнынц. 
Туг æхсад æрцыд дыууæ мыггаджы ’хсæн, уæдæ цы? Фæлæ 
Азæмæт æмæ Хуыбылоны маст нæ фæкъаддæр. Афтæ мызгъуы- 
рæй баззад сæ маст сæ зæрдæйы, фæлæ Теботæ Дзаботæм кард 
сласыны фæнд нал кодтой. 
Теботæ æмæ Дзаботæ куы бафидыдтой, уæдæй фæстæмæ та 
иу фынг, иу ныхасмæ цыдысты. Фæлæ Азæмæт æмæ Хуыбыло- 
ны тар зæрдæтæм рухсы цъыртт никæцæй бакаст. Хуыбылон-иу 
скъæтмæ куы бацыд, уæд-иу, галтæм кæсгæйæ, йæхи сусæг хъа- 
рæгæй хорз федта. Афтæмæй сыл бонтæ ивгъуыдтой. Хуыбылон 
бахус, баруад. Фæлæ адæймаг йæхи къухæй йæ адзал ссара, уый 
зын у. Гъе афтæмæй уæззау тухитимæ æрвыстой сæ царды бонтæ 
Гæнахы ныййарджытæ. 
Хъалгъуыз та сæрбæрзондæй йæ хæтæнты хæтыд. Фæлæ Гуы- 
да куыд загъта, афтæ бакодта, йæ дзырдæн фидар хицау разынд 
æмæ налат Хъалгъуызы йæ тæфтыл нал ауагъта. 
Иуахæмы комбæстæй чидæртæ сфæнд кодтой фæсæфцæгмæ 
ацæуын. Дзырдæуыд сын, зæгъгæ, уырдыгæй чидæртæ æртард- 
той диссаджы уæнгуытæ. 
Теботы Битъа дæр цыдæр муртæ бамбырд кодта æмæ йæхи 
срæвдз кодта, цæмæй ацæуа æмæ иу уæныгæн исты амал скæна. 
Бæлццæттæ баисты иу фынддæсы бæрц æмæ хохыл ахызтыс- 
ты, фæлæ куыд æнхъæл уыдысты, афтæ нæ рауад. «Сыгъд кæ- 
дæм цæуыс?» — «Уырыдмæ» — афтæ-иу бæкодтой нæ фыдæлтæ. 
Битъа æмæ йе ’мбæлттæ фæсхох иры хъæуты фæзылдысты æмæ 
цæй уæныг уæййаг хъуамæ ссардтаиккой. 
Битъа æмæ йе ’мбæлтты цыдæр фыдбылыз ныххаста Фæс- 
налмæ. Æниу куынæ ныххаудтаиккой уыцы хъæумæ, уæд, чи 
зоны, Гæнах ахæм æнамонддзинады нæ бахаудтаид. Хъæугæрон 
æрбадтысты мæгуыр бæлццæттæ. Чи йæхи нæууыл æруагъта, чи 
та йе ’рчъиты зæрæдтæ дзæбæхтæ кодта. Битъайы зæрдæ кæд 
дон нæ куырдта, уæддæр ныггуыбыр кодта æмæ уазал дон цал- 
дæр хуыппы скодта. Æвиппайды йæ афтид ахсæн, пысырайы сыгъ- 
дау, цæхæртæ суагъта, йæ дзых цыхцырæй скъæфæгау ракодта 
æмæ суадоны фарсмæ æрбадт. Уыцы рæстæджы фæндагыл æрба- 
цæйтардта иу барæг. Бæхы цыдыл цæст нæ хæцыд. Афтæ зынд, 
397 

цыма уæлдæфы тæхгæ кæны. Битъаитæ барæджы ’рдæм сæ цæс- 
тæнгас аздæхтой. 
Битъа афтæ зæгъы: 
— Уый бæх у, гье, мæ хуртæ! 
— Уæдæ ма Хъалгъуызы афæрс, куы аздæхай, уæд, кæддæра 
дын йæ бæхæй тынгдæр нæ раппæлид, — загъта сæ иу. 
Барæг сæм куыд хæстæг кодта, афтæ бæхы рохтыл йæхир- 
дæм тынгдæр æрбахæцыд. Бæх йæ сæр бæрзонддæр систа, йæ 
дзых ныххæлиу кодта, фæлæ йæ цыд нæ фæсабыр. Йæ дымст 
фындзыхуынчъытæй йæ комы тæф фæздæгау калди. 
Барæг сæ цурмæ куы ’рбахæццæ, уæд йæ дыууæ къухæй ахъаз- 
заг æрбалхъывта идоны рохтæ. Бæх йæ раззаг къæхтæ размæ фæ- 
быцæу кодта, фæлæ фæстæгтæ цыма ихыл лæууыдысты, уыйау 
размæ абырыдысты рыг фæндагыл. Бæх ма йæхи арадав-бадав код- 
та. Фæлæ куы банкъардта йæ барæджы фидар цæнтты тых, уæд 
æрсабыр. Барæг йæ бæхæй рог æргæпп ласта æмæ сын сæ къухтæ 
райста, цыма йæ рагон хæлæртгыл фембæлд, уыйау. Лæппу уыдис 
асæй рæстæмбис, фæтæнуæхск. Саулагъз, сау сæрыхъуынтæ, сау 
цæстытæ ныфсджынæй кастысты бæзджын æрфгуыты бынæй. Йæ 
фындзы бын сау къуыбыр рихитæ фæмил сты, уыдон ын уæлдай 
зæрдæмæдзæугæ хуыз лæвæрдтой. Лæппу йæ худыл уæлдæр схæ- 
цыд æмæ йæ фæтæн ныхы сæрмæ сау къæбæлдзыг сæрыхъуьгаты 
бынæй фæзынд нос. Уый фенгæйæ, Битъайы зæрдæ йæхи риуы 
къултыл бахоста, цыдæр тых æй хæстæг бахаста лæппумæ, йæ бæхы 
бæрзæйыл ын йæ армытьæпæн æрсæрфта. Бæх æцæгæлон къух- 
æруагъдæй сызнæт, схуыррытт кодта æмæ фæстæмæ алæууыд. 
— Нæ уарзы уæлдай февнæлдтытæ мæ бæх, — мидбылхудгæ 
загъта лæппу. 
Битъа хъæлдзæг худт бакодта: 
— Хайыр уæд, хайыр. Куыд уынын, афтæмæй аккаг бæх у йæ 
барæгæн! — æркаст бæхы сæфтджытæм æмæ дзуры йе ’мбæлт- 
тæм: — Уынут, цæй зылдсæфтæг у. 
— Æниу ын цы къуыпп ных ис, — загъта сæ иу. 
— Уæд йæ цыбыр астæу, бакæсут-ма! — загъта иннæ. 
Лæппу бæлццæтты цымыдис ныхæстæй куыддæр фефсæрмы 
æмæ хатыркурæгау загъта: 
— Уæ хорзæхæй, æгæр ма ’ппæлут мæ хайуэнæй. Ау, бæхы бай- 
раг йеддæмæ исты у? — иу уысм æнæдзургæйæ алæууыдысты, æмæ 
Битьа, йæ хъуыдытæй йæхи фескъуынгæйæ, бахатыд лæппумæ. 
— Хæлар æмæ мæм фæрныг мад æмæ фыды хъæбул кæсыс. 
Гъе æмæ кæд дæ фадат амоны, уæд фæллад æмæ фæлмаст фæн- 
даггæтты арвы бын ма ныууадз... 
— Табуафси, фысым уын стæм нæ цæхх, нæ къæбæрæй, мæ 
хъомылгæнджытæ уазæгыл сæхи никуы атигъ кодтой. 
— Кæй дæ, уымæн бирæ цæр, мæ хур. Дæ хъомылгæнджытæ 
намысджын кæй сты, уый бæрæг у де сныхас æмæ дæ зæрдæйы 
ахастæй. 
398 

Бæх йæ мидбынат сзиллæг, йæ раззаг къæхтæй зæхх хойы, 
йæ сæр размæ атъæпп кæны. Бæрæг у, йæ мидбынат лæууынæй 
кæй сфæлмæцыд. 
— Ныр уал мын хуыцауы хатыр бакæнут, уæртæ уал фаллаг 
хъæумæ уайын хъуыддаджы фæдыл! Уæлæ хъæуысæрмæ кæсут, 
— йæ ехсы бырынкъæй ацамыдта лæппу бæрзондгомау хæдзармæ, 
- уым цæрынц мæ ныййарджытæ. Тынг райгондæй уыл кæй фем- 
бæлдзысты, ууыл гуырысхо ма кæнут. 
— Хорз, дæ рынтæ ахæрон, хорз. Цу, дæ хъуыддаг раст. 
Лæппу идоны рохтæ бæхы сæрты æрбаппæрста. 
Бæх йæ мидбынаты скафæгау кодта, иуцалдæр къахдзæфы 
фæрсырдæм акодта. Лæппу цæргæсау саргъмæ стахт æмæ, бæхы 
рохтыл куы ’рбахæцыд, уæд бæх йæ фæстæгтыл слæууыд æмæ 
уыцы иу схуыст фæкодта размæ. 
Битъайы цæсгом тынгдæр схъæлдзæг, йæ сæр банкъуыста æмæ 
райгæ хъæлæсæй дзуры: 
— Уый, æцæг хъæбатыр чи у, ахæм у. 
Фæсте ма йæм кастысты, фæлæ барæджы нал суыдтой. 
Æрмæст фæндаджы сæрмæ мигъау бадт бурбын рыг. 
Битъа арф ныуулæфыд, асагъæс кодта æмæ дызæрдыг хъæ- 
лæсы уагæй афтæ зæгъы: 
— Уыцы лæппу нæхи Азæмæты цæрмыстыгъд бакодта æмæ 
уый дæр фод, фæлæ мæм йæ ныхы нос... — цæйдæр тыххæй йæ 
дзырд фæлыг кодта, зæхмæ йæ цæстæнгас аздæхта. Йæ сæрыл 
схæцыд æмæ загъта: — Мæрдты дзæнæты фæбада Азæмæты иунæг 
фырт. Уымæн дæр йæ ных Хъалгъуызы фыды фыдцæфæй афтæ 
нос уыди. 
Фæллад æмæ фæлмаст бæлццæттæ сабыр цыдæй араст сты 
хъæуысæры ’рдæм. Хъæууынгты иунæг адæймаг нал уыди. 
Æрмæст хæдзæртты рудзгуытæй рухс парахатæй калд, цыма уаз- 
джытыл зæрдæхæларæй цин кодта, уыйау. 
Битъа æмæ йе ’мбæлттæ æрлæууыдысты, лæппу сын цы хæ- 
дзар бацамыдта, уый уынджы. Иудзæвгар банхъæлмæ кастысты, 
зæгъгæ, сæ кæд æддæмæ исчи ракæсид, фæлæ дзы ничи зынд. 
Битъа йæ даргъ лæдзæгæй дуар бахоста æмæ бадзырдта: 
— О фысымтæ, Иунæг Хуыцауы хатыр бакæнут æмæ мæгуыр 
бæлццæтты уæ сæрмæ бахæссут! 
Фæцыд мидæггаг дуары уынæр. Уый фæстæ байгом æддаг 
дуар дæр, æмæ мæнæ къæсæрæй рахызт асæй рæстæмбис, аив 
гуырыконд, рæсугъд, нарстцæсгом сылгоймаг. Цыдаид ыл иу дæс 
æмæ дыууиссæдз азы. Йæ урсхæццæ дзыккутæ йæ фæсонтыл 
æхсæвы фæлурс мæйы рухсмæ дыууæ быдæй дзæбæх фидыдтой. 
Йæ бакастæй бæрæг уыди, цард æй кæй нæ бафхæрдта. 
Сылгоймаг уазджытыл йæ цæст ахаста æмæ, йæ мидбылты 
бахудгæ, афтæ зæгъы: 
— Табуафси, уазджытæ, мидæмæ нæм уæ сæрмæ бахæссут! 
Цæхх æмæ къæбæрæй уын фысым... 
399 

— Дæ уæздандзинад — æнæцудгæ, мæ хойыхай! Фæлæ дын 
сæрыхицау кæй ис, уый зонæм. Гъе æмæ йæм фæхабар кæн, афтæ 
амоны æгьдау! 
Ус цæхгæр фæзылд. Хæдзарæй рахызт фысым. Зæрдиаг «æгас 
цæут» загъта йæ уазджытæн æмæ сæ бахуыдта мидæмæ. Даргъ 
тæрхæгыл сæ куы рабадын кодта, уæд та Битъа æфсæрмыгæнгæ 
загъта: 
— Батыхсын уæ кодтам, нæ фысымтæ, фæлæ нын ныххатыр 
кæнут! 
— Уазæг — Хуыцауы уазæг, мæ хуртæ. 
Фысымы рæдау ныхæстæм уазджытæ дзурынмæ фæрæвдз сты. 
Æфсин уæларынг балæууыд. Бигана та арт акодта, стæй ду- 
армæ рауад. Чысыл фæстæдæр фæстæмæ æрбаздæхт, йæ къухы 
— æргæвст сæныкк. Уазджытæ, уый фенгæйæ, ныфсæрм сты, 
уый бамбæрста Бигана æмæ сын хъæлдзæгæй фæзæгъы: 
— Уазæг кæй фæкайа, уый Хуыцау дывæрæй дæтты, сæныч- 
чы хъусы йеддæмæ та уæвгæ ницы у. 
Сланон луаситæ ракодта, сæныччы фыд фыхт цырен артыл. 
Уынгæй æрбайхъуыст бæхы хуыррытт, уый фæстæ бамыр-мыр 
кодта. Бигана æмæ йæ ус кæрæдзимæ бакастысты æмæ бахудты- 
сты. Сланон хыссæкъухæй рауад дуармæ. 
— Уый нæ лæппу ’рцыд йæ балцæй. 
Лæппу хæдзармæ куы ’рбахызт, уæд бахудт æмæ афарста йæ 
уазджыты. 
— Гъым, уæ фысымтæй исты рухс кæны уæ зæрдæ? 
— Хуыцауысконд фысымтыл фембæлдыстæм, — æмдзыхæй 
дзуапп радтой уазджытæ. 
— Лæппу, æгъдау куыд амоны, уый дæ цавæр рох æрбаци! — 
уазджыты къухтæ райсын... 
— Баба, уыдон дæ уазджытæ, мыййаг, куы нæ сты. Æз сæ 
’рбарвыстон ардæм! 
Хорз куы фæминас кодтой, уæд фæллад уазджытæм хуыссæг 
йæхи æрæввахс кодта. Æрмæст Битъайы сæрæй нæ цух кæны: 
ацы сахъ гуырды исты хуызы куы афæрсид æмæ куы базонид, 
йæ ных нос цæмæн у, зæгъгæ. 
Уазджытæн даргъ тæрхæгыл бауат кодта Сланон. Бигана ацыд 
иннæ хатæнмæ. 
Битъайы æмбæлттæ сæ хæррæгътæ раластой, фæлæ сæ уый 
ласынвæнд нæма кодта. 
— Дæ рынтæ ахæрон, уынгмæ мæ аирхæфс, æнæзонгæ уæзæ- 
гыл азилæнимæ нæ дæн зонгæ. 
— Табуафси, — фестад йæ бадæнæй лæппу æмæ Битъайы ра- 
зæй фæцæуæг. 
Уынгмæ куы рахызтысты, уæд ныхас цæй æфсон æрæфтауа 
Битъа, уый ацагуырдта æмæ лæппуйæн афтæ зæгъы: 
— Лæг фæкæлын дæр зоны, акæс-ма, дæ ныхыл цы нос ис, 
уый, æвæццæгæн, чысылæй искуы кæлгæ фæкодтай. 
400 

Уазæджы ахæм фарстмæ лæппуйы зæрдæ фенкъард, арф ныу- 
улæфгæйæ афтæ зæгьы: 
— О, чысылæй мыл æрцыд ахæм хабар... Бæрзонд сисы сæ- 
рæй ахаудтæн æмæ мын аскъуыд... 
— Æмæ ацы хъæуы æз изæрæй ахæм сискъултæ куы никæмæн 
бафиппайдтон! 
— Ахæм хабар мыл ацы хъæуы не ’рцыди, фæлæ... 
Лæппуйы ныхæстæм Бигьа тынгдæр сцыбæл æмæ та йæ афарста: 
— Не ’мбарын, уæдæ кæм бахаудтæ ахæм æбуалгъ хабары. 
Кæй дыл ныйиттæг дæн, уый тыххæй мын бахатыр кæн, фæлæ 
дæ мæхи хъæбулау бауарзтон, мæнæн дæр ис дæ карæн фырт, 
уый дæр арæхсы бæхыл бадынмæ. 
Битъайы рæвдаугæ дзырдтæ лæппуйы сæрымагъз айгæрстой, 
æмæ кæд радзурынмæ нæ хъавыд йæ сæры цæф, кæд æмæ цæй 
тыххæй æрцыд, уый, уæддæр загъта: 
— Уый дардыл таурæгъ у, фæлæ цом уæртæ дуртыл абадæм 
æмæ дын радзурдзынæн мæ хабар. 
Æрдз афтæ сабыр уыди æмæ, æгæрыстæмæй бæлæсты сыф- 
тæртæ дæр цыма фынæй кодтой, йе та лæппуйы таурæгъмæ хъу- 
сынмæ сæхи æрцæттæ кодтой, уыйау къалиутыл бандзыг сты. 
— Гæзæмæты ма лæууы мæ зæрдыл. Уæдæй абонмæ раивгъу- 
ыдта ссæдз азæй фылдæр. Мæ райгуырæн уæзæгыл хъæуы саби- 
тимæ хъазыдтæн уынджы. Нæ хъæуы цард иу хъæздыг зæронд 
лæг, йæ ном ын нал хъуыды кæнын, фæлæ йæ цæстæнгасæй ныр- 
ма дæр тæрсын. Мах уыцы лæджы сисамады арæх агуырдтам 
цъиуы ахстæттæ. Иуахæмы æз уыцы сисыл сбырыдтæн æмæ дур- 
ты ’хсæн мæ къух акодтон. Æваст мæ къух аныдзæвд цъиуы чы- 
сыл лæппыны хъарм æмæ фæлмæн буарыл. Фырцинæй фæхъæр 
кодтон ме ’мбæлттæм, ссардтон, зæгъын, цъиуы ахстон! Мæ 
хъæрмæ уыцы лæг кæцæйдæр æрбауад, мæ къахæй мæ ацахста, 
æз ма сисы дурты зыхъхъырты мæ къухтæ бæргæ фидар кодтон, 
фæлæ мæ уый уыцы иу риуыгъдæй расхуыста, мæ сæр æрхастон 
дуртæм. Бæстæ мыл атар, аталынг, ницыуал федтон. Æрмæст ма 
бамбæрстон, мæ ныййарæг мад мæ уæлхъус, йæ рустæ тонгæ, 
куыд куыдта. Æз æм сдзурынмæ хъавыдтæн, фæлæ нæ бафæ- 
рæзтон. Мæ цæстытæ тугæй айдзаг сты æмæ фæсур дæн. Мах 
тынг мæгуыр цардыстæм... Фæлæ нæ зонын, ныр куыд цæрынц... 
Ехх, тæхуды, æмæ сæм ныр искæцæй бакæс. 
— Ау, æмæ дæ ныййарджытæ ныр тынг фæрныг куы цæрынц! — 
бафиппайдта Битъа. 
Лæппу арф ныуулæфыд æмæ сагъæсгæнгæ афтæ бакодта: 
— Нæ, Бигана æмæ Сланон мæ ныййарджытæ не сты... 
— О ме Сфæлдисæг, мæнæ цы уынын! Кæд ма мæ сæры зонд 
ис, уæд ацы лæппу нæхи Азæмæты фырт хъуамæ уа! 
Лæппу йæ бынатæй фестад æмæ сонтау фæхъæр кодта. 
— О, о, уый у мæ фыд, фæлæ йæ ды цæмæй зоныс?! — афтæ 
дзургæ, Битъайы æфцæгыл атыхст. 
26 Бнлзырты Димитр 
401 

— Дæ мад æмæ дæ фыд сæрæгас сты, — мæ сыхæгтæ, фæлæ 
дæу дон куы фæласта... 
— Нæ, доны мæ, Хъалгъуыз æй хуыдтой, уый фырт баппæр- 
ста, фæлæ мæ Хъалгъуыз ардæм æрхаста. Мæ амонд куыд уыди, 
афтæмæй мæ Бигана йæхицæн схъомыл кодта. 
— О Иунæг Хуыцау, ды бахъахъхъæдтай Гæнахы. Ныр æз 
тæккæ райсом цæуын æмæ хæрзæггурæггаг фæуыдзынæн Азæ- 
мæт æмæ Хуыбылонмæ. 
Гæнах æмæ Битъа, кæд сæ хуыссæнты æрхуыссыдысты, уæд- 
дæр сæ дыууæйы цæстытыл дæр хуыссæг нæ хæцыд. 
Тар æхсæв йæ дымджытæ йæ фæстæ аласта æмæ арф кæмтты 
батад. Биганайы уазджытæ цæуыны къахыл ныллæууыдысты. Фы- 
сымтæн зæрдиаг арфæтæ ракоотой æмæ араст сты сæ дард балцы. 
Кæд зын фæндагыл цыдысты, уæддæр Битъа афтæ рæвдз цыди 
йе ’мбæлтты разæй æмæ йæ зынæй æййæфтой. Гæнахы фенд ын 
йæ тых фæдывæр кодта æмæ тырныдта, цæмæй тагъддæр æрхæццæ 
уа сæ хъæумæ æмæ радзура хабар. 
Куыддæр æрхæццæ Битъа, афтæ йæ сабиты дæр нæ абæрæг 
кодта, фæлæ бацыд Азæмæттæм. 
Кæрæдзийыл тынг бацин кодтой мæгуыр, цардæфхæрд сы- 
хæгтæ æмæ йæ Азæмæт райдыдта фæрсын: 
— Уæдæ фæсхохы та куыд æрвитынц сæ царды бонтæ? 
— Раст зæгъгæйæ, ницы рæвдздæр цæрынц фæсхохы дæр. 
Никуы фехъуыстай, цуанон цы ком нæ басгары, уый сырдджын 
хоны, зæгъгæ. Мах дæр афтæ æнхъæлæм, фæсхохы диссаджы 
цард кæнынц... Уыдон сæ цардæй райгæ уæнт, фæлæ æз дæумæ 
стыр цинимæ æрыздæхтæн, Азæмæт, æрмæст цины хабар куыд у, 
афтæ, мыййаг, фыдбылызы арт куы сгуыпп кæна?.. 
— Нæ дæ ’мбарын, Битъа, цыдæр дæлгоммæ ныхæстæ кæныс 
æмæ... 
— Уæдæ дын фæдзæхсын, дæ маст дæ циныл ма фæтых уæд, 
æмæ дæхи лæбурæг ма скæн Дзаботæм! 
— Зæгъ, зæгъ, дæ хорзæхæй, дæ цины хабар, науæд мæ зæрдæ 
фæркгай адихтæ уыдзæн. 
— О Иунæг Хуыцау, æвæццæгæн, не сафæг нæ дæ æмæ нæ 
бахъахъхъæдтай фыдбылызæй. О Хуыбылон, кæд хæдзары дæ, 
уæд ма рауай æмæ уын, цы æнхъæл не стут, ахæм диссаг радзурон. 
Хуыбылон хæдзарæй рахызт. Битъайы фенгæйæ, йæ мидбыл 
гæзæмæ бахуды, йæ сæр æркъул кæны æмæ йæм йæ къух бадаргъ 
кæны, 
— Иунæг Хуыцау æмæ уын нæ хохы Уастырджи уæ иунæджы 
бахъахъхъæдтой. Гæнах удæгас у! 
Хуыбылон цы уавæры бамидæг ацы уысм, уый мæнæн нывыл 
равдисын нæу мæ бон, фæлæ йæ дæхæдæг бамбар. Ыссæдз азы 
дæргъы, кæугæ æмæ ниугæйæ, йæ бонтæ цы донласт хъæбулы 
тыххæй æрвиты, йæ дойны кæй тыххæй нæ басаста уал азы дæр- 
гъы, цыфæнды дойныйæ дæр-иу афтæ кæй тыххæй дзырдта: «Уадз 
402 

æмæ дойныйæ мæ мæлæт æрцæуæд, уæддæр мæ хъæбулы удхæс- 
сæгæй мæхи нæ бафсаддзынæн». 
Ныр ын Битьа фыны фенæгау куы загьта, зæгъгæ, дæ иунæг 
хъæбул удæгас у, уæд Хуыбылон, уайсадгæ йæм кодта, ирон æфсармы 
фидар тæлытæ атыдта æмæ йæ дзыхыдзаг тарст хъæр фæкодта. 
— Мæ фыдыстæн, чындз, мæхи дыууæ цæстæй федтон Гæна- 
хы! Саг, сæгуыты хуызæн у. Йæ ныхы носæй йæ базыдтон... 
Гъæйда-мардзæ! Цины хабар æнæхъæн хъæуыл айхъуыст. 
Мæгуыр сыхæгтæ æмбырд кодтой Азæмæты кæртмæ, æмæ, ар- 
фæтæгæнгæ, истой Азæмæт æмæ Хуыбылоны къухтæ. 
Азæмæт хæдзары дуар фегом кодта æмæ цингæнгæ адзуры: 
— Уæ хорзæхæй, мидæмæ нæм рахизут æмæ нывонд, нывонд, 
мæ иунæг хъæбулы тыххæй, — фæкаст кæстæрты ’рдæм: 
— Ауайут æмæ нæ мыггаджы хистæры ракæнут æвæстиатæй. 
Нывонд кæнын мæ къоборы Иунæг Хуыцау æмæ нæ хохы Уас- 
тырджийæн! — фездæхт Битъамæ æмæ йыл атыхст. — Дæуæн та, 
Битъа, хæрзæгурæггаг дæттын хъæубыны таджы бонгæндтæй сæ 
иу. Кæцы сæ дæ зæрдæмæ тынгдæр цæуы, уым уалдзæджы ныс- 
садз дæ гутон. 
Дыууæ лæппуйы æрбакодтой зæронд Борнæфы. Уый йæ лæ- 
дзæгæй къæсæр æрысгæрста, йæ къæхтæ арæхстгай æрбайста бæр- 
зонд къæсæры сæрты, æмæ кæд уынгæ ницы кодта, уæддæр хæ- 
дзары къуымты йæ цæст ахаста æмæ загъта: 
— Битъайы ма мæм хæстæг ракæнут, мæ хуртæ, æз цæстæй 
нал уынын æмæ... 
Битъа æфсæрмыгæнгæ бацæуы æмæ æрлæууы зæронд лæджы 
раз. Уый армытъæпæнтæй æрысгары Битъайы æмæ йыл атыхсы. 
Уый фæстæ уынгæг хъæлæсы уагæй афæрсы: 
— Æнæнхъæлæджы ныл цины хур кæй ракаст, уый бæрæг у, 
фæлæ ма, дæ хорзæхæй, Битъа, тынгдæр бабæлвырд кæн, цы 
’гъдауæй фембæлдтæ уыцы лæппуйыл? 
— Мæнæ йæ нæ сыхæгтæн дæр радзырдтон, Азæмæты фырт 
цардæгас у. Лæг, лæг, мæ хуртæ, усгур, йæ фындзы бын сау къуы- 
быр рихитæ диссаджы фидыд кæнынц. Бæхыл куы абады, уæд 
уымæ бакæсын стыр диссаг у. Ахæм гуырд а комы нæдæр ис... 
Гæнах мын радзырдта, æгæрыстæмæй йæ уæртæ Хъалгъуызы 
фыд сæ сисы хæлддзагæй куыд раппæрста æмæ йæ ных куыд 
аскъуыд, — фæци йæ ныхас Битъа æмæ арф цины улæфт скодта, 
Зæронд Борнæф йæ тар цæстытæ цары ’рдæм сзылдта æмæ 
йæхиуыл дзуæрттæ афтыдта. 
— Нывонд, нывонд, мæ кæстæртæ, æхсæны нывонд. Абон мæ 
мыггагыл æндæр хур ракаст. 
— Нæ, Борнæф, æз уал мæ циндзинады тыххæй нывонд кæ- 
нын мæ къоборы! — бахатыд Азæмæт æмæ Борнæфмæ æфсæрм- 
хуызæй бакаст. 
403 

— Уымæй дæр нæ рæдыйыс, Азæмæт, нæ дæ иргъæвын. Дæ 
зæрдæйы цин, æгæрон денджызау, стыр у ныртæккæ, æмæ куыд 
æхсызгондæр у дæ зæрдæйæн, афтæ кæн. 
Цалынмæ хистæртæ ныхæстæ кодтой, уæдмæ кæстæртæ ’рбакод- 
той ныллæггомау сау къобор гал. Къонайы фарсмæ йæ æрурæдтой. 
Битъа æртæ мыдадзын цырагъы ссыгъта æмæ сæ Борнæфмæ 
радта. Хуыбылон йæ ризгæ къухтæй сыкъайы арахъхъ æркодта æмæ 
йæ Азæмæтмæ бадардта, зæгъгæ, йæ зæрондмæ авæр. Борнæф йæ 
худ систа, иннæтæ дæр сæ худтæ систой æмæ ныссабыр сты. 
Зæронд лæг арф ныуулæфыд æмæ хырхыргæнаг хъæлæсæй 
райдыдта: 
— Уæ, Дунескæнæг Иунæг Хуыцау, цæмæн батагъд кодтай 
æмæ мын мæ цæсты рухс цæмæн айстай! Ацы цин хъусгæ куыд 
кæнын, уынгæ дæр ма йæ афтæ куы фæкодтаин æмæ мæ зæронд 
сæр ингæнмæ куы ахастаин. 
Бирæ зæрдиаг куывдтытæ фæкодта Борнæф æмæ галы рахиз 
уонмæ судзгæ цырагъ бадардта. Гал йæ уон базмæлын кодта. 
Нывонды фæстæмæ йæ бынатмæ нал акодтой, фæлæ йæ дуары 
фæстæ бабастой. 
Сыхы адæм сæ хæдзæрттæм фæцыдысты, уæдæ цы уыдаид. 
Æрмæст ма Азæмæты хæдзары бадтысты æмæ тæрхон кодтой 
Борнæф, Битъа, Хадзе, Гæбул æмæ цалдæр лæппуйы. Сæ тæрхо- 
ны сæр уыди, цы ’гъдауæй ацæуой æмæ æркæной сæ сæфт гуыр- 
ды. Борнæф исдуг ницы дзырдта, æдзынæг хъуыста кæстæртæм, 
фæлæ Хадзе æртхъирæнгæнгæ афтæ куы загъта: 
— Тæккæ райсом цæуæм, нæ мыггаджы лæппутæ, æмæ Гæна- 
хы æркæнæм. Кæд æмæ Биганайы мыггаг нæ фæнд кæной йæ 
раттыныл, уæд хотыхтæй æнæбавзаргæ нæй гæнæн. 
Зæронд Борнæф йæ цæстытæ æрæхгæдта æмæ сагъæсгæнгæ 
дзуры кæстæрты ’рдæм: 
— Бигана æмæ йæ мыггагмæ мах кард сласæм, йе та сæм хъыри- 
маг ныддарæм, уый, цы не ’мбæлы, ахæм хъуыды у, æмæ уæхи 
фидиссаг ма фæкæнут. Фæлæ срæвдз кæнут мæнæ Бигьаимæ, фæ- 
цæут фæсæфцæгмæ æмæ æгъдауыл бауынаффæ кæнут Биганаимæ, 
тыхы сæр уæ бынтондæр ницæмæн хъæуы. Лæппу нæхи у æмæ 
ирон лæджы фырт йæ мад æмæ йæ фыды æнæмæнг агурдзæн. 
Теботæ аст æмбалæй сæ фæндаг дардтой фæсæфцæгмæ. 
Иу изæр зæронд Борнæф йæхимæ басидт Хъалгъуызмæ æмæ 
йын афтæ зæгъы: 
— Ды та цы цæстæй кæсыс, Азæмæты иунæг фырт фæсхохы 
кæй разынд, уымæ? 
Налат лæг тарæрфыг æмæ æхгæд зæрдæйæ каст сау зæхмæ. 
Борнæфы æнæнхъæлæджы дзырдтæ йæ сау зæрдæйы, топпы 
нæмыгау, афæд кодтой. Исдуг нæ фæнд кодта зæронд лæджы 
фарстæн дзуапп раттын, фæлæ та йæ Борнæф куы афарста: «Зæгъ, 
Хъалгъуыз, зæгъ, æви ацы хъуыддаджы дæхи æцæгæлоны бына- 
ты æвæрыс?» 
404 

Уæд мæнгард хъæлæсæй зæгъы: 
— Мæнæн дæр уæ мыггаджы цин æхсызгон у. Æрвадæлтæ кæд 
не стæм, уæддæр сыхæгтæй цæрæм. Фæлæ-иу нæ фыдæлтæ афтæ 
фæкодтой, хуызæнæй хуызæнмæ лæг амардæуыд, зæгъгæ. Æниу 
’гайтма сæрæгас у Азæмæты фырт. Мæнæн та уæ мыггаг туг куы 
бафидын кодта, уæдæй фæстæмæ мæ хæдзар тынг фæцудыдта. 
Гъе æмæ мæ дыууæ хуымы гæппæлы ныр мæхи уыдзысты! 
— Гъе, уæу-уæй, гъе, Хъалгъуыз!.. Нæ фыдæлтæ-иу кадыл 
мæлгæ уыдысты, кад бæрæггæнæн та уыди æууæнк, æгъдау... 
Хъалгъуыз тарæрфыгæй рахызт Борнæфы хæдзарæй æмæ æнæ 
исчердæм фæкæсгæ цыди тæссаг хъуыдытæ кæнгæ сæхирдæм. 
Сæ хæдзармæ куы бацыд, уæд йæ фыды нывæфтыд къæлæтджы- 
ныл йæхи мæсты уагъд æркодта. Дудар тæрхæгыл бадт æмæ-иу 
йæ цонгæй æрду ратыдта, йæ фæринчы комыл-иу æй авæрдта 
æмæ-иу æй куы афу кодта, уæд-иу фæдих. Хъалгъуыз æм йе 
’рфгуыты бынты бакаст æмæ йын афтæ: 
— Раст кæныс, мæ иунæг æфсымæр, тынг раст. Нæ хотыхтæ нæ 
æрцæттæ хъæуы. Науæд тас у, æмæ нæ хæдзар куы ныххæлиу уа! 
Дудар йе ’фсымæры тæссаг ныхæстæм йæ фæринк йæ кæрд- 
дзæмы нывæрдта æмæ йæ дисгæнгæ афарста: 
— Афтæ мæм кæсы, цыма абон дæ чемыл нæ дæ? 
— Дудар, ды зоныс, мах цы раны стæм? 
— Мæнæ нæ фыды хæдзары, — худгæмхæццæ дзуапп радта 
Дудар. 
Хъалгъуыз арф ныуулæфыд æмæ та сагъæсгæнгæ фæзæгъы: 
— Уæртæ Теботæ се сæфт тæригъæддаг лæппуйы ссардтой. 
Дудар йæ фæринк тæрхæгмæ баппæрста, хæстæгдæр бабадт 
Хъалгъуызмæ æмæ йæ дисгæнгæ афарста: 
— Уый цытæ дзурыс, Хъалгъуыз, нæхи Гуыдзæ йæ ивылд 
доны куы бавзылдта, уæд ма мæрдтæй æрыздæхт? 
Хъалгъуыз радзырдта, Гæнахы донæй куыд сласта æмæ йæ 
куыд ныууæй кодта, уыцы хабар. 
— Ехх, цæмæн мæ хъуыдысты уыцы фыстæ, фæлтау æй куы 
ныххурх кодтаин! — ныккатай кодта Хъалгъуыз. 
Дудар йе ’рфгуытæ фелхынцъ кодта, йæ цæсгом фæтар, аф- 
тæмæй мæстыхуызæй дзуры Хъалгъуызмæ: 
— Хуыздæр та уæд уыдаид, мæ иунæг æфсымæр, уыцы кæй- 
дæр сывæллоны йæ мыггагыл куы сæмбæлын кодтаис. Науæд 
цавæр æхгæд зæрдæ дæ! Ауал азы мæнæн та цæуылнæ искуы 
раргом кодтай уыцы лæппуйы хабар. Мæнæ ма Хадзейы топпы 
нæмыджы цæфæй ингæны къæсæрыл дæр куы балæууыдтæн. 
— Дудар, мæ тугисæг, ма мæм фæхæрам у. Мах уæддæр æфсы- 
мæртæ стæм, нæ иуæй туг куы акæла, уæд æй иннæ хъуамæ ту- 
гæй райса. Æрцæуинаг чи уа, уымæ та афтæ æнæмæтæй æнхъæлмæ 
кæсын нæ хъæуы. Дæхæдæг æм фæраздæр у, æмæ дæ фыдбылыз 
уыдзæн къаддæр. 
405 

— О, фæлæ ды цы фыдбылызмæ фæраздæр дæ ссæдз азы 
размæ, уый ныр афтæ сдынджыр, æмæ бæрæг у, бирæ туг кæй 
ныккæлдзæн... фæлæ хуыздæр гæнæн нал ис, ме ’фсымæр, фи- 
диссаг нæхи ма фæкæнæм! 
Хъалгьуыз æмæ йе 4фсымæр æхсæв дæр сæ хотыхтæ зынгæ- 
вæрдау дардтой, Теботæ, зæгьгæ, сæ дард балцæй куы ’раздæ- 
хой, уæд сæ масты фæдыл куы ацæуой. Фæлæ Теботæ сæ дард 
балцæй афтæ тагъд кæм фездæхтаиккой, кæд куы цыдысты, уæд 
ахæм дзырд ныууагьтой, цыппар боны фæстæ ам æрлæууын кæн- 
дзыстæм Гæнахы, уæддæр. 
Битъаитæ Фæсналмæ куы ныххæццæ сты, уæд та сæхи бауа- 
зæг кодтой хъæуы суадонæн. Сæ фæллад суагътой æмæ карз 
тæрхоныл ныллæууыдысты. Цы ’гъдауæй феной Гæнахы, кæнæ 
Биганайæн цы хуызы ской кæной се ’рцыды хабар. Афтæ лæг- 
рæгъауæй бамидæг уой сæ фысымы кæрты, уый сæм аив нæ фæ- 
каст: цынæ вæййы, зондджын лæг дæр хатт йæ масты фæдыл 
ацæуы. Бирæ ратæрхон-батæрхоны фæстæ ахицæн кодтой афтæ: 
Битъа бацæуæд Биганамæ æмæ йын æгъдаумæ гæсгæ æркой кæ- 
нæд се ’рцыды хабар. 
Битъа уæлдай нал загъта йе ’мбæлтты фæндыл, арф ныхъхъуы- 
ды кодта æмæ афтæ зæгъы: 
— Сымах мæ кæстæртæ стут. Æз цæуын Биганайы хæдзармæ 
æмæ йын бакой кæндзынæн. Кæд æм исты маст сæвзæра, уæд- 
дæр ацæргæ дæн, æмæ йын ирон æгъдау бар нæ ратдзæн мемæ йæ 
тых бавзарынæн. Фæлæ уæ фæдзæхсын: тынгдæр та дæу, Хадзе, 
йæ тыхы фæдыл уæ ацæуыны фæнд мачи скæнæд. Борнæфы 
дзырдтæ уæ сæрæй ма фæцух кæнут. 
Ахæм уынаффæимæ Битъа балæууыд Биганаты уынджы. Фы- 
сым, уазæджы фенгæйæ, исдуг тынг бацин кодта, хабæрттæй 
йæ афарста. 
Битъа æркой кодта, зæгъгæ, æз дæн минæвар нæ мыггагæй, 
Гæнахы хабары тыххæй. Æмæ йын сæрæй бынмæ радзырдта Гæ- 
нахы хъысмæт. Радзырдта Битъа, Гæнахы уырдæм чи ’рхаста, 
уый йæ фыд кæй нæ уыди, уый дæр. 
Битъайы ныхæстæм Биганайы зæрдæ ’рбауынгæг. Йæ бадæ- 
нæй сыстад, Битъайы раз уырдыг слæууыд æмæ йæм æхгæд хъæ- 
лæсæй дзуры: 
— Уе ’рцыды хабар уый зæгъæг у, æмæ мæн мæ фыртæй фæ- 
хицæн кæнынмæ кæй хъавут. Æз изæрсарæй мæ цæст дарын суа- 
доны цур уæ лæуды хабармæ, уæ ахаст, уæ тæрхонмæ. Бафип- 
пайдтон, мæ уæзæгмæ цины охыл кæй нæ фæзындыстут... Фæлæ 
уæ Хуыцауæй курæгау курын, кæд амал æмæ гæнæн ис, уæд мын 
уыцы налат лæгбирæгъ Хъалгъуызы мæ цæстæн фенын кæнут! — 
фæци йæ ныхас Бигана æмæ йæ цæстытæ доны разылдта. — Цæй 
ныр цæуæм æмæ де ’мбæлтты фенæм. 
406 

Фæдзырдта Гæнахмæ. Уый йæм, æнæ исты дзургæ, хæстæг 
бацыд. Бигана йæм æнкъард цæстытæй бакаст æмæ фæраст Би- 
гьайы разæй суадоны ’рдæм. 
Суадоны цурмæ куыд æввахс кодтой, афтæ Гæнахы зæрдæ, 
дзæбугæй хойæгау, хоста риуы къултæ. Фæлæ иууыл диссаг уыди 
Азæмæтмæ бакæсын. 
Цардæфхæрд цæсгом уысмæй-уысммæ йæ хуыз ивта. Куы-иу 
цикъæйау афæлурс, куы та-иу сау кæрдæнау атар. 
Бигана æмæ Битъа сæ цыд æрсабыр кодтой, фæлæ Гæнах та 
йæ цыд фæтынгдæр кодта. 
Фыд æмæ фырты цæстытæ кæрæдзийыл андæгъдысты. Æнга- 
сæй базыдтой сæ кæрæдзи. Гæнах комкоммæ цыди йæ фыды 
’рдæм. Азæмæт æвæндонгъуызауæй йæ цæнгтæ байтыгъта æмæ 
йæ къæхтæ тыхисæгау акодта йæ хъæбулы ’рдæм. Ацы диссаджы 
нывмæ дыууæрдыгæй кастысты цымыдисæй. Гæнах Азæмæты 
цурмæ куы ’рбахæццæ, уæд Азæмæт æрхæндæг хъæлæсыуагæй 
ныхъхъæр кодта: 
— Мæ иунæг хъæбул, æцæг мын сæрæгас дæ?! — афтæ дзургæ 
йæхи баппæрста Гæнахмæ æмæ йæ йæ риумæ нылхъывта. 
— Баба, æз удæгас дæн Биганайы фæрцы, фæлæ ныр дæхи мауал 
æфхæр, — лæгьстæгæнæджы хъæлæсæй дзырдта фырт йæ фыдæн. 
— О Иунæг Хуыцау, мæнæ мын цы тæригъæд бакодтай! — 
Азæмæт ризгæ къухæй систа Гæнахы цъæх нымæт худ æмæ йын 
йæ ныхы нос куы федта, уæд йæ цæссыгтæ йæ мæллæг рустыл 
æртылдысты. 
Бигана бацыд æмæ Азæмæты къух зæрдиагæй райста. 
Дыккаг бон Биганайы кæрты адæмæй къух бакæнæн дæр нæ 
уыди. Алчи дæр æнхъæлмæ каст, зæгъгæ, цы зæгъдзæн Теботæн. 
Биганайы æрвадæлтæй бирæтæ сæ хотыхтæ дæр ма æрцæттæ код- 
той, цæмæй сæ хъару бавзарой Теботимæ. 
Бигана рахызт адæмы ’хсæнмæ. Йæ цæст ахаста йе ’рвадæл- 
тыл æмæ хъуыддагджынæй райдыдта дзурын: 
— Мæнæ, хорз адæм, абон мæнæн цины бон нæу. Фæлæ уый 
æмных стыр цины бон æркодта Теботы Азæмæтыл... Мах Тебо- 
тæм тыхгæнæг, мыййаг, нæ фæцыдыстæм æмæ сын афтæмæй нæ 
рахастам сæ сабийы. Фæлæ адæймаджы удхор бирæгъ бакодта 
фидиссаг ми æмæ атыдта æвзонгæй Гæнахы йæ ныййарджыты 
æрмттæй. Лæппуйы йæ амонд фæстæмæ хæлар кæны йæ ныййар- 
джытæн... Гъе æмæ мæнæ Теботæ абон махмæ фæзындысты сæ 
гуырды агурæг. Тыхгæнæг, мыййаг, нæ, — æрцыдысты нæм хæх- 
ты сæрты ирон æгъдаумæ гæсгæ. Махæн Теботимæ тых бавзарын 
уаид кады нысан нæ, фæлæ худинаг æмæ фидиссаджы ми. Æрмæст 
мæн фæнды, цæмæй ме ссаргæ хъæбул ам адæмы ’хсæн зæгъа йæ 
фæнд æргом. Æниу знонæй нырмæ йæ бакастæй бæрæг у, стыр 
цины уылæнты кæй ленк кæны. Æмæ иттæг раст кæны Гæнах. 
Фæлæ мæн уæддæр фæнды, куы зæгъид йæ зæрдæйы цин. 
Гæнах сæргуыбырæй бацæуы Биганайы размæ. Исдуг кæсы 
407 

зæхмæ, уый фæстæ йæ сæрыл схæцы, арф цины улæфт скæны: 
— Ды мæ хи хъæбулау рæвдыдтай. Фæлæ дæ курын, бар мын 
ратт, æмæ мæ райгуырæн уæзæг фенон. Фехъусон мæ мады хъæ- 
лæс... — йæ дзырд фæурæдта лæппу æмæ та загъта, — æрмæст... 
— Зæгъ, зæгъ, ме ссаргæ хъæбул. Мæ ис, мæ бон дæуимæ 
адих кæнын æмбæлы. 
— Нæ, мæ хъомылгæнæг, æз ахæм худинаг мæ сæрмæ не ’рхæс- 
дзынæн, æмæ дæ фæллой ныххæлиу кæнон. Æрмæст уæ Хуыца- 
уæй курæгау курын, мæ уарзон Араббæй мæ ма фæхицæн кæн! 
— О, дæ рын бахæрон, мæ хъæбул. Уый мын цытæ дзурыс. 
Бигана зыд æмæ кæрæф кæй нæу, уый куы зоныс. Дæ бæх та 
мемæ дзырддаг æппын куынæ у, дæ дзыхы къæбæрæй йæ куы 
схъомыл кодтай! Хайыр дын уæд, хайыр, — фæци йæ ныхас Бига- 
на æмæ атыхст йе ссаргæ хъæбулыл. 
Æхсары сæр куы ницæмæн бахъуыд Биганайы æрвадæлты, уæд 
сæ алчи йæ хæдзар бацагуырдта. Бигана Гæнахы бæх срæвдз кодта, 
йæхи йын ног дарæсы сфæлыста æмæ йæ æртыккаг бон йе ’мбæлт- 
тимæ хъæуы фæзилæнæй рахизын кодта. Йæ цæссыг калди. 
Хъæуæй дзæвгар раивгъуыдтой Гæнах æмæ йе ’мбæлттæ, фæлæ 
ма Бигана, удæгас цыртау, тигъыл лæууыд æмæ йæ худ тылдта 
Гæнахитæм. Уынгæг хъæлæсæй дзырдта йæхинымæры: «Фæнда- 
раст, ме ссаргæ хъæбул, фæндараст». 
Къуырийы дæргъы Теботы фæсивæд сæ сæр хуыссæнмæ дæр 
нал æруагътой, æнхъæлмæ кастысты Хадзеитæм, фæлæ цы бонмæ 
бамгъуыд кодтой, уыцы бонмæ куынæ æрцыдысты, уæд сæ ал- 
кæй цæсгомыл дæр фæзынд гуырысхо. Æгæрыстæмæй, сылгой- 
мæгты ’хсæн фæзынд дам-думгæнджытæ. Чи дзырдта, Битъа 
æндæр кæйдæр федта æмæ йæ Гæнах фенхъæлдта. Чи та загъта: 
цыдæр фыдбылыз сыл æрцыд. 
Ахæм дам-думтæ рæубазыр маргъау ратæх-батæх кодтой сы- 
хæгты ’хсæн. Хуыбылоны хъустæ-иу уыцы дам-думтæ куы ацах- 
стой, уæд-иу бадзой-дзой кодта,. æрхæндæг хъæлæсæй-иу загъта: 
— Дæ-дæ-дæй, цы бон та ныл æркæндзæн! 
Æнахъом сабитæн дæр æрынцой нал уыди. Хъæуысæрмæ-иу 
æзфæраздæронæй азгъордтой, къуыбырæй-иу акастысты æмæ та- 
иу хъæуы æрмидæг сты. 
Æризæр. Æнкъард, æвадат хъæу афтæ ныссабыр, цыма дзы 
иунæг змæлæг дæр нал ис. Азæмæты хæдзары бадынц, Теботы 
мыггаджы нæлгоймæгтæй ма ам чи баззад, уыдон æмæ ныллæг 
хъæлæсæй ныхас кæнынц. Æвиппайды хæдзары смидæг Хадзейы 
æхсæрдæсаздзыд фырт Сæрмæт, æмæ цыма бæрзонд хохæй арф 
коммæ хъæр кодта, уыйау азæлыд йæ хъæлæс: 
— Æрцæуынц, æрцæуынц, бабаитæ! 
Азæмæты хæдзарæй адæм, фæдисы уайæгау, агуылф кодтой 
æмæ хæрды сæрмæ фæцæуæг сты. Хъæумæ ракæсæны онг куы 
408 

схæццæ сты, уæд сæ хъустыл ауад бæхты къæхтыхъæр æмæ Ха- 
дзейы хъæлдзæг зард. 
— Гъæй, дæ мард макуы фесæфа, Хадзе, нæ уæзæг æнæ дæу 
æдзæрæг хуыз куы у, — загъта иу ацæргæ лæг. 
— Нæ, Иунæг Хуыцауыстæн, ныр æз Гæнахы цур рыг дæр нал 
калдзынæн, рыг, — æрбайхъуыст хæрзхæстæгæй Хадзейы дзурын. 
Гæнах йæ бæх фесхуыста æмæ фæсивæды уæлхъус балæууыд. 
— Æтт, ме ’нæзонгæ æфсымæртæ, æрцæут æмæ уæ ныхъхъæ- 
быс кæнон! — афтæ дзургæ йæ бæхæй ’ргæпп ласта, йæ цухъ- 
хъайы æнцъылдтæ бараст кодта æмæ цинтæ, хъæбыстæ сарæх 
сты. Цины хъæртæ, хъæлдзæг ныхæстæ æхсæвы сабырад хæлд- 
той. Хъæууынгтæ змæлæг систы, æрмæст æдзæрæг æмæ æмыр 
хуыз уыди Дзаботы уæзæг, иунæг адæймаг сæ нæ ракаст уынгмæ 
æмæ Теботы циныл нæ бацин кодта. 
Азæмæтты уынджы адæм сæмхæццæ сты. Цины уынæр, тасы 
хъæртæ тынгдæр азæлыдысты. 
— Дон, дон, чындзытæ! Хуыбылон бауадзыг! — райхъуыст сыл- 
гоймæгты ’хсæнæй Битъайы ус Хуыбецоны фæдисы уынæр. Ха- 
дзейы ус уайтагъд азгъордта æмæ ’рбаскъæфта суадоны донæй. 
— Афтæ, гъе, йæ рустæ, йæ дæллагхъуыртæ йын æрхуылыдз 
кæнут. 
Гæнах, уый базонгæйæ, устыты ’хсæнты лæсæгау акодта æмæ 
Хуыбылоны йæ цæнгтыл фелвæста æмæ йæм дзуры: 
— Гыцци, о гыцци, ракæс-ма... 
— О, мæнæ цы диссæгтæ уайы мæ цæстытыл. О Иунæг Хуы- 
цау, фыны дæн, æви?... 
— Нæ, гыцци, фыны нæ дæ, фæлæ дæхи фæфидар кæ. Ракæс 
дæ фыртмæ, — лæгъстæ кодта Гæнах йæ мадæн. 
Хуыбылон йæ цæстытæ байгом кодта, йæ мæллæг цæнгтыл 
схæцыд æмæ йæ армытъæпæнтæй Гæнахы рустæ адаудта, йæ 
чъырццæ былты ’хсæнæй райхъуыст: 
— Гæнах, мæ донласт хъæбул... — йæ къухтæ æруагъта Гæна- 
хы фидар уæнгтыл, йе ’взист бæрцытыл ын йе ’нгуылдзтæ æру- 
рæдта æмæ цингæнгæ загъта: 
— Мæнæ мын кæуылты ныддынджыр дæ, мæнæ, мæ хъæбул, 
цымæ чи уыди уыцы хуыцауы хайджын адæймаг, афтæ дзæбæх 
усгур дæ чи сфæлыста! —Мад йæ ризгæ къухтæй фидар хæцыди 
Гæнахы цонгыл, цыма йын алидзынæй тарсти. 
— Мидæмæ, мидæмæ, уæ хорзæхæй, мæ сыхæгтæ, уадз æмæ 
ахсæв мæ сæфт хæдзарæй дæр цины хъæлæба æмæ фæндыры 
хъæр айхъуыса! — бахатыд Азæмæт адæммæ æмæ цингæнгæ фæ- 
зылд Хуыбылонмæ. 
— Хуыбылон, мæ хур, суртæ кæнынмæ нæ не ’вдæлы, фæлæ 
цæмæй арæхсæм, уымæй уал хорз фен ацы адæмы. Уый фæста та — 
куывд! 
Азæмæты хæдзары къæрццæмдзæгъд стынг. Иудзырдæй, цæ- 
рæнбонты сусæг хъарæг æмæ хæлынбыттырты цъыпп-цъыпп 
409 

йеддæмæ кæцæй ницы райхъуыст, уыцы хæдзары кæлæддзаг, 
сæгæйдзаг къултæ дæр фырцинæй нызмæлыдысты. 
Æхсæвы уддзæф-иу Азæмæты хæдзарæй фæсивæды зарыны 
хъæр куы аскъæфта æмæ-иу æй Хъалгъуызы хъусты куы бацагъ- 
та, уæд-иу йæ сæр арфдæр ныууыгъта, афтæ-иу æм фæкаст, цыма 
йæ хæдзармæ чидæр иронвæндаг кæны. Дыккаг бон сыхаг хъæу- 
тæй дæр адæм чыртæ-чыртæй цыдысты Азæмæты хæдзармæ ар- 
фæтæ кæнынмæ. Фæлæ та Дзаботы мыггагæй, æгæрыстæмæй, 
æнахъом саби дæр нæ фæзынд Азæмæтты уынгмæ. 
Цыппар боны дæргъы Азæмæт æмæ Хуыбылон сæхи цæттæ 
кодтой, цæмæй номы куывд скæной, фæлæ кæд кусæрттагæй 
рæвдз уыди сæ хъуыддаг, уæддæр сæ хæдзары, æртæ кæрдзыны 
цæмæй скæной, уый ссад нæ уыди. Гъе æмæ сыхæгты фæрцы 
сæхи срæвдз кодтой. Фервыстой комы адæммæ æмæ цыппæрæм 
бон адæм куывдмæ цæуын байдыдтой. 
Гæнах бады хæдзары, йæ армытъæпæнтæ йе ’фсæрмæ быцæу- 
гондæй, кæсы зæхмæ. Хуыбылон цыма зæххыл нæ хæцы, уыйау 
цырд змæлы. Куы уынгмæ рауайы, куы хæдзармæ фездæхы. Арт 
гуыр-гуырæй судзы, хъæуы сылгоймæгтæ архайынц. Чи уæли- 
выхтæ фыцы, чи та луаситæ кæны. Хуыбылон фæкаст Гæнахмæ, 
æмæ йæ афтæ æнкъардæй бадгæ куы ауыдта, уæд йæ артимæ 
архайын фæуагъта, йе ссадæйдзаг къухтæ ацагъта, бауад йæ хъæ- 
булмæ æмæ йæ сагъæстæгæнгæ афарста: 
— Цы кæныс, мæ хъæбул, æнæфæразон, мыййаг, дæ? 
Гæнах йæ сагъæссаджы хъуыдытæй йæхи фескъуыдта, йæ 
сæрыл схæцыд, арф ныуулæфыд æмæ афтæ: 
— Рисгæ мæ ницы кæны, гыцци, ма тæрс, фæлæ мын мæ рагон 
маст мæ зæрдæ базмæлын кодта... 
— Уый мын цæй рагон масты кой кæныс, дæ сæрылхаст фæу- 
он, дæхæдæг мын нырма хæрзæвзонг куы дæ. 
— Гыцци, Хъалгъуыз цыма махæй ницы зылынджын у, йæхи 
афтæ дары, хъуыды дæр мæ нæ кæны... 
— О, дæ ныййарæг дæ фæхъхъау фæуа, æз та афтæ ахъуыды 
кодтон, кæд, зæгъын, дæ ныййарджыты цард дæ зæрдæмæ нæ 
цæуы. Буцахуыр уæвгæйæ, мæнæ нæ сæгæйдзаг къуымтæм кæ- 
сынæй дæ цæстытæ фæлмæцынц. 
— Нæ, гыцци! Æз мæ ныййарджыты мæгуыр къуыммæ кæй 
’рыздæхтæн, уымæй амондджын дæн! 
— Рагон маст ног кæнгæ нæу, мæ хъæбул! Уадз сæ сæхи ’гъда- 
уыл уыцы æдзæсгæмтты. Дæ масты фæдыл куы ацæуай, уæд цы 
бæрæг и, адзал раст æмæ зылыны нæ фæрсы. Æз дæу тыххæй 
дзыназгæ æмæ ниугæ æрвыстон мæ царды бонтæ. Ныр, цы æнхъæл 
нæ уыдтæн, уый мæ баййæфта. Цы кæнин, кæмæ ма бакъул кæ- 
нин мæхи, дæуыл исты куы ’рцæуа, уæд? — дзырдта уынгæг 
хъæлæсæй Хуыбылон. 
Мады æнкъард æмæ рæвдаугæ ныхæстæм Гæнахы маст æрцыд 
æмæ йын мидбылхудгæ загъта: 
410 

— Гыцци балæбурынмæ, мыййаг, нæ хъавын, фæлæ Хъалгъу- 
ыз мæ размæ æрбацæуæд æмæ æрмæст зæгъæд: «Бахатыр мын 
кæн, Гæнах, ме ’дзæсгом ми», æндæр дзы ницы агурæг дæн. 
Хъæуы сылгоймæгтæ иугай-дыгай цыдысты Азæмæттæм. Хуы- 
былон-иу, мидбылхудгæ, райста хуыны тæбæгътæ æмæ-иу сын 
зæрдиаг арфæтæ ракодта. Фæсивæд уынджы хъазт сарæзтой, 
къæрццæмдзæгъд сæууон дымгæ дард скъæфта. 
Хадзе æмæ Гæбул фæсхæдзар галы уæнгтæ кодтой. Зæрæдтæ 
хæдзары раз бадтысты æмæ цымыдисæй хъуыстой Борнæфы тау- 
рæгътæм. Зæрин хур дзæвгар суад арвы къуырфмæ, афтæ Азæ- 
мæтты уынджы куывды адæм дыууæ рæнхъæй рабадтысты. Гæ- 
нах æмæ иу æвзонг цæрдæг лæппу Борнæфы фынгмæ ’рбакод- 
той. Уый фенгæйæ, кæмæн кæм æмбæлд, афтæ йæ бадæн æрца- 
гуырдта, Хадзеитæ стыр тæбæгъты галы фыд фæздæгкалгæ хас- 
той куывды бадджытæм. Фынгтæ уæз кодтой. Райхъуыст Борнæ- 
фы кувын. Адæм сыстадысты. Уый базонгæйæ, Борнæф йæ кувын 
фæурæдта. Уæзæг ныссабыр, æгæрыстæмæй, æгъдаудæттæг кæс- 
тæртæ дæр сæ бынæтты цавддурау лæугæ баззадысты. Борнæф, 
иу уæлдай сыбыртт куынæуал хъуыста, уæд райдыдта кувын. 
— Уæ, Хуыцау, табу дæуæн. Мæнæ ацы адæм цы гуырды 
тыххæй æрæмбырд сты, уый цæрæнбон бирæ фæкæн! — Кæс- 
тæртæ «оммен» ныхъхъæр кодтой. — Тагъд йæ чындзæхсæвы 
фынгыл цы ’рбадæм, ахæм амонд Иунæг Хуыцау бахæлар кæнæд 
Азæмæты фырт Гæнахæн. 
Гæнахы цæсгом фæсырх, æмæ йæ къухы цы сау дурын уыди, 
уыимæ архайæг йæхи скодта. Цалдæр гаджидауы фæстæ бадты 
адæм схъæлдзæг сты. 
Гæнахы цæрæнбон куы ракуывтой хицæн дзæбидырæй, уæд 
Борнæф йæхимæ басидт Гæнахмæ æмæ иын афтæ зæгъы: 
— Айс, æмæ ма зæрдиаг арфæ ракæн куывды адæмæн. Æхсыз- 
гон сын уыдзæн. 
Гæнах райста сыкъа, исдуг, æнæ исты дзургæ, æнцад лæууыд, 
уый фæстæ йæ сæрыл схæцыд, йæ цæстæнгас аздæхта куывды 
адæммæ æмæ райдыдта дзурын: 
— Мæнæ хорз адæм, бахатыр кæнут, уæ хорзæхæй. Мæнæн 
мæ зонд нæ кæрды, цæмæй уын мæ зæрдæйы фæндиаг арфæ 
ракæнон. Фæлæ бузныг сымахæй, афтæ тынг мыл кæй цин кæ- 
нут. Æз цы дæн, мæнæ иу æнамонды гуырд, фæлæ мæхи амонд- 
джын хонын уæддæр, æрыздæхтæн мæнæ мæ фыды уæзæгмæ. 
Амæй фæстæмæ æз сымахимæ дих кæндзынæн, æгъдауæй дæр 
æмæ æхсарæй дæр цæмæ арæхсон, уый. 
— Æнæцудгæ уæд дæ хъару, — райхъуыст хъæртæ. 
Куыд, цы, фæлæ куывды адæм цъæх арахъхъæй бахъæлдзæг 
сты æмæ арвы милтыл сæхи асæрфтой. 
Бадт фæкъахыртæ. Хъæууынгтæй амыты-уымыты хъуысти 
хъæлдзæг зарын. Хъазт та сцырын. Кæстæртæ хъазтмæ сæхи ай- 
стой, фынгыл ма бадтысты цалдæр хистæры æмæ хæццæ ныхас 
411 

кодтой. Куыдфæстагмæ Азæмæты кæртæй адæм къордтæ-къорд- 
тæй фæцыдысты. Баззадысты ма, куывды адæмæн æгъдау чи 
лæвæрдта, уыцы кæстæр фæсивæд. 
Гæнахы æрцыдæй фæстæмæ Азæмæт æмæ Хуыбылоны цæс- 
гæмттыл циндзинад æрфысым кодта. Æдзух ныхас кодтой мид- 
былхудгæ, раст цыма сæ карæй цалдæр азы февзонгдæр сты, 
ахæм хуыз æвдыстой. Сæ мæгуыр цард мурмæ дæр нæ дардтой. 
Цонгцыбыр, æхсарцух сæхи нал хуыдтой. 
Бонтæ сæ цыды хай кодтой. Гæнах йæ хъаруйыл нæ ауæрста, 
куыста æхсæвæй-бонæй. Чындзхæссæг кæнæ хуындзау искæй 
бахъуыд, зæгъгæ, уæд-иу Гæнахы разæй никæй æрцагуырдтаик- 
кой. Йæ кафт, йæ зардмæ-иу адæм æркастысты. 
Иуахæмы та Гæнах чындзхæссæг уыди уæртæ Саджилза- 
зыхъæуы. Уыцы хъæуккаг, Теблойты Саши, кæд мæгуыр лæг 
уыд, уæддæр буц æмæ сæрбæрзонд уыди йæ зæнæгæй, уæлдай- 
дæр та йæ кæстæр чызг — рæсугъд æмæ арæхстджын Дидинæйæ. 
Гæнах хъæуы чызджыты ’хсæн Дидинæйы куы федта, уæд 
ыл йæ цæстытæ андæгъдысты, уайтагъддæр уарзондзинады æнкъа- 
рæнтæ базмæлыдысты йæ зæрдæйы. Йæ цæстæнгас нал хицæн 
кодта Дидинæйы фидауцджын уæнгтæй. Чызг дæр дын, мæ хур 
акæнай, лæппуйы йе ’ууæлтæй бамбæрста æмæ иттæг йæ зæр- 
дæмæ фæцыди. 
Алы хуызты тырныдта Гæнах, цæмæй йын фадат фæуа Диди- 
нæимæ аныхас кæнынæн, фæлæ чындзхæссæг кæй уыди, уымæ 
гæсгæ йæ фысымтæ, стæй хъæуы фæсивæд уæгъд нæ уагътой. 
Цас Гæнахæн йæ фæндон не ’ххæст кодта, уыйас йæ зæрдæ та 
Дидинæмæ æввахсдæр кодта: «Тæхуды, йæ царды бонтæ дæуимæ 
чи арвитдзæн!» 
Чындзæхсæвы фæстæ чындзхонтæ Теблойты уæзæгæй куы 
раст кодтой, уæд, йæ амонд куыд уыди, афтæмæй Гæнахы ака- 
фын кодтой Дидинæимæ. Чызджы цæстыты цины цырæгьтæ сгуыпп 
кодтой. Йæ фидауцджын уæнгтæ лæппуйы разæй афтæ рог иста, 
æмæ уымæ бакæсын уыди диссæгтæй диссагдæр. Йæ дынджыр 
сау цæстытæ-иу кафгæ-кафын Гæнахмæ аивæй разылдта. Уый 
фенгæйæ-иу, лæппу мидбыл фæлмæн бахудт æмæ-иу чызджы раз 
йæ къахфындзтæ æрсагъта. Амондгур дыууæ æвзонджы-иу цæс- 
тæнгасæй сæ кæрæдзимæ уарзондзинады хид авæрдтой æмæ-иу 
уыцы хидыл уарзондзинады æнкъарæнтæ азгъордтой. Адæм сыл 
сæ цæст æрæвæрдтой. Иннæ фарны хъуыддаг сæ цыма æрбай- 
рох, уыйау атыгуыр сты Дидинæ æмæ Гæнахыл. 
Уыцы бонæй фæстæмæ Дидинæйы цæсгомыл афæд кодтой са- 
гъæссаджы нысæнттæ. Йæхинымæр-иу йæхи афарста: «Мæн нæ уыр- 
ны, æмæ ахæм хъæбатыр гуырдæн уарзон ма уа. Тæхуды, æмæ ма 
йæ иу уынд куы фæкæнин. Уалынмæ мын Гуыдзæ йæ сæры хъæ- 
бæртæй фæхъæрзæд, цалынмæ æз уымæ чындзы нæ фæцæуон». 
Гæнах дæр къаддæр нæ аныгъуылд хъуыдыты, фæлæ Сашимæ 
412 

барвитыны фæнд нæ кодта. Ирон æгъдаумæ фидар быцæу уыди 
ирæд, æмæ йæ фыд Азæмæты хæдзары та цыппæркъахыгæй уыди 
æрмæст гал æмæ хъуг. 
...Фесты зымæгон уазал бонтæ. Ралæууыд царддæттæг уал- 
дзæг. Фæхстæ цъæх адардтой. Кæмтты дæттæ райтынг сты. Цъиу- 
тæ бæлæсты къалиутыл æрфысым кодтой æмæ алыгъуызон зар- 
джытæ нывæстой. Фæтæнты ’рдыгæй хъуысти фыййæутты уа- 
дындзты цагъд. 
Гæнах йæ хуымы гæппæл куы ахæххытæ кодта, уæд ныллæу- 
уыд йæ хæдзар раивыныл. 
Гæнахы ныййарджытæ тынгдæр схъæлдзæг сты. Сæ ног хæдза- 
ры къуымтæ кæд афтид уыдысты, уæддæр сæхи фырцинæй арвы 
милтыл асæрфтой. 
Куыдфæстагмæ хъæуы фæсивæд Гæнахыл сæхи тигъ кæнын 
райдыдтой. Хæстæг æм нал цыдысты: куывдмæ, чындзæхсæвмæ 
рацузæгъæг ын нал уыди. Гæнах йæхинымæры дис кодта, йæхи 
фарста: «Цы ’рцыд нæ фæсивæдыл. Цæмæн мæм байдыдтой ахæм 
цæстæй кæсын, æвзæр куы никæмæн ницы сарæзтон, уæдæ сæ 
æнæуарзгæ дæр куынæ дæн...» 
Фæсивæд-иу куы фембырд сты, уæд-иу Гæнахы тыххæй алы 
æфхæрæн ныхæстыл схæцыдысты. Иуахæмы та хъæуы фæсивæд 
цъæх нæууыл хъазт сарæзтой. Чидæр сæ бахатыд иннæтæм: 
— Цæй æмæ Гæнахы æрбахонæм нæ хъазтмæ. 
Гæбул уый куы фехъуыста, уæд фæтъæлланг ласта: 
— Ацу, сæфт гуырд, ды дæр уый хуызæн дæ. Гæнах уый аккаг 
нæу, æмæ не ’хсæн уа. Уымæн йæ риуы зæрдæ нæй. Худинаджы 
ном ныл сæвæрдта! Хъуыды ма кæнут, куывды йæхицæй куыд 
æппæлыди, афтæмæй та Хъалгъуыз æмæ йæ фыртæй йæ маст 
райсыныл хъуыды дæр нæ кæны. 
Фæсивæд кæрæдзи мидæг фесты. 
Иутæ дзырдтой: 
— Барæй йæхи ныхъхъус кодта Гæнах. Стыр фыдбылызтæ 
кæй æрцæудзæн, уый æнæмæнг у. 
— Цытæ дзурут ныр. Гæнах йæ фыды хæдзармæ куы ’рыз- 
дæхт, уæдæй нырмæ рацыд афæдз, æмæ цыма ницы æрцыди, 
ахæм цæстæй кæсы Хъалгъуызы хæдзарвæндагмæ. Æфсæйнаг 
тæвдæй хъæуы рацæгьдын, науæд ныууазал, уæд... — йæ къух 
ауыгъта Гæбул æмæ йæ цæсгом фенцъылдтæ. 
Иу бон Гæнах хæдзары сæрмæ схызт æмæ цары фæйнæджытæ 
æнгом кодта. Куыд ыл æризæр, уый нæ бафиппайдта. Æваст йæ 
хъустыл ауад Хадзейы хъæлæс: 
— Байриай, Гæнах! 
Гæнах йæ амайын фæуагъта, йæ астæу сраст кодта æмæ Ха- 
дземæ æркаст, йæ дзыхыдзаг ныххудт æмæ йæм æрдзырдта: 
— Алæбон æгас цу, Хадзе, кæдæй-уæдæй ма нæ абæрæг код- 
тай. Дæ хорзæхæй, исты нæ, мыййаг, фехъуыстай, æппын нæ 
413 

тæфтыл куынæуал ацыдтæ? — афтæ дзургæ æрхызт æмæ йын йæ 
къух райста. 
Хæдзары къулрæбын лæгъз къæйдурыл æрбадтысты, æмæ 
Гæнах æнхъæлмæ каст, зæгъгæ, кæд райдайдзæн йæ ныхас. 
Æппынфæстаг, Хадзе йæ цæст ахаста хæдзары ног бинаг хъæд- 
тыл, йæ ног уæладзæнтыл æмæ афтæ зæгъы: 
— Дæ ног хæдзары арæзтыл бæрæг у, дæ уæнгты бирæ хъару 
кæй æхсиды, фæлæ... — иуцъус йæ дзырд фæлыг кодта. 
Гæнах цымыдисæй хъуыста Хадземæ, зæгъгæ, цы зæгъдзæн 
дарддæр. 
— Афтæ мæм кæсы, мæ хъæбатыр сыхаг, цыма æгæр уазал 
зæрдæйы хицау дæ! 
— Цæмæн афтæ хъуыды кæныс, цы хъуыддаджы мæ бафæл- 
вæрдтай æмæ кæм базыдтай мæ уазал зæрдæ? 
Хадзе арф ныуулæфыд æмæ та загъта: 
— Гæнах, ирон æгъдæуттæн аргъгæнæг кæй нæ дæ, уый мæм 
раст нæ кæсы. Æгады царды бæсты амæлын хуыздæр у. 
— Уыцы хъуыды мæ зæрдæйы арф æвæрд у, Хадзе. 
— Уæдæ кæд афтæ у, уæд цæуылнæ исыс дæ маст Хъалгьуы- 
зы хæдзарвæндагæй? Худынц адæм канд дæуыл нæ, фæлæ æгас 
Теботы мыггагыл. Зæгъынц, зæгъгæ, сæм хъару нæй, цух сты 
æхсарæй. Гъе æмæ æгас мыггагæй худинаджы ном цæмайй ма рай- 
сæм, уый тыххæй ахъуыды кæнæм æмæ нæ хъаруйы фæрцы нæ 
цæсгом ссыгъдæг кæнæм. 
Гæнах æдзынæг хъуыста Хадземæ. Куыдфæстагмæ йæ дзырдтæ 
Гæнахы сæрымагъзы айгæрстой, Маст зæрдæйыл арт сæфтыдта, 
фæндæгтæ æддæг-мидæг ауадысты. Фæлæ та йæ зæрдыл æрба- 
лæууыд йæ ныййарджыты фæдзæхст. Арф ныуулæфыд, баздæхт 
Хадземæ æмæ йын афтæ зæгъы: 
— Дæ ныхас афтæ у, цыма æз тæппуд дæн, тæрсын Хъал- 
гъуыз æмæ йæ фырттæй? 
— Ай-гъай, адæм афтæ дзурынц, æмæ афтæ дæр у. 
— Адæм кæй фæдзурынц, Хадзе, уый алы хатт раст нæ вæййы. 
— Адæмы дзыхæй та лæгыл худинаджы ном сбады. 
— Æз, Хадзе, мæ сæрыл худинаджы худ не ’ркæндзынæн. 
— Уæдæ ма цæмæ у дæ каст? Цæмæннæ исыс Хъалгъуызæй 
дæ маст? Æз — де ’рдхорд сыхаг, ныфс дæ уæд, ме ’хсар дæуæн 
кæддæриддæр ком ратдзæн. Адзал æмæ цард хъæбысæй кæм хæ- 
цой, уым æз дæу тыххæй фæстæ нæ фæлæудзынæн. 
— Бузныг, Хадзе, æз дæ æмбарын, фæлæ зон, лæг æгады 
бынаты уыдзæн иу бон, æмæ уыйхыгъд искæд бацахсдзæн кады 
бынат. Куы дын зæгъын, Хадзе, æмбарын дæ. Фæлæ мын ный- 
йарджытæ ис. Мæ мад мæ фесæфты фæстæ йæ фаг дон нал ба- 
нызта. Ныр сæм æрцыдтæн æмæ схъæлдзæг сты. Цæй, æвиппай- 
ды дæм куыд раст кæсы, æмæ сын сæ циндзинад æрбайхалон. 
Уæзæджы къæйыл сæ ниугæ куыд уадзон? Æз Дзаботæм кар- 
дæлвæстæй куы балæбурон, уæд зон, Хадзе, дзæгъæлы топпы 
414 

гæрæхтæй, карды тутт æрриуыгъдтытæй нæ ахицæн уыдзæн 
хъуыддаг... Гъе æмæ мæ уадз, мæ хæлар æрвад, мæхи адыл. Уы- 
мæн æмæ мын мæ ныййарджыты уарзондзинад мæ разы стыр 
къардиу сарæзта. Фæлæ зон, уыцы къардиуы сæрты æз, тæхгæ 
маргъау, кæй атæхдзынæн. 
— Кæд, мыййаг, уыцы къардиуы сæрты лæгъз фæйнæджытæй 
хид саразынмæ хъавыс, цæмæй Дзаботимæ слымæн уай æмæ нæ 
цæстыты раз Дзаботæ сæ хъал бæхтыл уыцы хидыл сæ зæрдæйы 
дзæбæхæн сенчытæ кæной æмæ стæй искæд ды æууæнкæй... 
— Хадзе, афтæ мæм кæсы, цыма ды мæныл дызæрдыг кæныс, 
цыма æз мæ маст Хъалгъуызæй æууæнкæй райсинаг дæн. 
— О, афтæ æмбарын. Æмæ уый дæр зондджын хъуыды уаид, 
æвæдза. 
Уыцы бонæй фæстæмæ Хадзейы сæры сæвзæрд ахæм хъуыды, 
зæгъгæ, Гæнах йæ маст æууæнкæй райсынмæ хъавы Дзаботæй. 
Фæлæ Гæнах йæ маст райсынвæнд нæма кодта. Уыцы хабар 
та стыр цины денджызы уылæнты баппæрста Хъалгъуызы. Фæ- 
ныфсджындæр æмæ йæхинымæры загъта: «Цæмæ ма у ме 
’нхъæлмæ каст? Мæ галтæ нал сты, фæлæ сæм барвитон æмæ 
мын мæ хуымтæ раттæнт. Науæд тæккæ уалдзæджы æнæбафæрсгæ 
афæлдахдзынæн мæ тъæпæнтæ. Ныр сæ ссæдз азы хæрынц æмæ 
сын æгъгъæд уæд. 
Ралæууыд Мыкалгабыры дзуары бон. Æгас Къуыдаргом æрæм- 
бырд сты дзуары бын. Саджилзазы фæсивæд нæма зындысты 
куывддæтты ’хсæн. Цæйдæр тыххæй фæстиат кодтой. Алчи йæ 
кусæрттагыл архайдта. Зæрæдтæ бадынц æмæ хъæлдзæг ныхас 
кæнынц. Фæсивæд цъæх нæууыл хъазт сарæзтой æмæ къæрцц- 
æмдзæгъдмæ рог кафынц. 
Гæнах стыр тулдзбæласы бын артыл архайы. Даргъ уæхстыл 
нард уæрыччы фыдæй физонæг цæттæ кæны. Йæ араббаг бæх 
чысыл фалдæр цъæх кæрдæг мерс кæны. 
Фæндырдзæгъдгæ æмæ æмдзæгъдгæнгæ æрбацыдысты Теблойты 
хъал фæсивæд. Куывддæттæ сæм сæ цæстæнгас сарæзтой. Гуыдзæ, 
уый фенгæйæ, йæ цъæх бухархуд бараст кодта, йæ рон тынгдæр 
балвæста, ауад йæ бæхмæ, йе ’хтæнгтæ йын æрысгæрста, йæ къæ- 
дзил ын ехсбыд акодта æмæ йæ æрцæттæ кодта дугьмæ. 
Теблойты фæсивæд дзуары фæзмæ куы ’рбахæццæ сты, уæд 
сæхи афæдзæхстой æмæ хъазæн фæзы кафт сарæзтой, стæй уæд 
симды бацыдысты. Гуыдзæ дæр Теблойты симды бацыд. Гæнах 
Дидинæйы фæндырдзæгъдгæ куы федта, уæд йæ физонæг тынг- 
дæр æрзылдтытæ кодта цæхæрыл. Физонæджы сой арты цæхæры 
цъыс-цъыс кодта. Куы йын сцæттæ, уæд йæхи адзæбæхтæ кодта 
æмæ Теблойты симды смидæг. Теблойты фæсивæд зæрдиаг цинтæ 
фæкодтой Гæнахыл æмæ йæм бахатыдысты, цæмæй семæ расима. 
Дидинæ та абон дæр цæстæвæрæн фæци, цæстæвæрæн. Чи 
415 

йын йæ фидауцджын уæнгтæ, йæ арæхстджын фæндырдзагьдмæ 
хæлæг кодта, чи та йæ цæстæнгасæй рæвдыдта. Гуыдзæ, йæ сим- 
ды рад Дидинæимæ куыд æрхаудтаид, афтæ бакодта. Дидинæйы 
цонгыл куы ’рахæцыд, йæхирдæм æй куы ’рбалхъывта, уæд цыма 
Дидинæйыл арв æрхауд, хох ыл æрфæлдæхт, афтæ фæцис йæ 
зæрдæ. Тарæрфыг æмæ уæнтæхъилæй симдта. 
Гæнах симдта Дидинæйы æмгар Амындæимæ: æмæ-иу йæ цæс- 
тæнгас аздæхта Дидинæмæ. Дидинæйы цæсгомыл масты уылæнтæ 
куы рахатыдта, уæд йæ зæрдæ ссыгъд. Фæлæ ацы уысм ницы 
дзурæн уыди, уымæн æмæ нырма иунæг хатт нæ аныхас кодта 
Дидинæимæ. 
Фæци симд. Гуыдзæ сæрбæрзондæй йæ бухархуд йæ сæрæй сис- 
та, йæ ныхы хид асæрфта æмæ, мидбылхудгæ, афарста Дидинæйы. 
— Гъым, куыд у, кæд нæ бафæлладтæ? 
Дидинæмæ афтæ фæкаст, цыма йыл хъæддаг сырд фæбогъ 
кодта. Æнæнхъæлæджы фарстæй фестъæлфыд æмæ Амындæйы 
фарсмæ æрлæууыд. Гуыдзæ арвыцæфау фæци, йæ сырды цæс- 
тытæ фæтар кодта æмæ иудзæвгар дзагъырæй каст Дидинæмæ. 
Фæлæ йæ, уый цыма уынгæ дæр нæ кæны, уыйау йæ ныхас дард- 
дæр кодта Амындæимæ. 
Фæндыры зæлтæ та азæлыдысты рог уæлдæфы. Фæсивæд та 
симды бацыдысты. Гуыдзæ уайтагъд æрлæууыд Дидинæйы раз. 
Уый йæхи ахибар кæнынмæ бæргæ хъавыд, фæлæ йын æгъатыр 
Гуыдзæ уæдмæ йæ цонгыл фидар æрхæцыд. 
Чызг сæргуыбырæй бадзырдта Гуыдзæмæ: 
— Цы мæ баййардтай, æви æндæр кæимæ асимай, уый нæй 
ацы хъазты! 
Гуыдзæ, цыма ницы фехъуыста, уыйау, «æрц тох», зæгъгæ, 
фæхъæр кодта. Чызджы цæсгом арты пиллон фестад. Нал арæхст 
симын. Гуыдзæ йæ тынгдæр æрбалхъывта. Чызгмæ афтæ фæ- 
каст, цыма йæ сау калм йæ уазал буарæй арыдта. Мæсты æнкъа- 
рæнтæ зондыл фæтых сты. Куыд, цы, фæлæ Дидинæ æлгъаг лæп- 
пуйы къухтæй йæхи арæмыгъта æмæ Амындæйы цурмæ лидзæгау 
акодта. Амындæ йæхи Гæнахы цонгæй суæгъд кодта, æмæ Гæнах 
дарддæр йæ симд кодта рæсугъд Дидинæимæ. 
Дидинæмæ афтæ фæкаст, цыма уазал ингæнæй стæррæст код- 
та æмæ йæ мæнæ ныр хуры тынтæ рæвдауынц. Гæнахы зæрдæ- 
йыл дæр цыма исчи сойы къус ауагъта, уыйау сфæлмæн. Йæ 
фидар уæнгтæ тынгдæр срог сты æмæ дыууæ æвзонг уарзоны сæ 
зæрдæйы дзæбæхæн симдтой. 
— Цы дзæбæх фидауынц иумæ ацы дыууæ амондагуры! — 
мидбылхудгæ загъта Амындæ æмæ йæ уæздан армытъæпæнтæй 
тынгдæр æрæмдзæгъд кодта. 
Гуыдзæ хъазты астæу цавддурау лæугæйæ баззад. 
Теблойты фæсивæд йæ алыварс амбырд сты, сæ хъаматæ фæ- 
цъортт ластой, фæндырдзæгъдæг йæ фæндыр фæурæдта. Къæрцц- 
æмдзæгъд фескъуыд æмæ хъазты адæм æддæг-мидæг систы. 
416 

Иу ацæргæ лæг Теблойты фæсивæды ’хсæн бацыд, йæ худ 
систа. Фæсивæдæн ныллæг йæ сæрæй акуывта æмæ сæм дзуры 
лæгъстæгæнæджы хъæлæсæй: 
— Мæ сæр уын еррыйаг фæуæд, мæ кæстæртæ, сымах хотых- 
тæй куы сархайат. 
Теблойты фæсивæд сæ кæрдтæ æруагътой, фæлæ сæ кæрд- 
дзæмты нывæрын нæ фæнд кодтой. Зæронд лæг цæхгæр фез- 
дæхт æмæ Гуыдзæйы раз æрлæууыд йæ лæдзæджы ’нцой. Мæс- 
тыхуызæй йæ афарста: 
— Кæд æм исты сдзырдтай? 
Уый йæхи бакъултæ кодта æмæ афтæ зæгъы: 
— Æппындæр æм ницы сдзырдтон, афтæ æнæнхъæлæджы мæ 
къухтæй йæхи атыдта. 
— Басæтт де ’дзæсгом мийыл æмæ уæртæ Теблойты фæсивæ- 
дæй хатыр ракур, æмæ уæ ирон æгъдау сраст кæна. 
Кæцæйдæр се ’хсæн фæмидæг Хъалгъуыз саурасыгæй æмæ 
сыл æртхъирæнгæнæджы хуызы фæхъæр кодта: 
— Ам, мæ фырты алыварс, лæбурæджы лæуд цы кæнут?! 
Уæртæ уæ чызг йæ зæрдæйы дзæбæхæн цы æнæхæдзаримæ ра- 
симдта, уымæ цæуылнæ лæбурут?! Уыцы æнæфæнык Азæмæты 
фырт уæ чызгмæ йæ цæст дзæбæх куы фæныкъуылдта... Уæ 
чызг ирон сылгоймаджы намыс фесæфта, ахызт ирон æгъдæутты 
сæрты, — йæхи мæ фыртæй атыдта, æмæ сымах та уæхи Гуы- 
дзæмæ лæбурæг скодтат... Æхсарæй куы фæуа, уæд цымæ Дза- 
боты æхсарджынтæ æрмбаст сты! 
Гæнах Хъалгъуызы дзырдтæм нал бабыхста, йæ зæрдæ йын 
айгæрстой, судзгæ топпы нæмыгау. Уыцы иу сæррæтт акодта 
Хъалгъуызы ’рдæм. Хъалгъуыз лидзынмæ фæци адæмы ’хсæнæй, 
фæлæ йæ Гæнах йæ цухъхъайы æфцæгготæй ацахста, иннæ къу- 
хæй йæ фæринк кард кæрддзæмæй фæцъортт ласта æмæ йæ бæр- 
зонд фæхаста. Æндон карды фæрстæ хурмæ ферттывтой. 
Гæнах æрриуыгъон, зæгъгæ, куыд загъта, афтæ йæ разы тарст- 
хуызæй февзæрд Дидинæ, йæ цонгмæ йын февнæлдта æмæ лæгъ- 
стæгæнæджы хъæлæсæй загъта: 
— Фæлтау мæн кæрдихтæ скæн... Дæхи дæр ма фесаф æмæ 
мæн дæр. 
Гæнахæн Дидинæйы дзырдтæм йæ цæнгты тых цыма асаст, 
уыйау йæ кард уæлдæфы баззад, йæ цæстытæ сæдзæгау ныккод- 
той Дидинæйы цæсгомыл. 
— Мæн тыххæй бæстæ туджы ма стулæд, сæвæр дæ кард йæ 
кæрддзæмы! — балæгъстæ та кодта чызг. 
Лæппу арф ныуулæфыд. Хъалгъуызы нырриуыгъта размæ æмæ 
уый цалдæр сæрбихъуыройы акодта цъæх нæууыл. 
— Ацу уал абон æвыдæй мæнæ кæйдæр чызджы хатырæй. 
Фæлæ зон, дæ рады дуг кæй æрзилдзæн! — йæ кард мæсты тъыст 
ныккодта йæ кæрддзæмы æмæ иуварс ацыд. 
Рæстаг адæм се ’хсæн бацыдысты æмæ сæ ныйиргъæвтой, дыууæ 
27 Бнаэырты Дпмитр 
417 

мыггаджы ’хсæн хъуыддаг æнæ тугкалдæй ныссабыр. Куывддон 
адæм мыггаггай æрбадтысты. Ацырдыгæй та райхъуыст цины хъæ- 
лæба. Уастырджийы зарæг азæлыд арф кæмтты. Фæлæ Гæнахы 
риуыл топп куы ныццавдæуыдаид, уæд дзы туджы цъыртт нæ 
ратагъдаид. Лæппутæ йæм сæ цæст дардтой, алы хъæлдзæг ны- 
хæстæ йын кодтой, фæндыд сæ, цæмæй йæ маст æрбайрох уа, 
фæлæ Гæнахы зæрдæйы масты тула тынгдæр тымбыл кодта. Йæ 
рагон маст сног. Куывды адæм райхæлдысты. Фæци уыцы хуызæ- 
нæй Мыкалгабыры дзуары бон. Алчи йæ хæдзар агурæг фæцыди. 
Теблойты фæсивæд дзуары бынæй иудзæвгар куы рауадыс- 
ты, уæд Гæнах йæ араббагыл абадт æмæ сæ фæстейæ сурæгау 
акодта. Дидинæ фæсивæды астæу цыди фæндырдзæгъдгæ. Лæп- 
путæ зарыдысты, афтæмæй æмдзæгъд кодтой. 
Гæнах йæ бæх фæурæдта, æргæпп кодта æмæ йæхи хæстæг 
байста Амындæмæ. Фæсивæд куыд ницы фæхатой, афтæ йын йæ 
хъусы аивæй бадзырдта, зæгъгæ, фæнды мæ Дидинæимæ зæрдæйæ- 
зæрдæмæ аныхас кæнын. Уый йæ сæр разыйы тылд бакодта. 
Гæнах фæсивæдæй хатыр ракуырдта æмæ ацæуынмæ хъавыд, 
фæлæ йæм Теблойты фæсивæд бахатыдысты, цæмæй иучысыл 
семæ афæстиат уа. Лæппу фæсивæды дзырдыл дыууæ нал загъ- 
та, æмæ бæхы, йæ рохтæ йын саргъмæ фæфидаргæнгæйæ, суагъ- 
та. Бæх Гæнахæй нæ хицæн кодта, цыди йæ фæрсты. 
Иучысыл куы рауадысты, уæд стыр тулдзы бын цъæх нæууыл 
хъазт сарæзтой, къæрццæмдзæгъд стынг. Фаесивæд сæ зæрдæйы 
дзæбæхæн кафынц, Раст уыцы рæстæджы сæ цурты йæ сау ду- 
гъон бæхыл æрбацæйтардта Гуыдзæ. Гæнахы Теблойты фæсивæ- 
ды кафты куы федта, уæд арвы цæфау фæци. Кæд уый размæ 
бæхæй æрхизынвæнд кодта, уæд ныр, Гæнахы фенгæйæ, йæ хъуы- 
ды аивта, йæ мидзæрдæйы загъта: «Ацы налат йæ тæккæ мæсты- 
йыл у, æмæ йæ масты фæдыл куы ацæуа, уæд лæджы скъуыхтæ 
кæндзæн. Фæлæ йæ Теблойты фæсивæдмæ афтæ æнгом цы фыд- 
былызтæ ’ппарынц. Кæд, мыййаг, æз Дидинæйы кæй курын, уый 
тыххæй исты æбуалгъы ныхæстæ ралæхуринаг у. Æмæ цы хъуамæ 
зæгъа? Æз уыйау æгъæдзар, æнæфæнык, мыййаг, куынæ дæн. 
Раст мын фæзæгъы баба: «Æууæнкæй йæ ныммарын хъæуы...» 
Афтæ хъуыдытæгæнгæ Гуыдзæ йæ бæхы размæ фесхуыста. 
Гæнах йæ фæстæ фыдæхы цæстæй акаст. Дидинæ, уый фенгæйæ, 
гæзæмæ йæхи бакъул кодта лæппумæ. Гæнах ын йæ хъуыды бам- 
бæрста æмæ йæм йæ мидбыл бахудт. Фæсивæд, дзæбæх сæхи 
куы федтой кафынæй, уæд дарддæр кодтой сæ фæндаг. 
Гæнах йæ бæхыл абадт æмæ Амындæмæ æрдзырдта ныллæг 
хъæлæсæй: «Суары цур уæм æнхъæлмæ кæсдзынæн». Йæ бæхы 
фесхуыста. Бæх цыма, хæххон цæргæсау, уæлдæфы тахт, уыйау 
ыл цæст нæ хæцыд. Дидинæйы зæрдæ фырцинæй афтæ схъæл- 
дзæг æмæ йæ бафæндыд маргъ фестын, Гæнахы фæстæ атæхын. 
Гæнах суары цур йæ бæхæй æрхызт, йæ идоны къæбæлтæ 
йын рафтыдта æмæ йæ уæгъдæй ауагъта зад кæрдæгыл. Бæх зы- 
418 

дæй хызти. Гæнах суарæй банызта æмæ лæгъз къæйдурыл æрбадт. 
Йæ хотыхтимæ архайдта, фæлæ йæ хъуыдыты та зилдух кодта 
рæсугъд Дидинæимæ. Иу афон йæ хъустыл ауад сылгоймаджы 
цъæхснаг худт. Гæнах фестъæлфыд. Фестад æмæ акаст былæй. 
Дидинæ æмæ Амындæйы сцæйцæугæ куы федта, уæд йæ цухъ- 
хъайы æлцъылдтæ бараст кодта, йæ мидбыл бахудт, стæй арф 
ныуулæфыд, ахъуыдыгæнгæ: «Цымæ мын мæ хъысмæт цы стæр- 
хон кæндзæн. Уæвгæ, хъысмæт, ды дæр æгъатыр дæ. Æниу æз 
нæма фехъуыстон Дидинæйы дзыхæй, уарзы мæ æви нæ. Фæлæ 
мæм йе ’ууæлтæ афтæ кæсынц, цыма «нæгъа» нæ зæгъдзæн. Кæд 
афтæ у, уæд Дидинæйы мæнæй ничи байсдзæн». 
Бирæ фæныхас кодтой Гæнах æмæ дыууæ чызджы, суары бы- 
лыл бадгæйæ. Дидинæ каст суары абузæн фæрдгуытæм. Уыдон-иу 
арф зæххы бынæй стыдтой, доны сæрты-иу аленк кодтой æмæ-иу 
фæпæртт кодтой. Йæхинымæр асагъæс кодта: «Уарзондзинад хохы 
риуæй ратонæгау ратыдта. Æрттивы дæлæ суары абузæн цæппу- 
зыртау. Фæлæ ацы мæнг дуне æгъатыр, æнæтæригъæд у. Дзаботæ 
мæ фыды баййардтой. Фæлæ æз ме сæфт уынын уыцы даргъуачъи 
Гуыдзæйæ. Куыд срæмудзон мæ зæрдæйæ мæнæ ацы цæргæсы? 
Фæлтау уадз æмæ мæ зæрдæ мæ риуæй бынтондæр схауæд! 
Чысыл фæстæдæр Амындæ дидинджытæ ратоныны æфсон 
йæхи ахибар кодта. 
Дидинæ ма йæ фæстæ акаст, фæлæ ницы сдзырдта. Фырæф- 
сæрмæй йæ даргъ дзыккутимæ архайæг йæхи скодта. Иу цъусдуг 
бæстæ ныссабыр. Æрмæст ма арф комæй хъуысти æхсæрдзæны 
зарджытæ. Хаттæй-хатт-иу сæм сатæг дымгæ ’рбаскъæфта Гæна- 
хы бæхы дæндæгты хъыррыст. Гæнах арф ныуулæфыд, æмæ цыма 
йæ хъару асаст, йе ’взаг йæ комы бандзыг, уыйау архайы исты 
æфсонæй ныхас райдайыныл... 
— Дидинæ, иу хъуыддаджы тыххæй дæ бафæрсинаг дæн, æмæ 
дæ курын, зæгъ мын дæ зæрдæйы фæндон æргом. Æрмæст мæм 
ма фæхæрам у. 
— Æз дæумæ цæй тыххæй фæхæрам уон, уый... — æфсæрм- 
дзастæй сдзырдта чызг. 
— Цы цæстæй кæсыс ды, Дидинæ, Дзаботæм, тынгдæр та Гуы- 
дзæмæ? 
— Уыдон кой мын ма кæн... 
— Уæд дæ мад æмæ дæ фыд та цы ’гъдауæй сæмбæлдысты, 
Хъалгъуыз уæм айразмæ минæвар куы барвыста, зæгъгæ, мын уæ 
чызджы схæлар кæнут мæ фыртæн? 
— Ницы ком сын радтой, фæлæ сæ уæддæр ирон æгъдауимæ 
арвыстой. 
Гæнах ныр ныхасмæ фæрæвдздæр. Æниу æнæ Дидинæйы ба- 
фæрсгæ дæр зыдта, Гуыдзæйы кæй нæ уарзы. 
— Уæдæ кæд афтæ у, Дидинæ, уæд дын хъуамæ зæгъон, мæ 
зæрдæйы цы хъуыды сæвзæрд, уый, цæмæй... 
419 

Дидинæйы зæрдæ цины змæлд бакодта. Йæ фидауцджын 
уæнгтæ ныддыз-дыз кодтой, йæ цæсгом туджы азылд æмæ æфсæр- 
мы хъæлæсы уагæй загьта: 
— Зæгь, цы дæ фæнды, æз дæм... 
— Дæу куы федтон, Дидинæ, уæдæй абонмæ мæнæн мæ цард 
ад нал кæны. Гъемæ дæ курын, зæгъ мын дæ хъуыды. 
— Цы дын мæ бон у зæгъын, Гæнах... 
— Уарзыс мæ æви нæ?.. 
Чызг æдзынæг каст зæхмæ. Зæгъа уарзын дæ, зæгъгæ, æмæ 
йын ирон æгъдау бар нæ лæвæрдта. Нæ дæ уарзын зæгъа, æмæ 
мæнæ æгасæй дæр Гæнахы уарзондзинады судзы йæ зæрдæ. 
Æппынфæстаг, сæргуыбырæй, хæрз ныллæг хъæлæсæй загъта: 
— Æз... Фæлæ мын ис ныййарджытæ æмæ... 
— Мæ дунейы рухс, — ферттывтой Гæнахы цæхæр цæстытæ, — 
æз сæм ацы æввахс бонты минæвар барвитдзынæн. 
♦ * * 
Мыкалгабыры бын цы цау æрцыди, уый тыххæй Хъалгъуыз 
йæ маст райсынæн агуырдта фадæттæ, фæлæ æргомæй йæ ныфс 
нæ хаста. Йæхинымæры-иу загъта: «Знаг дæр ма бахауæд уыцы 
æнæхæдзары дзæмбытæм, уымæ æргом бавналæн нæй». 
Иуахæмы Хъалгъуыз фæдзырдта Дзаботы лæппутæй иуцал- 
дæрмæ. Цæмæй йын ком раттаиккой, уый тыххæй сыл тынг ба- 
цин кодта. Хæрд æмæ сын нозт æрхаста. Фæсвæд куы барасыг 
сты, уæд Хъалгъуыз райдыдта калын йæ сау зæрдæйы згæтæ. 
Уый дзырдта: 
— Мæнæн сымах æгæрон зынаргъ стут, мæ мыггаджы хъæба- 
тыртæ, æмæ мæ нæ фæнды, иу дзæгъæл халоны лæппын мах хъæ- 
батыр мыггагæй хынджылæг кæна, æгады бандоныл нæ сбадын 
кæна. Мæнмæ гæсгæ, цæмæй худинаджы хæдон раласæм не рагъæй, 
уый тыххæй йыл йæ бонтæ аталынг хъæуы. Цд>1 зæгъдзыстут? 
Хъалгъуызы дзырдтæ лæппуты зæрдæтыл арт æфтыдтой. Сæ 
хъуыдытæ сæ дард кæдæмдæр ахастой. 
Хъалгъуыз та райдыдта дарддæр дзурын: 
— Уæ цæсты раз уыди уыцы хабар, æз Теботæн туг куы ба- 
фыстон. Мæ хуымты зайæндæртæй сын — дыууæ бонгæнды, мæ 
галрæгъæуттæй та — дыууæ галы. Ныр фæсхохæй æркодтой цæй- 
дæр абырæджы лæппыны, Азæмæты фырт, дам, у, зæгъгæ. Ма- 
хыл алы тугтæ мысынц. Ауæй, дам, æй кодтай ды, Хъалгъуыз, 
зæгъгæ, зæгъынц. Æмæ ма уæд æз туг цæмæн бафыстон? Æмæ 
уый дæр афтæ фод, фæлæ мæнмæ уыцы дзæгъæлзад кард куы 
сласта Мыкалгабыры дзуары бын, уæд уый ахъуыдыйы аккаг 
нæу! Æз ын æй нæ иыббарстаин, фæлæ, зæгъын, уæд сымах дæр 
лæбурыны сæр æнæмæнг бахъуыдаид æмæ... Ныр та мæ хъустыл 
æрцыд ахæм æбуалгъы хабар, зæгъгæ, дам, Гæнах Теблойты Са- 
шийы чызджы йæхирдæм здахы. 
420 

Ацы фæстаг дзырдмæ, нартрхоры цæкуыйау, фесхъиудта Дудар: 
— Ау! Нæ чындзаджы нын байсынмæ хъавы! 
— О, мæ хуртæ, гъо! 
— Мæлæт! Мæлæт уыцы налатæн! Æнхъæлмæ кæсгæ нал у! — 
сонт хъæр фæкодтой Дзаботы хъæбатыртæ. 
Хъалгъуызы хинæйдзаг зæрдæ фырцинæй, ноггуырд уæрык- 
кау, скафыд. 
— Фæлæуут, мæ хуртæ, мæлæтæй адæм дардмæ лидзынц. 
Фæлæ тынгдæр ахъуыды кæнæм. 
Афтæ дзургæ йæ цæстæнгасæй ацамыдта Гуыдзæмæ, уый ду- 
рынмæ февнæлдта... Цалдæр гаджидауы ма рауагъта Хъалгъуыз. 
Цух сæ нæ ныууагъта сæрмагонд нуазæнтæй дæр. 
— Мæнæн æхсызгон нæу, сымах афтæ алæбурынæввонг уæхи 
кæй скодтат, æмæ йын уæд йæ фæскъæбутæй æнцонæй слас- 
дзынæ йæ уд? 
— Зæгъ, зæгъ, Хъалгъуыз, цы нын амоныс, — райхъуыст фæ- 
сивæды ’хсæнæй. 
— Бафидауыны охыл барвитæм Гæнахмæ. Уый кæд, нæ, зæгъ- 
гæ, нæ зæгьа, уæд мæнæ лæппутимæ схæлар уыдзысты. Гъе æмæ йыл 
уæд æнæнхъæлæджы иу æнафоны йæ хур аталынг кæндзыстут... 
Минасы æхсæвы дыккаг бон Гуыдзæ æмæ Дзаботæй дыууæ 
лæджы балæууыдысты Азæмæты кæрты. Куыд æнхъæл нæ уыды- 
сты, афтæ Азæмæт хæдзары нæ уыди. Уый та Дзаботы минæвæрт- 
тæн уæлдай æхсызгон уыди. Гæнах хæдзары рахизæны ног дзо- 
ныгъы хъустæ амадта. Гуыдзæйы сæ уынгмæ æрбацæйцæугæ куы 
федта, уæд йе ’рфгуытæ кæрæдзимæ фелхъывта, ахъуыды кодта: 
«Мæ хотыхтæ мæхимæ куынæ сты, цынæ вæййы, ацы хинæй- 
дзæгтыл æууæнк нæй. Æниу мæнæ... — гæзæмæ хæрдмæ фæхæ- 
цыд йæ фæрæтыл, зæгъгæ, амæй дæр сарæхсдзынæн. Фæлæ Гуы- 
дзæ мидбылхудгæ æввахсæй-æввахсдæр куы цыди Гæнахмæ, йæ 
фæстæ та йæ дыууæ ’мбалы, уæд йæ хъуыды аивта. — Нæ, ацы 
æнæхонгæ уазджытæн тыхгæнджыты æууæлтæ нæй». 
Гуыдзæ, Гæнахы цурмæ куы ’рбахæццæ, уæд йæ худ систа 
æмæ хъæлдзæг хуызы афтæ зæгъы: 
— Дæ райсом хорз, Гæнах, æмæ мын ныххатыр кæн ме ’дзæс- 
гом хъуыддаг. Фæлæ æз уæд сонт, æнæмбаргæ уыдтæн æмæ дæу 
æнæрхъуыдыйæ фесхуыстон донмæ... — афтæ дзургæ йæ къух 
бадардта Гæнахмæ. Гæнах æвæндонæй райста Гуыдзæйы къух. 
Бæргæ йын нæ райсид йæ къух, фæлæ мæнæ йæ уынгмæ ’рбаха- 
удта йе знаг æмæ йын цы кæна... Арф ныуулæфыд æмæ, дзо- 
ныгъы хъусмæ кæсгæ, зæгъы: 
— Де ’дзæсгом хъуыддагыл дæхæдæг кæй фæсмон кæныс, уый 
лæгдзинады нысан у. Фæлæ... 
— Иудзырдæй, курын дæ æмæ... нæ рагон маст дæлдзæх фод. 
Амæйразмæ дæр дæм æрбауаинаг уыдтæн, тынг мæ фæндыд дæ 
фенын, фæлæ мын мæ цæсгом бар нæ лæвæрдта, — тыхстгъуы- 
зæй дзырдта Гуыдзæ. 
421 

Гæнах бадт дурыл. Æдзынæг хъуыста уазджыты ныхæстæм, 
фæлæ йæм йæ зæрдæ та æндæр дзырдта: «Нæ, ам цыдæр хиндзи- 
над кæй ис, ууыл гуырысхо нæ хъæуы», — æхæм хъуыдытæ тагъд- 
тагъд аленк кодтой Гæнахы сæры æмæ сын загъта: 
— Стыр амондæй дæр ис стыр фыдбылыз скæнæн, стыр фыд- 
былызæй та —стыр амонд. Гъе æмæ, кæд æцæг хæлардзинады 
охыл фæзындыстут, уæд уæ Иунæг Хуыцау хорз хабархæссæг 
фæкæнæд. Фæлæ æргом дзырды къæм нæй: уе ’рбацыд мæм, 
хæлардзинады бындур сфидар уа, зæгъгæ, афтæ нæ кæсы. Гъе 
æмæ мæн фæнды сымахæн зæгъын, цæмæй Хъалгъуызæн бауай- 
дзæф кæнат æмæ æнцад уа! Науæд ма дарддæр афтæ куы кæна, 
уæд не ’хсæн хæлардзинад нæ, фæлæ стыр фыдбылызтæ кæй 
æрцæудзæн, уый уæ рох ма уæд. Зонут уый дæр, Дзаботæ, æмæ 
мын мæ дарддæры фæндагыл афтæ арт куы ’фтауат, уæд мæ 
рагон масты дзæкъул атондзæн... 
Гæнахы фæстаг дзырдтæм Гуыдзæйы цæсгом тарæй-тардæр 
кодта. Йæ циндзинад атад. 
— Гъе ахæм хъуыдытæ мæм ис, æмæ кæд сæ бараст кæнынмæ 
нæ, зæгъгæ, нæ зæгъут, уæд нæ фидауыны сæр дæр нæ хъæуы. 
Æз дзæгъæл гæрæхтæ кæнынмæ мæхи нæ цæттæ кæнын. 
Хъалгъуызы минæвæрттæн сæ фæндтæ ныффæскъау сты, аф- 
тæмæй сæргуыбырæй æмæ уæнтæхъилæй раздæхтысты. Фæлæ 
иучысыл сæ зæрдæйы ныфс дæр бацыд, Гæнах сын афтæ кæй 
загъта, зæгъгæ, стыр фыдбылызæй дæр саразæн ис стыр амонд. 
Теботæ æмæ Дзаботы ’хсæн цыма ницы хæрамдзинад æнхъизы, 
афтæ дардтой сæхи Дзаботæ. 
Гуыдзæ-иу Гæнахыл куы фембæлд, куыстмæ цæугæйæ, йе та 
куыстæй здæхгæйæ, уæд-иу архайдта йемæ æрлæууыныл, аны- 
хас кæныныл, фæлæ йæм Гæнах нæ лæууыд ныхасмæ. Æрмæст- 
иу ын цæугæ-цæуын йæ саламæн æнæбары дзуапп радта. 
Иуахæмы та Дзаботы хъал фæсивæд фæсхъæу цъæх нæууыл 
æрæмбырд сты. Хъал цынæ кæны, мæгуыр цынæ ’взары — афтæ- 
иу фæкодтой нæ фыдæлтæ. Чи сæ милмæ ’хста, чи та, лæдзæгæй 
хъазгæйæ, йæ тых иннæимæ æвзæрста. Теботы фæсивæдæй уым, 
хъазты, ничи уабæрæг уыди. Чи дзы уыди, уыдон дæр иуварс 
лæууыдысты æмæ кастысты Дзаботы лæппутæм. Топпы хъæртæ 
нæрыдысты арф кæмтты. Гæнах йæ араббагыл æрцæйцыд хъæуы- 
сæрæй. Æппæтæй дæр уыди ифтонг. Бæрæг уыди йæ дарæсæй, 
усгур кæй фæцыд Теблойты хъæумæ. Хъæуысæрмæ йæ бæх фæ- 
урæдта æмæ айхъуыста. Топпы хъæртæ та кæмтты анæрыдысты. 
Бæх сызнæт, йæ дынджыр сау цæстытæ цыма æддæмæ рахауынмæ 
хъавынц, уыйау дзагъырæй кæсы, йæ мидбынаты йæхи радав- 
бадав кæны. Гæнах арвмæ скаст æмæ афтæ зæгъы: 
— Уæ, Иунæг Хуыцау, фыдбылызы гæрæхтæй бахъахъхъæн! — 
æмæ йæ бæх фесхуыста. 
Хъæумæ фездæхæнмæ куы ’рхæццæ, уæд кæсы, æмæ уæртæ 
Дзаботы хъалтæ... Сæ худын дардмæ хъуысы. Гæнахы куы ауыд- 
422 

той, уæд Гуыдзæйæн йæ сæры смидæг, зæгъгæ, нын фадат ис 
æмæ йыл хъазынæфсон йæ хур æрталынг кæнæм. Бауад Дудармæ 
æмæ йын йæ хъусы цыдæртæ бадзырдта. Уый йæхи фæтар код- 
та, фæлæ йæ сæр разыйы тылд бакодта. Гуыдзæ цæхгæр фæзылд 
æмæ цырд цыдæй Гæнахы размæ суад æмæ йæхи тых хъæлдзæг- 
гæнгæ афтæ зæгъы: 
— Алыбон æгас цу, мæ хæлар! 
— Æгасæй дæр мæнæ! — йæ уæхсчытæ размæ фесхойгæ, загъ- 
та лæппу. Гуыдзæйæн цыма Гæнах йæ зæрдæйыл ихджын дон 
бакалдта, афтæ фæци, фæлæ уæддæр, йæ сау хъуыды нымбæхсгæ, 
афтæ зæгъы: 
— Кæд дæ дæ хотыхтæй ис ныфс, уæд цом æмæ немæ бавзар. 
Равдис дæ арæхстдзинад милмæ ’хсынæй дæр æмæ лæдзæгæй 
хъазынæй дæр. 
Гæнах исдуг ницы сдзырдта, асагъæс кодта. Уый фенгæйæ, 
Гуыдзæ хъæлдзæг худт бакодта æмæ афтæ зæгъы: 
— Æвæццæгæн дæ нæй ныфс, æмæ сарæхсай! 
Гуыдзæйы дзырдтæ Гæнахы сæрымагъз, топпы тæвд нæмы- 
гау, айгæрстой æмæ йын афтæ бакодта: 
— Сымах — хъал мыггаг, æз — мæгуыр лæджы фырт. Цæй, 
æмæ уæм афтæ бакæсон, фенон Дзаботы хъæбатырты лæгдзинад. 
— Дæ хорзæхæй, цом æмæ бафæлвар, мах дын æгъдау скæн- 
дзыстæм. 
— Уæдæ афтæ нæ. 
— Дæу куыд фæнды? — афарста Гуыдзæ. 
— Уæ хъазты тых цæй мидæг ис, уый мæ фæнды базонын! 
— Табуафси. Уæртæ стыр дуры уæлæ ’рсагътам хъил. Хъилы 
цъуппыл ис æвзист сом æмæ æндæр зынаргъ дзаумæттæ. Æвзист 
сом иу багæрахæй чи æрæппара, уый рамбулдзæн иннæты æвзист 
сомтæ, стæй иннæты хæзнатæ дæр. 
Гæнах æнæввæрсоны худт бакодта æмæ афтæ: 
— Гъе, уæууæй, гъе, Дзаботы ’хсарджынтæ! Хъæбатыр уæв- 
гæйæ, уæ сæрмæ та куыд хæссут, уæ сæрмæ, иу ран лæугæйæ, 
милмæ ’хсын?! 
— Ау, уæдæ дæу цы ’гъдауæй фæнды ’хсын? — афарста Гуыдзæ. 
— Дæлæ комрæбынæй тæргæ бæхыл суай, нысанмæ ма дыууис- 
сæдз къахдзæфы куыд уа, афтæ уайгæ бæхæй багæрах кæн 
милмæ. Афтæмæй чи феппара æвзист сом, уый уыдзæн æцæг 
топпæхсæг! — фæци йæ ныхас Гæнах, æмæ араббаджы фесхуыс- 
та размæ. Йæ уæхсчыты сæрты ма адзырдта Гуыдзæмæ: — Бам- 
барын кæн мæ хъуыды дæ мыггагæн, кæд разы уой, уæд мæм-иу 
фæбæрæг кæнут! 
Гуыдзæ сæргуыбырæй ’рбаздæхт Дзаботы хъæбатыртæм. 
Фæсивæд Гуыдзæйы афтæ æнкъардгъуызæй куы федтой, уæд йæ 
алыварс амбырд сты æмæ йæ дисгæнгæ афарстой: 
— Гъым, куыд у? Æви, нæ топпы хъæртæй тæрсгæйæ, фæли- 
дзæг йæ сæфт хæдзармæ. 
423 

— Худгæйæ нын нал у!.. Уыцы дзæгьæлзад ныл худинаджы 
ном сæвæрынмæ хъавы... 
— Ау, æнæхъæн мыггагæй нын цы бакæнинаг у? — афарста йæ 
Дудар æмæ бакаст Гуыдзæмæ. — Уый дæ хуыз куы фæлыгъд? 
Гуыдзæ сын радзырдта, зæгъгæ, ныл Гæнах худы, иу ран лæу- 
гæйæ милмæ кæй æхсæм, уый тыххæй æмæ цæттæ у немæ тæргæ 
бæхыл йæ хъару бафæлварынмæ. 
Гуыдзæйы ныхæстæм Дзаботы хъалтæ арвы цæфау фесты. 
— Ау, Азæмæты фыртæн йæ уæнгты ахæм хъару ис! — мæсты 
хъæр фæкодта Дудар æмæ ма бафтыдта йæ ныхасыл: — Уайгæут, 
лæппутæ, уæ бæхтæм! Ныммæлын хуыздæр у, уыцы дзæгъæлзад 
ма ацы изæр удæгасæй куы аирвæза... 
Дзаботы фæсивæд хъæуы ’рдæм агуылф кодтой. Цалынмæ 
сæ бæхтæ рæвдз кодтой, уæдмæ Гæнах æмæ Хадзе та хъæуæй 
рацыдысты. Сæ фæстæ цыди иуцалдæр барæджы Теботы фæси- 
вæдæй. 
Гæнах æмæ Хадзе сæ бæхтæ уагътой сиргæ, афтæмæй æнувы- 
дæй ныхас кодтой. 
Хадзе дзырдта: 
— Æз дæуæй бузныг дæн, Гæнах, афтæ ницæййаджы цæстæй 
сæм кæй ракастæ ацы изæр æмæ Дзаботы хъæбатырты афтæ ныл- 
лæг бынаты кæй æвæрыс, уый тыххæй. Фæлæ нæ ацы изæр фæс- 
монгонд ма фæуæд! — афтæ дзургæ бахæццæ сты нысанмæхсæн 
бынатмæ. Сæ фæстæ лæгæвзæрстæй æрбатардтой сæ бæхтæ Дза- 
ботæ æмæ хъазæнфæз барджытæй бауынгæг. 
Дудар Хадзейы куы федта, уæд йæ маст рафыхт. Фыдæхы 
цæстæнгасæй йæм бакаст, фæлæ дзургæ ницы скодта. Йæ бæх 
размæ фесхуыста, фæсивæдæй иуварс ауад, стæй цæхгæр фæзыл- 
дта йæ бæх æмæ йæ дамбаца æртхъирæнгæнæджы тылдгæнгæ афтæ: 
— Мах разы стæм Теботы фæндыл, фæлæ ма æз Гæнахы 
фæндмæ æфтауын: тæхгæбæхæй æвзист сом иу багæрахæй чи 
æрæппара, уымæн ма лæвæртты æдде иннæ мыггаг хъуамæ рад- 
той сæ бæхты хуыздæры дæр. 
Гæнах Дудары дзырдтæй бамбæрста, йæ хъавд араббагмæ кæй 
у. Хадземæ йæ цæст æрныкъуылдта æмæ адзырдта: 
— Фæуæд дæ дзырд, Дзаботы хъал Дудар. Фæлæ дæ бæхæй 
куы фæхицæн уай. Æгæр бирæ лæвæрттæ ранымадтай. 
— Фыццаг бар сымахæн, Дзаботæ, — бафиппайдта Хадзе. 
Дзаботæ ма аракæ-бакæ кодтой, фæлæ Теботæ не сразы сты 
фыццаг фехсыныл. 
Уæд Дзаботæ фæкъорд сты, атæрхон кодтой æмæ, куыд хуыз- 
дæр топпæхсæг, афтæ фыццаг фехсын бахæс кодтой Дударæн. Уый 
йæ бæх комы мидæмæ фæцагайдта. Адæм сæ цæстæнгас аздæхтой 
йæ фæдыл. Бирæ æнхъæлмæ кæсын сæ нæ бахъуыд, уайтагъд тигъ- 
æй æрбазынд Дудары бæх. Афтæ тæхы, æмæ йæ къæхты бын дуртæ 
424 

зынджы сгьæлфæн фестынц. Адæмы цурты æрбасенк ласта, æмæ 
милмæхсæн бынатмæ куы ’рбахæццæ, уæд йæ бæх фæурæдта. Фæ- 
цыд гæрах, æмæ нæмыг стыр дуры фарсыл скафыд. 
— Гъе Дзаботы разагьтайы топпæхсæг, дæ дамбацайы нæмыг 
уæддæр дзæгъæлы нæ басыгъд. Дуры æндон фарсыл дын схъыл- 
дым кодта! — фелхыскъ æй кодта Гæнах æмæ йæ дамбаца сласта. 
Дудары цæстытæ фырмæстæй тугæй айдзаг сты. Зæрдæ риуы 
мидæг анæрст, адæнгæл. Тыххæй ма сфæрæзта дзурын: 
— Уæхи худинаджы бандоныл ма ’рбадын кæнут, Дзаботæ. 
Гъæтт, зæгъ Гуыдзæ! 
— Æгæр тагъд ма мæнут, Дзаботæ. Ныр та махæн дæр иу 
гæрахы бар. Афтæ уыд нæ дзырд, — бадзырдта Гæнах Дудармæ 
æмæ йæ араббаджы сиргæ ауагъта комы ’рдæм. 
Хъазæн фæзы адæм ныссабыр сты. Æрмæст-иу райхъуысти 
идоны къæбæлты мыртт-мыртт. Тигъыл цы сылгоймæгтæ æрбам- 
бырд, уыдоны ’хсæн тæссаг ныхæстæ сарæх. 
Комы фæзилæнæй æрбазынд Гæнах. Бæх размæ, пуртиау, йæхи 
’ппары. Гæнах æй фæстæмæ уромы. Адæм Акæсæн тигъмæ агуылф 
кодтой. Гæнах уыцы иу схуыст фæкодта йæ араббаг бæхы, æмæ, 
топпы нæмыгау, тæхы размæ. Милмæхсæн бынатмæ куы ’рбахæццæ, 
уæд саргъы базыл хъен алæууыд æмæ тæхгæбæхæй багæрах код- 
та. Æвзист сомы зæлланг рог уддзæфы азæлыд. Мардæрцыдау 
фесты Дзаботæ, мардæрцыдау! Сæ дзыхтæй сыбыртт нал хауд. 
— Мæ уд дæ фæхъхъау, Гæнах, — адзырдта йæм Хадзе æмæ 
йæ бæх Гæнахы ’рдæм фесхуыста. Уæлбæхæй йын ныхъхъæбыс 
кодта, фырцинæй йæ цæстытæ доны разылдысты. Гæнах æм йæ 
цæст фæныкъуылдта æмæ уæлбæхæй æвзист сом фелвæста зæх- 
хæй. Дзаботы фæсивæды уæлхъус балæууыд æмæ æдыхст хъæ- 
лæсæй бадзуры Дудармæ: 
— Фарн дæм бадзурæд, Дудар, фæлæ æгæр стыр хæснагыл 
кæй бадзырдтай, уый тыххæй мæнæн дæр стыр тас бавзарын 
кодтай. Фæлæ ныр хæснаг бафидын хъæуы. 
Хæснаг æмæ ардбахæрд-иу чи фæмæнг кодтаид, уыцы адæй- 
магыл-иу хъоды бакодтой уæды заманы. Гъе æмæ Дудар, уый 
зонгæйæ, йæ мидбынаты цавддурау лæугæйæ баззад. Уæлдайдæр 
уый тыххæй, æмæ хæснаг йæхæдæг скодта. 
— Мæ фосдзугтæй айс æрдæгсæдæ æмæ мын мæ дугъоны ны- 
ууадз, — лæгъстæгæнæгау бадзырдта Дудар Гæнахмæ. 
— Нæ, Дудар, райгонд у дæ фосæй. Хæснаг æмæ ардбахæрд 
æнæцудгæ фидар сты, — загъта Гæнах æмæ Дудары бæхы идоны 
рохтæ райса, зæгъгæ, куыд загъта, афтæ саузæрдæ Дудары масты 
дзæкъул атыдта. Цæстытæ атар, аталынг сты æмæ фæбогъ кодта: 
— Уæндгæ та куыд кæныс, уæндгæ, Тебойы-фырт, æмæ мæ 
бæхы дæхи бакæнай. Уæд та хæснагæн мæ бинойнаджы æрæвæрд- 
тон, уæд æй цымæ дæ зæрды уæ хæдзармæ ис акæнын! — æмæ 
йæ хъама фæцъортт ласта. 
Гæнах Дудары цонг ацахста æмæ йын йæ хъама йæ къухæй 
425 

стыдта. Хадзе кардæлвæстæй сæ уæлхъус февзæрд. Дзаботæ дæр 
афтæ æгуыдзæгæй кæм лæууыдаиккой. Хъазæн фæзы хъæр-хъæ- 
лæба стынг. Дыууæ мыггаджы кæрæдзийы фыд хæрынмæ сæхи 
æрцæттæ кодтой. Фæлæ сæ цыдæр хуыцау æрсабыр кодта. Гæ- 
нах йæ маст ныуурæдта. Дудары кард дард фехста, йæ бæхыл 
абадт, Дудары бæхы та йæ фæстæ ласта, афтæмæй Теботы хъæ- 
батыртæ хъæуы ’рдæм фæраст сты. 
Тигъæй куы фæзылдысты, уæд фæсте фæцыд гæрах. Теботæ 
сæ бæхтæ фæурæдтой. Атæрхон кодтой: фæстæмæ аздæхой æмæ 
бавзарой сæ хъару, зæгъгæ, фæлæ, абоны онг Гæнахыл æнæу- 
уæнк чи кодта æмæ ныр йæ цинæй чи барад, уыцы Хадзе сын 
хъæлдзæгæй загъта: 
— Фæстæмæ здæхгæ нал у, мæ хуртæ. Абоны худинаг уал сын 
фаг у Дзаботæн. 
Хадзе æмæ Гæнах сæ бæхтæ фæзылдтой хъæумæ. Дзæвгар 
куы æруадысты цъалайы ’рдæм, уæд сæ бæхтæй æрхызтысты 
æмæ цъæх нæууыл сæхи æруагътой. Бæстæ басабыр. Изæры са- 
тæг уддзæф дымдта комы ’рдыгæй æмæ бæлæсты сыфтæрты рæв- 
дыдта. Хохаг тæлтæг цæугæдон йе ’нусон зарджытæ нывæста, 
цыма уый дæр Гæнахы сгуыхтдзинадыл цин кодта. Гæнахмæ ацы 
изæр иннæ изæртæй фæкаст рæсугъддæр, хъæлдзæгдæр æмæ аив- 
дæр. Арф ныуулæфыд æмæ Хадзейæн афтæ зæгъы: 
— Хадзе, мæ зæрдæйы цы хъуыды сæвзæрд, æнцойад мын цы 
циндзинад нал дæтты, уый дын хъуамæ зæгъон æмæ курын, мæ 
ныййарджытимæ бауынаффæ кæн... Теблойты Дидинæимæ кæ- 
рæдзийæн зæрдæ бавæрдтам, æмæ сын куы зæгъис. Чи зоны сæ 
бафæнда сæхицæн чындз æркæнын. 
— Ау, æмæ ды нæ зоныс, Дзаботæ йыл кæй дзурынц? Ныр 
сæм цалдæр хатты куы баминæвар кодтой! 
— Дидинæ зæгъы, зæгъгæ, дам, мæхи амардзынæн, уæддæр 
Гуыдзæйы дзæмбытæм мæхи нæ ратдзынæн. 
— Уый уæдæ хабар у, гъе, мæ хæлар, æгæрон циндзинады хабар. 
Аныхæстæ ма кодтой, æмæ арвыл иугай стъалытæ куы фæ- 
зынд, уæд сæ бæхтыл абадтысты æмæ хъæумæ ахæрд кодтой. 
...Иу изæр та Гæнах куыстæй куы ’рцыд, уæд ын Хуыбылон йæ 
разы æхсыры къус æмæ хъарм хоры кæрдзын авæрдта, йæхæдæг 
йæ фарсмæ æрбадт æмæ йæм мидбылхудгæ каст. Гæнах цымыдисæй 
хордта æхсырыссæст кæрдзын. Йæ мад æм афтæ уарзæгой цæстæй 
кæсы, уый куы бафиппайдта, уæд фефсæрмы. Гæнах æмбæрста йæ 
мады хъуыды, фæлæ, цыма ницы хаты, уыйау æй афарста: 
— Дæ хорзæхæй, нана, фыццаг хатт мæ уыныс, æви... 
— Дæ мады сæр сау ингæны ныххауа, мæ зæрдæдарæн, кæд 
Мæнæй та цæмæн сусæг кæныс дæ хъуыды, — мад адаудта Гæна- 
хы бæзджын сæрыхъуынтæ. — Уыцы кæйдæр чызджы мæ хæдза- 
ры къæсæрæй æрбахизгæ куы фенин æмæ дыккаг бон æдзæм- 
мард куы фæуаин. 
426 

Гæнах, уый фехъусгæйæ, сæфсæрмы, фæлæ йæ зæрдæ та цины 
уылæнты бахауд. Йе уæнгтæ уыдысты цæргæсы базыртау рог. 
Йæ цæсты раз февзæрд Дидинæ. Афтæ йæм фæкаст, цыма йæм йæ 
сау цæстытæй худы. Худгæйæ бакаст йæ мадмæ æмæ йæ афарста: 
— Æвзæр чындзаг дын ссардтон, нана? — ацы ныхас Гæнахы 
дзыхæй куыд схауд, уый йæхæдæг дæр нæ бафиппайдта. Уый- 
бæрц æнæфсарм никуы уыди, фæлæ йын Дидинæйы уарзондзи- 
над æппæт дæр зæгъын кодта. 
— Ацу, æвзæр цыдæр, æфсæрмы цы у, уый дæр куынæуал 
зоныс, — мидбылхудгæ йæ къух фæхъил кодта Хуыбылон æмæ 
йын цæмæй йæ мидбылхудт Гæнах ма федтаид, уый тыххæй йæ 
армытъæпæнтæ йæ цæсгомыл амбæрзта. 
Гæнах йе ’хсыры къус æрдæгхæрдæй фæуагъта, фестад æмæ 
уынгмæ алыгъд. Хуыбылоны мидбылхудт йæ хъæлдзæг цæсго- 
мыл цадæггай батад æмæ афтæ: 
— О Иунæг Хуыцау, нæ фæндтæ нын ма фæкъуылымпы кæн, 
— чысыл фæрсаггондмæ йæ цæстытæ ныццавта, йæхæдæг йæхи- 
нымæр асагъæс кодта. Чындз æркæнын æм мард райгасгæнæгау 
фæкаст. Зыдта, Саши йæ рæсугъд чызджы æнæ стыр ирæд кæй 
нæ ратдзæн. Стæй ма чызгыл Дзаботы Гуыдзæ дæр койтæ кæны, 
æмæ та се ’хсæн исты фыдбылызтæ куы ’рцæуа. Хæдзармæ ’рба- 
хызт Гæнах. Йæ мадмæ комкоммæ нæ бакаст, фæлæ бацыд къуым- 
мæ, йæ хотыхтæ райста æмæ сæм кæстытæ кæны. 
Мад хæстæг бацыд йæ хъæбулмæ æмæ йын уарзæгой хъæлæ- 
сы уагæй загъта: 
— Чындзаг мын бæргæ хорз æрцагуырдтай, мæ хъæбул, фæлæ 
йыл уæртæ уыцы æдзæсгæмттæ дæр куы дзурынц. 
— Нана, æз искæй усаг байсон, уый мæм æлгьаг ми кæсы. Фæлæ 
Сашийы чызг уыдонæн нæ комы, йе сæфт уыны Гуыдзæйæ. 
— Уый фæуæд, фæлæ куынæ бабыхсой... Уæд та сын сæ бæхы 
куы раттис. Знон та дæ фыдмæ дæр куы ’рбарвыста Дудар. 
— Ау, æмæ та уый тыххæй дæр мæн кæнынц аххосджын. Ахæм 
хæснаг Дудар йæхæдæг куы домдта. Нæ, нана, æз уыцы бæх 
фæстæмæ нæ ратдзынæн. 
— Сæ дзугтæй дæттынц æрдæгсæдæ, мæ хъæбул, æмæ дæ 
ныййарæджы дзырдæн аргъ скæн. Райс уыцы фыстæ. Ратт уыцы 
æнæхайыры бæхы. 
Гæнах йæ мады дзырдтæм арф ныхъхъуыды кодта. Нæ йæ 
фæндыд Хъалгъуызтæн сæ дугъон фæстæмæ аздахын. Фæлæ йæ 
мады дзырдæн стыр аргъ кæй кодта, уый тыххæй дыууæ нал 
загъта. Йæ бынатæй сыстад. Йæ галиу уæхскыл гæзæмæ хæрдмæ 
фæхæцыд æмæ загъта: 
— Фæуæд дæ дзырд, нана, æз цы бон дæ дзырды сæрты ахи- 
зон, уыцы бон мын хуыздæр у мæлæт. 
Уыцы изæр Хъалгъуыз æрыздæхт йæ хæтæнæй. Афтидармæй, 
мыййаг, не ’рцыд йæ нæргæ хæдзармæ. Йæ кæстæртæ йын йæ 
бæх куы афснайдтой, уæд сæм басидт: 
427 

— Цы фæнд уæм ис, мæ хуртæ, уыцы хайуаны фæстæмæ раз- 
дахыныл нал стут, æви уæм худинаг ницыуал кæсы? 
— Баба, мах дæр ууыл хъуыды кæнæм. Агурæм хуыздæр фа- 
дат, цæмæй йæхи бæх дæр уæзæгыл баззайа. 
— Цалынмæ сымах рахъуыды-бахъуыды кæнат, уæдмæ уæ 
уыцы æнæхæдзар худинаджы цармы стыхта. Фæлæ хъусут: ныр 
фæззæг у. Уæлæ сын фæсхъæу цы хуымы гæппæл ис, уый скæр- 
динаг. Хуымы уæле — хъæд. Ис дзы дзæбæх æмбæхсæн бынæттæ. 
Уæ цæст æм уырдыгæй дарут, æмæ йæ хуым кæрдынмæ куыд 
бавнала, афтæ йын йæ фæрстæ сыхырна фестын кæнут. Уæд бæх 
дæр æмæ хуым дæр уыдзысты сымах. Ныр та ма уыцы адæммæ 
барвитæм, æмæ кæд нæ разы кæнынц, уæд æй раскъæфын хъæуы. 
Науæд уæ рох ма уæд, уыцы сæмпæрчъи Сашийы чызджы æрхæс- 
дзæн æмæ нын уæд скæндзæн æнамонды тымыгъы бон. Не ’хсар- 
джын мыггаг худинаджы къæлæт бафтаудзæн йе ’фцæджы. Нæ 
маст райсыны тыххæй уал бабыхсæм. Фæлæ тæккæ ацы æхсæв 
барвитæм нысангарз Теблойтæм. Æнхъæлмæ кæсгæ нын нал у. 
Теблойтимæ нæ хъуыддаг куы балхынцъ кæнæм, уæд та не ’хса- 
рæн æнæмæнг кад скæндзыстæм. 
...Уыди фæззыгон æхсæв. Мæй нæма стылд хохы фæстейæ, 
фæлæ æнæнымæц стъалытæ тæмæнтæ калдтой, гæзæмæ рухс код- 
той сау зæххы риу. Хъалгъуызты кæртæй цыппар барæджы сæ 
бæхтæ æмуырдыг дардтой цæугæдоны ’рдæм. Уыцы рæстæджы 
Гæнах та йæ бæхы фæсхъæуæй ’рбацæйласта. Цæвиттон, æхсæв 
æй хизæнуаты нæ уагъта. Нæ йыл æууæндыд. 
Барджытæ дзæвгар куы ’руадысты, уæд йæ саеры смидæг ахæм 
хъуыды: «Ам цыдæр хинæйдзаг хъуыддаг ис». Йæ бæхыл абадт 
æмæ сæ фæдыл ныууад. Куы сæм фæцæйхæццæ кодта, уæд йæ 
бæх хъæды цæхгæр фæзылдта æмæ сæ размæ ’рбахызт. Фæнда- 
джы былыл йæ бæхæй æрхызт, æмæ йæ куыннæ бафиппайдтаик- 
кой, афтæ йæхи баауон кодта. Йæ хъустыл ауад зонгæ хъæлæс: 
— Махæй цæргæс карк куынæ ахæсдзæн, уæд Гæнах нæ цæст- 
уынгæйæ рæсугъд Дидинæйы куыд хъуамæ ’рхæсса. 
— Нæ, æгæр сысырхта æмæ йын йæ къабæзтæ æрæхсæдын 
хъæуы, — загъта иннæ. 
Барджытæ дарддæр ацыдысты. Гæнах æнæгуырысхойæ бам- 
бæрста Дзаботæ та Теблойтæм фæцæуынц, зæгъгæ, фæлæ фида- 
уæг æви скъæфæг, уый нæ рахатыдта. 
Тæргæ бæхыл схæццæ хъæумæ. Сæ хæдзармæ нæ бацыди, 
фæлæ Хадзеты кæрты йæ бæхæй ’ргæпп ласта. Дуар сæм нæ 
бахоста, афтæмæй хæдзары смидæг. Хадзе сигæцыл йæ хъама 
ссадта. Гæнахы ауынгæйæ, хъæлдзæг бахудт: 
— Цæй, исты хабар дæм уыдзæн, дзур, дæ хорзæхæй! 
— Хабар ис, Хадзе, быхсæн кæмæн нæй, ахæм хабар, — иуцъус 
æнæдзургæйæ каст сигæцмæ, стæй баздæхт Хадземæ. — Дзаботæ 
тæргæ бæхтыл фæцæуынц Саджилзазмæ. Æвæццæгæн, ацы æхсæв 
428 

ахицæн кæнынмæ хъавынц Дидинæйы хъысмæт. Мæнæн ам бадгæ 
нал у, хъуамæ уыцы æдзæсгæмттæй фервæзын кæнон Дидинæйы. 
Мæ цæст æрттивгæйæ, уыдон уый не ’рхæсдзысты. Абоны онг æз 
дæ фæдзæхст мæ зæрдæйы арф дарын, Хадзе. Ныр æрлæууыд 
уыцы рæстæг, цæмæй мæ хъару бавзарон Дзаботимæ. 
Хадзе æдзынæг хъуыста лæппуйы мæсты ныхæстæм. Йæ бан- 
донæй сыстад æмæ йын афтæ зæгъы: 
— Ныртæккæ ауай, дæ бæх арæвдз кæн, дæ хотыхтæ райс 
æмæ æвæстиатæй цæуын хъæуы Саджилзазмæ. Æгъдаумæ гæсгæ 
чызг мах хъуамæ уа! 
Гæнах рацыд. Йæ араббагыл саргъ авæрдта, йæ хотыхтæ æрыс- 
гæрста æмæ, Хадземæ бауайон, зæгъгæ, куыд загъта, афтæ сæ 
уынгмæ гæрзифтонгæй ’рбалæууыд Хадзе, йæ фæстæ Гæбул. 
Ныллæг хъæлæсæй аныхас кодтой: 
— Нæ, уыцы хабар раргом кæнæм Азæмæтæн, — загъта Хадзе, 
— æнæ Азæмæты афæрсгæ ацæуæм ахæм хъуыддаджы фæдыл, 
уый мæм раст нæ кæсы. — Хадзе йæ бæх æмбондыл абаста æмæ 
хæдзармæ фæраст. Гæнах æмæ ма Гæбул уынджы ныхас кодтой. 
Хуыбылоны хæдзарæй рахизгæ куы федтой, уæд сæ ныхас фæ- 
лыг кодтой. 
Хуыбылон Гæбулæн «де ’зæр хорз» загьта æмæ Гæнахмæ бакаст: 
— Фæлтау дын куы амардаин, мæ хъæбул! 
— Уæд цæмæн, нана? 
— Уымæн æмæ ахæм цины хъуыддаджы тыххæй цæуинаг 
уыдтæ æмæ мын раздæр цæуылнæ исты ской кодтай. Цæй, ныр 
фæйнæ сыкъайæ акувут... 
Лæппутæ бахудтысты: 
— Бынтон мын мæ бындз атæхын кодтай, нана. Афтæ фенхъæл- 
дтон, чындз æркæнын дæ нæ фæнды, — загьта хъæлдзæгæй Гæнах 
æмæ Гæбулмæ бахатыд: — Дæ хорзæхæй, мидæмæ нæм рахиз. 
Азæмæт хъуыддагджынæй хъуыста Хадземæ. 
— Азæмæт, мах стæм зын раны! Худинаг æмæ цард хъæбысæй 
кæм хæцынц, ахæм ран. Дзаботæ сæ хинæйдзаг миты руаджы, сæ 
бирæ хъæздыгдзинады цæстæй кæсгæйæ, балымæн кæнынмæ хъа- 
вынц Теблойтимæ, æмæ Сашийы чызг та ме ’мхæрæфырт куы у. 
Æз Дидинæйы хъуыды зонын, йæ сæр мæлæтмæ дæтты, зæгъгæ, 
дам, фæлтау сау ингæны мæхи нывæрдзынæн, уæддæр æз Дзабо- 
тæн чындзæн нæ ацæудзынæн. Ацы æхсæв карз тæрхон кæнынц 
Дзаботæ æмæ Теблойтæ Дидинæйы хъысмæтыл, йæ амондæй йын 
æгъатырæй хынджылæг кæнынц æмæ нын нæ чындзаджы стыр 
ирæды фæрцы байсынмæ хъавынц, æмæ уæд махæн а дунейы 
цæргæйæ нал уыдзæн. Махæн æнæцæугæ нæй тæккæ ацы ’хсæв. 
Худинаджы бæсты мæлæт равзæрстам хуыздæрæн! 
Фестад йæ бандонæй, æмæ рацæуынмæ куыд хъавыд, афтæ 
къæсæрыл æрбалæууыд Хуыбылон, йæ раздарæны бын хæцыд 
къаннæг авгыл. Хадзе, уый фенгæйæ, йæ сæрæй йæ худ систа, 
бахудт æмæ, цармæ скæсгæ, загъта: 
429 

— Уæ, Хуыцау, табу дæуæн!.. 
— Лæппу, марадз уæдæ нын фынг авæр нæ разы! — загьта 
Азæмæт йæ фыртæн. 
Сæ фæндагæн куы акуывтой, уæд æртæ хъæбатыры Азæмæт- 
ты кæрты сæ бæхтыл абадтысты æмæ араст сты æмуырдыг. Ис- 
дуг цыдысты æнæдзургæйæ. Цæугæдонмæ куы ’рхæццæ сты æмæ 
Гæнахы дуры цурты куы ’рбацæйцыдысты. уæд Гæнах фæзылд 
Хадземæ æмæ мæсты хъæлæсæй загъта: 
— Уыныс ацы дуры, цал азы раивгъуыдта уæдæй абонмæ. Мæ- 
нæн ацы дуры цур Хъалгъуыз цы æбуалгъы хабар сарæзта, уæдæй 
абонмæ быхстон, ныр æппæт худинæгтæн скæнын хъæуы кæрон. 
— Гæнах, де ’ппæт æфхæрд дæ зын раны кæй бамидæг кодта, 
уый мæнæ уыньга, фæлæ æгæр тæвд риуыгъдтытæй нæу, мæ хæ- 
лар, — загъта Хадзе, — бакæнæм афтæ, цæмæй сын сæ фæндтæ 
ныссуйтæ кæнæм. Саши зæды хуызæн лæг у. Фæлæ алчидæр мулкмæ 
кæсы, алцыдæр хъæздыгдзинадыл баст у ацы æфхæрд дунейы. Гъе 
æмæ адæмы æвзаг дур халы. Æртасын æй кæндзысты, стыр ирæд 
раттын та Хъалгъуызæн зын нæу! — афтæ ныхасгæнгæ, цъалаты 
куыд баивгъуыдтой, уый нæ бафиппайдтой æртæ барæджы. 
Сашиты ’рдæм куы фæхæрд кодтой, уæд сæ бæхтæ ауагътой 
хæрзсындæг. Гæнах цыдис сæ разæй. Кæд æхсæвы тары ницы 
уыдта, уæддæр йæ цæстытæ, судзгæ æхсидæвтау, сарæзта Саши- 
ты хæдзары сау æндæрг фарсмæ. 
Барджытæ Сашиты хæдзары дæллаг фарс сæ бæхтæй æрхыз- 
тысты. Бæхтæ æмбондыл афтыдтой. Сæхи адзæбæхтæ кодтой 
æмæ иуварс ацыдысты. Уыцы рæстæджы Сашиты хæдзары бæр- 
кадджын фынджы уæлхъус бадтысты Дзаботы фидауджытæ æмæ 
Теблойты дзырддзæугæтæ. 
Дидинæ уыди зын раны. Йæ цæстытæ фыркуыдæй афтæ ныф- 
фæлладысты, æмæ сæ цæссыг нал хауд, æрмæст йæ фидауцджын 
рустыл сæ лæдæрсæнтæ дзоныгъвæдау зындысты. Йæ зæрдæ йын 
æхсыдтой, фынджы уæлхъус цы адæм бадт, уыдоны ныхæстæ. 
Дзаботæ сæ ныхас кодтой карзæй-карздæр. Фæлæ сын Теблойты 
’рдыгæй ницыма дзуапп уыди. 
Саши æнкъардгъуызæй кæсы фынгмæ. Уый хорз зоны йæ 
чызджы æвæндондзинад. Æдас нæ уыди уымæй дæр, æмæ чызг 
ирæды хъуыддаг куы фехъуса, уæд йæхи амарыныл дæр фæстиат 
кæй нæ фæуыдзæн. Уæдæ хъæбатыр Гæнах йæ маст райсыныл 
куы ныллæууа, уæд Дзаботимæ афтæ уæлæнгæйтты кæй нæ ахи- 
цæн уыдзæн хъуыддаг, уый дæр зыдта. Афтæмæй дыууæ хъуы- 
дыйы Сашийы сæрымагъзы хæлбурцъ кодтой: радта йæ чызджы 
Дзаботæн стыр ирæдыл, æмæ йæ зындоны куыд бамидæг кæна, 
Гæнахæй йæ куыд фæхицæн кæна? Ма йæ радта, æмæ уæд стыр 
ирæдæй йæ хæдзар фæцух уыдзæн... 
Куыдфæстагмæ Дзаботæ æрдомдтой дзуапп. Дудар йæ бадæ- 
нæй сыстад, йæ сойæдзаг рихитæ асæрфта, фынджы адæмыл йæ 
цæст ахаста æмæ афтæ зæгъы: 
430 

— Уæ, Теблойтæ, мах ам гуыбыны хæлцы тыххæй не стæм, 
фæлæ нæ фæнды уæ мыггаджимæ хæстæг бакæнын. Ам не ’ппæ- 
тæй барджындæр у Саши æмæ нæ фæнды уымæ байхъусын. 
Дидинæ, ацы ныхæстæ фехъусгæйæ, ныккæрзыдта, йæ цæс- 
сыгтæ æргæр-гæр кодтой æмæ йæхинымæры загъта: «Сау бон мæ 
баййафа, ирæды кой кæнын райдыдтой...» 
Саши æвæндонæй сыстад, йæ армы сыкъа æрбалхъывта æмæ 
райдыдта дзурын: 
— Бахатыр мын кæнут, мæ цыты уазджытæ, æдылы фысыммæ 
дæр байхъусут... 
— Дæ зонд æнæцудгæ уæд, мæ хæдзар Саши. Ды нын аккаг 
аргъ кæй скæндзынæ, уый бæрæг у дæ фидар ныхæстæй, — загъ- 
та Дудар. 
— Нæ фыдæлты æгъдæуттæ æнæцудгæ сты... цы уын зæгъон, 
мæ уазджытæ, — ахъуыды та кодта. — Цæй æмæ афтæ бакæнæм, 
æмæ ирон æгъдауæй ахицæн уæд хъуыддаг. 
Кæстæртæ арф ныуулæфыдысты. Уыдон æнхъæл уыдысты, 
зæгъгæ, Саши не сразы уыдзæн. Фæлæ Сашийы стыр ирæды 
монц йæ фæстæ аласта æмæ Дидинæйы хъысмæтыл сау лæгæты 
дуар ахгæдта. Нал батæригъæд кодта йæ чызгæн. Æрбайрох код- 
та Дидинæйы бирæ лæгъстæтæ. 
Дидинæ сонтау фынджы уæлхъус алæууыд, йæ цæстытæ цыма 
сæ къуырфытæй рацæйхаудтой, уыйау цавæрдæр тæссаг кастæй 
кастысты. Фынгæй систа кард, йæ фыдмæ йæ бадардта æмæ йын 
фæсус хъæлæсæй афтæ зæгъы: 
— Айс, мæ фыд, æмæ мæ ацы кардæй кæрдихтæ скæн... Айс- 
айс, хъæбулхор! Ды дæ хъæбулы фосау ныууæй кæнынмæ хъа- 
выс. Бабæллыдтæ бирæ фæллоймæ! — цæхгæр фæзылд æмæ дуа- 
ры æдде фæцис æрдиаггæнгæ. Æхсæвы æгуыппæгдзинад ын йæ 
зæрдæйы рыстыл каконсындз уисой расæрфта. Хæрам цæстæй 
арвмæ скаст æмæ æрхæндæг хъæлæсæй афтæ зæгъы: 
— Уæ, дæлæмæ æрхауай, мæ рафæлдисæг Хуыцау, дæлдзæх 
ныххауай сылгоймаджы амонд скæнæг, фосæй уæлдай йын аргъ 
куынæ ис, уæд æй ацы мæнг дунейы цæмæн сфæлдыстай?.. Цымæ 
зын раны кæй дæн, уый Гæнах нæ зоны? Цымæ сау калмы дзыхмæ 
кæй хауын, уый не ’мбары? Ау, амæй хъауджыдæр мын иунæг 
батæригъæдгæнæг нæй? Ныр цы кæнон, Гæнахæй æнæ исты ба- 
зонгæ мæхи къухæй мæхи куыд амарон? Нæ, æз мæ уарзондзи- 
над æлгъаг Гуыдзæйæн нæ ратдзынæн, фæлтау мæлæт, — Диди- 
нæйы фæстаг дзырдтæ æхсæвы сабырад фехæлдтой. 
Гæнах æмæ йæ дыууæ æмбалы лæууыдысты кауæй чысыл 
дæлдæр æмæ Дидинæйы дзырдтæ сæ хъустыл ауадысты. Диди- 
нæйы ’рдæм хæстæг кодта цавæрдæр сау æндæрг. Уый æваст йæ 
мидбынат æрлæууыд, æхсæвы тары акаст, фæлæ ницы рахатыд- 
та, æрмæст сау æндæрг цыма размæ сындæг къахдзæфтæй цыди, 
афтæ йæм фæкаст. Чызг æмбондгæрæтты цырд къахдзæфтæй 
тигъырдæм фæцæуæг. Иудзæвгар куы ауад, уæд та йæ разы цыма 
431 

цыдæр дæлимонтæ фестад, афтæ ауыдта æртæ бæхы. «Мæ къо- 
найыл, уый мæ хæйрæджытæ сайынц... Æниу мыл уадз æмæ цы- 
фыддæр фыдбылызтæ æртыхсæнт. Йæ кардыл фидар ныххæ- 
цыд, бæхтæм хæстæг бацыд æмæ сæ цуры æрлæууыд. Уайтагьд 
базыдта Гæнахы бæхы. Дидинæ атыхст бæхы бæрзæйыл. Бæх 
йæ былтæ чызджы уымæл былтыл авæрдта, басмыста йæм æмæ 
йæ сæр æвæндонæй иннæрдæм азылдта. 
— Æвæццæгæн æй уыцы лæгсырдтæ бабын кодтой, йæ бæх 
ын рафардæг кодтой æмæ æнæмæтæй бабаимæ тæрхон кæнынц. 
Уæдæ мæ фæстаг ныфсы уидаг дæр аскъуыд, уæд ма мæ удæгас 
цы у? 
Сау æндæрг хæстæгæй-хæстæгдæр кæны. Дидинæ, хæстои 
лæгау, йæхи тохмæ цыма æрцæттæ кодта, уыйау йæ кард бæр- 
зонд систа, фæлæ цы бакæнынмæ хъавы, йæхи барæхоинаг у, 
æви йæм цы сау æндæрг æввахс кæны, уыимæ йæ хъару бавзари- 
наг у, уый йæхæдæг дæр нæ зоны. Сау æндæрг хæрзхæстæг æрба- 
цыд. Дидинæйы æфхæрд зæрдæ базмæлыд, цыма риуы талынг 
къултыл фæйнæрдæм ахæцыд, уыйау ын фенцондæр. Фæлæ цæ- 
мæн, уый йæхæдæг дæр не ’нкъары. 
— Дидинæ!.. 
— Гæнах!.. Гæнах! Кæм дæ, мæнæ мæм мæлæт йæ сау базыр- 
тыл куы ’ртахт. 
— Нæ, мæ дунейы рухс, æз дæу мæлæты дзæмбытæй стон- 
дзынæн. Фæлтау сау ингæны дуарыл балæудзынæн, фæлæ дæу 
Дзаботы æлгъаг Гуыдзæйæн ахæссын нæ бауадздзынæн. 
... Дыууæ уарзоны кæрæдзийыл атыхстысты. Арвæй сæм æнæ- 
нымæц стъалытæ худынц. Æхсæрдзæн сын хъæлдзæг зарджытæ 
кæны. Æхсæвы рог уддзæф радымдта æмæ сын фæлмæн хъæ- 
быстæ систа, бæлæсты сыфтæртæ сын æмдзæгъд кæнынц. Иу- 
дзырдæй, æрдз дæр цин кодта цардбæллон уарзæттыл. Дидинæ 
цы сауфистонджын кардыл хæцыд, уый йæ сæрмæ æрзылдта æмæ 
йæ æрхмæ фехста. 
— Дидинæ, мах ныртæккæ æвæстиатæй ацæуын хъæуы арды- 
гæй. Дæлæ нæм Хадзеитæ æрхы æнхъæлмæ кæсынц. 
Чызг фестъæлфыд: 
— Мæ къонайыл! Ме ’мхæрæфырты зæрдæ мыл бахуддзæн. 
Акаст æрхы ’рдæм æмæ сæм дыууæ сау æндæрджы сцæйцыд. 
Дидинæ фырæфсæрмæй йæ сæр йæ риуыл æруагъта. 
— Цæй, уæ ацы æхсæв амондджын уæд, мæ хуртæ! — афтæ 
дзургæ йæ къух бадардта Дидинæмæ Хадзе. 
Чызг йæ ризгæ къух радта Хадземæ. Хадзе йын тынг батæ- 
ригъæд кодта, йе ’мхæрæфырт Дидинæйы ахæм хуызы фыццаг 
хатт уыны. 
— Ныр уал уæ уынаффæтæ фæцыбыр кæнут æмæ æвæстиа- 
тæй цæуæм Мыртгæджынмæ, мæ мады ’фсымæр Кудзамæ, хуыз- 
дæр фысым не ссардзыстæм, — стæй Гæнахмæ бакæсгæ, афтæ 
зæгъы: — Ауай, мæ къона, æмæ ма уæртæ Хъалгъуызæн йе ’ннæ 
432 

дугъоны дæр ардæм ралас. Хорз фæхæтыд йæ хæтæнты уыцы 
цъæх бæхыл дæр. 
Гæнах атындзыдта. Цырд къахдзæфтæгæнгæ йæ Дидинæ бай- 
йæфта æмæ йын йæ хъусы ныллæг хъæлæсæй бадзырдта: 
— Арæхстджын у, Гæнах. Мах стæм ныр, мæнæ циндзинад сау 
зæххы риу кæм срæмыгъта, хъаруйы сæр кæм хъæуы, фæлæ арæх- 
стдзинад хъахъхъæнинаг кæм у, ахæм ран. Ам уал дæхи бааууон 
кæн, æз Хадзымæтæн бамбарын кæнон, науæд изæрсарæй йæ 
зæрдæ фырмæстæй фæркгай цыма ахицæн, афтæ, æнæисты дзур- 
гæйæ, бады фынгыл, ныр ирæды хабар ахицæн уыдаид æмæ йын 
исты хуызы бамбарын кæнон ацы циндзинад, — цырд-цырд адзырд- 
та Дидинæ æмæ хæдзармæ фæцæуæг. 
Фынг уыди йæ тæккæ тæмæны... Нуазæнтæ сарæх сты. Гуы- 
дзæ фæсдуар лæууы, æмæ йæ цæсгом цины денджыз фестад. 
Дидинæ йæ цурты куы ’рбацыд, уæд афтæ фенхъæлдта, мæнæ 
ныр къуымы балæудзысты. Къухылхæцæг «цæй фæхæссæм æй», 
зæгъгæ, ныццæлхъ ласдзæн. Дидинæйы дыууæ сау цæстмæ ба- 
каст æмæ йæ былтæ ахсыдта. Дидинæ йæ сæр æркъул кодта, йæ 
кæлмæрзæны кæронæй аууонгонд ацарæзта, цæмæй йын хистæртæ 
йæ цæсгом ма феной. Æргуыбыр кодта æмæ Хадзымæты хъусы 
бадзырдта. Фæлæ æддæмæ ницы райхъуыст. Уый фенгæйæ, Теб- 
лойты уазджытæ тынгдæр схъæлдзæг сты. Дидинæйы ахæм 
æфсæрмхуызы дзургæ куы федтой, уæд Дудар йе ’мбалмæ йæ 
цæст æрцъынд кодта. 
Хадзымæт сыстад æмæ хистæртæй бар ракуырдта. 
— Фарн уæм бадзурæд, нæ буц хистæртæ, фæлæ æз, куыд 
кæстæр, афтæ мын иучысыл æддæмæ ауайыны бар раттут. Цины 
хъуыддаг куы кæнæм, уæд дзы цымæ æркафын нæ хъæуы! 
— Афтæ, гъе, мæ хуртæ, нырмæ дæр бæргæ хъуыди, фæлæ... 
— уайдзæфгæнæгау бакодта Саши. 
Хадзымæт цырд рауад хæдзарæй, йæ фæстæ — Дидинæ. Къæ- 
сæрæй куы рахызтысты, уæд сæ фæдыл рацæйцыд Гуыдзæ. Ди- 
динæ йæм фæстæмæ фæзылд æмæ йын загъта: 
— Ацу, хистæртæн æгъдау ратт, цырагъдарæныл ног цырæгътæ 
’рывæр, мæ фæстæ рауай-бауайыл нырма æгæр тагъд кæныс. 
Гуыдзæйы сæлæф зæрдæ бынтон сойы фурды аленк кодта, 
йæ мидбыл бахудт, цыдæр сдзурын æй фæндыд, мæгуырæг, фæлæ 
цæхгæр фæзылд æмæ хæдзары смидæг. Тырныдта, Дидинæйы 
уынаффæ цæмæй хуыздæр сæххæст кæна. Цырагъдарæныл ног 
цырæгътæ куы æрæвæрдта, уæд уырдыглæууæгæй райста дурын 
æмæ йæхи ’мкар лæппутыл рæгъытæ кæнын райдыдта. Хистæртæ 
ныццæлхъ ластой Уастырджийы зарæг. Кæстæртæ сын сæ зард 
айстой, æмæ бæрæчетæй дзаг фынджы уæлхъус бадджытæн сæ 
хæццæ-мæццæ ныхас цины хъæлæбайæ раивтой. 
Хадзымæт æхсæвы тары Гæнахæн ныхъхъæбыс кодта æмæ 
афтæ зæгъы: 
28 Биазырты Днмнтр 
433 

— Æвæстиатæй цæут, Дидинæ, æри-ма дæ кæлмæрзæн, æз сын 
сæ циндзинадæн арф уæрм скъахон. Дзаботæй зæгъын. 
Лæппутæ фæсхъæуæй куы ахызтысты, уæд сæ бæхтыл абад- 
тысты. Дидинæйы сбадын кодтой Хъалгъуызы дугъоныл. Æмæ 
Мыртгæджыны ’рдæм фæцагайдтой. 
Хадзымæт Дидинæйы кæлмæрзæн кауыл баппæрста æмæ хъæл- 
дзæгæй хæдзары смидæг. Гуыдзæ йæ разы цæхгæр æрлæууыд æмæ 
йæм дзаг сыкъа авæрдта. Хистæртæ æмхъæлæсæй адзырдтой: 
— Гуырд дæ, æцæг гуырд, æмæ кæй дæ, уымæн æнæнизæй цæр. 
— Цæй, уæдæ, цы хъуыддаг бакодтам, уый хайыр уæд дыууæ 
мыггагæн! — кæстæртæ ныхъхъæр кодтой «оммен!» Ацы зæрдиаг 
куывд лæугæйæ анызта æмæ сыкъа Гуыдзæмæ авæрдта. — Гъе- 
ныр уæ курæг дæн, нæ буц уазджытæ, æмæ ирæды хъуыддаг 
мæнæн дæр бамбарын кæнут. Æз иуцъус рæстæджы фæсивæдмæ 
ауадтæн, цæмæй æрбамбырд уой æмæ нæ циндзинад хайыр уа! — 
ацы дзырдтæ дуары цур Хадзымæт дзырдта уый тыххæй, цæмæй 
сæ ныхæстæй ирхæфса æмæ дуармæ мачи ацæуа. 
— Ау, æмæ ирæдыл, ды ма ам, фынгыл куы бадтæ, афтæмæй 
тæрхон кодтам. Фæлæ йæ ноджыдæр зæгъдзыстæм, — загъта Дза- 
боты фидауджыты хистæр Гога, — лымæн, мæ хуртæ, цæмæй 
хайыр уа дыууæрдыгæй, уый тыххæй æвæндонтæ æмæ æртхъи- 
рæнтæ нæ хъæуы. Уæдæ, Теблойтæ, мах уæ мыггаджы агурæм 
ахсджиаг хæстæгæн æмæ хъуамæ нæ хъуыддаг райгæйæ бакæ- 
нæм. Дзаботæ уын схæлар кодтой фынддæс хъуджы æмæ дæс 
æмæ ссæдз фысы. 
— Хайыры хъуыддаг уæд, хайыры! Ныббарут мын æй, нæ буц 
хистæртæ, дыккаг хатт уæ кæй æрурæдтон, фæлæ нæ рæсугъд 
Дидинæ карчы цъиу, мыййаг, куынæ у! — дзырдта хъæлдзæгæй 
Хадзымæт æмæ йæ бынатмæ фæцæуæг. 
Цалдæр гаджидауы ма рауагътой, стæй кæстæртæ хистæртæй 
бар ракуырдтой æмæ уæрæх тыргъы хъазт сарæзтой. Фæндыры 
хъæр, фæсивæды къæрццæмдзæгъд, æмæ ма фынгыл чи бадт, 
уыдон зарын дардмæ хъуысти. 
Æвиппайды хъазты фæсивæды ’хсæнмæ тарстхуызæй æрбауа- 
ди Хуыгиан. Фæсивæды ’хсæн сонт лæуд æркодта æмæ уынгæг 
хъæлæсæй нырдиаг кодта: 
— Сæрæй, мæ артыл туджы зæй ацыд, мæ хъæбулы хабар 
мæм хорз нæ кæсы... 
Фæсивæд сæ хъазын фæуагътой. 
— Фæдис, лæппутæ, Дидинæ йæхи куы бабын кæна, уæд ху- 
динаджы бын фæуыдзыстæм! — загъта Хадзымæт æмæ æддæр- 
дæм азгъордта. 
Уынгмæ æзфæраздæронæй агуылф кодтой фæсивæд, уыдон 
фæстæ та, фынгыл ма чи бадт, уыцы адæм. Уынгтæ змæлæг систы. 
Хуыгиан кауыл Дидинæйы кæлмæрзæн куы федта, уæд ныхъ- 
хъарæг кодта: 
— Уый мын цымæ цы æбуалгъ ми бакодтай, мæ хъæбул, цал- 
434 

дæр боны дæргьы дæ хъахъхъæнгæ куы кодтон, уæд мын ныр цы 
’рбадæ!.. 
Дзаботæ сæхи лæбурынмæ срæвдз кодтой, сæ арв сыл æрха- 
удта. Мæстæй тъæпп хауынц. Фæлæ цы акæной, уый нал зонынц 
фырадæргæй. 
— Иудзырдæй, Теблойтæ, нæ бæх нын, науæд махæн афтæмæй 
ардыгæй цæугæ нæу! — фæхъæр кодта Дудар æмæ иуварс ауад. 
— Уæ фыдæхæй фесæфон, Дзаботæ, мæ Хуыцау мæ æрцавта, 
æмæ уал мæ чызджы æнамонды хабарæй бæлвырд-бæрæг базо- 
нон, стæй уæд... — йæ дзырд кæронмæ нал ахæццæ кодта Саши. 
Теблойты фæдисонтæ алы къуым, алы къутæр сгæрстой, фæлæ 
ницы зæрдæхсайгæ бынат ссардтой æмæ фæсхъæуы ’рдæм афæ- 
дис кодтой. Хадзымæт архайдта, цæмæй фæдисонты фæсвæндæг- 
ты кæна æмæ сæ Мыртгæджыны комы ’рдæм мачи ацæуа. Фæди- 
сонтæй-иу фæндаджы ’рдæм исчи куы фæцæйцыд, уæд ын-иу 
бабустæ кодта: 
— Цы æнæмбаргæ агуырдтытæ кæнæм, йæхи чи мары, уый ма 
лæгъзвæндæгтæ агуры. Дидинæйы агурын хъæуы уæлæ хохы 
дыдæгъты, арф æхсæрдзæнты. 
Фæдисонтæ, Хадзымæты хъуыдыйыл æнæ дыууæ зæгъгæйæ, 
арф адгуытæ, хохы дыдæгътæ сгæрстой, фæлæ ницы ардтой. 
Дзаботæ мæстæй тъæппытæхаугæ сæ мыггагмæ сæргуыбырæй 
æмæ уæнтæхъилæй рафардæг сты. 
Æмбисæхсæвæй аивгъуыдта, афтæ Хадзеитæ сæ бæхтæй 
æрхызтысты Мыртгæджыны. Бæхты хъæды афснайдтой, сæ цуры 
сын Гæбулы фæуагътой æмæ Дидинæйы хъæумæ ракодтой. Хъæу 
тарффынæй кодта. Хадзе бахоста Кудзаты дуар æмæ сæм сабыр 
хъæлæсæй бадзырдта: 
— Ма фæтæрс, мæ мады ’фсымæр, æз дæн, дæ хæрæфырт. — 
Цæйдæр тыххæй йæ ном нæ загъта. 
Кудза йæ мидфынæймæ бафиппайдта йæ хæрæфырты хъæ- 
лæс, фæлæ тæрсгæ дæр фæкодта. Йæ цухъхъа йæ уæхсджытыл 
баппæрста æмæ дуар бакодта. Тарстгъуызæй кæсы куы Диди- 
нæмæ, куы та Гæнахмæ. 
— Гъы, мæ мады ’фсымæр, диссаджы уазджытæ, фæлæ нæм, 
дæ хорзæхæй, æлхынцъæрфыгæй ма ракæс. 
— Мидæмæ, мæ хуртæ, мидæмæ. Кудза нырмæ дæр уазæгсур 
нæ уыди. — Хæдзармæ сæ бакодта æмæ, рухс скæна, зæгъгæ, 
афтæ йæ Хадзымæт фæурæдта. 
Талынджы йын радзырдта се ’рцыды хабар. Кудза рог сулæ- 
фыд, фæхъæлдзæгдæр æмæ афтæ зæгъы: 
— Агъæц-ма, уæртæ Биасты хæрæфырт нæу ацы чызг? 
— Тæккæдæр уыдон хæрæфырт у, фæлæ Биасты хæдзарвæн- 
дагæй кой дæр макæмæн скæн. Биас дæр Дзаботы фарс ласы. 
— Зонын, зонын, æппæт дæр... 
Аныхæстæ ма кодтой, стæй Кудза æмæ йæ усæн хæрзæхсæв 
435 

загьтой, Дидинæйы уым ныууагыой, сæхæдæг сæ бæхтæм суа- 
дысты æмæ сæхирдæм фæцагайдтой. 
Дыккаг бон Саши æрбахæццæ йæ каистæм. Йемæ ма уыди 
Хадзымæт æмæ иу æндæр ацæргæ лæг. Хъæууынгты куы ’рцæй- 
цыдысты Биасты ’рдæм, уæд сæм Дидинæ къулы зыхъхъырæй 
каст. Йæ фыдмæ кæд тынг мæсты кодта, уæддæр йæ зæрдæ ’рба- 
уынгæг, æмæ йæ цæссыгтæ йæ рустыл æртылдысты. 
— Уæ, бастъæлай ацы æлгъыстаг дуне, кæд адæймаджы хъыс- 
мæт афтæ æгъатырæй цæмæн алыг кæныс! — арф ныуулæфыд 
Дидинæ, йæ бынаты æрхаугæйæ. 
Саши йæ каистæн йæ чызджы хабар куы ракодта æмæ та йæ 
зæрдæ куы ницæуыл фæлæууыд, уæд йæ сæр ныххоста æмæ 
æрхæндæг хъæлæсæй загъта: 
— Мæ чызг йæхи кæй бабын кодта, уый гуырысхойаг нал у. 
— Дæхæдæг æй бабын кодтай, Саши, æмæ дæхи мауал æфхæр, 
— загъта йын Хадзымæт. 
Бонтæ куыд ивгъуыдтой, афтæ цыма Дидинæйы хабар дæр 
ферох, афтæ зынди, фæлæ Дзаботæ алы хъæуты хъусдарджытæ 
баурæдтой, стыр гæртам æрцæттæ кодтой, Дидинæйæ сæм исты 
хабар чи фехъусын кæна, уымæн. Сæ зæрдæ къæпп кодта Тебо- 
ты ’рдæм, кæд æй, зæгъгæ, уыдон аскъæфтой. Фæлæ кæд Гæнах 
æмæ Хадземæ сæ цæст дардтой, сæ алы фæзылд, сæ алы фез- 
мæлд сын барстой, уæддæр ницы дызæрдыгдзинад рахатыдтой, 
афтæмæй бонтæ сæ цыды хай кодтой. 
Фæззæг йæ тыхы бацыд. Чи йæ хуымы гæппæлыл архайдта, 
чи та йæ хосы мæкъуылтæ зæйуæттæй æфтауцдæттæм ласта. 
Иу бон Гæнах куыстæй куы ’рцыд, уæд та Хадземæ бауад 
æмæ йын афтæ: 
— Ацы æхсæв хъуамæ де ’мхæрæфырты абæрæг кæнон. Ныр 
æй æнæхъæн къуыри нал федтон. 
— Æмæ дæ цы тыхтæ баурæдтой, Гæнах? 
— Де ’мхæрæфыртмæ исты ныхас æрвитыс? 
— Æмæ йын цы арвитон. Лæппу йæ хъуыди æмæ йын мæнæ 
саг-сæгуыты хуызæн лæппу ссардтон. Гъеныр ма йæм хуыздæр 
хæрзиуæг цы арвитон! — дыууæ æрдхорды хъæлдзæг худт бакод- 
той æмæ уый фæстæ Хадзе хъуыддаггъуызæй загъта: — Цу уæдæ, 
мæ къона, æмæ сын бафæдзæхс, арæхстджын уæнт. Дзаботы туг- 
мондаг куыйтæ нæ фæстæ зилæнтæ кæнынц, æмæ исты куы ба- 
фиппайой, уæд æнæ тугкалд нæ ахицæн уыдзæн хъуыддаг. 
Æризæр. Æхсæв йæ сау пæлæз æрытыдта хъæуыл. Æрдз ныс- 
сабыр, арв афтæ ныттар, цыма истæуыл арф хъуыдыты аныгъуылд. 
Арф кæмттæй æхсæрдзæнты сæх-сæх дардмæ хъуысти. 
Гæнах рахызт сæ хæдзары къæсæрæй. Хæрдмæ скаст, æмæ 
арвы риу афтæ æрхæндæггъуызæй куы федта, уæд бацин кодта. 
Ахæм тар æхсæвы никæмæй у æнхъæл, æмæ йæ бафиппайой. Йæ 
бæхмæ рог сгæпп кодта æмæ, хъæуæй куыд æруырдыг кодта, 
436 

афтæ йæ хъустыл ауад къæхтыхъæр. Йæ бæх фæурæдта, йæ уæхс- 
чыты сæрты акаст æмæ ауыдта цавæрдæр сау æндæрг. Уый иу 
уысм йæ бынаты æрлæууыд, стæй Дзамæтты хæдзары ’рдæм 
фæцæуæг. 
Гæнах ахъуыды кодта, аздæха, æмæ йæм раст нæ фæкаст, ма 
аздæха, æмæ ацы æнафоны ацы æмбæлæг амондджын æмбæлæг 
кæй нæу, уый йæ уырныдта. Йæ бæх цæхгæр фездæхта. Сæ 
уынгмæ куы схæццæ, уæд бæхæй æрхызт æмæ хæдзары алывæр- 
сты æрзылд, фæлæ ницы йæ цæст æрцахста. 
«Æвæццæгæн, искæй цуанон уынгты рахау-бахау кæны», — 
загъта йæхицæн æмæ та йæ бæхыл сбадт. Йæ фæндагыл æнæгуы- 
рысхойæ араст. 
Æмбисæхсæв Гæнах йæ бæхæй æрхызт Кудзаты кæрты, бæх 
афснайдта æмæ хæдзары фæстæты хъуызæгау бакодта. Чысыл 
рудзынггондæй бакаст æмæ цырагъы дыдзы рухсмæ уыны: Ди- 
динæ бады тæрхæгыл æнкъардæй æмæ йæ сау дзыккутæ йæ фæ- 
лурс æнгуылдзтæй бийы, йæ цæстытæ садзæгау ныккодта цы- 
рагьмæ. Гæнах ын тынг фæтæригъæд кодта. Фездæхт фæрссаджы 
цурæй, къулмæ хæрзæввахс цæугæйæ, бацыд дуары цурмæ æмæ 
йыл æнæ исты дзургæ бахæцыд. Дидинæ исдуг фæтарст, фæлæ 
йæм йæ зæрдæ сдзырдта, зæгъгæ, ма тæрс. Фестад, дуар фегом 
кодта, иуцалдæр къахдзæфы фæстæмæ алæууыд, æмæ, Гæнахы 
хæдзармæ æрбахизгæ куы федта, уæд йæ дзыккутæ йæ уæхсчы 
сæрты фæстæмæ аппæрста, йæ мидбыл бахудт, фæлæ уыцы мид- 
былхудтæй Гæнахы зæрдæ тынгдæр бауынгæг. Тынгдæр батæри- 
гьæд кодта йæ дунейы рухс Дидинæйæн. Йæхинымæр загъта: «Цæ- 
мæн гуырæм, цæмæн цæрæм афтæ уæнгтæбастæй?» 
Дидинæ йæхи баппæрста Гæнахмæ æмæ йæ афарста: 
— Гæнах, мæнæ ацы æхсæв нæ фæзындтæ, уæд мæ зæрдæ 
фæркгай ныххицæнтæ уыдаид. 
— Уанцон нæу, Дидинæ, уый цавæр зæрдæ ис дæ риуы? Куы 
зоныс, ныр мæнæй абырæгæй хъауджыдæр нæй. Мæ фезмæлæнтæ 
къуындæг сты, мæ хъуыдытæ та, хохаг цæугæдонау, рæсуг. 
Дидинæ йæ æрыскъæфгъуыз былтæй апъа кодта Гæнахы æнæ- 
даст русæн æмæ йын ризгæ хъæлæсæй загъта: 
— Гæнах, мæ царды фидар мæсыг, æз ирон æгъатыр æгъдæут- 
ты сæрты ахызтæн, суанг ма ферох кодтон мæ ныййарджыты 
дæр. Фæлæ дæ курын, дæ хъаруйыл дæ зæрдæдаргæ, дæ масты 
фæдыл ма ацу. Ды мæн фервæзын кодтай сау калмы дзыхæй, 
æмæ мæ сæрмæ цы сау мигътæ æмбырд кодта, уыдон ныппырх 
кодтай. Мæнæн сау лæгæты дæр мæ зæрдæ рухс уыдзæн, ихы 
бын дæр мын хъарм уыдзæн, фæлæ дын фæдзæхсын: уыцы 
æлгъæгтæй дæхи хъахъхъæн. Агурынц дæ карды фындзæй æмæ 
топпы дзыхæй. Знон та уæртæ Биастæм уыдысты. Кудзамæ дæр 
фæдзырдтой æмæ йæ фарстой, зæгъгæ, дам, ацы хъуыддагæн ды 
æнæ исты зонгæ нæ уыдзынæ. Стыр гæртæмттæ дæттынц, стыр 
гæртæмттæ! 
437 

Гæнах бахудт, Дидинæйы рус адаудта. 
— Дидинæ, уадз æмæ раттæнт гæртам: æниу стыр ирæд нæ 
рахицæн кодтой, фæлæ дзы цы рауад! 
— Алæбон лæг амондджын фæндæгтыл нæ цæуы, Гæнах. Æз 
дæу зындзинады куы фенон, уæд дæ разæй мæхи къухæй сау 
ингæнмæ мæхи барвитдзынæн... 
Гæнах кæд тагъд фездæхинаг уыди Кудзайы хæдзарæй, уæд 
ма æгæр дæр афæстиат. Уарзондзинад ын йæ къæхтыл цыма хъа- 
дамантæ бакодта, уыйау æй йæ къах нæ хаста Дидинæйы цурæй. 
Æваст сæ хъустыл ауад кæрчыты уасын. Гæнах фестад. Диди- 
нæйæн хæрзæхсæв загъта æмæ цырд цыдæй рахызт Кудзаты хæ- 
дзарæй. Чъырынæй йæ бæх куы раласта, уæд фæкаст, æмæ хъæ- 
уысæры ’рдæм æхсæвы тары цыма чидæр лидзæгау акодта. Лæп- 
пу мурмæ дæр не ’рдардта уыцы сау æндæрджы, йæ бæхыл абадт 
æмæ сæхирдæм уадау атахт. 
Мигъты ’хсæнты сæуæхсиды тугвæд уадздзæгтæй разынд. 
Æхсæвы сабырдзинад фехæлд, афтæ Гæнах схæццæ Теботы хъæу- 
мæ. Бæхы саргъ систа, йе рагъыл ын уазал дон æркалдта æмæ 
хæдзармæ бацыд. 
Раст уыцы рæстæджы хъæууынгты æрцæйцыд уæлбæхæй 
Хъалгъуыз. Дардæй Гæнахы бæхмæ бакаст æмæ, йæ сæр ныттил- 
гæйæ, йæхинымæр зæгъы: 
«Ацы æнæхæдзар æмæхсæвæджы æнæ хъуыддагæй кæй нæ 
хъеллау кæны, уый бæрæг у. Дысон фæлтау мæхæдæг куы ацы- 
даин йæ фæдыл. Лæппу дæр бæлвырд ницы ’рахатыд». 
Цæвиттон, Гæнах дысон Мыртгæджынмæ куы араст, уæд цы 
сау æндæрг федта, уый уыди Гуыдзæ. 
Гуыдзæ Гæнахы хъуамæ амардтаид, фæлæ хъæуæй куы аив- 
гъуыдта Гæнах, уæд йæ ныфс нал бахаста æхсæвы тары, зæгъгæ, 
йыл куынæ сæмбæла мæ топпы нæмыг, уæд нæ бындзагъд фæ- 
кæндзæн. Фæстæмæ куы сыздæхт Гæнах, уæд та тæппуд Гуыдзæ 
афтæ фенхъæлдта, зæгъгæ, мæ бафиппайдта, æмæ Азæмæтты 
хæдзары дæллаг фæрсты лидзынмæ фæци. Фæлæ уæддæр тæп- 
пуд Гуыдзæйæн бантыст базонын Гæнахы балцы хабар. Суанг 
Мыртгæджынмæ йæ фæстæ цыди гурæй-гурмæ. 
Сæуæхсиды тугвæд арвыл байсыст. Бæрзонд хохæй стылд 
æнусон хур æмæ сыгъзæрин тынтæ апырх кодта бæлæсты сыф- 
тæртыл. Æвзист фæрдгуытау æрттывтой сæууон æртæхтæ. 
Хуры тынтæ сæхи æппарæгау æрбакодтой Азæмæтты кæртмæ 
æмæ Гæнахы бæхы уымæл фарсыл хъазыдысты. Гæнах хæдзарæй 
рахызт, йе ’хсырф йæ цонгыл ауындзæгау, афтæмæй. Хурмæ скаст 
æмæ йæ цæстытæ аууæрста, цыма дысон фыдбирæ фæфынæй код- 
та. Бæхы дзыларбос æмбондæй райхæлдта æмæ араст фæсхъæумæ 
хуым кæрдынмæ. Хуыммæ куы схæццæ, уæд бæх хуымы кæрон 
абаста даргъ бæндæнæй æмæ йын йæ бæрзæй адаугæ зæгьы: 
— Мерс кæн, Арабб! Ацы дыууæ ’хсæвы та нæ Дидинæйы 
438 

абæрæг хъæудзæн. Гæнах йæ куырæты дыстæ батылдта, æмæ 
райхъуыст йе ’хсырфы хъæр. 
Кæрды Гæнах. Йæ фидар армы æрбамбырд кæны æфсирты 
зæнгтæ æмæ та сæууон уæлдæфы азæлы æхсырфы хыррытт. 
Кæд хъазуатæй куыста йæ хуымы гæппæл кæрдгæйæ, уæд- 
дæр йæ хъуыдытæ уыдысты дард кæмдæр. Йæ цæсгом уыди са- 
гъæсгъуыз, йæ сæры алыгъуызон хъуыдытæ кæрæдзи ивтой. 
Абон хъуамæ ацы хуым ракæрда, райсом та фæтæнмæ ацæу- 
дзæн æмæ йæ мæкъуылтæ зæйуæттæй рахибар кæндзæн. Йæ ды- 
сæй йæ ныхы хид асæрфта æмæ, куырис абæттынмæ куыд хъа- 
выд, афтæ йæ уæле хъæдæй фæцыд топпы гæрах. Топпы нæмыг 
Гæнахы къæхты бын зæхх спырх кодта. Фæлтæрд лæппу йæ куы- 
рис аппæрста æмæ дæлауæдзмæ ныггæпп кодта. Йæ хотыхтæ 
йæхимæ кæй нæ уыдысты, уый тыххæй йæхицæн бауайдзæф кодта. 
Гæнахы знæгтæ, æвæццæгæн, афтæ æнхъæл уыдысты, йæ цар- 
дæй ахицæн æмæ топпы нæмыг нал бахардз кодтой. Лæппу ма 
хъæдæрдæм бæргæ йæ хъус дардта, фæлæ хъæдæй нæдæр уынæр 
цыди, нæдæр змæлæг зынди. 
Гæнах гуырысхо нæ кодта, зыдта йе знæгтæ Хъалгъуызы 
фырттæ кæй сты. Æмæ йæ маст рафыцгæ загьта: «Уæдæ мæ фæ- 
дыл хæцаг куыйтау зилут, уæд — бавзарæм!» 
Бирæ рахъуыды-бахъуыдымæ йæ не ’вдæлы ныртæккæ. Дæ- 
лауæдзты азгъордта йæ бæхырдæм. Йæ бæхы бæндæныл йæхир- 
дæм ’рбахæцыд. Бæх йæ хизын фæуагъта æмæ Гæнахы ’рдæм 
араст. Цæргæсау æм стахт Гæнах æмæ йæ уадыл цæст нал хæ- 
цыд. Хъæумæ куы ’рхæццæ, уæд æррайау смидæг хæдзары, йæ 
ныййарджытæй уым никæй баййæфта æмæ йын æхсызгон уыди, 
йæ хотыхтæ ауындзæнæй скъæфæгау ракодта, йæ фæринк йæ 
фарсыл куы абаста, йæхи хæстæввонг куы рарæвдз кодта, уæд 
мæстыхуызæй æрлæууыд. Хæдзары къуымты йæ цæст ахаста æмæ 
йæм ацы хатт фæкастысты æнкъарддæр, æдзæрæгдæр. 
Гæнах арф ныуулæфыд, къонайы фале йæ мады ныллæг бан- 
донмæ бакаст æмæ, цыма йæ мадæн лæгъстæ кодта, уыйау æхгæд 
хъæлæсæй фæзæгъы: «Хæрзбон, нана! Æз ныр цæуын, цард æмæ 
мæлæт хъæбысæй кæм хæцдзысты, уырдæм. Фæлæ зон, нана, 
дæ иунæг хъæбул æгады мардæй нæ амæлдзæн». 
Гæнах уынгмæ рахызт. Бæхыл февзæрд æмæ хъæды ’рдæм 
уадау атахт. Бахæццæ хъæдрæбынмæ, йæ бæх фæурæдта, æркаст 
фæндагмæ, фæлæ йе бæхы фæд, йе æндæр ахæм исты зæрдæх- 
сайгæ ницы бафиппайдта. Хъæдвæндагыл йæ бæх фесхуыста. Кæсы 
алы къутæры бынмæ, алы зæрдæхсайгæ бынатмæ, æмæ тынгдæр 
мæсты кæны, йæ цæстытæй цыма фырмæстæй ницыуал ауыны, 
уыйау сæ стъæбæртт-тъæбæртт кæны. 
Дзæвгар куы бауад, уæд æй чысыл адаггонды сæрты хъуыди 
бахизын. Бæх уыцы иу æхст йæхи фæкодта æмæ ададжы иннæ 
фарс куыд февзæрд, афтæ Гæнахы цæстытæ ацахстой бæхы ног 
фæдтæ. Тыххудт бакодта æмæ загъта: 
439 

— Фæцæуынц мæ хæлæрттæ мæ разæй. Фæстæмæ, здæхгæ нал 
у, — хъæды алырдæм акаст. — Уæ, тæппудтæ, цардæй уын бафсис 
куынæ ис, уæд мæлæтæй цæй тынг тæрсут, цыфæнды арф рам- 
бæхс-бамбæхс фæкæнат, уæддæр зонут, адзалæй царды ’хсæн кæй 
хæтут, æмæ æппæт уе ’дзæсгом митæн уæ тугæй кæй уыдзыстут 
дзуапдæттæг! Абон уæ топпы хъæр уыдис фæдисы хъæргæнæг, 
абоны онг дæр æз æгæр уазалзæрдæйæ æрвыстон мæ бонтæ, фæлæ 
мын уæ топпы нæмыг мæ зæрдæ базмæлын кодта. 
Ацы ныхæстæ Гæнах дзырдта хъæрæй, цыма сæ искæмæн 
дзырдта. Фæлæ йæ алыварс уыдысты æрмæст æгомыг бæлæстæ 
æмæ йын сæ сыфтæрты сыбар-сыбурæй дзуапп лæвæрдтой. 
Хъæдæй куы ахызт, уæд хæхты ’рдæм акаст æмæ бакатай 
кодта: «Уæдæ та аирвæзтысты æвыдæй?» — Бæх цæхгæр фæ- 
зылдта æмæ йæ фæсвæндæгты сабыр цыдæй, йæхигъдауæй ауагъта. 
Хуыцау зоны, цас æрбауадаид хъæды, фæлæ бæх йæ мидбынат 
фæлæууыд, йæ хъустæ размæ фесхуыста æмæ йæ цæстытæ садзæ- 
гау ныккодта, иу стыр къодахы цурты гуыбыр-гуыбыр æрзгъорд- 
та чидæр. Лæппу йæ дамбацамæ февнæлдта. Фæлæ æваст йæ хъуыды 
аивта. Фæлæуу, мæнæйуи, тагъд ма кæн, цалдæр азы кæд быхстай, 
уæд ныр дæр бабыхс иуцъусдуг. Ацы хуыснæгæн ма æмбал уы- 
дзæн. Базонын хъæуы, цæмæн мæм фæзындысты тыхгæнæг. Бæла- 
сы фарсмæ йæхи бааууон кодта Гæнах, уæдмæ æргом кодта дыккаг 
дæр, йæ сæр — басылыхъхъы тыхт. Æртыккаг дæр фæцæйхъуызыд 
залмысыфты ’хсæнты. Гæнах йæ маст нал баурæдта: 
— Æрлæуу, кæцы дæ! 
Залмысыфты ’хсæнæй йæм фæзынд Хъалгъуыз. Фæцыд гæ- 
рах, æмæ Хъалгъуыз йæ мидбынат æрхаудта, æрхæндæг хъæлæ- 
сæй схъæрзыдта. Гæнах уæлбæхæй бауад йе знаджы ’рдæм æмæ, 
Хъалгъуызы йæ туджы мæцгæ куы федта, уæд æм фыдæхы цæс- 
тæй ныккаст уæлбæхæй, мæсты худт ныккодта æмæ йæм дзуры: 
— Хъæбатыр Хъалгъуыз, дæ сæрмæ та куыд хæссыс тæппудау 
хъæрзын? 
Уый йæ дамбацамæ февнæлдта, йæ лакъонгъуыз цæстытæй 
скаст Гæнахмæ, фæлæ йæ цонг фæстæмæ ’рхауд. Гæнах æм æдзы- 
нæг каст, йæ хъуыдытæ йæ дард аскъæфтой. Афæнд кодта — 
фæстæмæ аздæха, фæлæ нырма тох нæ фæци, знæгтæн сæ карз- 
дæртæ мæнæ йæ рæзты куы æргæппытæ кодтой. 
Хъалгъуызы фарсæй туг суадонау лæдæрст, йæ къæхтæ ма йæ 
гуыбыны ’рдæм фæкъæдз кодта, уый фæстæ йæхи араст кодта 
æмæ йæ уд систа. 
Æнæхъæн бон Гæнах тæргæ бæхыл агуырдта йе ’знæгты, 
фæлæ, зæххы аирвæзтысты, йе та арвмæ стахтысты, уый Хуы- 
цауы йеддæмæ ничи зыдта. 
Æризæр. Æхсæв, арф кæмттæй йæ тар нымæт йæ фæдыл ласгæ, 
лæсыд бæрзонд хæхты ’рдæм. Адæймаджы цæст хæрзæввахсмæ 
дæр нал æвзæрста, фæлæ ма Гæнах фæдисоны агуырдæй агуырд- 
440 

та йе знæгты. Йæхи æфхæрдта, зæгъгæ, мæ цæстыты разæй куыд 
ауагътон уыцы æлгьæгты. 
Æмбисæхсæв. Æрдз, цыма йæ уæззау куысты фæстæ тарф 
фынæй æрци, уыйау ныссабыр. Æрмæст æнæвдæлон уыдысты 
аенусон æхсæрдзæнтæ, арф кæмтты хæххон цæугæдæттæ. 
Гæнах айнæг къæдзæхгæрон æрхызт йæ бæхæй, йе ’хтæнгтæ 
йын бауæгъд кодта æмæ йæ суагъта. Бæх исдуг хизыны фæнд нæ 
кодта, йæ мидбынат лæугæйæ тыхулæфт кодта. Гæнах æм тæ- 
ригъæдгæнæджы цæстæй каст, абонæй тынгдæр никуы бафæллад 
йæ бæх. Бацыд æм, йæ хидæйдзаг фæрстæ йын адаудта, арф 
ныуулæфыд æмæ загъта: 
— Цы кæнон, мæ фæдисон, Мæ хъысмæт мын афтæ стæрхон 
кодта, æмæ дæу дæр тухийæ марын. Фæлæ зон, ныр æз абырæг 
дæн, æмæ абырæгæн йæ бæх дæр цырддзаст æмæ хъаруджын хъуа- 
мæ уа. Хиз уал ныр, аулæф æмæ дарддæр кæнæм нæ фæндаг. 
Бæх, цыма йæ хицауы дзырдтæ бамбæрста, уыйау йæхи ба- 
уыгъта, ныххуыррытт кодта æмæ райдыдта хизын. 
Гæнахы йæ хъуыдытæ дард кæдæмдæр ахастой. Йæ фидар 
зæрдæ фырмæстæй базмæлыд, йæ зæрдыл æрбалæууыдысты, 
бирæ хæттыты йе ’мгæрттæй цы уайдзæфтæ æрыхъуыста, цы 
фидистæ иу баурæдта, уыдон. Гæнах кæддæриддæр быхсаг, хи- 
уылхæцгæ уыди, фæлæ йын абон уыцы топпы гæрах йæ маст йæ 
риуы апихуылæйттæ кодта. Кæд йе знæгты æлгъагдæр, карздæ- 
ры мæрдтæм барвыста, йæ цæсты раз йæ туджы мæцгæ йæ уд 
систа Хъалгъуыз, уæддæр Гæнах уый фагыл нæ нымадта. Фестад 
йæ бынатæй æмæ загъта: 
— Кæнæ мæлæт, кæнæ хъуамæ уыцы æлгъæгтæ мæ карды 
комæй ссарой сæ адзал. Дарддæр быхсæн нал ис. Æвæстиатæй 
цæуын хъæуы Мыртгæджынмæ. Дидинæйы ракæнын хъæуы Ку- 
дзатæй, науæд уыцы æлгъæгтæ куы бафиппайой Дидинæйы ха- 
бар, уæд Кудзайы дæр æвыдæй нæ ныууадздзысты. 
Гæнах Кудзатæм дуар куы бахоста, уæд ын Кудзайы ус дуар 
бакодта, хи хъæбулау ыл бацин ходта. Гæнах аивæй хæдзары 
къуымты акаст, æмæ Дидинæйыл йæ цæст куынæ схæцыд, уæд 
æй æфсæрмгъуызæй афарста: 
— Кæми, кæ? 
— Дидинæйæ зæгъыс? 
— О! 
— Уæртæ иннæ хатæны йæхи хуыссæнмæ æруагъта, фæлæ 
афтæ фæлмæстгъуыз цæмæн дæ? 
— Абырæгæн алкæд хъæлдзæггъуыз нæ вæййы, — бахудт Гæ- 
нах. — Фæлæ мын бахатыр кæн, мæн тыххæй ахæм æнæхуыссæг 
æхсæвтæ кæй æрвитут. Тæккæ ахсæв акæндзынæн Дидинæйы 
хохмæ, айнæг къæдзæхы бын сау лæгæтмæ. 
— Уый цытæ дзурыс? Æз æй никæдæм ауадздзынæн, цалынмæ 
исты æгъдауæй бафидауат Дзаботæ æмæ Теблойтимæ, уæдмæ, — 
афтæ дзургæ сылгоймаг бакодта къаннæг фæхсдуар фаллаг чы- 
441 

сыл къуындæг хатæнмæ. Фæстæмæ фездæхт æмæ цырагьдарæ- 
ныл судзгæ цырæгътæ асхъаудта. Ног цырæгътæ сыл æрæвæрд- 
та, æмæ писийы тæф Гæнахы фындзыхуынчъыты смидæг. 
— Фæлтау куынæ срухс кодтаис, — загьта Гæнах, фæлæ йæ ус 
нал фехъуыста, бацыд æмæ тæрхæгыл йæ лыстæны йæхи ’руагъта. 
Гæнах сабыр къахдзæфтæгæнгæ бацыд Дидинæйы цурмæ. 
Æрлæууыд йæ уæлхъус æмæ йын æдзынæг каст йæ рæсугъд цæс- 
гоммæ. Тынг ын батæригъæд кодта. 
«Ех, Дидинæ, мæн тыххæй цæмæн схъеллаууаг дæ, цæмæн 
дын æрбайхæлдтон де ’нæмаст цард? Фæлæ цы кæнон, мæнæн 
дæр зæрдæ ис, æмæ мæм а дунейы æнæ дæу цард мæлæтæй хъау- 
джыдæр нæ каст. Нæ, Дидинæ, ам нæдæр æз, нæдæр ды дæ 
аххосджын... Ныр цы кæнон, мæ царды хур? Кæд уыди, æмæ 
сылгоймаг абырæг фæлыгъди, фæлæ æз æмæ дæуæн æнæ фæ- 
лидзгæ нæй, уæд мæнæн æнцондæр уыдзæн знæгтимæ тох кæ- 
нын», — Гæнахы рустыл æртылд дыууæ цæссыджы. 
Гæнах фæсонтау. Цыма йæ рустыл судзгæ æхсидæвтæ æртылд, 
афтæ йæм фæкаст. «Ау, уый та куыд? Нæ! Æз нæ кæуын! Уыдон 
цины цæссыгтæ сты — йæ алыварс акаст, бахудт, — хорз уыд 
æмæ мæ чызгау кæугæ ничи федта, науæд мыл сылгоймæгтæ дæр 
фæхудтаиккой. — Арф та ныуулæфыд æмæ йæ цæстытæ нал иста 
Дидинæйы æрыскъæфгъуыз рæсугъд былтæй. 
Дидинæ, цыма Гæнахыл худгæ кæны, уыйау йæ мидбылты 
гæзæмæ бахудт йæ мидфынæйæ, йæ рæсугъд уадулты бын гæ- 
зæмæ фæдзыхъхъ æмæ йæ цæсгом тынгдæр рафидыдта. Лæп- 
пуйы уарзондзинады æнкъарæнтæ арты пиллон фестадысты. 
Дидинæ йæ риуыдзаг сулæфы, æмæ йæ къуыпп риутæ гæ- 
зæмæ сæхиуыл схæцыдысты. Гæнах, цыма тæрсгæ кæны, уыйау 
хæрзсындæг йæ былтæ авæры чызджы фæлмæн былтыл. 
Куыдфæстæмæ Дидинæйы фидауцджын цæсгом цыдæр тар- 
гьуыз æвдыста, æрдынты хуызæн къæлæс æрфгуыты ’хсæн мас- 
ты тула фæтымбыл, йæ дæндæгтæ фæхъыррыст кæнынц. 
Дидинæ уыдта фын, цыма йæ алыварс судзы дуне, арты 
æвзæгтæ лæбурынц Гæнахмæ. Хъаруджын лæппу артæй æддæмæ 
лидзы, фæлæ йæм арты судзгæ æвзæгтæ хæстæгæй-хæстæгдæр 
кæнынц. Дидинæ цыма хъæр кæны Гæнахмæ: «Цырддæр дæхи 
айс арты пиллонæй!» Фæлæ Гæнах артæй алидзын нал фæразы 
æмæ йæм фæстæмæ хъæр кæны: 
«Кæм дæ, Дидинæ, мæнæ дын арты цæхæры судзын, баххуыс 
мын кæн!» — æппынфæстагмæ Дидинæ тынгдæр стыхст, йæ ны- 
хыл фæзынд хиды фæрдгуытæ. Йæ дзых схæлиу кæны. Бæрæг 
у, ныхъхъæр кæнын æй кæй фæнды. 
Гæнах бамбæрста, Дидинæ цыдæр æвзæр фынтæ кæй уыны, 
æмæ йæм рæвдаугæ хъæлæсæй сдзырдта: 
— Дидинæ, уый цавæр тыхст кæныс, райхъал ма у... 
Дидинæ йæ мидвынмæ хъусы Гæнахы хъæлæс. Афтæ йæм 
фæкаст, цыма йæм ныр арты гуылфæнæй тæригъæддаджы хъæ- 
442 

лæсæй дзуры: «Уæдæ уый у дæ уарзондзинад, мæнæ арты цæхæ- 
ры куы басыгътæн æмæ мæм æнæмæтæй куы кæсыс». Гæнах ма 
йæм иу дзырд скодта. Чызг йæ хуыссæны хæрдмæ фæхауд. Йæ 
цæстытæ цармæ фæирд кодта: 
— Цы фестут, адæм... Баххуыс кæнут! Гæнах басыгьд! 
Лæппу атыхст Дидинæйыл æмæ ын рæвдаугæ загъта: 
— Дидинæ, мæнæ дæ цуры куы дæн, æвæццæгæн, цыдæр æвзæр 
фынтæ уыдтай. 
Дидинæйы цæнгтæ Гæнахы хъуырыл куыд æртыхстысты, уый 
нæ бафиппайдта. Тыхст хъæлæсæй сдзырдта: 
— О Иунæг Хуыцау, ма нæ фенамонд кæ... 
— Ма тæрс, Дидинæ, мах ныр мæлæты йеддæмæ ничи фæхи- 
цæн кæндзæн! — кæрæдзи тынгдæр ахъæбыс кодтой æмæ сæ былтæ 
кæрæдзиуыл андæгъдысты. 
Дидинæйы тæссаг хъæртæм Кудза æмæ йæ ус сæ хуыссæнуа- 
тæй фестадысты, бауадысты Дидинæитæм, æмæ сæ афтæ кæрæ- 
дзиуыл тыхстæй куы федтой, уæд Кудза йæ мидбылхудгæ фæс- 
тæмæ фæзылд æмæ йæ уатмæ рацыд. Фæлæ Кудзайы ус дуаргæ- 
рон йæ мидбынат лæугæйæ баззад, йæхинымæр дзырдта: 
«Уæ, Иунæг Хуыцау, æркæс æмæ сын батæригъæд кæн!» 
Фæззыгон даргъ æхсæв размæ нал æккуырст. Æниу ахæм 
æхсæвтæ цалдæр куы баиу уыдаиккой, уæддæр дыууæ цардбæл- 
лон уарзонмæ фæкастаид уысмы бæрц. Цæмæй зыдтой Гæнах 
æмæ Дидинæ, Дзаботы лæгсырдтæ сæм мæлæт хæссынц. Цæмæй 
зыдта хъаруджын лæппу, мæлæт æм æхсæвы тары йæ сау ком 
схæлиу кодта æмæ йæ аныхъуырынмæ хъавы. 
Æваст йæ хъустыл ауад цавæрдæр уынæр. Гæнах фестад. Чы- 
сыл фæрссаггондæй акаст, фæлæ ницы суыдта, æрмæст йæ хъус- 
тыл ауад, хæдзары фисыныл цыма чидæр йæхи хафæгау акодта. 
Айхъуыста, фæлæ иунæг сыбыртт нæ фехъуыста. Дидинæ фыра- 
дæргæй йæ къухы æнгуылдзтæ нымайæгау кодта. 
Гæнах ахъуыды кодта, йæхинымæр загъта: «Ацы æнафоны 
мæм амондджын хабархæссæг кæй нæ фæзынд, уый бæрæг у, 
фæлæ Дидинæ...» 
Уынгæй æрбайхъуыст уынæр: Дидинæ фестъæлфыд, тарстхуы- 
зæй бауад Гæнахмæ æмæ йын йæ цонгыл фидар ныххæцыд. Гæ- 
нах æм бакаст, фæлæ дзургæ ницы скодта. 
— Уæ хорзæхæй, цы уæ дарын, мæ хæдзармæ ацы æнафоны 
цæмæн бырсут? — æрбайхъуыст Кудзайы тыхст хъæлæс. 
— Теблойты Сашийы чызг дæумæ у æмбæхст æмæ йæ ратт 
æнæфыдбылызæй! — æртхъирæнгæнæгау дзырдта Дудар. 
Гæнах тыххудт бакодта, йæ армытъæпæнтæ фæтымбыл сты 
æмæ загъта: «Гъым, холымондаг куыйтæ, рæсугъд Дидинæйы уæ 
цæстæй дæр нæ фендзыстут!» — йæ хотыхтæм февнæлдта æмæ 
дуары ’рдæм азгъордта. 
443 

Дуарыл æрбахæцыд, фæлæ дуар уыди æхгæд. Лæппу фæтыхст. 
Дидинæ йын æрхæндæг хъæлæсæй лæгьстæ кодта: 
— Мæ зынаргь Гæнах, ма мæ бабын кæн, ма мын фенын кæн 
дæ зындзинад, æнафоны мæ идæдзæй ма ныууадз! Мæхи мын ма 
амарын кæн. 
Лæппу ницы дзуры, цавддурау дуары цур лæугæ баззад æмæ 
тарæрфыгæй кæсы зæхмæ. Йæ сæры алыгьуызон хъуыдытæ кæрæ- 
дзи ивынц. Фæлæ дзы иу хъуыдыйæн дæр дзуапп дæтгын нæ фæра- 
зы. Фæцыд топпы гæрах. Æрбайхъуыст Кудзайы тыхст хъæлæс. 
— Уæдæ мæ нал ныууадзат, уæд бавзарæм! — лæппу хæрдмæ 
фæхауд, дуарыл анцад, фæлæ æгæр фидар æхгæд разынди. Ку- 
дзайы ус æй афтæ фидар сæхгæдта, цæмæй Гæнах уыцы æлгъæг- 
тæм ма ратæррæст кæна тохмæ. 
Гæнах бауад ердойы бынмæ. Уыцы иу сæррæт фæкодта æмæ 
уæлæнгуытыл фестад. Цæргæсау стахт ердойæ. 
Дидинæ йæ рустæм фæлæбурдта, зæрдæхалæн хъарæггæнгæ 
ма загъта: 
— Мæ а-арт бауазал, Гæнах, иунæгæй мын цы кæндзынæ? — 
Стæй йæ фæлурс армытъæпæнтæй йæ цæсгом амбæрзта, йæ мид- 
бынат бадзой-дзой кодта, размæ фæцудыдта æмæ зæххыл дæл- 
гоммæ ахауд. 
Гæнах ердойæ куы сгæпп кодта, уæд уæлхæдзæртты æрыз- 
гъордта æмæ фæхъæр кодта: 
— Гъæтг, Дзаботы хъæбатыртæ, Кудзаимæ нæу уæ тых бавзаргæ, 
фæлæ фидар фæлæуут æмæ æхсарæй равдисут уæ лæгдзинад! 
Дудар йæ хъыримаг хæрдмæ фæдардта Гæнахы риумæ. Фæ- 
цыд гæрах, нæмыг æхситгæнгæ сивгъуыдта Гæнахы иувæрсты. 
Гæнах уыцы иу тæррæст ракодта уæлхæдзарæй. Дудар ма дыккаг 
хатт хъуамæ багæрах кодтаид Гæнахы, фæлæ нал фæцарæхст. 
Гæнахы зæхмæ æргæпп æмæ кардæй Дудары бæрзæйы æрцъыкк 
баиу сты. 
Гæнах фæзылд æмæ æхсæвы тары суыдта Гуыдзæйы. Сонт 
худт бакæнгæ, афтæ зæгъы: 
— Æ, фæлвых хуыскъæл, рæсугъд Дидинæ дæ хъæуы? Уæдæ 
цæттæ дар дæ хотых æмæ æрхъуыды кæн, доны гуылфæны мæ 
кæй бавзылдтай, уый дæр! 
Гæнах басырдта Гуыдзæйы, уый алидзынмæ бæргæ хъавыд, 
фæлæ йын уæдмæ йæ дыууæ оны астæу Гæнах кард ныссагъта. 
Гуыдзæ базыр-зыр кодта æмæ зæххыл адæргъ. 
Гæнах ныххудт, фæлæ фырцинæй æви фырадæргæй, уый 
Иунæг Хуыцау йеддæмæ чи зыдта. Ракæс-бакæс кæны, фæлæ 
уынгæ ницы кæны. Фырмæстæй йыл бæстæ тынгдæр нытталынг. 
Цыма йæ зонд фæхæццæ, уыйау æррайы рауай-бауай кæны, агу- 
рь* йе знæгты кардæлвæстæй. 
Хæдзары фисыны цурты чидæр æрбазгъордта. Гæнах ма йæм 
бæргæ фæзылд, бæргæ ма йæм фæдардта йæ хъыримаг, фæлæ 
уæдмæ знаджы судзгæ нæмыг йæ риуы ахызт, æмæ туг дыууæр- 
444 

дыгæй цыхцыр ныллæууыд. Хъаруджын лæппу ма йæ бæргæ ба- 
сырдта, фæлæ уæдмæ йе знаг хæмпæлты азгьордта. Гæнах хæдзары 
къулыл банцой кодта — нæ йæ фæндыд сау зæххыл æрхуыссын. 
Кудза йæм базгьордта, баххуыс кæнынмæ йын бæргæ хъа- 
выд, фæлæ Гæнах цадæггай зæхмæ йæхи æруагъта, йæ чъырццæ 
былты ’хсæн гæзæмæ бахудт æмæ афтæ: 
— Бахатыр мын кæн, Кудза, дæ уæзæг дын туджы зæй кæй 
фестын кодтон, фæлæ... 
Йæ сæр нынкъуыста æмæ йæ тыхтæ æрбамбырд кодта: 
— Кæм дæ, мæ дунейы рухс, æрцу æмæ фен, мæнæ мын ка- 
димæ амæлын æнцон кæй у... О, цы тæригъæд дæ, æнафоны 
идæдзæй цæрай... 
Гæнахы тæригъæддаджы хъæртæм Кудзайы ус дуар фегом 
кодта, Дидинæйæн цыма йæ зонд фæкуыддæр, уыйау ралыгъд 
хæдзарæй, бауад Гæнахмæ æмæ дæлгоммæ йæ риуыл ныххауд. 
Гæнах æм тæригъæдгæнæджы цæстытæй скаст, бахудт, йæ рахиз 
цонгыл гæзæмæ схæцыд, фæлæ йæ нал сфæрæзта, тохвæллад 
цонг тугæй уымæл зæххыл æрхауд. 
— О, сау бон мæ баййæфта, уый мын цы сарæзтай, дæхи дæр 
цæмæн бабын кодтай æмæ мæн дæр! — афтæ тыхст хъæлæсæй 
дзургæ йын йæ риуы цæф йæ фæлурс армытъæпæнæй ахгæдта. 
Фæлæ туг Дидинæйы фæлурс æнгуылдзты ’хсæнты æддæмæ лæ- 
бурдта. Гæнах йæ цæстытæ тыхконд бакодта æмæ ма гæзæмæты 
райхъуыст йæ дзырд: 
— Дидинæ, дæхи мауал æфхæр, æнустæм æнæ адзал ницы ис. 
Æз æгады мардæй нæ... мæ... л... — фæцис. Ахицæн йæ цардæй 
хъæбатыр Гæнах. 
Фæдисы адæм Кудзаты уынджы ныттымбыл сты, сæргуыбы- 
рæй кастысты Гæнахы мардмæ, фæлæ, цыма Дудар æмæ Гуы- 
дзæйы мæрдты уынгæ дæр нæ кæнынц, уыйау сæм хæстæг ничи 
цæуы. Адæм Гæнахы мардыл куы фесты, уæд Дидинæ йæхи куыд 
ахибар кодта, уый ничи бафиппайдта. Гæнахы марды хæдзармæ 
куы бахастой, уæд Кудзайы ус, йæ цæссыгтæ сæрфгæ, цæстæн- 
гасæй ацагуырдта Дидинæйы, æмæ йæ куынæ суыдта, уæд сыл- 
гоймæгтæн афтæ зæгъы: 
— Саубон мæ баййафа, уыцы æнамонд чызг йæхицæн мацы 
фыд сараза! 
Уый фехъусгæйæ, адæм фæфæдис кодтой. Марды цур ма зæ- 
ронд сылгоймæгтæй чидæртæ баззад. 
Фæдисы адæм суанг боны ралæудмæ агуырдтой Дидинæйы, фæлæ 
ницы ссардтой: чи загъта, йæ ныййарджытæм алыгъд, чи та дзырдта, 
адæмы ’хсæн æм цæрын нал цæуы æмæ кæмдæр йæхи бабын кодта, 
фæлæ æцæгæй йæ хъысмæт цы уыди, уый ничи зыдта. 
Бонтæ цыдысты тар æмæ æрхæндæгæй, афтæмæй раивгъуыд- 
та мæйæ фылдæр, фæлæ, Дидинæ кæм зæххы скъуыды аирвæзт, 
уый базонын никæмæн йæ бон уыди. 
Теблойты мыггаг-иу ныхасмæ куы ’рбатымбыл сты, уæд-иу 
445 

сæ дзырд райдыдтой Дидинæ æмæ Гæнахы æнамонды хабарæй. 
Саши ныхасмæ нал цыди. Хуыгиан æрттæдæлармæй, сусæг хъа- 
рæггæнгæ, æрвыста йæ бонтæ. 
Иу изæр сыхы адæм сæ изæры зылдтæ куы бакодтой, уæд 
алчи йæ хæдзары æнæбары рухс скодта. Дуармæ мит стыр пирæн- 
гæмттæй уарыди. Саши къонагæрон æрбадт æмæ йæ сагъæсты аны- 
гъуылд. Хуыгиан уæнтæхъилæй къуымты змæлыд, йæ митæ кодта. 
Саши йæ митыл фæсмонæй йæхи хордта, дзырдта йæхицæн: 
«Цæмæн бабын кодтон мæ чызджы стыр ирæд æнхъæл. Ныр 
мæнæ мæхи муртæ дæр дзæгъæлы куы баззадысты». Афтæ йæм 
кæсы, цыма йæ хъæбул йæ разы æрбалæууыд æмæ йын уайдзæ- 
фæн дзуры: «Мæ фыд, ды мæн сырдтæн холыйаг фæкодтай, фæлæ 
куыд дурзæрдæ дæ, рухсаг мын зæгъай, уый та дæ хъуыдыйы 
дæр куы нæй». Сашийы рустыл йæ цæссыгтæ æртылдысты, йæ 
хурх æрбахгæнæгау æмæ ризгæ хъæлæсæй йæ усмæ бадзырдта: 
— Нæ Хуыцау ныл æркалд, нæ хъæбулæй æнæхъæбул фестæм, 
фæлæ йын абоны онг дæр йæ хай та цæуылнæ ахицæн кæнæм?.. 
Хуыгиан сындæггай разылд йæ лæджы ’рдæм æмæ, йæ мид- 
бынаты лæугæйæ, бадзой-дзой кодта, йæ кæуын тыхныхъуырд 
ныккодта, фæлæ цæстысыгтæ сæ куыст бакодтой. 
— Цы ма зонын, гъа. Мæ хъæбулы мæрдон хуыз куы федта- 
ин, уæд мæ зæрдæ фидардæр уаид... 
Дыккаг бон æнæхъæн сыхыл айхъуыст Сашиты хисты хабар. 
Мæгуыр сыхæгтæй алчи цæмæй рæхсти, уымæй рæвдз кодта. 
Иу изæр Кудза æмæ йæ ус æхсæвæр хæрыныл æрбадтысты. 
Кудза, кæрдзын куы асаста, уæд афтæ: 
— Кæд уыцы чызг уæлион адæмæй нал у, уæд рухсаг уæд. 
Мæрдты ’гъдауæй ныл йæ зæрдæ мацæмæй бахудæд. 
Дуар æрбахостæуыд, æмæ хæдзармæ æнæдзургæйæ ’рбахызт 
Дидинæ. Кудза æмæ йæм йæ ус тарстхуызæй кастысты. Исдуг 
сæ дзурын ничи ницы сфæрæзта. Дидинæмæ йæ раздæры хуы- 
зæй, йæ раздæры уæнгты кондæй ницыуал уыди. Йæ рæсугъд 
цæсгом бампылд, баруад. Йæ раздæры сырхбын уадултæ ныф- 
фæлурс сты, йæ сау цæстытæ арф къуырфытæй тæригъæддаджы 
каст кодтой, йæ сау дзыккутæ йæ мæллæг риуыл ныссуйтæ сты. 
Чызг къонагæрон æрлæууыд, йæ цæст хæдзары къуымты ахаста 
æмæ йæ Кудзайы усыл æрурæдта. Йæ дæндæгтæ фæхъыррыст 
кодтой. Йæ чъырццæ былтæ ахсыдта æмæ афтæ зæгъы: 
— Хуыцауæй курæгау уæ курын, цæмæй, мын ныххатыр кæ- 
нат... æз æрбаздæхтæн, цæмæй сымахæн фæстаг хæрзбон зæгъон, 
мæнæн а дунейыл цæрæн нал ис... 
— Дидинæ, ме ссаргæ хъæбул, уый ды куы дæ! — Дидинæйыл 
атыхст Кудзайы ус. — О Лæгтыдзуар, цæмæн сæ фенамонд кодгай?.. 
— Нæ, æз æнамонд нæ дæн. Æз мæрдты Гæнахимæ уыдзынæн... 
Бирæ æнкъард ныхæстæ фæкодтой Кудзаитæ. Æрæджиау Ди- 
динæ æрфарста, зæгъгæ, мæ ныййарджытæй та цы хабар фе- 
хъуыстат. 
446 

— Дæ маст сæ бадомдта. Сæхи хæрынц алæбон дæр. Дæ мад 
кæугæ æмæ ниугæ кæны. Дæуæн удæгас æнхъæл нал сты дæ 
ныййарджытæ. Ацы æввахс бонты хист скæнинаг сты. Уæртæ 
Биастæм дæр æрбарвыстой æмæ уыдон дæр ацæудзысты. 
Дидинæйы цæстытæ доны разылдысты, схæкъуырцц ласта æмæ 
балæгъстæ кодта Кудзайы усæн: 
— Мæ ныййарæг мадау дæ уарзын æмæ дын лæгъстæ кæнын: 
уыцы бонмæ мæн дæр срæвдз кæн, акæн мæн дæр мæ ныййар- 
джытæм. Æрмæст мын сау къаба æмæ сау кæлмæрзæн исты хуы- 
зы самал кæн! 
— Æмæ дæ цæмæн хъæуы саутæ? Уыдон дæу тыххæй хист 
кæнынц. 
— Æз Гæнахыл саутæ хъуамæ скæнон æмæ мæ ныййарджы- 
тæм афтæмæй бацæуон Саджилзазмæ, уадз æмæ мæ ныййар- 
джытæ, стæй сыхы адæм рухс зæгъæнт Гæнахæн. 
Хисты бон æрлæууыд. Адæм Сашиты кæрты æмызмæлд код- 
той, зæрæдтæ сæргуыбырæй бадтысты ставд хъæдтыл. Æнхъæлмæ 
кастысты фынг æрцæттæмæ. Хæдзарæй хъуыст устыты кæуын, 
Хуыгианы хъарæг. 
Зæрин хур арвы къуырфмæ стылд, афтæ адæм рабадтысты 
Сашиты кæрты. Фыццаг гаджидау куы рауагътой, уæд иу къан- 
нæг лæппу фæхъæр кодта: 
— Уæлæ ма иу саударæг ус æрцæуы! 
Бадты адæм сæ цæстæнгас æрбацæуæгмæ аздæхтой. Саударæг 
ус уынгмæ куы ’рбахæццæ, уæд бадты иувæрсты йæ ных сарæзта 
хистæртæм. Сашийы уæлхъус æрлæууыд æмæ йын афтæ зæгъы: 
— Бузныг, мæ фыд, ахæм кад мын кæй кæныс, фæлæ ды 
хъæбулхор дæ, æдзæсгом — йæ фыды къухæй сыкъа скъæфæгау 
ракодта: 
— Мæнæ адæм! Мæн мæ фыд цæрдудæй баныгæдта, æз мард 
дæн, фæлæ рухсаг уæд Гæнах, уый хъаруджын лæгау кадимæ 
амард æмæ æз цæуын мæ дунейы рухс Гæнахмæ дзæнæтмæ — 
Дидинæ йæ ронæй фелвæста къаннæг хъама æмæ йæ раст йæ 
зæрдæйы ныссагъта. 
Саши барызт æмæ фæстæмæ ахауд. Адæм сæмтъеры сты. Ам- 
бырд сты Дидинæйыл, фæлæ Дидинæ нал федта йæ уæлхъуслæу- 
джыты. Нал сын фехъуыста сæ зæрдæхалæн хъарджытæ. 
447 

СÆРГÆНДТÆ 
Хъазиты Мелитон. Таурæгь æмæ царды æцæгдзинад. Разныхас 5 
Алæмæт 12 
Сæгуассæ 60 
Фаззæтгæ 78 
Кады нуазæн 90 
Гуацъæтæ æмæ Схъæлатæ 98 
Туджы арт 129 
Дыууæиунæджы 163 
Туджыхид 221 
Цæлхауты сидзæр 272 
Гæнах 373 
\^у* у/у ^-У" 
Литературно-художественное нзданне 
Составнтель 
КОКАЙТЫ ТОТРАДЗ АВРАМОВИЧ 
БИАЗРОВ ДМИТРИЙ ДМИТРИЕВИЧ 
Легенды 
(на осетинском языке) 
Редактор С.З. Хугаев 
Художннк Н.Ф. Василенко 
Техшпескнй редактор А.В. Ядыкина 
Корректор Э.Дз. Баликоеаа 
Компьютерная верстка З.С. Мисиковой 
Сдано в набор 21.09.15. Подпнсано к печати 22.06.17. Форматбумагн 
60x90'/|б. Бум. офс. № 1. Гарн. шшкЪта «Киа’газЬоу». Печатьофсетная. 
Усл.-п.л. 28. Учетно-изд. л. 29,58. Тнраж 1000 экз. Заказ№0841. С 1. 
Комитет по делам печатн и массовых коммунпкаций. 
ГУП «Издательство «Ир», 362040, г. Владнкавказ, проспект Мира, 25. 
Огпечатано в полном соответствнн с предоставленнымн днапознтнвамн в 
АО «Издательско-полифафический комплекс «Грозненский рабочий» 364000, 
ЧР, г. Грозный, ул. Интернациональная, 12/35. е-таП: Г§ир_ег@таП.ги 


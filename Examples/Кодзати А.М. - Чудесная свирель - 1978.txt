ХЪОДЗАТЫ ÆХСАР 
Æмдзæвгæтæ 
ЧИНЫГУАДЗÆН „ИР" 
ОРДЖОНИКИДЗЕ # 1978 

С(Осет) 
Хъ-70 
Хъодзаты Æ. 
Хъ-70 Удæвдз. Æмдз. Орджоникидзе, 
«Ир», 1978. 
118 ф. 
Кодзати А. <М. 
Свирель-волшебница. 
70 403—76 
—78 С(Осет) 
М131(03)-78 
© Издательство «Ир», 1978 г. 

* * * 
Нырма цæуын куырмæджы, 
дæн фыдхъус, 
фыццагау уидзын фароны хæтæлтæ. 
Нырма мæ хъæлæс — аразгæ, фæсус, 
сты ифтындзинаг фæндыры хæлд тæнтæ. 
Лæг та æвал-æвидисæй кæд цард? — 
Æз «хорз» нывыл нæма нртасын «цауд»-æй. 
Кæм фæхъæуы фæдзæррæхст ласын кард. 
уым архайын фæдзæлгæнæгау цадæг. 
Рæдийын... 
Фæлæ цумайы лæппу 
нæ уыдзынæн бынатылмард гæлдæрæн... 
Цæсты мæ ’фтаут, далачи, тæппуд: 
«Æрра барæгау æрфыты лæгæрды...> 
Сымахæн уадзын тæиджытæ — лæсут, 
кæнут бæгъдулæг: цъыфдзаст уын — парахат! 
Фæлæ уын у нæфæтчиаг мæ уд — 
у суверенон зæрдæйы паддзахад. 
Йæ фарны раз, мæ хорз æмгæртты раз 
æфсырд æмæ къæмдзæстыг вæййын цасдæр: 
нæма раргом 
мæ галиу æмæ раст, 
нæма загътон мæ дзымандыты уаздæр. 
1973 азы 15 сснтябрь 
3 

* * * 
Табу дын, удуæлдай фыдæбон, 
(æниу кæй уд вæййы уæлдай!..) 
Æд цин, æд удаист æрвылбон 
дæ дзырды марджы къæрттау тай. 
Нæу робот худынæн, кæуынæн... 
Лæг дæ? — дæхимæ хъусын зон: 
кæй бон нæу химæ хъусын, 
уымæн 
куыд у мæнмæ хъусын йæ бон? 
1975 азы 29 апрель 
4 

ДЗЫРД 
«Дзырд, кæй дзыхæй схауы, 
уый халмæдих у». 
Ацы ныхас æртындæс азы 
размæ фехъуыстдн мæ мады- 
мад Циныгæй. 
1 
Хицау чи нæ уыд йæ дзырдæн, 
уый дзырд баззади дзæгъæл. 
Дзырд йæ сæрмæ схызт æдзытæн, 
кодта барджынæй кæл-кæл. 
Хатт æнæсæрбосæй фосау, 
схæтæгхуаг, ысси хъæддаг, 
сси йæ уацайраг Хаосæн, 
сси Гармонийæн ызнаг. 
Тад. 
Æфсондзы бын-иу бастад, 
нал ын — бархи, нал ын — цыт... 
Дзырд йæ кæнæгæн нæ барста, 
йе ’мдзырдтыл дæр сайдæй цыд. 
Уыд нымудзæг æмæ комдзог 
дзырд — дæлæмæдзыд зыкъуыр, 
куы — зæвæтысдæрæй «номдзыд», 
куы — æздæнонæг, хæдхъуыр. 
5 

2 
Дзырд уæй чи кæны, æлхæнгæ, 
йе йæ чи куры æфстау, 
худын уыдоныл æлгъгæнгæ, 
нæй сын зæд æмæ хуыцау. 
3 
Ды Гармонийы хъæбул дæ, 
ды — дзырды пехуымпар, куырд. 
Судз Рæстæй, цæгъд арт дæ удæй, 
артæй бауддзыд уа дзырд. 
Артæй басудза йæ гамхуд, 
фенæм йе ’цæг цæсгом, хуыз. 
Дзырд кæд дзидзидайау бахудт, 
уæд поэт-лæгæн бæззыс. 
4 
Фыдæлтæ загътой: 
Сывæллон æмæ куыдз зæрдæ зонынц. 
1975 азы 5 ман 
6 

САБЫР МАЛЫ ХÆЙРÆГ БАДЫ КÆНÆ 
ПОЭЗИЙЫ СУСÆГДЗИНÆДТÆЙ ИУ 
Мæхимидæг марын 
мæ хъæрæй ныхас: 
кæд зæрдæйы малы 
зин рауид æгас. 
1974 азы январь 
7 

* * * 
Дыдзыхурау куы ’рцæйныгуылы мс ’хсар, 
куы ’рхуыссы хъуыды оцанийæ, ’ндзыгæй, 
куы нал кæрды, куы скъуымых вæййы ме ’взаг, 
дзырды фарн мæ куы ныууадзы гæвзыккæй,— 
мæнæй уый, хуымы хоры гага аппар, 
куыствæллад галтæн цæхх дæ армæй бадар. 
Хæрам удтæ хъæрахст куы сисынц цъйæхтау, 
цæмæй фæуа мæ номы мæсыг къахыр, 
куы фæхъауынц мæ уды фарн, йæ цъæх тау, 
куы мыл чындæуы тугмысæнтæ, хахуыр,— 
мæнæй уый, зондæй чырæдзауты бафæрс. 
Рæйаг куитæ... Фæрсмæ дæр-иу сæм ма кæс. 
Мигъ ме ’уæнджы куы ныббады пъæззыйау, 
куы мыл сагъуыйы удхæссæджы ’рхæндæг, 
к>ы ’руазал вæййыиц тугдадзинтæ здьшау, 
мæнæй уый, уæд дæ хосгæнæг дæхæдæг: 
уæйыг тулдзытæн раргом кæ дæ сагъæс, 
уæхскуæз куыстæй-ну мыдыбындзы бафæзм. 
Мæхи, æнхъæлдæн, фаг зондджын æнхъæлын... 
1971 азы 16 апрсль 
8 

* * * 
Мæ цæстмæ мын ма дар, 
æгуыппæг кæй вæййын, æнæвзаг.— 
Тъыфыл-мит гуылфгæнгæ 
уæлæрвтæй лæбыры зæйау, 
æнæхъист, æнæсымæй зæххы хай баци. 
Рæхджы та 
рæфтон хур 
æнайау 
йæ мин-мин æлхуийы 
зæриндаг æндæхтыл æруадздзæн. 
Лæзæрдзæни хæдзæртты митын уæлæфтау, 
ныццæлхъ ласдзæн мит 
йæ зарæг — фæстаг хъæр. 
Фырзардæй 
ызгъæлдзысты зæхмæ тæгæлтæй 
йæ уадындзтæ — их тæдзынджытæ. 
Мæ цæстмæ мын ма дар, 
æгуыппæг кæй вæййын, æнæвзаг.— 
Цъæх æврæгътæ хæхтыл бырынц, 
æддæг-мидæг ауайынц 
хъомпал хъæбысхæсты, 
æнæхъист, æнæсымæй 
арвы къуырфытæм сæ бæттæнтæ тонынц. 
Рæхджы та 
æнкъуысдзæн сæ цæлхъытæй дуне, 
сæ фæтæнком цирхъыты судзгæ цъыччытæй 
фæлдæхдзæн къуыхтæй 
къуырма æмæ саугуырм фыдæхсæв. 
1971 азы 17 декабрь 
9 

ВАРИАЦИТÆ ИРОИ АДÆМОН ЗАРДЖЫТЫ 
ТЕМÆТЫЛ 
/. Сфæлдыстад 
€Ой, размæ цæуин, 
æмæ мæ Габантæ нæ уадзынц 
Ой, фæстæмæ здæхин, 
æмæ мæм Дзыцца дæр хæ1 
дзæни». 
Æмгар, æрвылбон цас хауы мæ удæй! — 
Къуыбылойау æй халын æмæ халын. 
Рæхсын теманæй къæдзæхты ыскъуыдтæ, 
лæзæрд бæллицтæ... 
Хал нæ хæцы халыл» 
Сты ме ’лвæст нуæрттæ ифтыгъд галтæ. 
Дудынц. 
Æмпъухынц хæрды стыр æнусы сагъæс. 
Æз хорласæгæй сихсыдтæн мæ дуджы. 
Кæсы мæ фæдыл сау рындзæй мæ сау къæс. 
Кæмдæр фыдбон, фыдлæг мæ размæ бадынц. 
Ныккæлдзæн туг — æндæр амал дзы нал ис. 
Ой, размæ цæуин — размæ мæ нæ уадзынц. 
Хъæмæ здæхин — нæ мæ уад*ы мæ намыс! 
2. Будзи æмæ Аслæнбеджы диалог 
— О, Хъобаны хъалтæ сæ туджы фæмæцой, 
цæуын дæр нæ нал уадзынц æмæ цæрын дæр. 
10 

Фæлидзæм, Аслæнбег, нæ фыды уæзæгæй. 
Нæ фысым — Цæронтæ Бæргъиуы. 
— Цæронтæ сты рагæй сыл-хицау, нæл-æфсин. . 
Кæддæр, дам, сыл авд лæгæй рафæлдæхт адæг. 
Куыд бакæнæм се ’вджид нæ сæртæ? 
— Фæлидзæм, Аслæнбег, Хæрисджыны коммæ, 
нæ фыды æрдхордмæ Айдаболы фыртмæ. 
— Тæрсын, Будзи, оххай, фыдæнхъæл куыфæуæм. 
Айдаболы-фырт, дам, мæрддзæст у, мæнгардлæг, 
ис уымæн йæ зæрдæ йæ уæцъæфы, дзурынц. 
Куыд бакæнæм йе ’вджид нæ сæртæ? 
— Мæхъаймæт æфсымæр, фæлидзæм Куырттатмæ 
нæ иунæг хæрæфырт Асынæгты Дзегмæ. 
— 0, уымæй дæр, Будзи, мæ зæрдæ нæу фидар, 
нæ нунæг хæрæфырт сылвазæй ысхъæл у, 
уый уазæгхор хонынц. 
— Фæлидзæм, Аслæнбсг, Уæлладжыры коммæ 
нæ мадырвадæлтæм — ыстыр мыггаг Сехтæм. 
— Хъæлæкк ысты, Будзи, ыстыр мыггаг Сехтæ, 
æрмæст сæм тыхы бон нæ разынд лæджыхъæд. 
Куы бахъуыди амæлын Иры сæрвæлтау, 
уæд уыдон та марзтой сæ Рекомы сойтæ. 
— Цы бон ныл ныккодта, цы уынгæджы фестæм, 
кæвдæсарды цардæй куынæуал фæразæм. 
Аслæнбег, мæ ахсджиаг, хъæдмæ фæлидзæм, 
нæ удтæ ныффæдзæхсæм рагон бæлæстæн. 
— Мæ уарзон æфсымæр, абырæг мæгуыр у, 
у тархъæд йæ хæдзар, у сыфтæр йæ гобан, 
йæхæдæг та бирæгътæн холы. 

& Акимы зарæгмæ хъусгæйæ 
Зилы ихсыд лластинкæ уæдæрттау, 
уый фæсус хъæлæс сагъæстæ ’лвисы. 
Тулынц хохæй æххормаг уæрдæттæ. 
Балц — æнæкæрон. Аскъуыйы ’мбисыл. 
— Гъæтт, зæронд лæг, кæдæм тындзыс хохæй? 
— Кæд мæ цонджы тых баивин хорыл. 
— Дæу нæ уадзынц дæ галтимæ, оххай. 
Сси дæ лæджыхъæд халæттæн холы. 
Галты, уæрдæтты ивынц æндæртæ, 
Фæлæ не ’ккуырсы фæндаг кæронмæ. 
Тулынц, тулынц æххормаг уæрдæттæ, 
фæлæ не ’ххæссынц талынгæй бонмæ. 
Галтæ, галтæ, нæ цæугæ мæсгуытæ, 
туг фæбадти уæ фæллад цæстыты. 
Цæй, кæдæм ласут Иры мæстытæ? 
Æви нал цæуынц талынг цъæссыты. 
Ехх, кæд зæгъдзыстæм уыдонæн рухсаг. 
Цард — уынгæг бон, ингæнæй уæззаудæр. 
Цард — гæдыйы къах. Уаргъ та — æнусваг. 
Зæрдæ — тугдæппал, сау хохæй — саудæр. 
1966 аз 
12 

УДÆВДЗ 
«Уæрхæджы уарзон лæп- 
путыл буц нæмттæ сæвæрдга 
уæларв Куырдалæгон: хистæ- 
рыл Æхсар, кæстæрыл — Æк- 
сæртæг. Номæвæрæджы лæвцт 
рæн Куырдалæгон радта Уæр- 
хæгæн удæвдз йæ куырдадзы 
фæтыгæй, болат æндонæй 
арæзт. Удæвдзы нарт сæвæрд- 
той сæ фынгыл, æмæ сын 
кодта диссаджы зарæг уа- 
дындз хъæлæсæй». 
Нарты кадджытæй. 
1 
Куырдалæгон йæ куырдадзы фæтыгæй 
дæу сарæзта, о уаз мырты чырваз. 
Дæуæй фидыдтой куывд æмæ чындзхаст, 
ды истай хай нæртон лæгæн йæ хъыгæй. 
Дæхи ’гъдауæй-иу зарыдтæ йæ фынгæй. 
Фæлæ уыди æнусты тæрхон карз: 
фæндагсудзæг дыл амбæлди — дæ уарзт 
ныххæлæттаг, нызгъæлæнтæ фæрдыггай. 
Дæ зардæй удæн бандидзид йæ хъæн, 
сЬ1згъæринæфцæг, сауæфтыд!.. Æмбæхстæй, 
нæфæтчиагæй баззадтæ мæнæн. 
13 

Мæгуыр дæн, гомгæрцц: хай дын нæй мæ цæстæй 
ды иунæг зæл нæ ныууагътай дæ фæстæ. 
Айдагъ дæ ном — фæстагæттæн бынæн. 
2 
Айдагъ дæ ном дæр — фидауцы гакк, дпсæн 
У фаг мæнæн. Дæ уынд æмæ дæ конд...— 
Дзыхъхъынногæй сæ бахъуыди фæлдисын: 
фыды азым дывæрæй фидынц цот. 
Мæ номдæттæг Куырдалæгон æвдисæн — 
Мæ удæвдз нæу æрвон фæтыгæй конд. 
Мæ цин æмæ мæ рисæн у æлвисæн, 
уæдæрттау æй зырнæй фæзылдта зонд. 
Мæ удæвдз — уд-æрдз. Уд-æфцæг — йæ арæн... 
Тæгæры аппыл иу базыр æрзад. 
Æз дæр дæн афтæ иугъæдон, æвзарын, 
кæм — худинаг, кæм — сар, кæм та — æхсар: 
хæдæвзæрдæй* куы суадзы уд æвзар, 
йæхигъдауæй уæд зоны удæвдз зарын. 
1973 азы 30 август 
* Ома, æрдзон уагыл, æиæ тыхмийæ. 
14 

ТЕРК 
/. Хохы 
Терк цы нæрæмон у тæрк 
ивылæнты дуджы! 
Дугъонау кæны лæнк-лæнк, 
арвæрттывд — йæ студжы». 
Калы дзæнхъатыл йæ пырх, 
хъазы сæ тыччытæй. 
'Взары бæлæстыл йæ тых 
уылæнты цъыччытæй. 
Сау тох, сау мастæй ысурс, 
бастади тæлфынæй. 
Ласы хуымтæ... 
Суадзид рухс 
мæсгуытæн сæ бынæй... 
Хъуысы й’абухын дæрдтыл: 
сХалæн хал æххуыс у». 
Æмæ йе ’мхуызон дæттыл 
стонгæй хи ныххуырсы. 
Хæхты къадайæ цы ис, 
суадон æмæ суарæй — 
Терк сæ саразы цæдис 
додой æмæ сарæй. 
Цъассыты кæнынц хуыдуг 
’хсæрдзæнтæ йæ цæфтæй. 
15 

Здыхтнуар уылæмтæн — сæ дугъ 
денджызмæ хæлæфæй. 
2. Быдыры 
Хæхты й’авналæн — цыбыр, 
хæхтæ йын — æндарæн. 
Стонг быдыр — йæ хæтæн ныр, 
нæй цъысым, йе арæн. 
Ам фæуæзвад и, зынтæй 
денджызмæ æггуырсы. 
Доны стыр тъæпæнты нæй 
иу нуар — сым нæ хъуысы. 
Нал ызнæт у, нал дæр тæрк, 
нал хъары йæ хъару. 
Ныр йæ фырбарджынæй Терк 
зивæджы дæлбар у. 
Хæхты й ’авналæн — цыбыр, 
ам — æппæрст йæ къæлæт. 
Ныр йæ зивæджы, мæгуыр, 
Теркæн ис йæ мæлæт. 
Багъæц, ууыл нæй æууæнк: 
сабыр малы зин и. 
Здыхтнуар уидагау йæ уæнг 
æрфытæй нæ зыны. 
3. Денджызы 
Уылæн сæнкъуысы нæргæ, 
хур ныппырх йæ барцыл: 
Терк та цъуппытæм бæлгæ 
хæхты хуызы бацыд... 
1972 азы 6 декабрь— 1973 азы 26 май 

ХЪАССЫМ 
Ме ’рвад Хъассым æрыгонæй афтыд æцæгæлон бæс- 
тæм. Æртиссæдз азы бæрц ыи нæ бантысти Иры зæх- 
хыл йæ къах æрæвæрын. Зæрыбоиты ма æрбафтыди 
фыдæлты уæзæгмæ. 
Цин кодта сывæллонау. 
Аластон æй Куырттаты коммæ. Цымытийы къуыл- 
дымтæм ыссæуæн уыди машинæйæ. Фæлæ 76-аздзыд 
лæджы бафæидыди фистæгæп схизып. 
Касти нæ хæцæн мæсгуытæм, рох зæппæдзтæм. Иæ 
цæссыг лæдæрсти, афтæмæн сыл-иу йæ арм авæрдта, 
цыма сыи сæ хъарм йæ буары æцæгæлон зæхмæ ала- 
синаг уыди. 
Фæсарæитæм куы аздæхти, уæд ын пластмассæ цъа- 
рыл фыстæй (граммофонæй цæгъдыиæн) арвыстон аст 
ирон зарæджы, семæ — Къостайы «Æнæ хай» дæр. 
Цалдæр боны фæстæ райстон фыстæг. Уыди дзы ахæм 
ныхæстæ: «Стыр бузныг, Æхсар, зарджыты тыххæй. 
Иумæ дæр дзы кæронмæ байхъусыи мæ бон нæу — 
цæстытæ донæй айдзаг вæГшынц...» 
«Мæ Иры фæсивæд!..» 
Мæ зæрдæ мын судзин ыссардта. 
Мæ фæдыл та бафтыд 
мæ хæхты, мæ фыдæлты ард. 
«Дæ цæстыты сыгæй...» 
Мæ зæрдæ мын судзин ыскъахта, 
Гæрзытæ дзы уадзы... 
«Æнæхай фæуыдзæн мæ мард!..» 
ÆвирхрвЗРЮТДСТ^ 
2 Удсвдэ 
и 

СЫНДЗЫТЫЛ 
мæ сабийы бонтæм тæры: 
мæ фыдыфыд 
рындзыл 
хъæр сисы йæ гæлхуыр уæнгуытыл, 
ыссырау йæ дзывыр, 
цæнкуылтæй йæ хъиутæ хæры... 
Сæрсæфæн тæссæрттæ, дзæххортæ, хæрдтæ ’мæ 
уырдгуытæ... 
Цæй дард мæм дæ, зарæг!.. 
Æрдзæ-æрдзæ бонцауы — не ’хсæн. 
Мæ фæндæгты кæрон 
дыдзыхурæй барухс мæ хъыг. 
Мæ Иры дзыхъхъ, 
оххай, 
мæхи ма 
фæсмоны быгъдæг рындзæй фехсын. 
Æз — хадзы. 
Дæ къонамæ ’ппарын мысайнаг: 
цæссыг. 
Æртиссæдз фыдазы... 
Æртиссæдз цъæх зиллаччы удыл 
къуыбылойтыхт удхар 
фыдæбоны зарæгæй ивы. 
«Мæ Иры фæсивæд!..» 
Ыссардта мын судзин мæ зæрдæ... 
«Дæ цæстыты сыгæй...» 
Ыскъахта мын судзин мæ зæрдæ — 
фыдæбоны зарæг 
йæ лыстæг зæринзæл фæдзæлæй 
æмпъузы мæ царды лæзæрдтæ. 
Цæвдызта мын джиппæй 
мæ зæрдæйы къулмæ 
мæ сау азым 
гаккау. 
Æгъгъæд у, 
18 

фæдæ мын мæ аккаг, 
æнæхатыр зарæг... 
Æнæ хай... 
Æнæ хай... 
Æнæ хай... 
1975 азы 26 апрель 
19 

ДЗЛМБОЛЛТЫ КЛДÆГ 
Арын дзы Турчы иæрæг æрьщ 
гон ирон поэт Бурхан-Цзащ 
болаты ном. 
/. Кард 
Уыд кардæн ном — Бæстытыхы æнцойгæс, 
дзæнгæлтæ кодта, бафу йыл кæ ’рду, 
уæд-иу фæдыууæ. 
Рардæуыд æй иу хатт 
æлгъыст лæгмæ, нæхионмæ, иронмæ. 
(Ис хион дур, кæмæй хæлы мæсыг, 
кæйдæр хуымы та чи фесты цыргъ æхсырф. 
Ис хион бæлас, чи свæййы фæрæтхъæд 
’мæ чи бафтауы ’гас хъæдыл былар). 
Æруагъта кард йæхионыл нæ «хион»— 
ирон зæрдæйæ атахти кæрдих. 
Нæ зæххы хай нæ къæхты бын ныттыдта, 
нæ арвы хай ныл раскъуыди зæйау. 
2. Темырболаты хъæлæс 
О Гамлет, Гамлет... 
Дæ фарст у фат, мæ зæрдæ та — мысан. 
Фæластои æй æцæгæлон уæзæгмæ, 
сыхырнаиау цæрдхуынчъытæй, гæмттæй. 
20 

Йæ мидæг маст тæдзынджытæй тæдзы. 
Фæстаг æууæнк сыгъдвæндæгты хай баци. 
Мæ къухы мæнæ армыдзаг ызмис, 
куыд арауы! — 
У ихы къæрттау судзаг. 
Нылхъивын æй — æдзард сыр-сыр кæны, 
нылхъивын æй — кæрæдзиуыл нæ хæцы, 
мæ фондз къухы ’хсæн аивылы донау. 
Æнтъыснæг нывмæ дзагъырæй кæсын... 
Цы загъдæуа? 
Дыууæ ныфсы нын уыд, 
дыууæ хæзнайы — Ивгъуыд æмæ Фидæн, 
дыууæ бæрзонды — Сау хох æмæ Урс хох. 
Сæ сæрты маргъ нæ уæндыди тæхын. 
Зынди сæ цъуппæй армыдзыхъхъау дуне. 
Сæ алыварс-иу самадтой цъыллинг 
ыстъалытæ — æргъæусис балгæсæгтæ. 
Йæ былтæй калди Уацамонгæ къус: 
хур æврæгътæн цæхæрхъæстæ ронг дардта. 
Фæлæ æртахт Дыууæсæрон Æвдиу. 
Йæ зыд цæстытæ сасиртау, 
сæнтсау марг 
сæ быитæй хъардта, кæмттæм судзгæ тагъд... 
Цæлæмбыд гуцъа... 
Тугæй хаст уыд залым. 
Йæ дзæмбытæй ныкъкъуыхтæ кодта арв. 
Сæ урс сæртыл йæ цъыф къæхтæй лæгæрста 
дыууæ хохæн. 
Тыхы бон се ’хсæн мах 
ныйиугæйттæ стæм, уазал цъассы хитæм. 
Нæ риуты нын фæривæд кодта дзæргъ. 
Тыхы бон нæ тæргай фæлыгъд Рæстдзинад, 
æргъæу галуаны хъаиы цард кæны. 
21 

Ой, размæ цæуæм: разæй — ком, сæрсæфæн, 
фæстæмæ цæуæм: залым нæ цæгъды. 
Дзæгъæл нæмыгау цæлхвæды ныххауди 
мæ рынчын зард — мæ фæстаг хъæр, мæ сидт, 
фæндаггон рыгæн ферхæцыд, дзыназы, 
йæ быны йæ рæхджы ныссæнддзæн Цалх. 
Æозалыйæ куыд хъулон кæна къултæ 
æнарæхст саби, афтæ гъе æз дæр 
фæфыстон уый мæ сыгъд нуæртты кæрæттæй, 
кæд мын фæуид фæдисхъæргæнæг Ирмæ... 
0 Гамлет, Гамлет... 
3. Мæ% 
Цалдæр азы размæ мæ зонгæ Мамсыратьг Мурат уа- 
зæгуаты уыди Турчы ирмæ. Фæстæмæ куы здæхтн, уæд 
ын фысымтæ фæдзæхстон: «Цы пæ вæийы, кæ,рæдзимæ 
цæуыны бар та нын куы иал уа. Баныхас кæнæм: алы 
мæйы фыццаг бон дæр изæры аст сахатыл ды дæр æм« 
мах дæр мæнмæ кæсæм, цæмæн-иу кæрæдзи æрымы- 
сæм...» 
Бурхан-Дзамболат, 
ме ’фсымæр, 
ныр та 
дæуæн уыдзæн бæрæгæхсæв. 
Хæрзаг 
уæнтæхъилæй, сæргуыбырæй ысхызтæ 
дæ Мысæн хохмæ (у йæ ном дæхи ’вæрд). 
Æрвон быдырты азилы дæ цæст: 
мæй фæсобау ныууоцани фыдæнæн. 
Фæдæ хъуыдытыл: 
«Рахатти хуыцау 
мæ адæмыл, 
æндæра цйу, цы бæллæх? — 
Нæ фыды къона зæххыл и, 
22 

уæд æй 
цæмæн агурæм стъалытæ ’мæ мæйтмл?» 
Мæрдонвæлурсæй сбыры уæртæ мæй, 
фæлæ кæм и, кæй ныв агурыс, уый та? 
Ды кæмæн нал дæ, чи нал и дæуæн, 
ныр уыцы Ир у мæйæ дæр дæрддзæфдæр. 
4. Бурхан-Дзамболаты фьщцаг зараг* 
Ацы гуылмызтæ дунейы 
ма домут зарын мæнæй. 
Сулæфæн дæр дзы куы нæ и, 
гъеуæд дзы заргæ? Куыдæй? 
Ме ’ууæнк мын залымтæ мардтой, 
къæхты бын фæндтæ — ыссæст. 
Ацы ран фидауы марой, 
фидауы хъарæг æрмæст. 
Зæрдæйы ураугæ ’рхæмттæ, 
дудгæ цæссыгтæй ныхас... 
Сайын, кæнгæ ми, хæрæмттæ... 
Сæ бæркад фарны ныхас... 
Садзгæ хъуыдыйæ ысхъæлтæ 
амонæнт сабитæн зонд. 
Давæггаг исбонæй хъал та 
бухъхъ зарæг сисдзæн бæрзонд... 
«Бафæраз,— кувын мæ удæн,— 
басгуых уынгæджы бон хох. 
Ме ’фсарм, о, ма дын уæд цудæн, 
ме ’хсар, о удуæлдай тох! 
* Ацы ран æмæ уацмысы дарддæр хæйтты пайда- 
гонд æрцыд Бурхан-Дзамболаты уацмысты мотивтæй. 
23 

б. Бурхап-Дзамболамы дыккаг зарæг 
Цард куы суа, мæ бон, хæлæгæй, 
йе цæстмæмитæ, козбауæй, 
сайдæй, исбоныл хæлæфæй, 
«урс» куы рахуындæуа «сау»-ы, 
уæд цы хъуамæ фестон — куырм? 
Фарны дзырд, дæ фарн кæд ацыд, 
ингæнмæ фæфардæг махæй, 
донарæхæн сси фæлахс дзырд, 
зарæг амонæм былалгъæй, 
уæд цы хъуамæ уон — къуытты? 
Зæхх кæд байдзаг и тæппудтæй, 
раст лæджы æфхæры галиу, 
æгæстæ тæрсынц сæ удтæн, 
мæрдты сдзурыны бон нал и, 
Уæд цы мадзал и — адзал? 
6. Фын 
Бурхан-Дзамболат, 
ме ’фсымæр, 
фыссыс: 
«Æнахуыр диссаг — 
иунæг фын уынын 
æрвылæхсæв: 
кæуылты ’ххæссы цæст, 
уый денджыз фесты, 
сау лехъайæ йедзаг. 
Иæ бæстастæу 
кæны мæ бæлæгъ хъеллау. 
Дыууæ фиййагæй архайын бæргæ, 
мæцын мæ хид, мæ цæстысыджы, цъыфы, 
фæлæ мын размæ ницы ’нтысы... 
24 

Исдуг 
мæ цæстытæ æрцъынд вæййынц — 
уынын: 
цъæх цъити рындзтæ — цирхъыты цыргъытау, 
копрадзхуыз арв, 
æхсон гæнæхтæ, 
дон 
(йæ фæдисхъæр тырысайау — йæ сæрмæ.) 
Хъæр мæм чындæуы: 
«Ме ’фсымæр, 
Бурхан!» 
Хъæбыс кæнынмæ сивæзынц мæ цæнгтæ, 
фæлæ та ’васт æхсаргардæй лыгтау 
сæ дзæхст фæцæуы фиййæгты хæцæнтыл. 
Куы байгом вæййынц цæстытæ — бæллæх, 
цæй гæнæхтæ, цæй хох æмæ цæй цыдæр!.. 
Бызгъуыр арвæй æрлæсæн кæны цъыф, 
сæнтсау талынг æрлæдæрсы мæ сæрыл. 
О, ацы талынг... 
Ирвæзæн дзы нæй? 
Цы мын хъавы бын бауинаджы талынг? 
Цъыфы денджыз... 
Йæ былгæрон кæм и? 
Кæд фæуинаг у ’лгъыстыты тыгъдызæй? 
Гъей, искуы мын хатыр кæнинаг дæ, 
фыдæлты зæхх, æрвылæхсæвы фын? 
Кæд фæуинаг у ацы балц, 
Ирыстон?!. 
7. Хох 
Бурхан-Дзамболат, 
ме ’фсымæр, 
уынын: 
Фыды къонамæ, Ир чи хуины, уымæ 
25 

ды авд хохы ’мæ аод фурды æддейæ 
цæссыгæй удæст каухалæнтæ ’ппарыс 
æндзарæнæн. 
Нæу афтæмæй дæ бон 
дæхи йæ артмæ батавын, замана. 
Йæ бæстæй цух йæхæдæг нæу йæхи, 
хуымон галау. 
Цы хъом у уæд йæ бæстæн? 
Ысхизы лæг цыбæрзонддæр æфцæгмæ, 
ыстахти мæймæ, атомыл фæтых. 
Фæлæ ис иу хох — басæттын нæ комы, 
йæ ном (æлгъыст уа!) — Паддзæхты фыдæх. 
#. Ныфсы хъæлæс 
Нырма фæбон кæндзæн, æмгæрттæ, 
ут хохау удвидар, быхсон, 
тыхдымгæ атæрдзæни сом 
йæ разæй асæсты фæлхæрттæ. 
Сæлфынæг... Зæрдæтæ ыскъахта... 
Æви фыдæнæн кæны арв: 
цыма уæлхæдзарæй æна 
æлвисгæ мин æлхуийы ’руагъта. 
Фæлæ кæд мигъы ’мбыд фæдджийæ 
нæ зыны хуры цæст æппын,— 
цæхæр та скалдзæни йæ тын, 
кæрон æрцæудзæни фыдмийæн. 
Кæд рæгътыл удæсынц уæ хостæ, 
кæд нал и уе ’фтауцуæтты суг,— 
уæ уæнгты ма мæлæд уæ туг 
æмæ кæнут цæрынæн хостæ. 
Æмгар, цыхцырджытæи дæ фæндыл 
куы кæла маройгæнгæ арв,— 
26 

тынау йæ их æндæхтæй уаф 
дæ Ныфсы авдхуызон æрвæрдын. 
1970 азы ноябрь— 1977 азы май. 
Орджоиикндзе — Цахкадзор 
27 

ЗÆРОНД УС 
Сонет 
Зæрæмæджы ’дде хохы фахс æрлæбырд 
æд къул мæсыг, æд кæлæддзаг хæдзар; 
хæрзиунæгæй дзы иу саударæг цард. 
Ныууасы хъуг — сæухизафон æрлæууыд. 
Зæронд идæдз тæригъæддаг куыниæ уыд: 
къул арæдыфсти, афæзтытæ цар, 
ус къонайы уæддæр æндзары арт 
æнцад-æнцойæ... Комбæстæ æрæмбырд. 
Фæдзæхсынц ын: «Дæ сымæр къæс ныууадз. 
Цæхх дын дзы ныччынд? Райсдзынæ цæттæ уат 
ыстыр сахары — хинайæи дзы, газ...» 
«Мæ мард та ма кæдæм хæссын куыдзау? — 
зæгъы.— Кæндзæн æндæр бынат æндæр ад». 
Уац айхъуысти: «Фæзинтысайд Азау». 
1977 азы 14 май. 
Цахкадзор 
28 

ХЪОЛАЙЫ МÆСЫГ 
1976 азы сусæны мæп. 
Фондз лæгæп зилæм Чеселты комы тæссар къахвæн- 
дæгтыл: агурæм Хъоланы мæсыг. 146 азы размæ мæ- 
иæ ахæм æитæф боиты ам æрцыд æвирхъау цаутæ: 
Уырысы паддзах нæ тугæйдзаг дзæмбытæ нвæзта Кав- 
казы хæхтæм — хъуамæ иæ уæззау æфсондз æрæвæрд- 
танд, фыдæй-фыртмæ пыи сæттын чи нæ куымдта, уы- 
цы хохæгтыл. 
Хабæрттæ бипопыгæи раиртæста профессор Блиты 
Марк. Уый куыд фыссы, афтæмæй Хъолайы мæсыджы 
бацыди 30 лæджы. Ииæлар Реинеикампф дыууæ мин 
æфсæддоннмæ ’ртыхсти мæсыджы алыварс. 
Æхстон нæ топпытæн æмæ сармадзантæн— дзæгъæ- 
лы: нæмгуытæ хъæдуры гагатау схъиудтон йæ къул- 
тæй. 
Бырст бырсты ’нпæфта, афтæмæи мæсыгмæ лæбу- 
рынтæ снстой 500 гæрзитфонг æфсæддопы. Ницыхъом 
ын уыдысты уыдон дæр, бирæтæн дзы мæсыг хъахъ- 
хъæнджыты къухæп сæ зынг бахуыссыди. 
Рахастой уынаффæ: мæсыджы быпдзæфхады ’хсæ- 
выгон бавæрæм халæн æрмæг, срæмудзæм æй. Фæсыкк 
та знаджы фæнд: æгæр арф разыпдысты мæсыджы 
уидæгтæ. 
«Басудзæм, мæсыгæн йæ сæрыл цы хъæдын хатæн 
ис, уын»,— уыди сæ фæстаг хъуыды. 
Истори дзуры: 
«Генерал-маГюр Реннепкампф, обложив крепость в 
ночиое время кострами сухнх дров, прнказал зажечь 
оные со всех сторон, надеясь сею мерою заставить 
29 

осаждсппых проснть пощады, но горцы оказали лри- 
мерное ожесточение: нз числа защищавшихся только 
10 чсловек, бросаясь с пснмоверною яростью на сол- 
дат илншх, хотсли открыть ссбе путь оружием, но 
бЫЛП ПОДПЯТЫ 1!П ШТЫКН, 11 ТОЛЬКО ОДНН 113 НИХ ПЗЯТ 
в плсн; всс же оставшиеся в крспости, прснебрсгая 
жизпью, сгорели посреди стен». 
(Акты, собраииыс Кавказскою археологнческою 
комисспсю. Тнфлнс. 1866. Т. VII. 359—365 фæрс- 
тæ.) 
Ноджы дзуры истори: 
«Осажденные пели во всю глотку веселую песню, не- 
устанно бросали камни, издевались над нашнми уси- 
лиями и, видимо, предночнтали смерть всякоп пощаде». 
(В. Чудинов. Окончательное покорение Осетии. 
Кавказский сборинк. Т. XIII. Тифлис. 1889. 
11 фарс). 
Фондз лæгæн агурæм Хъоланы мæсыг. «Судзин, мнй- 
йаг, куы нæ у, цы фæуыдаид!» — хъусын ме ’мбæлттæй 
кæйдæр тыхст ныхас. 
Бирæ фæрафæрс-бафæрсты фæстæ мæсыджы бын- 
дзæфхадыл пæ цæст æрхæцыди. Зæххимæ сæмвæз. 
Къулты бæзн — метр æмæ ’рдæг. 
— Цы фæцн уæ мæсыг, цавæр фыдлæг ын суагъта 
йæ бынæй рухс?! — мæсты богътæ кæны Бестауты Ги- 
уæрги хъолайæгтыл. 
— Хæдзæрттæ дзы фæцамадтой,— зæгъы Хъоцты 
Дауыт.— Хъуыды ма кæнын: дыууæ азы размæ мæнæ 
ам бындуры æмбуар телыхъæд садзын бахъуыди. Метр 
æмæ ’рдæджы бæрц ныкъкъахтам, фæлæ йæ бын не 
сзынди. Дуртæ уым дæлæмæ сау дардтой алайæ. 
-г О, Хъола! 
Фарн уæм бадзурæд мæ бæсты, 
фæлæ цы фыд, цы сау бæллæх æрцыд — 
кæм зæххыскъуыды аирвæзт уæ мæсыг? 
30 

Уый дургай-мургай чи бакодта? 
Зæй, 
йе зилгæдымгæ? 
Чи уыди тыхгæнæг? 
— Дымгæ дæр нæ, фыдгул дæр нæ, зæй дæр 
нæ уыд йæ халæг... 
Дургай йæ фæхастой 
нæхи хъæуккæгтæ... 
систæ ’мæ хæдзæрттæи... 
— Фæрнæй цæрат уæ хæдзæртты, фæрнæй! 
Цы хъаймæт æрцыд ацы ран фыдæлтыл — 
уæ фыны дæр æй макуы фенут, ма. 
Тыхы дур сыл хæрдмæ куы тылд, 
уæларвæй 
сæ къонатæм туг уарæгау куы кодта, 
нæ Иры арв цыппар къабазæй уæд 
Акатыл æмæ Бегатыл* æнцади. 
Ыскуывта-иу йæ удисгæ хæстон: 
«О ме сфæлдисæг, фестын мæ кæ цавддур, 
цæмæй фæуон нæ мæсыгæн æмхасæн...» 
Æмæ-иу бацыд дуры хуызы лæг. 
Æмæ, миййаг, уæ хæдзæртты бындуртæ, 
кæм фæкæнут æнæмæтæй фынæй, 
æмбисæхсæв лæджы ’взагæй куы сдзурой, 
сæ мидфынæймæ сабитæн куы хæссой 
сæ хæсты койтæ: 
Иры сæр уæлдæр 
куыд сæвæрдтой сæхи сæртæй — къæй лæгтæ! 
Куыд рацыди сырх æхсидæвты уарын 
(æви сыл арв зынг фæзгъæртæн æркалд 
æмбугæнгæ?) 
* Ака æмæ Бега — паддзахы æфсæдты ныхмæ тохы 
разамонджытæ. 
31 

Фæлæ нæрыди зарæг, 
ирон зарæг — тæхгæ-судзгæ фæдисон — 
кæмдæр уæлæуæз æврæгътимæ сиу: 
Бсгайы хуызæн гуырд 
макуы райгуыра, 
куы райгуыра, уæд та 
макуы амæла! 
Æрбахъуызыди пиллоны сырх дзæмбы 
æмæ æрцахста зарæджы йæ хурхæй... 
Ныммыр и мæсыг. 
Ахъардта йæ къулты, 
йæ зыхъхъырты, чъырызмæстау, фыхт туг. 
Йæ гом хъæлæсæй ивæзтысты арвмæ 
фæздæг æмæ лæджы сыгъдоны тæф, 
æвирхъау богъ-богъ, хъарæг æмæ марой. 
О Хъола! 
Ныр уæ хæдзæртты бындуртæ 
æмбисæхсæв куы райданой ныхас 
лæджы ’взагæй — иæ уындзыстут хæрзфынтæ, 
уæ дзидзидайтæ авдæнты кæудзысты... 
О, бахизæд уæ уыдæттæй хуыцау. 
Мæ цæст уын уарзы: 
Бегайы хуызæн гуырд 
макуы райгуыра, 
куы рангуыра — фестæд ахæм къæй мæсыг, 
цæхи дурæй-иу чи нæ фехæла! 
1976 азы 15 сентябрь 
32 

* * * 
(А. Айдамировы мотив) 
Кавказ, мæ фыдæлты уæзæг, 
дæ хæхтæ — дзыллæтæн æрдхæрæн. 
Цæргæсы ахстæттæм хæстæг 
уыди нæ дурын къæс, нæ цæрæн. 
Бæлццон дæн... Иу дзыхъхъ кæнæ къуыпп 
æнæсгæрст нæй мæнæн мæ бæстыл. 
Мæ хохаг авдæны гуыпп-гуыпп 
хæссын ныййарæджы фæдзæхстау. 
Мæ хъустыл уайы ма ныр дæр: 
дзырдта мын зарæджы йæ ристæ 
Дзыцца. 
Иæ зарæджы мыртæ 
мæнæн ныфсы базыртæ систы. 
Æхсæв уа, бон — мæ цæстыл уад, 
куыд бырстой карз тохмæ фыдæлтæ. 
Уыдысты се ’ндон риутæ уарт, 
сæ амонд хъахъхъæдтой фæлтæртæн. 
Фæцыд фæдисы хъæр — уæд-иу 
лæсæнау ранкъуыстысты хохæй. 
Сæ хъыг уыд иу, сæ цин дæр иу, 
сæ сæ? цы нæ баййæфта, оххай! 
3 Удæвдз 

Фыдгултæй райстой-иу сæ маст, 
зынты хъæцыдысты сæ рыстыл. 
Ысты ныр зарджыты æгас: 
мæсгуытау — хотыхрæвдз, сæрыстыр. 
1972 аз 
31 

ФАРН 
Хохæй æрцæуынц изæрыгон хъом, 
рагъæй æнкъард хур кæсы сæ фæстæ. 
Æхсыры урс тæфæй байдзаг и ком, 
хæдзæрттæн цинæй кæлы сæ фæздæг. 
Цъититыл тайы боны тæмæн, 
сыкъатыл фæстаг тын — ауыгъд састæй. 
Цæстытæ — мадзура, цæстытæ — мæт, 
бамбæхсти сæ арфы изæры сатæг. 
Фæздæттæ хурæй — цъупдзаг, уæззау, 
хосы уæрдæттау æрцæуынц цудгæ. 
Бæлæстæн сæ бакаст — цымыдис, уæздан, 
сæ аууæттæ гауызтау тыд —сæ цурты. 
Къæбиц — рæдау æфсин —дары йæ арм, 
родтæ ’мæ сабитæ кæсынц æнхъæлмæ. 
Дзаг фæздæттæ æрхастой хъæумæ 
Фарн. 
1966 аз 
35 

* * * 
«ССР Цæдисы граждæнты 
хæс у æрдзыл аудын, йæ 
хъæздыгдзинæдтæ йын хъахъ- 
хъæнын». 
ССР Цæдисы Конституцийæ. 
Сæударæй изæрмæ, 
изæрæй боицъæхтæм 
зæхх 
йæ сæгдзых тохнатæ 
сæдæтæ ’мæ ’рдзæтæй 
арвы цъæх кæттагмæ сдары 
нывгæнæджы систау, 
бæзджын сау мылазон фæздæгæй 
ыскæны 
кæфхъуындартæ, 
залйаг кæлмытæ... 
Фæлæ та кæс, æмæ 
арв, 
цы уыд, авд ахæмы дзыхъхъынногдæрæй, 
ирддæрæй 
равдисы 
йæ къæвдахсад цæсгом. 
Æрдзуры: 
сДæлæ æнæнтыст фæуинаг, 
дæ кæнон дзæбæхæй ныууадз — 
цы нæ вæййы, 
куы бауддзыд уой 
дæ кæфхъуындартæ, 
дæ залйаг кæлмытæ...» 
1977 азы 2 январь 
36 

СÆРИБАР 
Мæ сæры ’мæ мæ зæрды бартæ! 
Стут 
мæ рæзæнтæн сæ уидæгтæ, сæ къуыпа. 
Кæйдæр фыдарм куы аскъуына уæ уд, 
уæд ма цы дæн? — 
Дæлæмæдзыд, къуызыппа! 
Мæ сæры ’мæ мæ зæрды бартæ! 
Стут 
мæ лæууæн зæхх, мæ улæфæн уæлдæф дæр. 
Сымах байсæг мын байсдзæни мæ уд, 
сымах сæфтимæ ’рцæудзæни мæ сæфт дæр. 
Фæкæнынц уæ гуыбыны хардзыл уæй. 
Мæнæн та стут 
мæ зин æмæ мæ хуыцау. 
Мæ сæры бартæ, бардарæн уыл нæй. 
Ис бардарæн! — 
Адзал æмæ 
мæхицæн. 
1975 азы 7 ноябрь 
37 

* * * 
(М. Джалилы мотив) 
Хæрзбон уал, рагон хъæд. 
Æнкъард 
ды ма кæ, ма, нæ фæстæ. 
Нæ фæндаг гакъæттæ у, дард — 
хæхтæ, дæттæ, дæлвæзтæ... 
Цы ’руагътай, бæрз бæлас, дæ сæр? 
Цæуæм, 
æрзылд нæ сахат. 
Кæнынц дæ сыфтæртау гæр-гæр 
нæ хъæлæстæ фæстаг хатт. 
Къæбырттæг, уагъылы, æхсæр, 
зæгъут нын, цæй, рæствæндаг. 
Мæн царды митрындзыл кæмдæр 
сымах фенын куы ’рфæнда, 
уæд та-иу рох зæлтау мæ зард 
æрцахсдзысты уæ хъустæ. 
Хæрзбон уал, тархъæд. 
Ма у ’нкъард: 
мæ цард — нывонд æнустæн. 
1973 аз 

ЕДЗИОН СОСЛÆНБЕГ 
Кæуылдæрты бæхбадт ыскодта Цыт, 
сæ удтæ-иу нырмыдул ысты й’ армы... 
Цыд Едзион æртæхæхсад нæудзармыл, 
бæгъæввад æмæ счъилвадыгæй цыд 
йæ кусæнуатмæ — Хурхоры бæрзондмæ. 
(Зæронд тæрсы бын рухс кувæндон уыд.) 
Æнхъæлмæ касти «Уастырджи» нывондмæ, 
æмæ йын хаста Едзион... йæ уд.* 
Æндзæрста чидæр хи гуылы бын арт... 
Æндзæрста уый дæр: пиллон уагътой дуртæ. 
Лæдæрсти туг йæ пырх æнгуылдзтæй, дудгæ. 
Нымæтын ехс-иу басгуыхти йæ сарт... 
Æнхъæлмæ касти «Уастырджи» нывондмæ... 
Ныр Едзионæн йе ’рцыдмæ цæрут. 
Хæцы йæ бæсты Хурхоры бæрзондыл 
хæцаг калмимæ «Уастырджи» — цæрдуд, 
1977 азы 11 сентябрь 
р * Ныхас цæуы, Сослæнбег Къорайы хъæуы сæрмæ, 
Хурхор, зæгъгæ, уыцы къуылдымыл егъау дуры уæлæ 
иы ныв сарæзта, ууыл. 
39 

МАЯКОРСКИЙ 
«Дзиглотимæ дæр æмæ хуыцæутги- 
мæ дæр уый æргомдзырд уыди. Дав- 
джыты, кæрьерæдзауты, дзырдхæс- 
джыты, зæоæтысдæрты, æввонгхорты 
мыггагæй цыдæриддæр уыди—се ’ппх- 
тæн дæр сæ гамхудтæ иста. Сымахæй 
та иуæй-иутæ, айчы хуылфæй цъиу 
куы уаса, уыйау сты: цæргæбонты сæ 
цъип-цъиппæй нæ банцааынц, стæй 
хъæдхъиутæй, цудтытæгæнгæ, сæ 
хъузгæй рахилынц æмæ, цы ихсыд 
тæсчъы равзæрдысты, уым æмбыд 
хъæмпы муртæ ауынгæйæ сæ хъæлæ- 
сыдзаг ныхъхъæр ласынц: «Байхъу- 
сут, хорз адæм/ Ног дунетæ байгон 
кодтон! Парнасы цъуппыл мын бы- 
натЬ 
Уæд, гормæттæ, цавæр цъиу- 
вæдис у!». 
Мæ зонгæ ахуыргæнæг 
Ацуйы ныхæстæй. 
Цыди — 
æмæ зæхх 
йæ къæхты бын тасыд, 
уынгæг ын уыдысты 
йæ уынгтæ, 
йæ кæртытæ. 
40 

Цыди — 
’мæ йæ къахдзæфтæй 
цъититæн тас уыд — 
куы ныггæр-гæр ласой 
дзæнхъайы дзындз къæрттытау. 
Цыди — 
æмæ ’мризæджы рызтысты йæ койæ 
гуыбындзæл сылкъитæ, 
гæртамхор æлгъæгтæ, 
чи цардис искæй зонд, 
искæй фæллойæ, 
кæмæн уыд 
йæ цыд дæр, 
йæ цыт дæр 
æлхæнгæ. 
Йæ удæй арг цагъта: 
ма уæд сæрбос! 
Хъадамантæ сæттын 
йæ туджы йæ гуырдзæй уыд... 
Коломбтимæ ссис 
æмдзæхдон, 
æввос, 
гом кодта 
Амырыктæ, 
скрипкæты хæкъуырццæй куыд. 
Уый æврæгъты ’нхъæлдта 
дзæгъæлдзуаг къæбыстæ, 
кæмæн нæй 
рæвдауæг, 
смæн у» зæгъæг, 
хицау, 
сæ хуылыдз мукъутæн сын 
кодта хъæбыстæ. 
Мæлдзыгæй пылы онг ын — 
иууылдæр хицон. 
41 

Тæхгæ-нæргæ арвæрттывд 
армæй ахста, 
сæстытæ йæ кодта — 
йæ рæнхъæн 
æндзарæн. 
Бæлоны фæлмæн удæн 
уыд йæ ахстон 
Батрадзы болат буар... 
Ысси йын æндарæн... 
Ацыди — 
’рцардысты 
тугцъир гæбытæ, 
ацыди — радысты 
дæлдзарм цæрæг сынтъутæ, 
ацыди — 
систой фырцинæй гæппытæ 
гуымыдза ’рдызтытæ, 
хæдмæлхор сынтытæ. 
...Иæ рындзмæ йæ сæргъæвта 
’вирхъау хæццæ дуг: 
ыстъалыты кодта 
уæлæрвтæм 
фидæрттæ 
æвзистсæр зæгæлтæй. 
Тымбылкъух — 
йæ дзæбуг. 
Уый бацис 
Ахиллы уарт, 
уый баисты 
фидæнтæ... 
1976 азы май, сентябрь 
42 

ДАНТЕ 
Сонет 
Цард афтæ уыд: æфтыдта тых тыхыл, 
æнæбонæн йæ уынгæг бонæй хъаудта. 
Æмæ цы давтой ме ’рдиаг, мæ хыл, 
кæд-иу æдзух хæрамы хал ысхаудта... 
Цæры ма саулæг, баззади быныл, 
нæртон хистæртыл чи фæкодта даутæ, 
цъыф чи калдта йæ хæлæрттыл, мæныл, 
уый «райы» ныр нæ рæзгæтæй, нæ таутæй. 
Нымудзы расты: «Бирæгъыл — фысдзарм». 
Æмæ та —дзаг йæ уæцъæф æмæ й’ арм. 
Ис а лæгыл Флоренцийæ ыстыр бæрн... 
Кæд-иу ныйисты къæбицтæ гаффутт, 
уæддæр уыд фидар иу ныфсæй мæ уд: 
цæуы бæлццон. Нæ фидийы бæсты фарн. 
1977 азы 20 январь 
43 

ОВИДИЙ ХАСТЫ РАЗМÆ 
«Цалынджы амондджын уай— 
æмгæрттæй дæ алыварс дзаг...> 
Иугæр ныннæрыдис арв—хæрз^ 
иунæгæй аззадтæ уæд». 
Овидий. 
Хæрзбонтæ... 
Нæ мæ хъæуы ’рду дæр... 
Цæуын... 
Æз кæм никæй зонын, 
мæн кæм ничи зоны, 
гъеуыцы бæстæмæ хæссын, 
æвæгæсæг чъизи къæбысау, 
мæ роны 
мæ Зын... 
1976 азы 6 сентябрь 
44 

НЕРУДЛЙЫ ЗÆРДÆ 
Æмæ та ’рцыди Гейнейы ныхас... 
Къæдз-мæдзытæй 
дæ зæрдæйы бæстастæу 
æрæнцади тæссонд дунейы фаз, 
кæд бандидзид — лыстхуыд æй кодтай 
уарзтæй, 
цыма идæдз — зындоны зынтæ фидæг — 
рæхсы теманæй скъуыдтæ хохы цъасс. 
... Дæ баныдзæвдæй дидинæг-зынгдзаст 
æвзæрди дуртыл. 
Уыд дæ хуыцау Фидауц. 
Ныр ыл гадзрахат, залымы цырыхъхъ 
фæкодтой ривæд, хафынц ыл сæ чъизи. 
Фæци фашистты топдзæфæй цæрдхуынкъ 
йæ сæрибар, æмæ дзыназы Чили. 
Нæ фæтчы хур къуыхтæ кæнын, хæйттæ, 
нæу континенттыл дихгæнгæ сæрибар. 
Кæд Чилийы уый милмæ систа чидæр,— 
мæныл дæр уайынц маргæйдзаг фæттæ. 
Дæ «Сау сакъадах»* нал исы йæ саутæ: 
дæ хæдзарыл дын бафтыдæуыд арт. 
Дæ сыгъд чингуыты сау фæнмк 
лæгмар 
* «Сау сакъадах», кæпæ испаЛнпгау «Исла негра> — 
Пабло ИерудаЛы хæдзар цы бынаты уыди, уый ном. 
45 

ныддардта, Пабло, дымгæмæ... 
Бецаутæ! — 
Æгас дуне — Нерудайы хæдзар. 
Хуысс, айнæгау ыскъуыд зæрдæ. 
Дæ цъассы 
мæ хивæнд цæссыг урс нæмыгау басыгъд. 
1973 азы 30 сентябрь 
46 

ФÆСАРÆНТЫ ХАБÆРТТÆ ХЪУСГÆЙÆ 
Ох, цы дуг у —ыстонг сырды ссырау!.. 
Знон фыстæуыди газетты: 
хæст 
ногæй расидт Израиль Мысырæн, 
ногæй бартæ æрцæуой ыссæст. 
Маст æнхъизы, 
кæрæдзимæ адæм 
систы толпы кæсæнæй кæсæг. 
... Туг нæма бахус Каинæй ардæм... 
Мысы хахуыртæ Раст удыл Мæнг... 
... Салазары* æндзыгниз ныццавта 
æмæ бахуыскъ йæ растæмбис. 
Ау, 
низ куыд уæнды — 
диктаторæй рафтæг 
хи Бæстытых куы ’нхъæлдта, хуыцау?! 
Ох, цы дуг у!.. 
Зæрдæскъуыд Неруда, 
(уым цы зæрдæ нæ ахаудзæн тъæпп!) 
Судзынц Чилийы 
’фсарм æмæ уды фарн,— 
худы тугæйхаст бирæгъ — сатрап. 
Уæртæ схъауы дæ чингуытæй арт, 
æмæ пиллон куы суадзой,— йæ рухсмæ 
* Португалийы раздæры фашистон диктатор. 
47 

уæд дæ идæдз, дæ саударæг усмæ 
уый фысдзæни тæфæрфæс: 
дæ мард 
уымæн тынг хъыг кæй уыди, 
дæ кад, 
стæй дæ ном та кæй цæрдзысты ’нусмæ.* 
Æмæ хъуысы мæрдтæй дæр дæ хъæр. 
Пабло, бафæраз... 
Уыцы мæстытæй 
дæн цæстысыгау медзаг æз дæр. 
Фæлæ иу ныфс нæма сцух мæнæй: 
дæу цы зæхх радта, бонгай кæм сыгъдтæ, 
уым Рæстдзинадæн басудзæн нæй. 
1973 азы 14 октябрь 
* Ацы хабар фыстæуыди газеты. 
48 

ХАЗБИЙЫ ФЫН 
Мæ хъоппæгцæст, 
цы ’хсæв арвыстон дысон! 
Цы фыдфынтæ мыл сагъуыди: 
уыд арв 
сыгъдонау сау, 
йæ фондзыссæдз бызгъуыры 
хæцыдысты йæ иу халыл. 
Æрдутæй 
йæ иу кæронæй иннæмæ та — баст 
æнахуыр къаххид, хохаг уынгау — нарæг, 
нæмыгдзæфтæ, цæрдхуынчъытæ, гæмттæ, 
сыхырнайау. 
Нырхæмттæ сты йæ фæрстыл 
сæнтсау ызгæ, сæнтсау туджы фæзгъæртæ. 
Цыдыстæм ыл сæдæтæ ’мæ æрдзæтæй 
уæнтæхъил æмæ хъомпалæй... 
Бынæй 
зæхх фестади æнæбын хъоргъ, сæрсæфæн. 
Йæ хъæлæсæй сырх зилгæдымгæ стахт, 
лæбурдта арвы тугамæст фæдджитæм 
æмбугæнгæйæ... 
Ме ’мбæлттæн фæд-фæдыл 
хид ирвæзти сæ къæхты бынæй. 
Хъоргъмæ 
ызгъæлдысты æд хордзентæ, æд удхар... 
О утæхсæн... 
Дæ цæстæнгас та хатыи 
4 Удæвдз 

мæ фæсонтыл: 
дæ сау дыууæ цæсты 
тæрынц мæн размæ ахæстау. 
Æрдуйыл 
лæууы мæ уд. 
Фæкæсын сонтæй кæд, 
дæ фæлгонц уæд фæдæлдзæх вæййы нсдуг... 
Фæбадти туг мæ цæстыты — быхсын, 
мæ лæппуйы буар базæронд — фæразын. 
Мæ хъоппæг, 
ай цы диссаг уа?.. 
Æваст 
сырх къабайы мæ разæй фегуырд иу чызг. 
Йæ къух мæм тилы, сиды мæм — 
тындзын 
фæдылахуыр æнувыд куыдзау: чи у?.. 
Куы йæм баввахс дæн —разынди мæхи хо, 
мæ зынгхуыст хо... 
Фæуыргъуыйау дæн æз, 
ныхъхъæр ластон фырадæргæй, фырцинæй. 
Мæ уæлныхты йæ фелвасон, куыд загътон,— 
цыдæр фæдæн. 
Сырх уылæнау йæ къаба 
мæ цæстытыл æрбагуылф кодта: ау, 
сырх артæй мын куыд фæивддзаг сырх къаба!?. 
Мæ хъоппæгцæст, 
æз не ’ууæндын фынтыл, 
фæлæ, æнхъæлдæн, а райсом æрцыди 
мæ балцытæн сæ фæстагдæр, сæ дарддæр... 
Фæсмон мæм нæй — ныгуылы мыл мæ хур, 
ныгуылынц мыл дæ цæстытæ — замана!.. 
Тыхмй, фыдæх, адзал æмæ гадзрахат — 
и се ’ппæтæн дæр иунæг иом: фашизм, 
æмæ йыл хъуамæ ауадзон тыгъдызæй... 
50 

...Сырх Сæрибар... Сырх Уæлахиз... 
Мæ сырх туг 
фæци сæ хай фæстаг æртахы онг. 
Сырх Æрдузы* Сырх Тырысайы тыхтæй 
æнусы бонмæ бафынæй дæн ныр. 
Фæлæ цы кæнон —сау хъоппæг цæстытæ 
кæд ам дæр та мæ фæдылæфтыд фесты.. 
О, курын уæ, мæ мæгуырыл мæ уадзут... 
1974 азы 31 август 
* Калоты Хазби ныгæд ис Курскы облæсты, «Крас- 
ная Поляна», зæгъгæ, уыцы хъæуы. 
51 

КЪАХЫР СОЫЕТ 
Ме ’фсымæр Мухарбегæн. 
Фæфæсте и дæ уонынады арæн, 
æмæ дæ къодах саумæримæ сиу. 
Дæ раст дæр дын, дæ хæрам дæр дын барынц, 
цы ма сын ис æнæ баргæ æниу! 
Тæригъæдтæ, рæдыдтæ дæм нæ арынц. 
Цыма куывд у, чындзæхсæв, йе та зиу,— 
кæнынц æгъдау, кæрæдзи дзыхтыл дарынц. 
О, сомуалдзæг хæмыцырихи, скъæлдзой 
дæ ингæнмæ куы фæцалх уой, нæ зæхх 
куы сæнкъуыса, дзывылдæрттæ куы здæхой, 
куы уа ахæрæт, паддзæхтæ куы схæцой,— 
ды уыдæттæй æнæхай дæ — бæллæх! 
Кæмæндæр та æвзаринæгтæ — хæрх. 
1976 азы ноябрь 
52 

КЪАННÆГ ЧЫЗГ ХЪАЗЫ ЙÆ 
ЧЫНДЗЫТÆЙ 
Йæ бонæй уа, йæ бонæй, 
цы барджын у, цы бонджын, 
кæй цард цæуы фæндонæй, 
кæмæ хъуыстæуы ноджы! 
Йæ чындзытæ нæ хъæцынц 
кæрæдзиуыл æрхъæцмæ, 
дæларм-уæларм æрхæцынц, 
фæкæсынц æм æнхъæлмæ. 
Кæмæ бадзуры «цу-ма», 
’мæ чи нæ кæсы коммæ! 
Иу атындзыдта дзулмæ, 
фæраст ис иннæ донмæ. 
Уæд арс куыд кæны уисæн, 
цæй æлдар ма у сырдтæн: 
йæ уат йæхæдæг сисы, 
æрбампъухы тæрсытæ. 
Йæ мард фесæфа, уастæн! — 
æнæмæтæй, æвыдæй 
гæмми рувасæн уасæг 
йæ гæбойы æрфынæй. 
У цъæх бирæгъ æвæсмон: 
хуыснæгдзинад ныууагъта, 
53 

уый цæукъайæ тæккæ знон 
æрдхорд-æфсымæр загъта. 
Сæ бонæй уой, сæ бонæн: 
кæфхъуындарæй, уæркойæ, 
куыдзæн, хæфсæй, бæлонæй 
цæрынц ам а ’мæ о-йæ. 
Сырды кæнæ дзы стуры 
нæ равзардзынæ маргъæй... 
Мæ гоби ’мгæрттæ, курын, 
зæгъут уæ чызг-паддзахæн: 
Мæн дæр ыскæнæд уазæг — 
кæндзынæн ын лæггæдтæ. 
Æви цæукъа, йе уасæг 
ысты мæнæй лæгдæртæ. 
1976 азы 3 сентябрь 
54 

УÆ ЦЪÆХ ЧЫЗДЖЫ ЦÆСТЫТÆ 
Афæдздзыд Рохсанæйы номы ?. 
Кæд а зæххыл рæстдзинад искæм нс, 
фыццагдæр уæд уæ цъæх чызджы цæстыты: 
æдзæм ныхас, æнæазым кæстытæй 
кæнынц æмбис уæ утæхсæн, уæ рис. 
Сты гокотæ ’мæ гинотæн цæдис. 
Æнахъомæй æппæтхъом. Ам Бæстытых 
æвзары кæд хæрæмттæ ’мæ рæстытæ... 
Цы ’нæвнæлд у, цы табугонд сæ дис! 
Цъиу бауасæд — ныхъхъæр ласынц уæд «дзиба!», 
куыдз ауынæнт —уæд райдайынц «гъæу-гъæу!». 
Фыдми, козбау...— Лæджы аккаг цы нæу, 
сты ахæмтæй пахуымпарау сæрибар. 
Ис уыдон æмæ дунсйы ’хсæн арæн: 
сæ астæу — кард Дзерассæ æмæ ’Хсарæн. 
1974 азы 1 сеитябрь 
55 

ТАРКОВСКИЙÆ 
/. Къадакуырой Дæргъæвсы номы 
Уый ’лхуийы зыр-зыр уа, йе тулдзы сыр-сыр, 
йе галбындз ыскатай, йе базмæлы хъæз? — 
Ирон куырой зилы, ыссы ’мæ ыссы, 
Дæргъæвсгомы бандзыг дæн æз. 
Лыстæгбыд чыргъæдæй сæ хъыррыст цæуы 
дзæнхъа фыдтæн, не сты бæркадыл æлгъин. 
Дон —денджызы хъазау, уæзданæй цæуы, 
стæй андзары цалхыл йæхи. 
Цард урссæр куыройгæс ам, донбыл, æввахс, 
зылди-иу хъæуи-хъæу, æлхæдтой дзы ссад, 
бæзгæ йын нæ кодта — ызмисхъæстæ, маст, 
нæ дзы уыди мисхал бæркад. 
2. Цьæйы цъата 
Ракæн а нуазæнæн арфæ, 
гъæтт, лæджы рад дæм æрхауд: 
уадзын æз мæ дойны арвæй, 
ам у хæхты ’мсæр æгъдау. 
Æрдз æвæрæитæ фæкодта — 
баззад афонтæи сæ фæд. 
Ацы арф кæмтты ’мæ къохты 
фарнæн цас хъом уыд мæлæт! 
56 

Далæ сау лулæтæй Садон 
уадэы цух фæздæг цæггай.— 
Ам цы их галуан ыссардтон, 
уымæ ма лидзой тæргай. 
Далæ хæдзæрттæн сæ рындзтыл 
къæвда байтыгъта йæ хыз. 
Халыл сау фæрдыг фæтындзы: 
шахтæй дзаг вагон ысхызт. 
Иу дуг иннæмæ нымдзаст и, 
иу рындз иннæмæ кæсы. 
Хох йæ цонгæй их æрсаста, 
ме уæхск мын хъыдзы кæиы. 
1977 аз 
57 

* * * 
Мæ украинаг хæлар Семён 
Панькоиæн. 
«Сабырæй дзур — цæмæй дæм хъусой дзыллæ...»* 
Зæгъут-иу уый хæххон донæм, 
æваст 
хъæрахстгæнгæ йæхи куы фехса былæй, 
«дæлдзæхы» хай куы бакæна нæ маст... 
Сыкъатау æм куы дара хох йæ саггом, 
куы йæ хурх кæна уазал къухтæй цъасс, 
куы йæ скъæра йæ хъоргъ хъæлæсы сау ком, 
уæд æй фæдзæхсут: 
«Мауал кæ цъæхахст...» 
Йæ утæхсæн ын зинтæ ’мæ хуыцау дæр 
нæ зонынц — исдуг карз тохæй фæхъус,— 
æрбæллы: «Ехх, ныхъхъуытты уадз дæ сау хъæр, 
лæгъз байбынты фæфæстиат у цъус...» 
1973 аз 
* Украниаг æмбисоид. 
58 

ЛЛТВИ, ФЛРН ДÆ ЗÆХХЫЛ 
1 
Æз Латвимæ цы зæрдæимæ ’рцыдтæн, 
мæ Ирмæ дæр-иу афтæмæй цæуæд 
йæ алы уазæг. Н’ амондæн, нæ цытæн 
зæххыл ныккæнæн нал уыдзæни уæд. 
:< '•-• 
Æз Латвийæ цы зæрдæимæ здæхын, 
æдзухдæр афтæ райгæйæ цæуæнт 
чысыл Ирæн йæ уазджытæ йæ зæххæй! — 
Æвæдза, фарнæн нал уаид мæлæт. 
2. Райнисы мотив 
Вет аид$1ак $аи1е1 ргеИ, даИа $тес12 
Кат1$* 
Тæссар у фæндаг. 
Уыгæрдæнтæ, хъæд. 
Æмбæлæг — хæрх: кæм — дондзау, кæм — бæлццон лæг. 
Къуырма мæсгуытæ, амаддзаг, лæгæт. 
Цæхæр ыскалы цины уацау хъоппæг. 
Куыд уæлдæр, афтæ — бонырухс фылдæр, 
У арв та арфдæр, сатæгдæр, сыгъдæгдæр. 
Куыд уæлдæр, афтæ — хъизæмар фыддæр, 
быгъдæгдæр — фæхстæ, удгоймаг — ыстæмдæр... 
* Уæлæмæ, хурмæ, айтынг и мæ фæндаг. Райнис. 
(•Патв.). 
59 

Сæ бæрзонддæр хох разынди мæ зынтæн. 
Кæсын, мæ балцæй идзæлгæ, бынмæ: 
о удæнцой! — 
Уымæл тæрфы цæрджытæн 
сæ уапдзæф дуртæ нал хауынц мæнмæ. 
Тыдта мæ алчи хивæндæй. 
Сæттын: 
кæйдæр фæндæй мын ахсджиагдæр — 
хи фæнд... 
Мæ сурхид ныр мæ дысалгъæй сæрфын.— 
Лæджы ’мбæрц мит. Æрмæст дзы и мæхи фæд. 
Зæрдæйы ’мбæрц мæт — чи йæ схæсдзæн рогæн!.. 
Нæй цъиуызмæлæг. Сауæгуыппæг — рындз. 
ХуР — дун-дунейы астæуыккаг цæджындз — 
лæууы уырдыг... 
Гъей, рауадз-ма дæ ронгæй! 
3. Рагон Ригæ 
1 
Иæ тихалæг, ызгæхæрд тынтæй хур 
æрцауындзæг и топпуадзæнтыл — бастад, 
йæ бур зæрин та хъарм рудзгуытыл батад, 
æрхауд ыл цыма хæлд мæсыгæй дур. 
Æз уыцы нывтæм адзæгъæл дæн, Ригæ, 
æмæ цæмæндæр 
уалдзыгон изæр, 
мæ фыды къæс, 
нæ тулдзхъæдæй къæсæр 
мæ разы стынц мæрдырохы цъæх рыгæй: 
фæныкæйдзæгтæй бур кæрдзын æрчындз, 
(иыма ысмил фæллад дыдзыхур мигътæй), 
тæвд пецы дзых ын у цъысымау... 
60 

Джихæй 
ыстонг цæстытæ артдзæстмæ кæсынц. 
2 
Дæ уынгæг уынгты адзæгъæл мæ хъуыды: 
цымыдис къада арф кæмтты ныппырх 
(йæ ратæдзæн цъæх цъититæ), 
ыскъуыры 
æдзæм дугты лæгъз байбынтыл йæ ных. 
Дæ уидæгтæ — сырх дзæнхъайæ: 
фыдæлтæн 
сæ туг ныддур и саумæры, 
цæмæй 
цæра дæ фарн, 
фыдбон æмæ фыдлæгæн 
цæмæй дæ намыс мачи кæна уæй. 
Æз аргъуанты æрцындз-цъуппытæй хъусын 
æфсæн уасджыты минмырон хъæлæс:* 
историйы æфтуанхъæдтыл æнустæн 
фæлыгъд сæ фын — 
хъæуы дæ фынтæн гæс... 
4. Алихан Латвийы 
Хурхæтæнты латвийæгтæн 
вæййы стыр бæрæгбон — Ли- 
го. 23 июны хъомгæстæ тул- 
дзы сыфтæн сбийынц зиллæч- 
чытæ æмæ сæ хъущыты сы- 
къатыл æрцауындзынц. Фос 
хъæумæ æрцæуынц æд «худ- 
* Ригæны аргъуаиты цъуппытыл ис уасджыты фи- 
гурæтæ. 
01 

тæ» — бæрæгбон кæй райдШ- 
та, уый нысан. Адæм ра&. 
цау сфыцынц бæгæны (кæнын\ 
æй ирæтты хуызæн). Сты% 
æртыты алыварс саразын\ 
хъæзтытæ, куывдтæ æм& 
изæрдалынгтæй хурыскастмæ 
зарынц, кафынц. Фæсивæд^ 
ацæуынц цилы дидинджытщ 
агурæг, стæй, хур куыд скæс+ 
дзæн, уый уынæг. Цил, дамЦ 
дидинæг æфтауы иунæг æхсæв.] 
Йæ дидинæг ын чи ссара, уый\ 
нымад у амондджыныл. ЦилыМ 
дидинджытæ агурыны æгъ- 
дауæн ис символикон ныса- 
ниуæг: адæймаг æцæг уарзт:ей 
бауарзы иунæг хатт. 
Токаты Алихан Латвийы уы- 
ди 1917 азы сæрды. 
Интæ, хинтæ æви циитæ, 
æви арвæрттывды схъис — 
уыцы цæстыты цы ис? 
Интæ, зæд дæ æви зин дæ? 
Сдæ мæ ис æви мæ рис? 
А ’зæр стъалыты сæстæгтæ 
ласы Даугавæ — кæдæм? 
Тарст æмæ фыдхуыз æндæргтæ 
стъæлфынц хъомгæсы хъæртæм. 
Кæс, уæ хъуг йæ сытыл цинау 
схаста хизæнæй хъæмæ 
тулдзы къахыр сыфтæй чъина: 
Лиго ралæудзæп сæумæ. 
62 

Цом, ныдздзæгъæлтæ уæм хъæды, 
Фариы, Хуры фæдыл цом. 
Мæн хуыздæр амоид нæ хъæуы 
а ’зæр: дсмæ мын æнцон. 
Сусхъæд дидипæг æфтауы, 
у дæуау — хæрзуыид, æлвæст. 
Райсом — хурхæтæн. (Хуыцау ныл 
макуы рахæтæд æрмæст!) 
Кувын: мацыхъом уæнт цинæн 
маст, фыдбон æмæ фыдлæг. 
Дидинæг куыд нæ и цилæн, 
афтæ амонд иæу æцæг? 
Дунстыл дзæгъæлзад чи у, 
дунстыл хæдæвзæрд циу, 
уыдон хъыг ыскул мæ риуы, 
уыдон мæт мæ туджы сну. 
Уыдон намыс æмæ ’гъдауæн 
ацы знæт зæххыл цæуын. 
Уд æхсоны къæрттау хъауын, 
æмæ уымæй арт цæгъдын. 
Ирæй амонды ’хсæн хитын... 
Мæн цыкурайы фæрдыг 
калмæй ратоныи фæндыд. 
И’ агурæг æрдуйын хидыл 
æз хызтæи — фæлыгъд фæлывд... 
Интæ, стъалыты фæскъæуттæ 
ласы Даугавæ сындæг... 
Уыцы цæстытæ...— 
Фæскъæвда 
арвыстъæлфытау сыгъдæг. 
63 

5. Ригæ. Мæсгуыты уынг. Елгæ 
Уый цы уыд? 
Фæдис æви зынгирвæзт? 
Феваст топп æви æрыскъуыд зæй? 
Чи фæуа хæрзæггурæггаг Ирмæ? — 
Саугуырм зæрдæ ракасти цæстæй! 
Ригæйы хæстон мæсгуыты астæу 
æз, кавказаг, уацары фæдæн... 
(Ам кæддæр цы хъазуат уыд, цы карз тох — 
топпы кæсæн схуыцау и лæгæн.) 
Дунетыл цы хурæн нæй æмбал, 
уый, тæрсын, куы стæфсын кæна цъити: 
... баддзысты сæ хæлд ахстоны цъиутæ — 
мысинæгты спæррæстæввонг бал. 
Сомыбон хæдæвзæрдæй 
цыдæр 
тондзæни мæ зæрдæйы æндарæн. 
Æртуаты куы разына цæхæр, 
Елгæ, уæд кæм агурон æндзарæн? 
Табугæнгæ бахъахъхъæндзæн сыджыт 
хъæпæны бын фæззыгæнды гуырдз. 
... Уæлæ уыцы къахырбыл мæсыджы 
топпуадзæнты ’хсинджытæ цæрынц. 
6. Яны чызг 
Иугæр дæм, Яны чызг, уыйбæрц ныфс разынд: 
мæ хосы уæрдонæй ихсыд фæндæгтæм чи згъæлди, 
уыцы тихалæг сæнттæ иугай фæуыгътай, 
хал халыл æвæргæ сæ сбыдтай ахстон 
мæ зæрдæйы ’нкъуысгæ бæласыл; 
64 

иугæр дæм, Яны чызг, ахæм мыфс разыид: 
мæ кæуын мæ былалгъæй райстай, 
дæ зæрдæйы къуымы йæ хъавгæ ныппæрстай, 
мысайнагау, 
уæд 
абонæй фæстæмæ 
дæ ном 
дзыхы радавинаг нал у, 
нæфæтчиаджы хъомысæй фæхъæстæ. 
Æрмæст-иу рæстæггай 
мæ зæрдæйы ’нкъуысгæ бæласыл 
дæ быд ахстоны ’нахуыр маргъ æрбаддзæн 
(Уалдзæг — йæ ном) 
æмæ сусхъæды ’рдæгхæлд къуыпатæн се ’нæвнæлд 
былтæй 
зардзæн дæ сусæг иом уадæн. 
Æрмæст-иу рæстæггай 
цыппар къулы астæу куы аззайон исдуг, 
уæд былтæ сæхи ’гъдауæй дзурдзысты, 
кувынау, 
дæ ном 
æмæ: 
Æрæджиауы Хорзæх. 
Ныббар-иу сын, 
Яны чызг, 
Малаз аезапаз!* 
1975 азы 3 маи 
* Лцы дзырд латвиагау амоиы: мæ хъизæмар. 
5 Удæвдз ^5 

* * * 
Ныр уалдзæг революцийау цыренæй 
æвæры зæххæй арвы рындзмæ хид, 
иыр тæдзыиæг да*р фестади цыхцырæг, 
сæрбынмæ йыл æрцъыввытт ласы мит. 
Терк байдзаг и гуымсытæ ’мæ цæхæрæй, 
Терк ласы ’нæнтыст айсбергты къæс-къæс, 
æндзыгниз æмæ пъæззыйæн цагъарæй 
уый нал комы, йæ тахтмæ-ма йын кæс! 
1975 азы 13 декабрь 
6(3 

ХЪЛРА-ДАГЪ КОКТЕБЕЛÆЙ КÆСГÆЙÆ 
Денджызы æрæвæрдта йæ дзæмбы 
Хъара-Дагъ — æрдзы сфæлдисгæ сфинкс, 
скæсæнмæ нымдзаст вæййы æдзæмæй, 
баззад дзы йæ цин æви йæ рис? 
Сау денджызæн Сау хох* у йæ уæнгæл, 
суадзид ын йæ сау бындурæй рухс. 
Уылæнты ’мæ тымыгъты æрдонгтыл 
худы хох йæхинымæр, ныхъхъус. 
Хур, тæрккъæвда, мигъты стонг æрцытæ — 
калынц ыл фæйнæрдыгæй сæ лырх. 
Бур дымгæ ’мæ сау дымгæ фырытау 
февзарынц йæ цъуппытыл сæ тых. 
Адæм, сырдтæ, хилæгойтæ, мæргътæ 
бадынц йе ’ккой — ссыхырна йæ царм. 
Адæгтæ, фыдхуыз къудзитæ, дæгътæ — 
иу къуыпп, иу дзыхъхъ нæй æнæсгæрст ам. 
Фæлæ хохæн йе ’нхъырдтæ цæсгомыл 
ис æнусон сусæг хъуыды фыст. 
* Хъара-Дагъ — Сау хох. 
07 

Зæххы цотæн райхалын нæ комы, 
хъуамæ у уæлдæр дунейæ ’рвыст. 
Мысы кæд Мысыры бæсты сфинксты 
Хъара-Дагъ — æрдзы сфæлдисгæ сфинкс, 
адæмы хъазуат удхарыл, ристыл 
кæд фæкæны хинымæры дис? 
1974 азы 17 ман. 
Коктебель 
68 

КОКТЕБЕЛЫ ДУРТÆ 
Денджыз, де ’нусон æрмгуырой 
стонгæй абухы, кæуы, 
ривад никуы у, гуыр-гуырæй 
хох къæртлæхурæг кæны. 
Денджыз, мин азты цæххы ’фсон 
къамбецау ысдæрыс хуыр: 
афтæ сæрттивы цъæх æхсон — 
мæйтæ дзы фæкæсы, хур. 
Дуртæ... 
Саутæ ’мæ сырхытæ, 
буртæ, морæтæ, цъæхтæ. 
Иуыл дзы нывгонд æрхытæ, 
счындис иннæуыл хæхтæ. 
Иутыл урс тæгтæ — бæстытау, 
чи — кæрдæгхуыз, чи — дзыгъуыр. 
Кæс, пырх дзæнхъайы цæстытæй 
худы стъалыты дзыгуыр. 
Ехх, уæ бонæй уат, мæ хуртæ, 
уæ, мæ цъæх дыууæ чызджы, 
раст дыууæ дзыппыдзаг дуртæ 
æз кæмæн ласын рæхджы! 
Дуртыл — уылæитæ хæлбурцъæй, 
дуртыл — арвæрдынтæ, къæдз. 
Дуртæп й’ ахорæнты буцтæ 
(кяуагъта сæ мидæг æрдз. 
69 

Чи дзы у къæцæлау амад, 
чи дзы топдзæфау цæрдхуынкъ: 
знлын, агурын мæ амонд,— 
нæй цыкурайы фæрдыг... 
Чидæр искæй хъусы дзурдзæн, 
хн мыл худæгæй хæсдзæн: 
«Акса, рацыди та дурдзуан... 
А-поэт йед у... сæрхъæн...» 
Кувын денджызæн, мæ арм æм 
дарын, счынди мын кæлæн: 
«Де ’мбæхст сау дунейы арфæй 
ратул ахæм дур мæнæн, 
чи уа адæмæн æмбисонд, 
чи сафа сæ рын, сæ сон, 
арвы айдæнау æвдисын 
чи зона сæ ивгъуыд, сом». 
1974 азы 19 май. 
Коктебсль 

ИАИРИ 
/. Ацы бæрзонд бæстæ 
Ацы къæй къалиутæ 
’фтауынц къуыпа: 
мард дурты уддзыд ыскæнынц 
уды фарн, 
къухты фарн. 
Кæсын æмæ дзурын: 
«ДУРУД удгоймæгтыл 
афтæ куы цæуид нæ бон — 
амонд нæ зæххыл йæ былтæй кæлид...» 
Ацы бæрзонд бæсты 
къухтæ ’мæ хоры нæмыгæн 
ахæм аргъ и — 
сæвæрдæуыд сыи 
æвзаргæ дзæнхъайæ 
цыртытæ. 
Ацы сырх къæйты 
нæ хизы æндон æрттигъ, арц. 
Афтæмæй айкæй чи рахылди абон, 
гакк кæуыл нæма счынд, 
ахæм лæппын цъиуы къахау 
фæлмæн æмæ буц уидаг 
айгæрды дуры гуыбын. 
Сомихы уидæгтæ — 
удвидар æмæ цæлæццаг: 
дуртимæ скодтой æввос, 
дуртæ та — ’нустимæ. 
71 

Дуртæ-æнустæ — 
кæрæдзиумл уидæгтæй баст, 
иу дзы æфтауыс — 
иннæтæ ’мгуыр-гуыр нылласынц. 
Ацы бæрзонд бæстæн 
й’ арфдæр сæрсæфæн дæр 
денджызы ’мвæзæй уæлдæр у. 
Ацы бæрзонд бæсты 
хъуамæ куыд уай ныллæг? 
2. Паруйр Севакы мысгæйæ 
Сау зилгæдымгæ 
ехсы къæрццау сонтæй æрбатахт, 
æврæгътæй зæхмæ 
цыхцырæг ныллæууыд, 
зилахаргæнгæ, сыф-сыфгæнгæ скъæфта 
ссивинаг хостæ, сыфтæртæ, бырæттæ, 
хъæмпынсæр ыскъæттыл нæ уагъта æмбæрзт. 
Дзæнæты фæбадинаг урс дада загъта: 
«Дæлимонты хъазт у, мæ куыдз сын фæлдыст! 
Æнхъæлдæн та скодтой чындзæхсæв. 
Зилгæдымгæйæн 
йæ бæстастæу сагой ныссагътай— 
ысхъардзæн дзы туг...» 
Кæд æмæ кæд уыди... 
Уырныдта мæ алцыдæр уæд... 
Æцæг загъта урс дада? 
Чи зоны, о. 
Иыр, Паруйры кæсгæнæ, 
сау зилгæдымгæ 
ысдзыхъхъынног, рангас, 
79 

мæхи сæрыхъуынтау къæбæлдзыг. 
Урартуйы дугæй 
ракетты æнусмæ 
цыхцырæг ныллæууыд, 
æнкъуысгæ-цæугæ тулдзау 
зæххыл йæ къахфындзтæ ’рсагъта, 
мæлдзыгæй, хæлуарæгæй — 
алкæй йæ уæлныхты систа, 
лæгдыхæй сæ кафынмæ хоны, 
цыма йæ фæфæнды, 
тæхынхъом цы нæ у, 
ахæм æнæбонтæн базыртæ садзын, 
стъалытæ, 
урс цъити-цъуппытæ ’вдисын. 
Наирийы къæйтæй 
йæ уидаг цы ран нæй! 
Дæ къухæй сыл бандзæв — 
ысхъардзæн дзы туг. 
3. Сомихаг æмбисæндтæ 
Æдзæсгом 
Йæ цæсгомыл ын батучынд, уæд уый æнцадгай афтæ: 
«Кæдæй-уæдæй ма рауарыд, ыстыр хуыцауæн арфæ!» 
Хæрæг 
Хъихъойы дзæнæтбæстæм фæкæнынц, 
уый ныффæрск и: «Нæй, дам, дзы хæрæгсындз». 
Хæргæфс 
Уый фарстой: «Чи уыди дæ фыд?» 
Дзуапп авæрдта: «Мæ мад бæх уыд». 
73 

Гæды 
«Удхос у дæ бæркъа»,— загъдæуыд ын афтæ. 
Уый дæр дын æй, хъавгæ, баныгæдта арфдæр. 
Ман — сеитябрь 1977 азы 
74 

ДЫУУÆ ЭТЮДЫ 
/. Таллины гæнæхтпæ 
Ам дурыл дур æвæрдæуыд æнусты, 
куыд уа фыдгулæн й’ авналæн цыбыр. 
Ам дугыл дуг нæ тых кодта æрмгуысты — 
гæнæхтæ ’ви хæхтæ сæ схонæм ныр? 
Æддæг-мидæг дзы ауадысты систæ. 
Ам дуры хуылфмæ дзыллæтæ кæддæр 
сæ фырзыдæй кæрæдзи цæгъдæг систы; 
дур уарт дæр уыд, цæрæнуат дæр, цырт дæр. 
... Æмбисæхсæв. 
Зæхх йе ’мбуйæ куы фæхъус, 
егъау сахар ыскалдта уæд йæ хуыз — 
æргъæудурæй нывæфтыдтæ сæтæлхъузг. 
Уым денджызы æмыр улæфын хъуыст... 
2. Иры гæнæхшæ 
Къæйдур рæдзæгъдтæ—æрдзысконд гæнæхтæ... 
Æххæссыди нæм уырдæм дæр фыдгул. 
Уæд-иу æфтуæттæ бакодтам нæ хæхтæм: 
кæм рындзы тигъыл амаддзаг фæкъул, 
кæм дурæмпъузæн лæгæты ыскъуыдтыл 
(сты уды нуæрттæй, сау хъыгæй рæхсад), 
кæм бур айнæгмæ ’мхасæнтæ — мæсгуытæ 
(сæрсæфæнтыл дзæнхъа къалиутæ ’рзад). 
1974 азы 21 сентябрь 
75 

ÆНКЪУЫСГÆ БÆЛАС 
Бон æрзæй кæны хæхтæй. 
Сæдæ урс хъуытазы, сæдæ мыр-мыраджы 
фæйнæ-фæйнæ ’взагæй ысуасынц. 
Гæрзæй-гæрзмæ асфальтыл 
бонсауизæрмæ 
гыбар-гыбургæнгæ 
цал тулæг цалхы æрзилы, 
уал хатты фестъæлфы фæндаггæрон сусхъæд, 
уал галы ныллæууы йæ уидаг-уæлфадыл, 
уал хатты 
бындзарæй фæстаг сыфтæры онг 
ныдздзой-дзой кæны 
зæрдæйы ’нкъуысгæ бæлас дæр. 
Сæдæ хъуытазы, сæдæ мыр-мыраджы цъæхснаг уастмæ 
къалиутæй ныппæррæст ласынц 
дзуринаг риссæгтæ, удаист монцтæ. 
Къулбæрзæй сидзæрæй аззайы бæлас, 
æнхъæлмæ фæкæсы сау изæры ’рцыдмæ. 
Сау изæр кæрæдзиуыл æрдзæхст кæны 
йæ сау армытъæпæнтæ. 
Акъуырма вæййынц 
сæдæ урс хъуытазы, сæдæ мыр-мыраджы. 
Гæрзæй-гæрзмæ асфальтыл 
утæппæт тулæг цæлхытæ 
сæ ахстæттæм тулæг фæвæййынц. 
Фæндаггæрон сусхъæды уидаг уæлфадæн 
йæ дудгæ рыст фенцайы исдуг. 
Бындзарæй фæстаг сыфтæры опг 
70 

йе ’муд æрцæуы 
зæрдæйы ’нкъуысгæ бæлас дæр. 
Бонсауизæрмæ 
мидбынаты цоппайæ чи сурс, 
уыцы дзуринаг риссæгтæ, удаист монцтæ 
бацæуынц æрттиваг хъæндилты хуызы, 
къаннæг кæрдæгхуыз наупæлæзтæй рухсгæнгæ 
хохаг æхсæвы сау денджызы 
хъеллау фæкæнынц. 
Бындзарæй фæстаг сыфтæры онг 
ныуулæфынц æнкъуысгæ бæлæстæ: 
«Де зæд, де зæд, дæ фарныстæн, 
мах де уазæг, сау æхсæв...» 
1972 аз 
77 

ЦÆУГÆДОН 
Цъæх арт уадзгæ, фæтыг фаты хуызæн, 
ныццæрдхуынкъ кæны цъити цæндты «’фсæн»... 
Куы нал абуха, удæнцой куы ссара,— 
дон нал хуиндзæни. 
Уæд йæ ном — цъымара, 
хæфсыты бадæн, дзæргъыты хуыссæн! 
1976 азы 11 ссптябрь 

ЦЪЫР-ЦЪЫРАГ 
Дыууæ ’хсæвы мæ цъыр-цъыраг æрцардта: 
ыссыгътай цырагъ — ацахста-иу хъус 
зыр-зыргæнгæ (йæхи халдих) цъæх зæлтæ... 
Сæррæттæввонгæй Пойы* томыл бадт. 
Цы ссардта ам, сымæр чингуыты скъаппы 
рыг тæрхæгыл,— йæ иу зонæг хуыцау. 
Цæмæн ныууагъта йе ’мбæлтты цъæхснаг зард, 
зæлдагхал астым, хур-сæрды хъæбыс? 
(Хæрзаг зæгъы: 
«Йæхицæн зонæд алчи — 
цы хуызæн дæ? 
Кæуыл худыс? 
Сæтти! 
Дæ чингуытæ ныррæгъ ысты салдæттау, 
сæ сыфтау ды — фæлурс æмæ фæлахс!») 
...Дыууæ ’хсæвы мæ ’рцардта, 
стæн æрбайсæфт 
мæ лыстæгкъах цъæхдзаст зины лæппын... 
1976 азы 18 сеитябрь 
* Эдгар По — XIX æнусы номдзыд америкаг поэт. 

БЫНАТЫХИЦАУ 
Ис хъæдбыны нæ къæс... 
Цырагърухсмæ изæр 
нæ къулы скъуыдæй 
хæфс 
æрбадары йæ сæр. 
Æнæууæнкæй—йæ каст... 
Цæмæй мæм хæссы фау? 
0 хъоппæгцæст, 
лæгау 
куы ракæнис дæ хъаст. 
Цы ныхъхъус дæ? 
Зæгъ-ма! 
Æрбахиз, ацым цай. 
Æви мæм дæ тæргай? 
Бынат дæ хъæуы? 
Гъа! 
Дæхи куы у: 
Дыдта 
кæм и, уым рухсаг уæд! 
Кæддæр-иу дæ хуыдта 
Бынатыхицау, зæд. 
Æцæг дæ ахæм? 
Уæд 
дæумæ кувæг дæн æз, 
Бынатыхицау — Хæфс, 
табу дæхицæн уæд! 
80 

0, ахæм амонд ратт: 
зæвæтысдæр, хуыснæг, 
быдзæу æмæ фыдлæг 
куыд нæ ахсой бынат! 
Æнæуаг-иу нын уаг 
куыд не ’вæра! 
Мæнгард, 
æдзæстуарзон, уæййаг 
цæмæй æрцæуой тард! 
1976 азы 21 сентябрь 
6 Удæвдз 
81 

ДЫУУÆ СУРÆТЫ 
Ирыстон сæ дзырддзæугæ лæгтæй зоны, 
«цæдисæмбæлттæ»,— дзыллæ сæ зæгъынц. 
Йæхи сæ алчи хинымæр фæхоны 
поэзийæн йæ астæуккаг цæджындз. 
Сæ иу — хæдæгъдау, бонзонгæ, сæрыстыр, 
æздæнонæг у иннæ та, хæдыстыд. 
Сæ иуы мæт: уæд авддæлдзæх мæнгард! 
Æндзары иннæ хи гуылы бын арт. 
Сæ иуæн у Фыдыбæстæ хуыцау, 
цæлмæ кафæг у иннæ та, козбау. 
Сæ иу — ныфсхаст, сæрбахъуыды — æргомдзырд, 
цæуы йыл иннæ, даутæгæнгæ, комдзог. 
Сæ иу — æнæдзых, иннæ та — дзыхджын, 
сæ иу у фистæг, инпæ та — бæхджын 
æмæ зырхы, сæдæ мады дæйы... 
Лрсены загъдау: афтæ дæр вæйны... 
1977 азы 4 февраль 
82 

МАЙЫ СОНЕТ 
Ысуагътой та æрттиваг мыртæ тау, 
цыма у уадындз æнгузæн йæ къалиу: 
хæкъуырццæй кæуа, заргæ кæна сауцъиу — 
йæ хъæлæсы — йæ цырен туджы ’ртау. 
Æмæ йыл хъуамæ чи сæвæра фау? 
Тæдзынæгау та уалдзæгимæ баиу, 
нæ фæвæййы гæлиртæ кæнæ галиу — 
йæ зарæг маргъæн — йе ’рвылбоны ’гъдау. 
Дæ гуырдзæй ды — гадзрахаты цæдисон, 
мæнг ныхас дын нæфæтчиаг нæ уыд, 
нæ хуыдтай де ’фсарм ахсджиагдæр исбон, 
йæ æрдзон гаччы никуы сбад дæ уд. 
Æнхъæлмæ кæс: дæ цин æмæ дæ куыд 
ныр басгуыхдзысты адæмæн æмбисонд! 
1976 азы 29 май 
83 

* * * 
Цæй, дæ хъал мыл ма кал, 
’гъдауджынæй сымси, 
намæ у дæ адзал 
ме ’хснырстæй: æпчхи! 
Хиуыл мын ысхæцыд 
(гал цыма ыслæг) 
батъара-зæхмæдзыд, 
цумайы лæдзæг. 
Сты æндæр мæ хæстæ: 
цард — фæдис, фæдис. 
Сыст уæдæ, мæ кæстæр, 
хотыхтæ æрис. 
Уациллайау чи у 
иуцæфон, хæстарм, 
чи хæссы йæ риуы 
уды бæсты арт. 
Ком-иу коммæ артæй 
раджы ’рвыста уац. 
Дугæй-дугмæ афтæ 
Фарн æнхъæвза, уадз! 
...Заманты мæсгуытæ 
сау рындзтæй кæсынц. 
Тохвæдисы ’ртытæ 
спæрттæввонг лæууынц. 
1977 азы 6 февраль 

СЛУЗЫМ 
Ие хъызт нæу, йе хъарм нæу. 
Æрдзмæ нал и ’гъдау: 
зымæг урс уа хъуамæ, 
ма уа хъуамæ сау. 
Бонæн йе ’мбис хур у, 
йе ’ннæ ’мбис — фыдтар. 
Бахуыскъ та и стурау 
ивад мигъты арв. 
Æмæ бады зæххыл 
мнты бæсты рыг. 
Арв, нæ зæрдæцъæхыл 
мауал æфтау хъыг. 
Урс цинæн йæ хæмпус 
бæстыл кæ хæлиу. 
Къалиуыл иыффæсус 
мит-митгæнгæ цъиу. 
1976 азы 7 февраль 
85 

ДИАЛОГ 
— Йæхи та Тъой нытътъуй кодта, ныррасыг, 
сæумæцъыккæй та банозта йæ зонд. 
— Уый Тъой нæ цуды. Нæ! — У зæхх тæссонд 
æмæ йæ быны талайау фæтасы. 
1973 азы 3 июнь 

ÆРТÆ ПАРОДИЙЫ 
/. Ходы Камалы ныхас Пабло Нерудаимæ 
«Æмрæстæджы æмсагъæс 
кодтай мемæ». 
Ходы К. Пабло Нерудайы но* 
мыл фыст æмдзæвгæ «Поэты 
зæрдæ»-йæ. 
Æмрæстæджы æмсагъæс кодтай мемæ, 
ды ме ’мист кодтай тæссæртты дæ къах, 
мæ цæлхъзардæи-иу бахъырныдтай, 
гъемæ, 
дæ хъул дæр, ме ’рдхорд, уымæн абадт сах. 
Фæлæ Гомер, Петраркæитæ-йедтæ 
цъус батагъд кодтой гуырынмæ, 
æндæр 
ысуыдаиккой уыдон дæр лоэттæ 
мæхийас, 
йе та иучысыл уæлдæр. 
2. Къостамæ мæ фсехæстæг нæ, зæгъг, 
/суывта, уьщы поэт 
Дæс азы уал, чытаппыстæн, 
фæхистæр дæн Къостайæ, 
фæлæ нырма, цæн æлгъыст дæн! — 
йæ тæфтыл дæр нæ уайын. 
87 

Цы фын федтои тæккæ дысон 
(йæ дзурын дæр нæ фæтчы). 
Къостамæ, гъа, фæцæйхъуызон, 
ацахсон ын йæ фæдджи, 
афтæ мæм уый дæр дæлæмæ æрдзуры: 
«Мах саг-мыггагæй уæздандæр нæ уыд. 
Ныр кæд дæ хуызæттæ махмæ дæр гуыры,— 
Афонмæ дæр нæ фæцæгъдын куы хъуыд!» 
3. Ысс... 
«Æмдзæвгæйы æз сабыр хънн* 
ды уарзын — з 
Лæгдзинадыл æвзæр фидар'1 
хъæр: 
Фæлтау фæраз дæ мид-зæпд^- 
йы сау зын. 
Фæдис кæнынмæ макиы ’рдхп 
дæ сæр». 
Нафи 
Къостайы дæр бæргæ нæ хъуыд фæдисхъæр. 
Ныр Иры дзыхъхъы нал цæуид йæ кад... 
Фыстаид хъуамæ: «Алолай, уæ низтæ...» 
Уый сцъиувæдис и: додой, дам, кæнат. 
Уынгæджы бон куы ралæууа, уæддæр æй 
хъуыды дæр ма кæн, аназ-иу арахъхъ. 
Цы сойтæ смарзта Мамсырон йæ хъæрæй, 
æниу Æрнигон, иннахæм Цомахъ? 
Æмдзæвгæйы æз сабыр хъуыды уарзын, 
æцæг лоэзи — сабырдæр фысæй. 
Цы мæрддаг ыстут? Бамбарут уæ азым. 
Ысс, ма хъæр кæнут —ме стих у фынæй. 
1975 азы 17 май 
88 

* * * 
Фесæф, æвдисгæ уæздан ми —дæлæсин — 
(уагæр цы ’мбæхст и дæ гамхуды бын?) 
Ацы мæнг æгъдæуттæ, ацы кæнгæ цин... 
Нал мæ цæуын уадзынц, нал дæр цæрын. 
Иу мын йæ садзгæ зонд хъал æмæ схъæлæй 
нардуарæй раппары, басгуыхт рæдау. 
Иннæ йæ уæцъæф йæ импери ’нхъæлы, 
домы кæмæйдæр та фæтк æмæ ’гъдау. 
Фесæф, гуылмызтæ, дæлæмæдзыд фидауц, 
номхæссæн лæгты хæдаразгæ цырт: 
зæхх уа, ыстъалытæ, ивгъуыд уа, фидæн, 
хъусут? — хуыцæуттау ныхъхъæр н сæ цыт. 
Цурон ныхæстæ, дыдзæхсæн мæлгъæвзаг... 
Удтæ куырмгæнæг фæливгæ тæмæн... 
Кувынау уаз чи у, 
уыцы хæдæвзæрд 
хиуылхæцгæ ныхас, 
табу дæуæн. 
1973 азы 13 октябрь 
89 

КОНТРАСТ 
Гæбæр бæхтæ гæбæр бæхты ныхынц 
сæ дыгай хъустæм фаджысы ныгъуылдæй, 
кæрæдзимæ сæ цæстытæ ныкъулгæ 
сæ байраг бонтыл таурæгътæ хæссынц. 
Ысцæхæр уалæ мæйдарæн йæ рындз: 
Нæртон Æрфæн та рафæд кодта. 
Барæг 
йæ къухы ехсау Азайы сыф дары. 
Нæргæ цæфхæдтæй стъалытæ тæхынц. 
1975 азы 28 иоябрь 
90 

ДЫУУÆ БÆЛЛÆХЫ 
Козбау æмæ цъыфкалæнты æнцæйтты 
ысхылд уæлиау, хъарм бынаты’рбадт: 
уый иу бæллæх. 
Фæлдисы ныр тыппыр чингуытæ — гъæйттæй 
поэзийы дæр агуры бынат: 
дыккаг бæллæх. 
1975 азы 13 май 
91 

АМÆНДТÆ 
1 
Мыггаггай ысты амæндтæ. 
Лæвар амæндтæ нæй. 
Кæсыс, йæ амонд самадта: 
фæци уал йе ’фсарм уæй, 
стæй кодта уæй йæ къабæзты, 
фыдæлты фарн, æвзаг, 
йæхи адæмæн сарæзта 
йæ цотæй дæр ызнаг. 
2 
Фыдызæххы æнамондæй 
йæ былтæй калд мæ къæс, 
мæ цъус амонд йæ амондмæ 
æмхасæн кодтон æз. 
Йæ ивгъуыдæй, йæ абонæй, 
йæ фидæнæй мыл — хæс. 
Дæн уымæн «дзаг» ныр амондæй. 
О, амонд уый у ’рмæст. 
1975 аз 
92 

УÆРТДЖЫН ХÆФС 
Тыхтæй-фыдтæй фæцæйхылд, мæгуыр, ауæдзыл 
хъуыдытæгæнгæ: «Тагъддон фурды не’ййафы, 
зæгъгæ, мæ алкæд ме ’рра принцип фесафы, 
æндæр дын саджы, цы, мæ разæй ауадзин!» 
1970 аз 
93 

ХÆХХОЫ ДОН 
Æд тохы монц, æд масты хъæр, æд цинтæ 
ирон таурæгъау ивгъуыдæй æрцыдтæ. 
Цыма æрхауди мигъты ’хсæнæй рухс тын,— 
сæ сæрты хизыс къæдзæхтæн, æнустæн. 
Æмæ æицойад зæрдæтæн хæссыс, 
дæ сæрмæ рæстæг урс мигъау лæсы. 
Зыпг уардитау —дæ сæрмæ ссыгъд цырæгътæ, 
дæ уылæнтæй гуырд цины ’вдылд æртæхтæ. 
0 урсбазыр дон, айнæг хæхты карæн, 
тырысайау дæ фарны рухс цæрæд! 
Гъе афтæ ссудзы рагфыдæлты кадæг 
нæуæг зæрдæты ног цины цæхæр. 
1963 аз 
94 

БÆЛÆСТÆ 
Бæлæстæ — хæтæгхуаг поэттæ. 
Æнæдаст, хъуыдыдзаст. 
Сæ ахстæттæ ихсыд хызынтау — 
сауцънуты лæппынтæй дзаг, 
сауцъиуты зарджытæй дзаг. 
Сусæны тæвды сæ аууон нымæттæ 
æрытауынц нæууыл. 
Фæллад таурæгъ, быдираг донау, 
зивæггæнгæ рацæуы. 
Бæлæстæ — хæтæгхуаг поэттæ, 
сымахмæ фæтындзы мæ тыхстæй фæндаггон. 
1967 аз 
95 

ЗЫМÆГОН ЭТЮД 
Æргъæвстæй, гом-гæрццæй кæсынц 
нæ къохтæ, се стæгдар та разынд. 
Ныр дзы æфсиниуæг кæнынц 
æрмæст дзæгъындзæг æмæ сау сынт. 
Хæрам, æнæджеблетт у хъызт — 
сæумæ (мæ фыдæнæн? Мæ цæстмæ?) 
ныууадзы рудзынгыл йæ куыст: 
сæрдыгон дзагсыфтæр бæлæстæ. 
1977 азы 28 январь 
96 

ÆРТХЪИРÆНЫ МÆЙ 
Æртхъирæны мæй кодта ’ртхъирæн, 
æвзыста бæлццæттæм йæ уадæй, 
йæ лехъа, йе здыхуыз лæхъирæй, 
йæ мигъ, йæ митхæццæ къæвдатæй. 
Фæлæ ызнон æрцахстой хъустæ: 
ныннæрыд арв, æмæ йæ хъæртæй 
æрыхъал карчы цъиу йæ хъузджы, 
нæ зæххы урс агъуд фæкъæртт и. 
Æргъæвстæй зымæджы бæстæмæ 
æваст æрбадзæгъæл и уалдзæг. 
Нæдæр фæндаг зоны фæстæмæ, 
нæдæр æй исчи скодта уазæг. 
1977 азы 26 февраль 
97 

УИДÆГТÆ 
Уидæгтæ фенынц фыитæ: 
пухбыл æнæвнæлд къуыпатæн 
хуры æнæнтыст тынтæ 
сусæгæй акæнынц пъатæ. 
Фестъæлфынц уидæгтæ: циу? 
Цины хъыдзыйæ нырризынц, 
саумæр ныййарæджы риу 
цадæггай агурын сисынц. 
Ратты сын сау æхсыр мæр. 
Схæцынц куырмæджы бырынтыл. 
Уидагæн уидаг цыдæр 
дзуры, фæхудынц сæ фынтыл. 
Уидæгтæ — царды фæрæз, 
бахæра саумæр уæ рыитæ. 
Сусхъæд, фæрнæй та мын рæз — 
уидæгтæ федтой хæрзфынтæ. 
1977 азы 12 мартън 
98 

МАЙРÆМЫКАРК 
Уый тарвазы зыхъхъыры 
сыдæн йæ хъиутæ хордта. 
Куы ’рбандæвта — ысбырыд, 
æрцагуырдта йæ хоты. 
Ехх, тъæнджы мæйы хур ын 
фыдыусы рæвдыд у, 
Иудæйау æм худы, 
нæ баззайдзæн æвыдæй. 
Кæй сау фыдæх, кæй азар 
ныххуырста ууыл й’ азым? 
Йæ фæсонтыл Лæ сау дзуар 
Голгофæмæ фæласы. 
1977 азы 27 февраль 
99 

РЕДАНТАГ ЭТЮД 
Февзиды мæм суцца ирдгæ ехсæй. 
Сынт ыстарст йæ холыйæн мæнæй. 
Æхсæрæг ысцырддзаст и, сæрæй, 
бамбæрста: æцæгæлон дæн се ’хсæн. 
Æрдузæй дзæгъæлдзуаг куитæ срæйд~ой. 
Гæркъæрагæн — хъахъхъæнгæ йæ каст. 
«Хи-хи-хи»,— мæстæймарæджы уаст: 
худæгæй мыл бакъæцæл и хъæдхой. 
1977 азы 7 мартъи 
100 

* * * 
Фыццаг мæлдзыгвæндаг... 
Æд уæргътæ 
кæны мæлдзыгдзыллæ дыууæрдæм. 
... Поэты кадæджы фæстаг рæнхъ 
кæд арæх райгуыры фыццаг. 
1977 азы 27 февраль 
101 

УАЛДЗÆГ 
Къæвда мигътæй билцъ æруагъта, 
арвæй зæххы онг æрзад, 
зæххыл й’ алы урс æртах дæр 
фестад тихалæг æвзар. 
1975 азы 8 июпь 
102 

ЗÆРВАТЫКК 
Мæн дисы ’фтауы зæрватыкк: ныфсхаст у — 
лæджы цæрæныл амайы йæ цæрæн. 
Цыма тыхми, гадзрахаты фыдæнæн — 
лыстхуыдгæнæгау цъыфыл цъыф ныхасы. 
У афтæ ’нувыд — ферох дзы нæ уæндын, 
цыма зæххыл йæ кой дæр нæй фыдгæндæн. 
Йæ куыстагыл ныкъкъæлæт вæййы рисгæ, 
йæ алы нуар дæр баифтындзы — рикшæ! 
... 0, сахуыр мæ кæ, зæрватыкк, æууæндын... 
103 

* * * 
0 бæлæстæ... 
Хуыцæуттау мæм кæсынц: 
сæ уидæгтæ ныддæвдæг ысты зæххыл, 
сæ цæнгтæ та — бæрзонд арвыл. 
Бæттынц 
кæрæдзиуыл Уæларв æмæ Дæлдзæхы. 
1975 азы 2 декабрь 
104 

ИЗÆР КЪÆХТЫСÆРЫ 
Къадатау 
хохы лæгæттæй 
талынгтæ ’рхылдысты минтæй, 
сиу ысты комы хъæбысы, 
рауад сæ иу егъау талынг, 
ахæм егъау, ахæм — 
сæ былтæй калдысты 
арв æмæ зæххы быдыртæ. 
1976 азы 13 мартъи 
105 

ХУРВÆЛТÆР КÆНÆ ТÆРККЪÆВДАЙЫ 
РАЗМÆ 
Афтæ сæнтæф и — цъæх цъити 
фестдзæн миты къуыбар — цъус. 
Хъуысы дойны цъиуты цъипп-цъипп. 
Дзала цъалайы ныххус. 
Æнуд 
рындзмæ дæр ысхæццæ: 
тулдзкъох фефсырд и, нындзыг. 
Бындз та сагъуыди, ысхæцаг. 
Бады хуры тынтыл рыг. 
Нал и къусы бæрц дон цъайты. 
Цъассы 
дзаг суадон нырдæг. 
... Цыма ’лвæст æрдын у — айтынг, 
арв йæ базыртæн — къуындæг. 
Арвæй зиллæччытæ скъæры 
зæхмæ сау тъыфыл цæргæс... 
Ссæуы фæсбыдырæй стæры 
урсрагъ мигъты бал нæргæ. 
Цæргæс! 
Уæд кæрон дæ зылдæн... 
Иунæг д’аууомы фæзындæн,— 
хи кæм афснайой, цы уой!— 
Кæрты удаист кæрчытæн 
авæййы сæ сæр сæ кой. 
1973 азы 20 маи 
106 

* * * 
Йæ хъал мыл калы бон 
(куы ныккалид йæ хъал бон!): 
сæумæйæ фемæхст дон, 
ысхъыхъхъаг арв, ыслакъои. 
Къæр-къæргæнгæ йæ арц 
ныттæгæлтæ и мигъы... 
Æргъæвгæ у мæ балц... 
Кæсын ызнонмæ джихæй. 
Уыд ахæм ирд — мæ ныфс 
йæхи уæлхохмæ фехста. 
Ныр та? 
Мæ монцтæ ныр 
сыфцæй ласинаг фесты. 
1977 азы 6 мпртън 
107 

ФÆЗЗЫГОИ ТЕРК 
Къадайæ ныкъкъаддæр, 
сфыдхуыз и, ныфсырд. 
Бахизид ыл карк дæр. 
Мысы зноны цыт. 
2 
Æрлæууы мæ зæрдыл: 
сусæны мæйы 
æбуалгъ ивылд ракодта Терк, 
ызнæт доны ’лхынцъытæ сау буар 
йæ донвæды нал цыд, 
æхсыдта фырадæргæй 
ихсыд къæмбыртæ, лæгъз байбынтæ, къардиу. 
Терк абухта, 
акалд йæ былтæй, 
æууылдта дзæнхъатæ, куырм къодæхтæ, къала бæлæстæ, 
йæ комыкъулты сæ дыууæрдæм æппæрста. 
Терк басгуыхти ахæм æгъатыр тыхгæнæг — 
(йæхи сфæлдыст чи уыд, 
кæй дардта уæлдай буц) 
хурх кодта гарротæтæй, 
кæй та дзы фæласта бындзарæй. 
Ныссæста йæ быны кæркмисындзæг, донхæрис, какон, 
фæцоппай сыл кодта, фæривæд. 
Зыр-зырæгтæ, хъолотæ, хъамыл— 
йæхиуыл ысхæцынхъом нал уыд сæ иу дæр, 
108 

Цыд ламийæ се ’рдиаг, се ’мбу. 
Æрлæууыд мæ зæрдыл: 
ирон авдæн раласта Терк, 
йæ саулакъон нуарджын дзæмбытæ йæ хостой 
бетон къултыл, дуртыл. 
Уæд загътон мæхинымæр: 
ацы бынбауинаг 
Иры бындурæй дæр суадздзæни рухс, 
иугæр нæфæтчиаг митæм, 
нæ рæзгæты ахстæттæм 
батасыд й’ арм. 
Æвирхъау хъуыдыйæ фæцæрдхуынкъау зæрдæ: 
кæд авдæны саби хуыссыди, 
кæд байбыны бабын и... 
?обæ! 
3 
Ирдгæйы фæрсыгъдæй 
йе знонмæ кæсы, 
уылæнты фæрсчытæй 
уазал рухс кæлы. 
Сакъадæхты сахсæн 
суагъта Терк бынтон. 
Бур хъамылæй сау сыит 
хъахъхъæны, ыссонт. 
Нæй йæ кой дæр сæрдæн, 
’взиды рындзтæй мит. 
Терк æмæ мæ зæрдæ 
сты ныртæккæ ирд: 
урс сагъæс фæскъаутæ, 
урс цин æмæ маст 
урс гæххæттын наутау 
урс фынчытыл лас... 
1974 азы 15 декабрь 
109 

ФЫЦЦАГ МИТЫ ГÆЛÆБУ 
У афтæ рог — 
йæ цуры пакъуы циу! 
У афтæ ног 
мæ дзидзидайы цин. 
У афтæ хъал, 
æмæ зæххыл нæ хæцы, 
уыди ’мæ нал и — 
’рхъæцмæ дæр нæ хъæцы. 
Нæма фидауы мæры сауыл сонт урс 
(æгæр дæр ма ысфидаудзæни сом). 
... Ды дæ, мæ зæрдæ, уарзтæй дзаг тæссонд къус, 
хæрæмттæй, дамтæй урс тъыфылмæ цом. 
У ахæм æрвон — 
фидистæ ’мæ сомытæм 
уый не ’вдæлы, нæ зоны хинтæ, рис. 
У ахæм æвзонг,— 
æврæгътæн сæ комытæф, 
сæ ад нырма йæ тæнкъабæзты ис. 
1975 азы 8 ноябрь 
110 

ЭЛЕГИ 
Б. А. 
Уыди мын дин, уыди хуыцау, 
уыдтæн айдагъ йæ койæ райгонд, 
хуыдтон, цы йæ ’мбæхсон, куыдзау 
йæ фæсдуар ниуын дæр мæ амонд. 
Æрцыд Куырттаты цау мæныл: 
фæфыстон гæххæттыл — бецау лæг! — 
мæ куыд, мæ хъæстытæ, мæ хыл 
æмæ йæ арвыстои... хуыцаумæ... 
Мæ мæнцъи постхæссæг, кæм дæ, 
кæм дæ, мæ зæрватыкк æд чиныг? — 
Фæкæсын дзагъырæй хæрдмæ... 
Мæ хуыцау кæд фæивддзаг зинæй?.. 
1977 азы 30 январь 
111 

* * * 
Мæ зæрдæйы хæхты 
сæлфынæг кæны. 
Уым саугуырМ гæнæхтæй 
тæнæг рухс кæлы. 
Уым къулвахсыл хилынц 
дзывырифтыгъд галтæ. 
Æдзæм рындзтыл хитынц 
ызнæт мигъты балтæ. 
Цъырыхснæг тæссæрттæ... 
Фæбырын, фæцудын. 
Цъæх зилгæдымгæтæ 
мæ катай æхснудынц... 
Мæ зæрдæйы хæхтæн 
сæ бæрзонддæр — Уаза: 
æрвон сæнтты хæтæн, 
æвронггæнæг уазал... 
Нæ йæм уæндынц мæргътæ, 
сырды фæд дзы нæй... 
Мæ рифтаг, мæ уæргътæ 
æмпъухын зынæй. 
Къæппæввонгæй бады 
мæ размæ мæ адзал. 
Фæндагихсыд бадæн, 
нæй балцæн та уадзæн.,. 
112 

Ыстъалы-лыстытыл 
сæуæхсид ыссыгъд. 
Дзæнхъайы цæстыты 
дзындз æртах, цæссыг. 
Уым дугты тæрхоны 
уæлвæтк бæсты бадæг — 
Æхсидгæ Нæртон Хур, 
Цъæх Цъити — Хъызт-Бардуаг. 
Æз уыцы тæрхонмæ 
мæ удхар хæссын. 
Фыдæвзарæн хохмæ 
рæстæнхъæл кæсын. 
1972 азы 25 мартъи 
113 

АПОЙНАГ ÆМБИСОНД 
Бæлццон, дæ фæхъхъау уа мæ уд, 
фæндаггагæн мæ фæдзæхст айс: 
иæ вæййы раст ныхас рæсугъд, 
рæсугъд ныхас нæ вæййы раст. 
1977 азы 2 октябрь 
114 

ФЫНÆЙЫ РАЗМÆ НЫХАС 
«Лæппуйæн фырдойныйæ йæ 
уд æрдуйæ нарæгдæр сси. Йæ- 
хи нал баурæдта æмæ, саджы 
фæдты цы дон уыди, уымæй 
йæ хойы *вастæй схуыпп код- 
та. Уыйадыл йæ уд систа». 
Дадийы аргъауæй. 
Æнæныфсæй мæ ма ’рæййаф, мæ райсом, 
æдзæттæйæ мыл ма сæмбæл, мæ урс бон, 
мæ намыс-иу куыдзæппарæнæй рассон, 
уæддæр мын сараз иу хъуырудхос — кусон. 
:. %• I.; з 
Хъырдыгæнгæ (фырдойныйæ, фырмæтæй), 
мæ сæрджын саг, æрхаудзынæн æххуысдзау: 
æз нуаздзынæн адзалы дон дæ фæдтæй — 
мæ марæг дæ, мæ дарæг дæ, мæ хуыцау. 
1974 азы 13 октябрь 

ЧИНЫДЖЫ ИС: 
«Нырма цæуын куырмæджы...» 3 
«Табу дын, удуæлдай фыдæбон...» ... 4 
Дзырд 5 
Сабыр малы хæйрæг бады 7 
«Дыдзыхурау куы ’рцæйныгуылы ме ’хсар...» 8 
«Мæ цæстмæ мын ма дар...» 9 
Вариацитæ ирон адæмон зарджыты темæтыл . 10 
Удæвдз 13 
Терк 15 
Хъассым 17 
Дзамболаты кадæг 20 
Зæронд ус 28 
Хъолайы мæсыг 29 
«Кавказ, мæ фыдæлты уæзæг...» 33 
Фарн 35 
«Сæударæй изæрмæ...» 36 
Сæрибар 37 
«Хæрзбон уал, рагон хъæд...» 38 
Едзион Сослæнбег 39 
Маяковскип 40 
Данте 43 
Овидин хасты размæ 44 
Нерудайы зæрдæ 45 
Фæсарæнты хабæрттæ хъусгæмæ 47 
Хазбийы фыи 49. 
Къахыр сонет 52 
Къаниæг чызг хъазы иæ чындзытæп .... 53 
Уæ цъæх чызджы цæстытæ 55 
Тарковскийæ , 56 
116 

«Сабырæй дзур —цæмæй дæм хъусой дзыллæ... 
Латви, фарн дæ зæххыл .... 
«Ныр уалдзæг революцийау цырснæй...» 
Хъара-дагъ Коктебелæй кæсгæйæ 
Коктебелы дуртæ 
Наири 
Дыууæ этюды . 
Æнкъуысгæ бæлас 
Цæугæдон 
Цъыр-цъыраг 
Быиатыхицау 
Дыууæ сурæты 
Маны сонет 
«Цæй, дæ хъал мыл ма кал.. 
Саузым 
Диалог 
Æртæ пародийы 
«Фесæф, æвдисгæ уæзда 
Контраст 
Дыууæ бæллæхы 
: Амæндтæ 
Уæртджын хæфс 
Хæххон доп 
Бæлæстæ 
Зымæгон этюд . 
Æртхъирæны мæп 
.Уидæгтæ 
МаГфæмыкарк 
Редаитаг этюд 
«Фыццаг мæлдзыгвæндаг...» 
Уалдзæг 
Зæрватыкк . 
«О бæлæстæ...» 
Изæр Къæхтысæры 
Хурвæлтæр кæнæ тæрккъæвдапы размæ 
«Йæ хъал мыл калы бон...» 
117 

Фæззыгон Терк 108 
Фыццаг миты гæлæбу 110 
Элеги. 111 
«Мæ зæрдæйы хæхты...» 112 
АпоГшаг æмбисонд 114 
Фынæны размæ ныхас 115 

# 
КОДЗАТИ АХСАР МАГОМЕТОВИЧ 
Свирель-волшебница 
Стихи на осетинском языке 
Редактор 
С. 3. Хугаев 
Художник 
X. И. Зангиев 
Художественный редактор 
У. К. Кануков 
Технический редактор 
А. В. Я д ы к и и а 
Корректор 
3. М. Тхапсаева 

Сдано в набор 20-1-1977 г. Подписано к печа- 
ти 14-Ш-1978г. Формат бумаги 70х901/з2. Печ.л. 
3,75. Усл.-п. л. 4,39. Учетно-изд. листов 3,41. 
Тираж 1000 экз. Заказ № 16362. Изд. № 76. 
Цен 35 коп. Бум. тип. № 1. ЕИ006Ю. 
Иэдательство „Ир’ Управлення ло делам иэдательств, по- 
лиграфии и книжнои торгоолн Совета Министров СО АССР, 
г. Орджоникидзе, ул. Димнтрова, 2. 
Книжная типографня Улравления по делам издательств, по- 
лиграфии и книжной торговли Совета Министров СО АССР, 
г. Орджоннкидзе, ул. Тельмана, 16. 


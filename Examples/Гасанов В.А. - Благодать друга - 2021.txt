Гасанты Валери 
ÆМБАЛЫ ХОРЗÆХ 
Благодать друга 
Дзæуджыхъæу 2021 

ББК 84 2 (Рос=Осе) 
Гасанты Валери. Æмбалы хорзæх (Благодать друга): Стихи. - 
Владикавказ, 2021. - 57 с. 
ББК 84 2 (Рос=Осе) 
© Гасанты Валери, 2021 

ÆМБАЛЫ ХОРЗÆХ 
3 
Ч^А^Л^А^Л^Л^/ 
ÆМБАЛЫ ХОРЗÆХ - ХУЫЦАУЫ ЛÆВАР 
Цард фæндаг у æмæ дзы æмбалы хорзæхæн абарæн 
ницæимæ ис Дæхицæн йæ номыл кæй равзарай, дæ уд 
æмæ зæрдæмæ кæй æрбахæстæг кæнай, ахæм æмбал, 
фæнды сылгоймаг уа, фæнды- нæлгоймаг, уæлдай 
нæу, свæййы де «муынаффæ æмæ æмхъуыдыгæнæг дæ 
царды æмæ хатт дæсныйадимæ бает бæллицты, царды 
сæ рауадзыны хъуыддаджы. Æмбалдзинады хуыздæр 
бæрæггæнæн цард у. Зын æмæ цины рæстæг дæ 
уæлхъус æхсæвæй-бонæй чи лæууа, дæхæдæг дæр ахæм 
уагыл æгъдынцой кæмæн баллæууай, уыцы æмбæлтты 
лымæндзинадæй, иудзинадæй, хæлар, æмбаргæ, æргом 
æмæ сыгъдæгдæрдæ ахастытæй хуыздæр ницы ис. 
Æмбалы зæрдæ хуры рухсау тавы, у ныфс æмæ 
æууæнчы цырагъ. Царды лæгъзыты æмæ уырдыджыты цы 
æмбалы сфæлтæрай, кæнæ дæу цы æмбал сфæлтæра, уый 
фæстæ иумæйагæй цы хатдзæгтæм æрцæуат, кæрæдзийæ 
æнæзæрдæхудт æнæ къæмдзæстыгæй куы баззайат, уæд 
уый у æцæг æмбалдзинады, зæрдæты æмæ удты иугæнæг 
хорзæх. 
Мæ царды фæндагыл бирæ хорз адæмыл æмбæлын. 
Уыдонæй сæ иу къордæй мæ бон зæрдæбынæй зæгъын 
у, мæ удæн адджын, зынаргъ æмбæлттæ кæй сты, уый. 

^ Гасанты Валери 
Сæ кар алыхуызон у, стæй дæсныйадмæ гæсгæ дæр нæ 
царды фæндæгтæ кæм иу кæнынц, кæм та - хицæн. Удæй, 
зæрдæйы уагæй, миддунейæ, цардмæ ахастæй, æхсæнады 
фæзындтытæн аргъ кæнынæй, мæ хъуыды, мæ фæнд, 
царды æмæ куысты фæндаг иу кæимæ у, уыцы æмбæлтты 
номыл мæ фыст æмдзæвгæтæй арæзт у ацы чиныг. Цы 
уацмыстæ йæм бахастон, уыдон, чи зоны, кæмдæрты 
дзуапп нæ дæттынц литературой уацмысы домæнтæн, 
кæмдæрты та сæ хъуыдытæ æгæр «цæхджын» æмæ æргом 
сты. Фæлæ мæнæн, куыд авторæн, сæйрагдæр у, мæхи 
дзæнгæрæг-мæсыгæй кæсгæйæ, мæ поэтикой рæнхъытæ 
кæй номыл фыст сты, уыдонæн сæ удыхъæд, сæ миддуне, 
сæ хъуыдыгæнынад, сæ зæрдæты æмæ мæхи зæрдæйы 
ахает, мæ уды арфы сын цы бынат ис, мæ зæрдæйы сæ 
алкæмæн дæр цавæр сурæт сарæзтон, айв дзырды фæрцы 
сæ мæ уды æнкъарæнты ахорæнтæй цы хуызы сныв 
кодтон, уый равдисын. 
Автор 

ÆМБАЛЫ ХОРЗÆХ ** 
АнЬиаты Сосланы зарæг 
Зæххыл æнусон нæу нæ цард, 
Фæлæ дзы ды лæгау-лæгæй фæцардтæ, 
Зындзинæдтæн дæр бамбæрстай сæ ад, 
Хъæбысхæсты такуыуыдтæ артау. 
Дæ хъаруйæ сæрыстыр уыд нæ Ир, 
Акастæ Олимпы хох бæрзæндæй, 
Уымæй нын æрхастай ды цæрдцин, 
Дæ ном дæ фарнæн нæу тассаг мæлæтæй. 
Фæлæ, Сослан, æнусон у дæ кад, 
Дæ фарны гæнах хох-рындзтæй фæлгæсы, 
Нæ удты судзы дæ уæлахизты арт, 
Дæ кады зарæг Ирыбæстæй хъуысы! 
Нæхи Сослан, нæ нæртон гуырд -хæрзбон, 
Дæ Ирыстоныл уыцы бæстæй ауд, 
Махæн та дæ рухс номæн кад кæнын нæ бон 
Куыд бауа, Хуыцау нын уыцы хорзæх радтæд! 

6 
Гасанты Валери 
Мæхæмæтты АхуырбеЬжы 
зарæг 
Кокайты Барисы музыкæ 
Гасанты Валерийы ныхæстæ 
Фыдæлты намыс кадимæ тырысайау хæссыс, 
Нæ дзыллæйæн йæ цæрайæ кæддæриддæр цæрыс. 
Ды зоныс зондæн аргъ кæнын, дæ Хуыцау у æфсарм, 
Нæ фæсивæдыл хи фыдау фæдарыс ды дæ арм. 
Ахуырмæ нын айгæрдыс ды рухс уæрæх фæндаг, 
Æдздзух дæ 'фтауы сагъæсы нæ æгъдау æмæ уаг. 
Дур-Дуры хъæуы сабийæ куы хастай райгæ рæз, 
Дæ хидгуыстæй ды агурыс рæсугъд царды фæрæз! 
Дæ адæмы раз кадимæ æххæст кæныс дæ хæс! 
Сæ арфæтæ сын рухс ронгау сæдæ азмæ фæнуаз! 
Нæ уæзæгыл уæлдæр скъола скодтай ды цæрдхъом, 
Дæ фæрцы айхъуыст дунейыл йæ кад æмæ йæ ном! 
Ды дæ нæртон лæг Ирбæсты дæ рухс зонды хæрзтæй, 
Дæ лæггæдтæ йын бирæ сты фæрнæй цæрай фæрнæй, 
Нæ буц хистæр, дæ уаз кадыл мах ацы зарæг зарæм, 
Дæ тæразæй нæ цардвæндаг кæддæриддæр куы барæм! 
2017 азы 28 октябр 

ÆМБАЛЫ ХОРЗÆХ ' 
Уадындзæй гуырЬ 
Гæздæнты Булатæн 
Ды райгуырдтæ Ацæмæзæн йæ уадындзæй, 
Ольгинскæ дæ зæрин авдæны ауызта, 
Рантысттæ нæ дунемæ нæ уаз ныфсæн, 
Аивады æнæкæрон дæ цин-хуынтæ, 
Ды басгуыхтæ, нæ фæндырæн йæ пехуымпар, 
Йæ хъæлæстæ дæ фæрцы уымæн минмырон 
Куы бакæныс нæ зæрдæтæ, о уый уацар, 
Дæ фæрцы уымæн йæ кад дунейыл айхъуысти, 
Нæ Ирыл тауы рухс фарн дæ оркестр, 
Нæ удварны хæрзтæ йæ фæрцы уымæн сгас сты, 
Нæ уæзæгыл уый, зонут æй, цы фарн тауы, 
Нæ уыдзæн фаг къуыри бон дæр сæ дзурынæн. 
Дæ фыст зарæг нæ рухс хæхты куы айхъуысы, 
Йæ уаз зæлтæм æрыхъусы суанг Уастырджи, 
Дæ зæрдæйы рухс кæстæртæн цы фарн хæссы, 
Хуымæтæгæй йын нæй Булат аргъгæнæн. 
Стыр хæрзты куы бацыдтæ нæ театрæн, 
«Алан» кафы ныр дæр ма дæр дæ цæгъдтытæм, 
Дæ лæггæдтæ нæ дзыллæйæн о, цас сты, 
Нæй фаг дзыртæ мæ дзырдуаты сæ зæгъынæн. 
Дæ номимæ бает нæ аивады рухс уалдзæг, 
Йе уымæн дын мах рухс зæдау куы фæкувæм, 
Дæ ном у уарзон не 'мзæххонтæн Турчы дæр, 

8 Гасанты Валери 
Æрбаластай сын уырдыгæй сæ цæгътытæ. 
Нæ уазæгæн, нæ адæмæн аккаг фырт дæ, 
Дæ уды фæндиаг цæрæнт дæ Иры кæстæртæ! 
Фидарæй дæ хонын æз Къостайы 'мсæр, 
Дæ фæтæн риуыл тæмæн калы йæ хæрзиуæг, 
Ды дæ, Булат, нæ буц хистæр, нæ фарны хъæр, 
Нæ зæххон зæд, фæллойгæнæг, нæ иугæнæг! 
Нæ Ирыстон дæ цæрæнбонæн куы фæкувынц, 
Нæ ном æвæрд сæ зæрдæты цыкурайау, 
Æхсызгонæй, æмхъæлæсæй куы фæзæгъынц: 
«Васойау нын æнус фæцæр, нæхи Булат!» 
2017 азы 18 октябр 

ÆМБАЛЫ ХОРЗÆХ 
9 
Хьантемырон Римæйæн 
Дæ уд æмæ кондæй, 
Дæ зæрдæ, дæ зондæй, 
Æцæгæй ирон. 
Нæ Ирмæ дæ уарзтæй, 
Дæ куыстмæ ахастæй, 
Нæ цæсты - æрвон, 
Куынæ дæ ды цурон. 
Табу кæныс - хурæн, 
Дæ фарны æртхурон 
У дзаджджын, бæстон. 
Дæ зæрдæйы фæндиаг, 
Нæ алкæйы фæндаг, 
У абон тæхудиаг, 
Нæ хъуыддаг - фæзминаг, 
Хæрзиуæджы аккаг, 
Бæлвырд та - нæ сом! 

10 
Гасанты Валери 
Нæхи Хъасболатæн 
Ды райгуырдтæ Ставд-Дурты, 
Уым куы хастай рæз, 
Йæ хорзæхæй кæныс æххæст, 
Нæ дзыллæйы раз - хæс. 
Нæ адæмæн сæ фарнæй 
Фæдæ, нæ хистæр, хайджын. 
Дæ хуымгæнд у ныридæгæн 
Рæсугъд æмæ бæркадджын, 
«Рæстдзинад» у дæ кувæндон, 
Дæ рухстауæн бынат, 
Æнæ уый дын куы нæ кæны 
Нæ Иры уæзæг ад. 
Ныридæгæн уый басгуыхти, 
Дæ кард æмæ дæ уарт, 
Йæ фæрцы у тæмæнкалгæ дæ удцырыны арт. 
Рæвдауын зоныс кæстæрты, 
Нæ хистæртæн дæ ныфс, 
Ирон дзырдæн йæ цæрайæ 
Кæддæриддæр цæрыс, 
Нæхи Хъасбол, уæздан хистæр, 
Буцæн дæ куы хонæм, 
Кæй нын хæссыс зæрдæйы цин, 
Уый мах не 'ппæт зонæм, 
Сæдæ азæн йæ уаз рындзæй 
Зæрдæхъæлдзæгæй акæс, 
Æмгæрон дæр дæм ма цæуæд, 
Мает, уæззау низ, сагъæс! 

ÆМБАЛЫ ХОРЗÆХ 
Кьадзаты ЛюЬмилæйæн 
Адæмæн уарзон дæ, 
Дæ номау - дæ зæрдæ, 
Æххуысмæ ды раззаг дæ, 
Куысты та цæхæр дæ! 
Дæу аккаг ныхæстæ 
Кæм ыссарон фаг? 
Не ппæтыл аххæссыд, 
Дæ рухс зонды таг! 
Дæ райгуырæн Къардиу - 
Сæрыстыр дæуæй, 
Сæ фæндиаг дыл уарæд 
Амæндты сой! 
Дæ зонды бæркадæй 
Цы кæстæр фæхайджын, 
Дæуау ын Ирыстон - 
Ныййарæгау, адджын! 
Амонды зæд дыл 
Дарæд йæ арм, 
Мах та рæвдауæд 
Дæ зæрдæйы хъарм! 
2018 азы 11 август 

-^ Гасанты Валери 
Дадтеты цæрынхъуаг Астаны 
рухс номарсен 
Астан йæ царды стырдæр амондыл нымадта 
Адæмæн хорзы цæуын, 
Мæ хæлар Тамерланы ныхасæй - 
Дæ хуызæн лæгтæ сыгъзæрины æмуæз. 
Фæлæ хъысмæтæй ды адзал фæндагыл сайдтæ, 
Æркодтой дыл зæрдæйы низтæ уæз, 
Байстой дын дæ рæсугъд царды бартæ... 
Æмгарæн дæр, сыхагæн дæр - бæззон, 
Уыдтæ, Астан, æгъдауы дæр лæгау-лæг, 
Фыдæлты намыс хастай ды бæрзонд, 
Де стъалы ныр арвы риуæй рахауд. 
Дæ дыууæ чызджы - уалдзæджы æнгæс, 
Дæуау сты рæдау зæрдæ, æгъдауджын, 
Дæ разы уыдон æххæст кодтой сæ хæс, 
Сæ царды хæс - хæстæг, æмгæртты уарзын. 
Тамилæимæ царды рухсмæ ды 
Цыдтæ, Астан, дзаг цæстæй, уæнгрогæй, 
Хуыдтай йæ ды дæ амонды фæрдыг, 
Сæрыстыр уыд дæ кад, дæ намыс, номæй 
Цы хъæуы федтай царды рухс, ныр уым 
Йæ фæлмæн зæхх дæ бакæндзæн йæ риуы, 
Дзæгъæл нæ уыдзæн дæ уды рухсы хуым, 
Уымæн та йæ бæркæдтæ сты бирæ. 
Хæрзбон, Астан, нæ уæздан гуырд, хæрзбон, 
Дæ хорз зæрдæйæ дæ сидзæртыл ды ауд, 
Дæ хуызæн фырттæй Ир куы у нæртон, 
Дзæнæты бадæд дæ фæлмæн мæ рæстаг уд... 
06.01.2019 г. 

13 
ÆМБАЛЫ ХОРЗÆХ 
чЩа^л^а^л^аЩ/ 
Æбиты Валерийсен 
Фæцин кæныс дæ хæлæрттыл зæрдæйæ, 
Дæ армæй тæдзы нæ Иры зæххыл сой. 
Дæ конд хойрагæн айхъуысти йæ кой, 
Нæ уæзæгæй Уæрæсейы бæстæмæ! 
Кæстæртимæ кæстæр вæййыс æдзух, 
Хистæртæн лæггад кæнын фæразыс, 
Уазæгæн дæ арм фынгæн фæдарыс, 
Нæртон хуынтæй дæ къæбиц ма уæд цух! 
2010 азы октябр 

№ Гасанты Валери 
Адæмон артист 
Æлбегты Аланæн 
Дæу хуызæттыл нæ аивад лæууы, 
Лæггад нын кæныс алкæддæр дæ удæй, 
Дæу хуызæн фырт Ирыстоны хъæуы, 
Уыдзыстæм хызт уæд цуронтæ, мæнг удтæй. 
Мæ ныфсыл мын дæ цæстыты цæхæр 
Æфтауы арт, алæмæт арт у, баууæнд, 
Дæу фаг дзырдтæ нæу мæ бон зæгъын, 
Фæлæ дыл æз нæ фыссын зон, былалгъæй. 
Ды курдиатæй, зæрдæйы хаттæй раст 
Хины мур дæ удрæбын куы нæ ис, 
Нæ театрмæ цы хуры фæрдыг каст, 
Заманхъуылæй дæ рухс фæлгонцы æркастис. 
Ды дæ Хуыцау, ды сценæйы - паддзах, 
Ды - фарны зæд, нæ хуымгæнæг, нæ зиууон, 
Ды самадтай бæрзонд рæсугъд гæнах, 
Хъазыбегæн йæ хох рындзтæй æрттивы. 
Мæ ацы дзырд дæумæ куы у æргом, 
Зæгъын æй æз сыгъдæг зæрдæйæ, баууæнд, 
Бæрзонд хæссыс дæ уæздан фыды ном, 
Ахæм хуызы дæ фырт дын кæндзæн кад дæр. 
Дæ буц ныййарæг Аллæмæ - мæ дзырд, 
Кæнын ын æз æргом зæрдæйæ арфæ, 
Кæй нын схаста амонд тауæг фырт, 
Бафсæда йæ хорз зæнæджы уарзтæй. 

ÆМБАЛЫ ХОРЗÆХ 
Уæдæ дæ курдиатæй цы кæстæртæ - рæвдыд, 
Сæхи дæ фæрцы аивады ссардтой, 
Нæ уыдысты дæ уайдзæфтæй æвыд, 
Сæ рæдыд сын цæстуарзонæй куы загътай. 
Æмæ ныр уыдон дæуау сты куыстхъом, 
Сæ цæстытæ дæ уды зынгæй судзынц, 
Дæуау сты рæстаг æмæ бæззон, 
Дæ цæрæнбон сæ миднымæры кувынц! 
Курын дæ, ды ацы дзырдтæм лаз 
О, макуы æрхæсс, баууæнд сыл æргомæй, 
Дæ курдиатмæ æнæкæрон - мæ уарзт, 
Сæрыстыр дæн мæ фарсмæ кæй дæ, уымæй! 
Сæдæ азмæ æнæнизæй фæцæр, 
Дæ фарны куывдæн æз куыд уон æвдисæн, 
Бæрзонд хæссын дæуæй, Алан, мæ сæр, 
Æмæ дæ хонын Амыраны цæдисон! 
2018 азы 1 январ 

16 
Гасанты Валери 
Мæ хæлар артист 
Æлбегты Аланæн 
Тæлтæг бæхау дæ хъуыды сирæд, 
Фестæд хатт тымыгъ дæр уад. 
Йæ армы та дæ музæ исæд, 
Дæ зæрдиаг куысты ис бæркад! 
Цæмæй цæуа нæ зæххыл фарн, 
Ды ууыл архайыс рæсугъдæй, 
Лæвар нын кæныс уды хъарм, 
Æппарыс алкæд къæртт дæ удæй! 
Ды дзуапп дæттыс дæ бæрзонд номæн, 
Нæ Иры адæмон артист дæ! 
Нæ сахуыр дæ аслам кад домын, 
Йе уымæн дæ мæ удæн адджын, 
Йе уымæн дæ зæрдæмæ исгæ! 
2017 азы 5 декабр 

ÆМБАЛЫ ХОРЗÆХ 
Джыккайты Шамилы фырты фырт 
Аслæнбегæн 
(Æхсæртæджы хистæр хъæбулæн) 
Ды фарны зæдау а зæхмæ æрцыдтæ, 
Бæтæйы фырттæй иуы ном куы райстай, 
Басгуыхай нæ фидæнæн, нæ Ирæн, 
Дæ фыдыфыдау амонды цырагьдар! 
Шамилы зæрдæ ног цыма дæ риуы 
Райдыдта æнæнцойæ цæвынтæ, 
Æхсæртæджы фырт, дæ цæрæнбон нын бирæ, 
Цард дын фестон, ахæрон дæ рынтæ. 
Фæнды мæ тынг, дæ фыдыфыды зарæг 
Куы сисиккам мах ноджыдæр бæрзонддæр, 
Нæ чысыл Ир уæд нал уаид хъыгъдарæг, 
Нæ бадид сæг нæ намыс æмæ номыл. 
О, айрæзай дзæбæх æмæ рæсугъдæй, 
Дæ цæстытæй нæм амонды хур худæд, 
Нæ уæзæг фестæд дæ уаз фæндæй зæдбадæн, 
Мах уыцы хорзæх Уастырджийæ курæм! 
2018 азы 7 январ 

1° Гасанты Валери 
Дзанайты уæзЪан Элъбрусæн 
Дæ райсом хорз, Эльбрус, дæ райсом, 
Æмæ дыл хорз бонтæ кæнæд, 
Дæу тыххæй æз цы хорз арфæтæ райстон, 
Йе уыцы рухсæй дæ кæстæртæ цæрæнт! 
Дæ зæрдæ рухс уæд, царды цинтæй - райгонд, 
Уæздандзинад дæ туджы ис дæуæн, 
Дæ фæрцы мын цы рухс дунетæ байгом, 
Сæ дæргъыл нæу ныр аххæссын мæ бон, 
Зæдынгæс у дæ хорз ныййарæг Эммæ, 
Дæ дыууæ хойы - хурæн зиууон раст, 
Дæ фæрцы мах хæрæфыртты ад зонæм, 
Дæ хъул æдзух куыд абада-иу сах! 

19 
ÆМБАЛЫ ХОРЗÆХ 
Рухс амонд - дæ райгуырд 
Дзанайты Георгийæн 
(Геориккæн) 
Дæ фæзындæй дунемæ амонд æрхастай, 
Дæ райгуырдæй Дзанайты уæзæг ныррухс, 
Дæ зæрдæ уæд хайджын амонд æмæ уарзтæй, 
Мах дæ стæм райгонд, сæрыстыр æмæ буц! 
Нæ сагсур хæрæфырт, тыхджын уæд дæ амонд, 
Дæ фыдæлтæн басгуых ды аккаг фæдон, 
Дæ хай фæуæд царды сæ рухс æмæ уаз зонд, 
Цыты лæппу - суинаг,хъуыддаджы бæззон, 
Дæ сабидуг райдзаст уæд, байрæз дзæбæхæй, 
Æмгæрттæн æмбалæн кæддæриддæр бæзз, 
Нæ зæдтæ дæ хизæнт царды бæллæхтæй, 
Дæ хидгуыстæй агур ды царды фæрæз! 
Хæрæфыртæн байраг лæвар кодтой, зонын, 
Фæлæ ды лæварæн мæ рæнхъытæ айс, 
Мæхи æз Къостайы æмсæр лæг нæ хонын, 
Æмæ-иу мæ хъуыдытæм ма æрхæсс лаз. 
2016 азы август 

20 Гасанты Валери 
Дзабиты æфсæрмдзаст 
Элъбрусæн 
Ды ног чындзау æфсæрмдзаст дæ, 
Фæлæ дæ куысты арт дæ, 
Царды мын куы рауагътай 
Мæ бæллицтæ, мæ фæндтæ. 
Мæ фæндтæ Иры фарнæн 
Нæ амондæн сты, баууæнд. 
Зон æй, æз дæ хорз номыл 
Нæ баппардзынæн аууон. 
Ды уарзыс Ир ныййарæгау, 
Зынаргъ дын - йæ дур дæр. 
Кæныс ын ды лæггад лæгау, 
Æфтауыс тын йæ хурыл! 
Кæстæртæн ды, раст хи фыдау, 
Æцæгæйдæр зынаргъ дæ, 
Фæкусыс ды дæллаг галау, 
Дæ гутон садзыс арфдæр. 
Дæ ауæдз та нæртон хуымы 
Уæллæй, бæрæг куы дары, 
Дæ дыргьдоны зымæгон дæр 
Булæмæргъ фæзары. 
Мæ цин мæнæн æртывæр у: 
Дæ ныфсæй куы дæн хайджын! 
Дæ ном та уæд нæ уæзæгыл 
Къостайы номау, кадджын! 
2017 азы 25 декабр 

21 
ÆМБАЛЫ ХОРЗÆХ 
^Щ/ЩаЩ/ЩлЩаЩг 
Мæ сыгьдæг æмæ æргомзæрЪæ хæлар 
Дзеранты Олегæн 
Ногираг лæппу Дзерантæй, 
Олег куы у йæ ном, 
У кæстæрты уæздандæртæй, 
Йæ курдиат та - нæртон. 
Æххуысы къух кæддæриддæр 
Уый бадардзæн æмбалмæ, 
Аслам кадмæ куы нæ бæллы, 
Бæллы Хуыцауы фарнмæ! 
Гæздæнты Булат басгуыхтис, 
Йæ фæндагыл - цырагъдар, 
Пехуымпарау ыл бафтыдта 
Йæфидар риуылрухс дзуар! 
Йæ курдиатæн йæ тырыса 
Дзераны-фырт куы хæссы, 
Фæлитой ми, козбаудзинад 
Йæ сæрмæ уый нæ хæссы! 
Олег нæу мулкыл удæй мард, 
Йæ Хуыцау нæу æхца, 
Йе уымæн Ирæн басгуыхтис 
Йæ амонды хуындзау. 

^ Гасанты Валери 
Йæ хæдзармæ йæ уаз номыл 
Цы сауæрфыг æркува, 
Зæрдæйæ йын куыд кæна аргъ, 
Хурау æм куыд худа! 
Мæ хæлар, курын: ацы стих 
Мæ удлæварæн айс, 
Дæ къахы æлгъæй дæр Олег, 
О, ма куы дæр схъæрз! 
2017 азы 16 декабр 

ÆМБАЛЫ ХОРЗÆХ *э 
Æрыдойнаг фæнЬырЬзæгьЬæг 
Дзуццаты Сосланæн 
Ды дæ, Сослан, æвзыгъд барæг, 
Сиргæ уадæй уайыс, 
Дæуæн æрвон - дæ фæндырдзагъд, 
Нæ Иры цинтыл зарыс. 
Нæ аивады уаз хуымы 
Æрсагътай ды дæ гутон, 
Куы басгуыхтис дæ рухс курдиат. 
Нæ дзыллæйæн æлутон! 
Булатæн дæ йæ хорз фæдон, 
Йæ зæрдæйæн зынаргъ дæ, 
Дæу тыххæй, Сослан, уымæн дæр 
Куыд нæ ракæнæм арфæ! 
Дæ фыдымады фарнæй 
Дæ гæнæнтæ - парахат, 
Дæ зæрдæйы нæй хины мур, 
Нæ зоныс, циу гадзрахат! 
Æлборты Феликс базарыд 
Дæуыл йæ рæсугъд зарæг, 
Кæй уыдтæ ды йæ удлæууæн, 
Йе ууыл, Сослан, басæтт! 
Васойы кармæ фарнимæ 
Зæрдæйы фæндиаг бахиз, 
Дæ царды æмæ рухс фæндты 
У алкæддæр уæлахиз! 
2017 азы 16 декабр 

^4 Гасанты Валери 
ЗæнЬжиаты Мæирбегсен 
Ног аз дын ног хæрзтæ, амонд æрхæссæд, 
Дæ рухс уаты къуымы сылыстæг æрлæууæд, 
Кæй равзарай фарнимæ дæхицæн ды усæн, 
Уыцы чызгимæ фæцæрдзынæ рухсæй. 
Хъæбынтæ дын басы уый алкæд фыццæни, 
Цырагъау дæ разы уый алкæд лæудзæни, 
Цыуайнаг ма 'рфæлдах, фыдызгъæл дзы бафтау, 
Уыдзынæ, Мæирбег, бынтондæр æнæфау. 
Дæ номыл, дæ амондыл цы сауæрфыг зары, 
Мæирбег, о зонæй, дæу хурыл куы бары! 
Цæгаты кæд нæ арыс ды аккаг чындзаг, 
Цхинвалы уæд та ма дæ къуыдайраг æвзар, 
Уыдон дæр куы сты фæразон, сæрæнтæ, 
Æгад 'мæ гадзрахат нæ хæссынц сæ сæрмæ. 
Мæирбег, мæ нымадæй фæдзырдтон дын фаг, 
Мауал бад, фезмæл æрхæс-ма, уыдзынæ уæд САГ! 
Афтæтæ дын, гъе, мæ хæлар! 

ÆМБАЛЫ ХОРЗÆХ 
25 
^А^А^Л^Д^А^/ 
Касаты Аслсенбегæн 
Уæзданæй цардбæрзæндтæм хиз, 
Æмæ дыл цард йæ сой бæркæдтæ калдзæн, 
Сæрыстырæй ироны ном хæссыс, 
Æмæ дæм дут йæ фарны къух ратдзæн! 
Дæ зæрдæ уæд уæззау фыдмастæй хызт, 
Дæ хъысмæт та дæ амондмæ æрзилæд, 
Æмæ йæ зон, мæн афæззæг фæнды 
Дæ чындзæхсæвы кафын, зарын, симын! 
Æмæ æрцæуæд уыцы бон фæрнæй, 
Бæркадæй дзаг - дæ къæбицтæ, дæ гонтæ, 
Нæртон гуырдтау, кæрдаг дæуæн - дæ зонд, 
Æрвит рæстудæй зæрдæрухс царды бонтæ! 

26 
Гасанты Валери 
Хъуысаты ссерæн Амырханæн 
Амырхан у уæздан кæстæртæй иу, 
Куы ракæна йæ хорз хæлæрттæй зиу, 
Цæудзысты йæм Заманхъулæй, Кæсæгæй, 
Францæй, Англисæй, куы фæцæрынц йæ мæтæй. 
Амырханæн кæрдаг мæ арф - йæ зонд, 
Ахъаз ын кæнæд рухс Дурджын бæрзонд, 
Саргъы бæхыл алкæддæр куыд бада, 
Сæхи Джебрайау бирæгътæ куыд мара. 
Алибанау, йæ цæрæнбонтæ - бирæ, 
Ципыхау бадгæ кафтæй сирæд, 
Дыгынæйау зарæг уæд йæ хъæлæс, 
Дидин калæд алкæддæр йæ бæлас. 
Йæ къона уæд, уаз куывддонау, рухс, 
Гинайау уæд йæ хорз зæнæгæй буц, 
Ахбердау уæд дæ хъуыддæгты бæркад, 
Макуы базон а царды зынад. 
Хорз кæстæр дæ Хъуысаты хорз мыггагæн, 
Бæззыс хæстæгæн, хиуонæн, æмбалæн, 
Дæу, Амырхан, æз хорз лæппуйæ зонын, 
Сæрыстырæй дæ нæ сомыгæнæн хонын! 

ÆМБАЛЫ ХОРЗÆХ 
27 
^щ^щащ^щ^щ^щ, 
Амурхану Кусову 
Амурханчик, Амурхан, 
Не садись ты на стакан, 
Не садись ты на иглу, 
Жизнь тебе эт не гугу! 
Лучше хлеб ты с маслом жуй, 
В Заманкул почаще дуй, 
Там работы много, 
Вот тебе забота. 
А уж после трудодня 
Шашлычком балуй себя, 
Про меня тож не забудь, 
Буду песни в ухо дуть. 
Будешь славный молодец, 
Кризису в стране - копец! 
Амурханчик, ты - красавчик, 
Удалой ты молодец, 
Выпьешь ты вина стаканчик, 
Пойдешь с Ляной под венец. 
2018, 3 февраля 

28 
Гасанты Валери 
Мæ хæлар Алинсейæн 
Фыдæнхъæл дæ йæ уарзты рухсæй хъал лæппу 
фæкодта, 
Абадти æндæр хъал чызг йæ амонды фæсарц, 
Ма 'фхæр де 'рыгон уд сау фыдтухи сонтæй, 
Уадз, дæ ивгъуыды баззайад куыд 'нкъард мысинаг. 
Уадз, 
Уалдзæг ног дæ уарзты рухс, хурвæлыст дыргъдоны, 
Ныссадздзæн дын сæрæндæр гуырдйæ амонды 
бæлас, 
Йæ зæрдæйы сæнттимæ дæ уый уарзты фæзмæ 
срхондзæн, 
Дæ фыццаг амондæй дыккаг уыдзæн хуыздæр, 
æмбар! 

ÆМБАЛЫ ХОРЗÆХ ^* 
Мæ хæлар Милдзыхты Январбегæн 
Хæссыс рæстагæй ирон лæгæн йæ ном, 
Дæ зæрдæ та - рæдау æмæ парахат. 
Дæу хуызæн гуырдты хуыдта фыдæл нæртон, 
Рæсутъд нывæндыс тæхудиаг царды кадæг. 
Дæ къухтæй тауыс адæмыл бæркад, 
Хæларæн та дæ арм фынгæн фæдарыс. 
Ма срмынæг уæд дæ рухс удæн йæ арт, 
Хæрам тыхтæ дæ зонды рухсæй марыс. 
Фæнды мæ тынг, дæ цард куы уаид 'нцон, 
Фæлæ дзы ды æнцойдзинад нæ домыс. 
Лæмарыс ды æнæдон ранæй дон, 
Зæрдиаг хæлæртты фарны зиумæ хоныс! 
Дæ бинойнаг - рæсутъд мæздæггаг чызг, 
Йæ хуыцæуттæ - æгъдау æмæ æфсарм. 
Мæдинæ нæу æгуыдзæг æмæ рыгъд, 
Уый хъахъхъæны дæ рухс къонайы хъарм! 
Нæ ахастытæ демæ уæнт æнгом, 
Кæрæдзийы æфсымæртау куыд уарзæм, 
Кæрæдзийæн лæггад кæныны хъом 
Куыд уæм æдзухдæр тъымы-тъымамæ алкæд! 
2017 азы 20 июн 

30 
Гасанты Валери 
Олимпаг богал 
СиЬахъаты Зауырбеджы зарæг 
Иры богæлттæй та ногæй, æвзыгъддæр 
Олимпы мæсыгæн йæ бæрзондæй акает, 
Скодта стыр кад Уæрæсейæн, Ирæн, 
Йæ уындæй Беслæныл авд хуры ракаст! 
Цин кæны абон дæ райгуырæн Зилгæ, 
О, акæс, Зауырбег, куыд фестад зæдбадæн, 
Дæ амондæй худынц нæ цъитиджын хæхтæ, 
У хъæлдзæг, у тагъддæр нæ Теркæн йæ уад дæр! 
Цы авдæны уызта дæу уарзон ныййарæг, - 
Нарты Батрадзæй йæ райста лæварæн. 
Болайы уæнгдыхыл уыд уымæн йæ зарæг, 
Æмæ йæм Мад разынд хъусæг-æмбарæг! 
О, бирæ фæцæрай, Зауырбег, нæ Ирæн, 
Де сгуыхтытæ ныл куыд æфтауой цинтæ, 
Дæ хъару нын бирæ, æмæ та цытимæ, 
Фæхизай рæсугъдæй ды спорты Олимпмæ! 
2021 аз 11 август 

ÆМБАЛЫ ХОРЗÆХ ^А 
Иры сомыгæнæНу артуд Кокайты Апанæн 
(ныфсæвæрæн ныхасы хуызы) 
Ды райгуырдтæ нæ аивадæн, уарзтæн, 
Дæ уæздандзинад зæрдæйæн - æвдадз, 
Фæраз, Алан, хæлæггæнджыты мастæн, 
Уадзæд сæ дæ курдиаты рухс тас! 
Дæ хæлæртты ныфс - бирæ, Алан, зон æй, 
Сæ хорзæхтæн æххæстæй дæттыс дзупп, 
Зонæм æй: аслам кадмæ нæ бæллыс, 
Æвидигæ дæ сыгъдæг уды уарзт! 
Уыдзыстæм мах кæддæриддæр дæ фарсмæ, 
Нæ раст зæрдæтæ фестдзысты дæ уарт, 
Нæхи куы тавæм дæ курдиты зынг-артмæ, 
Кафты фарнæн нывонд куы у дæ цард! 
Дæ рухсæй рухс ныфссаст зæрдæтæ алкæд 
Æвæрæз дæр дæ уаз зондæй - рæвдыд, 
Дæ царды уарди дидинæг куыд кала, 
Йæ зындзинæдтæй алкæд у æвыд! 
О, Азион, кæнæм дын абон арфæ, 
Дæ фарнæй рантыст дунемæ Алан, 
Æрыхъусынц мæргьтæ дæр йæ зардмæ, 
Йæ кафтæн та нæй Ирбæсты æмбал! 
2017 азы 30 ноябр 

32 
Гасанты Валери 
ДуЪайты Черменæн 
Черменæн йæ бакаст, йæ цæстытæ - арт, 
Худæд æм алкæд йæ мидбылты цард, 
Фæзгъæр мыд хæларæй, æнцадæй куыд хæра, 
Æмбæлттимæ алкæд æнгомæй куыд цæра! 
Черменæн йæ хъуыддаджы, 
Алкæд ис сой, 
Нæ ары йæхицæн æппындæр æнцой. 
Дæсы бæсты иуæй уый алкæд фæкусы, 
Цардхалджытимæ та карзæй фæдзуры: 
«Чермен у, Чермен, мæнæн, зонут, мæ ном, 
Æз уæлтæ нæ барын, ныфсхаст дæн, цæрдхъом!» 
2018 азы 3 феврал 

ÆМБАЛЫ ХОРЗÆХ ^3 
Ч^А^А^Л^Л^А^/ 
Æлборты Алисæйæн 
Ды æрдзы фидыцтæн - сæ хуыздæр, 
Дæ уды рухсæн нæй зæххыл æмбал, 
Арвы цæсгом чи кæны рæсугъддæр, 
Ды ахæм лæппу Ирбæсты ыссар! 
Цæмæй дын уа хæлар æмæ æмбал дæр, 
Дæ тыхсты та дын удылхæцæг уа, 
Уыдзынæ йемæ ды æмсæр, æмбар дæр, 
Кæндзæнис дын дæ фæлмæн русæн ба! 
Кæндзæн дын уый дæ циндзинад æртывæр, 
Ды та йын-иу ныфсытæ 'вæрын зон, 
Уæ фарны мæсыг уæд уыдзæн цæрдхуыздæр, 
Æрвитдзыстут зæрдæрухсæй уæ бон! 

34 
Гасанты Валери 
Хуры зæлтæ тауæг 
Зындгонд фæндырдзæгьдæг, рухстауæг, 
Цæгат Ирыстоны кулътурæйы сгуыхт кусæг 
Туаты Светланæйæн 
Дæ фæндыры зæлты - уарзты ирддæр цин, 
Сæ фæрцы нæм фыдæлты хъæлæс хъуысы, 
Дæ уаз курдиатæн йæ фарны тых - мин, 
Ды райгуырдтæ нæ зæрдæтæн сæ рухсæн. 
Дæ курдиатæн йæ байдынтæ - хъæздыг, 
Дæ зарæгмæ ныхъхъусы айв æрдз дæр. 
Æркалы йæм уæлхох цъити йæ цæссыг, 
Æнусон мæсыг райдайы хъырнын. 
Зæххон нæ дæ, дæ курдиатæй æрвон дæ, 
Зæрдæйы хаттæй, хъуыдыйы бæрцæй уаз, 
Æрвит, Ацырухс, зæрдæрухс царды бонтæ, 
Дæ фæндырæй ныл хуры сой фæтадз! 

ÆМБАЛЫ ХОРЗÆХ 
35 
У^А^А^А^Л^А^ 
Дзаниан Софийæн 
Цъæхдзаст æмæ рæсугъд Софийæн 
Кæнæм нæ арфæ абон мах. 
Рæсугъд, бæллиццаг уæд йæ фидæн, 
Судзæд нын йæ уды цырагъ, 
Софи у коммæгæс, æгъдауджын, 
Хъæлдзæг, цырд æмæ цыргъзонд, 
Чиныг ын фæци хæрзадджын, 
Исы дзы фæрнæй уый зонд! 
Мах Софийы уарзæм бирæ, 
Байрæзæд дзæбæхæй Ирæн! 

•*" Гасанты Валери 
Халиты Изсейæн 
Без тебя на работе, 
Как песня без слов, 
Как январь без снега, 
Как весна без пения птиц, 
Как осетинский хъазт без симда. 

ÆМБАЛЫ ХОРЗÆХ 
37 
Ирон фыдæлтыккон зарæджы нызг- 
паЬЪзах Дзанайты уæзЪан Ольгæйæн 
Ды Ирæн йæ зæхмæ Хуыцауæй æрвыст дæ, 
Дæ фæрцы куы судзы нæ фыдæлты артдзæст, 
Де руаджы сты хъахъхъæд нæ удварны бынтæ, 
Фыдæлты хæзнатæ, кадæг уа, зарæг. 
Дæ уды 'взонгæй аивад æрцардис, 
Тыхтæ йыл æфттыдта Æчеты Аркади, 
Ды зоныс йæ рухс номæн кад кæнын абон, 
Фæзæгъыс ныр буцæй: «Уый зарæгæн царди!» 
Дæуæй у сæрыстыр ГНЕСИНТЫ СКЪОЛА, 
Дунейы тыгъдады йын кад æмæ рад и, 
Дæуæн уый дæ курдитæн цы гæнæнтæ скодта, 
Ахæм æндæр артдзæст нæ Уæрæсейы нал и! 
Уæдæ-иу цы къордтæн лæууыдтæ сæ сæргъы, - 
«Арион», «Нарон», «Чепена», «Æфсати», 
Уыдоны фæрцы нæ Иры куывддонты, 
Бæрæгбæтты рæстæг цы зарджытæ зæлди! 
Ныр та сси дæ куырдадз ирон филармони, 
Дæ архайды руаджы уый фестад зæдбадæн, 
Æмæ дзы цы адæмтæ зары дæ къорды, 
Ныккæндзысты, зон æй, сæ зарæг дæ кадыл. 

38 
Гасанты Валери 
О, хурæнгæс ОЛЬГÆ, де стыр хæс зоныс, 
Æмæ йæ куы хæссыс барджынæй, уæндонæй, 
Дæхицæн уæлдай хæрзтæ цардæй нæ домыс, 
Йе уымæн куы кæнæм мах сомы дæ номæй! 
Фæрнæй нын фæцæрай! Дæ лæггæдтæ - бирæ! 
«Ирон зарды паддзах» дæу буцæн куы хонæм, 
Нæртон лæджы кад ис дæуæн ныр нæ Иры, 
Табутæ куы кæндзыстæм дæ курдиат мæ зондæн! 
2017 азы 30 август 

ÆМБАЛЫ ХОРЗÆХ 
39 
^фЩЩ*Щ^Щ!Щ, 
Цæгат Ирыстоны адæмон артист 
Дудиаты Валодяйæн 
Мæнау куы схастай Ирыхъæуы рæз, 
Ныр дæр куы судзы дæ къонайæн йæ артдзæст, 
Тæхуды, 'мае дæуау нæ Ирæн сбæз, 
Дæуау ын стыр лæггæдтæ бакæн... 
Дæ риуы та цы фæлмæн зæрдæ ис, 
Дæ уæздандзинад у фæзминаг махæн. 
Кæд дыл æруагътой азтæ æгъатырæй сæ уæз, 
Æнæнцой азтæй фæхалас ис дæ сæр дæр, 
Уæддæр дыл ис дæ дзыллæйы раз хæс, 
Æмæ йæ кæныс æнæлазæй æххæст дæр! 
Дæ фæлмæн дзырд рынчынæн у æвдадз, 
Фыдæлты 'взагыл æдæрсгæйæ фæдзурыс. 
Дæ цардæй ды нæ кодтай никуы хъаст, 
Дæ лæггадæн стыр хæрзтæ нæ домыс, 
Æрныкъулы дæм фарны хур йæ цæст, 
Æмæ нæ ды фарны зиумæ хоныс! 
2018 азы 21 феврап 

4и Гасанты Валери 
Демыраты Аликкы хъæбултæ 
Зелим æмæ Иринæйæн 
Уæ кадджын фыдАлик 
Рæсугъдæй, уæзданæй 
Йæ хъæубæсты цард. 
Уый бахызта Иры 
Хъулгъайы хæрамæй, 
Нæ Иры сæрвæлтау 
Уый радта йæ цард. 
Йæ рухс уды фарн 
Нæ зæххыл куы тæхы, 
Йæ хорз номы хæрзтæн 
Уæ фæрцы ис цард. 
Уæ уæздан ныййарæг 
Фатимæ куы цæры, 
Уæ ныфсæй нæ зæххыл, 
Йæ армæй куы тæдзы 
Сой \мæ бæркад. 
Уæ хорз фыд уын Иры 
Цы хорз ном ыскодта, 
Мæрдтæм ын кæддæрид 
Сымах кад кæнут. 
Æмæ алчи сымахæй 
Йæ куысты нымад у, 
Уæ номæн хæрамæй 
Фыдкъухæй тæрсут. 

ÆМБАЛЫ ХОРЗÆХ 
41 
Фыдæлты æмбисонд, 
Æвæза, куыд раст у: 
Хорз лæг мæрдтæй дæр 
Йæ арфæхæссы. 
Æмæ дæ, о, курæм, 
Нæ хъæбатыр Алик, 
Дæ кæстæртыл ауд, 
Хиз сæ цæстæй. 
О, ацы рухс царды 
Дæ зæрды цы фæндтæ, 
Цы бæллицтæ 'фтыдтой 
Рæстагæй къуыбар, 
Ныр уыдон æххæст кæны, 
Дæ хъæбул Зелим дын, 
Дæ кадыл æфтауы 
Æртывæрæй фарн. 
Йæ хорз ном дæ чызгæн, 
Нæ Иры зындгонд у. 
Уæзданæй сæрæн у, 
Æнтысæд ын цард. 
Дæ цотæн сæ ауæдз 
Цъæх арвау, бæрæг у, 
Сæ фæндæгтæ алкæд 
Уæнт рухс æмæ уаз. 
Дзæнæтæй сыл хорзæх 
Хуыцауæй ды курыс, 

42 
Гасанты Валери 
Дæ уды рухс хаты 
Сæ алчи мæрдтæй. 
Хæст æмæ дауæй 
Хызт уæнт сæ удтæ, 
Дæ буц ном нæ Иры 
Фæхæссæнт фæрнæй! 
Æрхастай сæрибар 
Дæ тугæй нæ зæххæн. 
Æмæ ныр йæ риуы 
Куы бануæрзта дæу, 
Дæ уды фæндиаг 
Нæ фыдæлты бæстæ, 
Æнусмæ йæ тавæд сæрибары хур! 

ÆМБАЛЫ ХОРЗÆХ 
43 
Ныфсæвæрæн БуЬайты Милусяйæн 
Зонын дæ дæсны кусæг, хæдзондæй, 
Сыгъдæг дæуæн - дæ æфсарм смё дæ ном, 
Ды никуы никæмæ ракастæ бæрзондæй, 
Æмгарæн дæр, хæларæн дæр - бæззон! 
Дæ хистæртæн фæлæуыдтæ цырагьау, 
Фæкодтай сын нæртон чызджы лæггад, 
Сæ адзалæй дæ фæлмæн зæрдæ баци 
Æрхæндæг, фæлмаст æмæ æнкъард. 
Фæлæ, ма тыхс, ма, мæ хорз хæлар, Милуся, 
Дæттæнт дын алкæд хæстæг æмгæрттæ ныфс, 
Ды та сæ тав дæ хъæздыг уды рухсæй, 
Дæ базыртыл та цардбæрзæндтæм тындз! 
22.12.2018 

44 
Гасанты Валери 
Шамилы ныхас уыцы бæстсей 
Сæртæг дуне, мæнгард æмæ фæлывд, 
Æвзары дзы рæстаг лæджы зонд тухи, 
Вæййы нæ дзырд куывддоны дæр дæрзæг, 
Нæ уд, нæ зæрдæ царды цинтæй цух у! 
Рæстдзинадæн йæ кой, йæ хъæр дæр нæй, 
Мах сайынæй кæрæдзийы рæвдауæм, 
Æрцыдысты нæ рухс бæллицтæ уæй, 
Ахордтой сæ саузæрдæ сайтантæ. 
Нæ хицæуттæ æдых æмæ æнæныфс, 
Цæмæ бæллон æз ахæм рыгъд рæстæгмæ? 
Смæгуыр ис Хуыцауы фарнæй уд, 
Нæ ивгъуыдмæ ма акæсæм фæстæмæ! 
Ныккæнут-ма фæдджыгъæдæн уæ худ, 
Куынæ хæссут фыдæхдзинæдтæ хурмæ! 
Æмæ кæнут фæлитойтæн æмдзæгьд. 
Сæ дзæнгæдатыл сабырæй æууæндут, 
Уыдон та сты зыд æмæ сæртæг, 
Мах та сæ нæ раздзæуджытæ хонæм, 
«Иры зæххыл дидинæг ирон 
Нæ ракалдзæн», - дзырдтон уын æз бæгуыдæр, 
Нал лæмарæм зæрæстон зæххæй сой, 
Рухс хъуыды йæ цагъар ысси мулкæн. 
Евро у ныр дунейы паддзах, 
Хæлд сылгоймаг - бæсты бæркадыл зарæг 

ÆМБАЛЫ ХОРЗÆХ 
45 
^Щ/ЩлЩ/Щ^Щ^Щ, 
Лæууы пырхæй нæ фарны гæнах, 
Йæ цъуппæй хъуысы сау халоны хъарæг. 
Тæхуды, искуы раздæрау нæ зæхх 
Рæстаг лæгæн куы æрхауид йæ къухтæм, 
Уæд нал уаид фыдæх æмæ бæллæх, 
Суаиккам та фарны хуымæн зиууон! 
2018 азы 16январ 

™ Гасанты Валери 
КурЪиатЪжын зарсеггæнсег, 
сецсег ирон лсег ТсеЬжынаты Русланы 
мысгсейсе 
Цы баззайы лæджы фæстæ йæ царды? 
Рæсугъд ном æмæ хорз хъуыддæгты таг. 
Тæхудиаг уыд дæ зарæг æмæ уаг, 
Цас рухс уыд дæ уд æмæ йæ зæлты! 
Сабийы карæй ахызтæ, бæгуы, 
Фæлæ уыйау базадтæ сыгъдæгæй, 
Бацагайттай-иу рухс зарæгæй зæрдæ... 
Фæлæ ныр нал дæ не 'хсæн. 
Дæ адзалæн, дæ ацыдæн нæ быхсæм, 
Фæлæ баззад дæ зарæджы дæ уд, 
Æмæ цæрдзæн уый Иры зæххыл, не стæм 
Дæ зарæгимæ сидзæрхуыз, мæгуыр. 
Ныххатыр нын кæн, Руслан, ныххатыр, 
Кæронмæ Ир нæ банкъардта дæ уарзт. 
Æууылтта дæ дæ удхæстæгæй мает, 
Уымæй та де 'ргом зæрдæ - къахыр, 
Аскъуыдта дын дæ рухс фæндæн йæ таг. 
Фæлæ йæ ныхмæ адæмæн сæ уарзт 
Лæууы æмæлæудзæн 
Фæлтæр фæлтæры ивгæ 
Кæндзæн, Руслан, дæ фарнæн лæггад ! 

ÆМБАЛЫ ХОРЗÆХ 
47 
Фыдыбæстæйы Стыр хæсты 
хъæбатыр Аазарты АслæнбеЬжы 
номарæн 
Хъæдгæроны хъæу у хъæбатырты авдæн, 
Йæ хъæбысы схаста, Аслæнбег, дæу дæр. 
Фæцардтæ нæ зæххыл кад æмæ радæн, 
Куы бæззыдтæ алкæд дæ фыдæн фыртæн. 
Дæ хæдзарвæндагæн ды Къора-Урсдоны 
Йæ райдзаст тыгъд фæзты æркодтай бынат. 
Дæ ном дзы куы баззад лæгау-лæг нæртонæй, 
Сыгъди дзы фæрнджынæй дæ къонайы арт! 
Нæ бæстæм фыдызнаг куы бырста мæнгардæй, 
Ды Къорайы быдыртæн загътай «хæрзбон». 
Нæ тарстæ фыдгулæн йæ нæмыгæй, - артæй 
Куы разындтæ тохы цæхæры бæззон. 
Сталинградæй Берлинмæ дæ тохы фæндæгтæн 
Дæ лæгдзинад - цардæн, фæлтæртæн - дæнцæг, 
Дæ рухс ном - цæринаг, Аслæнбег, дæ фарнæн 
Æнусæй æнусмæ нæ уыдзæн мæлæт! 

48 
Гасанты Валери 
Дæ ном дын рæсугъдæй дæ кæстæртæ арынц, - 
Сæ цардæн ыскодтай рæстагæй тæраз. 
Царды сæ къахдзæфтæ уымæй куы барынц, 
Сæ хъуыддæгтæм уымæн æрхæссæн нæй лаз! 
О, рухсы нын бадай, хæствæллад Аслæнбег, 
Дæ кæстæртæ, уыдоны цот та - цардæй æфсæст! 
Дæ кадыл, дæ номыл сæ фæндæгтæ дарæнт, 
Дæ хорз зонды фæндиаг, дæ кадыл фæзарæнт, 
Дæ фарнæй нæ зæххыл куыд нæ уал уа хæст! 

ÆМБАЛЫ ХОРЗÆХ 49 
Нсертон Ъунейы минсевар 
Дзанайты Азанбегсен 
Йæ рухс фæлгонцы а дунемæ Нарты Батрадз рахызт, 
Йæ курдиатæй н' аивадыл фараст хуры ракаст. 
Байтыдта йæ уды хæрзтæ уый рæдауæй Ирыл, 
Кинойы дæр йæ æрмдзæфы уæз уымæн куы у бирæ! 
Кады нæмттыл, стыр хорзæхтыл уый йæхи нæ мардта, 
Сфæлдыстадон удцæхæры царды тых куы ардта, 
Йæ хорз фыдæлты фарныл, кадыл уыд нæргæ йæ зарæг, 
Иры зæхх ныййарæг хуыдта, уый хуыдта нæ дарæг! 
Ивгъуыдæй Азанбег уыд фарнхæссæг барæг, 
Йе 'рмдзæфæй куы ранывæзта нæртон кадæг, 
Кадæгау, йæ ном æнусон, зарæгау, зæлгæ уæд, 
Азанбегæн йæ уды фæндиаг Иры зæхх фæцæрæд! 

1 
50 Гасанты Валери 
Хьауыраты Дауыры 
номарæн 
Дæ уæздандзинад курдиатæй - музæйы цæдисон, 
Уæд нæ ныр ды куыд бауагътай дæ адзалыл 
фæриссын? 
Рæвдыдтай ды æцæг фыртау дæ уарзон Ир дæ уарзтæй, 
Дæ айв дзырдæй адæмæн æгæрон цин куы хастай. 
Дæ цыргъзондæй, æргом дзырдæй нæ зæрдæты 
лæудзынæ, 
Дæ фыст чингуытæй фæлтæртæн ды удбæркад 
дæтдзынæ... 

ÆМБАЛЫ ХОРЗÆХ Э1 
Сæлбиты Тонны 
номарæн 
Дæ уæздан ныхас зæлдзæн нæ хъусты, 
Дæ зæрдæйы рухсæн нæ уыд, нæ, æмбал. 
Уыдтæ ды рæстаг лæг, цæрдзæни дæ сурæт 
Нæ удты цæрайæн, дæ зонды ныхæстæн æнусон - 
сæ кад! 
Дæ кæстæртыл алкæд ды уыцы бæстæйæ 
Хæрзаудæн, зонын, кæндзынæ рæстæй. 
Дæ рухс ном мысгæйæ, дæ кадæй цæргæйæ, 
Сæхи цæрды бонтæ æрвитæнт фæрнæй... 

52 
Гасанты Валери 
Котолиты Марияйæн 
Дæ курдиат у дæ дзыллæйæн æвдадз, 
Æмæ нæ уый уæларв бæрзæндтæм исы. 
Тæхуды, 'мæ дæу аккаг дзырдтæ ссар!.. 
Дæ уды рухсæй уарзты гимн фæлдисыс! 
Дæуæй сты нæ фæсивæд рæвдыд, 
Сæхи дæ фæрцы аивады ссардтой, 
Æмæ сын ды, сæ афон-иу куы 'рцыд, 
Цæстуарзонæй ныфсы ныхæстæ загътай. 
Дæ хъæлæс у алæмæты хъуытаз, 
Йæ гæнæнтæ æнæкæрон сты, бирæ. 
Дæ цардвæндагмæ нæй æрхæссæн лаз, 
Уарзæм дæ, ногираг чызг Мария! 
Живой легенде Марии Котолиевой 
В голосе Вашем чувство любви, 
К Осетии оно бесконечно! 
Вас одарил талантами Бог: 
Быть певицей и быть человеком. 
Вы рождены на ногирской земле, 
И село это вы прославляли, 
Ваш талант как алмаз, изобилия рог, 
И для нас вы живою легендою стали! 
2017 азы 28 ноябр 

ÆМБАЛЫ ХОРЗÆХ 
53 
У^А^А^А^Л^Л^/ 
Сæлбиты-Колыты Иринæйы 
номарæн 
Цæй зынæй дын зæгъын, Ирæ, «хæрзбон», 
Дæ фæлмæн дзырд ныр дæр ма куы зæлы 
хъусты... 
Уыдтæ нын ды рæстаг æмæ хæдзонд, 
Дæ мæрдæй ныл цы бон кæндзæн, цы 'нустæ... 
Дæ рацыды, дæ ныхасы уыд уæз, 
Уайдзæф дæр нын рæвдауæгау куы кодтай... 
Дæ азалæй нæ зæрдæйы сæр нос 
Æгас кæндзæн дæ уаз удæн йæ рухсæй... 
Цæй зынæй дын зæгъæм ныр мах «хæрзбон», 
Дæ зæххон цард, оххай, куы цыбыр разынд... 
Цæрдзысты немæ дæ фæдзæхстытæ, зон, 
Мæлæн куы нæй дæ рухс зæрдæйы уарзтæн.... 
24.11.2021 

54 Гасанты Валери 
СÆРГÆНДТÆ 
Æмбалы хорзсех - Хуыцауы лсевар 3 
Андиаты Сосланы зарæг 5 
Мæхæмæтты Ахуырбеджы зарæг 6 
Уадындзæй гуырд Гæздæнты Булатæн 7 
Хъантемырон Римæйæн 9 
Нæхи Хъасболатæн 10 
Къадзаты Людмилæйæн 11 
Дадтеты цæрынхъуаг Астаны рухс номарæн 12 
Æбиты Валерийæн 13 
Адæмон артист Æлбегты Аланæн 14 
Мæ хæлар артист Æлбегты Аланæн 16 
Джыккайты Шамилы фырты фырт Аслæнбегæн 
(Æхсæртæджы хистæр хъæбулæн) 17 
Дзанайты уæздан Эльбрусæн 18 
Рухс амонд - дæ райгуырд Дзанайты Георгийæн 
(Геориккæн) 19 
Дзабиты æфсæрмдзаст Эльбрусæн 20 
Мæ сыгъдæг æмæ æргомзæрдæ хæлар 
Дзеранты Олегæн 21 
Æрыдойнаг фæндырдзæгъдæг 
Дзуццаты Сосланæн 23 
Зæнджиаты Мæирбегæн 24 

ÆМБАЛЫ ХОРЗÆХ 
55 
Касаты Аслæнбегæн 23 
Хъуысаты сæрæн Амырханæн 26 
Амурхану Кусову 27 
Мае хæлар Алинæйаен 28 
Мæ хæлар Милдзыхты Январбегæн 29 
Олимпаг богал 
(Сидахъаты Зауырбеджы зарæг) 30 
Иры сомыгæнæн, артуд Кокайты Аланæн 
(ныфсæвæрæн ныхасы хуызы) 31 
Дудайты Черменæн 32 
Æлборты Алисæйæн 33 
Хуры зæлтæ тауæг Зындгонд фæндырдзæгъдæг, 
рухстауæг, Цæгат Ирыстоны культурæйы сгуыхт кусæг 
Туаты Светланæйæн 34 
Дзаниан Софийæн 35 
Халиты Изæйæн 36 
Ирон фыдæлтыккон зарæджы чызг-паддзах Дзанайты 
уæздан Ольгæйæн 37 
Цæгат Ирыстоны адæмон артист 
Дудиаты Валодяйæн 39 
Демыраты Аликкы хъæбултæ 
Зелим æмæ Иринæйæн 40 
Ныфсæвæрæн Будайты Милусяйæн 43 
Шамилы ныхас уыцы бæстæй 44 

5Ь Гасанты Валери 
Курдиатджын зарæггæнæг, æцæг ирон лæг 
Гæджынаты Русланы мысгæйæ 46 
Фыдыбæстæйы Стыр хæсты хъæбатыр 
Лазарты Аслæнбеджы номарæн 47 
Нæртон дунейы минæвар Дзанайты Азанбегæн 49 
Хъауыраты Дауыры номарæн 50 
Сæлбиты Гояны номарæн 51 
Котолиты Марияйæн 52 
Сæлбиты-Колыты Иринæйы номарæн 53 

Литературно-художественное издание 
Гасанты Валери 
ÆМБАЛЫ ХОРЗÆХ 
БЛАГОДАТЬ ДРУГА 
Книга издана в авторской редакции 
Технический редактор — Е.Н. Маслов 
Компьютерная верстка —А.В. Черная 
Дизайн обложки — Е.Н. Макарова 
Подписано в печать 25.11.2021 
Формат бумаги 60x84 У1б. Бум. офс. 
Гарнитура шрифта «МупасЬ. Печать цифровая. 
Усл. п л. 3,5. Тираж 300 экз. Заказ 114 
Отпечатано ИП Цопановой А.Ю. 
362000, г. Владикавказ, пер. Павловский, 3 


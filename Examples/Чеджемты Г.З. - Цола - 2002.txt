^ . . ^ _ %» «р 
Чеджемты 
Гёор 
ш 
Дзæуджыхъæу 
2002 

Чеджемты 
1Ъор 
Ц0АА 
пьесæтæ 
№ 
ДЗÆУДЖЫХЪÆУ 
2002 

84 Осет 
4-20 
Чеджемты Г. 
Ч—20 Цола. Пьесæтæ. — Дзæуджыхъæу: «Ир», 
2002 - 360 ф. 
Чеджемты Г.З. 
Цола. Пьесы. 
В книгу известного осетинского поэта, художни- 
ка, драматурга Геора Чеджемты вошли как новые 
произведения автора, так и пьесы «Цола», «Свадьба 
Цола», много лет пользующиеся неизменным успехом 
у зрителей. 
4702470000-13 2002 84 0 
ЧМ^31(03)-02 ^0^ мысет 
© Чеджемты Г.З., 2002 
© Чеджемты Г.З., оформление, 2002 
4 

АРХЛЙДЖЫТÆ: 
Цола — 30-аздзыд 
Л з ы к ъ у ы л а — Цолайы уарзон чызг, 17-аздзыд 
Н а н а — Цолайы мад 
Д з æ р æ х м æ т — Дзыкъуылайы æфсымæр, 
Цолайы æмгар 
Г у ы р г ъ о х ъ о — Дзæрæхмæты æрдхорд, 35-аздзыд 
Ц о р æ — Цолайы æрдхорд, 25-аздзыд 
Дзæнæтхан — Цорæйы уарзон, 20-аздзыд 
Хъæрæби — усгур, 40-аздзыд 
Хъазихан — чъегъре, хъазтамонæг 
II с ы р æ т 
У а ц и р æ т } — сыхаг чызджытæ 
Н а ф и а т 
15 и м 6 о л а т — хъæуы хистæртæй иу 
К æ с æ 6 и — фæсивæдæй иу 
Л æ г т æ , у с т ы т æ, ф æ с и в æ д 

ФЫЦЦАГ АКТ 
Фыццаг ныв 
Хъуысы «Цолайы зарæджы» мелоди. Лæппуты къорд 
систой зарæг: 
Ой, Цола, Цола хъазтмæ нæ цæуы, 
Уæрæйдæ, йæ нымæтхуд — пæлæхсар, 
Уæрæйдæ, йæ урс куырæт — æнæхсад. 
Ой, Цола, Цола хъазтмæ нæ цæуы, 
Уæрæйдæ, йæ цъæх цухъхъа — уæлæсин, 
Уæрæйдæ, сындзы тæрхъус — галыйас. 
Ой, Цола, Цола хъазтмæ нæ цæуы, 
Уæрæйдæ, йæ сау æрфыг — къæлæсы, 
Уæрæйдæ, йæ галиу хъус, дам, залмыйас. 
Æмбæрзæн байгом. Разынд ирон мæгуыр хæдзар. Ц о л а 
йæ хъæдын сынтæджы сæхъхъис хъæццулы бын рафт-бафт 
кæны. Йæ мад ын йæ хæлаф æхсад фæци æмæ йæ къулæй 
хъуылæджы бæрдынмæ баст бæндæныл ауындзы къонамæ 
хæстæг. 
Н а н а (сагъæсгæнгæ). Æ, йарæби, йарæби! Уый 
цавæр худæджы зарæг æрымысыдтæ дæхиуыл, Цола, 
мæ хур? 
Ц о л а. Нана, йæхиуыл бахудын цы адæймаг 
фæраза, уымæн æнцондæр цæрæн у. 
Нана. Омæ, Цола, уый цавæр худæджы зарæг 
у: «сындзы тæрхъус — галыйас, йæ галиу хъус, дам, 
залмыйас». Худæгæй худинаджы астæу, мæ къона, 
къахдзæф дæр нæй. Дæ усгуры кары дæ, Цола, мæ 
хур, æмæ дын ничиуал бакомдзæн. 
Ц о л а. Уыцы ныхæстæ йæм Гуыргъохъо баф- 
8 

тыдта. Йæ маст мæ исы!.. Фæлæ фендзыстæм! 
(Фæкомкоммæ хæлафмæ). Нана, уыцы хæлаф алы 
къуыри дæр æхсыс, æви цы? Гъер мæ уæлæ цы скæ- 
нон?! 
Н а н а. Ма тыхс, Цола, мæ хур, цалынмæ чындз- 
хæсджытæ цæуой, уæдмæ дæ хæлаф ахус уыдзæн. 
Нырма уæлæсыхы, Бигъанатæм нæ хъазт и, нæ 
хъыллист и, цы сæм архайыс сæумæцъыккæй? Карк 
йе ’фтуанхъæдæй куы нæма ратахти... 
Ц о л а (тыхстхуызæй). Омæ йын, Нана, ныр- 
тæккæ æнæ цæхсгæ нæ уыди? Адæм хъазты заргæ, 
кафгæ кæнынц. Æз та сæхъхъис хъæццулы бын 
дæлгæмттæ æмæ уæлгæмттæ кæнын. 
Н а н а. Никæй аххос дын у. Чындз æрхæссæм, 
зæгъгæ, дын цал æмæ цал хатты загътон? Ме ’взаг 
цъиуы æвзаджы йас куы баци дæуæн лæгъстæ кæ- 
нынæй. (Джихсей кæсы, стсей базарыд): 
Н а н а. Ой, Цола, кæдмæ кæнон чындзы кой? 
Уæрæйдæ, æнæ чындзæй куыд цæрæм? 
Уæрæйдæ, мæгуыр хæдзар æнæ чындз, 
•Уæрæйдæ, уазал хонынц лæгæтау. 
Ц о л а. Ой, Нана, хосдзау куры мæхъитæ, 
Уæрæйдæ, хосы мæкъуыл — бындурæн. 
Уæрæйдæ, бæргæ фæнды мæхи дæр, 
Уæрæйдæ, ацы фæззæг ус курын. 
(Йæ сæр хъæццулы бын амбæхста.) 
Н а н а. Ой, Цола, кæдмæ æхсон дæ цухъхъа? 
Уæрæйдæ, кæдмæ æхсон дæ куырæт? 
Уæрæйдæ, цæй мæгуыр у дæ Нана, — 
Уæрæйдæ, чындзмондагæй ныззæронд. 
Ц о л а. Ой, Нана, мæ мад зæронд нæ кæны, 
Уæрæйдæ, Хуры мадау — хæрзвидыц, 
Уæрæйдæ, Мæйы мадау — хæрзæлвæст, 
Уæрæйдæ, Бонвæрнонау — фæлмæндзаст. 
9 

Н а н а (ксеусегау). 
Ой, Цола, Цола коммæ нæ кæсы, 
Уæрæйдæ, Цола мын чындз нæ хæссы. 
Уæрæйдæ, «чындз-чындз»-гæнгæ фæцардтæн, 
Ой, Цола! Чындзаг ыссар дæ мадæн. 
Ц о л а. Чындз, чындз! Кæй дын æрхæссон, Нана, 
кæй? Цы хох, цы комбæсты нæ уыдтæн, æмæ дзы 
иу мæхи аккаг чызгыл нæ сæмбæлдтæн. 
Н а н а. Дæхи аккаг цы хоныс, Цола, мæ хур? 
Темысойы чызг Гуыбатæ хуры чызджы хуызæн. 
Цæуыннæ йæ ракуырдтам? 
Цола. Нана, мах хæдзар аразын хъæуы. Темы- 
сойы чызг та буцахуыр у. Урсцонг, урскъух. Дон- 
иу куы нызта, уæд-иу рæсугъдæй зынди, суадоны 
дон йæ урс хъуыры куыд згъордта, уый. 
Н а н а. Æмæ йыл уæд фæскоймаг Хъырымсол- 
тан куыд барвæссыд, æвзæр чызг куы уыдаид, уæд? 
Ц о л а. Æмæ уый, Нана, æххуырстытæ дары. 
Йæ фосы фæдыл ын зилынц, хъæдæй йын суг ла- 
сынц. Рæсугъд ус ма йæ хъуыд æмæ Гуыбатæйы 
ахаста. Мах та хъæуы, Нана, рæсугъд дæр чи уа, 
стæй фидæрттæ... (Цола мады раз сегсер ксей суæп- 
дыд, уый фсехъуыды кодта æмсе хъæццулы бын 
йсе ссер фсецавта). Йарæби, Нана, уыцы хæлафæн 
æнæ цæхсгæ нæ уыди?! 
Н а н а (Цолайы фсестаг ныхæстыл аджих). 
Фидæрттæ йæ хъæуы. Мызыхъхъарæзт, и? Дæ мады 
дын-иу дзæбæх чи æрнæма, ахæм. Æмæ дын ахæм 
дæр нымыгътой. 
Ц о л а (хъæццул фæхъил кодта æмæ ныххуд- 
тй). Дыгорханæй зæгъыс? Æмæ уый цæкуы æмæ 
къæлуайæ схæссын дæр мæ бон куы нæ бауыдзæн. 
Стæй нæхи сафæм? Фарон сусæны мæй, дам, еууы 
10 

хуымтæ кæрдгæйæ йæ сины сæрæй Бигъуылаты 
цъæх бæхы бакъуырдта, æмæ дынджыр бæх адаг- 
мæ атылди. 
Н а н а. Цæй, цæй, æгъгъæд у! Дæхæдæг та йыл 
къæхтæ æмæ къухтæ афтыдтай, æндæр цæй адагмæ 
атылди! Бæх йæ уæрджытыл æрхауд, æндæр дзы 
ахæмæй ницы уыд. 
Ц о л а. Гъемæ, Нана, мæн алыбон мæ уæрджы- 
тыл æрхау-æрхау кæнын нæ фæнды. Стæй дзы, Нана, 
ды дæр цы хуртæ федтаис, Хуыцау — йæ зонæг. 
Н а н а.Уый дæр хорз фæуæд, фæлæ Хъайсыны 
нæртон чызгмæ та цы фау хæссыс? 
Ц о л а. Кæмæй зæгъыс? (Базарыд.) 
Цæмæхъуыд? 
Уый кой та ма цæмæн хъуыд? 
Къусджыты бын — Цæбитæ, 
Сæрзилæджджын — йæ митæ. 
Н а н а. Уæуу, Цола, дæ сывæллоны зонд кæд 
аппардзынæ æмæ дæм уæззау зонд кæд æрцæудзæн? 
Ц о л а. Гъомæ дзы, Нана, уæд æнæ цæргæ нæй, 
æнæ цæргæ! Цола хъазгæ куынæ кæна, Цола заргæ 
куынæ кæна, Цола кафгæ куыиæ кæна, уæд Цола 
ам цы архайы уæлæуыл, хуры бын? (Зары): 
Ой, Цола, Цола хъазтмæ нæ цæуы, 
Уæрæйдæ, Бигъанатæм ыстыр хъазт, 
Уæрæйдæ, Мулдаратæм тымбыл симд... 
Ой, Цола, Цола хъазтмæ нæ цæуы, 
Уæрæйдæ, йæ нымæтхуд — пæлæхсар, 
Уæрæйдæ, йæ урс куырæт — æнæхсад. 
Н а н а (Цолайы урс куырæт систа). Мæгуы- 
рыбонтæ! Куы мæ фæцæйрох кодта — дæ куырæт 
дæр ма дын ахсинаг куы уыдтæн. 
11 

Ц о л а. Нæ хъæуы, Нана! Нæ хъæуы! Ма йæ 
цæхс! Хъазтмæ мæ цæсты кæронæй дæр куыд нал 
бакæсон, уый мын кæныс? 
Н а н а. Гъомæ дын уæддæр цæуæн нæй, Цола, 
цалынмæ дæ хæлаф бахус уа, уæдмæ. 
Ц о л а. Хæлаф, йæд!.. Цалынмæ бахус уа! Дзæ- 
бæх дæр æй нæ алæмæрстай... (Æддейы чындзхæсджы- 
ты зарын къæрццæмдзæгъдимæ æрбайхъуыст, за- 
рæг аоард). Гъер æрбахæццæ сты чындзхæсджытæ! 
(Тыхсы.) Уым уазæг чызджытæ дæр куыннæ уыдзæн! 
Гъер, марадз!.. Нана, æри-ма мын мæ хæлаф. 
Нана (дисхуызæй). Хуылыдзæй? 
Ц о л а. Рæвдздæр, Нана, нал мæ æвдæлы. 
Н а н а. Хуылыдзæй йæ куыд кæныс дæ уæлæ? 
Ц о л а. Мæ уæлæ бахус уыдзæн. 
Н а н а. Мæгуьтрыбонтæ, Цола! Хъазты дæ дæ 
дон мизгæ чи фена, уый цы зæгъдзæн? 
Ц о л а. Уый дæр мын хъуыдыгонд у, Нана. 
Тыхджын кафт скæндзынæн, æмæ адæм зæгъдзыс- 
ты: «Цолайæн фыркафтæй йæ хид акалд æмæ йæ 
дон мизы». 
Н а н а. Ма кæн, Цола, мæ хур. Де знæгтæ дæм 
æнæуи дæр гæппæввонгæй лæууынц. Цы дыл æры- 
мысой, уый куы агурынц. Дæ зарæджы ныхæстæм 
ма хуылыдз хæлафы кой дæр куы бафта, уæд дыл 
фæуæлахиз уыдзысты. Æмæ цы чызджытыл не 
’рвæссыс, уыдон дæр дын нал бакомдзысты. 
Ц о л а. Æцæг зæгъыс, Нана, æцæг... 
Н а н а. Зарæджы тых бирæ у, мæ хур. Топпы 
нæмыг адæймаджы иу хатт амары, æгады зарæг та 
йæ ^лыбон мары... Гъемæ, гормон, дæхи де знæгты 
цæсты ма бафтау. 
Ц о л а. Гъемæ хорз, Нана, нал цæуын...Фæлæ 
уым уазæг чызджытæ уыдаид Быдыры Дæргъæвсæй. 
12 

Н а н а (джихсей кæсы Цоламсе). Цыдæр мæ 
æмбæхсыс, лæппу! Дзæгъæл хуымæтæджы нæ то- 
ныс дæ бæттæнтæ хъазтмæ. 
Ц о л а. Уæллæй, Нана, диссаг дæ. Мæ зæрдæйы 
мын иу къуым æнæсгæрст нал ныууадзыс. 
Н а н а (йæ цуры æрбадти). Цола, мæ хур. Мадæн 
хъæбулы зæрдæйы хъуамæ æмбæхст къуымтæ ма уа. 
Ц о л а. Уый бæргæ афтæ у, Нана, фæлæ усгуры 
зæрдæйы иу гыц-ц-цыл сусæг къуым æмбæлы. Авд 
гуыдыры æвæрд кæуыл уа. Æддагоны цæст кæдæм 
нæ хæццæ кæна. 
Н а н а. Фæлæуу-ма, фæлæуу! Æз дын æддагон 
дæн? 
Ц о л а (рæвдауы йæ). Цæй-ма, Нана, уыцыр- 
дæм æй нæ зæгъын. Ды... ды мæхи Нана дæ. Ды 
мын Нана дæр дæ, ды мын баба дæр дæ! 
Н а н а. Æй, Цола, Цола! Дæ зæрдæйы æмбæхст 
къуым та цинты аууон бакодтай. 
Ц о л а (сагьæсгæнгæ). Нана, мæ зæрдæйы арф 
ран цы ис, уый мæхæдæг дæр бæлвырд нæма зо- 
нын. Уалдзæджы райдиан, хъуыды ма кæныс, тауи- 
наг хъæбæрхоры мыггагмæ Быдыры Дæргъæвсмæ 
куы ацыдтæн, уый? 
Н а н а. О, фæлæ цы уыди? Дзургæ. 
Ц о л а. Мæ фысымтæ уыдысты Елтаратæ. Уæлæ 
Дзæрæхмæты хорз куы зоныс. Гъе уымæн йæ фыды 
æфсымæр — Елтараты Бечи. 
Н а н а. Дарддæр, дарддæр цы уыди? 
Ц о л а. Цы уыди, цы, Нана, дарддæр та? Уый 
уыди, Нана, æмæ дæ иунæг хъæбул Быдыры Дæр- 
гъæвсы Елтараты Бечийы хæдзары уæззау джих- 
низæй фæрынчыни. 
Н а н а. Хуыцау дæ дзæбæх уадзæд, мæ хур, 
джихтæй нын ницы уыдзæни. 
13 

Ц о л а. Ма зæгъ, Нана. Джих-низæн ды куыд 
рог æнхъæл дæ, ахæм нæу. 
Н а н а (фенкъард). Æмæ дæ уæддæр, мæ къона, 
рисгæ цы фæкæны? 
Ц о л а. Ницы. Æрмæст зæрдæйыл... мæйрухс 
æхсæвты... базыртæ разайы æмæ атæхы. 
Н а н а (фæтæрсæгау кодта). Уæд кæдæм? 
Ц о л а. Быдыры Дæргъæвсмæ, Нана, æндæр 
кæдæм?! Растдæр, Елтараты Бечийы кауы михыл 
æрбады æмæ æнкъардæй фæкæсы Дзыкъуылайы гом 
рудзынгмæ. 
Н а н а (тæргайхуызæй сыстынмæ хъавы, фæлæ 
йæ Цола нæ уадзы). Ацу стæ! Куы мæ фæтæрсын 
кодтай. Фыды фарн, дам, мæрдтæм нæ цæуы, фæ- 
зæгъынц, — дæ фыд дæр фæсномыг ныхасæй дзу- 
рын уарзта. Фæлæ-ма мын ды æргомæй зæгъ: уыцы 
чызг чи у? Цы хуызæн у? Дзыкъуылайæ зæгъын. 
Ц о л а. Æмæ гъа... Æмбарын æй зæрдæйæ, фæлæ 
йæ ныхæстæй куыд зæгъон, уый нæ зонын. 
Н а н а. Куыд у, афтæ йæ зæгъ. 
Ц о л а. Нана, райсомæй хур куы ’рбакæсы нæ 
хæхтæм, уæд куыд рухс вæййы, афтæ райдзаст у 
йæ цæсгом. Сæууон æртæх æрвхуыз дидинджытыл 
куыд ферттивы, афтæ æрттивынц йæ цæстытæ. Нæ 
хæххон суадæтты зарæгау — сыгъдæг йæ хъæлæс. 
Сæрдыгон уддзæфау — хъарм æмæ фæлмæн йæ 
ныхас. 
Н а н а. Ныззарынæввонг дæ чи скодта, уый 
æвзæр чызг нæ уыдзæн, мæ къона. 
Ц о л а. Нæ уыдзæн, нæ уыдзæн, Нана. (Йе ’ргом- 
дзинадæй фефсæрмы.) Гъер уыцы хæлафæн æнæ 
цæхсгæ нæ уыди?! 
Н а н а. Ма тыхс, Цола. Ныртæккæ йæ итуйæ 
ахус кæндзынæн. 
14 

Ц о л а. Уый кæд уыдзæни!.. (Фæхъуыды код- 
та.) Нана, мæ даргъ цухъхъа та кæм ис? 
Н а н а (итуйæ зынгтæ æхсидын кæнгсейæ). Цы 
дзы кæныс? — Уартæ рагъæныл, æрдæгконд хæдзары. 
Ц о л а (хъæццулæй йæхи æрбатыхта æмæ 
тыпдзгæ ацыд æрдæгконд хæдзармæ. Уайтагъд 
фездæхт даргъ цухъхъайы). Йарæби, æнæ ракаф- 
гæ дзы нæй! Дардæй бакæсдзынæн хъазтмæ. 
Н а н а. Уæй, Цола, нæ та фæлæудзынæ æнæ 
ракафгæ æмæ дæхи аллайаг кæныс. Уæлдайдæр кæд 
Дзыкъуыла уым ис, уæд. 
Ц о л а. Нæ ракафдзынæн, Нана. Зæххардыс- 
тæн! Мæ зæд, мæ хæйрæджыстæн! Куы ракафон, 
уæддæр иу уæздан кафт, æнæчъыллиппæй... Уæд та 
лæууин, æнæ чъыллипп-кафтæй куынæ бафæразон... 
Н а н а. Лæуу, лæуу, мæ къона. Худинаджы 
бæсты нæ хъазт нæ, фæлæ стыр дугъы диссаг дæр 
нæ хъæуы. 
Ц о л а. Гъе-е-и, Нана, дæуæн æнцон дзурæн^у. 
Фæлæ мæнæн ныртæккæ мæ зæрдæ хъазты ис. (Йæ 
зæрдыл цыдæр æрбалæууыд.) Нана! Мæ зæронд 
хæлаф та цы фæци? Нал æй зоныс? — Йæ уæрджы- 
тыл нæ бур голлагæй æмпъузæнтæ кæмæн сæвæрд- 
тай... 
Н а н а. Уартæ йæ чыргъæды гогызы æйчытыл 
бамбæрзтон. Æндæр ма цæмæн бæззы? 
Ц о л а (фæуайы та æрдæгконд хæдзармæ). Æмæ 
не слæхъуг уыдзысты гогызы æйчытæ? 
Н а н а (Цолайы фæдыл). Хивæнд мын дæ, Цола, 
хивæнд! Æмпъузæнджын хæлаф усгуры дарæс нæу! 
Ц о л а (фездæхт æмпъызтытæ хæлафы). Цæй- 
ма, Нана, цухъхъайы бынмæ йе ’мпъузæнтæ чи 
уыны? 
Н а н а. Кафгæ-кафын де уæнгтыл хæрдмæ куы 
15 

схæцай, уæд дзы дæ буар æддæмæ урс дидинджы- 
тæй зындзæни. 
Ц о л а. Мæнæ-ма йын йæ дидинджытæ фæкъад- 
дæртæ кæн. 
Н а н а. Ныртæккæ, Госæматæй тæбын æндах 
æрбадавон. 
Ц о л а. Уый кæд уыдзæни, Нана? Ныууадз æй. 
Уæртæ сæ цæхæрадоны къæмдзыджытæй фæхæцын 
кæндзынæн (цæуынæввонгæй.) Гъе, Хуыцау, мæ 
фыдгулты цæсты мæ ма бафтау. Дзыкъуылаимæ иу 
уæздан кафт цы скæнон!.. 
Н а н а. Цола, мæ хур! Ма дæ ферох уæд: ацы 
хатт дын кафгæ-кафын цъилау зилæн нæй... 
Ц о л а (цсеугæ-цæуын). Хорз, Нана, хорз, фæлæ 
мæ хæлаф куы фæхус уа, уæд-иу æй цæхæрадæтты 
искæмæн рарвит! (Зарæг систа.) 
Ой, Цола, Цола хъазмæ фæцæуы, гъей!! 
Æмбæрзæп 
Дыккаг ныв 
Симæн æмæ хъазæн фæз. Кæрæтты цалдæр ныллæг пæ- 
лæхсар бæласы. Галиуырдыгæй зыны хæдзары тигъ, кау. 
Кауы михыл — саст дурын. Усгур лæппуты къорд зары: 
Ой, Цола, Цола хъазтмæ нæ цæуы, 
Уæрæйдæ, йæ нымæтхуд — пæлæхсар, 
Уæрæйдæ, йæ урс куырæт æнæхсад. 
Ой, Цола, Цола хъазтмæ нæ цæуы, 
Уæрæйдæ, йæ цъæх цухъхъа — уæлæсин, 
Уæрæйдæ, сындзы тæрхъус — галыйас. 
Ой, Цола, Цола хъазтмæ нæ цæуы, 
Уæрæйдæ, нæ сиахсæн разындис, 
Уæрæйдæ, йæ галиу хъус залмыйас. 
16 

Ой, Цола, Цола хъазтмæ нæ цæуы, 
Уæрæйдæ, карк æмæ, дам, кæркуасæн, 
Уæрæйдæ, йæ карсты кæрдæг ныххуси. 
Ой, Цола, Цола хъазтмæ нæ цæуы, 
Уæрæйдæ, йæ къæмисæн фæхалас, 
Уæрæйдæ, æнæусæй æсурси. 
Ой, Цола, Цола хъазтмæ нæ цæуы, 
Уæрæйдæ, Цола чызгæн цы уарзы? 
Уæрæйдæ, йæ худын æмæ йæ хъазын... 
Гуыргъохъо. Фæлæуут-ма, лæппутæ! (Фæ- 
сивæд сæ зарын фæуагътой.) Уый цытæ зарут, цы?! 
Карздæр ныхæстæ йыл æрхъуыды кæнæм. Судзгæ 
йæ куыд кæной, араугæ йæ куыд кæной, ахæм ны- 
хæстæ. 
Ц о р æ. Мæнмæ гæсгæ, Гуыргъохъо, дзæбæх 
ныхæстæ сты. Уымæй сæ карздæр цæмæн хъæуы? 
Цола фыдæхзæрдæ адæймаг нæу, æмæ йæ зæрдæ- 
худты бацæуын раст никæмæ фæкæсдзæн. 
Лæппутæ дыууæ къорды фесты: сæ иутæ — Гуыргьохъойы 
фарс, сæ иннæтæ — Цорæйы фарс. Бæстæ аралло ссис: 
«Ныхæстæ фæкарздæр хъæуы!» «Уадз æмæ йын зын уа!» 
«Фæлмæндæр ныхæстæ æрымысын хъæуы, кæннод адæ- 
мы зæрдæмæ нæ фæцæудзæн!» «Худинаг у Цолайæ — нæ 
хорз хæлар куы у». «Хъазын æмæ нæ худын цы фæкæны, 
уый дæр бирæйы аргъ у!» 
Гуыргъохъо (хиндзинад серымысыд. Йе 
’взаг ауагъта). Омæ, лæппутæ, æз дæр афтæ куы- 
нæ зæгъын, йæ ныхыл ын топп ныффæздæг кæнæм, 
зарæджы цыргъæй йæ æрбаргæвдæм, зæгъгæ. Фæлæ 
ныхæстæ карздæр хъуаг сты. Худæджы тыххæй. 
Ц о р æ (йæ мидбыл бахудт). Кæд, мыййаг, 
маст исыны тыххæй? И, Гуыргъохъо? 
17 

Гуыргъохъо {кæнгæ худт ныккодта). 
Уæллæй, диссаг дæ, Цорæ! Цорыхъо! Гъер ма уый 
дæ зæрдыл кæцæй æрлæууыд?! Кæддæр мыл Цола 
цыдæр ницæййаг зарæг æрхъуыды кодта. Мæнæй 
ма рох дæр фæци. 
Ц о р æ. Адæмæй нæма ферох. Тæккæ знон дæр 
æй зарыдысты хосдзаутæ уалæ Æхсидæндуры сæр- 
мæ, Елойты уыгæрдæны, кæд дæ йæ зонын фæнды, 
уæд. 
Гуыргъохъо (мæсты кæны). Æмæ дæу та 
цы фæнды?! Цы зæгъынмæ хъавыс уымæй, Дзиго- 
лайы æвдæймаг фырт? 
Ц о р æ. Цы зæгъынмæ хъавын? Тынг дзæбæх 
зарæг, зæгъын, у, Топсыхъойы иуæндæсæймаг фырт! 
Гуыргъохъо (смæсты). Æз дын мæ хъа- 
майæ!.. 
Хъазихан(иргъæвы сæ). Худинагу. Чызджы- 
тæ æрбацæуынц! 
Æфсæрмдзастæй, нымдгæнгæ æрбацыдысты хуындзау 
чызджытæ. Фæстейы — æрыгон, рæсугъд Д з ы к ъ у ы л а. 
X ъ æ р æ б и кæлæнгондау джихæй йæ фæдыл фæраст, 
фæлæ фæаууон сты чызджытæ. 
Гуыргъохъо (срæмыгъта). Топсыхъо нæ, 
фæлæ Тепсырыхъо, куыдзæй цы куыдз!.. Стæй 
иуæндæсæймаг фырт нæ, фæлæ цыппæрдæсæймаг! 
Ц о р æ (йæ ныхас ын аскъæфта). Гъемæ дын 
Хуыцау дæ цæрæнбонтæм цыппæрдæс азы бафтау- 
æд ноджыдæр! 
Гуыргъохъо (фæджих). Уæллæй, Цорæ, 
фæцæй дæм мæсты кодтон. 
Цо р æ (худгæйæ). Йарæби, Гуыргъохъо, ды 
хъаЬæн ныхасæн куынæ быхсыс, уæд Цолайы фæрс- 
тæн фæйнæгæй конд æнхъæл дæ, цавæр карз ны- 
хæстæ йыл æрымысæм? 
18 

Гуыргъохъо (мæсты кæны). Гъомæ æз дæр 
бынтон карз нæ зæгъын, æдылы къоппа! Фæлæ ху- 
дæджы ныхæстæ. Мæнæ чындзæхсæвы кæй азарæм, 
уазджыты кæмæй бахъæлдзæг кæнæм, ахæм ныхæ- 
стæ. Цæй, цæй, нæ зарæджы кой кæнæм. 
Лæппутæ хъуыды кæныныл фесты. Ц о р æ сæм мидбыл- 
худгæ кæсы, худы сыл. 
Ц о р æ. Æз æрхъуыды кодтон. 
Гуыргъохъо (цингæнгæ). Зæгъ æй! Цæмæ 
ма кæсыс? Сис-ма йæ! 
Ф æ с и в æ д: Зæгъ-ма йæ! Рæвдздæр! Цæй-ма! 
Ц о р æ (ныллæг хъæлæсæй базарыд): 
Ой, уæдæ, голлаг бæхæн — хæссинаг, гъей, 
Уæрæйдæ, голлаг бæхыл æрвитон. 
Ой, Цола, Цола махæн фæзминаг, гъей! 
Уæрæйдæ, Цола махæн — цæвиттон! 
Ф æ с и в æ д (схор-хор кодтой). О, фæзминаг! 
Йæд, цæвиттон! Кæуылты у Цола! 
X ъ æ р æ б и. Цы йæм ис фæзминагæй? Кафын 
зоны, зарын зоны, æндæр ма цы? (Цорæмсе.) Æмæ 
иикуы фехъуыстай? (Зарæгау æй акодта.) Кафаг 
лæппу хæдзар нæ дары! 
Чындзæхсæвы лæг-æфсинтæй чидæр рахъæр кодта: «Йа- 
рæби, фæсивæд, мæнæ-ма кусартгæнджытæм фæкæсут, дон 
ласынмæ дæр уæ исчи ауайæд». Фæсивæд аивылдысты. 
Гуыргъохъо. Цорæ, фæлæуу-ма! Уæллæй, 
Цорæ, æрдæбон дæм куыд фæцæймæсты кодтон. 
Афтæмæй мын ам дæуæй æрдхорддæр нæй. 
Ц о р æ. Хъазæн ныхасыл мæсты кæнын аив дæр 
нæу, Гуыргъохъо. Хæлæрттæ куы стæм... 
Гуыргъохъо. Раст зæгъыс, Цорæ! Уæл- 
лæгъи, хæлæрттæ. Æфсымæртæ! 
19 

Ц о р æ. Йарæби, ацы зæххыл ма иунæг хатт 
йеддæмæ цæрæм?! Æмæ йыл зæронды бонмæ 
рæсугъдæй, сыгъдæгзæрдæйæ фæцæрын мæнмæ 
стыр амонд кæсы. 
Гуыргъохъо. Уæллæгъи, афтæ. 
Ц о р æ. Бауырнæд дæ, Гуыргъохъо, мæ 
фæндагыл рæвдз ауайынмæ дæр зивæг фæкæнын. 
Гуыргъохъо (ныхас не ’мбары. Худы). 
Уæд цæмæ? 
Ц о р æ. Йарæби, зæгъын, æнæнхъæлæджы мæл- 
дзыгыл куы ныллæууон, уæд та? 
Гуыргъохъо(ныххудти). Уæллæгъи, Цорæ, 
чызджы зæрдæ дын ис. Фæлмæн. Сыгъдæг. Фæлæ... 
Ц о р æ. Фæлæ цы? 
Гуыргъохъо. Æрдæбон куыд рæсугъд 
зарыдтæ! 
Ц о р æ. Уæдæ, уæдæ! Цола та ма циу мæ разы? 
Гуыргъохъо. Цола дæр... раст зæгъын 
хъæуы... Фæлæ фыд-зонд у, фыд-зыкъуыр... Фæху- 
динаг мæ кодта... Æз æм уæддæр мæсты нæ кæнын. 
Зонын æй, де ’рдхорд у... Фæлæ... Уæддæр æрдæ- 
бон куыд хорз зарыдтæ! 
Ц о р æ. Иарæби, Гуыргъохъо, фыццаг хатт мæ 
хъусыс заргæ? 
Гуыргъохъо. Фыццаг хатт дæ кæцæй 
хъусын! Фæлæ... йæ ныхæстæ, йæ ныхæстæ! Зæр- 
дæйыл æмбæлынц... 
Ц о р æ. Хорз ныхæстæ зæрдæйæн æхсызгондзи- 
над хæссынц. 
Гуыргъохъо (арф ныхьхьуыды кодта). 
Цорæ, мæ зыгъар бæх мын зоныс? 
Ц о р æ (Гуыргъохъойсен хъазын æнхъæлæй). 
Æмæ ды мæ къуыбыруæраг цъæх хæрæджы зоныс? 
Гуыргъохъо. Фæлæуу-ма! Иннæрдæм та 
20 

куы ныццавтай! (Сусæгсей.) Мæ бæх дын ратдзы- 
нæн. Мæ зыгъар сау бæх... 
Ц о р æ. Æмæ? 
Гуыргъохъо. Æрдæбон цы зарæг акодтай 
Цолайыл, уый мæныл сараз æмæ йæ хъазты азар. 
Ц о р æ. Цавæр зарæг? 
Гуыргъохъо. Мæнæ йæд. (Зары ныллæг 
хъæлæсæй): 
Ой, Гуыргъохъ, Гуыргъохъ — махæн фæзминаг, гъей! 
Уæрæйдæ, Гуыгъохъ махæн — цæвиттон. 
Ц о р æ. Уæллæгъи, сараздзынæн! 
Гуыргъохъо. Мæ саулох дын! Æд саргъ!.. 
Дæ Хуыцауы къух æри! 
Ц о р æ. Фæлæуу, фæлæуу! Тагъд ма кæн. 
Гуыргъохъо. Йæбайрагдæрмадындæттын. 
Ц о р æ. Дæ бæх — дæхи. Дæ саргъ — дæхи. Дæ 
байраг дæр дзæбæхæй байрæзæд. 
Гуыргъохъо. Сараздзынæн, зæгъгæ, 
ныртæккæ нæ загътай? Æви та мæ хъазгæ кæныс? 
Макæ, ме ’фсымæр. Афтæ ма кæн. 
Ц о р æ. Йарæби, сараздзынæн. Загътон æмæ — 
сараздзынæн. Хорз зарæг дыл скæндзынæн, Гуыр- 
гъохъо, æрмæст дзырдæй. 
Гуыргъохъо. Зæгъ: цыдæхъæуы! Дæдзых — 
дæ тæрхон. Æрмæст ахæм хорз ныхæстæ æрхъуы- 
ды кæн æмæ, Цола мыл цы зарæг æрымысыд, уый 
куыд байрох уа. Зарæджы ныхмæ зарæгæй тох кæ- 
нын хъæуы. Иарæби, Слонатæ мын сæ чызджы уыцы 
зарæджы тыххæй нал дæттынц. Мах дæр, дам, ма 
аллайаг фæуыдзыстæм, зарæджы къæдзилмæ, дам, 
нæ бафтаудзысты... Гъе уый дын Цолайы митæ. 
Зæгъæн ис, мæ усаджы мын мæ хъæбысæй байста. 
(Мæсты кæны.) Рæдигæ алчидæр кæны, æмæ йыл 
21 

æнæмæнг зарæг скæнын хъæуы уæд? Цорæ, ды 
Хуыцауы уарзон дæ. Ды зæрдæргъæвд дæ, Цорæ. 
Хорз зарæг мыл скæн.. Иннæ... зарæг куыд ферох 
уа. Йарæби... 
Ц о р æ. Зарæг, Гуыргъохъо, маргъ у, цæргæс — 
стахти, уæд ма йæ куыд æрцахсдзынæ?. 
Гуыргъохъо. Зарæг, ме ’фсымæр, хатгай 
топпы нæмыгау басгуыхы: фехс дзы цæргæсы æмæ 
æрхауа. Гъемæ дæ курын, ме ’фсымæр, топпы нæ- 
мыгау чи басгуыха, сараз мыл ахæм зарæг. Дæ 
хорздзинад мæ рох нæ уыдзæн. Бæх æд байраг. 
Къада куырой, урс нымæт, æвзист хъама... 
Ц о р æ. Хорз фæуæд, æрмæст дзырдæй: Цола 
дыл цы зарæг сарæзта, уый ныртæккæ акæн, æмæ 
дыл æмбисонды зарæг скæндзынæн. 
Гуыргъохъо (æрбамæсты). Ды кæмæй 
хынджылæг кæныс? Æз дын!.. 
Ц о р æ. Фæлæуу-ма, дæ зарæджы ныхæстæ мæ 
ферох сты — сæ ныхмæ цын исты æрхъуыды кæнын 
хъæуы! 
Гуыргъохъо. Кæд та, мыййаг, хъазгæ 
кæныс? 
Ц о р æ. Йарæби, цавæр хъазт у... ацафон? 
Гуыргъохъо. Уæдæ йæ дзырд чи фæсайа, 
уымæн!.. 
Ц о р æ. Оммен! Йарæби, зарæг йеддæмæ ма 
исты у? Загътон дын æмæ дыл сараздзынæн зарæг. 
Ахсæв æй Слонаты рудзгуыты бын ныццæлхъ ласдзы- 
нæн. 
Гуыргъохъо (йæ хъустæ бахгæдта, афтæ- 
мæй зарыУ. 
Зæронды бон дыл акæна, 
Зæронды бонтæм уаих уай. 
22 

Гъе, уæууæй, Гуыргъохъ, худинаг — 
Дæ ехсыл де ’фсарм баивтай, гъей. 
(Цорсе йæ къухытылдсей фæдзырдта лæппутæм 
æмсе иумæ зарынц): 
Цъæх обауыл, дам, урс фæрдыг, 
Фæрдыг нæу, зæгъынц, къуыбар у. 
Гъе, уæууæй, Гуыргъохъ, гъе, уæууæй — 
Хистæр дын хистæр куы нал у. 
Дæргъæвсы комы сау рувас 
Йæ цæрæн сагæн уадздзæни. 
Гъе, уæууæй, Гуыргъохъ, гъе, уæууæй, 
Чызг дæр дын ничиуал ратдзæни, гъей! 
X ъ æ р æ б и (тындзгæ уадсей æрбацыд Гуыр- 
гъохъомсе). Цы дæдæйау фæци дæ сæр? 
Гуыргъохъо (ауыдта лæппуты). Сайдæй 
та мыл рацыдтæ, Дзиголайы æвдæймаг фырт! (Йсе 
цырыхъхъы хъуссей ехс фелвсеста.) Æз дын мæ ехсы 
хъæдæй... дæ сæры хъæбæртæ! (Лсебуры йæм.) Æз 
дын мæ ехсы хъæдæй!.. 
Хъазихан. Дæхиуыл фæхæц! Чызджытæ 
рацæуынц. 
Кафæн фæзмæ рацыдысты чызджытæ. Фæндырдзагъд, 
æмдзæгьд, хъæлдзæг ныхæстæ. 
Хъазихан. Æтт, Хъæрæбийæн иу кафт! 
X ъ æ р æ б и (фæдзырдта Хъазиханмæ, амоны 
Дзыкъуыламсе). Уартæ мæ уазæг чызгимæ ракафын 
кæн. (Хъазихан Дзæнсетханы рахизын кодта фсез- 
мсе.) Æндæр исчи уал акафæд!.. 
Хъазихан. Уæдæ уæд Саулохы рад у. Фæн- 
дыр! Фæндыр! 
Саулох æмæ Дзæнæтхан кафынц. Уалынмæ Дзæнæтхан 
дардмæ ауыдта Цолайы. 
23 

Дзæнæтхан (цингæнгсе). Цола... Цола æрба- 
цæуы, чызджытæ! 
Фæсивæд бахъæлдзæг сты: «Цола, Цола æрбацæуы!» 
X ъ æ р æ б и (фæзмæгау). «Цола!» Кæд зæд не 
’ртахти! 
Ц о л а (æрбахæццæ). Фарн уæ хъазты, фæси- 
вæд! (Лæппуты кьухтæ исы, фæлæ йæм Гуыргъохъо 
æмсе Хъæрæби сæ къухтæ нæ радтой, æмæ сæ 
фелхыскъ кодта ныхасæй.) Замманай дыууæ аф- 
тид цухъхъайы лæууынц!. (Чызджытæн.) Уæ бон- 
тæ хорз уæнт сымахæн дæр, чызджытæ, æмæ хорз 
амæндтæ — уæ хай! 
Дзæнæтхан. Бузныг, Цола. Цола, мæнæ 
чызджыты стъалытæ кæм хоныс, уыцы зарæг-ма нын 
акæн. Мæнæ афтæ кæм фæзарыс (зары): 
Чи ’рцæудзæн мæ талынг уатмæ, 
Чи йæ срухс кæндзæни? 
Къулсæрæй цымæ мæ номыл 
Цавæр чызг лæудзæни? 
Ц о л а. Мæлæты хорз æй райдыдтай — кæронмæ 
йæ ахæццæ кодтаис! 
Дзæнæтхан. Нæ, Цола. Ды йæ куы фæза- 
рыс, уæд мæ буар хъазы буарау уырынгтæ абады. 
Ц о р æ. Цæй, азар æй, Цола. Дзæнæтханы зæр- 
дæхудты ма бацу. 
Ц о л а. Гъемæ хорз. Хæстæгдæр æрбалæуут, 
фæсивæд. 
Цола зары, фæсивæд хъырнынц: 
Бауырнæд уæ, хорз чызджытæ! — 
Гоби дæн, къуырма дæн! 
Уымæн æмæ абоны онг 
Бинонджын нæма дæн. 
24 

Базард: 
Цæй, цы худут, чызджытæ,— 
Саутæ, буртæ, мыдхуызтæ? 
Уе ’ппæт дæр дзæбæх ыстут — 
Стъалытæ, зæххыстæн! 
Чи ’рцæудзæн мæ талынг уатмæ, 
Чи йæ срухс кæндзæни? 
Къулсæрæй цымæ мæ номыл 
Цавæр чызг лæудзæни? 
Базард 
Хызы бынты сылгоймæгтæ 
Уый кæмæ кæсдзысты? 
Чындзытæ, фыдынд у, зæгъгæ, 
Уый кæмæй зæгъдзысты! 
Базард 
Боныцъæхæй сау изæрмæ 
Хуры тынтæ ахсын. 
Хуры тынтæй чындзы ног уат 
Аив кæнын ахсæв. 
Базард: 
Цæй, цы худут, чызджытæ,— 
Саутæ, буртæ, мыдхуызтæ? 
Уе ’ппæт дæр дзæбæх ыстут — 
Стъалытæ, зæххыстæн. 
Хъазихан. Æтт, Цолайæн — иу кафт! 
Ц о л а (рахицæн кодта Хъазиханы). Абон 
кафæн нæй. 
Хъазихан. Уæд цæй тыххæй? 
Ц о л а. Рог уддзæф кæны æмæ мын... ка 
нæй. 

X ъ а з и х а н. Ницы дын кæндзæн рог уддзæф. 
Нæ дæ афæлдахдзæн. 
Ц о л а. Уæдæ уæд уартæ уазæг чызджы рахи- 
зын кæн. 
Хъазихан (сусæгæй). Цола, уый нырма 
гыццыл чызг у. 
Ц о л а. Чызг кафгæйæ рæзы — ракафын æй кæ. 
Хъазихан. Ма кæн, Цола, йе ’фсымæр дæр 
ам ис. Дзæрæхмæты нæ зоныс, æви? Мастисаг у! 
Ц о л а. Ие ’фсымæримæ-иу ды ракаф, фæлæ мæ 
уымæй фылдæр мауал дзурын кæн — зарæггаг дæ 
фæкæндзынæн. 
X ъ а з и х а н. Ма мæсты кæн, Цола. Ныртæккæ. 
Фæндыр! Фæндыр! 
Ч ъ е г ъ р е Дзыкъуыламæ бауад. Разы йæ кæны. Уый нæ 
комы. Фæстагмæ уæздан рæсугъд кафт ракодта Цолаимæ. 
«Хонгæ» раивта «Зилгæйы». Цолайы бæргæ фæнды йæ 
къахфындзтæ æрсадзын, цъилау ныззилын, фæлæ та фæхъуы- 
ды кæны, цухъхъайы бын скъуыдтæ хæлаф кæй ис, æмæ 
та цæхгæр фæуæзбын вæййы. Фæсивæд дис кæнынц: «Абон 
Цола цы кæны? Хæрдмæ куынæуал хауы». Цола кафт 
фæцис, арфæ ракодта Дзыкъуылайæн æмæ иуварс рацыд. 
Цорæ йæм бауад. 
Ц о р æ. Йарæби, Цола, иу чъыллипп уæддæр 
фæкодтаис! Чызджытæ дæ зæронд куы фæхоной, 
уæд та? 
Ц о л а. Хæрдмæ хауын мæхи тынгдæр фæнды- 
ди, фæлæ мæ фадат нæу. 
Ц о р æ. Цы хабар у? Дæ хæрдмæхауæнтæ дæхи- 
мæ не сты, æви цы? 
Ц о л а. Мæ хæрдмæхауæнтæ дæр мæхимæ сты, 
фæлæ-ма мæнæ кæс. (Цухъхъайы фæдджийыл 
иуварс ахæцыд. Цорсе ныххудти æмæ фырхут- 
тсей дзуццæджы æрбадт, стæй лæппутæм йæхи 
26 

байста худгæ-цудгæ. Уыцы худынмæ Дзсенæтхан 
бауад Цолайы цурмæ). 
Дзæнæтхан. Цæуыл худут, цы федтат? 
Ц о л а. Ницы... уæлæ цъиу фæцæйтахт. 
Дзæнæтхан. Нæ, нæ! Ды мæ, Цола, сайгæ 
кæныс. Уый цъиу нæ уыди. Ды йæм цыдæр равдыс- 
тай. Цæй-ма, цы уыди? 
Ц о л а. Йарæби, цъиу, зæгъгæ, дын нæ... (Æрба- 
тыхст.) Гъемæ хорз — цъиу нæ уыди. Йæд уыди... 
Дамбаца. 
Дзæнæтхан (бауырныдта йæ). Дамбаца? 
Цавæр? Æхсонæй судзгæ, æви хæдæхсгæ? 
Ц о л а. Хæдæхсгæ. 
Дзæнæтхан. Æмæ дын æй æз куы никуы 
федтон?! 
Ц о л а. Æмæ мын æмбæхст вæййы, Дзæнæтхан. 
Дзæнæтхан. Уæд кæм? 
Ц о л а (мсесты кæны, тыхсы). Дон хæссæн 
суадоны был, къутæрты фале, пысыраты. 
Дзæнæтхан. Æмæ йын нæ тæрсыс, Цола? 
Ц о л а. Кæмæй? 
Дзæнæтхан. Дондзау чызджытæй — куы 
дын æй ссарой. 
Ц о л а. Æмæ дондзау чызджытæ пысыраты цы 
архайынц? 
Дзæнæтхан (ныфсæрмы, сдзурын нæ фæра- 
зы). Искуы иухатт... бауайынц. 
Дард кæцæйдæр æрбайхъуыст фæдисы хъæр: «Фæдис! 
Фæдис! Габанты галты абырджытæ фæтæрынц!..» Бæстæ 
дзолгъо-молгъо сси. 
Ц о л а. Æтт, лæппутæ, — мæ фæстæ! 
Дзæнæтхан (фæдисæтты фæстæ). Цола, 
дæ дамбацайæ цæ-иу багæрæхтæ кæн! 
27 

Гуыргъохъо æмæ X ъ æ р æ 6 и фездæхтысты. 
Гуыргъохъо. Худинаг у — аййафæм фæди- 
сæтты. 
X ъ æ р æ б и. Уыдон аййафдзыстæм, фæлæ ацы 
чызг, ацы ! Сæгуыты лæппын! Мæ къухы мын æй 
бафтын кæн — йе ’фсымæримæ æрдхорд куы дæ! 
Гуыргъохъо. Уый бæргæ афтæ у, фæлæ 
уæхи Хъырымсолтанау чъынды лæг дæ. 
X ъ æ р æ б и. Ацы хъуыддагæй исты рауайæд, 
æмæ дын — мæ кæсгон дугъон æвзист саргъимæ! 
Æрдхорды лæвар! 
Гуыргъохъо. Уый дын лæджы ныхас. Ныр 
та фæдисæтты аййафæм, кæннод та мæ Цола зарæг- 
гаг фæкæндзæн. (Фезгъорынц). 
Æмбæрзæн 
Æртыккаг ныв 
Сывæллæттæ, чи æд уисын бæх, чи та — цалхтулæнтимæ 
згьорынц хъæргæнгæ: «Фæдисæттæ раздæхтысты! Цолаи- 
тæ галты байстой абырджытæй! Абырджытæ алыгъдысты! 
Цолайы цонг фæцæф ис!» Дзыкъуыла тæрсы Цолайæн, 
фæлæ адæмæй æмбæхсы йæ зæрдæйы катай. Фæдисæттæ 
здæхынц фæстæмæ. Дыууæйæ дзы фесты рог цæфтæ. Сæ 
иу — Цола. Чидæртæ цын сæ хъæдгæмттæ бæттынц. Фæ- 
дисы хабæрттæ дзурынц. 
Хъазихан. Амарын сæ хъуыд. Уадз æмæ 
Санибагоммæ фæндаг мауал зоной абырджытæ. Бон- 
сихорафон дæр нæм сæ ныфс хæссын байдыдтой. 
Маргæ уыдысты, хъæлæкк! 
Цола. Цæмæй сæ маринаг уыдтæ, Хъазихан? 
Худæгæй? Хъримаг нæ æрмæст Гуыргъохъомæ уыд 
æмæ уый та фæстейы баззад. Фæстейы бамбæхст. 
Хъазихан. Уæдæ афтæ куы загъта: згъоргæ- 
28 

згъорын, дам, дурыл фæкалдтæн æмæ ахаудтæн. 
Ц о л а. Мæгуыр йæ бон! Æмæ йæ чи сыстын 
кодта уæд? Йæ рыгтæ йын чи ацагьта? Йæ цæссыг- 
тæ йын армытъæпæнæй чи асæрфта? Уæдæмæ ни- 
цыуал стæм, ничиуал! Смæгуыр стæм удыкондæй. 
Цæргæс нæм куы фæкомкоммæ уаид, уæд нæ иугай- 
дыгай йæ дзæмбыты фæхæссид. Æмæ йын «уыссиу» 
иичи зæгъид. 
Хъазихан. Хорз æмæ тæппуд абырджытæ 
разындысты. Æндæр нæм фездæхтысты, зæгьгæ, уæд... 
X ъ æ р æ б и. Уæд цы? Цы уыдаид?! 
Хъазихан. Æрбамардтаиккой нæ æмæ афон- 
мæ Хъулгъайы быдырты сæ галтæн «гъæй-гъæй» 
кæниккой... Нал бæззæм, нал, уæздæттæ. Цолайы 
загъдау, смæгуыр стæм удыкондæй. 
Ц о л а. Фыдæлты фарн мæрдтæм цæуын ауагъ- 
там. Сæфты къахыл ныллæууыд нæ комбæстæ, нæ 
адæм. Лæгдзинады дуг фæци. Ралæууыд сайд æмæ 
козбаудзинады заман. Рæстдзинад дзурæгыл та æды- 
лыйы ном бады. 
Гуыргъохъо (адсемы аууопæй хъуыста, 
пыр размæ рахызти). Рæстдзинад дзурæгыл раст 
лæджы ном бады. Æдылыйыл та — æдылыйы ном. 
Æмæ тыхсгæ ма кæн — сбаддзæнис дыл. 
Ц о л а (цингæнгæ). Ай Гуыргъохъо куы дæ! 
Дзæбæх дæ? Фæдисы цæугæйæ, дам, сæгъы бага- 
йыл дæ къах скъуырдтай æмæ фæкалдтæ. Дæхи нæ 
пыццавтай? 
Гуыргъохъо (Цолайы хьуыды дæр нæ 
кæны. Йæ ныхас кæны дарддæр). Уæдæ уый цас 
зондджын адæймаг у? — Хæцæнгарзы номыл дæм 
хъæмпыхал дæр ма уæд æмæ фæдисæтты разæй тæх, 
стæй дæ мæгуыр мæкъуыстæг пырхытæй æрхæсс! 
(Цоламæ раздæхт.) Æви дæ зæрдæ мæныл дард- 
29 

тай, кафаг-зараг Цола? Фæдисы цæуын дæм Зила- 
хары фæзы симынау ма кæсæд. Хид дзы рауадзын 
фæхъæуы, хид, Рæмонайы-фырт! 
Ц о л а. Æмæ дзы ды дæр хорз хид рауагьтай, 
Тепсырыхъойы-фырт! Дæ уæрджыты сæрмæ разæй- 
фæстейы хуылыдзæй æрхастай пыхсбынæй. 
Адæмы худын райхъуыст. Цола та мыл ныхасæй уæлахиз 
кæны, зæгьгæ, æрбамæсты Гуыргъохъо. 
Г у ы р г ъ о х ъ о. Æ, куыдзæй цы куыдз!.. Мæ 
сау хъамайæ дын дæ сæр атæхын кæндзынæн! 
Иргъæвынц æй. 
Ц о л а (æнæмæтæй). Кæд? 
Гуыргъохъо. Ныртæккæ дæр! Мæ мад, мæ 
фыдыстæн! 
Ц о л а. Ныртæккæ? Ныртæккæ мæ мæ сæр хъæу- 
гæ кæны. 
Гуыргъохъо (бынтон смæсты). Æз дын! 
Æз дын дæ куыдзы бырынчъытæ сыздухдзынæн! 
Ц о л а. Мæ куыдзмæ мын бауæнддзынæ, æндæр 
мын мæхимæ дæ ныфс бахæсдзынæ? 
Гуыргъохъо. Цыргъ у дæ бырынкъ (йæ 
хъама фелвæста), фæлæ мæ хъамайы фындз цыргъ- 
дæру. 
Дзæрæхмæт (Гуыргъохъо æмæ Цолайы 
æхсæн февзæрд). Гуыргъохъо! 
Фæсивæд хæстæввонгæй алæууыдысты Цолайы уæлхъус. 
Гуыргъохъо йæ ныфс нал бахаста Цоламæ æмæ йæ хъама 
кæрддзæмы нытътъыста. 
Гуыргъохъо. Мæнæ дын Дзæрæхмæты 
хатыр фæуæд, Цола. Æфсымæрдзинадыл ард бахорд- 
там æмæ мын йæ фæндон зынаргъ у. (Фæцæуынц 
Дзæрæхмæтимæ. Фæсивæд дæр ахæлиу сты). 
30 

Ц о л а. Бузныг, Гуыргъохъо. Абадтаис уал нæм, 
кæдæм тагъд кæныс? 
X ъ æ р æ 6 и (цæугсе-цæуын). Ард бахордтам! 
Ц о л а (фæзмæгау). Карк бахордтам! Нæ зо- 
пыи, иу каркæй бафсæдай! (Фæцæуы). 
Фæзындысты Дзæнæтхан æмæ Д з ы к ъ у ы л а. 
Дзæнæтхан. Цола, уый дæ къух баст куы у! 
Ц о л а. А-а-а! Уый кой дæр кæныс! 
Дзæнæтхан. Нæ, нæ, Цола! Зæгъ нын æй, 
цы дын кодта? 
Ц о л а. Фат ыл суади, Дзæнæтхан, фат. 
Д з æ н æ т х а н. Уаууына! Уый та цавæр фат у? 
Мыдыбындзы фат? Æви дыл марджы-бындз фæ- 
хæцыд? 
Ц о л а. Къогъо. 
Дзæнæтхан. Уаууына! Æмæ къогъотимæ 
хæцыдыстут? 
Ц о л а. Ай-гъай дæр! Къогъотимæ! Искæй 
фæллойæ цæрын ахуыр чи у, мæгуыр адæмы туг чи 
нуазы дойныйæн, ахæм къогъотимæ. 
Дзæнæтхан. Хатгай дæ, Цола, нал фемба- 
рын. Ау, къогъотæ дынджыр галты куыд атардтой? 
Д з ы к ъ у ы л а. Уæуу, Дзæнæтхан, цас бамба- 
ринаг у — Цола абырджыты афтæ хоны. 
Дзæнæтхан. Гъемæ уæдæ се ’гшæты дæр 
амарын хъуыди, Цола. 
Цола. Бæргæ, бæргæ, фæлæ цæмæй? 
Дзæнæтхан. Дæдамбацайæ, æндæр цæмæй! 
Ц о л а (æрбатыхст). Цы, уый зоныс, Дзæнæт- 
хаи? Иæй мæм дамбаца æмæ йæ ферох кæн. Æмба- 
рыс, нæй, нæй! 
Дзæнæтхан. Цы дын фæци? Хаугæ дын 
акодта? 
31 

Ц о л а. О, ахауди... Нал и... 
Дзæнæтхан. Æмæ дын йæ хуымпъыр дæр 
ахауд? 
Цола. Хуымпъыр дæр ахауд. 
Дзæнæтхан. Уæууа, уæууа! Хуымпъыр ма 
дæ уæд та куы уыдаид... Тæрсынгæнынæн. (Бафип- 
пайдта Цола æмсе Дзыкъуылайы уарзæгой цæс- 
тæнгас.) Мæгуырыбонтæ, кæрæдзимæ цы æнахуыр 
кæстытæ кæнынц. 
Ц о л а. Дзæнæтханы рæсугъд, де ’ххуыс мæ 6а- 
хъуыдис. 
Дзæнæтхан (фырнымдæй). Табуафси, Цола. 
Ц о л а. Цорæйæн-ма афтæ зæгъ, Цола мæ, зæгъ, 
дæумæ рарвыста. Дæ хорзæхæй, рæвдздæр! Мæ уд 
дæ фæхъхъау! 
Дзæнæтхан (тындзгæ фæуайы). Ныртæк- 
кæ, ныртæккæ! 
Ц о л а. Дзыкъуыла... 
Д з ы к ъ у ы л а. Цола... 
Дзæнæтхан (фездæхт). Цола, æмæ йын 
æндæр ницы зæгъын хъæуы? 
Ц о л а. Ницы йын зæгъын хъæуы, йæхимæ-иу 
ын байхъус, цыдæр зæгъинаг дын у. Æрмæст ын-иу 
йæ дыууæ æрфыджы астæумæ кæс. 
Дзæнæтхан. Хъусыс, мамæфæсай. (Фезгъоры). 
Ц о л а. Дзыкъуыла! 
Д з ы к ъ у ы л а. Цола! 
У а ц и р æ т (æрбауад). Дзæнæтханы нæ федтат? 
Ц о л а (тыхстæй). Мæнæ — мæ роны! (Уаци- 
рæт худгæ алыгъди.) Адон лæджы дзурын бауадз- 
дзысты!.. Дзыкъуыла, кæдæй дæ нал федтон! 
Й з ы к ъ у ы л а. Куыд нæуал нæм æрцыдтæ, 
Цола? Афтæмæй Дзыццайæн зæрдæ бавæрдтай 
æруайынæй. 
32 

Ц о л а. Куыд у Дзыцца? 
Дзыкъуыла. Арæх дæ æрымысы. Цас, дам, 
нæ-иу фæхудын кодта... 
Ц о л а. Фæлæуу, æз уæ фырхудынæй ныррæ- 
сийын кæндзынæн. 
Н а ф и а т (дардæй хъæргæнгæ æрбацыд). Чыз- 
джытæ? Йарæби, цы фестут? (Ауыдта Цола æмæ 
Дзыкъуылайы.) Лæппу, дæхицæн стыр фыдбылыз 
къахыс. 
Ц о л а. Кæмæй мæ тæрсын кæныс? Гуыргъо- 
хъойæ? 
Н а ф и а т. Цыма дзы не стъæлфыс? (Дзыкъуы- 
ламæ.) Ды та дæ цæстытæ цы ныттынг кодтай, рацу 
мемæ, кæннод дæ де ’фсымæрыл ардауын. 
Ц о л а (Нафиатмæ). Ацу, феййафы дæ. Иу 
сулæфт-ма нæ бауадз. (Ацыд Нафиат.) Дзыкъуы- 
ла, кæд цæуыс фæстæмæ Быдыры Дæргъæвсмæ? 
Д з ы к ъ у ы л а. Æвæццæгæн, Хорысæрты 
куывды фæстæ. Дзæрæх мæ нæ уадзы, Гыццимæ, 
дам, фæкæс. Гыцци дæр кæуы, йæ цæссыг згъалы, 
мæ чызджы мысгæйæ, дам, мæ бонтæ æрвитын. 
Дыууæ мады мын ис æмæ мæ зæрдæ дыууæ дихы 
аци: йæ иу æмбис ам, Хохы Дæргъæвсы, иннæ æм- 
бис та — Быдыры Дæргъæвсы. Стæй дæумæ дæр 
мæ зæрдæ тынг æхсайы (фефсæрмы.) Дæ цонджы 
цæфмæ дын, зæгъын, чи зилдзæн? 
Ц о л а. Ехх, Дзыкъуыла! Мæ цонджы рыстæн 
бæргæ ныффæраздзынæн, фæлæ мæ зæрдæйы рыс- 
тæн та цы кæнон? 
Дзыкъуыла (цингæнгæ). Цола! 
Цо л а. Дзыкъуыла!.. Ехх, Нана! Цола дын ссард- 
та замманай чындзаг!.. 
Æмбæрзæн 
2 Чеджемты Геор 
33 

Цыппæрæм ныв 
Суадоны цур. Фæзындысты Дзæрæхмæт æмæ Г у ы р- 
г ъ о х ъ о æд сагæйттæ. 
Д з æ р æ х м æ т. Кæд нæ уарынтæ нæ бахъыг- 
дарой, уæд а-дыууæ боны нæ мæкъуылтæ амад фæ- 
уыдзыстæм. 
Гуыргъохъо. Хуыцауы фæндæй! Хъæрæби 
дæр нæм фæкæсдзæн. 
Дзæрæхмæт. Цæй, уый та ма цы тыхсын 
кæнæм. 
Суадонмæ баздæхтысты. Сæ ныхас хъуысы: «Гъе, гъе! 
Нæхимæ суæрттæн дзы æмбал нæйГ» «Сыгъдæг нæртон 
нозт, æлутон!» 
Гуыргъохъо. Абадæм уал, нæ фæллад дæр 
суадзæм, аныхæстæ кæнæм. 
Дзæрæхмæт. Абадæм. 
Гуыргъохъо. Дзæрæхмæт, ме ’фсымæр. Мæ 
ныхас дын комкоммæ зæгъын: Хъарсиаты домбай 
мыггаджы ды мæнæй æвзæрдæр нæ зоныс. Дæ хойы 
дын агурынц æгъдауыл æмæ цын ратт лæджы дзуапп. 
Дзæрæхмæт. Цы дын зæгъон — иæ зоныи. 
Дзыкъуыла нырма æвзоиг чызг у. Стæй йын йæ 
зæрдæ зонын хъæуы. 
Гуыргъохъо. Уый та ма цавæр зæрдæ у? 
Æфсымæры фидар ныхас æгъдау кæдæй нал у хохы? 
Дзæрæхмæт. Æгъдау мæ цы дома, æз уый 
бакæндзынæн. 
Гуыргъохъо. Дзæрæхмæт, ме ’фсымæр! Æз 
дæуæй ныфсджын дæн. Стæй, æппынфæстаг, дæ- 
хиуыл дæр ахъуыды кæн: кæдмæ баддзæни куыр- 
дуаты Есырæт. Худинаг у. 
Д з æ р æ х м æт. Бæргæ йæ ’мбарын, фæлæ... 
ацы ирæд, ацы ирæд... Цыбыркъух дæн. 
34 

Гуыргъохъо. Гъеныр кæсыс? Хъæрæбийы 
фарнæй хайджын куы уай, уæд тагъд рæстæджы 
Хæрзойты хъал чызджы уæ кæртмæ бахæсдзыстæм 
«уæсси-уæрæйдæ» заргæйæ! 
Дзæрæхмæт. Мæ гыццыл хойы æнамонд- 
дзинадæй мæхи амонд саразон, æз уый мæ сæрмæ 
не ’рхæсдзынæн. Æз дæр хохаг лæппу дæн! 
Гуыргъохъо. Цæмæй уæ дыууæ дæр 
амондджын уат, мæн уый фæнды, мæхи мæт куынæ 
кæнын, мыййаг... 
Д з æ р æ х м æ т. Цæй, цæй! Хуыцау цы зæгъа, 
уый уыдзæн. 
Гуыргъохъо. Уый афтæ у, фæлæ дæхæдæг 
та цы зæгъыс, дæхæдæг? 
Дзæрæхмæт. Мыггаджы хистæрты фенын 
хъæуы, бафæрсын, стæй нæ ныхас бæлвырд уыдзæн. 
Гуыргъохъо. Уый дын мæ зæрдæмæ цæуы. 
Хъарсиатæ, ме ’фсымæр, домбай мыггаг сты. Уæз- 
дан туг сæм ис. 
Ныхæстæгæнгæ ахызтысты. Фæзындысты ч ы з д ж ы т æ 
æд гогонтæ. 
Дзæнæтхан (Уацирæтмæ). Кæсæби дыл 
куыд иузæрдион у, уый куы зонис! Бафæрс, дам, 
ма Уацирæты, — барвитон, дам, цæм? 
У а ц и р æ т (йсехи буцгæнгæйæ). Мачи-ма мæм 
æрвитæд! (Суадоны былмсе базгъордта чызджы- 
тæм, Кæсæбийы хабар цын дзуры). 
Дзæнæтхан. Бастъæлай, цыма йæ нæ фæн- 
ды. 
Чызджмтæ хъазынц, худынц суадоны был. Кæрæдзийы 
донæй пырх кæнынц. Хъуысы сæ хъæр: «Ма ’рбакал! Ма 
мæ ныххуылыд.ч кæн! Æмæ ма ды иннæтæй уæлдай уæл- 
бикъон дæ? Дæдæдæй, мæнæ цы уазал у!» 
35 

Е с ы р æ т. Уæдæ æххæст Дзæнæтханы дæр 
нæхи хуызæн акæнæм. 
Дзæнæтхан. Æз уæ мæрдты уазæг — ма мæ 
ныххуылыдз кæнут. Æхснырсæг та мыл бахæцдзæн! 
(Лидзыныл афæлвæрдта). 
Е с ы р æ т. Дзыкъуыла, йæ размæ фæуы! 
Дзæнæтхан. Дæ-дæ-дæй! Ма мæ ныххуы- 
лыдз кæнут. Уауу, Есырæт, æз дын мæ фæрдгуытæ 
ратдзынæн. Дæуæн та, Дзыкъуыла, тыччытæ рат- 
дзынæн. Уауу! Ма мæ ныххуылыдз кæнут. 
Е с ы р æ т (кьардиуы бын æрцахста Дзæнсет- 
ханы). Рæвдздæр, Дзыкъуыла, гогоны донæй йыл 
рауадз. 
Дзыкъуыла (гогонимæ фæуайы). Хæц ыл, 
ма йæ суадз! 
Дзæнæтхан. Дзыкъуыла, æздæмадæмæдæ 
фыды уазæг! Æз дын Цолайы уазæг! Ма мæ ныххуы- 
лыдз кæн! 
Е с ы р æ т. Ма йæм хъус, Дзыкъуыла! Раскъæр 
ыл гогон. 
Дзыкъуыла (дон ыл калы). Ма тæрс, Дзæ- 
нæтхан, тынг дæ нæ хуылыдз кæнын. 
Дзæнæтхан. Уæуу, дæ-дæ-дæй! (Суагътой 
йæ.) Бастъæлат! Мæнæ мæ куыд бауыдæстой! 
Д з ы к ъ у ы л а. Цæй, цæй! Ныццарциат æй кæн — 
гыццыл йеддæмæ дæ нæ ныххуылыдз кодтон. 
Дзæнæтхан. Уаууына! Гыццыл та цы хо- 
ныс? Мæ сины сæртæй дон цыхцырæг куы ныллæу- 
уыди! (Фæхьуыды кодта, Дзыкъуылайы дарæс ма 
хус кæй у. Бахъуызыд æм. Йæ къах ын ацахста.) 
Æ, мæнæ рувас, рувас! Ды та хурварсæй худай! 
(Кьардиуæй йæ æрæппæрста суадоны былмæ). 
Д з ы к ъ у ы л а. Уаууына, уаууына! Ма мæ 
ныххуылыдз кæнут. 
36 

Чызджытæ дæр базгьордтой худгæ, ныххуылыдз æй 
кодтой. 
Дзæнæтхан(сæрыстырхуызæй). Афтæгъе, 
хъал Дзыкъуыла! Дзæбæх дæ куы ныххуылыдз код- 
той. (}\зыкъуыла ма йсе æрмтты дзаг дон бакалд- 
та Дзæнæтханыл æмæ худгæ алыгъди къардиу- 
мæ.) Уаууына! Дыккаг хатт хуылыдзгæнæн нæй, 
Дзыкъуыла! (Æрыхснырста.) Гъер федтат?! Ногæй 
та... (Æхснырсынмæ хъавы. Нæ фæразы). 
Дзыкъуыла (мæстæймарæгау фæзмы). 
Æппчхи! 
Дзæнæтхан (фæджих). Æцæгæй æрыхс- 
нырстай?! Æви хъазгæйæ? 
Дзыкъуыла (худы). Хъазгæйæ. 
Дзæнæтхан. Гъемæ Хъазийы хъазт фæкæн. 
(Æрыхснырста). 
Е с ы р æ т. Арв кæмдæр нæры. 
Д з ы к ъ у ы л а. Æнæниз у, Дзæнæтхан! 
Дзæнæтхан (тæргайхуызæй). Мæ дæллаг- 
хъуыртыл мын уазал дон рауагъта... æмæ, дам, æнæ- 
низ у! 
Е с ы р æ т. Дзæнæтхан, мæ къона, дæ къаба 
мæнæ уираг дурыл ахус кæн, кæннод æцæг куы суа- 
зал уай, уæд фæрынчын уыдзынæ. Æмæ дæ Цорæ 
куынæуал ракура... 
Дзæнæтхан. Ацу ,стæ! Исчи мæ куы фена 
бæгънæгæй, уæд та? 
Д з ы к ъ у ы ла. Æз уартæ къардиуæй хъахъ- 
хъæндзынæн. «Фæткъуы» куы зæгъон, уæд майæ- 
мæй тæрсут, «кæрдо» куы ныхъхъæр кæнон, уæд- 
иу тæрсут... æмæ-иу уæ къабатæ акæнут. (Азгъорд- 
та къардиумæ). 
Дзæнæтхан. Уæдæ сымах дæр раласут уæ 
къабатæ... Сымах дæр фæрынчьга уыдзыстут. Æмæ 
37 

дæу Кæсæби нал ракурдзæн. (Нафиатмæ.) Дæу та... 
Дæу Гуыргьохъо бæргæ куры. 
Н а ф и а т. Æз мой нал кæнын. 
Е с ы р æ т. Ай, Дзæнæтхан рæстытæ куы дзуры, 
рæстытæ. Уе ’ппæт дæр уæ къабатæ хурмæ равæ- 
рут. (Йæ къаба ласынмæ фæци. Иннæ чызджытæ 
дæр æй бафæзмыдтой. Къардиуæй ма сæ сæртæ 
зынынц.) Цæмæ ма лæууыс, Дзæнæтхан? 
Дзæнæтхан (лæугæйæ баззад). Уæдæ уар- 
тæ Дзыкъуыла дæр раласæд йæ къаба... Фæрынчын 
уыдзæн. 
Дзыкъуыла (дардæй). Æмæ ма уæм уæд 
«кæрдо», зæгъгæ, чи ныхъхъæр кæндзæн? 
Дзæнæтхан. Рауай, рауай! Æнæ кæрдойæ 
дæр нын ницы уыдзæн. Стæй нæм фондз чызгæй 
ничи æрбауæнддзæн... Уæлдайдæр нæ æнæ къаба- 
тæй чи фена, уый фæтæрсдзæн. 
Е с ы р æ т (къардиуы бынæй сдзырдта). Раст 
зæгъыс, Дзæнæтхан! Бæгънæг чызгæй арс дæр тынг 
тæрсы. 
Дзыкъуыла (æрбауад æмæ йæ къаба хурмæ 
айтыдта). Гъемæ хорз, кæд уæ афтæ фæнды, уæд. 
Уа ц и р æ т (Дзыкъуыламæ). Мæнæ йын цы 
дзæбæх хæдон ис, мæнæ! Быдираг чызджытæн се 
’ппæтæн дæр ахæм хæдæттæ ис? 
Д з ы к ъ у ы л а. Нæ зонын, мæнæн æй Гыцци 
бахуыдта. 
Е с ы р æ т. Цæмæ ма лæууыс ды та, Дзæнæтхан? 
Дзæнæтхан æрыхснырста. 
Д з ы к ъ у ы л а. Суазал уыдзынæ, гормон, дæ 
къаба бахус кæн. 
Дзæнæтхан. Йæд у... Афтæ нæ фæзæгъынц, 
хурæн лæппутæ ис, зæгъгæ. 
38 

Ч ы з д ж ы т æ. Ис, бæгуыдæр, ис. 
Замманайы лæппутæ 
Сæ иуæй иннæ хуыздæр. 
Дзæнæтхан. Æмæ нæм кæд уа-а-а-алæ 
(арвмæ амоны) уырдыгæй кæсынц, уæд та? (Æрыхс- 
нырста). 
Е с ы р æ т. Чызджытæ! Ай, ныхасæй чи бамба- 
ра, ахæм нæу, нæхи хуызæн та йæ акæнæм. 
Чызджытæ февнæлдтой Дзæнæтханмæ, къардиуы аууон æй 
фæкодтой, стæй йын йæ къаба къутæрмæ сæппæрстой. Ху- 
дынц, хъазынц. Стæй базарыдысты: 
Алы райсом базырбарстæй, о мæ бон, 
Афтæ тынг кæмæ фæсиды урс бæлон? 
Урс бæлон куынæуал мысы арвы цъæх, 
Оххай, мæ хур, уæд цы фæуон, уый мын зæгъ! 
Нал фæразы ме ’взонг зæрдæ сагъæстæй, 
Цавæр дымгæ дæ фæхаста а бæстæй? 
Амондæй мын ныфс куы ’вæрдтай, уд кæм дæ? 
Итувæрдæй баззадысты разгæмттæ. 
Разгæмттæ, фæтæн камари — ме ’взист рон 
Мемæ кæуынц алы ’хсæв дæр, алы бон. 
Уайых фæуай, кæд мыл сайдæй рацыдтæ 
Æмæ мын мæ сидзæр удæй хъазыдтæ. 
Æз цы кæнон, мæн цæмæ хъуыд уыйбæрц уарзт! 
Иу хатт ма куы фенин демæ хурыскаст... 
Алы райсом базырбастæй, о, мæ бон, 
Афтæ тынг кæмæ фæсиды урс бæлон? 
Арвы цъæх куынæуал мысы урс бæлон. 
Æз куы мæлон, уæд фыруарзтæй, — уый-иу зон... 
39 

Е с ы р æ т. Ехх, чызджытæ! Ацы зарæг кæй 
зæрдæйæ рантыст, уый хæрзаг тынг уарзта. 
Дзыкъуыла. Цыма цавæрдæр æнæбон æмæ 
зæрдæсаст чызг йæ сæфт амондыл кæугæйæ зарыд... 
кæнæ заргæйæ куыдта. 
Дзæнæтхан. Ма дзурут афтæ, мæ зæрдæ 
уынгæг кæны... Есырæт, уæртæ дæ дзыккуйы кæро- 
ныл гæлæбу абадти. Урс гæлæбу. Æрыскъæфы ди- 
динæджы хуызæн. 
Е с ы р æ т. Гæлæбу та цы диссаг у, Дзæнæтхан? 
Дзæнæтхан. Мазæгъ, Есырæт! Урс гæлæбу 
амонд хæссы. Ма кæн, ма йæ фæтæрсын кæн! 
Д з ы к ъ у ы л а. Амонд зæгъыс, Дзæнæтхан? 
Амонд! Цымæ нæ кæмæ цы амонд кæсы? Ехх, чыз- 
джытæ! 
Е с ы р æ т. Æцæгæй дæр, чызджытæ! Зонут, 
чызджытæ? Æз ахæммæ смой кæндзынæн, мæйдар 
æхсæв боны цыд чи кæны. Чызджыты йæ ехсы бы- 
рынкъæй чи æвзары. Йæ бæхыл бадгæйæ хохы хуы- 
зæн чи у! Уæлвæндагæй — фосгæнæг, дæлвæнда- 
гæй — амондхæссæг! Гъе уый уын мæ мойаг! 
Дунетхан. Тæхудиаг! Дæуæн та, Уацирæт, 
цавæр уыдзæн дæ мойаг? 
У а ц и р æ т. Хуыцау кæй радта, уый — хорз. 
Йæ зæрдæ йæ гуыбыны ма уæд, æндæр нæлгоймæг- 
тæй æвзæр нæй. Фæлæ дæхæдæг та, дæхæдæг, Дзæ- 
нæтхан? Цавæр мой ныккæндзынæ? 
Дзæнæтхан. Æмæ-гъа! Куыд уын зæгъон, 
нæ зонын. Бæрзонд лæг куыд уа, хæстон лæг куыд 
уа, дамбацаджын. Стæй зæрдæхæлар куыд уа... Куы- 
иу бахуда, уæд-иу йæ рихиты кæрæттæ хæрдмæ 
кæмæн стасой. Æнæныхасæй дæр йæ зæгъинаг кæ- 
мæн æмбарон... Ехх, чызджытæ! Мæ цæстыты раз 
лæууы ныр дæр. 
40 

Е с ы р æ т. Ай сыгъдæгæй дæр Цорæйæ зæгъы. 
Дзæнæтхан. Нæмттæмадзурæм, нæмттæма 
дзурæм! 
У а ц и р æ т. Дзыкъуыла йæхимæ куыд ныхъ- 
хъуыста! Уарзондзинады сæнттæ йæ уæларв бæс- 
тæм фæхастой. 
Н а ф и а т. Æцæгæй дæр, Дзыкъуыла? Уарзон- 
дзинады сæнттæ дæ уæларвмæ æцæгæй фæхастой? 
Д з ы к ъ у ы л а. О, чызджытæ, о! Æцæг уæларв 
бæстæм нæ. Иу мæгуыр хæдзармæ. Иу хъæздыг 
хæдзармæ. Мæгуыр — ис æмæ бонæй. Хъæздыг — 
зæрдæйæ. Мæ цæстытыл уайы алцыдæр: зымæгон 
æхсæв... Мит-тымыгъд кæны. Æз сывæллæтты фæ- 
сахсæвæр сæ хъарм хуыссæнты бануæрстон æмæ 
къонайы фарсмæ бадын. 
Дзæнæтхан. Дзыкъуыла, йæд у... Сæ хъарм 
хуыссæнты... бануæрстай цал сывæллоны? 
Е с ы р æ т. Авд æмæ æртиссæдз. Бауадз æй 
дзурын, Дзæнæтхан. 
Дзæнæтхан. Алæстæ! Авдæмææртиссæдз! 
Нæ мæ уырны... Стæ-ма, ма мæ хъыдзы кæн! 
Д з ы к ъ у ы л а. Ма йæ хъыгдар, Есырæт... О, 
æмæ... Бадын къонайы фарсмæ, æлвисын ме ’лвиси- 
наг, фæлæ мæ хъуыдытæ се ’ппæт дæр уæдæртты 
цалхау зилынц мæ бæлццоны алыварс. Уалынмæ 
дуары хъæр фæцыд. Фæлæ мидæмæ ничи цæуы. 
Дзæнæтхан. Уаууына! Æмæ чи хъуамæ 
уыдаид? 
Д з ы к ъ у ы л а. Ма тæрс,'Дзæнæтхан, — дымгæ 
уыди. Фæсæмбисæхсæвмæ ме ’лвисинаг фелвыстон. 
Хæринаг цалдæр хатты схъарм кодтон. Æппынфæс- 
таг кæртæй бæхы хуыррытт райхъуыст. Стæй дуар 
фегом æмæ миты фæлдзæгъдæнимæ иу бæзæрхыг 
лæг æрбахызт, йе ’ккойæ æриста сычъийы мард æмæ 
41 

бахудт. Æз фестадтæн æмæ йæм рæвдзгомау бауад- 
тæн: йæ уæддзарм худæй йын йæ миттæ рацагътон, йæ- 
зачъейы кæрæтгыл — ихы муртæ, мæ тæвд къухтæй сæ 
атайын кодтон æмæ йын уынгæг хъæлæсæй загьтон: 
«Мæ зæрдæ дæм тынг æхсайдта». Уый бахудги... æмæ... 
Н а ф и а т. Æмæ? Цы уыди дарддæр? 
Æрбайхъуыст Цолайы зарын. 
Д з ы к ъ у ы л а. Кæрдо! Кæрдо! 
Чызджытæ скатай сты. Сæ къабатæ фелвæстой æмæ алыгъ- 
дысты. Сценæйы ма баззадысты Нафиат (уый йæ къаба 
нæ раласта) æмæ Дзæнæтхан. 
Дзæнæтхан. Цавæр кæрдойы кой кæнынц, 
куы ницы йын бамбæрстон? 
Н а ф и а т. Нæлгоймаг æрбацæуы æмæ дæ къаба 
дæ уæлæ скæн! 
Дзæнæтхан(скатай). У-у-у! Дæхорзæхæй, 
Нафиат, мæ къаба мын уартæ къутæры сæрæй райс. 
Нафиат (бустæхуызæй). Æмæ дын æй ласгæ 
дæр æз ракодтон? 
Дзæнæтхан. Тагъддæр, Нафиат, кæрдо! Æз 
дын Гуыргъохъойы уазæг, кæрдо! 
Нафиат Дзæнæтханмæ фæкаст йæ къаба кæнынмæ, стæй 
иннæ чызджытæм атындзыдта, уыдонмæ дæр фæкæсон, 
зæгьгæ. Дзæнæтхан ма йæ камари агуры, афтæ Цола заргæ 
æрбахæццæ. 
Дзæнæтхан(йæразмсерауад). Цолакуыдæ! 
Ц о л а. Цола, Хуыцауыстæн! Мæ мад, мæ фы- 
дыстæн, Цола! (Къахы йæ.) Дзæнæтхан-рæсугъд, 
зæгъ-ма, уал гогонæй цы кæныс? 
Дзæнæтхан. Худæгдæ, Цола! Се ’ппæтмæн 
не сты. Уæртæ кæройнаг у мæ гогон. 
Ц о л а (ехсы хъæдæй бакъупп кодта иннæ го- 
гон). Уæд мæнæ ай та? 
42 

Дзæнæтхан. Есырæты гогон. 
Ц о л а . Ай та? 
Дзæнæтхан. Уацирæты. 
Ц о л а (бакъупп кодта иннæ гогон). 
Дзæнæтхан. Нафиаты. 
Ц о л а. Уæд мæнæ уый та? 
Дзæнæтхан. Уыйта... Уыйта... Дзыкъуылайы. 
Ц о л а (ныхъхъуыды кодта. Æрымысыд хиндзи- 
над). Гъер сымах диссаг не стут? Уæллаг сыхы 
скъæфт чызг ис — æрдæбон æй Цорæитæ Хъæрæ- 
бийæн раскъæфтой. 
Дзæнæтхан. Мæгуырыбонтæ! Æцæгзæгъыс, 
Цола? 
Ц о л а. Сæ мыдыкъус тæрхæгыл сæвæрдтой æмæ 
гъе уый чи рахæсса, иунæг ахæм чызг дæр дзы нæй. 
Адон та сæ гогонтæ хурмæ дарынц! 
Дзæнæтхан (чызджытæм адзырдта). Дис- 
саг, чызджытæ! Цоламæ нæ хъусут, диссæгтæ дзу- 
ры! Хъæрæбийæн, дам, чызг аскъæфтой. 
Ц о л а. Мыдыкъус — сæ тæрхæгыл æмæ йæ ра- 
хæссут. Æрмæст-иу дзы бирæ ма бахæрут. 
Цола чызджытæм сæ гогонтæ исынмæ фæкаст æмæ иугай- 
дыгай фæраст сты. Дзыкъуылайы гогон æриста фæстæмæ. 
Д з ы к ъ у ы л а. Цола, худинаг у чызджытæй — 
æз дæр цæуон. 
Ц о л а (худы). Ды дæр мыдыкъусмæ тагъд кæ- 
ныс? 
Д з ы к ъ у ы л а. Æз дæ, Цола, де ’рфыджы 
фезмæлдæй дæр базонын, хъазгæ кæд фæкæныс, 
кæнæ зæрдиагæй кæд фæдзурыс, уый. 
Ц о л а. Уæдæ-ма мын ме ’рфыджы змæлдмæ иу 
хатт æрбакæс æмæ бамбарай, цас зæрдиаг ныхæстæ 
дын зæгъинаг дæн, гъе уыдон. 
43 

Д з ы к ъ у ы л а. Ныртæккæ нæ! Нæ хъæуы! 
Фæстæдæр, æндæр хатт! 
Цола. Æмæ ныр цы кæны? 
Д з ы к ъ у ы л а. Ныр... Ныр цæм цæттæ нæма 
дæн... 
Ц о л а (зары). Чи ’рцæудзæн мæ талынг уатмæ, 
Чи йæ срухс кæндзæни? 
Дзыкъуыла (зары). 
Къулсæрæй, цымæ, дæ номыл 
Цавæр чызг лæудзæни? 
(Фестьæлфыд). Ме ’фсымæр! Худинаг! Ме ’фсы- 
мæр мæ федта! (Атындзыдта). 
Цола дæр цæуынмæ хъавы, фæлæ æрбахæццæ сты Д з æ р æ х- 
м æт æмæ Гуыргъохъо. 
Дзæрæхмæт. Дæ бон хорз, Цола! 
Ц о л а. Кæй бон у, уый хорзæх дæ уæд, Дзæ- 
рæхмæт. 
Дзæрæхмæт. Ды мæн зоныс, Цола? 
Ц о л а. Ды мæ куыд зоныс, раст афтæ. 
Дзæрæхмæт. Уæдæмæ, æнхъæлдæн, дзæбæх 
нæ зоныс. Мæнæн мæ хæдзарыл мигъæй аууон куы 
æрхауы, уæд æм æз мæсты фæкæнын, куыд бауæн- 
дыди, зæгъгæ! 
Ц о л а. Æмæ куыд? Фæтæрсы æмæ алидзы, нæ? 
Дзæрæхмæт. Чи? 
Ц о л а. Мигъæй зæгъын... 
Гуыргъохъо. Мæнæ цы уæндаг у! Мæнæ йе 
сæфты уæндаг куыд сси! 
Дзæрæхмæт. Æмæ æз уый зæгъинаг дæн: 
арвмæ нæ сæххæсдзынæн — табу йæхицæн, фæлæ 
зæххон адæймагæй мæ хæдзарыл аууон чи æппара, 
мæ ном мын дæлдæр чи кæна, уымæн, мæ мад, мæ 
фыдыстæн, нæ ныббардзынæн. Мæнæ йын ацы ехсы 
44 

хъæдæй йæ хъусрæбынтæ фæнæмдзынæн, йæ мæ- 
гуыр рагъæй йын гæрзытæ рауадздзынæн! (Цсеугсе- 
цæуын). О, о, гæрзытæ! (Ацыд). 
Гуыргъохъо. Æмæ йынуыцы гæрзытæй йæ 
хурх бабæтдзыстæм, бæласы цонгыл æй æрцауындз- 
дзыстæм! Гъе стæй йын йæ быны дынджыр арт скæн- 
дзыстæм! Гуыр-гуыргæнаг арт! 
Цола уыцы ныхæстæм арасти йæ рæзты. 
Г уы р г ъ о х ъ о. Кæдæм лидзыс, тæппуд Цола! 
Ц о л а (цæугæ-цæуын). Лидзгæ цæмæн? Мæнæ 
уын, зæгъын, каухалæнтæ æмæ хус сугтæ рацагу- 
рон, кæннод арт цæмæй скæндзыстут? Гуыр-гуыр- 
гæнагарт?! 
Гуыргъохъо. Дæ бырынкъ цыргъ у, фæлæ 
уæддæр Дзыкъуылайы дæ цæсты кæронæй дæр нал 
фендзынæ! (Фæцæуы). 
Ц о л а. Гуыргъохъо! Фæлæуу-ма! (Базарыд). 
Дæргъæвсы комы сау рувас 
Йæ цæрæн сагæн уадздзæни, 
Гъе, уæууæй, Гуыргъохъ, худинаг! — 
Чызг дæр дын ничи ратдзæни. 
Гуыргъохъо (худгæйæ). Ничи дæ хъусы, 
ничи, Рæмонайы-фырт! 
Ц о л а. Фехъусдзысты йæ! (Ацыд). 
Чысыл раздæр Н а ф и а т суадонмæ раздсиехт æмæ зарæг 
фехъуыста, Гуыргъохъо йæ ауыдта (уарзгсе йæ кæпы) 
æмæ фенкъард. 
Н а ф и а т. Тæхуды, тæхуды, зарæггаг дæ куы 
фæкодта, уæд ма цы бакæнон? (Тындзгсе ацыд). 
Гуыргъохъо(йæ фседыл агпындзыдтпа). 
Иафиат, фæлæуу-ма. Нафиат! 
Æмбæрзæн 
45 

ДЫККАГ АКТ 
Фсендзсем ныв 
Архайд цæуы суадоны цур — Цола æмæ Дзыкъуылайы 
фембæлæн бынаты. 
Ц о л а (тыхсы). Уæдæ цæй æрæгмæ цæуы? Кæд 
ын ницы загъта Дзæнæтхан?.. (Йæхицæн дзуры). 
Ехх, Цола, Цола! Кæдæй уæдæй чызг дæ зæрдæмæ 
фæцыдис, æмæ дын ныр та дæ фæндæгтæ æхгæ- 
нынц. Махмæ, дам, Рæмонатæн чызг нæй. Дзæрæх- 
мæт цæхæртæ калы. Æртхъирæнтæ кæны. Æмæ йæ 
хорз зонын, уыдон иууылдæр Гуыргъохъойы митæ 
сты. Уый дзыхæй дзуры Дзæрæхмæт. Йæ маст исы 
Гуыргъохъо. Æмæ тынг архайы. Елтараты уæздан 
мыггагæн сиахсаг бацагуырдта. Хъарсиаты Хъæрæ- 
би! Бæхыл бадгæйæ йæ гуыбыны дынджырæй йæ 
бæхы хъустæ чи нæ фæуыны, уыцы Хъæрæби. Йæ 
фосы хыгъдæн йæ уæтæрты асыйаг нымайджытæ 
чи дары, уыцы бирæгъдзæст æмæ галгуыбын Хъæ- 
рæби. Цы хуртæ йæм фендзынæ, мæ сæууон стъа- 
лы, мæ зынаргъ Дзыкъуыла? Ехх, Цола, Цола! 
Цæййаг у дæ цард, дæ уды къоппа дæм зынаргъ 
куы фæкæса æмæ ирд суадоны цæст змæнтын куы 
бауадзай! Фæлтау мæ фæдджитæ æрбамбырд кæн- 
дзынæн æмæ уазал зæххы талынгмæ фæцæудзынæн 
Дзыкъуылайы сæраппонд. Мæ амонды сæрыл тох 
кæигæйæ. (Тыхсы, арвмсе скаст.) Хур сау айнæ- 
джы тигъæй ахызт. Кæм ис нырмæ?.. Кæм фæстиат 
кæны Дзыкъуыла? Дзыкъуыла!.. 
Фæзынди Дзæнæтхан æд гогои. Фæстæмæ дзуры 
Дзыкъуыламæ, уый дæр æд гогон. 
Дзæнæтхан. Рæвдздæр! Фæстейы та куы 
баззадтæ! (Йсе размсе ауади æмæ йыи йæ къухмæ 
46 

февнæлдта.) Рæвдздæр, рæвдздæр! Цалынмæ дон 
хæссынмæ ничима фæзынд, уæдмæ... 
Д з ы к ъ у ы л а. Уæдмæ цы? 
Дзæнæтхан. Æмæ-гъа, цы?.. Мæн дзы 
фæрсыс? (Цоламсе йын амоны.) Уæртæ дзы уый 
бафæрс. Мæхи зондæй дæ не ’рбакодтон ардæм. 
Цола мæ арвыста дæумæ. (Цоламæ.) Æццæй, Цола? 
Ц о л а. Бузныг, Дзæнæтхан. Дæ хорздзинад дын 
никуы ферох кæндзынæн. 
Дзæнæтхан (ныфсæрмы). Цола... кæд дæ- 
уæн хорз у, уæд мæнæн дæр хорз у.. Йæд у... Цола! 
Æз уæртæ фæлдæхт дурæй фæндагмæ кæсдзынæн. 
Хиуайы уаст куы ныккæнон, уæд уый зонут — æмæ 
чидæр æрбацæуы ардæм. (Ацыд). 
Цола æмæ Дзыкъуыла хæстæг-хæстæг бацыдысты кæрæдзи- 
мæ. Кæсынц æдзынæг. 
Ц о л а. Ме ’нцойдзинад мын байстай. Мæ хуыс- 
сæджы хай мын фæхастай. Æмæ замманай куыстыл 
фæхæст дæн — стъалытæ нымайын. Стъалыгæс бас- 
гуыхтæн, хъахъхъæнын æрвон стъалыты... Фæлæ 
тæрсын мæ зæххон стъалыйæн. Мыййаг, цы нæ 
вæййы... 
Д з ы к ъ у ы л а. Дысон нæм уазджытæ уыд, 
Цола! (Скуыдта). 
Ц о л а (бахудт, сабыр æй кæны). Уазæг — Хуы- 
цауы уазæг! Ирон хæдзар уазæгæй фидауы! 
Дзыкъуыла (йæ куыд фæтынгдæр). Хъар- 
сиаты Хъæрæбийы æрвыст лæгтæ. 
Ц о л а (æрбамæсты). Цы, дам? Ай зæрдиаго- 
нæй куы бавнæлдтой хъуыддæгтæ аразынмæ. Раст- 
дæр зæгъгæйæ, мæ хъуыддæгтæ халынмæ. (Сабыр- 
тæ кæны Дзыкъуылайы.) Ма тæрс. Ма ку. Хуыцау 
дæ бахизæд кæуæн бонтæй. Фæлæ цы зæгъынц дæ 
бинонтæ та? 
47 

Д з ы к ъ у ы л а. Кæрæдзийы, дам, фенæм. Нæ 
мыггаджы хистæрты бафæрсæм. Иу къуырийы бон- 
мæ, дам, уын дзуапп ратдзыстæм. Фæлæ Гуыргьохъо 
йæ цæсгом ныддардта — тæккæ райсом, дам, нын 
дзуапп раттут, хъуыддагæн æргъæвæн нал ис... 
Ц о л а. Æмæ сразы сты? 
Дзыкъуыла скуыдта, йæ сæр тилы, «о», зæгьгæ. 
Ц о л а (фæндвидарæй æрлæууыд). Гъемæ, сæ 
бар — сæхи. Фæрсæнт кæрæдзи! Дзуаппытæ дæт- 
тæнт. Æз та дæу раз æмæ мæхи раз дæттын дзуапп. 
Æмæ-иу ныр мæ дзуапмæ дæр хъусæнт! 
Д з ы к ъ у ы л а. Мæ къонайыл! Цы сфæнд 
кодтай, Цола? 
Ц о л а. Мах ацы рухс дунейыл ничиуал фæхи- 
цæн кæндзæн. Æз æнæ дæу нал базондзынæн цæ- 
рын. Хъусыс! Цом иумæ! Рухсмæ! Цардмæ! 
Д з ы к ъ у ы л а. Нæ, Цола. Иры чызджытæ мæ 
фæндырты фæцæгъддзысты, худинаджы зарджытæ 
мыл скæндзысты, лæппуйы фæдыл алыгъди, зæгъ- 
гæ. 
Ц о л а. Зарджытæ ныл куы кæной Иры чызджы- 
тæ, уæддæр — рæсугъд зарæг. Нæ фæтарстысты æмæ 
сæ амонды сæрвæлтау стох кодтой, зæгъгæ. 
Д з ы к ъ у ы л а. Мæнæн, Цола, дыууæ уарзæ- 
гой мады ис, æнувыд æфсымæр æмæ мæнæн уыдо- 
ны намыс хъуыдыйаг у. Нæ мыггагыл æгады дам- 
гъæ куыд сæвæрон? Фæлтау... Рæдийын мæ ма ба- 
уадз, Цола. 
Ц о л а (æнкъардæй). Мæ сæууон стъалы, мæ 
уалдзæггæнæг, Дзыкъуыла... Нæ уарзондзинады 
сæраппонд æнæхъæн æфсады ныхмæ дæр æрлæу- 
уыдаин, фæлæ ма дын ныр цы зæгъон хæрзбонæй 
дарддæр... 
48 

Зары: 
Æз зонын, Дзыкъуыла, бæлвырдæй: 
Æнæхай дæ уындæй фæдæн. 
Нæ тæрсын æнамонд уæвынæй, — 
Æз амондыл ахуыр нæ дæн. 
Дæ тæрхон мæгуыр лæгæн рахæсс — 
Хъысмæтæй кæм бамбæхсæн ис? 
Мæ сау цæстыхаутыл, цæй, ма тæрс, 
Нæ рахъуыздзæн зæрдæйы рис. 
Цы кæнон? Мæ Хуыцау мыл рахатт — 
Бынтондæр куы цæуыс мæнæй. 
Фæхуд мæм дæ мидбыл фæстаг хатт, 
Æмæ дæ фæхицæн уон, цæй! 
Хæрзбон у, Дзыкъуыла, мæ дуне!.. 
Нæ уарзондзинад æмæ рис, 
Цы лæппу нæ бафсæст дæ уындæй, 
Уый зарæджы бавæрдзæнис. 
Хæрзбон у, мæ дуне, хæрзæбон... 
Дзыкъуыла (тарстхуызæй). Цола! Хæрз- 
бон — нæ! Хæрзбон — нæ! 
Ц о л а. Дзыкъуыла! (Æрбайхъуыст «хиуайы» 
уаст.) Дзыкъуыла! Цом иумæ! Хурагур, цардагур! 
Дзыкъуыла сдызæрдыг, фæлæ уæддæр фæцæуы Цолаимæ. 
Фæлæууы, фæраст вæййы. Фæаууон сты, æрбазгьордта 
Дзæнæтхан. 
Дзæнæтхан (джихæй аззад). Мæгуырыбон- 
тæ! Аскъæфта йæ... Итувæрдæй баззадысты мæ къа- 
батæ. 
Дондзау чызджытæ хъæлдзæгæй æрбацыдысты. 
49 

Е с ы р æ т (Дзсенсетханмсе). Нæ разæй кæй 
фестут! 
Дзæнæтхан (амоны Дзыкъуылайы гогон- 
мсе). Аскъæфта йæ... 
У а ц и р æ т. Кæй аскъæфтой? Цытæ дзурыс? 
Е с ы р æ т. Дзæнæтхан, цы хабар у? Цы æрцыди? 
Дзæнæтхан (амоны та Дзыкъуылайы гогон- 
мсе). Афардæг æй кодта. 
Е с ы р æ т. Мæ къонайыл! Уый Дзыкъуылайы 
гогон куы у! 
У а ц и р æ т. Чи йæ аскъæфта? Æмæ ды кæм 
уыдтæ? 
Дзæнæтхан. Æз?.. Мæнæ... къахвæндагыл 
бауадтæн... пысыраты фæстæмæ... Уалынмæ иу ба- 
рæг фæзынди. Сау нымæты, сау бæхыл, æмæ... 
Дзыкъуыла цыдæр фæци. 
Е с ы р æ т. Рæвдздæр хъæумæ! Фæфæдис кæнæм. 
Удаистæй разгъордтой чызджытæ. Дзæнæтхан æрбадти 
Дзыкъуылайы гогоны цур. Рæвдаугæ йын æрсæрфы йæ 
фæрстæ. 
Дзæнæтхан (кæугæйæ). Мæнæ мыл сайдæй 
куыд рацыдтæ, Дзыкъуыла. Мæнæ мын Цолайы куыд 
аскъæфтай. Тæхудиаг, Дзыкъуыла! Афонмæ дын Цола 
хъæды къохы... искуы бæласы бын цъæх кæрдæгыл... 
булæмæргъау зары. Мæнæн та мæ цæссыг ставд фæрд- 
гуытæй згъæлы дæ уазал гогоны фæрстæм. 
Фæдисы хъæр хъуысын байдыдта. Бæстæ дзолгъо-молгъо 
ссис. Фæзындысты Хъæрæби, Дзæрæхмæт, 
Гуыргъохъо, Цорæ æмæ æндæр фæдисæттæ. 
Дзæнæтхан фестади. 
’Дзæрæхмæт. Цы фæци Дзыкъуыла? Дæуи- 
мæ куы рацыд ардæм! Æз дæумæ нæ дзурын, Дзæ- 
нæтхан? Цы фæци уыцы чызг? 
50 

Дзæнæтхан (кæуы). Ам нал ис, чидæр æй 
аскъæфта... 
Дзæрæхмæт. Ам нал ис, уый æз дæр уынын, 
фæлæ йæ чи аскъæфта? Дзургæ тагъддæр! Кæмæн 
æй аскъæфын кодтай? 
Дзæнæтхан (скуыдта, йæ кьухтæй йæ 
цæсгом амбæрзта). Худинаг дын нæу? Цытæ мæм 
уæндыс, Дзæрæхмæт? Æфсымæр мын нæй, зæгъ- 
гæ, уæд мыл хъæртæ кæнын хъæуы?.. 
Ц о р æ. Бахатыр кæ, Дзæрæхмæт, фæлæ раст 
нæ дæ. Цытæ мысыс Дзæнæтханыл? Стæй йыл хъæр- 
тæ дæр ма кæн! 
Дзæрæхмæт (йæ хьæлæс фæсасти). Баха- 
тыр кæн, Дзæнæтхан, мæ мæстæй дæм сдзырдтон. 
Фæлæ, йарæби, цы фæци уыцы чызг? Демæ куы 
рацыди ардæм. 
Дзæнæтхан. Иучидæр æй аскъæфта... Сау 
бæхыл... Сау нымæт — йæ уæлæ... 
Гуыргъохъо. Æмæ ды кæм уыдтæ? Дæу 
куыд нæ аскъæфта уыцы сау барæг? 
Дзæнæтхан. Æз уартæ пысыраты фæстæ 
уыдтæн. 
Гуыргъохъо. Æмæ, цæвиттон, пысыратæм 
иæ бауæндыд, нæ? 
Дзæнæтхан. Мæн нæфедта... Стæй дыууæйы 
куыд аскъæфтаид? 
Дзæрæхмæт. Æмæ йæ чердæм аскъæфта? 
Рæвдздæр-ма дзур, схæц-æрхæц мауал кæн. 
Дзæнæтхан (амоны æндæрырдæм). Ам 
фалæмæ. Нæ, уæртæ гыццыл уæлдæрты. 
Гуыргъохъо. Æмæ, Дзæнæтхан, уым æрх 
куы ис. Куынæ йыл ис ахизæн! Æви базырджын 
бæхыл бадти уыцы скъæфæг?! 
51 

Дзæнæтхан (ксеуы та). Гъер та мыл хъæр- 
тæ кæнын нæ байдыдтой! 
Ц о р æ. Фæстаг рæстæг сарæх сты скъæфджы- 
тæ. Сыхаг хъæутæй скъæфынц чызджыты, сывæл- 
лæтты æмæ цæ уæй кæнынц Гандзайы базарты. 
Дзæрæхмæт. Хуыцау бахизæд! Гандзайы 
амæттаг фæуыны бæсты фæлтау мæ гыццыл хойы 
ирон зæххыл сæмпæрчъи фыййауæн дæр ратдзынæн. 
Гуыргъохъо. Кæдæм ахæццæстут? Гандза, 
йæд, Хъарсы фидар... Уый сыгъдæгæй дæр Цолайы 
куыст у. 
Дзæнæтхан (фæтсерсæгау кодта). Цæмæй 
йæ ба-базы... Нæ-нæ! Цола нæ уыди. 
Дзæрæхмæт. Уæдæ чи уыди, Дзæнæтхан? 
Стæй Цола цæуылнæ ис фæдисæттимæ? 
Ц о р æ. Абон райсом чыргъæды уистæм ацыди 
хъæдмæ. Нана мын загъта. Ардæм æй хъæуы, ха- 
бар куы фехъуса, уæд. 
Дзæрæхмæт (фæдисæттæм). Акко, Бибо, 
ды дæр, Хъæрæби! Æрхы былты уæлæмæ цæугæут. 
Суанг Кочийы суадоны онг. Уый фæстæ Кæрдойы 
комыл фæлгæсгæ ацæут. Исты хабар, уæд-иу 
хъримаг фехсут. 
Лæппутæ фæраст сты. 
X ъ æ р æ б и (цæугæ-цæуын хъамайæ æртхъи- 
рæн кæны Дзæнæтханмæ). Мæнæ йæ ма ссарон, 
стæй дын а-лæппу фенын кæндзæн. 
Ц о р æ (Хъæрæбийы ныхасмæ æрбамæсты, 
фæцæуы йæм, фæлæ йæ баурæдтой Гуыргъохъо 
æмæ иннæтæ). Акæс-ма уыцы дыууæгуыбынонмæ! 
С&мбæлдзыстæм ма, Хъæрæби. Æз дын дæ домбай 
мыггагæй нæ фæтæрсдзынæн! 
Дзæрæхмæт. Цорæ, дæхиуыл фæхæц! Цорæ! 
52 

Гуыргъохъо. Фæлæуу-ма, Цорæ! Йæ мæс- 
тæй дзуры уый дæр. Æппынфæстаг, йæ усаджы йын 
аскъæфтой! Æгæр сабыр дæр ма у! 
Дардæй Цолайы зарын æрбайхъуыст: «Чи ’рцæудзæн мæ 
талынг уатмæ...» Фæдисæттæ фæхъус сты. Зарæг æввахсæй- 
æввахсдæр кæны. Æрбазынд Ц о л а уисты æргъомимæ. 
Ц о л а (барæй фседжих). Цы хабар у? Исты 
фыдбылыз? 
X ъ æ р æ б и. Чызджы цы фæкодтай? Тагъд æй 
зæгъ! Æрбакæрддзынæн дæ мæ хъамайæ. Æрбадзæн- 
гæл дæ кæндзынæн!.. 
Цола (сабырæй). Амæн иу хицау нæй? Баси- 
дут-ма йæм. 
X ъ æ р æ б и. Смæсты мæ кодтай! Ныр мæ-иу 
хъаст мауал ракæ. (Хъама дард фæхаста, фæлæ 
йыл Цола уисты æргьом баппæрста.) Акæс-ма ацы 
булæмæргъмæ! Хъæдбынты зилы. Мæ сырх галау 
дзæгъæлдзу дæ!.. 
Дзæрæхмæт. Басабыр-ма ут, уæ хорзæхæй. 
(Раздæхти Цоламæ.) Цола, уæ мыггагимæ хæла- 
рæй цæрæм. Фæнды мæ, цæмæй не ’хсæн загъд ма 
рауайа. 
Ц о л а. Мæн дæр фæнды. 
Дзæрæхмæт. Уæдæ-ма зæгъ, Цола, уыцы 
чызджы цы фæкодтай? 
Цола (дисхуызæй). Чи? Дзыкъуыла? Исчи йæ 
аскъæфта? Æмæ уæд цæй æнцад лæуут? Цомут сæ 
фæдыл! 
Дзæрæхмæт. Ацу, Цола, æмæ йæ æркæн 
дзæбæхæй. Кæцæй йæ аскъæфтай, уыцы ранмæ. 
X ъ æ р æ б и. Мæнæ йæ гогоны размæ, кæн- 
нод!.. Ма кæ дын зæгъын... Быттыры родтæ кæм 
хизынц, уый дын фенын кæндзынæн. 
53 

Ц о л а. Æз та дæуæн зæгъын «ма кæ», кæннод 
дæ Быттыры родтимæ фæхизын кæидзынæн! 
X ъ æ р æ б и (æвзиды та хъамайæ). Мæнæ 
куыдтæ уæнды! Мæнæ цытæ уæнды? Ауадзут-ма 
мæ, æз æй æрбахенчъо ласон хæрисы къалиуы хуы- 
зæн. Стæй мæм уæд фыркъайы кæстытæ кæ! 
Д з æ р æ х м æт. Хъæрæби, дæхиуыл фæхæц. 
Хъуыддаг сабырæй равзарæм æмæ кæмæн цы тæр- 
хон æмбæлы, уый базондзыстæм. 
Гуыргъохъо. Цола, дæ фыдмийыл басæтт. 
Кæй цурæй аскъæфтай Дзыкъуылайы, уый нын 
æппæтдæр радзырдта. Фæлæ дæхæдæг басæтт! 
Дзæнæтхан. Мæ къонайыл! Æз ницы загъ- 
тон, Цола! Æз уæ уынгæ дæр куынал фæкодтон. 
Гуыргъохъо. А-гъа! Кæй нал федтай? Цола 
æмæ Дзыкъуылайы? 
Дзæнæтхан. Дзыкъуылайы æмæ уыцы 
лæджы. Уайтагъд хъæды аууон фесты... Бæтæгатæм 
хоры куывд куы уыди, уæдæй абонмæ æз Цолайы 
дардмæ дæр куынæ федтон. (Кæугæ ацыд). 
Ц о р æ (размсе ракъахдзæф кодта). Бахатыр кæ- 
нут, мæ хистæртæ стут æмæ уын зонд нæ амонын, фæлæ 
мæм раст нæ кæсут. Раст нæу уæ хъуыддаг. Махæй 
ничи федта, Дзыкъуылайы чи аскъæфта, уый. Чи йæ 
федта, уый та у иунæг Дзæнæтхан æмæ уьга иронау 
афтæ зæгъы: «Дзыкъуылайы аскъæфта сау нымæт- 
джын сау барæг». Цола та уыди хъæды, чыргъæды 
уистæм — уæхæдæг æй уынут. Гъер уæ фæрсын: цы 
æфсон уын ис Цолайыл гуырысхо кæнынæн? 
Гуыргъохъо. Цолайы зæрдæмæ цæуы 
Дзыкъуыла. Стæй йыл Дзыкъуыла дæр иузæрдион 
у Цолайыл. Æз цын сæ хъуыддæгтæ хорз зонын. 
Бауырнæд уæ!.. 
X ъ æ р æ б и (хибарæй). Æмæ уæдæ афтæ куы 
54 

загътай, Гуыргьохъо, тынг дæ уарзы Дзыкъуыла. Дæ 
ном дын фынæйæ дæр сдзуры, зæгъгæ, куы загьтай... 
Гуыргъохъо. Цæй, цæй! Дæхиуыл фæхæц. 
Дæ домбай уæнгтæ цы ’руагътай? Мæнæ уал æй 
ссарæм, стæй бæрæг уыдзæн, кæй уарзы, уый. (Баз- 
дæхт Дзæрæхмæтмæ.) Ард нын бахæрæд. 
Дзæрæхмæт (йæхицæн дзурæгау). Тынг 
хорз. (Баздæхт Цоламæ.) Ныртæккæ дæ, Цола, 
ницы аххосджын кæнын. Фæлæ мæ цæмæй дæ уды 
рæстдзинад бауырна, уый тыххæй афтæ бакæн: рай- 
сом Уациллайы стыр бон у, йæ хорзæх нæ уæд, табу 
йæхицæн, æмæ мæнæ ацы тæккæ ран, Дзыкъуылайы 
цы бынатæй аскъæфтæуыд, уыцы ран ард бахæр, 
ды кæй нæ уыдтæ, ды йæ кæй нæ аскъæфтай... Ард 
нæ бахордтай, зæгъгæ, — дæхи хъахъхъæн! Мæ мас- 
ты фæндагыл ацæудзынæн, мæ мад, мæ фыдыстæн! 
(Ацыд). 
X ъ æ р æ б и (баздæхт Цоламсе). Мæ фыды 
фыд Хъырым-Солтаныстæн дæр! (Ацыд). 
Гуыргъохъо. Гъей, Рæмонайы-фырт, ныр 
та ма цы ’рхъуыды кæндзынæ? Райсом дæ худи- 
наджы хъæр айхъуысдзæн. (Ацыд). 
Ц о л а (цингæнгæйæ). Хорз! Райсом Уациллайы 
стыр бон æз ард бахæрдзынæн, гæды ныхас мисхал 
дæр нæ зæгъгæйæ! (Уисты æргъом фелвæста æмæ 
фæрасти). 
Æмбæрзсен 
Æхсæзæм ныв 
Ногæй та Цолайы кæрт. Ц о л а сарæзта стыр авдæн. 
Ц о л а (архайы авдæнимæ). Ам ма дзæнгæрджы- 
тæ бакæндзынæн. Цæй, сыппа дзы ницæмæ хъæуы — 
мæхæдæг-иу рахиздзынæн. 
55 

Н а н а (фæзынд ссады дзæкъулимæ). Мæггуы- 
рыбонтæ! Уый цы сарæзтай, Цола? 
Ц о л а. Авдæн, Нана, авдæн. 
Н а н а. Гъери-гъа! Æмæ йæ æгас хъæуы сывæл- 
лæттæн сарæзтай? 
Ц о л а. Мæхицæн, Нана, мæхицæн. 
Н а н а. Æмæ цы кæныс авдæнæй? 
Ц о л а. Ныртæккæ дзы бахуысдзынæн. Мæ къух- 
тæ æмæ мын мæ къæхтæ бабæтдзынæ... Дæс æмæ 
ссæдз азы размæ мæ куыд бастай, раст афтæ. Стæй 
мын авдæны зарæг акæндзынæ. Мæнæ афтæ. (Цола 
кæны авдæны зарæг. Нана йæм гуырысхогæнгæ 
ракæс- бакæс кæны — кæд йæ зонд фæцыд, кæнæ 
та кæд хьазгæ кæны). 
Н а н а. Цы кодтай, мæ къона Цола? Мæ къона, 
цы кодтай? Дæ зонд фæцыд? (Фæлæ Цола йæ за- 
рæг дарддæр кæны.) О, мæ бон куыд бакалд! (Хъа- 
рæгау.) Мæнæ мæ иунæг лæппу йæ усгуры кары 
куыд сæрра ис! Мæнæ хæдзархæлд куыд фæдæн! 
Госæма! Исчи-ма мæм ракæсæд! 
Ц о л а (хъæрæй ныххудти). Нана, Нана, цæуыл 
хъарджытæ кæныс? Цы ныл æрцыди? 
Нана(смæсты). Ды кæйтæрсын кæныс? Ды... 
Ды дæ зæронд мады тæрсын кæныс? Дæхицæй æрра 
цæмæн скодтай? Мæ мæллæг уæрджытæ мæ быны 
куы нал цæуынц... (Кæуы). 
Ц о л а (рæвдаугæ æрбахъæбыс кодта йæ мады). 
Нана. Ды мын мад дæр дæ, ды мын фыд дæр дæ. 
Мæнæн дæуæй зынаргъдæр ацы дунейыл куы ничи 
ис. Ау, уæд æз дæ зæрдæ худтыцæуын, Нана? Æмæ 
ма уæд мæ цард та циу, цæмæн мæ хъæуы? 
Нана (къухæй амоны авдæнмæ). Уæддæр уæр- 
тæ уый циу? 
Цола. Авдæн, Нана. 
56 

Н а н а (йæ къух ауыгъта æнæбонхуызæй). Ни- 
цуал дын æмбарын, мæ лæппу. Нырмæ дын-иу дæ 
хъуыдытæ дæ цæстæнгасæй дæр бамбæрстон, ныр 
ницуал зонын. Æвæццæгæн, тынг базæронд дæн. 
Ц о л а. Ды мæнæн, Нана, никуы базæронд уыдзы- 
нæ. 
Н а н а. «Чындз, чындз»-гæнгæйæ уæддæр базæ- 
ронд уыдзынæн. 
Ц о л а. Омæ, Нана, æз дæр чындзы кой кæнын. 
Н а н а (йæ къух та йыл ауыгъта). Æнæ галæй 
кæвдæс бийæм...Авдæн уал нæм ис, гьер ма нæ чындз 
хъæуы. 
Ц о л а (фæхъæлдзæг). Дадайыстæн, Нана, ав- 
дæн дæр нæм ис, чындз дæр нæм ис. 
Н а н а. Ницы, Цола, ницы. Мæ карæн устытæн 
сæ цоты цот сæ раздарæнтæ куы ныххуылыдз кæ- 
нынц, уæд сæм хæлæгæй фæмæлын. 
Ц о л а (авдæнимæ та архайы). Ницы кæны, 
Нана. Дæ раздарæн ма фырхуылыдзæй хъуына дæр 
суыдзæн. 
Нана. Бæргæ, Хуыцауы цæст нын æй куы ба- 
уарзид. 
Ц о л а. Нана, раст дæн, нæ дæн, уæддæр дын 
мæ хабæрттæ радзурон. Айфыццаг мын Дзыкъуы- 
лайæ куы раппæлыдтæ. 
Н а н а. Бæгуыдæр, Цола, Хуры чызджы хуы- 
зæн. Тæхудинаг, уый кæй хæдзармæ бакъахдзæф 
кæндзæн... 
Ц о л а. Гъемæ, Нана, Дзыкъуылайы аскъæфтæ- 
уыд уæлæ суадоны цурæй. 
Н а н а. Мæгуыр мæ бон! Æз та ма йæ мæ зæр- 
дæйы арфы мæхицæн зынаргъ скодтон... Чи та нæ 
фенамонд кодта? Чи йæ аскъæфта, чи? 
Ц о л а (тынг сабырæй). Æз, Нана, æз... 
57 

Н а н а (дис æмæ тарстхуызæй). Ды? 
Ц о л а. Æз, Нана. Уæдæ йæ æвæндонæй 
лæвæрдтой да-алæ Хъарсиаты Хъæрæбийæн. 
Н а н а. Уаууына, Цола! Исты фыдбылыз дын 
куы скæной. Карз лæгтæ ис Елтаратæм дæр, Хъар- 
сиатæм дæр. Лæджы туг донарæхæн акалдзысты сæ 
кады сæраппонд. 
Ц о л а. Зонын сæ, Нана. Фæлæ хабар ничи зоны 
бæлвырдæй, Дзæнæтханæй дарддæр. Дзæнæтхан та 
мыл комдзог нæ рацæудзæн. 
Н а н а. Тæрсгæ дын кæнын. Дызæрдыг дыл 
кæндзысты уæддæр. 
Ц о л а. Кæнынц, Нана, кæнынц. Гуырысхо æр- 
мæстдæр мæныл кæнынц. 
Н а н а.О Хуыцау! Батæригъæд кæн! Мах — дæ 
фæдзæхст, фыдбылызæй нæ бахиз! Батæригъæд 
кæн! О, Лæгты дзуар! Мæ иунæг — дæ фæдзæхст. 
Ц о л а. Нана, дæхи æгæр ма тыхсын кæн... 
Н а н а. Æмæ цы зæгъынц Елтаратæ? Цы зæгъы 
Дзæрæхмæт? 
Ц о л а. Æртхъирæн кæны. Райсом, дам, Уацил- 
лайы стыр бон Дзыкъуылайы скъæфæн бынаты, 
суадоны был ард куынæ бахæрай дæ уды рæстдзина- 
ды тыххæй, уæд мæ-иу хъаст ма ракæн. Мæ масты 
фæдыл, дам, ацæудзынæн, мæ мад, мæ фыдыстæн! 
Н а н а. Мæ къонайыл, Цола! Ныр дæ базондзы- 
сты æмæ дын исты фыдбылыз куы саразой... Фæл- 
тау чызджы æркæн йæ хæдзармæ. Цæрдзыстæм æнæ 
Дзыкъуылайæ, фæраздзыстæм. 
Ц о л а (худы). Нана, дæуæн нæ зонын, фæлæ æз 
æнæ Дзыкъуыла.... (фефссермы, авдæнимæ та архайы). 
Нана. Æз дæр хуыздæр чындзмæ нæ бæллын, 
бæргæ. Фæлæ цы зæгъдзынæ райсом Уациллайы 
стыр бон, табу йæхицæн! 
58 

Ц о л а. Райсомы бон уал ныл дзæбæхæй æрцæ- 
уæд, æндæр зæгъдзынæн: ницы зонын, ницы фед- 
тон, никæй аскъæфтон. 
Н а н а. Мæггуырыбонтæ! Мæнг ард бахæрын 
дæ зæрды ис? Мæнгарды ном дыл сбада? Æмæ дæ 
мыггагыл, дæ зæронд мады сæрыл дæр нал хъуыды 
кæныс? Нæ, мæ хур Цола! Рæмонаты стыр мыгга- 
гæй цæргæ-цæрæнбонты мæнг ард никуы ничи ба- 
хордта, æмæ дæу дæр нæ бауадздзынæн. Æгадæй 
цæрыны бæсты амæлын... 
Ц о л а (худы). Ма тыхс, Нана. Дзырд дын дæт- 
тын — мæнг ард нæ бахæрдзынæн. Æрмæст мын ды 
дæр дзырд ратт — цы дын зæгъон, уый кæн, мацæ- 
мæй мæ бафæрс, афтæмæй. Цæй, Нана! Мæхи Нана! 
Н а н а (бахудт). Хорз фæуæд, фæлæ... 
Ц о л а (авдæнмæ бауад). Уымæн йæ адджын 
хъæбул æрбамæлæд, мæн чи нæ ауза! (Аедæны сер- 
хуыссыд). 
Н а н а. Тобæ! (Джихтæгæнгæ, худгæ узы ав- 
дæн.) Цола, мæ хур, нырма дæм дæ сывæллоны зонд 
ис. Æз та йын, мæгуыр мæ бон, ус курын кæнын! 
Ц о л а ( сывæллоны хьæлæсæй кæуыныл фæл- 
вары). 
Н а н а (хъазынмæ раздæхт, бахъæлдзæг). Ма 
ку, ма ку, мæ къона! Тагъд дæ гæккытыл ауайдзы- 
нæ. Уисын бæхыл баддзынæ. Гæлæбутæ ахсдзынæ. 
(Цола та «кæуы».) Ма ку, ма ку, мæ къона. 
Ц о л а. Азар мын уæдæ æмæ ма кæуон. 
Н а н а (худы, зары): 
Ло-ло, ло-ло, а-ло-ла! 
Цола фынæй акæна! 
Æццитт, Гино, ма та уас, 
Йæ баппа йын ма алас. 
59 

Бауадз фынæй Цолайы, 
Фена дæ уый йæ фыны. 
Æццитт, рацахс мыстытæ, 
Мыстытæ ’мæ уæрццытæ! 
Мысты бахæр дæхæдæг, 
Уæрццы рахæсс Цолайæн! 
Уый йын баппа дæтдзæни, 
Гæботæ йын кæндзæни, 
Ды дæр семæ уыдзынæ, 
Аргъæуттæ сын кæндзынæ: 
Куыд басдæрдтай гуымбылтæ, 
Царæй фиутæ куыд давтай, 
Уæд дæ Нана куыд ахста, 
Уисæй дæ уый куыд надта! 
Ло-ло, ло-ло, а-ло-ла! 
Цола фынæй акæна. 
Уынгæй æрбайхъуыст Цорæйы хъæлæс. 
Н а н а. Худинаг у, авдæнæй рахиз. 
Ц о л а. Исты-ма мыл æрæмбæрз. Тагъддæр, 
Нана. 
Н а н а (æмбæрзы йыл тæнæг хъæццул). Де’рра 
митæ кæд ныууадздзынæ? (Æддæмæ). Мидæмæ, 
Цорæ, мидæмæ! 
Æрбахызтысты Цорæ, Хъазихан æмæ К æ с æ б и. 
Ц о р æ. Дæ бонтæ хорз уæнт, Нана. 
Н а н а. Кæй бон у, уый хорзæхтæй хайджын ут, 
мæ хуртæ. 
Ц о р æ. Цоламæ æрбауадыстæм. 
Н а н а. Абадут уал... Уый дæр искæцæй зындзæн. 
Фæйнæ къуымæлы уал аназут. 
Ц о р æ. Аназдзыстæм, Нана, аназдзыстæм. Фа- 
рон хосгæрдæнты дæр дзы Цолаимæ цас фæныз- 
60 

там! Дон никуы æрцагуырдта нæ зæрдæ, кæд суадо- 
ны был карстам хос, уæддæр... Йарæби, Нана, куыд 
æй скæныс, уый ма Гыццийæн дæр бацамон. (Худы.) 
Æви йæ барæй никæмæн хъæр кæныс? Дæ къуымæ- 
лы конд, Нарты Сатанайы бæгæныйы кондау æмби- 
сондæн куыд баззайа, уый дæ фæнды? 
Н а н а (худы). Æмæ ма йæ æз дæр уæхи Гыц- 
цийæ куы базыдтон, уæд... Æппын Къомиан ницыуал 
зоны? (Къуымæлæй дзаг къус дæтты Цорæмæ). 
Ц о р æ. Нана, дæ нуазæнтæ бирæ уæнт. Уарзон 
хæдзар мын стут, хъæубæсты æхсæн уæ хъулон уарз- 
тæй уарзын, æмæ уын Хуыцау хорздзинæдтæ рат- 
тæд! 
Цола хъæццулы бынæй рахъæр кодта: «Оммен, Хуыцау!» 
Хъазихан уайдзæф кæны Кæсæбийæн: «Кувын-ма уал æй 
бауадз». 
Ц о р æ. Уæ, Бæрзондыл бадæг, ракæс, рафæл- 
гæс. Нæ фæндаггон дæр де уазæг, нæ бынатон дæр 
дæ фæдзæхст! (Цола авдæны æмбæрзæны бынæй 
рахъæр кодта: Юммен!» Цорæ фæхъус, фæджих, 
фæлæ дарддæр кувы.) Гъе,гъей, Хъæбæр хохы Уас- 
тырджи, дæ хорзæх нæ уа, табу дæхицæн! (Цолайы 
«оммен» та райхъуыст. Цорæ хабар бамбæрста 
æмæ йсе кувынæй фæлæууыд, анызта нуазæн.) 
Нана, дæ нуазæнтæ бирæ. 
Н а н а. Хæлар дын уæд, мæ къона. (Æд къус 
ахызт æддæмæ). 
Цорæ æмæ йе ’мбæлттæ хъавгæ бацыдысты авдæнмæ æмæ 
æмбæрзæи аскъæфтой. Цола сывæллоны хъæлæсæй скуыдта. 
Ц о л а. Нана, мæнæ дын дæ сывæллоны фæкæ- 
уын кодтой! 
Ц_о р æ (худы). Уæллæй, Цола, зæрондырдæм 
æцæгæй дæр сывæллон кæнын байдыдтай. Йарæби, 
61 

Цола, æз дæр ма дæ мæтæй мæхицæн бынат куынæ- 
уал арын, уæд ды та цытæ кусыс? 
Ц о л а. Мæнæ мæ дæлфæдтæм æрхуысс. 
Ц о р æ. Райсомы бон дæ, Уациллайы стыр бон, 
ард хæрын хъæуы, уый дæ рох фæци? 
Ц о л а. Æппындæр мæ ницы ферох. Ард хæрын 
кæм хъæуа, уым ард бахæрдзынæн, тох кæнын кæм 
бахъæуа, уым тох скæндзынæн, мæлын кæм 
бахъæуа, уым та — мæлгæ... 
Ц о р æ. Мæлынæй ды макæйы тæрсын кæн. 
Амæлын лæгдзинад нæу. 
Ц о л а. Цæй, цæй! Æз дæр фæндаггон лæдзæг 
нæ райстон, мæрдты бæстæм цæуын, зæгъгæ. 
Ц о р æ. Уæдæ уæд исты уынаффæ бакæнæм. 
Райсомы бон дард нал у. 
Ц о л а. Цы уынаффæ дзы хъæуы? Дзæрæхмæт 
мæ ард бахæрын домы æмæ табуафси! Абон дæр 
цæттæ: мæнæ кæсыс — авдæны хуыссын! 
Ц о р æ. Ницыуал дын æмбарын! Хъазгæ кæныс 
æви хынджылæг? 
Ц о л а. Райсом алцы дæр бамбардзыстут. Суанг- 
ма, уæ зæронд æрдхорд абоны бон авдæны цæмæн 
хуыссыд, уый дæр. 
Ц о р æ. Уæд цæмæ? 
Хъазихан. Цыдæр æрхъуыды кодта, уый 
зонын, фæлæ йæ дзæбæх нæма æмбарын. 
Ц о л а. Гъе æрмæст æз ард куы бахæрон, уæд-иу 
Дзæрæхмæтæн дæр ард бахæрын кæнут: Цола, зæгъ, 
Дзыкъуылайы куы ссара, ардæм æй куы æркæна, 
уæд сæ кæй ныууадздзæн сæхи бар. Куыддæр Дзæ- 
рæхмæт ард бахæра, афтæ уæ исчи дардæй фæдис 
нЫхъхъæр кæнæд. 
X ъ а з и х а н. Мæнæ Кæсæби ныхъхъæр кæндзæн. 
Ц о л а. Дæхæдæг, дæхæдæг! Дæуæн дæ хъæлæс 
62 

хъыбылы хъыллистау дардмæ хъуысы æмæ-иу ныхъ- 
хъæр кæн: «Фæдис! Гæналдоны сæрмæ абырджы- 
тæ фæкæнынц скъæфт сывæллæттæ æмæ чызджы- 
ты!» Мах аразæй кæндзыстæм æмæ (худы) ме ’рдхорд 
цуаноны лæгæтæй æркæндзыстæм Дзыкъуылайы рæ- 
сугьды. Ныр та уал, фыдæлты загьдау, бон цæуы æмæ... 
Л æ п п у т æ. Фарн йемæ хæссы! 
Æмбæрзæп 
Æвдсем ныв 
Архайд цæуы суадоны цур. Иуырдыгæй — Д з æ р æ х м æ т, 
Гуыргъохъо æмæ X ъ æ р æ 6 и. Иннæрдыгæй — 
Цорæ, Хъазнхан æмæ К æ с æ б и. 
Гуыргъохъо. Цæй, кæм ис уæ Цола? 
Ц о р æ. Ардæм æй хъæуы. 
Хъазихан(акастрындзæй). Да-алæссæуы... 
æхсæны лæг. 
X ъ æ р æ б и. Æхсæны хъазинаг фæуы! 
Æрбацыдысты Б и м б о л а т æмæ К æ с æ 6 м. Кæсæбийы 
къухы дзуары дзæнгæрæгджын урс тырыса. 
Бимболат. Бæрæгбоны хорзæх уæд уе ’ппæ- 
ты дæр! (Бахастой йæм къуымæлы къус.) Хорз 
адæм! Абон стыр бон у, фарны бон у æмæ дунейы 
фарнæй хайджыи ут! Абон нæ фыдæлты зæды хай- 
мæ кувæм æмæ нын æххуысгæнæг уæд! Гъе, Хоры 
Уацилла! Хордæттæг дæ æмæ нæ хор æмæ цардæй 
бафсад... Уацилла хъæздыг комы хуым куы кодта, 
Нарты Уырызмæг галтæрæг куы уыдис, Сатана — мыг- 
гагтауæг, Уастырджи бæрзондæй куы касти, гъе уæд 
цы хор æрзадис, уыцы хор та адæмæн æрзайын кæн, 
Урс Уацилла! (Фæсивæдмæ.) Цы курут, лæппутæ?! 
Ф æ с и в æ д. Хор-хор-хор! 
63 

Бимболат. Цы курут, лæппутæ? 
Ф æ с и в æ д. Хор-хор-хор! 
Бимболат. Цы курут, лæппутæ? 
Ф æ с и в æ д. Хор-хор-хор! 
Бимболат. Хор æмæ уæ цардæй Хуыцау 
бафсадæд! Дуне сабыр куыд уа, уæ зæрдæтæ царды 
ныфсæй домбай куыд уой!.. Æтт, Цорæ! (Къуымæ- 
лы къус авæрдта Цорæмæ). 
Ц о р æ. Бæрæгбоны хорзæх уе ’ппæты дæр уæд! 
(Схæцыд нуазæныл, æмæ фæсивæд ивазгæ хъæр- 
зард кæнынц: «Сой-сой-сой!») 
Бимболат. Гъеныр, фæсивæд, æз сымахмæ 
хъусын... Фæлæуу-ма, фæлæуу! Æмæ Цола ам куы- 
нæ ма ис. 
Ц о р æ. Ныртæккæ йæ ардæм хъæуы. 
Бимболат. Гъемæ кæмæн æмбæлы, уыдон 
куы æрбацæуой, уæд мæм-иу фæдзурут. 
Ц о р æ. Бахатыр кæн, Бимболат, æз иу ныхас 
зæгъон. 
Бимболат. Зæгъ, зæгъ, Цорæ, дæ хорзæхæй. 
Ц о р æ. Абон мæнæ ацы сыгъдæг суадоны был 
ард чи бахæра æмæ йæ ард чи фæсайа, уый Уацил- 
лайы æмæ æмгары фыдæх баййафæд! 
Дзæрæхмæт. Бузныг, Цорæ. Мæ хъыг æмæ 
мын мæ маст фæрогдæр кодтай дæ сыгъдæгзæрдæ 
ныхæстæй. 
Гуыргъохъо (Дзæрæхмæтæн дзурæгау). 
Хуыцауы уарзон адæймаг у Цорæ. Раст лæджы 
фарсмæ æрбалæууынæй йæм хуыздæр ницы кæсы. 
Уæллæгъи! 
Дзæрæхмæт. Йæ цæрæнбон — бирæ. 
’ X ъ æ р æ б и (къæзгæйæ). Ц-цорæ, дынджыр 
лæг ауы! 
Ц о р æ (хæстсег æм бацыд æмæ йæм бынмæ 
64 

æркаст). Дæуыйас? Æви (къухтæй гуыбынгонд амо- 
ны) фæйнæрдæм? 
X ъ æ р æ 6 и (ныхас ын фæхъыг). Чердæм дæ 
фæнды, уыцырдæм... Фæлæ де ’рдхорд макæдæм 
алидзæд! Сар мын дæ сæр кæны уæд! Судзины къоп- 
пы дæр æй ссардзынæн, судзины къоппы! 
Дзæрæхмæт. Æцæг-æцæг! Тынг фæстгиат 
кæны Цола. 
Гуыргъохъо. Кæлмæрзæны мидæг макæ- 
дæм алидзæд! Æмæ йын уæд (къух тилгсе, сертхъи- 
рæн кæны) мæ мад, мæ фыдыстæн... 
Ц о л а (фæзынд). Мæ аууонмæ дæр мын нæ 
бауæнддзынæ, дæ мад, дæ фыдыстæн... (Аздæхт 
адæммæ.) Уæ бонтæ хорз уæнт æмæ уæ рухс Уацил- 
лайы хорзæх уæд... Æз абоны бон æрбацыдтæн ар- 
дæм, сымах размæ, цæмæй уæ бауырна, æз Хуы- 
цауы раз дæр, Дзыкъуылайы æмæ мæхи раз дæр 
кæй дæн раст æмæ сыгъдæгдзæсгом. 
Дзæрæхмæт. Бахатыр кæн, Цола, фæлæ æз 
афтæ нæ зæгъын, мæ хойы мын ды аскъæфтай, 
зæгъгæ. 
Гуыргъохъо (февнæлдта Дзæрæхмæты 
цонгмæ). Уый цытæ дзурыс? 
Дзæрæхмæт (Гуыргъохъомæ). Уæд нæ 
ныхас карды цыргъæй уаид. уЦоламæ.) Гъе, фæлæ 
æз афтæ дæр нæ зæгъын, мæ хойы мын ды нæ ас- 
къæфтай, зæгъгæ. Цыбыр иыхасæй, кæд дæ бон у, 
уæд мын мæ гуырысходзинад сис мæ зæрдæйæ. 
Гуыргъохъо (фидисау). Цæй, цæй! Хъусæм 
дæм, зараг Цола! \ 
Бимболат (Цоламсе дсетты дзуары тыры- 
са). Табуафси, Цола. Абон Уациллайы стыр бон 
мæнæ ацы адæмы раз ард бахæр д§е уды рæстдзина- 
ды тыххæй. Фæлæ, мыййаг, мгёкг ард куы бахæ- 
3 Чсджсмты Геор 
65 

рай, уæд дæ, Цола, æмгары æмæ Уациллайы фы- 
дæх баййафæд. 
Ф æ с и в æ д. Оммен! 
Бимболат. Дæуыл та ма, Цола, дæ ард 
бахæрды фæстæ дызæрдыг чи кæна, мæнг ныхас чи 
мыса, уый арвы цæхæр басудзæд! 
Ф æ с и в æ д. Оммен! 
Ц о л а (адæмыл афæлгæсыд, арвыл йæ цæст 
ахаста). Хорз адæм! Нæ фыдæлтæй нын баззад æгад 
царды бæсты мæлæт хуыздæр у, зæгьгæ. Æз уыцы 
æмбисонд никуы ферох кодтон æмæ уе ’хсæн архайын 
рæстудæй цæрыныл. Фæлæ сымах фæгуырысхо стут 
мæ уды рæстдзинадыл. Æмæ уымæ гæсгæ абоны бон, 
рухс Уациллайы стыр бон, мæнæ сымах раз фидарæй 
зæгьын: «Æз, Рæмонаты Гиссойы фырт Цола, ард 
хæрын, мæ авдæнæй (акцент — авдæныл) цы бон 
рахызтæн, уыцы бонæй абонмæ кæй никуы никæй 
аскъæфтон, стæй мæм аскъæфыны фæнд дæр кæй 
никуы фæзынди! Кæд æз мæнг ард бахордтон, уæд 
мæ рухс Уациллайы фыдæх уæд, йæ зынг фатæй мæ 
æрцæвæд, кæннодæ мæ раст удыл гуырысхо чи кæны... 
Дзæрæхмæт. Мацуал зæгъ, Цола, дæ хорзæ- 
хæй! Уæллæй, бахатыр кæн, Цола. 
X ъ æ р æ б и. Гъер мын фенцондæри, Цола! Лæг 
марынмæ зивæг кодтон. 
Бимболат. Йарæби, Хъæрæби, дзурын-майæ 
бауадзæм. 
Ц о л а. Бахатыр кæн, Бимболат. Дзæрæхмæт, 
дæуæй дæр хатыр курын, сымах раз æргомæй зæгьын: 
Дзыкъуылаимæ уыдыстæм æмзæрдæ. Æнæ Дзы- 
къуыла мæхицæн цард аккагыл нæ нымайын. Æмæ 
цæуын йæ агурæг. 
Ц о р æ. Фæлæуу, Цола! Æз иу ныхас зæгъон. 
(Разылд Дзæрæхмæтмсе.) Дæумæ дзурын, Дзæрæх- 
66 

мæт. Фæнды мæ, цæмæй ацы адæмы раз радтай 
дзырд: Цола Дзыкъуылайы куы ссара, куы йæ байса 
æмæ йæ куы ’ркæна ардæм, уæд сæ кæй ныууадздзы- 
нæ Хуыцауы бар, стæй сæхи бар. 
X ъ æ р æ б и (Цорсемсе). Фучъи уæ нæ хъæуы? 
Æххормаг гуыбынтæ! 
Ц о р æ. Дæ чъизи фучъи дæхицæн уадз, дæ гам 
бæрзæй цæмæй ныхдзынæ? 
Дзæрæхмæт. Хъарсиатимæ фидыд у мæ 
мыггаг... 
Гуыргъохъо (асидти Дзæрæхмæтмæ). 
Сразы у. Ссарæнт уал Дзыкъуылайы, стæй нæ бар 
нæхи нæу? 
Ц о р æ. Ахъуыды кæн, Дзæрæхмæт. Дæ иунæг 
хойы æвæндонæй куыд дæттыс? 
Дзæрæхмæт (Хъсерсеби уыцы ныхасмæ 
хъама фелвсеста, Дзæрæхмæт æй фсеурседта). 
Æхсæркъæцæл дæр дзы куы никуы алыг кодтай, 
уæд æй цы фелвас-фелвас кæныс? 
Гуыргъохъо (хинхуызæй). Сразы у, Дзæ- 
рæх! Ард сын бахæр. Цорæйы зæрдæхудты ма бацу. 
Дзæрæхмæт. Гъемæ хорз, ссарæд æй. Ам нæ 
уыдзыстæм мах дæр? 
Ц о р æ. Нæ, афтæ нæ, Дзæрæхмæт! Сомы бакæ, 
ард нын бахæр . 
Гуыргъохъо. Цæй, цæй, Дзæрæх! 
Бимболат. Афтæ ’мбæлы, Дзæрæхмæт! Сæ 
зæрдæхудты ма цу! 
Дзæрæхмæт (ахъуыды кодта). Гъемæ ард 
хæрын, сомы кæнын: Цола Дзыкъуылайы куы сса- 
ра — сæ зæрдæхудты нæ бацæудзынæн æз. 
X ъ æ р æ б и (нырмæ дæр катай кодта, тых- 
сы). Æмæ æз та цы фæуон?.. Мæ ирæды иу хай 
куы бафыстон. 
67 

Б и м б о л а т. Бузныг дæ уæздандзинадæй, Дзæ- 
рæхмæт. Абон, Уациллайы стыр бон, ард бахордтай, 
Цола æмæ Дзыкъуылайы амонды ныхмæ кæй нæ 
рацæудзынæ æмæ дæ Хуыцау сразы уæд! Фæлæ йæ 
абоны ардбахæрд чи фæсайа, уый Уациллайы фы- 
дæх ссарæд, йæ зынг рæхысæй йæ æрцæвæд! 
А д æ м. Оммен! 
Ц о л а (æхсæнмсе рахызт). Хорз байрайут! Æз 
цæуын. Арвы кæрæтты дæр æрзилдзынæн, фæлæ 
уæддæр ссардзынæн Дзыкъуылайы. 
Хъæрæби(хъамалвæстæй). Нæдæауадздзы- 
нæн! Æз æй мæхæдæг ссардзынæн, æмæ ма йæм-иу 
исчи хæстæг дæр бацæуæд! 
Уыцы рæстæг дард кæцæйдæр Хъазиханы мæнгвæдисы хъæр 
райхъуыст: «Фæдис, дæргъæвсæгтæ! Гæналдоны сæрмæ 
фæкæнынц скъæфт чызджыты!..» 
Ц о р æ. Æтт, лæппутæ, сæ размæ! 
Фæсивæд фæдисы ацыдысты. Фæзындысты чызджытæ. 
Н а ф и а т. Мæггуырыбонтæ! Кæй та аскъæф- 
той? 
Уацирæт. А фæстаг рæстæг мæлæты тынг 
скъæфынц. Æндæрæбон та Цæлойты Хъуыдинæйы 
аскъæфтой. Хосгæрстмæ йе ’фсымæртæн хæринаг 
куыд фæцæйхаста, афтæ йæ афардæг кодтой. 
Дзæнæтхан. Æд хæринæгтæ? 
У а ц и р æ т. На-а! Загътой йын, ацу, дам, уал, 
дæ хæринæгтæ ахæсс де ’фсымæртæн, стæй фæстæ- 
мæ куы раздæхай, уæд дæ ног акъæфдзыстæм. 
Дзæнæтхан. Диссæгтæ! Гъер мæ нæ уырны. 
Ау, куыд ыл баууæндыдысты? Диссæгтæ! 
Е с ы р æ т. Уацирæт дæ хъазгæ кæны, Дзæнæт- 
ха!н. Афардæг æй кодтой æд сихор, æд къуымæлы 
дурын. 
Дзæнæтхан (тæргайхуызæй). Бастъæлай, 
68 

Уацирæт! Мæнæ цы и! Гъер дын уый цавæр сайд у! 
Цыма дын гыццыл чызг дæн... 
У а ц и р æ т. Æгæр æууæндаг ма у, Дзæнæтхан, 
æгæр. Науæд дæу дæр исчи афардæг кæндзæн. 
Дзæнæтхан. Дæхи хъахъхъæн, мæнæн дзы 
тас нæу. 
Е с ы р æ т. Æллæх-æллæх! Амæн дзы тас нæу! 
Нæфæтчиаг дæ? Æви дыл Тутыры хъуынæй конд 
куырæт ис? 
У а ц и р æ т. Сойæ сæрст у. Лæппуты къухтæ 
йыл быргæ кæнынц. 
Дзæнæтхан. Ацу стæ! Ницы дæн сойæ 
сæрст, фæлæ мæхи хъахъхъæнын зонын. 
Е с ы р æ т. У-у, дæ хорзæхæй! Дæ фарн, де 
зæдыстæн, махæн дæр æй бацамон, дæхи куыд 
фæхъахъхъæныс? 
Дзæнæтхан. Уый кæцы ран уон, уымæ 
гæсгæ у. Ам суадоны раз куы вæййын, æмæ барæг 
искуыцæй куы фæзыны, уæд амбæхсын уартæ... 
Нафиа т.Пысыраты фæсте! 
У а ц и р æ т. Æмæ, зæгъæм, пысыратæ кæм нæ 
вæййы, уым та цы ми кæндзынæ? 
Дзæнæтхан. Уым... уыцы ран... тагъд-тагъд 
мæхинымæр скувдзынæн: «Хуыцæутты Хуыцау, 
мæхи Хуыцау, скъæфæг-ма йæ фæкæ! (Чызджытсе 
ныххудтысты.) «Ма фæкæ! Ма фæкæ!» — зæгъи- 
наг уыдтæн. 
У а ц и р æ т. Æмæ куыд? Исты æххуыс дын 
фæвæййы? 
Дзæнæтхан. Чи? 
У а ц и р æ т. Дæхи Хуыцау. 
Дзæнæтхан. А-а! Ирвæзын уал... 
Æрбайхъуыст фæдисæтты уынæр. Хæстæгæй-хæстæгдæр 
кæны. Чызджытæ цымыдисæй кæсынц рындзæй. 
69 

Е с ы р æ т. Мæггуырыбонтæ! Дзыкъуылайы 
æрбакæнынц. Байстой йæ фыдгæнджытæй! 
Дзæнæтхан. Йæ фарсмæ уый та чи цæуы? 
Цорæ! Цорæ йæ æрбакæны. 
Æрбазындысты Цорæ, Дзыкъуыла æмæ цалдæр 
фæдисоны. Дзыкъуыла зæрдиаг куыд кæнгæйæ йæхи бап- 
пæрста йе ’мбал чызджытыл. 
Д з ы к ъ у ы л а. Чызджытæ! Куы байсæфтæн! 
Куы бабын дæн, уæд ма куыд цæрдзынæн? 
Дзæнæтхан (ксеугсейæ). Цы кодтай, Дзы- 
къуыла? Цы ’рцыди? 
Е с ы р æ т. Дæттæй, чызджытæ! Сынтыл та кæй 
фæхæссынц хъæумæ? 
Ц о р æ. Цолайы. 
Н а ф и а т. Мæггуырыбонтæ! Æмæ йæ Нана 
куынæма зоны, куывддонмæ куы фæцæуы! 
Ц о р æ. Нанайæн мацыма зæгъут. Дзыкъуылайы 
та хæдзармæ ахæццæ кæнут. (Ацыд). 
Æмбæрзæн 
Æстæм ныв 
Цолайы кæрт. Æнкъардæй æрбацæуынц Дзæрæхмæт 
æмæ Ц о р æ. Сæ фæстæ Гуыргъохъо, Хъæрæби 
æмæ ма дыууæ лæппуйы сынтыл æрбахæссынц Цолайы. 
Гуыргъохъо. Уæлдæр-ма йыл схæц, æз дæр 
æй мæ хæдзармæ куынæ хæссын! 
X ъ æ р æ б и. Кæдæм ма йæ уæлдæр исыс? 
Уæддæр дæлæмæ цæудзæн. 
Сынт кæрты астæу æрæвæрдтой. Фæсивæд кæуæгау кæ- 
’ нынц, сæ худын тыххæй уромынц. 
Дзæрæхмæт (къухæй амоны фсесивæдмæ, 
фсесабыр ут, зсегъгæ). Хорз адæм! Хуыцауы тæр- 
70 

хоны ныхмæ никæй бон ницы у. Кæмæ нæ цы 
’нхъæлмæ кæсы, уымæн ничи ницы зоны, Хуыцау- 
æй фæстæмæ. Цолайы зыдтат уе ’ппæт дæр. Йæхи- 
цæй растдæр æмæ хуыздæр æмгар зын ссарæн уыдис 
æгас комбæстæйы дæр. Æнæ Цола чындзхаст æмæ 
чызгæрвыст фидаугæ дæр нæ кодтой, бауырнæд уæ... 
Раст зæгъын хъæуы, иуæй-иутæ йæ нæ уарзтой, 
уыдонæй æрхъуыдыджындæр æмæ цыргъзонддæр 
кæй уыди, уый тыххæй. Не ’хсæн дæр-иу рауад хъæ- 
рæй ныхас, фæлæ йын уæддæр мæ мид-зæрдæйы 
кодтон стыр аргъ йæ лæгдзинадæн, йæ цыргъзон- 
дæн. (Фæсивæд «ныккуыдтой».) Мæнæн зын дзу- 
рæн у абон. Æз æй мæхимæ æрбахæстæг кодтон, 
мæхицæн æй нымадтон хорз хæстæгыл, хорз къаба- 
зыл, фæлæ мæ фæсайдта. Рухсаг зæгъын дæр ын 
мæ зæрдæ нæ комы... 
Фæсивæд сæ худын нал урæдтой æмæ хъæрæй «ныккуыд- 
той». Гуыргьохъо сæ сабыртæ кæны. 
Гуыргъохъо. Æз дæр ыл риссын, фæлæ цы 
гæнæн ис? (Бацыд Цолайы цурмæ.) Хорз æмгар 
уыдтæ не ’ппæтæн дæр, абон цæуыс де ’нусон фæн- 
дагыл æмæ фæндараст у. Мæ зæрдæ дын æвзæр- 
дзинад никуы загъта, Цола. Елтаратимæ бахæстæг 
кæнын фæнд куы скодтай, уæд дæм æфсымæры 
зæрдæ дарын байдыдтон. Дæу æмæ Дзыкъуылайы 
амондджынæй куы федтаин, æмæ мæ фæлтау куы 
никуы ницы уыдаид. Рухсаг у, мæ уарзон æмгар 
Цола! (Систа стыр къухтыкæлмæрзæн æмæ йæ 
ныхы хид сæрфгæ Дзæрæхмæтимæ иуварс ацыд). 
Хъæрæбийы нæ уырны Цолайы «амард» æмæ йæм хъавгæ, 
дызæрдыггæнгæ бацыд. Бауырныдта йæ. 
X ъ æ р æ б и. Мæнæ хъыггæнæг адæм! Цола 
куынæ уыдаид, уæд афонмæ уыцы абырджытæ афар- 
71 

дæг кодтаиккой Дзыкъуылайы. Æз дзы бузныг дæн, 
стыр бузныг. Хорз адæм, æз уын ард хæрын, Цо- 
лайы дыууиссæдзæм боны хæрдзтæ мæхимæ исын, 
дугъ дæр ма йын ауадздзынæн. Хуыцауы номардыс- 
тæн! 
Фæсивæд та «ныккуыдтой». Хъæрæби сæ сабыр кæны, 
фæлæ уыдон не ’нцайынц. Фæлæуут-ма, - зæгъгæ, фæ- 
хъæр кодта Хъæрæби æмæ йæ къахæй Цолайы цур зæхх 
æрцавта. Цола фестъæлфыд æмæ йæ къæхтæ дзуарæвæр- 
дæй аззадысты. Хъæрæби фыртæссæй фæцудыдта, фæлæ 
мæ цæстытыл ауад, зæгъгæ, йæхи æрсабыр кодта. 
X ъ æ р æ б и. Гъе, уæууæй, фæсивæд! Мард 
бафснайын дæр нывыл чи нæ зоны — йæ къæхтæ 
кæрæдзиуыл æвæрдæй куы баззадысты! Мæгуыр 
Цола! (Йæ къæхтæ йын сраст кодта.) Мæ уарзон 
æмгар Цола! Дзыкъуылайы бирæ уарзтай, фæлæ йæм 
дæ зæрдæ ма ’хсайæд. Æз æй самондджын кæндзы- 
нæн. Ды та цы мæрдтыбæстæм цæуыс, уырдыгæй 
нæм фыдæх зæрдæ ма бадар. Хæрзауыдæн ныл 
кæн!.. Цы ма дын зæгъон? Рухсаг у, Цола! 
Хъæрæби Цолайы риуыл йæ къух æрæвæрдта, рухсаг у, 
зæгъгæ. Цола Хъæрæбийы къух рацахста æмæ фæгæпп 
кодта. Хъæрæби йæхи атыдта æмæ Цолайы конд авдæныл 
бахауд. Гуыргъохъо дын уый ауыдта, цы! 
Гуыргъохъо (авдæны æмбæрзæн иуварс 
фехста). Авдæнæй, дам, куы рахызтæн, уæдæй 
фæстæмæ никæй аскъæфтон! Фæхынджылæг та нæ 
кодта! (Иргъæвынц æй.) Ауадзут-ма мæ, æз ын йæ 
къубал... æз ын... 
Дзæрæхмæт(Цоламæ, хъæлдзæгæй). Æрхы 
дæ’куы фæцæйхастам æмæ куы базмæлыдтæ, уæд 
дыл бæргæ фæгуырысхо дæн, фæлæ ахæм Хуыцауы 
æлгъыст разындзынæ, уый æнхъæл та чи уыд? 
72 

Гуыргъохъо (Дзæрæхмæтмсе). Æнхъæл- 
дæн, ме ’фсымæр, Цолайы ’рдæм фессæстай! 
Дзæрæхмæт; Ничердæм ссæндын, фæлæ ма 
дæ хъама йæ кæрддзæмы нытътъыс. Лæджы хуы- 
зæн лæгмæ хъуамæ пыхсбыны дæр æгъдау уа. 
Гуыргъохъо. Цом, Хъæрæби. Куыд кæ- 
сын, афтæмæй махæн ам хъуыддаг нал ис. Кæддæр 
æфсымæрдзинадыл ард бахордтам, фæлæ йæм Цола 
мæнæй фæхæстæгдæр. 
Дзæрæхмæт. Рæдийыс, Гуыргъохъо. Æгъ- 
дау æмæ адæмы фарн æфсымæрдзинадæй зынаргъ- 
дæр у... Цолайæ зæгъыс æмæ... уартæ уый бæрц адæ- 
мæн æфсымæрæн чи бæззы, уымæй æз мæхицæн 
знаг цæмæн скæнон? 
X ъ æ р æ 6 и (былысчъилæй). Адæм! Кæм ис 
адæм?! Сæмпæрчъитæ æмæ зилгæзæнгойтæ! Еууы 
кæрдзынæй сæ гом гуыбынтæ чи не ’фсады!.. 
Дзæрæхмæт(йæ маст уромы). Ацу... Ацу, 
Хъæрæби, кæцæй мæм нæ зынай, ахæм ран слæуу... 
(Джихæй). Мæнæ мæ гыццыл хойы куыд фæцæйæ- 
намонд кодтон... 
Гуыргъохъо (Дзæрæхмæтмæ). Ме ’фсы- 
мæр, рох дæ ма уæд — Хъарсиатæн дзырд радтай. 
Дзырд фæсайын дæр лæгдзинад нæу, нæдæр уæз- 
дандзинад у. 
Дзæрæхмæт. Дæуæй дæр рох ма уæд, 
Гуыргъохъо, æз абон ард кæй бахордтон адæмы раз. 
Адæмы æхсæн куы цæрын, адæммæ ма цы цæсгом 
равдисдзынæн? Стæй, дæ хорз фыдыстæн, цæмæй 
дæлдæр у Цола Хъæрæбийæ? 
Гуыргъохъо. Хъæрæбийæн, ме ’фсымæр, йæ 
ис-йæ бонæн банымайæн дæр нæй. Цы ис Цоламæ та? 
Дзæрæхмæт. Рæсугъд зæрдæ æмæ дыууæ 
базыры, зарæджы базыртæ. 
73 

Гуыргъохъо. Уыдон, Дзæрæхмæт, ницæйаг 
базыртæ сты! Зарæгæй, ме ’фсымæр, бæрзæй нæ 
самайдзынæ. (Цолайы ’рдæм.) Зараг Цола! Заргæ 
дæлæ нæ бур гæды дæр фæкæны къонайы рæбын. 
Фæлæ куы сæххормаг вæййы, уæд лæгъстæмæ Гыц- 
цийы къæхтыл йæхи радау-бадау байдайы, кæд мын 
исты къæбæр æрæппарид, зæгъгæ. 
Уыцы рæстæг Цола базарыд «Гуыргъохъойы зарæг»: 
Дæргъæвсы комы сау рувас 
Йæ цæрæн сагæн уадздзæни! 
Гуыргъохъо æрбатæвд, хъама фелвæста, фæлæ фæсивæды 
сæ хъаматы сæртыл хæцгæ куы ауыдта, уæд уæнтæхъилæй 
фæцæуы. 
Гуыргъохъо. Хорз фæуæд, Цола! Фæлæ йæ 
зон — нæ тох нæма фæци. Æз дын «Дæргъæвсы комы 
сау рувас» фенын кæндзынæн! (Ацыд). 
Ц о р æ. Гуыргъохъо, мæнæ дæ дыууæгуыбынон 
æрдхорды дæр демæ акæн! 
X ъ æ р æ б и. Мæ гуыбыны фæхъхъау æрбау! 
(Фæцæуы.) Гомгуыбынтæ! Сæмпъæрчъитæ! Зилгæ- 
зæнгойтæ! (Ацыд Гуыргъохьойы фседыл). 
Чызджытæ сæ уæрджытæ хойгæ æмæ кæугæ æрбацæуынц. 
Цолайы фæсивæды æхсæн куы ауыдтой, уæд сæ хъыг цинмæ 
раивта. Фæсивæд зарæг систой: 
Цæй, цы кæут, чызджытæ, — 
Саутæ, буртæ, мыдхуызтæ? 
Уе’ппæт дæр дзæбæх ыстут — 
Стъалытæ, зæххыстæн! 
Æмбæрзæн 

АРХАЙДЖЫТÆ: 
Цола — 30-аздзыд 
Дзыкъуыла — Цолайы уарзон чызг, 17-аздзыд 
Н а н а — Цолайы мад 
Г ы ц ц и — Дзыкъуылайы мад 
Дзæрæхмæт — Дзыкъуылайы æфсымæр, 
Цолайы æмгар 
Гуыргъохъо — Дзæрæхмæты æрдхорд, 35-аздзыд 
Ц о р æ - Цолайы æрдхорд, 25-аздзыд 
Дзæнæтхан — Цорæйы уарзон, 20-аздзыд 
Хъæрæби - усгур, 40-аздзыд 
X ъ æ л æ м ы р з æ — Хъæрæбийы фыдыфсымæр, 
зæронд лæг 
Хъазихан 
Æ х х у ы р с т (А ц æ м æ з ) } — зиууæттæ 
Г у ы ц ы р и 
К æ с æ б и 
Н а ф и а т 
Е с ы р æ т } — сыхаг чызджытæ 
У а ц и р æ т 
X æ з н а — 7-аздзыд чызг 
Бимболат — хъæуы хистæртæй иу 
Л æ г т æ, устытæ, ф æ с и в æ д 

ФЫЦЦАГАРХАЙД 
Фыццаг ныв 
Р А 3 Н Ы В 
Фæзынди X æ з н а: йæ иу къухы — хъазæн чындз, 
иннæйы — дурын. 
Ц о л а (фæссценæйæ). Хæзна! Хæзна, фæлæуу- 
ма! 
X æ з н а. Цы мæ кæныс, Цола? 
Ц о л а (фæзынд). Кæдæм цæуыс, нанайы карк? 
X æ з н а. Нанайы карк нæ дæн, фæлæ Дзыц- 
цайы карк. 
Ц о л а. Гъемæ хорз, Дзыццайы карк, фæлæ кæ- 
дæм цæуыс? 
X æ з н а. Дзыкъуылатæм. 
Ц о л а. Дæ мад, дæ фыды хатырæй, дæ хорз 
Дзыццайы хатырæй, Дзæрæхмæтмæ-ма-иу бадзур, 
зиууæттæ, зæгъ, дæумæ лæууынц. 
X æ з н а (фæуайы). Æмæ Дзыкъуылайæн ницы 
зæгъын хъæуы? 
Ц о л а. Уымæн сæ мæхæдæг зæгъдзынæн. (Фез- 
дæхт). 
Æмбæрзæн байгом æмæ разынд Дзæрæхмæты кæрт. Хъуысы 
«Зиууæтты зарæг». 
Г ы ц ц и. Сæумæцъыккæй та йæ бæрзонд куы 
систой! Æндæр сын ницы куыст ис? 
Дзæрæхмæт (цæвæг даугæйæ). Гыцци, уый 
лæппутæ зарынц. Ныхас бакодтам: куыддæр Цорæ- 
итæ «Зиууæтты зарæг» ныццæлхъ ласой, афтæ иумæ 
араст уыдзыстæм хос кæрдынмæ. 
Г ы ц ц и. Иумæ та цæмæн?Уыгæрдæнтæ алы 
рæтты куы сты. 
78 

Дзæрæхмæт. Гыцци, Цола нын диссаджы 
фæнд æрхъуыды кодта. Иугæйттæй, дам, алы рæт- 
ты æнкъардæй цы фыдæбон кæнæм. Фæлтау, дам, 
зиуæй кусæм. 
Г ы ц ц и. Ома, куыд зиуæй? 
Дзæрæхмæт. Зиу куыдвæййы, афтæ, Гыцци. 
Зиу, зиу, нæ фыдæлты зиу! 
Г ы ц ц и. Цытæ дзурыс, лæппу? Хабар-ма мын 
хуыздæр бамбарын кæн. 
Дзæрæхмæт. Мæхæдæг дæр æй дзæбæх 
нæма ’мбарын, Гыцци, фæлæ, æвæццæгæн, алцы- 
дæр хорз уыдзæн. Дысон-изæр нæ хъæуы фæсивæд 
æрæмбырд сты уæлæ Гогаты тигъмæ. 
Г ы ц ц и. Уæ зарын та тынг хъуысти. 
Д з æ р æ х м æ т. О, æмæ нын Цола афтæ 
зæгъы: цæй æмæ, дам, нæ фыдæлты фарн сæфын 
ма бауадзæм æмæ иумæ кæнæм нæ куыстытæ. 
Г ы ц ц и. Фæлæуу-ма, лæппу, æмæ дæ куысты- 
тæм дæхæдæг дæ ныфс нæ хæссыс? 
Д з æ р æ х м æт. Омæ, Гыцци, иумæ нæ тых дæр 
æмæ нæ ныфс дæр бирæ фылдæр у. Стæй — хъæл- 
дзæгдæр! 
Г ы ц ц и. Нæ, фæлæ та уын цыдæр хин æрымы- 
сыди Цола! Йæ хæдзары куыстытæ уын бакæнын 
кæндзæн æмæ уыл бæрзондæй худдзæн. 
Дзæрæхмæт. Гыцци, афтæ бауынаффæ 
кодтам: фыццаг уал сидзæргæс устытæн баххуыс 
кæнæм, стæй та чи куыд тыхстдæр уа, уымæ гæсгæ... 
Г ы ц ц и. Гъери-гъа! Цалынмæ сидзæргæс усты- 
тæн æххуыс кæнат, цалынмæ... гъе-и! Уалынмæ 
кæрдæг дæр ныхъхъæбæр уыдзæн, къæцæл фест- 
дзæни æмæ ма йæ уæд фæнды кæрд, фæнды — ма. 
Уæдæмæ дæхи куыстытæ кæн, лæппу, дæхæдæг, кæд 
ма мæ зондыл æрвæссыс, уæд. 
79 

Дзæрæхмæт. Омæ, Гыцци, худинаг у... 
Ныхас бакодтам. Дзырд радтон ме ’мбæлттæн. 
Г ы ц ц и. Дзырд Хъарсиатæн дæр радтай, дæ 
хойы та Рæмонатæн дæттыс. 
Дзæрæхмæт. Ахæм бæлвырдæй ницы загь- 
тон Хъарсиатæн. 
Г ы ц ц и. Уæдæ сæ ирæды æмбис нæ бонхæрæ- 
ны цы архайы? Сонт митæ кæнын афон дын нал у, 
мæ хур. 
Дзæрæхмæт. Уыдон Гуыргъохъойы сонт 
митæ сты. Йарæби, Гыцци, тæригъæд нæу мæ гы- 
цыл хо? — Нæ йæ фæнды Хъарсиатæм! 
Г ы ц ц и. Ницы ма æмбары дæ хо! Цæрæнбонты 
æз ныхбынæй фæкуыстон, тыхамæлттæй уæ фæхас- 
тон æмæ æгъгъæд фæуæд! Мæ чызг хъуамæ удæн- 
цой цард фена! Стæй худинаг у адæмæй — нæ чын- 
дзаг дыккаг аз куырдуаты бады. (Дзæрæхмæт ба- 
тыхст). Уæ зæронд мадмæ дæр байхъусут. Мæ зæр- 
дæйы тугдадзинтæй стут, æмæ уæ æз дæр былæй 
нæ аппардзынæн... 
Дзæрæхмæт. Цæй, Гыцци, ме ’мбæлттæмæм 
æнхъæлмæ кæсынц, (Цæуынвæнд кæны). 
Дардæй æрбайхъуыст Хъæлæмырзæйы мæсты ныхас: «Ахæм 
мыггаг не сты Хъарсиатæ, дæлвæндаг кæй авæрат! Уæдæ ма 
сæ ныхас фæсайæнт!» Æрбазындысты X ъ æ л æ м ы р з æ, 
Гуыргъохъо, Хъæрæби æмæ иу л æ п п у л æ г 
Хъарсиатæй. 
Хъæлæмырзæ. Нæ, мæ хæдзæрттæ! Нæ, мæ 
чысыл къонатæ! Афтæ гæиæн нæй, дæлвæндаг кæй 
авæрат, ахæм мыггаг не стæм. Хъарсиатæ, мæ хур, 
Хъарсы фидарæй дæр æгадæй нæ раздæхдзысты, 
бауырнæд уæ Хуыцауæй уырнæгау. (Гыцци æмæ 
Дзæрæхмæт йæ размсе рацыдысты.) Уый куыдтæ 
80 

кæнут, Госæгъæз, мæ хур? Дзæрæхмæт! Лæг йæ 
ныхасæй лæг вæййы! Дзырд ныи радтай, ныр ин- 
иæрдæм фæдæ. 
Дзæрæхмæт. Бахатыр кæн, Хъæлæмырзæ, 
бæлвырд ныхас уын нæ загътам. 
Хъæлæмырзæ. Уæдæ лæппуйæн йæ ирæды 
æмбис дæ бонхæрæны цы ми кæны?! 
Дзæрæхмæт. Хуыцау — ме ’вдисæн, уадзгæ 
дæр сæ нæ кодтон, фæлæ Гуыргъохъо æмæ Хъæрæ- 
би сæхи фæнд атардтой. Уартæ сты — табуафси, 
абон дæр сæ атæрут. 
Гуыргъохъо. Худинаг дын фæуæд, ме 
’рдхорд! Дæ ныхас хъулау раууил-баууил цы кæ- 
ныс?! 
Хъæлæмырзæ. Нæ мыггаг уыцы худинаг 
йæ сæрмæ не ’рхæсдзæн! Ардæм цыдысты лæгæв- 
зæрстæй, фæлæ цæ æз нæ рауагътон. Хъуыддаг са- 
бырæй алыг кæнæм. 
Дзæрæхмæт. Бахатыр кæ, Хъæлæмырзæ, 
хистæр дæ, фæлæ дæ афтæ бафæрсон: Елтараты 
мыггаг искуы карды цыргъæй фæтарстысты, æви 
сæхæдæг уынаффæхъом не сты? Æви, æппынфæс- 
таг, Елтаратæ Хъарсиатæй чызг-хъалон дарынц? 
X ъ æ л æ м ы р з æ. Лæппу, тæвд ма кæн! Фæлæ 
уæ мах не ’гъдау агурæм. 
Г ы ц ц и. Бахатыр кæн, Хъæлæмырзæ, æгъдау 
кауы сæрты агурын аив нæу — мидæмæ рахизут. 
Хъæлæмырзæ. Дæ цæрæнбон бирæ, Го- 
сæгъæз. (Дзсерæхмæтмæ.) Фæлæ уæддæр раст нæ 
дæ, мæ хур. Лæг йæ ныхасæй лæг у æмæ йæ худы 
гоппау раив-баив кæнын нæ хъæуы. 
Дзæрæхмæт (уæздапæй). Дæ ныхас иттæг 
раст у, Хъæлæмырзæ. Фæлæ æз дæр дзырд радтон, 
ард бахордтон æмæ мæ ныхас куыд фæсайон? 
81 

Хъæлæмырзæ(цæугæ-цæуын). Ардфæсайы- 
нæй дæ Хуыцау бахизæд, фæлæ цы хабар у? Æз 
куы ницы зонын, æз куы ницы фехъуыстон. 
Хæдзармæ цæугæйæ йын Дзæрæхмæт хабар дзуры — сæ 
ныхас нæ хъуысы. 
Гуыргъохъо (Хъæрæбимæ). Ды та кæдæм 
цæуыс? Дæуæн не ’мбæлы. Сиахсы митæ кæн. 
X ъ æ р æ б и. Йарæби, Гуыргъохъо, сразы йæ 
кæн. Мæ ныхас фидар у — мæ кæсгон дугъон тæк- 
кæ ахсæв дæ кæрты уыдзæни. Æрдхорды лæвар! 
Гуыргъохъ о.Цæй, цæй! Хъуыддагæй исты 
рауайæд, æндæр... бæхтæ- йедтæ та цы сты ?! (Фæ- 
цæуы). 
X ъ æ р æ 6 и. Рарвит ма-иу æй, æз ын иу-дыууæ 
ныхасы зæгъон. 
Гуыргъохъо. Кæй, Дзæрæхмæты? 
X ъ æ р æ б и. Нæхионы, Дзыкъуылайæ зæгьын. 
Гуыргьохъо хæдзармæ бацыд. Хъæрæби катай кæны. Фæ- 
зынди X æ з н а : йæ иу къухы хъазæн чындз, иннæйы — 
дурын. 
X ъ æ р æ б и. Хæзна, рауай-ма. 
X æ з н а. Цы мæ кæныс? 
X ъ æ р æ б и. Кæдæм рараст дæ уыцы хъуыд- 
дагхуызæй? 
X æ з н а. Мæнæ Дзыкъуылатæм. 
X ъ æ р æ б и. Æмæ дæ сæумæрайсом цы хъуыд- 
даг ис Дзыкъуылатæм? 
X æ з н а. Дзыцца мæ хуырхмæ рарвыста. Ды та 
ам цы лæууыс? 
X ъ æ р æ 6 и (к дзыппсей систа сæкæры 
късертт). Айс, Хæзна, сæкæры къæртт. 
X æ з н а. Мæнæ цы адджын у! 
82 

X ъ æ р æ б и. Мæнæ ацы къæртт та Дзыкъуы- 
лайæн ахæсс, уайгæ. 
X æ з н а (фæуайы, фездæхт). Гыццийæн дæр- 
ма иу къæртт æри. (Радта йын.) Гъер-ма иунæг 
къæртт... 
X ъ æ р æ 6 и. Уый та ма кæмæн? 
X æ з н а. Мах Дзыццайæн дæр ма... 
X ъ æ р æ 6 и. Уайгæ рæвдздæр! Къулбадæг! 
Уыдон дæр дын байсдзынæн. 
X æ з н а (мсестæй йæ мары). Чъынды-мынды 
Хъæрæби! Чъынды-мынды Хъæрæби! (Хæдзармæ 
бауад). 
Дзыкъуыла хæдзарæй рахызт æд гогон. Хъæрæби 
уæздан лæуд акодта, зæхмæ кæсы. Дзыкъуыла Хъæрæ- 
бийы ауынгæйæ фæстæмæ фездæхт. Уыцы рæстæг æд 
цæвæг фæзынди Ц о л а, Хъæрæбимæ хæстæг бацыд — 
Хъæрæби йæ Дзыкъуыла æнхъæлы. 
X ъ æ р æ б и. Бахатыр кæн, рацæуын дæ код- 
тон. Кæд æнæвдæлон уыдтæ... 
Ц о л а (Дзыкъуылайы хъæлæсæй). Ницы кæны. 
X ъ æ р æ б и. Йарæби, Дзыкъуыла, бамбар мæ. 
Мæхи амардзынæн, куынæ мын бако... (Ауыдта 
Цолайы). 
Ц о л а. У-у-у, дæ хорзæхæй, сидзæрæй мæ ма 
ныууадз! 
X ъ æ р æ б и. Кæцæй та мæ фæндагыл февзæрд- 
тæ, Хуыцауылгъыст?! Ацу мæ каисты дуарæй. Фе- 
сæф ардыгæй! 
Цола (сабырæй). Хъæрæби, мæ хæлар. (Хъæ- 
рæби фæхъус.) Дзыкъуылайы нæ федтай, фæдзур- 
ма йæм, Цола, зæгъ дæ агуры. 
X ъ æ р æ б и. Нал æй фендзынæ ныр, уартæ мæ 
минæвæрттæ уым сты. Фидаугæ кæнынц. Гъеныр 
83 

дæр та-иу дæхи мардæфсон скæн, цæстфæлдахæг! 
Ц о л а (æнкъардæй). Сайыс, Хъæрæби. 
X ъ æ р æ б и. Уайгæ, Цола, уырдыг сын алæуу!* 
Ц о л а (йæхицæн дзурæгау). Дзырд мын куы 
радта Дзæрæхмæт. Абон хос кæрдынмæ дæр немæ 
цæуинаг куы уыди. (Хæдзарæй хъуысы «оммен, 
Хуыцау!») Фæсайдта мæ, æнхъæлдæн... 
Цола кауыл банцой кодта æмæ æдзынæг кæсы хæдзармæ, 
стæй æнкъардæй араст Хъæрæбийы рæзты. 
X ъ æ р æ б и (Цолайы фæстæ). Аку, аку, Цола, 
æмæ дын фенцондæр уа! 
X æ з н а (хæдзарæй рацыд). Хъæрæби, сæкæр 
дæм нал и? 
X ъ æ р æ б и. Ауай ардыгæй! Гыццылæй нана! 
X æ з н а. Ам цæмæ лæууыс, ам? Мидæмæ нæ 
уæндыс? 
X ъ æ р æ 6 и. Ауай! Бирæ куы зонай, уæд дæ 
рувæстæ ахæсдзысты. 
X æ з н а. Æмæ рувæсты бирæзонаг чызг цæмæн 
хъæуы? 
X ъ æ р æ б и. Нал мæ ныууадзай, хуырхгур! 
(Ссурæгау æй акодтз). 
X æ з н а. Ма фæкæлай, усгур! (Алыгъд). 
X ъ æ р æ б и.Сывæллон дæр сывæллоны хуы- 
зæн нал у... 
Дуар фегом æмæ быцæугæнгæ рахызтысты Дзæрæхмæт 
æмæ Гуыргьохъо. 
Г у ы р г ъ о х ъ о. Раст нæ дæ, ме ’фсымæр! 
Хъарсиаты мыггагæн дзырд радтай. Дыууæ мыгтаджы 
лæгтæ кæрæдзимæ сæ къухтæ радтой. Лæг йæ ны- 
хасæй лæг вæййы! 
Дзæрæхмæт. Æз дæр уый зæгъын: лæг йæ 
84 

ныхасæй лæг вæййы! Гуыргъохъо, ард бахордтон — 
Цола æмæ Дзыкъуылайы амонды ныхмæ кæй нæ 
рацæудзынæн. 
Хъæлæмырзæ (рахызт хæдзарæй къуы- 
мæлдзæфæй). Дæ цæрæнбон- бирæ, Дзæрæхмæт! 
Лæджы хуызæн лæг хъуамæ йæ ардбахæрд макуы 
фæсайа! 
X ъ æ р æ б и (йсехицæн дзурæгау). Ай дæр та 
иннæрдæм куы фессæста... 
Хъæлæмырзæ(хинхуызсей). Байхъусут-ма 
мæм, мæ хуртæ. Фыдæлтæ-иу афтæ загътой: «Уæхст 
дæр куыд нæ басудза, физонæг дæр куыд сфыца!» 
Ома, Дзæрæхмæт йæ ардбахæрд куыд нæ фæсайа, 
нæ хъуыддаг дæр нын куыд сараза, уый тыххæй ис 
иу мадзал. 
Дзæрæхмæт. Дæ хорзæхæй, цавæр мадзал 
у, зæгъ нын æй. 
Хъæлæмырзæ. Зæгъдзынæн, зæгъдзынæн, 
мæ фыды рихийыстæн! Фыдæлтæ-иу афтæ кодтой: 
йæ ардбахæрдыл-иу фæсмон чи фæкодта, уый-иу 
кусарт акодта, æртæ чъирийы-иу скуывта, æмæ-иу 
афтæмæй хатыр ракуырдта Хуыцауæй — йæ ныхас- 
иу фæстæмæ райста. Афтæ, мæ хуртæ, афтæ! 
Гуыргъохъо (цингæнгæ). Исты ма зæгъыс, 
Дзæрæхмæт? Исты ма зæгъыс? 
Дзæрæхмæт (æнæбары йæ уæхсчытыл 
схæцыд). Чызгæн ма йæхи куы бафарстаин... 
Гуыргъохъо. Фæстæдæр æй бафæрсдзыс- 
тæм, ме ’фсымæр. (Хъæрæбимæ.) Ныртæккæ — 
сæрвæтмæ! Кусæрттаг æрхæццæ кæнæм. (Хæдзары 
дуарæй.) Гыцци, æртæ чъирийы нын ацæттæ кæн, 
мах ныртæккæ фездæхдзыстæм. 
Фæцæуынц Гуыргьохъо æмæ Хъæрæби. 
85 

X ъ æ р æ 6 и. Æрмæст Цолайæн мачи мацы 
зæгъæд нырма! Хуыцауылгъыст у! 
Æмбæрзæн 
Дыккаг ныв 
Ногæй та — Дзæрæхмæты кæрт. Гуыргъохъо æмæ йе 
’мбæлттæ кусарт акодтой æмæ агимæ архайынц. X ъ æ р æ б и 
физонæг кæны. Хъæлæмырзæ фыдæлты æгъдæутты 
хорзы кой кæны Дзæрæхмæтæн. 
Хъæлæмырзæ. Бауырнæд дæ, мæ хур 
Дзæрæхмæт, фыдæлтæм бирæ хорз æгъдæуттæ 
уыди. Ард бахордтай, зæгъгæ, уæд ын фæсайæн нæ 
уыди. 
Дзæрæхмæт. Гъе-гъе, æз дæр уый зæгъын, 
Хъæлæмырзæ. 
Хъæлæмырзæ. Фæлæ иугæр æрфæсмон 
кодтай дæ ардбахæрдыл, уæд хатыр ракур зæдтæ 
æмæ дауджытæй, æндæр дзы мурдæр ницы хъæуы. 
(Хъсерсебимæ.) Лæппу, физонæг цæхæры цы ба- 
тъыстай — йæ уæхст дын басудздзæн. (Амоны йын.) 
Мæнæ йыл афтæ хæц, мæнæ йæ афтæ дар. (Дзсе- 
рæхмæты ’рдæм) Уæхст дæр куыннæ басудза, фи- 
зонæг дæр куыд сфыца... 
Дзæрæхмæт (рахицсен, сагъæс ксены). 
Уæхст дæр куыннæ басудза, физонæг дæр куыд 
сфыца ... Куыд бакæнон, цы бакæнон? (Гуыргъохъо 
йæм йæхи æрбайста, хъусы йсем.) Ард бахордтон — 
ныр мæ ныхас Хуыцауы дуарыл фыст у. 
Г у ы р г ъ о х ъ о. Ард Цола дæр бахордта — 
мæнг ард! Авдæнæй, дам, цы бон рахызтæн!.. Фæ- 
хынджылæг нæ кодта... 
Дзæрæхмæт. Омæ, мæнгæй цы загъта? — 
авдæнæй бон раздæр рахызти. 
86 

Гуыргъохъо. Кæд авдæнæй гъертæккæ 
рахызти, уæддæр дæ хойы Цола аскъæфта. 
Дзæрæхмæт. Афтæ рауади. 
Гуыргъохъо. Ныр та, мах куыд зæгъæм, 
хъуамæ афтæ рауайа. Стæй дæ хо цы цард федтаид 
Цоламæ? Хуырхагур зылдаид сыхбæстыл , æви си- 
хор дæр Цолайы зарджытæй кодтаид?! Ме ’рдхорд! 
Уарзондзинад адæймаджы куырм кæны. Фæстæдæр 
ма дын уайдзæф дæр кодтаид йæхинымæр, рæди- 
йын мæ цæмæн бауагътай, зæгъгæ. 
Дзæрæхмæт. Нæ зонын, нæ зонын. 
Гуыргъохъо. Цард бамбар, ме ’фсымæр! 
Айхъус-ма адæммæ, цытæ дзурынц, уымæ. 
Дзæрæхмæт. Æмæ цы дзурынц адæм? 
Гуыргъохъо. Дыккаг аз куырдуаты бады 
Есырæт... Æмæ адæм худынц, алы ныхæстæ кæнынц. 
(Дзæрсехмсетмæ бахъардтой Гуыргъохъойы ныхæс- 
тæ, тыхсы.) Цард цæуы æмæ та искæд бон дæ фыр- 
тыл дæр ахæм сагъæссаг бон скæндзæн. Стæй та 
уый фыртыл дæр. Уый нæ царды æгъдау у æмæ 
йын фехалæн нæй. Рагæй-æрæгмæ дæр афтæ у: 
хъæздыг лæг хъæздыгдæр кæны, мæгуыр лæг та — 
мæгуырдæр! Ды та, ме ’фсымæр, Хъæрæбийы фар- 
нæй хайджын куы уай, уæд дæ абоны цард дæр, дæ 
фидæн дæр рæсугъд уыдзæн. 
Дзæрæхмæт. Ард бахордтон æмæ арды 
’фсарм уæззау у нæ хæхбæсты. Мæхи зæрдæмæ дæр 
куы нал цæуон, мыййаг. 
Гуыргъохъо. Тыхсгæ ма кæн, ме ’фсымæр! 
Ныртæккæ æртæ чъирийы скувдзыстæм! Физонæг 
цъыс-цъысгæнгæ! Сау бæгæны — сыр-сыргæнгæ! 
Хатыр ракурдзыстæм Уациллайæ, æмæ дæ арды 
’фсарм нал уыдзæн. 
87 

Дзæрæхмæт. О, фæлæникуыфехъуыстон, — 
афтæ гæнæн ис? 
Гуыргъохъо. Ис, ме ’фсымæр, ис! Æз 
мæхæдæг цалдæр хатты мæ ныхас фæстæмæ райстон: 
скуывтон-иу, хатыр-иу ракуырдтон æмæ кæсыс?! — 
абон дæр цардæгас дæн, мæ къахфындз дæр никуы- 
ма скъуырдтон. 
Хъæлæмырзæ. Арахъ рауадз, Хъæрæби. 
(Хъæрæби йæм радта дзæбидыры сыкъа, кувы.) 
Йа, сырхцæст Уацилла! Табу дæхицæн! Нæ куви- 
нæгтæ нын райс æмæ дæм нæ куывды хъæр фехъуы- 
сæд! (Фæсивæд «оммен» кæнынц.) Бæрзондæй ныл- 
лæгмæ ракæс, Уацилла, æмæ нæ дæ зынгцæхæрæй 
бахиз! Мæнгæрдты сурæг дæ, фыдбылызтæ сафæг 
дæ æмæ нæ фыдбылызæй бахиз! (Сæ уæрджытыл 
æрлæууыдысты.) Табу дæхицæн, сыгъдæг Уацил- 
ла! Кувæм дæм ныллæгæй бæрзондмæ нæ хъæбæр 
уæрджытыл лæугæйæ — нæ куывд дæм фехъуысæд 
æмæ нын бахатыр кæн! Табу дæхицæн, Уацилла! 
Мæнæ дæ кувæг лæг, Елтараты уæздан Дзæрæх- 
мæт дæуæй хатыр куры, æмæ йын бахатыр кæн. 
Æнæбары ард бахордта æмæ йæм æнæбары цæстæй 
ма ракæс, Хъæбæр Хоры Уацилла, фæлæ йын баха- 
тыр кæн, табу дæхицæн! (Базарыд.) Йа, Хоры 
Уацилла, ракæс-рафæлгæс, мæнæ дæ кувæг адæмы 
кувинæгтæ адджынæй райс æмæ нæ хорæфсис фæ- 
кæн, Хоры Уацилла! (Дынджыр сыкъа равдæлон 
кодта.) 
Æрбаталынг. Арвы нæрын райхъуыст. 
Хъæлæмырзæ (арвмсе скаст). Фехъуыста 
мæ! Табу дæхицæн, Уацилла! Гъеныр дæ, мæ хур, 
Дзæрæхмæт, арды æфсарм мауал уæд. Кæд ма дæхи 
дæр скувын фæнды, уæд — табуафси. 
88 

Гуыргъохъо. Зæгъ, ме ’фсымæр, зæгъ! 
Дзæрæхмæт (сагъæс кæны). Бахатыр кæн, 
нæ зæды хай, сыгъдæг Уацилла... Мыййаг... кæд 
рæдийын... бахатыр кæн... (Анызта.) 
Гуыргъохъо. Ницæмæй рæдийыс, ме ’фсы- 
мæр! (Хъæлæмырзæмæ.) Бахатыр кæн, Хъæлæмыр- 
зæ, æз дæр иу ныхас зæгъон. 
Хъæлæмырзæ. Табуафси, Гуыргъохъо. 
Гуыргъохъо. Дзæрæхмæт йæ ныхасæн 
хицау у. Дзæрæхмæт Хъарсиатæн лæджы ныхас 
радта æмæ йæ цæрæнбон бирæ уæд! Дзæрæхмæт 
Цолайы хинæйдзаг, цæстфæлдахæн миты аххосæй 
æнæбары ард бахордта æмæ йæм æнæбары цæстæй 
ма ракæс, сызгъæрин Уацилла! (Анызта.) 
Арвы нæрын та райхъуысти. Уыцы рæстæг уæлхæдзар 
фæзынди Цола. Иæ къухты — стыр æрхуы тас, базмæлын 
æй кæны æмæ «æрвнæрд» райхъуысы. Донласт цъылынæй 
дон рапырх кæны. 
Хъæлæмырзæ. Нæ куывд нын райста 
Уацилла! (Ныззарыд.) Æй, дæ рынтæ дын бахæ- 
рон, сызгъæрин Уацилла! 
Гуыргъохъо (Хъæрæби йын йæ хъусы 
цыдæр адзырдта). Уæдæ æххæст фидаугæ дæр гъе- 
ныр бакæнæм! 
Хъæлæмырзæ(барасыг). Иттæграстзæгъыс! 
Мах æй ныртæккæ дæр... айæд кæндзыстæм... афи- 
даудзыстæм. (Фынгмсе йæ сæр æруагъта. Хъæрæ- 
би йæ фынсей кæнын нæ уадзы). 
Дзæрæхмæт. Иннæ къуыримæ йæ уадзик- 
кам уæд та... 
Гуыргъохъо. Иуырдæм — иннæрдæм! — нæ 
дыл фидауынц, ме ’фсымæр, уыцы митæ. 
Дзæрæхмæт. Уациллайы фыдæхæй тæрсын. 
89 

(Скасти арвмæ.) Тыхджын уарын æрбацæуы. Табу 
Уациллайæн. 
Гуыргъохъо (арв ферттывта æмæ йæхи- 
уыл дзуæрттæ бафтыдта). Мацæмæй тæрс, ме 
’фсымæр — хатыр дзы ракуырдтам, скуывтам фы- 
дæлты æгъдаумæ гæсгæ. 
Дзæрæхмæт. Мæ гыццыл хо тæригъæд 
бæргæ у: Цола йæ зæрдæмæ хæстæг у, фæлæ йæ 
кæд ферох кæнид. Хъæздыг царды рох кæны зæр- 
дæйы хъыг. 
Гуыргъохъо. Тынгхорзæйзагътай: «Хъæз- 
дыг царды рох кæны зæрдæйы хъыг». 
Дзæрæхмæт(райхъуыст та «арвнæрд»). О 
Хуыцау, батæригъæд кæн. Уацилла! Рухс Уацил- 
ла, бахатыр кæн. 
Гуыргъохъо (дзуæрттæ бафтыдта йæхи- 
уыл). Цæй, æз ма сыхæй иу-дыууæ лæгæн зæгъон. 
Æвдисæнтæ! 
Дзæрæхмæт. Фæлæуу! Уарын райдыдта 
æмæ ныххуылыдзуыдзынæ. (Иуварсырдæм.) Йæхи 
сайы ардыгæй. Аххос иууылдæр мæн куыд фæуа, 
æмæ мæн куыд æргæрах кæна... (Арв ферттывта 
æмæ райхъуысти сонт гæрах.) Жллæх\ Амардта 
мæ! (Дзæрæхмæт йæ уæрджытыл æрхауд. Кувы.) 
Батæригъæд кæн! Баххуыс кæн! 
Арвы гæрах та райхъуыст æмæ Ц о л а уæлхæдзарæй кæрт- 
мæфехстарæхыс. Дзæрæхмæтæмæ Гуыргъохъо 
фыртæссæй кæрæдзийы бын абырыдысты. 
Хъæлæмырзæ(фехъал). Гъей-уый!!! Уыдон 
цавæр гæрæхтæ сты?! Хъарсиатæ ахæм мы...мы... 
мыггаг не... не сты... иугай гæрæхтæй...тæй чи фæ- 
тæрса... (Æрфынæй та.) 
Гуыргъохъо (Дзæрæхмæты бынæй йæ 
90 

сæр радардта). Стæ-ма! Цы мыл ныххуыссыдтæ?! 
Дзæрæхмæт. Нæ фæлæ ды мæ быны цы 
бабырыдтæ? (Рæхыс ауыдта.)0 Хуыцау, о Уацил- 
ла! Табу! Табу! Табу! 
Гуыргъохъо (уый дæр рæхыс ауыдта). 
Табу! Табу! Ой табу! Табу! Ой табу! 
Дзæрæхмæт (арвы гæрах та райхъуысти 
æмæ хъæр кæны хæдзармæ). Дзыкъуыла! Гыцци!!! 
Дзыкъуыла æмæ Г ы ц ц и фæдисы уадæй рацыдысты. 
Г ы ц ц и. Мæггуырыбонтæ! Цы кодтат?! Цы 
уыл æрцыди?! Хуызыцъыртт уæ куынæуал ис! 
Дзæрæхмæт. Мауалнæфæрсуымæй. Уацил- 
ла нæ йæ зынг рæхысæй æрцавта. 
Г ы ц ц и (Цолайы ауыдта уæлхæдзар). Гъе, 
уæууæй, уæууæй! Фæхъазыди та уæ! 
Дзæрæхмæт. Чи? 
Г у ы р г ъ о х ъ о. Чи нæ фæхъазыди? 
Г ы ц ц и. Æдзух уæ чи фæхъазы, уый. Рæмона- 
ты Уацилла! 
Ц о л а (уæлхæдзарæй худы). Лæппутæ, мæ рæ- 
хыс-ма мын æриут — райсом мæ хъæдмæ цæуын 
хъæуы! 
Æмбæрзæн 
Æртыккаг ныв 
Р А 3 Н Ы В 
X æ з н а (заргæ рацыди): 
Хъа-хъа, Хъæндил, Хъæндилæг, 
Къуыппыл цæрæг — гæды лæг! 
Сау сæгъмæ дын — къуыматæ, 
Йæ сæныккæн — сыкъатæ. 
91 

Æгас цæуай, Дзывылдар! 
Де ’рвадæлтæ кæм цæрынц?— 
Лæппу, дам, сын куы райгуырд!.. 
(Фæкаст адæмы ’рдсем). Госæма! Госæма! Хуырх 
уæм нæй?! Хуырх-ма мын, зæгъын, авæр!..Къуыр- 
ма бау! Цыма мæ нæ хъусы, йæхи афтæ скæны. 
Чъындыгуыссæ! Афтæмæй фараст хъуджы дуцы. 
(Хъуыды кæны.) Нæ фæлæ Цолатæм бауайон, кæд 
ма сæм зноны хуырхæй аззади. (Заргæ ацыд.) 
Æмбæрзæн байгом æмæ разынд Цолайы кæрт. Ц о л а 
кæрты дæргъæй-дæргъмæ тел анывæзта æмæ донласæн 
цалхимæ архайы. Фæзынд Н а н а. Цола йæ размæ ауад 
æмæ йын æриста йæ гогон. 
Ц о л а. Цал хатты дын загътон, дзагæй йæ ма 
хæсс, зæгъгæ. 
Н а н а. Тынг мыл куы мæт кæнис, уæд мæ бæс- 
ты хæссæг уаид. Мæ цæсгом нал хъæцы адæмы 
’хсæнты ацæуын ацы гогонимæ. 
Ц о л а (хъазы). Омæ, Нана, æндæр гогон бал- 
хæнæм. 
Н а н а. Худинаг у адæмæй: мæ карæн устытæ 
донхæссынмæ нал фæцæуынц. Стæй мæ бон дæр 
нал у. Базæронд дæн — чындзы æххуыс нæ хъæуы. 
Ц о л а. Омæ, Нана, цы бакæнон? Елтаратæ къæс- 
савæлдæхт фесты — нал нын дæттынц сæ чызджы. 
Н а н а. Нал, уæд нал. Мах лæгъстæ никæмæн 
кæнæм. Нæ комбæстæйы иу мах аккаг чызг нал ис?! 
Ц о л а. Нал ис, Нана, нал. 
Н а н а. Афтæ у?! (Къуымæй раскъæфта уисой.) 
Мæнæ дын уисой æмæ кæрт мæрзгæ. (Цола уисой 
райста.) Мæнæ ныртæккæ гогон равдæлон кæн- 
дзынæн æмæ-иу дон æрбахæсс. Ныр та уал мæнæ 
92 

мæ раздарæн дæ астæуыл бабæтт æмæ кæрт ным- 
мæрз. (Радта йæм куатæ.) Кæд æппынфæстаг 
дæхиуыл æрхудис. (Гогон хæдзармæ ахаста.) 
Ц о л а (Нанайы куатæ кæлмæрзæн баст ба- 
кодта æмæ ног чындзау уæздан марзт кæны. 
Зары.) 
Ног цъылын, дам, мæрзаг вæййы, 
Уой, уæрæйдæ, уой! 
Ног чындз уынгмæ кæсаг вæййы, 
Уой, уæрæйдæ, уой! 
Ехх! Худын, хъазын, æмæ адæм афтæ æнхъæл сты — 
Цолайæн æнцон цæрæн у: заргæ ’мæ кафгæйæ йæ 
бонтæ æрвиты! Фæлæ мæ зæрдæйы цы арвнæрын 
ис, мæ зæрдæйы цы тæрккъæвдатæ цæуы, уый Нана 
дæр нæ зоны. Æмæ сæ хъуамæ мачи зона! Хъуамæ 
мачи фехъуса мæ зæрдæйы хъæрзын. (Нанайы ауыд- 
та æмæ та мæрзыныл фæци). 
Н а н а (рахызт афтид гогонимæ.) Мæггуы- 
рыбонтæ! Мачи йæ фенæд — худинаг кæиæм. (Фæхъæ- 
бæр.) Амæрз, амæрз, Цола! 
Ц о л а. Мæрзын, мæрзын, Нана. 
X æ з н а (фæзынди та йæ чындз æмæ дурыни- 
мæ). Нана, зионы хуырхæй уæм нал аззад? 
Н а н а. Хуырх нæм дзаг у. 
X æ з н а (дæтты йæ дурын). Кæд уæм дзаг у, 
уæд-ма дзы мæ дурын айдзаг кæн. 
Н а н а. Æри, мæ къона, æри. (Ахаста дурын). 
X æ з н а. Цола, мæрзгæ цæмæн кæныс? — исты 
чындз дæ! 
Ц о л а. Уæдæ чи ныммæрза, Хæзна, чи? Нана 
зæронд у, нæ хæдзары та чындз нæй. 
X æ з н а. Æмæ ракур чындз. 
Ц о л а. Ничи мын комы. 
93 

X æ з н а. Кæд дын ничи комы, уæд йæды ра- 
кур... нæхи Дзегыдайы. 
Ц о л а. Дзегыда? Уый та чи у? 
X æ з н а (худы). Мæнæ мæ хъазæн чындз Дзе- 
гыда хуыйны! 
Ц о л а. Гъемæ хорз! — курын Дзегыдайы, фæлæ 
мæрзгæ та куыд кæндзæн? 
X æ з н а. Ракур æй — æз йæ бæсты мæрздзынæн. 
Н а н а (рацыд). Айс, мæ къона. 
X æ з н а. Нана, хъæздыг уыл ичъийау ныххæцæд. 
Н а н а (худы). Арфæтæ кæнын дæр куы зоныс, 
Хæзна. 
X æ з н а (фæуайы, фездæхт). Цола, Дзегы- 
дайы ам уадзон? 
Цола. Ахæсс æй, ахæсс. 
X æ з н а. Уадз æй, нæхимæ ма мæм иу чындз ис. 
(Къуымы йæ фæуагъта). 
Нана. Цытæ дзурут, ницы уын æмбарын. 
Ц о л а (мæрзгæйæ). Дзегыдайы мын курын 
кæны. 
Н а н а. Уый та ма дзы кæцы у? 
Ц о л а. Далæ къуымы лæууы. 
Н а н а. Гъе, уæууæй, Цола! Сывæллæттæ дæр 
дæ хъазын байдыдтой. Æмæ дын афтæ хъæуы! Цу 
ныр та дон схæсс. (Цола гогон райста, хъуыдытæ 
кæны.) Цу, цу! Сыхы чындзытимæ ацу дон хæс- 
сынмæ. Гуыргъохъотæ æмæ дæ Хъæрæбитæ куы 
феной дон хæсгæ, уæд дæм бæрæг уыдзæн — дæ 
зарæджы ныхæстæм æй бафтаудзысты. 
Ц о л а. Нана, хъуыды дæр ма сæ ма кæн. Æз 
суадонмæ цæуын. 
’Нана. Цæугæ, цæугæ. 
Ц о л а. Куыддæр мæ гогон байдзаг уа донæй, 
афтæ дæм тел ныццæвдзынæн. 
94 

Н а н а. Уый та ма цавæр тел у? 
Ц о л а. Мæнæ, зæгъын, ацы телыл куыддæр 
дзæнгæрæджы хъæр райхъуыса, афтæ-иу уартæ 
уыцы цалх æрзил. 
Н а н а (дисгæнгæ). Æмæ уæд цы уыдзæн? 
Ц о л а. Фендзынæ йæ... (Ацыд æд гогон.). 
Н а н а (Цолайы фæстæ). Марадз, гье! — фезгьо- 
ры. Уæдæ ма йын цы ’рхъуыды кæнон, нæ зонын. 
Кæд ын, мыййаг, кæлæнтæ конд ис? (Чидсер кау- 
дуар æрбахоста: «Ам дæ, Цола?») Мидæмæ! Ми- 
дæмæ рацæут. (Фæсивæд æд сагæйттæ æрбацы- 
дысты.) Цолайы дæр ардæм хъæуы. 
Ц о р æ. Æмæ искæдæм ауад? Ныхас куы бакодтам, 
фæссихор иумæ на хостæ ссивынмæ цæуæм, зæгьгæ. 
Н а н а. Дон хæссынмæ ауад. Ды дæр, Цорæ, 
дæхи кой бакодтай, фæлæ Цолайæн уайдзæф уæд- 
дæр бакæ: мæ удæгасæй ма мæ хæдзары чындз фе- 
нон. 
Ц о р æ. Тыхсгæ ма кæн, Нана. Бон цæуы æмæ 
фарн йемæ хæссы. 
Н а н а (телы дзæнгæрæджы хьæр райхъуыст). 
Æрбацæуы не ’рра! Хæдæгай! Цалх, дам, æрзилын 
хъæуы — цы та æрхъуыды кодта, хæйрæг йæ зонæг. 
Цорæ цалх зилы, æмæ телыл ауыгьдæй гогон «æрбаленк» 
кодта. Худынц фæсивæд. 
Ц о л а (æрбазынд). Зилгæ, Цорæ, зилгæ! Гогон 
хæдзармæ ауадзут. (Гогон фæурæдта.) Нана, уый 
та дын — дон! Исты ма зæгъыс? 
Н а н а. Чындз, чындз! 
Хъазихан (Хæзнайы чындзмæ амоны). Æмæ 
уæм мæнæ замманай чындз куы ис. 
Ц о л а. Нана, уыцы гогон ауыгъдæй тæригъæд 
у, бакæс-ма йæм. 
95 

Нана æнæразыхуызæй ацыд. 
Ц о р æ. Хуыцауы тыххæй, Цола, ацы стыр цалх 
кæм ссардтай? 
Ц о л а. Лæг амалæн у, ме ’фсымæр. 
X ъ а з и х а н. Йарæби, цымæ амæй хосы мæкъуыл- 
тæ æрбаласæн нæ уаид доны сæрты? 
Ц о л а. Амайгæ уал цæ скæнæм, стæй бæрæг 
уыдзæн. 
Цорæ. Æгæр фæстиат кæнæм, Цола. 
Ц о л а. Цом, цом. (Йсе сагой райста.) Лæппу- 
тæ, нæ зарæгмæ ног ныхæстæ бафтыдтон. Дзыхъ- 
хъынног ныхæстæ! 
Ц о р æ. Сис-ма сæ уæдæ! 
Ц о л а. Бахъырнут уæдæ! (Зары): 
Кæрдойы рагъыл — æдуæрдон галтæ, — 
Се ’фсондзы сæрты цæф сагмæ кæсынц. 
Махæн не ’лдæрттæ — æнæбон хъалтæ, 
Зиууæтты цинмæ тæссармæ кæсынц. 
Ма цын ыскæнут футæгæй уадындз, 
Уæддæр ыл цæгъдын нæ базондзысты. 
Ацы уæздæттæ худæгæй марынц — 
Кæд магусайæ цæлуарзон ысты. 
Зиууæтты хæдзар хуримæ хъазы, 
Йæ бæрзонд цар нын тæрсæй кæнинаг. 
Искæй фæллойæ цæрын чи уарзы, 
Уыдон нын абои ехсæй нæминаг. 
(Фæхъус.) Фæлæуу, æмæ Хъасбол нæ рацыди? 
Ц о р æ. Нал æй бафæндыд. 
Хъазихан. Иумæйаг дзыккайæ, дам, хи 
хæдзары сир хуыздæр у. 
Ц о р æ. Чидæр æй сардыдта нæ ныхмæ. 
96 

Хъазихан. Дзæрæхмæт дæр нал рацыди. 
Нæ, дам, мæ ’вдæлы. 
Ц о л а. Ехх, лæппутæ! Æнхъæл уыдтæн, æнгом 
бинонтау цæрдзыстæм, зæгъгæ, фæлæ — ницы... 
Ц о р æ. Цæмæн зæгъыс, Цола? Алцыдæр нæхи- 
цæй аразгæ у. 
Ц о л а. Нæ зонд, нæ бæллицтæ иу куынæ уой, 
уæд афтæмæй цард аразæн нæй... Æрæджы дæр ма 
Дзæрæхмæт нæ иумæйаг фæндоныл цин кодта, ныр 
кæм ис? Нал æй бафæндыд. Кæд ма исчи æрфæс- 
мон кодта, уæд æй рагацау зæгъæд. 
Ц о р æ. Мах тыххæй никæй хонæм нæ зиууæт- 
ты къордмæ. 
Хъазихан. Иумæ кусгæйæ фылдæр æнтысы. 
Ноджы — хъæлдзæг! Фæллад циу, уый зонгæ дæр 
нæ бакодтон. 
Ц о л а. Мыдыбындзытæ дæр ма йæ куы зонынц, 
иумæ цард, иумæ куыст хуыздæр у. Уæд мах адæм 
куы стæм! Æрдзы мидæг хорзæй цы ис, уый цæуын- 
нæ фæзмæм? 
К æ с æ б и. Уæ, ма кæнут, нæ нæ бауадздзысты 
мыдыбындзытау иумæ кусын, иумæ цæрын. 
Ц о л а. Чи?! Ном ын нæй? — зæгъ-ма йæ. 
К æ с æ б и. Рухсаг уæд мæ фыдыфыд Уырысби: 
уый-иу афтæ загъта: «Хуыцау дуне куы сфæлдыс- 
та, уæд æй диссаджы арæзт скодта: мыдыбындзы 
фарсмæ сæвзæрын кодта лæвархор саубындзы, саджы 
фарсмæ та æрцæрын кодта бирæгъы...» 
Хъазихан. Мæ хæдзары фарсмæ та Хъæрæ- 
би æмæ Гуыргъохъойы. 
Ц о л а. Мыдыбындз дæр ма йæ куы зоны, сау 
бындз йе знаг у, уый. 
Хъазихан. Айфыццаг Елойты уыгæрдæны 
мыдычыргъæдтæм кастæн æмæ, мæ уд сæ фæхъхъау 
4 Чеджемты Геор 
97 

æрбауа, дыууæ мыдыбындзы чи сты, уыдои сау 
бындзьт базыртыл фæхæцыдысты æмæ йæ мыды- 
чыргъæдæй разыквытт ластой. 
Æ х х у ы р с т. Цом-ма, Хъазихан, Хъæрæбийы 
къабæзтыл фæхæцæм æмæ йæ йæ хæдзарæй раппа- 
рæм. 
Ц о л а. Ныхас Хъæрæбийыл нæ цæуы. Стæй йæ 
йæ хæдзарæй цæмæ æппарут? 
Æ х х у ы р с-т. Сау бындз нæу? 
Ц о л а. Омæ, фæсивæд, мыдыбындзытæ сау 
бындзы сæхи чыргъæдæй ратардтой. Мах дæр зиу- 
уæтты къорд стæм — иу бинонтæ, æмæ мыдычыр- 
гъæд куы саразæм, уæд æм лæвархор нæ уадздзыс- 
тæм, тыхгæнæг нæ уадздзыстæм. 
К æ с æ 6 и. Йæ рахæцæн дæр уый мидæг ис, 
æмæ нæ мыдычыргъæд аразыи нæ бауадздзысты. 
Цо р æ. Чи? 
К æ с æ 6 н. Саубындзытæ. Уартæ, гъе! Кæн кой 
кæнай — къæсæрмæ 
X ъ а з и х а н. Æрбассæндыиц Бибыц æмæ Му- 
кара! 
Æрбазындысты Гуыргъохъо æмæ X ъ æ р æ 6 и. 
Г у ы р гъох ’ь о. Гъæй, Цола фæуаи, Цола! 
Мæиæ дæ рæхысы хæррæгъ! (Баппсерста йсе кауы 
сæрты.) Худинаг, худииаг! — ахæм рæхыс дæ хæ- 
дзары дар! 
X ъ æ р æ б и. Гье, уæууæй, уæууæй! 
Ц о л а. Тафсгæ дзы хорз фæкодтат! 
Г у ы р г ъ о х ъ о. Хъазгæ дæ кодтам, Цола! — 
æндæр дæ уæлхæдзар раджы федтам. 
1 X ъ æ р æ б п. Æмбары йæ, æмбары?! 
Ц о р æ. Æмæ сымах кæд ахæм а?мбаргæ стут, 
уæд адæмы хуызæп салам цæуыннæ раттат? 
98 

Г у ы р г ъ о х ъ о (хъазы). О! Фарн уæ ныхасы, 
зпу-зиугæиджытæ! 
Ц о р æ (уый дсер хъазы). Фæрнæйдзаг ут, нæ 
буц уæздæттæ! 
X ъ æ р æ б и. Мах фæрнæйдзаг бæргæ стæм 
Хуыцауы фæрцы. 
Ц о л а. Кæд, мыййаг, дæ фосмæ дын чи зилы, 
уыдоиы фæрцы?! Хъасбол, Гуыцыри æмæ мæиæ 
Æххуырсты фæрцы! 
X ъ æ р æ б и (фæкомкоммæ Æххуырстмæ). Ды 
та цæмæ рахæццæ дæ уæтæрæй? Тагъд цæугæ! 
Æххуырст. Фæстæдæр ацæудзынæн — фос 
ривæд кæныиц. Стæй Хъасбол æмæ Гуыцыри сæ 
цуры сты. 
X ъ æ р æ б и. Æз кæмæ дзурын? Тагъд сæпп 
кæн! Афæдз дын æхсæз фысы æмæ æхсæз уæрыч- 
чы ам бадыны тыххæй нæ фидын. 
Æ х х у ы р с т. Ахъуыды кæндзынæн. 
X ъ æ р æ б и. Уæдæ, зæгъыс, ахъуыды кæндзы- 
нæ, и? Гъемæ, мæнæ де р^гьæй мæ куырæт ралас, 
стæн... дæлæ де ’рчъитæ дæр: бæгънæгæй дын æн- 
цондæр уыдзæи хъуыды кæиын. И, Гуыргъохъо? 
Г у ы р г ъ о х ъ о. Бæлвырд æнцондæр! 
Æххуырст йæ хъуырæгънæджытæ æфтауы. 
Ц о р æ. Æххуырст! Ма ралас! 
X ъ а з и х а н. Цы кусыс, Æххуырст?! 
Æ х х у ы р с т. Амæй мæ хъæмпыхал дæр нæ 
хъæуы. Æгъгъа, уæдæ! (Йæ куырсет Хъæрæбийы 
къæхты быпмæ баппсерста.) Дæ фыд Саулæгæн 
æп ныффæлдис. 
Г у ы р г ъ о х ъ о. Ай хъуыды иæ, фæлæ ма 
рæйын дæр куы байдыдтой. Куыд æм кæсыс, Хъæ- 
рæбн? 
99 

X ъ æ р æ 6 и. Æ, къæбыла! (Ехсæй йæ серцав- 
та, фæсивæд æм лæбурынц.) 
Ц о л а. Лæппутæ! Цорæ! Уæхиуыл фæхæцут! 
Ц о р æ. Цæмæ ма йæм кæсæм? — йæ ехсы къæ- 
дзилæй йын йæ хурх бабæттæм! 
X ъ æ р æ б и. Бавзар-ма уæдæ. 
Ц о л а (уæзданæй). Хъæрæби æмæ Гуыргъохъо! 
Бауырнæд уæ: замманай нæминаг уазджытæ бæргæ 
стут, фæлæ ам мацæмæй тæрсут — æз мæ кæрты 
мидæг... хæрæг никуы фæнадтон. 
Г у ы р г ъ о х ъ о. Чи дын у хæрæг?! 
Ц о л а. Мæнæн ничи у, фæлæ сымахæн исты 
бавæййы? 
Æххуырст (Цорæйы аууонæй). Сæ уæздан 
цыд уымæй райстой. 
X ъ æ р æ б и. Дзæгъæлзад! Ралас мьтн мæ хæ- 
лаф дæр! 
Æ х х у ы р с т. Æз дын æй цæмæ раласон? Дæ 
фыдгуыбын куы ’ртайа, уæд йæхæдæг æрхаудзæни. 
Гуыргъохъо (уромы Хъæрæбийы). Адони- 
мæ æндæр æвзагæй дзурын хъæуы. 
Æ х х у ы р с т. Уæздан æвзагæй. 
X ъ æ р æ б и (оевзиды). Ехсы æвзагæй! 
Æ х х у ы р с т. Байрæджы: ехсы ’взаг нал æмба- 
рæм. 
Н а н а (рауад). Мæ къонайыл, цы хабар у? 
Ц о л а. Адон дæр махимæ фæнды ссивынмæ, 
фæлæ цæ мæнæ лæппутæ нæ уадзынц. 
Æ х х у ы р с т. Сагæйттæ цæм нæй, Нана, са- 
гæйттæ. 
X ъ æ р æ б и. Æз дын сагой фенын кæндзынæн, 
фæлæуу! (Мæстыйæ ацыдысты Гуыргъохъоимсе.) 
Фæсивæд дæр фæцæуынц заргæ: 
100 

Зиууæтты хæдзар хуримæ хъазы, 
Йæ бæрзонд цар нын тæрсæй кæнинаг. 
Искæй фæллойæ цæрын чи уарзы, 
Уыдон нын абон ехсæй нæминаг... 
Æмбæрзæн 
Цыппæрæм ныв 
Р А 3 Н Ы В 
Авансценæйы хосдзаутæ фæцæуынц æд сагæйттæ. 
Ц о л а. Ехх, Цорæ! Мæ зæрдæйы цы уæззау дур 
ис, уый ничи зоны. 
Ц о р æ. Æз æй зонын, Цола. Æмæ дæхи аххос 
уыди: цæмæ-ма æркодтай Дзыкъуылайы фæстæмæ? 
Фидаугæ дæр ма бакодтаиккат афонмæ. 
Ц о л а. Æндæр гæнæн нæ уыди. 
Ц р р æ. Дæхæдæг куы фæзæгъыс, Цола, амон- 
дыл тох хъæуы, зæгъгæ. 
Ц о л а. Омæ кæимæ тох кæнон? Дзæрæхмæти- 
мæ? Æви Гыцциимæ? 
Ц о р æ. Æз та афтæ зæгъын: кæд æмæ Елтаратæ 
дæуæн сæ чызджы нал дæттынц, уæд æй мах тых- 
хæй дæр ахæсдзыстæм. 
Ц о л а (базарыд). Чи ’рцæудзæн мæ талынг уат- 
мæ, чи йæ срухс кæндзæни? Ехх, Цорæ, адæймагæн 
йæ алы фæзылД, йæ алы ми дæр хъуамæ рæсугъд уа! 
Ц о р æ. Йарæби, Цола, нæ сæрмæ сау мигътæ 
æмбырд кæнын байдыдтой! 
Ц о л а (скасти арвмæ). Æцæг зæгъыс, Цорæ! 
Цалынмæ нæ рауарыд, уæдмæ мæкъуылтæ ацама- 
йæм. (Тындзгсе фæцæуы.) Лæппуты аййафæм! 
Ц о р æ. Фæлæуу-ма, Цола! Æз ын чызджы кой 
101 

кæнын, ай та — хостæ, мæкъуылтæ! (Ацыд Цолайы 
фæстæ.) 
Бангом æмбæрзæн. Суадоны был кафæн фæз. Фæзындыс- 
ты фæндырдзæгьдгæ хуындзау чызджытæ. Сæ разæн — 
X æ з н а йæ хъазæн чындзимæ. 
Дзæнæтхан (Хæзнамæ). Лæппутæм ахъæр 
кæн, рацæут, зæгъ, ардæм. 
X æ з н а (хъæр кæны). Цола! Цорæ! Рацæут а-а- 
ардæм! 
Е с ы р æ т. Æрызгъорынц! (Йæхицæн дзурсе- 
гау.) Фæлæ Дзæрæхмæт семæ куынæ ис. 
Дзæнæтхан Хæзнайæн сусæгæй цыдæр адзуры, 
æмæ та уый дæр ныхъхъæр кæны лæппутæм. 
X æ з н а. Тагъддæр! Разæй чи фæуа-а-!.. (Дзсе- 
нæтханмæ.) Уымæн цы? 
Дзæнæтха н.Уымæн — кафты бар. 
X æ з н а. Разæй чи фæуа, уымæн кафты бар! 
У а ц и р æ т. Фæллад хосдзауты ма кафыны 
мæт ис?! 
Дзæнæтхан. Уæдæ цæй мæт? 
У а ц и р æ т. Фендзынæ йæ: хæринагыл сæхи 
иыццæвдзысты. 
Дзæнæтхан. Æз дзы ахæм лæппутæ нæ 
зонын, кафты разæй хæринаг чи æрымыса. 
У а ц и р æ т. Фендзыстæм. 
Фæсивæд æрхæццæ сты. Ц о л а — сæ разæй. 
Дзæнæтхан (цингæнгæ). Цола фæразæй! 
Ц о л а. О, Дзæнæтхан! Абон фыццаг хатт ра- 
цыдтæ дæ ног хæдзарæй æмæ амондджын бон ракъах- 
дз&ф кæн! Ме ’рдхорд Цорыхъоимæ амоидджынæй 
фæцæрут. Нарты Сатана æмæ Уырызмæгау æмзай, 
æмзæронд баут! 
102 

X æ з н а. Цола, ды фæразæй дæ æмæ акаф. 
У а ц и р æ т. Хæргæ уал бакæнæнт. 
Ц о л а. Мах æфсæстæй кафын ахуыр не стæм. 
Фæндыр, фæндыр! 
Дзæнæтхан (Уацирæтæн). Уый та дын 
«фендзыстæм»! Цола, фыццаг кафты бар дæумæ хауы. 
Ц о л а. Цорæ, ды уал ракаф, кæннод мæ фæстæ 
кафын нал бауæнддзынæ. 
Ц о р æ. Гъемæ хорз! Фылдæр мæ чи уарзы, уый 
мемæ ракафæд! 
Уацнрæт йæ бынатæй фезмæлыд. 
Дзæнæтхан. Йæд у! Чызджытæ! Æз уыцы 
цагъдмæ уарзын кафын. 
Цорæ æмæ Дзæнæтхан фæлмæн, уарзæгой кафт кæнынц. 
Кафт фесты. 
Дзæиæтхан. Ныр та Цола акафæд. 
X ъ а з и х а н. Куыд кæсын, афтæмæй мæм 
ардыгæй изæрмæ дæр кафты бар не ’рхаудзæн. 
Фæлтау — симгæ! 
Фæсивæд симын райдыдтой. Е с ы р æ т æмæ Уацирæт 
хъазынц Д з æ н æ т х а н æ й. 
Е с ы р æ т. Цорæимæ мын æнæрасимгæ нæй. 
У а ц и р æ т. Фæлæуу-ма! Цорæимæ уал æз 
симын! 
Дзæнæтхан. «Цорæ, Цорæ» цы кæнут, уæ 
хорзæхæй, — æндæр дзы иичиуал ис? 
Ц о р æ. Чызджытæ! Уадзут æй, уæддæр уæ 
мæнимæ симын никæй бауадздзæни. 
Дзæнæтхан. Хæдæгай! Цыдæр зæгъинаг ын 
уыдтæн. (Расимдта Цорæимæ.) 
У а ц и р æ т (симгæ-симын). Дзæнæтхан, ам 
103 

дæр æй йæхи бар куы нал уадзыс, уæхимæ симдзыс- 
тут иумæ. 
Дзæнæтхан. Стæ-ма, нæхимæ йæм бакæсын 
дæр нæ уæндын хистæртæй. 
Ц о р æ. Уыдон дæ сæхи чызгыл нымайынц. 
Дзæнæтхан. Нæма мæ уырны мæ амонд. 
Афтæ мæм кæсы, цыма фыны дæн. 
Ц о р æ. Ды стыр амонды аккаг дæ, Дзæнæтхан. 
Дзæнæтхан. Амардтай мæ, Цорæ, дæ фæл- 
мæн ныхæстæй. 
Ц о р æ. Дзæнæтхан! Æз дын балæвар кæндзы- 
нæн æппæты рæсугъддæр стъалы — амонды стъалы. 
Д з æ н æ т х а н. Амонды стъалы! Хъусут, хорз 
адæм! Сидзæр чызгмæ дæр стъалы æрхаудта! 
Фæндыр фæхъус, фæтыхсæгау кодтой Цорæ æмæ 
Дзæнæтхан. 
Ц о р æ. Лæппутæ! Симын дæр хорз у, фæлæ 
хуын, хуын цы фæци?! 
Ц о л а (арвмсе скаст). Æгæр фæстиат кæнæм. 
Хуыны алыварс æрбадтысты. 
Ц о р æ. Æххуырст, рауадз-ма. 
Ц о л а. Йарæби, Цорæ, Æххуырст-ма йæ мауал 
хонæм. 
Ц о р æ. Йæ номæвæрæг æз нæ уыдтæн. (Æх- 
хуырст æм къус радта.) Æтт, дæ цæрæнбон бирæ, 
Æххуырст! (Анызта.) Замманай къуымæл! 
Дзæнæтхан(æфсæрмхуызæи). Нæхиконду. 
Ц о л а (Æххуырстмæ). Йарæби, æндæр ном 
дын нæй? 
Æ х х у ы р с т. Нæмттæ мын бæргæ бирæ ис, 
фæлæ дзы иу дæр нывыл нæу. 
Ц о л а. Ацы хатт ма базары куы уон, уæд дын 
иу хорз ном æрбаласдзынæн! 

X æ з н а (худы). Базары нæмттæ уæййаг нæ 
вæййы, Цола. 
Ц о л а. Уæдæ дзы уæййаг цы вæййы, Хæзнаты 
Хæзна? 
Ц о л а. Хæцьилæй чындзытæ æмæ дурæй уасæнтæ. 
Ц о л а. Уæллæй, ды иууылдæр хæзна куы уай, 
уымæй тæссаг у. 
X æ з н а. Тæссагæй дзы ницы ис. 
Дзæнæтхан. Къуымæл-мафенут. Аназут-ма! 
Зиууæттæ къуымæл нуазынц æмæ дзы æппæлынц. 
Æххуырст (Хæзнамæ къус дæтгæйæ). Аназ 
ды дæр, Хæзна. 
X æ з н а. Нæ мæ хъæуы — æз хуырх фæнуазын. 
Æ х х у ы р с т. Уæдæ уæд мах иухуызон стæм, 
Хæзна! 
Ц о р æ. Арв хъулæттæ кæны — не ссивинаг 
фæуæм. 
Дзæнæтхан. Мах дæр уын аххуыс кæндзыс- 
тæм. Æццæй, чызджытæ? 
Е с ы р æ т. Ссивинаг уæм уыйбæрц дæр куы 
уаид! 
Ц о р æ. Цомут-ма уæдæ! — кæддæра куыд арæх- 
сут ссивынмæ. Цом ды дæр, Хæзна. 
X æ з н а. Æз нырма гыццыл чызг дæн! — ссивын 
нæма зонын. 
Æ х х у ы р с т. Цом,Хæзна — мæкъуылы сæрæй 
нæм кæсдзынæ. 
Араст сты фæсивæд хъазгæ ’мæ худгæйæ. Цола æмæ Цорæ 
фæсте аззадысты. 
Ц о л а (дардмæ кæйдæр ауыдта). Цорæ, æз 
ныртæккæ! Ацу, феййафын дæ. Мæкъуылтæ ама- 
йын мама райдайут. (Фæцæуы.) 
Ц о р æ. Ма-иу бафæстиат у. (Ацыд.) 
105 

Фæзындысты Гуыргъохъо æмæ X ъ æ р æ б и. 
Гуыргъохъо. Æгъдауджыи чызг у æмæ дын 
«о» дæр куыд загътаид... æвиппайды?! 
X ъ æ р æ б и. Мæн æнæуи дæр ахæм чызг нæ 
хъæуы, æвинпайды чи аразы уа. 
Г у ы р г ъ о х ъ о. Гъеныр-ма иу хатт сарæхс, 
æндæр нæхи у. 
X ъ æ р æ б и. Арæхсгæ бæргæ скæнин, фæлæ... 
рацæудзæн? 
Гуыргъохъо. Йарæби, Нафиатæн загътон. 
Уартæ гъе! — æрбацæуынц. Комкоммæ йын зæгъ. 
Сылгоймаг лæджы фидар ныхас уарзы, æмбарыс! 
Н а ф и а т æмæ Дзыкъуыла æд гогонтæ æрбацæуынц. 
Дзыкъуыла фæджих, фæстæмæ цæуы, фæлæ йæ Нафиат 
нæ уадзы. 
Н а ф и а т. Æнæфенд митæ ма кæн, — худинаг 
у. (Лæгтæм.) Уæ бон хорз уæд. 
Гуыргъохъо. Кæй бон у, уый хорзæхæй 
хайджын ут æмæ хорз амæндтæ уæ хай. 
X ъ æ р æ б и. Хуыцау зæгъæд! Æтт, чызджытæ, 
дон исыимæ уæм фæкæсæм! 
Н а ф и а т. Бузныг, нæхæдæг сисдзыстæм. 
Гуыргъохъо. Нафиат, ныхасæн мæ хъæуыс. 
(Иуварс æй кæпы). 
Н а ф и а т. Кæдæм мæ кæныс? — ам æй зæгъ. 
Гуыргъохъо. Сусæг зарæг хъæрæй нæ 
фæкæнынц. 
Н а ф и а т. Хорз, кæд дзы æндæр гæнæн нал ис, 
уæд. (Дзыкъуыла дсер йемсе цæуы.) Ды та кæдæм 
щёуыс? Ныртæккæ фездæхдзынæн.Шæ хъусы йын 
дзуры.) Мацæмæй тæрс, иу гыццыл фæлæуу — нæ 
дæ ахæрдзæн. 
106 

Гуыргьохъо æмæ Нафиат ацыдысты. 
X ъ æ р æ б и (рæвдаугæ). Ма тæрс, Дзыкъуыла. 
Иу ныхасмæ мæм байхъус. 
Д з ы к ъ у ы л а. Зонын æй, цы зæгышаг дæ, 
уый. Нæ мæ хъæуынц дæ ныхæстæ. 
X ъ æ р æ б и. Æгæр хивæнд ма у — лæг мæсты 
кæнын дæр зоны. Хъусыс! Æз дæ никæмæн ауадздзы- 
нæн хæссын! Кæд Цолайæн иу гыццыл аргь кæныс, 
уæд ын фæтæригъæд кæн — амардзынæн æй мæнæ 
ацы хъамайæ, кæсгæ дæр ма дæм куы фæкæна, уæд. 
Мæи дæ ардыгæй фæстæмæ! Бамбар мæ, Дзыкъуыла! 
Ц о л а (рацыд). Бамбар æй, Дзыкъуыла! Кæн- 
нод йæхи амардзæн. Æццæй, Хъæрæби?! 
X ъ æ р æ б и (хъамамæ февнæлдта). Амардзæ- 
ни, амардзæни! — йæхи нæ, фæлæ дæу! Дæу, Цола! 
Дзыкъуыла. Ма... Ма кæнут! Æрсабыр ут! 
X ъ æ р æ б и. Цола! Нæ дыууæйæн æгæр къуын- 
дæг у ацы дуне: слас дæ хъама! 
Ц о л а (хъазы). Мæ хъамайæ уистæ ’хсæстон 
æмæ тынг къуымых у — æндæр хатмæ йæ уадзæм. 
X ъ æ р æ б и. Слас дæ хъама! Цæй зынаргъ дын 
у дæ тæппуд сæры къоппа?! 
Ц о л а (хъама фелвæста). Кæд мæрдтæм афтæ 
тагъд кæиыс, уæд — табуафси! Æрмæст нæ фыдæл- 
ты лæгæвзарæн хæстæй! Дзыкъуыла, æрбабæтт мын 
мæ цæстытæ. (Дæтты йæм басылыхъ.) 
Д з ы к ъ у ы л а. Нæ хъæуы, ма кæнут! Басабыр 
ут! (Бæтты Цолайы цсестытæ.) 
X ъ æ р æ б и (дæтты уый дæр басылыхъ). 
Æрбабæтт сæ мæнæн дæр. Фидардæр сæ æрбабæтт! — 
æз кæмæй фæтæрсон, ахæм лæг нæма райгуырд. 
Цола йæ цæстыты баст феуæгъд кодта æмæ Дзыкъуылаи- 
мæ сындæггай ацыдысты. 
107 

X ъ æ р æ б и. Мыстау куы ныссабыр дæ! Рауай 
мæ хъамайы фындзмæ! Тагъддæр! 
Æрбазындысты Гуыргъохъо æмæ Н а ф и а т. 
Къахуынæр айхъусгæйæ Хъæрæби хъамайæ рæхойæгау 
февзыста Гуыргъохъойы ’рдæм. 
Гуыргъохъо. Æрра сдæ æви цытæ кæныс?! 
X ъ æ р æ б и (цсестсембæрзсе’н аскъсефта). Кæм 
ис? Кæм и? Кæм и Цола?!! 
Æмбæрзæн 
Фсендзсем ныв 
Р А 3 Н Ы В 
Дзыкъуыла. Тагъддæр, Цола! — æрбаййаф- 
дзысты нæ. 
Ц о л а. Мацæмæй тæрс. Ацы стыр арвы бын мах 
дыууæйæ стæм, æрмæстдæр дыууæйæ. 
Д з ы к ъ у ы л а. Тæрсгæ кæнын, Цола, — дысон 
æвзæр фын федтон. 
Ц о л а. Цавæр фын? 
Д з ы к ъ у ы л а. Цыма Уæлвæз уыгæрдæны 
дидинджыты астæу иумæ кафыдыстæм. (Хъуысы 
фæндырдзагъд.) Мæнæ афтæ. (Кафæгау ксенынц.) 
Ц о л а. Æмæ уым æвзæрæй цы ис? 
Д з ы к ъ у ы л а. Иу рæстæг кафгæ-кафын дæ- 
уыл... базыртæ разади. 
Ц о л а. Уый фын нæу, Дзыкъуыла. Мæныл 
æцæгæй разади базыртæ æмæ ды кæцырдыгæй вæй- 
йыс, уыцырдæм та фæцæйтæхын. 
Дзыкъуыла (фæлæууыдысты сæ кафы- 
нсей). Уæдæ дысон мæнæй цæмæн атахтæ? Уайтагьд 
арвæрдыны сæр куы балæууыдтæ... 
108 

Ц о л а. Æмæ дын æй нæ загътон? 
Дзыкъуыла. Ницы мын æй загьтай. 
Ц о л а. Ау, нæ дын æй загътон? Мæнæ диссаг! 
Арвæрдыны фæстæ зæдтæ æмæ дауджытæ куывды 
бадтысты æмæ мах хъысмæтыл дзырдтой. 
Д з ы к ъ у ы л а. Æмæ цы загътой? 
Ц о л а. Иу гыццыл зæд ныхасы бар ракуырдта 
æмæ бафарста: Рæмонаты Цола æмæ Елтараты 
Дзыкъуылайы чындзæхсæв, дам, кæцы бон уыдзæн? 
Д з ы к ъ у ы л а. Æмæ цы загътой? 
Ц о л а («æнкъардæй»). Никæцы бон, дам. 
Д з ы к ъ у ы л а. Афтæ ма дзур, Цола. 
Ц о л а. Чызг, дам, æй нæ уарзы. 
Д з ы к ъ у ы л а. Уар...уар...уарзы йæ! (Алыгъди). 
Ц о л а. Уарзы йæ! Уарзы йæ! (Азгъордта Дзы- 
къуылайы фæстæ). 
Æмбæрзæн байгом æмæ разынди Дзæрæхмæты кæрт. 
Тындзгæ уадæй æрбацыдысты Гуыргъохъо æмæ 
X ъ æр æ 6 и. Сæ фæстæ Н а ф и а т дыууæ гогонимæ. 
Гуыргъохъо. Ам дæр не сты! 
X ъ æ р æ б и. Уый ма дын æй ардæм кæны?! 
Н а ф и а т. Хæлиудзых... 
Гуыргъохъо. Чызг! Нæ мастыл нын цæхх 
мауал кæн. (Ехсы хъæдæй кау æрхоста.) Йа, Дзæ- 
рæхмæт. Ракæс-ма нæм æддæмæ! 
Г ы ц ц и. Чи дæ, чи?! (Фæзынд.) А-а, мидæмæ! 
Уæ хорзæхæй, мидæмæ. 
Гуыргъохъо. Дзæрæхмæт нæ хъæуы — ам 
и, цы? 
Г ы ц ц и. Уæртæ сарайы хæрæджы саргъ æмпъу- 
зы. Мидæмæ рахизут. 
Н а ф и а т. Мидæмæ сæ не ’вдæлы, фæлæ (гогон 
балæвæрдта) мæнæ уæ чызджы гогон айс. 
109 

Г ы ц ц м (фæтарст). Уаууына! Æмæ кæм ис 
йæхæдæг Дзыкъуыла?! (Дзæрæхмæтмæ.) Лæппу! 
Лæппу! Мæнæ цы æнамоид бон райгуырдтæн! 
Дзæрæхмæт(фæзынд). Цы хабару? Цæуыл 
та еу-сар кæныс? (Нафиатмæ фæкомкоммæ.) Ла- 
фиат, æмæ Дзыкъуыла кæм ис? Дæуимæ куы ацы 
дис суадонмæ. 
Н а ф и а т. Мæнæ дыи æй Хъæрæби за*п>дзæн. 
(Фæцæуы тæргайæ.) Халæггы тæрсыигæнæн. 
Дзæрæхмæт (æрбамæсты, йæ къухы — 
каухалæн, йæ уæрагыл æй æрбасаста.) Цы фæци, 
зæгъын, уыцы чызг? 
Г у ы р г ъ о х ъ о. Цолапы дзы бафæрс! Нудл 
дзыг нæ хынджылæг чи фæкæны æмæ æдзух хатмр 
кæмæн фæкæнæм, уыцы Цолайы. 
Дзæрæхмæт (хæдзарæй хъыримаг рас- 
къæфта). Куыдзы тугæй æхсад чи у æмæ цæсгом 
кæмæи нæн! Иыр æй мæ бар бауадзут! 
Г ы ц ц и (иргъæвы Дзæрæхмæты). Маргæ нæ! 
Маргæ нæ! Хъыримаг йæ бынаты сæвæр!.. 
Дзæрæхмæт. Уæдæ иæ кæдмæ хъаздзæни, 
кæдмæ, Гыцци?! 
Гуыргъохъо. Тæрсгæ дæр нæ кæны, тæрсгæ 
æмæ уымæн ахæм митæ кæны! 
Фæзындысты Ц о л а æмæ Дзыкъ у ы л а. Се ’ппæт дæр 
джихæй базладысты. 
Ц о л а (Гуыргъохъомæ). Адæймаг адæмы раз хъуа- 
мæ тæрсгæ ма кæиа, фæлæ сыгъдæг цæсгомæй цæра. 
Г ы ц ц и. Хуыцауы тыххæй, Цола, цы дæ да- 
рæм, кæм дæ фæхæсджын стæм? Нæ мæгуырыл иæ 
цæуыннæ ныууадзыс? 
Д з æ р æ х м æ т. Гыцци, гъер нæ иæхи бар 
бауадз. 
110 

Г у ы р г ъ о х ъ о. Лæгæй лæгмæ! 
Г ы ц ц п. Нæ, мæ хуртæ! Æз дæр мæ зæрдæйы 
æлхынцъ иу хатт райхалон. (Цоламæ.) Зоиыи æй, 
Цола, кусаг лæпну дæ, æмгарджып дæ, хъæубæс- 
тæн адджын дæ, ницы фау дæм хæссыи, фæлæ 
Дзыкъуылайы иу ран ныууадз. (Дзыкъуыламæ.) 
Фесæф мæ разæй ды дæр! (Цоламæ.) Бамбар æй, 
Цола — махмæ Рæмоиатæн чызг нæй! Нæй, нæй! 
Цола хæрдмæ скастн, цыма арвыл цыдæр агурм, уыпау 
къухаууон.тй кæсм. Иннæтæ дæр къухаууонæй кæсын 6аГ|- 
дыдтой аримæ, ома, Цола дзм цы федта, зæп>гæ. 
Ц о л а. Гыцци, мæ мадыхап, æпиын з’а-а-алæ 
Хуыцау;п"1 дæр нæ тæрсыс? 1Далмæн æпамонд кæ- 
нут мæн дæр æмæ Дзыкъуылапы дæр, тыххæй нæ 
цæмæн хицæи кæнут кæрæдзнйа*? (1\зыкъуылайы 
фарсмæ æрлсеууыд.) Бахатыр кæнз’т, Гыцци æмæ 
Дзæрæхмæт, ф<елæ мæп æмæ Дзыкъуылайы ничиуал 
фæхицæн кæндзæн нæ удæгасæй! Нæ фехъуыстон 
мачи зæгъæд! 
Гуыргъохъо (ардауы). Мæиæ йæ цæсгом 
куыд суагъта, мæнæ цытæ уæнды! 
X ъ æ р æ 6 и. Пуп, иалат! — уæтæры схъомыл 
дæ? (Гыццийæ фефсæрмы.) 
Дзæрæхмæт (Дзыкъуыламæ). Тагъд мидæ- 
мæ цæугæ! Мидæмæ дын, зæгъын! 
Дзыкъуыла йæ цæсгом нæ къухтæи амбæрзта æмæ хæдзар- 
мæ атыидзыдта. Цола дæр фæцæуы сæхимæ. 
Ц о л а. Бузньп^! — мидæмæ æидæр хатт бацæудзы- 
нæи! Фæлæ уæ ма ферох уæд мæ ныхас! (Ацыд.) 
Г ы ц ц и. Мæ фырдисæй цы зæгъон, уый дæр 
нал зопын. Гъеныр уый тыхгæнæг иæу?! Мах, дам, 
ничиуал фæхицæн кæндзæи... 
Ш 

Дзæрæхмæт (худы). Мах дзы фарсты нал 
стæм!.. 
Гуыргъохъо. Цæмæййæныфсхæссы, мæнмæ 
та уый диссаг кæсы. Уæуу, дæ рыг скалай, Цола! 
Г ы ц ц и (Дзæрæхмæтмæ). Уазджытæн мидæ- 
мæ зæгъ. (Хæдзармæ бацыд.) 
Дзæрæхмæт. Мидæмæ, уæ хорзæхæй. 
Гуыргъохъо (Хъæрæби йын йсе хьусы 
цыдæртæ адзырдта). Мидæмæ дæр баййафдзыс- 
тæм, фæлæ... (Амоны Хъæрæбимæ.) Чызджы ма куы 
федтаид — йæ ныхас ын кæронмæ нæма загъта. 
Дзæрæхмæт. Цы уæ фæнды, уый кæнут, 
уæдæ. (Бацыд хæдзармæ). 
X ъ æ р æ 6 и (ныфссастæй). Уæд та йæ æндæр 
хатмæ уадзиккам... 
Гуыргъохъо. Кæцы хатмæ? Цола йæ куы 
ахæсса, уæдмæ?! 
X ъ æ р æ б и. Бадзур æм уæдæ! 
Гуыргъохъо. Ныртæккæ! (Фæцæуы, фез- 
дæхт.) Дæхи æлхъывдæй ма дар. Сулæф! Улæфгæ 
дæр кæ! Хъæлдзæг у! Цола йын, дæуæй афтæ, йæ 
зæрдæ цæмæй балхæдта? Йæ хъæлдзæгдзинадæй! Йæ 
зарынæй. Хъæрæби, ме ’фсымæр, чызгæн цыргъзонд 
æмæ хъæлдзæг ныхæстæ акæн æмæ дæ бауарза. 
X ъ æ р æ 6 и. Уый бæргæ афтæ у... 
Гуыргъохъо. Цола йæ æрмæст дзыхыуагæй 
раздæхта йæхирдæм. Ды та ма ноджы фосджын æмæ 
бонджын дæр куы дæ! 
X ъ æ р æ 6 и (бахъæлдзæг). Уæллæгъи, раст 
зæгъыс, Гуыргъохъо! Заргæ дæр ын акæндзынæн. 
Дзурынæй зарынмæ дæсныдæр дæн. Фыццаг уал 
ын Цолайы зарæг акæндзынæн. 
Гуыргъохъо. Цавæрзарæг? Йæурскуырæт — 
æнæхсад, зæгъгæ? 
112 

X ъ æ р æ 6 и. Ног зарæг. Йæ худинаджы зарæг. 
Цолайы цæсты бафтауын хъæуы! Йæ зæрдæ йыл 
куыд сива Дзыкъуыла. Азарон та йæ, кæннод мæ 
куы ферох уа. (Кафы ’мæ зары): 
Аккæ-дыккæ, ма ныккæ 
Дæ зарæг, Цола! 
Дæ фæдджитæ ралыг кæ, 
Бастъæлай, Цола. 
Зилгæзæнгой, сæмпæрчъи, 
Бастъæлай, Цола! 
Гаппар-чъизи дæ фæдджи, 
Бастъæлай, Цола! 
Хъæрæби ’мæ Дзыкъуыла, 
Бастъæлай, Цола! 
Гуыргъохъо. Тынгхорз, ме ’фсымæр! Афтæ 
йын хъæуы. (Фæцæуы хæдзармæ.) Гъе, æрмæст уал- 
иу Дзыкъуылайæн раздæр хъæлдзæг ныхæстæ акæн, 
худæджы ныхæстæ. Куы бахъæлдзæг уа, уæд та — 
уарзондзинады хабæрттæ, рæсугъд ныхæстæ. Чыз- 
джы рæсугъд ныхæстæй сайын хъæуы. 
X ъ æ р æ б и. Рæвдздæр, бадзур æм! (Гуыргъохъо 
хæдзармæ бацыд.) Æз Цолайæ цæмæй дæлдæр дæн? 
Кæнæ сæ мыггаг бæрзонддæр æмæ уæздандæр у? 
Æгæр-мæгуыр сын мыггаджы мæсыг куы нæ ис, 
иннæ ахæм — дзæппаз. Цы сты? Сау зæнгойджын- 
тæ æмæ къæбæлæфцæг. Уæддæр йæ сæр бæрзæнд- 
ты хæссы Цола! Акæс-ма уыцы зилгæзæнгоймæ, 
сæмпæрчъимæ! Йæ гуыбын къæбæрæй не ’фсады, 
йæ цæсгом фæдджийæ чи сæрфы. Мæ фыд Саулæг 
Арвы Уациллайы хуызæн куы уыди! Фос давын 
сусæгæй йæ сæрмæ нæ хаста; арвау-иу нæргæ ра- 
113 

цмди, калмау — æхситгæнгæ. Уæд цавæрдæр сæм- 
нæрчъи куыд лæууы мæ фæндагыл! Æви æз мæ фыд 
Саулæджы фырт нæ дæн!? 
Д з ы к ъ у ы л а (рацыд хæдзарæй). Цал хатты 
дын загътон, мауал мæм дзур, зæгъгæ. 
X ъ æ р æ 6 и. Де зæд, дæ фарныстæн, Дзыкъуы- 
ла, ма мæм смæсты у. Уарзгæ дæ кæнын, бамбар мæ. 
Д з ы к ъ у ы л а. Æз цæуын, тæрсгæ дæ кæнын. 
X ъ æ р æ б и. Цæмæй тæрсыс, мæ уды гага? Мæ 
тæссæй зæххыл калм абырын куыиæ уæнды, маргъ — 
мæ сæрты атæхын! 
Д з ы к ъ у ы л а. Исчи нæ куы раййафа, худинаг у. 
X ъ æ р æ б и. Ма тæрс æппындæр. Ныр дын 
мæнимæ худинаг иал у, бæстырæсугъд Дзыкъуыла! 
Хуыцау дæ мæнæн сиыв кодта, йарæби! 
Д з ы к ъ у ы л а. Худинаг дæм нæ кæсы, 
Хъæрæби, цытæ дзурыс, уый? 
X ъ æ р æ б и. Дзыкъуыла! Æз куыд хъæбæр 
зынын, бынтон ахæм нæ дæн, — æз дæр зонын фæл- 
мæн уарзтæй уарзын. 
Д з ы к ъ у ы л а. Уаууына, уыдон та дын черды- 
гон иыхæстæ сты? Ме ’фсымæр дæ куы фехъуса, 
уæд цы ’нхъæл дæ? 
X ъ æ р æ б и. Тæссагæй дзы ницы ис — Дзæрæх- 
мæтæн дæр фæндон у. Гуыргъохъоимæ ныхас ба- 
кодтой. Сабаты — фидаугæ, Цæрвкъахæнты фыц- 
цаг бон — чындзæхсæв. 
Д з ы к ъ у ы л а. Мæгуыр мæ бон, Цола... 
X ъ æ р æ б и. Æгъгъæд бадт дын у дæ фыды 
хæдзары. Еууы хуым афоныл куынæ ’ркæрдай, уæд 
йæ хор згъæлгæ кæны. 
’Д з ы к ъ у ы л а (йсехицæн дзурæгау). Мæ бон 
бакалди, Цола... 
X ъ æ р æ б и. Гуырысхойагæй дзы ницы ис: мæ 
114 

ирæды æмбис — уæхимæ. Иннæ хай та фæстæдæр: 
мæ уаты къуым дæ дыиджыр цæстытæй куы барухс 
кæнай, уæд. (Худы йсе «хъæлдзæг» ныхасыл.) 
Д з ы к 1) у ы л а. Хуыцау кæмæн нæй, Цола, 
цæмæ ма мæ æркодтай фæстæмæ? 
X ъ æ р æ б и. Тынг раст зæгъыс, Дзыкъуыла! Хуы- 
цау дæр ын нæй, зæд дæр ын нæй. Цы нæхæдæг, цы 
йæ хæдзар! Цъуны цьар цырагъæи чи судзы артдзæс- 
ты, бæндæи бийынæн мæцъытæ чи стип>ы, сау хъæ- 
зын тæбæпэы сау æмыс чи хæры, уымæ цæй цард фен- 
дзынæ, Дзыкъуыла? Уыимæ дын мæ хæдзар: пылыс- 
тæгæй — дæ сыитæг, алдымбыдæй — дæ басмахъытæ. 
Д з ы к ъ у ы л а. Æнæрай скæ дæ басмахъытæ 
æмæ дæ лылыстæг сынтæгæй. 
X ъ æ р æ б и. Æрсабыр у, Дзыкъуыла! — æндæр 
гæнæн дзы иал ис. 
Д з ы к ъ у ы л а. Охх, Цола, Цола... 
X ъ æ р а* 6.и. Уæддæр та Цола! Цæййаг у Цола? 
Æххормаггуыбыиæй кафы, зары æмæ дыи дæ сæр 
разилын кодта... Уæвгæ кафынмæ мæхæдæг дæр... 
гогызæй уæлдай куы нæ дæн! (Худы.) Уый дын афтæ 
худæджы тыххæй загътои, æндæр æз куы ракафын, 
уæд— уарийы зилахар никуы федтай? Ракафон? 
Д з ы к ъ у ы л а. Ам кафын ницæмæи хъæуы. 
X ъ æ р æ б и. Фæлæуу-ма, кафгæ мæ никуы 
федтай? Æцæгæй мæ никуы федтай кафгæ?! Уæдæ- 
ма кæс! (Рог æмдзæгъд ксены йсехицсен.) Цавæр кафт 
дын акæнон? Ирон? Мæхъæлои? Цæй, уæдæ, — 
кæсгон кафт. Мæ мадырвадæлты кафт. 
Хъæрæбп пæ сæр бæрзопд спста, афтæмæй кæны кæсгон 
кафт — учхедж. Кафга-кафын æвасг фæхъæр кæны: «Ушпхо 
Ошхамахуэ! Уашхо Мардже! Уæздæтты кафт у! Ей, ду- 
не, æйтт-æйтт! Уашхо Мардже!» Дзыкъуыла бахъæлдзæг, 
фырхудтæй нæ цæссыг асæрфы, стæй æрæнкъард. 
115 

Д з ы к ъ у ы л а. Хорз кафыс, Хъæрæби, фæлæ 
мæм уæддæр кæуын цæуы. 
X ъ æ р æ б и. Тыхсгæ ма кæн, æз ма дын ныр- 
тæккæ Цолайы зарæг куы акæнон, мæхæдæг кæй 
æрхъуыды кодтон, уæд дыл хур ракæсдзæн. 
Уыцы рæстæг дардæй æрбайхъуыст Цолайы зарын. Зарæг 
хæстæгæй-хæстæгдæр кæны: 
Чи ’рцæудзæн мæ талынг уатмæ, 
Чи йæ срухс кæндзæнис? 
Къулрæбын цымæ мæ номыл 
Цавæр чызг лæудзæни? 
Дзыкъуыла (зарæг æй йæ базыртыл сис- 
та, фæцæуы, зарæг кæцæй хъуысы, уыцырдæм). 
Цола! Цола! 
X ъ æ р æ б и (Дзыкъуылайы размæ фæци). Нæ 
дæ ауадздзынæн! Нал дæ ауадздзынæн! (Дзыкъуы- 
лайы тыхурæЪ кæны.) Гъей, исчи! Гуыргъохъо! 
Дзæрæхмæт! Бауромут æй!.. 
Фæзындысты Гуыргъохъо æмæ Дзæрæхмæт, 
уромынц Дзыкъуылайы, йæ развæндаг ын æхгæнынц. 
Дзæрæхмæт. Дзыкъуыла, дæхи æрæмбар! 
Æрæмбар дæхи, мæ гыццыл хо... 
Зарæг фæхъус, æмæ Дзыкъуыла йæ мидбынаты æрхауд, 
кæуы. 
Г ы ц ц и (хæдзарæй рахызт). Мæ къонайыл, 
цы йыл æрбамбæлди?! (Лæгтæм.) Уæ хорзæхæй, 
нæхи бар нæ ныууадзут. 
Лæгтæ фæцæуынц уынджы ’рдæм. 
Дзæрæхмæт(Гуыргъохъомæ). Йæтæригъæд- 
мæ кæсын мæ бон нæу. 
116 

Гуыргъохъо. Фæцахуыр уыдзæн. 
Г ы ц ц и (Хъсерæбимæ). Ды та ма цæмæ лæууыс? 
Аййаф де ’мбæлтты. (Хъæрæби Дзыкъуыламæ фæ~ 
кæс-фæкæсгæнгæ ацыд.) Ма ку, мæ чызг. Нæхи 
куыддæриддæр бафæнда, афтæ бакæндзыстæм. 
Дзыкъуыла (фæрайдзаст). Æцæг зæгьыс, 
Гыцци? Нæ мæ сайыс? 
Г ы ц ц и. Æцæг зæгъын, æцæг, Гыцци дæ фæхъ- 
хъау æрбауа. Кæд Цола, уæд — Цола, кæд Хъæрæ- 
би, уæд — Хъæрæби. (Дзыкъуыла та скуыдта.) 
Ма ку, мæ чызг. Æз мæ бонтæ кæугæйæ арвыстон 
æмæ нын æгъгъæд фæуæд. 
Д з ы к ъ у ы л а. Гыцци, æххормагæй кæуын 
æмæ зæрдæрыстæй кæуын иу не сты. 
Г ы ц ц и. Æмбарын дæ, мæ чызг. Æмæ дæхи 
куыддæриддæр фæнды, афтæ. (Тæргайхуызæй.) Æз 
æнамонд бон райгуырдтæн æмæ æнамондæй мæ сау 
сыджыты хайыл сæмбæлдзынæн. 
Дзыкъуыла(кæуы). Афтæмадзур, Гыцци... 
Æз Хъарсиатæм куы ацæуон, Гыцци, уæд кæд са- 
мондджын уыдзыстæм, уæд... 
Г ы ц ц и. Мад йæ цоты амондæй амондджын 
вæййы. Бакæс-ма де ’фсымæрмæ — йæ сæр уæлæ- 
мæ куынæуал исы. 
Дзыкъуыла(тарстхуызæй). Æмæцыкæны, 
Гыцци? 
Г ы ц ц и. Ехх, мæ чызг! Ды Цолайы зарджытæй 
уæлдай ницыуал хъусыс, фæлæ адæм цытæ дзурынц, 
уый нæ зоныс. 
Д з ы к ъ у ы л а. Цытæ дзурынц? 
Г ы ц ц и. Де ’фсымæрæй алцытæ дзурынц. Нæ 
чындзаг дыккаг аз куырдуаты бады. Æмæ, дам, кæд 
йæ бон ус ракурын нæ уыди, ирæд ссарын нæ фæ- 
разы, уæд, дам, æнцад сæ къонайы фарсмæ бадтаид 
117 

æмæ фæныкæй къусбæрттæ кодтамд. Гъе уый де 
’фсымæрæй зæгъынц, дæ хæларзæрдæ æфсымæ- 
рæй. Есьтрæт дæр фæтæргай, ныхасмæ дæр нал 
лæууы Дзæрæхмæ... Оххына, оххына! — ме ’намонд- 
дзипад де ’фсымæрæн йæ туджы бацыди, æвæццæ- 
гæн. 
Д з ы к ъ у ы л а (æнкъард, фæлæ фидарæй). 
Гыцци, ды цьт зæгъай, уымæй дарддæр æз ницыуал 
зæгьын. 
Г ы ц ц и. Уæ, Гыцци дæ фæхъхъау æрбауа! — 
æз æй зыдтон, дьт мæ кæй бамбардзынæ, мæ коммæ 
кæй бакæсдзынæ. Æрмæст, хъусыс! — Цоламæ ны- 
хасмæ дæр мауал æрлæуу. 
Д з ы к ъ у ы л а (кæуæгау). Хорз, Гыцци, хорз. 
Г ы ц ц и. Мауал ку, Гыццийы къона. (Иуварс- 
мæ.) Уыссиу, уыссиу! Æнæрай макуы фæуат, цы 
кæрчытæ стут! — мæ хуртуан мын бахордтой. (Тындз- 
гæ уадæй ацыд). 
Дзыкъуыла (Гыццийы фæдыл). Гыцци, дæ 
коммæ бæргæ кæсын, фæлæ мæ зæрдæ мæхи ком- 
мæ куынæ кæсы. 
Ц о л а (уæлхæдзарæй). Уазæг нæ уадзут?! 
Г ы ц ц и (рауади хæдзарæй). Уазæг — Хуыцауы 
уа... зæг... Йарæби, Цола, мæ хæдзары дын цæхх 
ныччындæу ыди?! 
Ц о л а (сиахсы лæуд акодтпа). Мыд, Гыцци, 
мыд. 
Æ м 6 æ р з æ п 
118 

ДЫККАГАРХАИД 
Æхсæзæм ныв 
Цолайы кæрт. Нана тыхстхуызæй рацу-бацу кæны. 
Н а и а. Мæнæ куыд байсæфтæн... Мæнæ хæдзар- 
хæлд куыд фæдæн...О, Цола!.. Æхсæвæддæ куы 
никуы баззадтæ, уæд дысои кæм уыдтæ? Ды удми- 
дæг куы уаис, мæ бон, уæд мæм дæ фаздзармыл 
уæддæр фæбырыдаис. Уæуу, цы кæнон, фæдисхъæр 
кæмæ ныккæнон? Дæ фыд дæр, мæ бон, æлдæртти- 
мæ кæрдодзæгъдæн кодта. Никуы мæм байхъуыста, 
æмæ йыл хинæй рацыдысты. Ныр та мын дæу дæр 
хæрдзысты. Уæ, Лæгтыдзуар, фыдбылызæй нæ ба- 
хиз! (Æддейсе райхъуыст: «Йа, хæдзар, ам стут?») 
Чи дæ? Мидæмæ! 
Фæсивæд æд сагæйттæ æрбацыдысты. Нана сæм тарстхуы- 
зæй кæсы, ома исты æвзæр хабар ын куы зæгъой, зæгагæ. 
Н а н а. Цорæ, цы кодтам, цы хабар у? Мацы мæ 
басусæг кæнут. 
Ц о р æ. Сусæггагæй нæм ницы ис, Нана. Сæу- 
мæцъæхæй нырмæ хос фессывтам æмæ мæнæ æр- 
хæццæ стæм. Фæлæ Цола кæм ис? 
Н а н а. Æнхъæлдæн, бабын дæн, лæппутæ. 
X ъ а з и х а н. Цы хабар у, цы ’рцыди? 
Н а н а. Дысон Цола нæхимæ нæ уыди. Кæд, 
зæгъын, æхсæвæддæ куыстат. Мæ зæрдæ ма ууыл 
куы дардтон. 
Ц о р æ. Нана, дæхи ма тæрсын кæн: ардæм æй 
хъæуы. 
Н а н а. Цыдæр кодта, мæ зæрдæ йæ зоны. Уый 
мæнæи тæрсгæйæ æхсæв никуы ныллæууыдаид. 
Ц о р æ. Нана, знон ц’ афон ацыди? Цы загъта, 
цы ныхас уæм уыди? 
119 

Н а н а. Тынг æнкъард уыди. Дзыкъуыла, дам, 
мыл йæ зæрдæ сивта. Цæрын, дам, мæм нал цæуы. 
Æз скуыдтон, æмæ мæ йæ хъæбысы æрбакодта, стæй 
бахудти æмæ афтæ зæгъы: «Нана, æртæ чъирийы-ма 
скæн! Абон не ’мбæлтгæй иуыл ном æвæрдзыстæм æмæ 
йын æртæ чъирийæ скувæм». Æз афтæ зæгьын: «Æмæ 
йын ныронг ном нæ уыди?» Уый дын афтæ: «Ном та 
йын куыннæ уыди, фæлæ тынг фыдынд ном. Æмæ, 
дам, ыл хорз ном æвæрæм». Зæгъын, дзуллаг нæй, 
фæлæ ньфтæккæ æртæ кæрдзыны ракæвдзынæн нарт- 
хоры ссадæй. Уый афтæ зæгъы: «Æз дын ссардзы- 
нæн мæнæуыссад», æмæ йæ мæ цæст дæр нал ауыдта. 
Ц о р æ. Чердæм ацыдаид, уæдæ? 
Хъазихан. Кæд, мыййаг, Хъæрмæдоны куы- 
рæйттæм? 
Н а н а. Хъæрмæдонæй-иу æмбойны фездæхти. 
Тæссаг фæндæгтæ дзы ис. О Хуыцау, ма йæ бай- 
саф, сыгъзæрин тæбæгъты дын кувдзынæн. 
Ц о р æ. Гъе, Нана, сыгъзæрин тæбæгътæ нæм 
куы уаид, уæд Хъæрмæдонмæ не ссинаг нæ хæссик- 
кам, фæлæ ма тæрс, ардæм æй хъæуы. 
Хъазихан. Цола дзæбидырæй уæлдай нæу 
хохрæгътыл цæуынмæ — ницы йын уыдзæн. 
Нана. Уый бæргæ афтæ у, фæлæ йыл йе знæг- 
тæй исчи куы бамбæла, уымæй йын тæрсын. 
Æ х х у ы р с т. Абон райсом Гуыргьохъо бæхуæрдо- 
ны фæцæйцыди Хъæрмæдоны ’рдæм. 
Н а н а (уыцы лæмæгъæй). Оххына, æмæ ма уæд 
мæ цард цы у?.. 
Ц о р æ. Нана, фæллад дæ æмæ уал цом, дæхи 
æруадз. Ма тыхс, ардæм æй хъæуы. (Акодта йæ, 
фездæхт.) Хуыцауы тыххæй, Æххуырст, Нанайы 
цæмæн фæтæрсын кодтай? Ам Гуыргъохъойы кой 
чердыгæй хъуыди?! 
120 

Æ х х у ы р с т. Йарæби, цы федтон, уый загъ- 
тон. (Иуварсмæ кæйдæр ауыдта.) Гъер та уæдæ 
уый дæр ма зæгьон: уа-артæ Гуыргъохъо фæцæуы 
Хъæрæбиты ’рдæм. 
Ц о р æ. Уайгæ-ма, Хъазихан, раздах æй ар- 
дæм: уый хабарæн исты зондзæн. 
Хъазихан. Цæстыфæньжъуылдмæамуыдзæн! 
(Азгъордта.) 
Ц о р æ. Ау, йæ ныфс бахастаид? 
Æ х х у ы р с т. Ома? 
Ц о р æ. Цолайæ иу æрду дæр фæхъæуæд адоны 
аххосæй, стæй-иу мæнмæ дæр кæсæнт уæд! 
Æ х х у ы р с т. Бирæгътæ сты, æууæнк сыл нæй, 
фæлæ... Бауæндыдаиккой? 
Хъазихан. Мидæмæрахиз! Дæхицæнлæгьстæ- 
тæ цы домыс, Гуыргъохъо. 
Гуыргъохъо. Мæразымын фынгтæ куы нæ 
авæрдзынæ, мыййаг. Фарн уæ ныхасы, фæсивæд! 
Цорæ. Фæрнæйдзаг у. 
Гуыргъохъо (фæйнæрдæм акæстытæ 
кодта). Нана маема фехъусæд, фæлæ уын уе ’рра 
лæджы æрдæбон къæдзæхæй фæцæйæппæрстон. 
Ц о р æ. Кæмæй зæгъыс, кæ? 
Гуыргъохъо. Цолайæ! Æндæруæмæррачиу?! 
Æ х х у ы р с т. Уанцон æрра нæу! 
Гуыргъохъо. Æрра гыццыл загъд у — 
бæттинаг æрра! 
Ц о р æ. Æмæ та дын цы кодта? 
Гуыргъохъо. Йæ пъири нæ бæззы. Зарæг- 
гаг мæ фæкодта — уæхæдæг æй зонут. Æз та ма йæ 
абон мæ бæхуæрдоны дæр сæвæрдтон йе ссады гол- 
лагимæ. 
Ц о р æ. Ау, сбадти? 
Гуыргъохъо. Цинæй мæлгæ! Уæллæй, хорз 
121 

лæг, дам, дæ, Гуыргъохъо. Мæ уæрдоны йæ фæлас- 
тон, стæй хъæугæронмæ куы ’рбахæццæ стæм, уæд 
дын куы ныззарид. 
Гъе, уæууæй, Гуыргъохъ, гъе, уæууæй, — 
Чызг дæр дын ничи ратдзæни! 
Æ, мæнæ куыдз, зæгъын, мæ уæрдоны дæ фæлас- 
тон, ныр мын мæ зарæг зарыс?! 
Худынц фæсивæд. 
X ъ а з и х а н. Æмæ цы загъта? 
Гуыргъохъо (фæзмы Цолайы). Афтæ, дам, 
нæ фæзæгьынц, кæй уæрдоны бадай, уый зарæг кæн, 
зæгъгæ. Худут, худут! Иу фыдуаг сæгъ, дам, фыстæн 
раздзæуæг уыди æмæ цæ къæдзæхæй азгъæлдта. 
Ц о л а (æддейæ). Йа, хæдзар, æмбæлы уæм?! 
(Фæзынди ссады голлагимæ.) Фарн уæ ныхасы, 
лæппутæ! 
Гуыргъохъо (базарыд). Мæгуыр лæг, дам, 
хамутджын! Ой, уæрæйдæ, ой! 
Цола (зарсег айста). Хъæздыг лæг та хæмхуд- 
джын! Ой, уæрæйдæ, ой! 
Цола æд голлаг фæуайы хæдзармæ. Фæсивæд худынц. 
Гуыргъохъо уаридзæфæй аззад. 
Ц о л а (фездæхт, дзуры ма фсестæмæ Напа- 
мæ). Нана, мæсты ма кæ. Цæй, афтæ рауад, никуы 
иичи фæрæдыд! Нана, ног ссадæй æртæ чъирийы 
акæн — сойыфыхтæ... Хуыцауы тыххæй, Гуыргьо- 
хъо, кæд махмæ цыдтæ, уæд мæ хъæугæрон куыд 
аппæрстай? Худинаг дын нæу?! 
» Г у ы р г ъ о х ъ о. Хорздзинад не ’мбарыс, Цола! 
Уымæн æмæ сау лæг дæ. 
Ц о л а. Хорздзинад бæгуыдæр æмбарын, мæ 
122 

хæлæрттæ! Тменыхъæуы сæмбæллтæн иу лæгыл. 
Ахуыргоид ирои лæгыл! 
Г у ы р г ъ о х ъ о. Уæуу, дæ мард макуы фесæ- 
фа, Цола! Уыйбæрц гæды иыхæстæ мысгæ та кæ- 
цæй æркæныс? 
Ц о р æ. Дзурын-ма йæ бауадз, Гуыргъохъо. 
Ц о л а. О, базонгæ стæм. Уациллайы хуызæн 
лæг! Мæ ном, дам, хуыйны Цоцко, Æмбалты Цоц- 
ко. Уæдæ, зæгьын, æз та дæи Цола, Рæмонаты Цола. 
Дæргъæвсаг. Фæлæуу, мæнæ, дам, зарæг кæуыл ис, 
Цола хъазтмæ нæ цæуы, зæгъгæ, уый, дам, ма уай?! 
Зæгъын, уай, уай! Æмæ мæ йæ хъæбысы ныккодта. 
Г у ы р г ъ о х ъ о. Сайы та. 
Ц о л а. Цоцко æрбацыди нæ хæхбæстæм зарджы- 
тæ æмæ аргъæуттæ фыссынмæ. 
Æ х х у ы р с т. Уый дын ахуыргонд лæг, гъе! 
Ц о л а. Нæ мæ ныууагъта, цалыимæ йын мæхи 
зарæг акодтон, уæдмæ. 
Гуыргъохъо (зарæгау). Йæ рахиз хъус, 
дам, залмыйас! 
Цола. Мæнæ йын Гуыргъохъойы зарæг дæр 
акодтои. Уый дæр йæхимæ ныффыста. 
Гуыргъохъо (смæспгы). Цола! Дæ зæрдыл 
бадар: мæрдтæм тындзыс, фæлæ дæхи низæй нæ 
амæлдзынæ. 
Ц о р æ. Йарæби, Гуыргъохъо, хъазæн ныхас 
дæр нал æмбарыс? (Цоламæ.) Дарддæр, дæрддæр 
та цы уыди? 
Хъазихан. Дзур, дзур, Цола. Хъусæм дæм, 
Цола. 
Ц о л а. Сызгъæрин адæймаг у Цоцко. Лæгæн йæ 
бæллиц дæр зоны, йæ сагъæс дæр ын æмбары. Нæ 
хабæрттæ йын фæкодтон. Зиууæтты зарæг дæр ма 
йын акодтон. Уый мын мæ къух райста æмæ загъта: 
123 

«Иу бон уæм æнæмæнг фæзындзынæн, дамгъæтæ 
фыссын дæр уын бацамондзынæн». 
Гуыргъохъо. Хæрæг, ма амæл — сæрд дыл 
æрцæудзæни! 
Ц о л а. Æз уал цыппар дамгъæйы базыдтон. 
Мæнæ кæс: бандон уæлгоммæ æвæрдæй. (Бандон 
æвсеры.) Бынæй ма йын æхсырфы хуызæн къах. 
Уый у дамгъæ «Ц». 
Гуыргъохъо. Кæс-ма, дæхорзæхæй: ц-ц-ц-ц! 
Ц о л а (цалх раскъæфта, æвæры йæ щ»-йы 
фарсмæ). Уый дын дамгъæ «о». Хъазихан, фæхæц- 
ма йыл. (Ныр та бел æмæ уисой æвæры кæрæ- 
дзийы æнцой.) Уый та уын дамгъæ «Л». (Сугдонæй 
сардзин рахаста.) Дамгъæ «А»! Ныр хъусут, æз 
уын бакæсон дамгъæты: (кæсы) Ц! 
К æ с æ б и. Цалх! 
Ц о л а. Цалх нæ, фæлæ дамгъæ «О»! Ц! О! Л! 
А! Цола! Гъер-ма ды дæ ном ныффысс æмæ йæ ба- 
кæс, уæздан Гуыргъохъо! 
Гуыргъохъо. Адондамгъæтæнесты, фæлæ — 
бандон, цалх, бел æмæ сардзин... Цыбырдзырдæй, 
адæмы сайыс. 
Ц о л а. Лæппутæ! Бауырнæд уæ, ахæм бон скæн- 
дзæни æмæ уæхи цæстæй фендзыстут, адон хуымæ- 
тæджы бандон, цалх, бел æмæ сардзин кæй не сты, 
фæлæ дамгъæтæ кæй сты. 
Н а н а фынг рахаста. 
Гуыргъохъо. Дæ бон хорз, Нана. 
Н а н а. Кæй бон у, уый хорзæх дæ уæд. 
Ц о р æ. Нана, дæхæдæг-ма нын сæ акув. 
Н а н а. Уæхæдæг, уæхæдæг. (Фездæхт.) Къæйыл 
уæлибæх фæуагътон æмæ ма басудзæд. 
Ц о л а. Хъазихан, сыкъатæ-ма байдзаг кæн. 
124 

Лæппутæ, ацы æртæ чъирийы конд сты... мæнæ 
Æххуырсты тыххæй. 
Æ х х у ы р с т. Уый та куыд? Мæ номыл хъæ- 
бæрхоры кæрдзын куы никуы ничи скодта, уæд... 
æртæ чъирийы?.. 
Ц о л а. Адæймаг цæрынмæ райгуыры. Исчи йыл 
æфсондз сæвæра, кæнæ йыл бæхбадт скæна, уый 
тыххæй нæ фæлæ. 
Гуыргъохъо. Ахæцыди та. 
Ц о л а. Æмæ адæймагæн хъуамæ йæ ном дæр 
рæсугъд уа. 
К æ с æ б и. Мæ номы хуызæн. 
Цола. Не ’ппæт дæр хорз зонæм мæнæ Æххуырс- 
ты: æмбалы тыххæй йæ удыл дæр нæ бацауæрддзæ- 
ни. Уæдæ йæ конд — конд, йæ уынд — уынд. 
Хъазихан. Йæ ном та — фыдынд! 
Æ х х у ы р с т. Адæм мыл сæвæрдтой уыцы ном. 
Æххуырсты-иу кæмæ уыдтæн, уый мæм æндæр но- 
мæй нæ дзырдта: «Уайгæ-ма, Æххуырст!» «Фос 
раздах, Æххуырст!..» 
Хъазихан. Кæрдзын ахæр, Æххуырст, зæгъ- 
гæ-иу ничи фæрæдыд? 
Æххуырст. Тæригъæд ныхас нæ зæгъдзы- 
нæн — афтæ дæр-иу загътой... искуы иу хатт. 
Гуыргъохъо. Дæ фарсæй фæуæнт, мæ 
хæдзары уæлибæх æмæ фыдджыны къæрисæй кæй 
фæхордтай, уыдон. 
Ц о л а. Лæппутæ, иу фæндон мæм ис: нæ хорз 
хæлар Уæлыгæсты Æххуырст у хорз иомы аккаг 
æмæ йыл рæсугъд ном сæвæрæм. 
Æ х х у ы р с т. Уадзут мын мæхи ном, æндæр 
номыл нал сахуыр уыдзынæн. 
Хъазихан. Зиугуыстæй дæр афтæ загътай, 
æмæ, цæй, куыд? — фæцахуыр дæ зиугуыстыл? 
125 

Æ х х у ы р с т. Зиугуыст зæрдæйы рухс у, зæр 
дæйы рухс! 
Гуыргъохъо. Хуыцауы тыххæй, цы хып 
джылæг кæнут? Уæлибæхтæ ныууазал сты! {Иуварс 
рацыд æмсе тæргайлæуд скодта.) 
Ц о л а. Лæниутæ! Æххуырстыл иæхæдæг иом 
сæвæрæм, æмæ йыи мæна» ацы æртæ чъирииы аку- 
пæм, цæмæй йæ ном фарнхæссæг уа. 
Г у ы р г ъ о х ъ о. Æлдар æй рахонут. Уæлыгæсты 
Æлдар! 
Ц о р æ. Нæ фæлæ ныл сæиæрæм ном... Созы- 
рыхъо! 
Æ х х у ы р с т. Кæд гæнæн ис, уæд дзы... фæс- 
тейы йæд куынæ уаид... 
Ц о л а. Дæ зæрдæмæ цы нæ цæуы, уый-ма ком- 
коммæ зæгъ. Лæджы хуызæн! 
Æ х х у ы р с т. Йæ «хъо» мæ зæрдæмæ нæ цæуы! 
Æртæ азы æххуырстæй фæкуыстои Гуыргъохъомæ 
æмæ мæ хъустæ бафæлладысты уыцы «хъо»-йæ. 
Гуыргъохъо. Цы, дам?! Æз та ма йын 
тæригъæд кодтон, сидзæр у, зæгъгæ. Ныр æм хъу- 
сут: мæ «хъо» нæ зæрдæмæ нал цæуы! 
К æ с æ б и. Мæнмæ ис иу фæндон: уæтæры 
бирæ фæкуыста æмæ йыл сæпæрæм иом Уæтæрби. 
Мæхи номы халдих: Уæтæрби — Кæсæбм. 
X ъ а з и х а н. Уæтæрби, Кæсæбп, Хъæрæби!.. 
Æ х х у ы р с т. Уæтæр бæргæ хорз у, фæлæ... 
Ц о р æ. Цы та дæ зæрдæмæ на* цæуы? 
Æ х х у ы р с т (фидарæй). Йæ «бп» мæ зæрдæ- 
мæ иæ цæуы, æгæр арæх у. (Нымайы.) Уæтæрби, 
Мысырби, Хъæрæби, Кæсæби... 
’, К æ с æ б и. Цы загътай?! Æмæ æнæхьæн мыгга- 
гæй дæр мæ «би»-йы аргъ куынæ стут! 
Цо л а. Лæппутæ! Нæ хъæуы хистæр Уырызмæг 
у! Цæй æмæ нæ кæстæр та Ацæмæз уæд. 
126 

Хъазихан. Замманай нæртон ном! 
Ф æ с и в æ д. Ацæ! Адæмæз! (Исынц Æххуырсты 
къух.) Дæ цæрæнбон бирæ уæд, Ацæмæз. 
Ц о л а. Æтт, Цорæ! Нæ курдиат нын Хуыцаумæ 
фæхæццæ кæн! 
Ц о р æ. Ацæмæз, ме ’фсымæр! Дæ ном царды 
мидæг рæсугъдæй хæссын куыд фæразай, ахæм тых, 
ахæм ныфс дæм разынæд! (Ныззарыд, фæсивæд 
бахъырныдтой.) 
Махæн иæ хистæр Уырызмæг у, 
Орæйдæ, орæйдæ! 
Махæи нæ кæстæр Ацæмæз у, 
Орæйдæ, орæйдæ!.. 
Фæсивæд Ацæмæзæн арфæтæ кæнынц. 
Гуыргъохъо. Æз æй æнæкувгæйæ нуазын. 
(Аиызта.) 
А ц æ м æ з. Цола! Лæппутæ! Афтæ мæм кæсы, 
цыма... иогæй райгуырдтæн æмæ ацы рухс дуне 
фыццаг хатт уынын. Æз бон дæр цин кæныи, æх- 
сæв дæр цин кæиын, сымахимæ кæй дæн, зиууон 
кæй дæн. Æз дамгьæтæ куы зонин, уæд уалæ Хъæ- 
бæр Хохы фахсыл ныффыссин иунæг дзырд: ЗИУ. 
Ц о л а. О, ме ’дылы сæр! Мæнæ цы рæдыд фæ- 
кодтон! «ЗИУ» куыд фысгæ у, уый куыннæ бафарс- 
тон! 
Ц о р æ.Махæн абон нæ царды зиуæй сæйрагдæр 
ницы ис, Цола. Цу, ма фæзивæг кæн æмæ бафæрс 
Цоцкойы: «Зиу» куыд фысгæ у, уый нын бацамо- 
нæд. 
Г у ы р г ъ о х ъ о. Цу, цу, Цола! Адон — кусгæ, 
ды та — дамгъæтæ зонынмæ! Æхсæны куыст афтæ 
у: хъуамæ дзы исчи йæхи сайа. 
127 

Ц о л а. Кæдæм ныхъхъавыди! Не ’хсæн цы рæ- 
сугъд æууæнк ис, уый нын фесафынмæ хъавы. 
Гуыргъохъо. Хорздзурыс, Цола. Сайгæчи 
фæкæны, уый рæсугъд фæдзуры. 
Ц о р æ. Ацу, Цола. Махæн абон хуыздæр куыс- 
таг нæй. 
Ц о л а. Гъемæ хорз. Æз ма Нанайæн зæгъон, 
кæннод та йæ зæрдæ æхсайдзæн. (Хæдзармæ ба- 
цыд.) 
Ц о р æ. Цола, мауал фæстиат кæн. Уартæ Гык- 
кынайы бæхыл абад æмæ уайтагъд Тменыхъæуы 
балæудзынæ! 
Ц о л а (фездсехт голлагимæ, голладжы къуымы 
цыдæр хæбырæгътæ). Фистæгæй тагъддæр уыдзы- 
нæн. Гуыргъохъо, мæ размæ ма-иу бæхуæрдонæй 
рацу — зиуы дамгъæтæ ласынмæ. 
Гуыргъохъо. Ма-иу фæкæл, Цола! (Фсе- 
цæуы мæстыхуызæй.) 
Фæсивæд зарæг систой: 
Зиууæтты хæдзар хуримæ хъазы, 
Йæ бæрзонд цар нын тæрсæй кæнинаг. 
Искæй фæллойæ цæрын чи уарзы, 
Уыдон нын абон ехсæй нæминаг. 
Æмбæрзсен 
Æвдæм ныв 
Хохаг фæндаг. Фæндаджы был — æрдæгхус стыр бæлас. 
Фæзындысты Гуыргъохъо æмæ X ъ æ р æ 6 и, сæ 
сæртæ басылыхъыты тыхтæй. Къухæй цыдæртæ амонынц. 
X ъ æ р æ б и (йсе басылыхъ райхæлдта). Оф- 
оф-оф! Тæвдæй амардтæн! 
128 

Гуыргъохъо. Дæхи фæстæмæ æрбатух — 
базондзæн нæ! 
X ъ æ р æ 6 и. Нал æй тухын! Лæг марынмæ 
рацыдтæн æмæ мæхæдæг басылыхъы тыхтæй ных- 
хæдмæл уыдзынæн. 
Гуыргъохъо(райхæлдтабасылыхъ). Уæдæ 
уал нæ фæллад суадзæм. 
X ъ æ р æ б и. Оф-оф! (Æрбадти.) Лæг марын 
цы зын у. 
Гуыргъохъо. Зынæй дзыницы ис, уæлæйæ 
Былæйхауæн къуыбырæй фесхойдзыстæм. Йæ дам- 
гъæтимæ! 
X ъ æ р æ б и. Нæ, нæ, æппаргæ нæ! Фервæздзæн 
та — хæхтæ дæр æй хъахъхъæнгæ кæнынц. 
Гуыргъохъо. Уый цалынмæ сæрсæфæны 
бынмæ хауа, уæдмæ йæ халæттæ фæйнæрдæм ахæс- 
дзысты. Зæхмæ дæр дзы ницыуал ныххæццæ уыдзæн. 
X ъ æ р æ б и. Ма кæ, Гуыргъохъо, искуы бæла- 
сы къутæрыл фæфидар уыдзæн æмæ та цæргæйæ 
баззайдзæн. Махыл та хъоды бакæндзысты адæм. 
Гуыргъохъо. Уæуу, мæнæ замана! Уæдæ 
йын цы дæ зæрды ис?! 
X ъ æ р æ б и (амоны бæласы цонгмсе). Уæлæ! 
Бæласы цонг! Мæнæ ацы бæндæнæй... Гæдыйы лæп- 
пыны хуызæн. Йæ уды катай йын мæхæдæг фенон. 
Гуыргъохъо. Гъемæ хорз. Кувинаг сис. Рага- 
цау нæ тæригъæдтæ ссыгъдæг кæнæм Хуыцауы раз. 
Хъæрæби хордзенæн систа æртæ чъирийы, арахъы дурын 
æмæ æртæ сыкъайы. 
Гуыргъохъо. Æртыккаг сыкъайæ та цы 
кæныс? 
X ъ æ р æ 6 и. Хуыцаумæ æртæ сыкъайæ фæку- 
вынц. 
5 Чеджемты Гсор 
129 

Гуыргъохъо. Омæ... ахæм хъуыддаджы 
дæр... Æртæ сыкъайæ фæкувынц? 
X ъ æ р æ б и. Æз дæр æй цæмæй зонын — алы- 
бон лæгтæ марынмæ цæуын?! 
Гуыргъохъо. Омæ хъæр цæуыл кæныс?! 
Исчи нæ куы фехъуса, уæд та? 
X ъ æ р æ б и. Чи нæ хъусы?.. (Фæджих.) Чи- 
дæр æрбацæуы. 
Г у ы р г ъ о х ъ о. Цавæрдæр зæронд лæг. Йе 
уæхскыл цыдæр голлаг. 
X ъ æ р æ б и. Мæгуыргур! Адон дæр фæстаг 
рæстæг æгæр сарæх сты. 
Гуыргъохъо. Тынгхорз! Спайдакæнындзы 
хъæуы! 
X ъ æ р æ б и. Мæгуыргурæй та цы байсдзынæ? 
Гуыргъохъо. Исгæ ницы, фæлæ йын нæ 
тæригъæд балæвар кæндзыстæм. 
X ъ æ р æ б и. Ома? 
Гуыргъохъо. Йарæби, ньтхас дæм цæй 
æрæгмæ хъары? Цолайы мæнæ ацы бæндæнæй бæ- 
ласмæ сбæтдзыстæм, мæгуыргуры къухмæ хъама 
ратдзыстæм æмæ... 
X ъ æ р æ б и. Маргæ? 
Г у ы р г ъ о хъ о. Æргæвдгæ. Йæ тæригъæд та — 
мæгуыргуры! 
X ъ æ р æ б и. Гъемæ афтæ дæр фæуæд, фæлæ... 
Гуыргъохъо. Фæлæ цы? 
X ъ æ р æ б и (скасти бæласы цъупмæ.) Ауындз- 
гæйæ хуыздæр уыдаид. 
Гуыргъохъо. С-с-с! Æрбахæццæ! 
Цола (мæгуыры хуызы, даргъ урс боцъо йын, 
цыма ироиау хорз нæ зоны, афтсе дзуры). Лаппу- 
та! Хъæу дард у, хестег у? 
X ъ æ р æ б и (фсезмы йæ). Хестег у, хестег! 
130 

Цола. Церенбон бирæ! 
Гуыргъохъо. Абад уал махимæ, зæронд 
лæг. 
Ц о л а. Церенбон бирæ! Тагъд кæнин! 
X ъ æ р æ б и. Кæдæм тагъд кæнис? 
Гуыргъохъо(Хъæрæбимæ). Ма йæмæстæй 
мар — хъæугæ нæ кæны. (Цоламсе.) Абад уал махи- 
мæ, мæнæ фæйнæ сыкъайы бануазæм, æххормаг дæр 
уыдзынæ. 
Ц о л а. Церенбон бирæ. (Йсе голлаг æрæвæрд- 
?па, æрбадти). 
Г у ы р г ъ о х ъ о. Бахатыр кæн, зæронд лæг, 
фæлæ дæ иу хъуыддагæй бафæрсон. 
Ц о л а. Церенбон бирæ! 
Гуыргъохъо. Ирон нæ дæ, уый бæрæг у, 
фæлæ кæцон дæ, кæцы бæстæй? 
Ц о л а. Дард бæстейы цæрин. Турк зонис? 
Гуыргъохъо (дисгæнгæ). Туркаг дæ? Æмæ 
дæ цы Хуыцау æрбахаста ардæм? 
Ц о л а. Хъæутæм цæуин, судзиитæ уæй кæнин. 
X ъ æ р æ б и (дисгæнгæ). Туркæй ардæм (!) 
судзинтæ уæй кæнынмæ æрбацыдтæ! 
Ц о л а. Хæринаг ней. 
Гуыргъохъо. Мах дын цы зæгъæм, уый 
бакæ, æмæ хæринаг дæр уыдзæн, дарæс дæр уыдзæн. 
Ц о л а. Церенбон бирæ. 
Гуыргъохъо. Ныртæккæ мæнæ ауылты иу 
лæг æрбацæудзæн, æвзæр лæг... 
X ъ æ р æ б и. Цардхалæг! 
Гуыргъохъо. Мах æй бæласмæ бабæтдзыс- 
тæм æмæ йæ ды мæнæ ацы хъамайæ... (Рæхойæгау 
кæны). 
Ц о л а. Марге? 
Гуыргъохъо. Маргæ, маргæ. 
131 

Цол а. Марге нæ. Турки ертæ лæг амардтон. 
Æгъгъæд — марге нал. 
Гуыргъохъо. Иу-ма амар! Иунæг! Æмæ — 
æгъгъæд! 
X ъ æ р æ б и. Хæринаг ратдзыстæм, дарæс рат- 
дзыстæм. Хъæздыг уыдзынæ. 
Ц о л а. Церенбон бирæ, церенбон бирæ. 
Гуыргъохъо. Разы дæ? 
Ц о л а. Хорз лæг амарын — тæригъæд! Биссмил- . 
лахи, рахман, рахим. (Йæ æрмттæ йæ «зачъетыл» 
æрхаста). 
X ъ æ р æ 6 и. Æвзæр лæг у. 
Гуыргъохъо. Хорзлæгбарæйничиамардзæн. 
Ц о л а. Цæмæй евзæр лæг у? 
Гуыргъохъо. Адæмæй зиууæтты къорд 
сарæзта! 
X ъ æ р æ б и. Адæмы мах ныхмæ ардауы. Æл- 
дæрттæ, дам, мах фæллойæ цæрынц. Хъуамæ, дам, 
адæм иухуызон цæрой. 
Ц о л а. Раст зæгъы. Церенбон бирæ! 
X ъ æ р æ б и. Цæмæй раст зæгъы, зæронд лæг?! 
Ц о л а. Æз —мæгуыр, ды — елдар. Деуæн — хорз 
цухъа, мæнæн — ней! 
Гуыргъохъо (Хъæрæбимæ). Ратт ын æй! 
(Сусæгæй.) Уый фæстæ йæ байсдзыстæм. 
X ъ æ р æ б и. Кæд ма уый фæстæ? — сыстытæ 
дзы бабырдзысты. (Цоламсе.) Уый фæстæ дын æй 
ратдзынæн. Хъама дæр ратдзынæн, æвзист рон дæр 
ратдзынæн. 
Гуыргъохъо. Ма тæрс, хорз лæг, сайгæ нæ 
кæны. Æлдар сайгæ иикуы фæкæны! 
1 Ц о л а. Церенбон бирæ. 
Гуыргъохъо. Цæй, куыд, разы дæ? 
Ц о л а (йæ сæр тилы, «о», зæгъгæ). Биссмилла- 

хи, рахман, рахим. (Цыдæр хæцъил æрытыдта 
æмæ «ламаз» кæны). 
X ъ æ р æ 6 и. Цы кусы, цы? 
Гуыргъохъо. Ламаз кæны! — рагацау йæ 
тæригъæдтæ сыгъдæг кæны. Мах дæр скувæм, Хуы- 
цауæй хатыр ракурæм. (Хъæрæби сыкъатæм арахъ 
рауагъта.) Йа, Хуыцау, уæдæ хатыр бакæ! Æнæба- 
ры уды тæригъæды цæуæм æмæ нæм ма фæхæрам 
у. Кæд нæм исты тæригъæдтæ ис, уæд уартæ тур- 
каджы гуыбыны ацæуæнт. 
Ц о л а. Биссмиллахи! 
X ъ æ р æ б и. Амин, Хуыцау! 
Гуыргъохъо. Ды дæр зæгъ! 
X ъ æ р æ б и. Йа, Хуыцау, бахатыр кæн! Æнæхъæн 
Дæргъæвс,æгас комбæстæ дæр Цолайы ардыдæй 
зиуы куыст райдыдтой, суанг ма цъиутæ дæр «зиу- 
зиу» уасын систой, гъемæ нæ, Хуыцау, зиуы фыдæ- 
хæй бахиз! Абон бар-æнæбары фæндагыл рацыдыс- 
тæм æмæ нæ тæригъæдтæ туркаджы гуыбыны ацæ- 
уæнт. 
Ц о л а (йæ сæр фæхъил кодта). Сс-с-с! Ерба- 
цæуы. 
X ъ æ р æ б и. Чи? Кæм?! 
Гуыргъохъо. Кæцыран ис?! 
Ц о л а (зæхмæ та хъусы). Нырма дард у, тагъд 
ам уыдзени. 
Гуыргъохъо. Æз куы ницы хъусын. (Йæ 
хъустæ сыгъдæг кæны). 
X ъ æ р æ б и. Æз дæр ницыма фехъуыстон. (Йæ 
хъус зæххыл авæрдта.) Афтæмæй дæр ницы хъуысы. 
Цо л а. С-с-с! Сабыр! (Худы.) Заргæ æрбацæуы. 
X ъ æ р æ б и. Уый Цола уыдзæн! 
Гуыргъохъо. Куыд зары? 
Ц о л а. Хорз зары. 
133 

Гуыргъохъо. Сымах уал ам лæуут, æз йæ 
размæ ауайон: уæлæ йæм рындзæй акæсон. 
X ъ æ р æ б и. Æз дæр — демæ! 
Гуыргъохъо. Ам лæуу туркагимæ! Хъама, 
бæндæн цæттæ дарут! (Ацыд). 
Ц о л а. Хъама фаг у, бендæн нæ хъæуы! 
X ъ æ р æ б и. Хъæуы, хъæуы. Мах æй бæндæ- 
нæй бабæтдзыстæм, стæй йæ ды хъамайæ... æмба- 
рыс? (Цола йæ сæр тилы, «нсе», зæгъгæ.) Цы дзы 
не ’мбарыс? Ацы бæндæнæй уыцы æвзæр лæджы 
мæнæ афтæ бæласмæ бабæтдзыстæм, стæй... 
Ц о л а. Бæндæн гиццил у. 
X ъ æ р æ б и. Куыд гиццил у? Ай хосласæн 
бæндæн куы у! 
Ц о л а. Гиццил у! Гиццил у, гиццил. 
X ъ æ р æ 6 и (смæсты). Æз та зæгъын — даргъ 
у! Æрбатух-ма йæ уæдæ! Ма тæрс — æрбатух æй. 
Ц о л а (бæласмæ бæтты Хъæрæбийы). Гиццил 
у, гиццил! 
X ъ æ р æ б и. Даргъ у! Тухгæ кæн. Афтæ, гъе. 
Уæлдай дæр ма дзы баззади, федтай?! Гъер мæ рай- 
хал. (Цола Хъæрæбийы цырыхъы хъусæй систа ехс 
æмæ дзы Хъæрæбийы нæмын райдыдта.) Æллах! 
Амардта мæ! Цы дын кодтон, цæуыл мæ марыс?! 
Мауал мæ цæв, хорз туркаг! Туркаг, уæ туркаг! 
Æллах, амардта мæ! Бахатыр мын кæ, туркаг хорз 
лæг! Уæуу, бахатыр мын кæн! 
Ц о л а. Лæг маргæ нæ хъæуы! (Ехсæй та йыл 
æрцыд.) Бамбæрстай? 
Хъæрæби. Бамбæрстон, хорзтуркаглæг! Уæ, 
туркаг лæг, бахатыр мын кæн, мæхи аххос нæу — 
Гуыргъохъо мæ ракодта. 
Ц о л а. Ай та дын Гуыргъохъойы хардзæй. (Ех- 
сæй та йыл æрцыд.) 
134 

X ъ æ р æ б и (кæуæгау кæны).Туркаг лæг! Пы- 
сылмон лæг куы дæ, фæтæригъæд мын кæн. Дæ хорз 
дины хатыр мын бакæ? 
Ц о.л а. Хатир дин кæнин, æрмæст дзирдæй: 
нисилмон дин райс. 
X ъ æ р æ б и (цингæнгæ). Исын! Исын æй! Пы- 
сылмон хуыцæуттæн кувдзынæн амæй фæстæмæ! 
Ц о л а. Скув: Мæхæмæт-пехуымпар, амæй фæс- 
тæмæ мæгуыр адæми удхарæй нал мардзинæн. Бис- 
смиллахи, рахман, рахим! 
X ъ æ р æ б и (кувы). О Мæхæмæт-пехуымпар! 
Амæй фæстæмæ мæгуыр адæмы удхарæй нал мар- 
дзынæн. Биссмиллахи, рахман рахим! 
Ц о л а (Хъæрæбийы хъама сласта, уырзæй йæ 
уыны). Циргъ у? 
X ъ æ р æ б и (фæтарст). Цыргъ у, фæлæ... Мар- 
гæ — нæ! Æз дин райстон! Æз дæр пысылмон лæг дæн! 
Ц о л а. Ды нырма æрдæг писилмон дæ! 
X ъ æ р æ б и. Хорз туркаг! Хъама йæ бынаты 
сæвæр. Биссмиллахи, рахман рахим! 
Ц о л а. Вах-вах-вах! Хъама циргъ у. 
X ъ æ р æ б и. Гуыргъохъхъ-о-о! Ме-е-е ’рдхорд, 
фе-е-рвæзын мæ кæн! 
Дардæй æрбанхъуыст Гуыргьохъойы хъæр: «Гъей, цы хабар 
у, фæцæуын уæм!» 
Ц о л а. Хорз уасыс! Раст — сæгъы уаст. Фæлæ 
дын боцъо нæй, æмæ дын мæнæ замманай боцъо! 
(Феппæрста йæ кæнгæ урс боцъо æмæ йæ фидар 
кæны Хъæрæбийы цæсгомыл). 
X ъ æ р æ б и. Æ, мæнæ мæнгард! Ды та дæ?! 
Ц о л а. Æз та дæн, æз! 
X ъ æ р æ б и. Ма мыл æй фидар кæн — сæгъы 
тæф кæны! 
135 

Цола сæгъы боцъо бафидар кодта Хъæрæбийы цæсгомыл, 
йæ «туркаг» халат ыл æрбакодта æмæ ацыд. 
X ъ æ р æ б и. Æз дын, лæг циу, уый фенын 
кæндзынæн! Сæрзилæджджын! Хæйрæджджын! 
Гуыргъохъо (селвæст хъамаимæ æрбахæц- 
цæ). Цы хабар у? Кæм ис Хъæрæби? (Азгъордта 
фæссценæмæ, фездæхт.) Æз дæу куы фæрсын, кæм 
ис Хъæрæби? Ме ’мбал цы фæци ?! 
X ъ æ р æ б и. Амарди. 
Г у ы р г ъ о х ъ о. Чи йæ амардта? Дзургæ! 
(Хъæрæбийы кæнгæ боцъо йсе фырмæстæй рай- 
вæзта æмæ боцъо йæ къухы аззад. Æнæнхъæлæджы 
цыдæрхуызон баци). 
X ъ æ р æ б и. Фидар ыл хæц — ма йæ суадз! 
Гуыргъохъо. Чи? Чи дæ бабаста?! 
X ъ æ р æ б и. Уый та уыди. 
Гуыргъохъо. Уый та уыди?! Уæдæ йæ ныр 
мæ бар бауадз. (Фезгъоры). 
X ъ æ р æ б и. Гуыргъохъхъ! Мæн уал райхал! 
Гуыргъохъо. Мæ маст ссæудзæни уæдмæ. 
Æз цæ цъыбыртты сыгъд бакæндзьгаæн! Сæ дамгъæ- 
тимæ! (Азгъордта). 
X ъ æ р æ б и (йæхи халгæйæ) Гуыргъохъо! Ме-е- 
’рдхорд!.. 
Æмбæрзæн 
Æстсем ныв 
Р А 3 Н Ы В 
А ц æ м æ з (фæссценæмæ дзуры). Рацу-ма, рацу! 
Кæд лæг дæ, уæд-ма ардæм рацу! Нæ уæндыс, нæ? 
Æз дын зноны цумайы лæппу нал дæн. Æххуырст- 
номæй мæм мауал дзур: æз ныр Ацæмæз дæн! Дæ 
136 

ехсы цæф дæр мæ рох нæу, Саулæджы сау фырт! 
Бирæ дын фæбарстон æмæ æгъгьæд фæуæд! Гъе- 
ныр кæд лæг дæ, Хъæрæби, уæд мæ размæ рацу. 
Тæрсыс? Рацу-ма, рацу, куыдзæй цы куыдз райгуыр- 
ди! (Фсессценæмæ базгъордта семсе раскъæфта 
саджилæгыл конд нымæт — ййе уæлæ худ.) Афтæ- 
ма æрлæуу мæ разы. (Æрсагъта йсе.) Хъæртæ дæр 
мыл мауал кæн — æз ныр сæрибар адæймаг дæн! 
Сæрибар цы у, уый æмбаргæ кæныс? Дæ фос дæ- 
хæдæг куы хизай, хос дæхæдæг куы кæрдай, уæд 
æй базондзынæ, сæрибар цы у, уый. Стæй дын фи- 
дарæй зæгъын: ехсæй мæ макуал ныццæв! — мæ 
мад, мæ фыдыстæн, нал дын æй ныббардзынæн! 
Шуварс акаст.) О, Цола! Æрбахæццæ дæ? 
Ц о л а (фæзынд æд голлаг). Ам цы архайыс? 
А ц æ м æ з. Мæнæ суадонмæ рауадтæн. 
Ц о л а (нымæтмæ амоны). Ай та дын чи у? 
А ц æ м æ з (фефсæрмы). Хъæрæби. Алывыдтæ 
йын акалдтон. Уæдæ йын кæдмæ барон?! 
Ц о л а (бирсе фæхудти). Хорз æм бауæндыдтæ! 
(Фсецсеуы). 
А ц æ м æ з (йсе фседыл фсеуайы сед нымсет). 
Гыццылгай вæййы, Цола! 
Æмбæрзæн байгом. Изæр. Хæххон уыгæрдæны кæрон. 
Фæсивæд сæ сагæйттыл æнцæйттæгæнгæ кæсынц михтыл 
сагьд дамгъæтæм. 
А ц æ м æ з. Цола, гъеныр ай «зиу» фыст у? 
Ц о л а. Заргæ ма дын æй акæнон? 
Ц о р æ. Цола! Нæ фæлæ та нæхи зарæг сисæм. 
(Зарынц): 
Зиууæтты хæдзар хуримæ хъазы, 
Йæ бæрзонд цар нын тæрсæй кæнинаг. 
137 

Искæй фæллойæ цæрын чи уарзы, 
Уыцы уæздæттæ — ехсæй нæминаг. 
А ц æ м æ з. Уæдæ, уæдæ — ехсæй нæминаг! Мæ 
фыны дæр сæ тæрсгæ кæнын. 
К æ с æ б и. Æз та мæхи сæрæй афтæ хъуыды 
кæнын æмæ æлдаримæ уæзданæй дзурын хъæуы. 
Цæмæй дын фæтæригъæд кæна... 
Ц о л а. Ацы уæздæттимæ, ме ’фсымæртæ, уæз- 
данæй ницы сараздзыстæм. 
А ц æ м æ з. Омæ уæдæ куыдæй, Цола, куыдæй? 
Ц о л а. Хъазихан, уæртæ-ма мын мæ голлаг 
æрбадæтт. (Голлагсей исы алыхуызон дарæс.) 
А ц æ м æ з. Мæнæ цы хорз куырæт ис! Мæнæ 
цы бухайраг худ ис! Къабатæй та цы кæныс, Цола? 
Кæм дын уыдысты, кæ? 
Хъазихан. Æвæццæгæн, Цола стыр фæнда- 
гыл кæсгон æлдары сбæгънæг кодта! 
Ц о л а. Æз кæсгон æлдар дардмæ дæр никуы 
федтон. 
Хъазихан. Уæдæ дын уыйбæрц хæзнатæ 
кæм уыдысты? 
Ц о л а. Ме ’рдхорд мын цæ балхæдта адæмæй, 
лæвар дарæс дæр дзы ис. 
К æ с æ б и. Уæдæ ныр Цола ус курынмæ цæтгæ у. 
Ц о л а. Цола рагæй у цæттæ ус курынмæ, фæлæ 
адон усгуры дарæс не сты, адон фæзмæн дзаумæт- 
тæ сты. Мæнæ адон та — кæнгæ цæсгæмттæ. 
Ц о р æ. Уыдон та ма цавæр фæзмæнтæ сты, 
цавæр цæсгæмттæ? 
Ц о л а. Тагъд ма кæн. Цоцко мын диссаджы 
збнд бацамыдта. Уе ’лдæртты, дам, адæмæн равди- 
сут, адæмæн цæ рафæзмут. Уый, дæр, дам, тох у! 
X æ з н а (фæссценæйæ). Цола! Кæм стут, Цола?! 
138 

Ц о л а. Хæзнайы хъæр у. Уайгæ-ма, Хъазихан, 
йæ размæ. 
Хъазихан(фæцæуыХæзнайыразмæ). Хæз- 
на, мæнæ стæм. (Хæзнаимæ æрбацыд.) Мæнæ уын 
уый та Хæзна! — йæ хуырхы дурынимæ! 
X æ з н а. Хуырх нæу! — тæнæг къуымæл у. 
Нана уын рарвыста: нард дзидзайы фæстæ, дам, 
дойны кæндзысты. 
А ц æ м æ з. Уæдæ, уæдæ! — нæ сойтæ ныссал- 
дысты. 
Цола бухархуд æркодта, куырæты мидæг бызгьуыртæй «гуы- 
бын» ацарæзта, мæнгдзæсгом йæ уæлæ бакодта. 
Ц о л а. Нал уæ ныууадздзынæн æнæ сой! Куый- 
тæ, æххормаггуыбынтæ! (Ехсæй æвзиды). Ам цæмæ 
стут! Мæ бæхрæгъау дзæгъæлæй цæмæ ныууагътат? 
Тагъд цæугæут ардыгæй æмæ мын мæ фос хизут, 
кæннод уæ æрбакæрддзынæн мæ хъамайæ! 
Ацæмæз æмæ Гуыцыри «Хъæрæбийы» ехсы бын фыццаг 
фæтæрсæгау кодтой, стæй Цола куы ныххудти, уæд уыдон 
дæр худынмæ фесты. 
Г у ы ц ы р и. Мæ уд мæ къæхты бынæй агæпп 
кодта. Цола, иу бон-ма йæ афæзмæм адæмæн дæр, — 
уадз æмæ йæ зоной, махыл цы бон уыдис, уый. 
X æ з н а. Цола, кæмæй та хъазыс? Хъæрæбийæ 
хъазыс? 
X ъ а з и х а н. Гъер ма дæ, Цола, Хъæрæбийы 
сырх цухъа куы уаид! 
А ц æ м æ з (разкъæртт къаба, зæлдаг кæлмæр- 
зæн æркодта). Нал мæ зоныс, Хъæрæби? 
Цо л а. О Хуыцау, Дзыкъуыла! Мæ дунейы рухс, 
мæ зæрдæйы дидинæг. Æз куыд тызмæг зынын, 
бынтон ахæм нæ дæн — æз дæр зонын фæлмæн уарз- 
тæй уарзын. 
139 

А ц æ м æ н. Ацу, стæ, худинаг у. 
Ц о л а. Нæу худинаг, нæу, Дзыкъуыла! Æгьгьæд 
бадт дын у дæ фыды хæдзары. Еууы хуым афоныл 
куы нæ ’ркæрдай, уæд йæ хор згьæлгæ кæны. Мæн- 
мæ хор дæр ис, фос дæр ис, æххуырстытæ дæр ис. 
Цы ис Цоламæ та?! Æххормаггуыбын! Зиу-зиугæ- 
нæг! Адæмы мах ныхмæ ардауы: æххуырсты, дам, 
мауал цæут! 
А ц æ м æ з. Мæггуырыбонтæ! Уæдæ цы кæни- 
наг сты? 
Ц о л а. О! Æххуырсты цæ нал уадзы. Уадз æмæ, 
дам, уæздæттæ сæхæдæг дæр кусой. Æмæ ма уæд 
æз цæй уæздан дæн? — фос куы хизон, хос куы 
кæрдон! 
А ц æ м æ з. Мæггуырыбонтæ! Гъер уый æрра 
нæу? 
Ц о л а. Æрра цы хоныс? — хæйрæджджын! 
Йæхæдæг къуыбырыл сбады æмæ зары. Йæ каф- 
тæй чызджыты сайы. 
А ц æ м æ з. Кафаг лæппуйы чызджытæ бирæ 
уарзынц. 
Ц о л а. Æмæ кафынмæ æз (!) мæхæдæг (!) го- 
гызæй уæлдай куынæ дæн. Гъа-ма уæдæ — æм- 
дзæгъд! 
Цорæ уадындзæй цæгъды, фæсивæд æмдзæгьд кæнынц. 
Цола фæзмæн кафт кæны «Дзыкъуылайы» алыварс. Дар- 
дæй хъуысы Хъæрæбийы хъæр: «Гъе-е-ей, Гуыргъохъо 
уыцырдыгæй нæй?!» 
Хъазихан. Цола, уалæ дæ цухъа æрсиры. 
(Хъæр кæны.) Ардæм, ардæм, Хъæрæби! 
Д о л а. Лæппутæ, рæвдздæр, мæкъуылы фæстæ 
амбæхсæм. (Ацæмсезмсе.) Дзыкъуыла , ды ам лæуу 
æмæ йын йæ цухъа расай! 
140 

А ц æ м æ з. Тæрсгæ дзы кæнын — куы мæ базоиа. 
Ц о л а. Уым лæуу Хæзнаимæ! Ма дзы тæрс. 
Ацæмæз лурыл æрбадти æмæ «кæуы». Хæзна йæ сабыр- 
тæ кæны. 
X æ з н а. Ма ку! — ды хорз чызг дæ. Дуду чызг дæ. 
X ъ æ р æ б и (фæзынди къуымæлдзæфæй). Чи 
стут? А, Хæзна! Æмæ дын уый та чи у? 
А ц æ м æ з (фестад). Уаууына! 
X æ з н а. Нал æй базыдтай? 
X ъ æ р æ б и. Сæрæй, кæйдæр хуызæн у. 
X æ з н а. Сæрæй дæр, къахæй дæр Дзыкъуыла у. 
X ъ æ р æ б и. Дзыкъуыла?! (Фæлмæнæй.) 
Дзыкъуыла, æмæ дæ хъæлæс цы кодта? 
X æ з н а. Абонсарæй кæугæ кæны. О! 
X ъ æ р æ б и. Цæмæн, цы кодта? Чи йæ баф- 
хæрдта?! 
X æ з н а. Гыцци, æндæр чи?! 
X ъ æ р æ б и. Цы йын кодта Гыцци? 
X æ з н а. Тыххæй йæ Цолайæн дæтты. Æмæ 
ардæм ралыгъдыстæм. 
«Дзыкъуыланыл» ризæг бахæцыд. 
X ъ æ р æ б и. Ма тæрс, Дзыкъуыла! Æппындæр 
мацæмæй тæрс! 
X æ з н а. Тæрсгæ нæ кæны — уазал ын у. Бам- 
бæрстай? 
X ъ æ р æ б и. Ды-ма дæ дзыхыл фæхæц! Дзы- 
къуыла, æцæг дын уазал у? (Ацсе йæ сæр, «о», зæгъ- 
гæ тилы.) Уæдæ æз та æхсидавы хуызæн куы судзын! 
Мæнæ-ма, мæ цухъа æрбакæ. (Цухъа йыл æрба- 
кодта.) 
А ц æ м æ з. Цы хъарм у! 
X ъ æ р æ 6 и. Уый мæ зæрдæйы хъармæй афтæ 
141 

у. (Хæзнамæ.) Ауай уæхимæ!— стæй мыи мæ дзых- 
мæ ныккæс. 
X æ з н а. Æз ахсæв ам уыдзынæн Дзыкъуылаимæ. 
X ъ æ р æ б и. Дзыкъуыла сæхимæ цæуы. Цом, 
Дзыкъуыла. Æз аныхас кæндзынæн Дзæрæхмæ- 
тимæ. 
А ц æ м æ з («скуыдта»). Никæдæм цæуын. 
X æ з н а. Никæдæм цæуæм, никæдæм! Уадз æмæ 
нæ ахсæв бирæгъ бахæра! 
X ъ æ р æ б и. Дæу мæт мæ нæй! — Ды дæхæдæг 
бирæгъы бахæрдзынæ. (Фселмсен ныхасæй.) Цом, 
Дзыкъуыла, цом. («Дзыкъуыла» нæ комы.) Уæдæ 
ма дын цы акæнон? 
X æ з н а (Ацæмæз ын сусæгæй цыдæр загыпа). 
Дзыкъуыла афтæ зæгъы: афардæг, дам, мæ кæн! 
X ъ æ р æ б и. Куыд?! Скъæфгæ? (Ацсемсез йæ 
сæр тилы, «о», зæгъгæ.) Мæ мад, мæ фыдыстæн, 
скъæфгæ нæ акæидзынæн! Æз ирæд радтон æмæ 
мæ хъуыддаг æгъдауыл кæнын, — уæздан лæг дæн! 
X æ з и а. Уæздан лæг, зиууæттæ æрбацæуынц! 
X ъ æ р æ б и. Дзыкъуыла, цом рæвдздæр! (Зиу- 
уæтты уынæр хъуысы фсессценсейæ.) Ма нæ фе- 
ной уыцы зиу-311угæнджытæ! 
А ц æ м æ з (фæцæуы, «фæкалд»). Уауу! (Йсе 
къахыл хсецы, хъæрзы). 
X ъ æ р æ б и. Дæ къах ныццавтай? (Йсе къахмсе 
йын февнселдта). 
А ц æ м æ з. Уауу! 
X ъ æ р æ б и. Уæдæ... Уæдæ ма дын цы акæнон? 
X æ з н а. Бæхуæрдон скæн æмæ йæ сæхимæ 
алас. 
X ъ æ р æ б и. Æз — ныртæккæ! Уартæ уал дуры 
фæстæ æрæмбæхсут! (Ацыд.) 
Лæппутæ æрбакалдысты. 
142 

Хъазихан. Арсдындæхъусы цытæдзырдта? 
А ц æ м æ з. Фыртæссæй йын ницы бамбæрстон. 
X æ з н а. Цæмæй дзы тарстæ? 
А ц æ м æ з. Гъей, Хæзна! — хæзна фæуай! Æз 
мæ иу æмæ ссæдз азæй иуæндæс азы Хъæрæбийы 
хъæртæ æмæ æртхъирæнтæ хъусын. 
Ц о л а. Ныр дзы мауал тæрс. Æри-ма йын йæ 
царм. (Цухъа райста.) Сыгъдæгæй æлдары цухъа. 
Гъа-ма, Гуыцыри, дæ уæлæ йæ æрбакæн — де ’лда- 
ры лæвар! 
Г у ы ц ы р и. Мæныл æй ма кæнут! 
К æ с æ б и. Йæ цармæй дæр ын тæрсгæ кæны. 
Г у ы ц ы р и. Æриут-ма йæ уæдæ. (Йсе уселæ йсе 
æрбакодта.) 
Ц о р æ. Раст кæсгон æлдары хуызæн дæ. 
Хъазихан (седдейы фæрухс-ферттив кæпы). 
Æй, Хуыцау сыи æй ма ныббара! Чидæр нын нæ 
хостыл арт бандзæрста! 
Ц о л а. Уый æнхъæл та чи уыди! Цъаммартæ! 
(Атындзыдта арты ’рдæм.) 
Зиууæтты фæдис. Сценæйыл дæр æрбазгьорынц: «Фалæ- 
ты, фалæты! Дард нæ алыгьдаил! Кæмдæр амбæхсти! 
Гуыргъохъо (фсезынд, фсекомкоммæ зиу- 
усетты сехссевсермсе семæ йсе къахæй фсефселдсех- 
та аг). Гъер дæр-иу схæрут! 
Гуыргьохъо æхсидав фелвæста æмæ хъавы кæройнаг мæкъуыл 
дæр басудзынмæ, фæлæ фæдисæтты уынæр алырдыгæй 
æрбайхъуыст, алидзæн ын нал ис æмæ мæкъуылы бын абы- 
рыд. Уæнтæхъилæй æрбаздæхтысты зпууæттæ. 
X ъ а з и х а н. Уæуу, мæнæ диссæгтæ! Зæххы 
скъуыды афардæг æви йæ Хуыцау йæхимæ фæхас- 
та?! 
Ц о р æ. Гъæй-джиди, уый базон! 
143 

X ъ а з и х а н. Уæд ын цы акæнис? 
Ц о р æ (йæ хьама фелвæста). Уæвгæ ахæм 
лæгмæ хъама не сласин. 
Хъазихан. Уæдæ йын арфæтæ ракæнис? 
Ц о р æ. Арфæ дæр ын нæ ракæнин, фæлæ йын 
йæ дыууæ цæстмæ бирæ фæкæсин. 
Хъазихан. Уæддæр цас? 
Ц о р æ. Цалынмæ сæ хъæддаг æрттывд фесæфа, 
уæдмæ. 
А ц æ м æ з. Гъе, Хъазихан! Де ’хсæвæр æгæр 
фæфыхти! 
Хъазихан. Уæуу, Хуыцау ын æй ма схатыр 
кæна: аг дæр афæлдæхта. 
Г у ы ц ы р и. Ма тыхсут, æз уын ныртæккæ 
хуыскъæлтæ ракъахдзынæн. 
К æ с æ 6 и. Гъер, марадз! Нал фæрæзтат æнæ 
зиуæй! Цола, дæу фæрсын: мæ фос цы хæрдзысты 
зымæджы? Æви сын зиуы зарджытæ кæндзынæн? 
Ц о р æ. Цæй-ма басабыр у. 
К æ с æ б и. Куыд басабыр уон, куыд?! Зымæджы 
ме ’ххормаг фыстæ кауы сæрты куы кæуой, уæд 
сын сагойы фындзыл цы рахæсдзынæн? 
Ц о р æ. Хос. 
К æ с æ б и. Цавæр хос? Чи мын ратдзæн? 
Ц о р æ. Æз, кæнæ мæнæ — Цола. 
К æ с æ б и. Æмæ сымахмæ мæнæй уæлдай цæй 
хос и?! 
Ц о р æ. Раст зæгъыс, Кæсæби: хос нæ иумæ дæр 
нæй. Æмæ мах кæм фæразæм, ды уым куыннæ 
фæразыс? 
Кæсæби. Мæнæнбинонтæдаринагис, Цорæ! — 
дыУуадæс æххормаг дзыхы. 
А ц æ м æ з. Омæ дзы, Кæсæби, ацы уынгæг 
рæстæг дыууадæс æнæрауадзгæ нæ уыди? 

К æ с æ б и. Уый дæ хæдзары уынаффæ нæу! 
(Йæ сагой йе ’ккой баппæрста.) Хæдзар дæр ма 
дын куы уаид, фæлæ — халагъуд. 
Ц о р æ. Мæсты ма кæ, Кæсæби. 
К æ с æ б и. Уæдæ ма мыл йæ хъал цы калы?! 
Алы бон дæр мæ мæ дыууадæс сауцъиуы дыууадæс 
кæрдзыны агурынц! Алы бон дæр мæ сæрыхъуын- 
тæй дыууадæс æрдуйы сурс вæййы! (Йæ зæрдæ суын- 
гæг.) Сымах та... зиу, зиу! Уый уын зиу!.. (Ацыд). 
А ц æ м æ з (хъуыр-хъуыр кæны). Хæдзар, дам, 
дын нæй... Уыдзæн мын хæдзар дæр, ус дæр, стæй 
иннæтæ дæр... æнæхъæн дыууадæс! 
Хъæуккæгтæ æрбацæуынц, арфæ ракæнынц: «Æнæфыд- 
былыз ут!» 
Дзæрæхмæ т (тындзгæуадæй æрбацыд). 
Æнæфыдбылыз ут, фæлæ цы хабар у? Куыд ба- 
сыгъдысты? Чи уыди уыцы хуыцауылгъыст?! 
Цола кæройнаг мæкъуылы цурæй систа æхсидав, мæкъуы- 
лы алыварс æрзылд æмæ бафиппайдта: мæкъуылы бынæй 
кæйдæр къæхтæ зынынц. 
Ц о л а. Ацы иу мæкъуыл мæм хауы æмæ йæ æз 
судзгæ кæнын! Йæ тæккæ бындзарæй! 
Ц о р æ (иргъæвы йæ). Йарæби, Цола, дæуæн 
дæр дæ зонд фæцыди? эдах ма нæ зæрдæ дæуыл 
куы дарæм, ды та... 
Бимболат (æрбацыд). Æнæфыдбылыз ут, 
мæ хуртæ! Хуыцауы тыххæй, уыцы уæззау ми чи 
бакодта?! Уый цымæ цавæр адæймаг у? Æй-джиди, 
уымæ комкоммæ бакæс! 
Ц о л а. Йæ фенынмæ кæд афтæ тынг бæллыс, 
Бимболат, уæд — табуафси! (Мæкъуылы бын фæ- 
хæцыд Гуыргъохъойы късехтыл æмæ йсе мсекъуы- 
145 

лы æдде фæкодта.) Гъер æм кæсут, цасдæриддæр 
уæ фæнды, уыйбæрц! 
Дзæрæхмæт. Ау, Гуыргъохъо? 
Ц о л а. Уæллæгъи, Гуыргъохъо! 
Ц о р æ. Де ’рдхорд, Дзæрæхмæт! 
Бимболат. Исчи ма ахæм ми кæны! Худинаг, 
Гуыргъохъо, худинаг! 
Дзæрæхмæт. Гъе, уæууæй, Гуыргъохъо! 
Фæлтау дæхи зынгæй дæхиуыл арт куы бандзæрс- 
таис! 
Ф æ с и в æ д. Маргæ у! Судзгæ у! 
Бимболат. Фæсивæд, уæхиуыл фæхæцут! 
Ацы лæгæн цард мах нæ радтам æмæ йын æй мах 
нæ исæм. Иунæг Хуыцау ын тæрхонгæнæг уæд! Гъай 
онг рацардтæн, хорз адæм, æмæ хæдзар басудзгæ 
фехъуыстон, хъæу басудзгæ фехъуыстон, фæлæ 
хохы мидæг — хосы мæкъуылтæ!.. 
Гуыргъохъо. Фæрæдыдтæн. Цола мæ 
фæрæдийын кодта!.. 
Бимболат. Нæ мæгуыр адæмæн хос æмæ 
хоры катайæ сæ сæртæ куы разилынц зымæгон бон- 
ты. Хохаг лæг йе ’рчъиты дæр армыдзаг фæсал зи- 
вæггæнгæ куы ’вæры, уæдæ мæ фос хосхъуагæй куы 
баззайой, зæгъгæ. Уæд ды цавæр хуыцауылгъыст лæг 
разындтæ, ахæм сызгъæрин хостæ чи басыгъта?! 
Г у ы р г ъ о х ъ о. Бимболат, мæ хæйрæджы хай 
мыл фæуæлахиз æмæ мæ галиумæ сардыдта. Цорæ! 
(Сласта йсе хъама.) Мæнæ дын мæ хъама æмæ мæ 
цæв! Цæв, ме ’фсымæр. Æз уæддæр мæхи удæгас 
нал ныууадздзынæн. 
, Ц о л а. Мæрдтæм ма тагъд кæн, Гуыргъохъо! 
Уырдæм хæсджынæй нæ уадзынц. Дæс мæкъуылы 
басыгътай æмæ цæ дæ уыгæрдæнæй æрбалас! И, 
лæппутæ?! 
146 

Ц о р æ. Афтæ, афтæ! Се ’мбис — Кæсæбийы 
кæртмæ. 
Гуыргъохъо (фæхъæлдзæг). Мæкъуылтæ 
ласынмæ мæм исчи фæкæсдзæн æви... мæхæдæг? 
Ц о л а. Мæкъуылтæ судзынмæ дын æххуыс куы- 
нæ хъуыди. Дæхæдæг, дæхæдæг. Дæс мæкъуылы! 
Гуыргъохъо. Дзæрæхмæт, уæд та мæм ды 
фæкæс. 
Дзæрæхмæт. Ахæм ницæйаг æнхъæл та дын 
чи уыди! (Гуыргъохъо араст сæргуыбырæй.) Цола! 
Лæппутæ, кæд мыл уæ зæрдæ тынг нæ фæхудти, 
уæд мæ... Ацы хатт нал фæрæдидзынæн. 
Ц о л а. Цы зæгьут, лæппутæ? Исæм æй нæ къорд- 
мæ? 
X ъ а з и х а н. Райсом та иннæрдæм куы асима. 
Дзæрæхмæт. Сымах чердæм симат, уыцыр- 
дæм симдзынæн. 
Ц о р æ. Райсæм æй, æрмæст дзырдæй. 
Дзæрæхмæт. Алцæуыл дæр — разы! 
Ц о р æ. Зиууæтты се ’ппæты дæр афтæ фæнды, 
цæмæй Цолайы минæвæрттæ ахсæв уæ къæсæртæ 
бахойой. Мæнæ Бимболат хистæр минæвар, афтæ- 
мæй. 
Дзæрæхмæт. Йарæби, æнæхойгæйæ дæр 
æрбацæуæнт, фæлæ... 
Ц о р æ. Фæлæ цы? 
Дзæрæхмæт. Гыцци нæ разы кæны. Цы ма 
æрхъуыды чындæуа, нæ зонын. 
Б и м б о л а т. Уæдæ Гыццийы мæ бар уадз — 
мæимæ байхъусдзæн. 
Ц о л а. Бимболат, бахатыр кæн, фæлæ... цалын- 
мæ Елтараты хæдзармæ Дзæрæхмæты номьгл чындз 
æрцæуа, уæдмæ æз минæвæрттæ не ’рвитын. 
Ц о р æ (Дзæрæхмæтмæ). Ды-ма уартæ фалдæр 
147 

ацу, ма нæм хъус. (Дзæрæхмæт фæаууон.) Бимбо- 
лат, Дзæрæхмæты дын мæн амонын нæ хъæуы. Зо- 
ныс æй: куыстуарзаг, æгъдауджын. 
Бимболат. Уæллæй, æгъдауджын. Йæ цæ- 
рæнбон — бирæ. 
Ц о р æ. Фæлæ нæхи хуызæн — мæгуыр, æвадат. 
Бимболат. Не ’ппæт дæр афтæ стæм, афтæ. 
Ц о р æ. Хуыцауы хатыр бакæ, зæххы хатыр 
бакæ, Бимболат, ме ’ргом ныхас мын æфхæрдмæ ма 
райс: Дзæрæхмæт æмæ дæ чызг Есырæт кæрæдзи 
æмбарынц, фæлæ ирæды аххосæй амондмæ сæ фæн- 
даг — æхгæд. Ратт сын, Бимболат, фæндаг... æнæ 
ирæдæй. 
Ц о л а. Бимболат... 
А ц æ м æ з. Бимболат... 
Бимболат. Цы «Бимболат, Бимболат» кæнут, 
Хуыцауы тыххæй?! Æви уæ зонд фæцыди? (Фæз- 
мсегау.) «Ратт сын, Бимболат, фæндаг!» (Æлхыскъ 
ныхасæй.) Табуафси, мидæмæ рахизут!.. Лæг дзы 
хуыздæр æнхъæл кæмæн вæййы, уый та цауддæр 
разыны. 
Ц о р æ. Бахатыр кæн, Бимболат. 
Бимболат. Цорæ, мæхур. Æзамуыгæрдæны 
кæрон кæй тыххæй бафидауон, мæнмæ ахæм чызг 
нæй. Дæлæ мæ ныллæгцар хæдзармæ чи ’рбацæуа 
æгъдауыл, уымæн та дзуапп раттын базондзыстæм. 
Ц о р æ. Бузныг, Бимболат. 
Ф æ с и в æ д. Бузныг, Бимболат. 
Бимболат. Дзæгъæлы ма цин кæнут, фæси- 
вæд, æнæ ирæдæй дзы ницы рауайдзæн. 
Ц о р æ. Уый та куыд? 
Бимболат (худы). Уæлæ мын мæ уыгæрдæ- 
ны гæбаз ныккæрдут, стæй... бæрæг уыдзæн. 
А ц æ м æ з. Уый мах бар уадз, Бимболат! 
148 

Ц о л а. Уæллæй, ахсæв дæр æй ныккæрддзыс- 
тæм! 
Бимболат. Уырны мæ, Цола, фæлæ, йарæ- 
би... мæи дæр-ма райсут уæ зиууæтты къордмæ. Хос 
кæрдынæй уæ нал аййафдзынæн, фæлæ уын-иу уæ 
цæвджытæ уæддæр рацæгъддзынæн. 
Ц о л а. Мах дæу хуызæн хистæр, Бимболат, бон 
цырагъы рухсмæ куы агурæм. 
X æ з н а. Мæн дæр-ма райсут. Æз та уын-иу 
нуазыны хуырх схæсдзынæн. 
Ц о л а. Нæ зиу ма Хæзна хъуаг у! Райсæм Хæз- 
найы дæр! (Хсезнайы йсе хъæбысы фелвсеста.) 
Æмбæрзæп 
Фарæстæм ныв 
Р А 3 Н Ы В 
Гуыргъохъо. Ирон хæсмæ тындзæн нæй, 
Хъæрæби! — мах рæстæг дæр æрцæудзæн иу бон. 
(Дардæй райхъуыст чындзхсесджыты уынсер, æмæ 
Хъæрæби æрбамæсты.) Мæсты ма кæ, ме ’фсы- 
мæр. 
X ъ æ р æ б и. Мæхимæ мæсты кæнын! Йæхи 
мын куы скъæфыи кодта! Æз та йæ æгъдауæй код- 
тон, уæзданæй! Хæлиудзых! 
Гуыргъохъо. Чи?! 
X ъ æ р æ б и. Æз, æз! Æз дæн хæлиудзых! 
Гуыргъохъо. Уый зонын, фæлæ... йæхи дын 
чи скъæфын кодта? Дзыкъуыла?! 
X ъ æ р æ б и. Мæнæ чызгыл æууæнк куыннæ и! 
Гуыргъохъо. Хабар-ма бæлвырд радзур! 
Йæ тæккæ сæрæй! 
149 

X ъ æ р æ 6 и. Елтараты Ахмæты чызг Дзыкъуы- 
ла, Дзæрæхмæты хо, иу изæр сæхицæй ралыгъди 
æмæ йыл Уæлвæзы уыгæрдæны сæмбæлдтæн. Хæз- 
на дæр йемæ, афтæмæй. Æмæ мын афтæ зæгъы 
йæхи дзыхæй: «Аскъæф мæ». Уый дын йæ тæккæ 
сæрæй! 
Гуыргъохъо. Мæсты ма кæн, загътон! 
Зондæй архайын хъæуы, зондæй. 
X ъ æ р æ б и. Зонд мæ уыцы изæр куы уыдаид, 
ныр ма дзы цы аразын? 
Гуыргъохъо. Ма зæгъ, ме ’фсымæр! Хорз 
зонд хæзна у. 
X ъ æ р æ б и. Цæвиттон, мæнæн — зонд, Цолайæн 
та — Дзыкъуыла! Афтæ? 
Гуыргъохъо. Æппындæр нæ! Кæд дын 
Дзыкъуыла йæхи скъæфын кодта, уæд уый зои æмæ 
саг фæрæтмæ æрцыди! 
X ъ æ р æ б и. Кæм и фæрæт, кæм и саг? 
Гуыргъохъо. Хъус. Куыддæр æрбахæссой 
Дзыкъуылайы, афтæ фæзын Цолайы кæрты æмæ 
ракаф чындзимæ. Æмæ йын адæмы ’хсæн ракæн дæ 
«арфæйы» ныхас! Æмбарыс мæ?! (Фсецæуынц ны- 
хæстæгæнгæ.) 
X ъ æ р æ б и. О, фæлæ... чындзимæ ракафын 
мæн чи бауадздзæн? 
Æмбæрзæн байгом. Нана, Дзæнæтхан, Хъазихан 
æмæ А ц æ м æ з дыууæрдæм кæнынц, чи дурын хæссы, 
чи — чъиритæ, чи — сивыр. Хæдзарæй хъуысынц арфæйы 
ныхæстæ, фæндырдзагъд. Фæссценæйæ райхъуыст Хъæ- 
лæмырзæйы хъæрæй ныхас. 
Хъæлæмырзæ (фæзындысты Гуыргъохъои- 
мдз). Нæ, мæ хæдзæрттæ! Иæ, мæ чысыл къонатæ! 
Дæлвæндаг кæй авæрат, ахæм мыггаг не стæм! 
Н а н а (хъæлдзæгæй). Цы дæ зæрдæмæ нæ цæуы, 
150 

Хъæлæмырзæ? Мидæмæ рахизут, уæ хорзæхæй. 
Гуыргъохъо. Хъуыддæгтæ хайыр уæнт, 
Нана. 
Н а н а. Дæ цæрæнбон бирæ. 
Хъæлæмырзæ. Хуыцауы тыххæй, зæгъ-ма, 
Хангуассæ, адон уын цы митæ сты?! Дæс æмæ ссæдз 
азы размæ дын дæхи куырдтон — нæ мын бакуымд- 
тай. Æмæ уый тыххæй ницыуал зæгъын, гъе, фæлæ... 
II а н а (худы). Зæрдиагæй мыл не сдзырдтай, 
Хъæлæмырзæ, æндæр дæ ныхмæ цавæр чызг фæ- 
лæууыдаид? 
Хъæлæмырзæ. Зæрдиагæй та ма цы хо- 
ныс?! Уæ къæсæртыл ма-иу фынæй дæр куы бадæн 
æхсæвыгæтты! 
Н а н а. Гъе, гъе, Хъæлæмырзæ! Фынæй кæ- 
нын дзы къаддæр хъуыди. (Худы та.) Уæ дæ цæ- 
рæнбон бирæ æрбауа, мæнæн ме ’рыгон бонтæ мæ 
зæрдыл чи æрлæууын кодта! Мидæмæ, дæ хорзæ- 
хæй! 
Хъæлæмырзæ. Мидæмæ цæуын, мидæмæ! 
Иу хатт дæхи фæнд атардтай, æмæ дын æй ныхха- 
тыр кодтон, фæлæ нын нæ чындзаджы тыххæй цæ- 
мæн исут? Хъарсиатæ, мæ хæдзар, дæлвæидаг кæй 
авæрат, ахæм мыггаг не сты! 
Нана. Зонæмуæ, зонæм, Хъæлæмырзæ, фæлæ 
мидæмæ рахизут. Иу сыкъа нæм баназ — нæ фæси- 
вæды цæрæнбоны тыххæй. 
Хъæлæмырзæ. Уанцон иу сыкъа нæу! Иу 
æлгъыст у, Хангуассæ! 
Н а н а. Омæ æртæ дæр уæнт. 
Хъæлæмырзæ. Уый дын æндæр ныхас! 
Дæхæдæг разæй ахиз. 
Гуыргъохъо. Нана, æмæ Цола кæм и? 
Н а н а. Ам кæмдæр и. Мидæмæ рахизут. 
151 

Гуыргъохъо. Истæмæты уал куы фæкаста- 
ин, Нана... 
Хъæлæмырзæ. Рацу, рацу — мæнæн уыр- 
дыг алæудзынæ. (Бацыдысты хæдзармæ.) 
Ц о л а (фæзынд). Йарæби, афон нæма у?! Гъер 
уыдон сидтытæ се ’ппæты дæр куы уадзой, уæд кæд 
фæуыдзысты? Цорæ сæ уæддæр куы базмæлын кæ- 
нид. 
К æ с æ б и (æрбацыд). Арфæ дын кæнын, Цола. 
Ц о л а. Бузныг, Кæсæби. 
К æ с æ б и. Иратаманы амондджындæр цы чын- 
дзæхсæв уыди, уый æмбал æй Хуыцау фæкæнæд. 
Гъе æрмæст дын иу зонд амонын рагацау. (Къухæй 
амоны сывæллæттæм.) Сæ бирæ рауадзыныл ма 
батагъд кæн — райдианы уал дын авд лæппуйы æгъ- 
гъæд у. 
Ц о л а. Фæллад бæхæй кæдæм цæуыс? 
К æ с æ б и. Хъазын хъазын у, Цола, фæлæ, 
дæхæдæг æй зоныс, сидзæрæй баззадтæн æмæ мын 
фынддæсаздзыдæй ус ракуырдтой æмæ... 
Ц о л а. Æмæ дæхиуыл нал бацауæрстай, и? 
К æ с æ б и. Бауырнæд дæ, мæ сидзæр бонтæй 
тæрсгæйæ æгæр фæхæлоф кодтон æмæ мæхи уæхсты 
фындзыл бакодтон. Æхсæвæй-бонæй кусын, фæлæ 
мæ хæссинæгты дарын нæ фæразын. 
Ц о л а. Иумæ нын æнцондæр уыдаид, Кæсæби, 
фæлæ дæ бар — дæхи. 
Н а н а (рацыд дурынимæ). Цола, мæ хур, ды 
дæр ма ам куы дæ! 
К æ с æ б и (Нанамæ). Хъуыддæгтæ хайыр уæнт, 
Нана. 
Н а н а. Бузныг, Кæсæби. 
К æ с æ б и. Хуыцау дын æй амондджын чындз 
152 

фæкæнæд! Цæй, æз лæггадгæнджытæм фæкæсон. 
(Фæцæуы.) 
Н а н а. Дæ цæрæнбон бирæ. (Цоламæ.) Худи- 
наг у, Цола. Ам уæвын дын не ’мбæлы. 
Ц о л а. Нана, Дæргъæвсы мидæг иунæг чын- 
дзæхсæв дæр ахæм нæ уыд, æз кæм не скафыдтæн. 
Ныр мæхи хæдзары — чындзæхсæв (!) æмæ, дам, 
Цола, ды искæдæм ацу. 
Н а н а. Афтæ ’мбæлы. Уыцы ’гъдау фыдæлтæй 
баззад. 
Ц о л а. Омæ цæмæ баззад? 
X æ з н а (æрбазгъордта). Цола, чындз та кæм и? 
Н а н а. Нæма йæ æрбахастой, мæ къона. 
X æ з н а. Стыр чындзæй нæ зæгьын, Нана. Мæхи 
чындз — Дзегыда! 
Н а н а. Æз æй уæртæ базы уæлæ сæвæрдтон. 
X æ з н а. Хæсгæ йæ кæиын, Нана. Хансиат æн- 
къард кæны. 
Н а н а. Уый та ма цавæр Хаисиат у? 
X æ з н а. Мæ иннæ чындз, æндæр чи?! 
Н а н а. Гъемæ йæ ахæсс, уæдæ, мæ къона. (Хæзна 
фсеуайы.) Дзæнæтханæн зæгъ æмæ дын уæлибæхы 
карст авæра. 
Фæзындысты Хъазихан æмæ Г у ы ц ы р и. 
Хъазихан. Нана, махæн, Дæргъæвсы фæси- 
вæдæн, абон цины бон у. 
Н а н а. Дæ цæрæнбон бирæ! 
Хъазихан. Ирыстоны амондджындæр цы 
чындзæхсæв рантысти, уый æмбал нын æй Хуыцау 
фæкæнæд! Цола, ме ’фсымæр! Нарты Ацæмæз æмæ 
Агуындæйы фарнæй хайджын ут! 
Нана æмæ Гуыцыри «амин» кæнынц. 
153 

Ц о л а. Цыбырæй-ма йæ зæгъ, мæ зæрдæ фалæ- 
мæ æхсайы — Хъæрæби исты куы сызмæнта. 
Хъазихан. Уырдæм дæ зæрдæ ма ’хсайæд — 
Цорæ уым ис. Ардæм куы фæзына, уæд та йæ мах 
бар уадз! Цыбырдзырдæй, афтæ: царды зиууæттæ 
стæм, иу бинонтау цæрæм æмæ дын зиууæтты но- 
мæй нæ лæвæрттæ — цухъа æмæ худ. 
Н а н а. Æ, уæ цæрæнбон бирæ æрбауа, нæ хорз 
фæсивæд! (Дурынимæ късебицмæ ацыд.) 
Ц о л а (зсердæбынæй). Гъер цы зæгъон? 
Хъазихан. Мацы зæгъ. 
Ц о л а. Ницы зæгъын. Уымæн æмæ мæ зæр- 
дæйы цы ис, уый ныхæстæй зæгъæн нæй. 
Хъазихан. Дæ зæрдæйы цы ис, Цола, уый не 
’ппæт дæр зонæм æмæ дæ фарсмæ дæр уымæн æр- 
бал æуу ыдыстæм. 
Ц о л а. Мæ фарсмæ лæууыны бæсты уартæ суг- 
тæ куы ’рсæттис. 
Г у ы ц ы р и. Суг мæ бар уадзут. (Ацыд.) 
Ц о л а (кæсы цухъхъамсе, худмæ). Ацы ног да- 
рæсы ма мæ Дзыкъуыла базондзæн? Цæй, мæхи йын 
бацамондзынæн. 
Н а н а (къæбицæй рахызт дзаг дурынимæ). Ноз- 
тæй йын бафсис нæй. 
Ц о л а. Кæмæй зæгъыс, кæ? 
Н а н а. Хъæлæмырзæйæ, æндæр кæмæй? Бады 
’мæ нуазы, Гуыргъохъо та йын уырдыг лæууы. (Фæ- 
цæуы). 
Хъазихан. Уый дæр ам ис? 
Ц о л а. Фæстаг рæстæг рувасы цъыллинджытæ 
кæны. Цымæ та йæ фат чердæм сарæзта? 
X ъ а з и х а н. Æнхъæлдæн, Цола, ацырдæм. 
Гуыргъохъо (къуымæлдзæфæй рахызт). 
154 

Цола! Кæм дæ, кæ? Мах абонсарæй дæ цæрæнбоны 
тыххæй нуазæм. Арфæ дын кæнын, Цола! Дæ чын- 
дзæхсæвы кой дардыл куыд айхъуыса, æмбисондæн 
æй куыд хæссой дзыллæтæ! 
Ц о л а! Кæд дæ ныхæстыл... ницы конд ис, уæд — 
бузныг. 
Гуыргъохъо. Ау, нæ мыл æууæндыс?! 
Фæйнæ сыкъайы бануазæм иумæ — æрдхорддзина- 
ды тыххæй. 
Дардæй фæндырдзагьд æмæ æмдзæгъд æрбайхъуыст. 
Чыидзхонты уынæр хæстæгæй-хæстæгдæр кæны. Кæртмæ 
раивылдысты фысымтæ. 
Н а н а. Табу дæхицæн, Хуыцау! Æрбахæссынц 
æй! (Цоламæ.) Ам ма цæмæ дæ? Цæугæ! 
Ц о л а. Йарæби, Нана, æз дæр чындзы фенон. 
(Ацыд.) 
Дзæнæтхан (æрбазгъордта). Æрбахæссынц 
æй! 
Чындзхонтæ заргæ æрбацыдысты. Ц о р æ æмæ У а ц и- 
р æ т — къухылхæцджытæ. А ц æ м æ з кафы чындзы 
размæ. Дзæнæтхан чындзы развæндагыл калы адджинæг- 
тæ, æхсæртæ, æнгузтæ. Сывæллæттæ сæ уидзынц. 
Ц о р æ. Фарн фæцæуы фæрнджынты хæдзар- 
мæ! Нана, джихæй нæм цы кæсынц, дæ хъæбысы 
ныккæн дæ уарзон чындзы. 
Нана адджын хъæбыстæ кæны Дзыкъуылайæн. Чидæр 
сывæллон авæрдта чындзы хъæбысы. 
Ц о р æ. Авд лæппуйы æмæ иу цъæх чызджы мад 
æй Хуыцау фæкæиæд! 
Ф æ с и в æ д. Оммен, Хуыцау! 
155 

Уынгæй æрбайхъуыст бæхы къæхтыхъæр. Адæм фæхъус сты. 
Сонтæй æрбамидæг X ъ æ р æ б и. Фæсивæд ыл амбырд 
сты. 
Гуыргъохъо. Мидæмæйæрауадзут, лæппу- 
тæ! Æтт, Хъæрæби! Арфæ ракæн! (Сыкъа йæм авæрд- 
та.) Арфæ, арфæ! 
X ъ æ р æ б и. Хъуыддаг хайыр уæд! (Цола фæ- 
зынд йæ ног дарæсы.) Хъуыддаг, зæгъын. хайыр 
уæд, Цола! Дæ чындзæхсæвы кой дардыл куыд ай- 
хъуыса, адæм æй æмбисондæн куыд хæссой, ахæм 
арфæ Хуыцау ракæнæд! 
Хъæрæби нуазы. Гуыргъохъо зары: «Айс æй, аназ æй!..» 
Гуыргъохъо. Хъæрæбийæн иу кафт, лæппу- 
тæ! Фæндыр, фæндыр! 
X ъ æ р æ б и. Нæ ракафдзынæн, мæ мад, мæ 
фыдыстæн! Куы ракафон, уæддæр æрмæстдæр... 
чындзимæ. 
Ц о р æ. Чындзимæ ракафынæн æгъдау хъæуы! 
Гуыргъохъо. Æгъдау цы дома, уый сараз- 
дзæн Хъæрæби. Йарæби, уыцы фæндыр фæсус 
ныцци? — æрцæгъд-ма! 
X ъ æ р æ б и (фæндырдзæгъдæгмæ). Уый — нæ, 
уый — иæ! Ханты цагъд. Уæздæтты цагъд! (Дсерд- 
тыл æрзылди). 
Цорæ Ацæмæзы чындзы дарæсы рахуыдта хæдзарæй, æмæ 
уый дæр уæздан кафт ракодта. Хъæрæби кафгæ-кафын 
кæны дзырдæппарæн «Дзыкъуыламæ». 
X ъ æ р æ б и. Сайдæй мыл рацыдтæ, Дзыкъуы- 
ла! Æмæ дын Хуыцау тæрхонгæнæг уæд! Æрц-тох, 
лæппутæ! Уæд мын йæхи скъæфын кодта Уæлвæзы 
уыгæрдæнæй, — ныр æм кæсут! 
156 

Гуыргъохъо. Кæмæй зæгъыс, Хъæрæби? 
Æргом-ма йæ зæгъ! 
X ъ æ р æ б и (хъазт баурседта). Мæнæ Дзы- 
къуылайæ зæгъын. Аскъæф, дам, мæ. Лæгдзинад, 
дам, равдис! 
Ц о р æ. Сайыс, Хъæрæби! 
X ъ æ р æ б и. Йæхи йын бафæрсут. Уазал ын 
уыди æмæ ма йын мæ сырх цухъа дæр радтон! Хуы- 
цау ыномардыстæн! 
Гуыргъохъо. Афтæ уыди, афтæ. 
Ц о р æ. Дзыкъуыла, мæ хо! Ацы ныхæстæ раст 
сты, æви нæ? Æрмæст ма фæсай! 
«Дзыкъуыла» йæ сæр тилы, о, зæгъгæ. Райхъуыстысты 
сылгоймæгты уайдзæфы ныхæстæ. 
Ц о л а. Мæ хæдзары ахæмæн бынат нæй! Акæ- 
нут æй. 
Гуыргъохъо. Нæхицæн баззадтæ, Дзыкъуы- 
ла! (Систа «Нанайы зарæг».) 
X ъ æ р æ б и. Мæн дæр нæ хъæуы ахæм чызг! — 
уæздан лæг дæн. («Дзыкъуыламсе».) Æз дæ хуы- 
зæттæ куы курин, уæд мæ кæрт чындзæй байдзаг 
уаид! Цом, Гуыргъохъо. 
А ц æ м æ з. Акæн мæ демæ, Хъæрæби! Хъæрæ- 
би-би! Уæ, Хъæрæби-би-би! («Кæуы», йсехи «мары», 
йсе чындздзон дарсес иуварс калы æмæ разынд... 
Ацсемсез.) 
X ъ æ р æ б и. Ай циу?! Дæу куы фæрсын, Гуыр- 
гъохъо! Ай циу?! 
Хъазихан. Цæхджын сайд! 
X ъ æ р æ б и. Ме знæгты фарс фæдæ?! 
Гуыргъохъо. Фæлæуу-ма, æз ницы зыдтон. 
X ъ æ р æ б и. Адон дæ митæ сты! Ды мæ ’рцæ- 
уын кодтай ардæм! 
157 

Гуыргъохъо. Дæхиуыл сæр ис! Дынджыр 
сæр! 
Ц о р æ. Хъæрæби æмæ Гуыргъохъо! Ацæут ар- 
дыгæй æмæ адæмы уæхиуыл мауал худын кæнут. 
Гуыргъохъо. Ам адæм кæм и? 
X ъ æ р æ б и. Зиу-зиугæнджытæ! Уартæ уæ 
амидингæнæгмæ дзурын: бирæ нæ фæцин кæндзы- 
нæ, Цола! (Дамбацайæ дыууæ æхсты фæкодта.) 
Гуыргъохъо. Нæмгуытæдзæгьæлымасаф — 
бахъæудзысты! Цом! 
Гуыргьохъо æмæ Хъæрæби мæстæй судзгæ федде сты. X ъ æ- 
л æ м ы р з æ расыгæй рацыд къæбицæй. 
Хъæлæмырзæ. Уыдон цавæр гæрæхтæ 
сты?! Чи нæ тæрсын кæны! Хъарсиатæ, мæ хæдзар, 
Хъарсы фидарæй дæр... йедæй нæ раздæхтысты... 
æгадæй! Никуы! (Фæцудыдта, фæсивæд æй ацахс- 
той.) Нæ, мæ хæдзæрттæ! Нæ, мæ чысыл къонатæ! 
Ахæм мыггаг не стæм... бауырнæд уæ... (Акодтой 
йсе.) 
Бимболат æмæ Хъазихан Дзыкъуылайы 
ракодтой кæртмæ. 
Б и м б о л а т. Æ, уæ цæрæнбон бирæ ’рбауа, 
фæсивæд! (Райста бæгæныйы къус, арфсе кæны.) 
Йæ, Бæрзондылбадæг, ракæс-рафæлгæс! Абонсарæй 
дæм кувæм Цола æмæ Дзыкъуылайы амонды тых- 
хæй æмæ дæм нæ куывд рæсугъдæй фехъуысæд! 
Ф æ с и в æ д. Оммен, Хуыцау! 
Бимболат. Сызгъæрин Уастырджи йæ 
къухылхæцæг кæмæн уыди, Мадымайрæм — æм- 
дзуарджыи, Быдыры зæд — тырысахæссæг, Нар- 
ты Сослан нымæттухæг кæмæн уыди, йæ чындз- 
хæсджытæ сæууон зæдтæ æмæ изæрон дауджытæ 
158 

кæмæн уыдысты, уыцы чындз йæ цæрæн хæдзармæ 
цы фарн æрхаста, уыцы фарнæй мæнæ Дзыкъуыла 
дæр хайджыи куыд уа, Хуыцауы уый бафæндæд! 
Ф æ с и в æ д. Оммен, Хуыцау! 
Б и м б о л а т. Кæд дыууæ мыггаджы хорзæй 
хæстæг искуы бакодтой æмæ кæрæй-кæронмæ рæ- 
сугъдæй фæцардысты, уæд уыдоны æмбал Рæмона- 
ты æмæ Елтараты дæр Хуыцау фæкæнæд! 
Ф æ с и в æ д. Оммен, Хуыцау! 
Б и м 6 о л а т. Æтт, иу кæстæр! 
Къус айстой кæстæртæ. 
Ц о р æ. Бахатыр кæн, Бимболат, фæлæ дын 
æнæракафгæ нæй. 
Б и м б о л а т. Æз ницыуал, фæлæ... Йарæби, 
Цола адæмы чындзæхсæвты дзабырихсыд куы баци, 
ныр йæхи хæдзары — чындзæхсæв (!) æмæ дардæй 
кæсы. Уæдæмæ Цолайæи — иу кафт! 
Ц о р æ. Æрмæст — Дзыкъуылаимæ! 
Ц о л а (йæхи æмбæхсы фæсивæды фæстæ.) 
Худинаг у. Нæ фидауы. 
X ъ а з и х а н. Ды Цола дæ! — дæуыл алцыдæр 
фидауы! 
Ц о л а («тыххсей» йсе размсе рахизын кодтой). 
Бахатыр кæн, Бимболат, фæлæ дзы кæд æнæкафгæ 
гæнæн нал ис, уæд... зынаргъдæр мын цы дарæс ис, 
уыцы дарæсы кафын. 
Б и м б о л а т. Уымæй та — бар дæхи. 
Ц о л а. Ныртæккæ! (Хседзармæ бауад.) 
Ц о р æ. Нана, цавæр зынаргъ дарæсы кой кæны? 
Æз ын цæ куы нæ зонын. 
Н а н а.Кæд искæмæй ракуырдта! 
X ъ а з и х а н. Базондзыстæм та уый дæр, фæлæ — 
фæндыр, фæндыр! Цолайы уарзон цагъд! 
159 

Ц о л а фæзынди, фыццаг хатт Дзыкъуылаимæ цы дарæсы 
ракафыд, уыцы дзаумæтты. Нымæтхуд, дæрдджын цухъа 
æмæ скъуыдтæ хæлафы. 
Н а н а. Уый цы хуызæнæй рацыдтæ, Цола?! 
Ц о л а. Нал мæ базыдтай, Нана? Мæ кафтæй 
мæ базондзынæ. (Ракафыд Дзыкъуылаимæ.) 
Н а н а. Ницыуал ын æмбарын, Хуыцауыбын — 
мæнæ диссæгтæ! 
А ц æ м æ з. Нана, мацæмæй тыхс. Дзыкъуылаи- 
мæ фыццаг хатт уыцы дарæсы ракафыд уæлæ Битъа- 
наты чындзæхсæвы æмæ йын зынаргъ сты. 
Цола кафы Дзыкъуылаимæ. Фæсивæд зарынц: 
Чи ’рцæудзæн йæ талынг уатмæ, 
Чи йæ срухс кæндзæни? 
Къулсæрæй цымæ йæ иомыл 
Цавæр чызг лæудзæни?.. 
Æмбæрзæп 
Кæрон 
160 

БЗЗ 

^и§8» 
АРХАЙДЖЫТÆ: 
Ч е р м — æгуыдзæг, фæлæ хæларзæрдæ лæппу, 
27-аздзыд 
Д у д у — Черийы уарзон чызг, 17-аздзыд 
Д з а 6 о — Черийы фыд, цуанон 
Н а н а — Черийы мад 
Ф и д а р — Черийы æрдхорд, 27-аздзыд 
Ф æ р д ы г — Фидары уарзон чызг, 20-аздзыд 
Ханбитта — Фæрдыджы фыд 
А м и н æ т — Фæрдыджы мад 
А й т е г — Ханбиттайы æххуырст 
Л æ г т æ, у с т ы т æ, ф æ с и в æ д 
РАЙДИАН НЫВ - ПРОЛОГ 
Р А 3 Н Ы В 
Ч е р и (усгурарæзтæй рæвдзгомау æрбауади). 
Уæ изæртæ хорз уе ’ппæтæн дæр! Æз дæн Чериаты 
Дзабойы фырт Черыхъо! Хохы уæллагсанибайаг. 
Уæллаг, уæллаг! Махæй уæлдæр ма цæрынц æрмæст- 
дæр... дзæбидыртæ æмæ уаритæ. Нæ дæле ма Бæр- 
зыхъæуы — фараст хæдзары, иннæ хъæутæ сафтид 
сты: быдырмæ фæлыгъдысты цардагур. Омæ, лæг- 
163 

тæ алидзæнт, фæлæ... чындздзон чызджытæ та цæ- 
мæн лыгьдысты?! Баба мæм алы райсом минæвæрт- 
тæ кæны: чындз, дам, æрхæссæм. Æрхæссæм, зæгъын, 
фæлæ кæй раку-ку-ку-ку... (Залыбадæг чызджытæм 
фæкомкоммæ æмæ зарæгау бакодта). 
Иры чызджытæ куы ’рбамбырд вæййынц, гъей, 
Сæ иуæй иннæ — хуыздæр-дзæбæхдæр! 
Хуыцауардыстæн! Санибайы сыгъдæг дзуæрттыс- 
тæн! Иу ран уыйбæрц рæсугъд чызджытæ никуыма 
федтон! Йарæби, чызджытæ, хохы Уæллаг Саниба- 
мæ уæ никæй фæнды? Уый куыд диссаджы рæсугъд 
у, уый зонгæ кæнут, зонгæ?! Сæумæрайсомты бæр- 
зонд рындзыл куы слæууын, уæд урс-урсид гыц- 
цыл æврæгътæ мæ тæккæ рæзты æрбаленк кæнынц, 
æмæ та цæ æз дæр урс уæрыччытау рацахсын. Мæ 
алыварс мæнæ мæ нымæтхуды йас сырх дидинджы- 
тæ хуры тынтæм куы сæртгивынц, уæд мыл сæ хæрз- 
дæфмæ базыртæ разайы, стæй та нынкъард вæййын: 
зæгъын, Хуыцауы рафæлдисгæ ацы рæсугъддзинад 
æппæт дунейы дзыллæтæ куы уыниккой, уæд, æвæц- 
цæгæн, сæ зæрдæтæ хуры тынау сфæлмæн уаиккой 
æмæ кæрæдзи фылдæр уарзиккой. Иннахæм, мæ 
райгуырæн хъæу — Уæллаг Саниба! Уымæй рæсугъд- 
дæр хъæу нæй Уæллаг дунейы дæр æмæ Дæллаг 
дунейы дæр. Фыдæлты бæрзонд мæсгуытæ, фидар 
галуантæ мадзурайæ лæууынц... фæлæ цын æз хорз 
æмбарын се ’взаг, сæ ныхас. Арæх мæм фæдзурынц 
нæ фыдæлты хъæлæсæй: «Хъусыс, Чери! Кæйдæр- 
тау нæ дзæгъæлæй ма ныууадз!» Ау, зæгъын, Чери- 
Черыхъо æнæ сымах уынгæйæ куыд хъуамæ цæра?! 
Дзæбидырты сыкъахæсты æмдзæгъдмæ кафын чи 
сахуыр хæххон фæндæгтыл, уыцы Чери куыд хъуа- 
мæ ныууадза йæ уарзон хæхбæстæ дзæгъæлæй? 
164 

Стæй бабайы дæр нæ фæнды быдырмæ: хох, дам, 
дзæнæтон ран у, нæртон бæстæ! Уæвгæ, бабайæн 
йæхи загьдау, фехъусынæй фенын бирæ хуыздæр 
у, æмæ, уæ хорзæхæй, бакæсут, уæхи цæстæй фе- 
нут нæ цард: нæ сагъæстæ, нæ цинтæ! Стæй, кæй 
зæгъын æй хъæуы, хохаг лæппуты... сыгъдæг уарзт! 
ФЫЦЦАГАРХАЙД 
Фыццаг ныв 
Сæумæрайсом. Ирон цуанон лæджы хæдзар. Къулыл — 
арсы царм тыгъд, йæ фæйнæфарс — дзæбидыры сыкъатæ. 
Цармы æркомкоммæ — дуар мидæггаг уатмæ. Дуары рахиз 
фарс — къонайы рæхыс ауыгъдæй, йæ уæлæ къæй æвæрд 
артуаты сæрмæ. Дуары галиу фарс — уырындыхъхъ, Че- 
рийы хуыссæнуат. Хæдзары астæу — фынгæвæрд. Нана 
къонайы цур архайы. Фæныкæй райста æртыккаг чъири, 
йæ фæнык ын ацагъта карчы базырæй æмæ йæ дыууæ 
кæрдзыны уæлæ фынгыл æрæвæрдта. Кувыны æвæрд цæ 
ракодта. 
Н а н а. Лæгтыдзуар! Мæ хъæбул — дæ фæдзæхст. 
Мацы йыл æрцæуæд! 
Д з а б о (йсе куырæты æгънæджытæ æфтаугæ 
рахызти мидæггаг уатæй). Æмæ йыл хъуамæ цы 
’рцæуа? (Хъуывгъаны донæй йæ цæсгом ахуылыдз 
кодта, йæ боцъойы кæрæттæ лæмарæгау æрбас- 
сывта). 
Н а н а. Дысон æвзæр фынтæ рауыдтон... 
Д з а б о. Аст æмæ ссæдз азы демæ цæрын æмæ 
дæ фынтæй мæ бон нал у. 
Н а н а. Омæ цæм æз дæр æрвитгæ н’акæнын. 
Д з а б о. Дæ зæрдæ алы ницæййаг хъуыдытæй 
байдзаг кæныс бон-изæрмæ. Æмæ дæ æхсæв-бонмæ 
165 

сæ быны скæнынц... Гъа-ма хордзен ацæттæ кæн, 
арахъхъ дæ ма ферох уæд. 
Н а н а. Дæ къæппæджытæ бæрæггæнæг цæуыс? 
Д з а б о (фæзмæгау). Æз дæр дысон фын фед- 
тон. Цыма мæ къæппæджытæй иу арс æрцахста. 
Н а н а. Мæггуырыбонтæ! Æмæ йын иунæгæй 
цы кæндзынæ? 
Д з а б о (хъазгæйсе). Дæу дæр мемæ кæнын — 
кæд дæ фервæзин. 
Н а н а. Дæ зондджын ныхæстæ-ма ныууадз, 
фæлæ уæртæ æртæ кæрдзыны акув... Хуыцау, мæ 
сывæллон — дæ фæдзæхст!... 
Д з а б о. Авд æмæ ссæдз азы кæуыл цæуы, уый 
ма сывæллон у!? 
Н а н а. Кæд ыл авд æмæ фондзыссæдз азы цæуы, 
уæддæр мæнæн сывæллон у. 
Д з а б о (мæсты кæны). Сывæллон æй мауал 
хон, æмæ кæд ус ракурид. 
Н а н а. Кæй дын ракура, кæй? Адæм хохæй 
быдырмæ фæлыгъдысты. Быдираг чызг та хъал у — 
хохмæ чындзы цæуын нæ комы. 
Д з а б о. Уæдæ чындз æрхæссыны тыххæй æз 
дæр быдырмæ фæлидзон?.. Æмæ цы фæуыдзысты 
Бурхохы фахсыл мæ уыгæрдæнтæ, Сау хъæды къо- 
хы — мæ къæппæджытæ?.. 
Н а н а. Æмæ цы фæуыдзæн сывæллон... æнæ 
бинойнагæй? Мах фæстæ йæ цæрын нæ хъæудзæн? 
Д з а б о. Гъемæ алидзут уæ дыууæ дæр! Мæ сæр 
ма уæ куы фервæзид! 
Нана. Дæмæрдтыстæн, цæуыл-иу æрбапысыра 
вæййыс? Лæппуйы ус курын хъæуы — йæ афонтæ 
фæцæуынц. Ды та йæ усгур арвитыны бæсты хос- 
дзау арвыстай. Æхсæвæддæ! Мæ фæрстæ йын ай- 
хæлой, афонмæ цытæ кусы... 
166 

Д з а б о (хъримаг йæ хъуырæй ифтындзы). 
Уæдæмæ æнæсæрæн у, æгуыдзæг! Йæ мадырвадæл- 
ты хуызæн фæци. Марадз-ма, иу нурыйы къах фен. 
Алцы дын дзурын цæмæн хъæуы?.. 
Нана (нурыйы къах хордзены æвæры). Адæй- 
маджы уайдзæфты бын фæкæныс. Уый бæсты уæр- 
тæ æртæ кæрдзыны акув — хур фæуæлхох ис æмæ 
сæ хъару сæтгæ кæны. 
Д з а б о. Ацафон мæ цуаны цæугæ чи фена, уый 
мыл зарджытæ скæндзæни. (Сыкъа райста.) Уæ, 
бæрзонд хъæды бардуаг сырхдзæст Æфсати! Сой- 
гур æмæ дæм фосгур цæуын, Æфсати, бæрзонд- 
æрфыг-худгæцæстæй мæм ракæс! 
Н а н а. Лæппуйы дæр бафæдзæхс. 
Д з а б о (дарддæр кувы). Авдазыккон хуыскъ 
саг дæ нæ курын, иу мæллæг сычъийæ мын мæ зæр- 
дæ барухс кæ, Æфсати! Бур хъамылы кæрчытæй та 
мын рæдауæй бахай кæн! Уæ, дæ рынтæ дын бахæ- 
рон, Æфсати! (Анызта.) 
Нана. Лæппу! Лæппуйы кой дæр... 
Д з а б о. Хуыцауы хатырæй, мæ куывд мын цы 
барæхой-барæхой кæныс иуфарсырдыгæй?! 
Н а н а. Мæ зæрдæ йæм æхсайы. Фыныгъдауæй 
цыма арвыл фæцæйтахти... сау халæтты фæстæ. Уæр- 
тæ ма йæ Фидар йæ цухъхъайы фæдджийæ ацахста. 
Д з а б о. Æз æй Бурхохмæ тæхынмæ нæ арвыс- 
тон, фæлæ хос кæрдынмæ. Æмæ Хуыцауы уазæг 
уæд! (Нана йæхиуыл дзуæрттæ æфтауы.) Ды дæр 
дæхи ма тæрсын кæн! Куы фæзына, уæд-иу æй 
мæнмæ рарвит. Ма дæ ферох уæд. 
Н а н а. Дзæбæхæй æрцæуæд, æндæр... 
Д з а б о (хордзен йе уæхскмæ æрбайста). Исты 
ма мæ рох кæны, усай? 
Н а н а. Дæ кард æмæ дæ топп... 
167 

Д з а 6 о (смæсты). Афонмæ дæ бынаты арс 
сахуыр уыдаид! 
Нана. Цы та кодтон? 
Д з а б о. Цал хатты дæ бафæдзæхстон: цуаны 
размæ цæ сæ нæмттæй ма дзур, зæгъгæ?! (Топмæ 
амоны.) Мæнæ ай лæдзæг у! (Кардмæ амоны.) Ай 
та — къæцæламайæн! 
Н а н а. Омæ цæм кæдмæ уайсадон? Кард кард 
у, топп та... 
Д з а б о. Топп дарæг дæ мауал уа! Топп нæу, 
фæлæ лæдзæг у! Сæ хъару цын ма сæтт, сæ цуана- 
монд цын ма саф!.. Сæр кæуыл нæй, уыцы ус... 
Н а н а. Омæ, хорз, хорз... Де ’ндах дæ ма ферох 
уæд. 
Д з а б о. Цавæр æндах? 
Н а н а (йеуæхскыл ын бæндæн баппæрстпа). 
Арсбæттæн æндах ! 
Д з а б о. Уайгæ-ма, уæртæ уынджы мæ размæ 
фæуы хæрзæмбæлæгæн. 
Нана. Æмæ дæ æнæсæр хæрзæмбæлæг цæмæн 
хъæуы? 
Д з а б о. Дæ сæр нæ бæззы, фæлæ дæ къах хорз 
у. Марадз, уайгæ! Æз дын арсы хъус æрхæсдзынæн. 
Н а н а (цæугæ-цæуын). Дæхи хъустæ мын дзæ- 
бæхæй æрхæсс, æндæр мæ ницы хъæуы. (Ахызтп.) 
Д з а б о. Йа, сырхцæст сохъхъыр Æфсати!.- 
(Ацыд.) 
Н а н а (æрбаздæхтп). Лæгтыдзуар дæ фæнда- 
раст фæкæнæд. (Фæхъуыды кодгпа.) Мæ кæрдзын 
ма басудзæд! (Кьонайы артпимæ архайы. Æддейæ 
уынæр æрбайхъуыстпи.) Мæ къонайыл! 
Чери æмæ Ф и д а р æд сагæйттæ фæзындысты. Чери 
иу къухæй Фидарыл æнцой кæны, иннæмæй — сагойыл, 
афтæмæй къуылыхæй æрбахызти. 
168 

Ф и д а р. Нана, ма тæрс! Ма фæтæрс. 
Н а н а (тарстæй). Цы кодтай, мæ хъæбул? 
Чери! 
Ч е р и (сусæгæй дзурæгау). Нана, баба та кæм и? 
Н а н а. Йæ къæппæджытæ бæрæггæнæг ацыди. 
Ч е р и (хъæрæй). Уæдæ табу Хуыцауæн! Мæ 
къах мын цæфæй куы федтаид, уæд та загъд кодтаид. 
(Фæзмы йæ.) Æгуыдзæг! Æнæсæрæн чи у! Дæ ма- 
дырвадæлты хуызæн фæдæ ! 
Н а н а, Чери, мæ къона, дæ бабайæн дæр уæл- 
дайаг нæ дæ, йæ иунæг бындар дæ æмæ дæ уарзгæ 
кæны. 
Ч е р и (уырындыхъыл æй æрбадын кодтой). 
Æмæ мыл уæд хъæртæ цæмæн фæкæны, Нана? 
Н а н а. Хохаг лæг йæ уарзт хъæрты бын бам- 
бæхсы. 
Ф и д а р (джихæй). Ехх, Чери! Мæнæн фыд куы 
уаид æмæ мыл бон-изæрмæ хъæртæ куы кæнид... 
Ч е р и . Фидар, ме ’фсымæр! Абонæй фæстæмæ 
баба — дæ фыд, Нана — дæ мад. Æцæгæй дын 
зæгъын. 
Н а н а. Фидар, мæ хур. Æз дæ гыццылерынмæ 
мæнæ Черийы бæрц уарзын... 
Ф и д а р. Зонын æй, Нана, зонын. Мæнæ-иу мæ 
ацы къонайы арты фарсмæ мæ сидзæры бонтæ бирæ 
хатт ферох сты. 
Ч е р и. Нана, иу хабар дын зæгъдзынæн, фæлæ 
та-иу кæугæ ма скæн. 
Н а н а. Кæуынæй нæ Хуыцау бахизæд, фæлæ 
цы хабар у? 
Ч е р и. Нана... афонмæ мын... сау халæттæ... 
Н а н а (фæтарст). Цы?! Цавæр хал... халæттæ? 
Ч е р и. Ницы! Нæ уыгæрдæны кæрон сау ха- 
лæттæ абадтысты, стæй... атахтысты. 
169 

Н а н а. Мæггуырыбонтæ! Æнхъæддæн, мæ хæдзар 
фæцæйбын кодта. 
Ф и д а р. Ма тæрс, Нана. 
Н а н а. Дысон æй мæ зæрдæ фыныгъдауæй ба- 
зыдта. 
Ф и д а р. Тæссагæй дзы ницы уыди, Нана. 
Н а н а. Фидар! Чери! Мацы мæ басусæг кæнут, 
мæ хъæбултæ. 
Ч е р и. Нана... Мæнæ мæ Фидар... фервæзын 
кодта. 
Н а н а (æрбахъæбыс кодта Фидары). Фидар, 
мæ хъæбул!.. 
Ф и д а р. Цæй, цæй, Чери! Дæу хъулонцъиу 
фервæзын кодта. Стæй — дæ фæлмæн зæрдæ. (На- 
намæ.) Хуыцау куы федта, Черийæн цы фæлмæн 
зæрдæ ис, уæд æм мæн æххуысмæ рарвыста. 
Н а н а. Ницы уын æмбарын, хъулонцъиу та дзы 
кæцæй февзæрди?! Хабар-ма мын йæ сæрæй радзурут. 
Ч е р и. Нæ уыгæрдæны кæрæттæ, Нана, дæхæ- 
дæг дæр цæ куы федтай, уырдыджы æрцыдысты 
Къæдзæхдуры дæле. Цыдæр хæйрæг мæ ацардыд- 
та: æххæст ма, зæгъын, уыдон дæр ракæрдон. 
Н а н а (ксеуæгау). Мæ хæдзар куыд хæлди... 
Ч е р и. Бæндæны иу кæрон м’ астæуыл бабас- 
тон, иннæ кæрон дурмæ бафидар кодтон æмæ кæр- 
дын райдыдтон. Иу заман мæ къæхтæ уырдыджы 
фæбырыдысты æмæ æд цæвæг... рындзæй атахтæн. 
Н а н а (йæ цæсгом амбæрзта йæ къухтæй). О 
Хуыцау!.. 
Ч е р и. Къæдзæхы тигъыл ауыгъдæй аззадтæн. 
Бынмæ кæсын уæндгæ дæр нæ кодтон æмæ арвы- 
цъæхмæ кастæн. Ныр мæ, зæгъын, афтæмæй баба 
куы фенид, уæд та мыл хъæртæ кæнид: «Æгуыдзæг! 
Æнæсæрæн!» 
170 

Н а н а. Æмæ дæ чи федта? Фидар дæ федта? 
Ч е р и. Ехх, Нана! Фидар мæм тигьæй куы ’рка- 
сти æмæ мæм куы ныхъхъæр кодта, Чери, ма тæрс, 
æз дын ам дæн, зæгъгæ, уæд... (Йæ зсердсе суынгæг 
ис.) 
Н а н а (кæугæйæ). Æмæ йæ сластай, Фидар?! 
Ф и д а р. О-о! Мæнæ ис. 
Н а н а. Æмæ хъулонцъиу та? 
Ч е р и. Хъулонцъиу ныр дæр уым и, Нана. 
Й’ ахстоны бады. 
Ф и д а р. Æвæдза, цард тынг диссаг у, Нана. 
Уæ уыгæрдæны кæрон иу къутæр зайы, æмæ йæм 
кæцæйдæр хъулонцъиу æртахти, йæ хъæбысы йын 
йæхицæн æфтуан скодта, æйчытæ дзы æрæфтыдта. 
Иу бон куы уыди, уæд Дзабо Черийæн афтæ зæгъы... 
Ч е р и (фæразæй). Æнæсæрæн! Уыцы къутæр 
фæрæтæй алыг кæн — хъыгдарыны хос йеддæмæ 
ницы у! 
Ф и д а р. Чери къутæры раз æрлæууыди йæ 
фæрæтимæ, фæлæ хъулонцъиуы æфтуан æрвхуыз 
æйчытимæ куы федта... 
Ч е р и. Мæ сæрмæ-иу уыцы гыццыл хъулон- 
цъиу куы сцъыбар-цъыбур кодта, куы-иу бакатай 
кодта... 
Ф и д а р. Æмæ йын Чери фæтæригъæд кодта. 
Къутæрбæлас нал акалдта. Æмæ, æвæццæгæн, хъу- 
лонцъиуы арфæтæ Хуыцаумæ фехъуыстысты. Че- 
рийæн хос кæрдгæйæ йæ бæндæны кæрон къæдзæх- 
дурæй куы райхæлд æмæ йæ йæ фыдбылыз сæрсæ- 
фæнмæ куы фæцæйхаста, уæд бæндæны кæрон уыцы 
къутæры зæнгыл атыхсти... 
Ч е р и. Нана, Хуыцау хорз æмæ къутæр н’ акал- 
дтон, æндæра... 
Н а н а. Хуыцау, табу дæхицæн. Мады зæрдæ 
171 

зонаг у! Сæумæрайсом мæнæ ацы æртæ кæрдзыны 
ракодтон. (Лæмæгъ хъæлæсæй.) Мæ уды тарстæй 
мæ бон кувын дæр куы нал у, Хуыцау, мæ зæр- 
дæйы фыстытæ дæхæдæг бакæс... 
Ч е р и Шанайы æнцой балæууыд). Нана, уый 
зонгæйæ дын ницы загътаин. 
Н а н а. Нæ, мæ хъæбултæ, мæнæй мацы сусæг 
кæнут — æз уæ мад дæн. 
Ч е р и. Тынг раст зæгъыс, Нана! Уæдæ ма дын 
ноджыдæр — иу хабар! Ма тæрс, Нана, хорз хабар у. 
Н а н а. Гъы, хъусын дæм. 
Ч е р и. Абон райсом, хурыскастыл мæнæ Фида- 
римæ ард бахордтам. Иудзырдæй, æрдхорд-æфсы- 
мæртæ загътам! 
Н а н а. Гъемæ, мæ хъæбултæ, Иратаманы нæ 
ирон хохы мидæг амондджындæр æрдхорд-æфсы- 
мæртæ чи загъта, уыдон æмбал уæ Хуыцау фæкæ- 
нæд! (Лæппутæ «оммен, Хуыцау!» кæнынц.) 
Ч е р и (Нанамæ бæгæныйы къус авæрдта). Аф- 
тæмæй дæ куывд Хуыцаумæ тынгдæр фехъуысдзæн. 
Н а н а. Кæрæдзиуыл æнувыд куыд уат! («Ом- 
мен, Хуыцау!») Кæрæдзийы зæрдæхудты куыд ни- 
куы бацæуат! («Оммен, Хуыцау!») Нæ фыдæлтæм 
æрдхорд-æфсымæрæй цытджындæр ницы уыди æмæ 
цæргæ-цæрæнбонты уæ ард æнæсайдæй, рæсугъдæй 
хæссын цы бафæразат, уыцы хъару уын Иунæг 
Кадджын Хуыцау уæ зæрдæты бауадзæд! («Оммен, 
Хуыцау!») Ныр уын иумæ нуазгæ у ацы бæгæныйы 
къус! 
Ф и д а р (райста бæгæныйы къус). Нана, дæ 
куывд Хуыцаумæ фехъуысæд! Черийæн аккаг æфсы- 
мæр куыд уон, Хуыцау мын уый бæрц хъару раттæд! 
Ч е р и. Æз та Фидары аккаг фидар æфсымæр 
куыд уон!.. 
172 

Н а н а. Уæ амонд тыхджын уæд, мæ хъæбултæ. 
Æфсымæры къус иумæ баназут. Æз ма уын къуы- 
мæл дæр рахæссон. (Ацыд.) 
Ф и д а р. Æвæдза, Чери, æз нырæй амондджын- 
дæр никуы уыдтæн. 
Ч е р и. Æз дæр, Фидар, афтæ зæгъын. 
Ф и д а р. Ацы амондджын бон, Чери, æз хъуа- 
мæ дæуæн мæ сусæгдзинад раргом кæнон. Цалын- 
мæ Нана нæма раздæхти... 
Н а н а (фæзынди къуымæлы дурынимæ). Зам- 
манай къуымæл! Хæргæ дæр акæнут, мæ къонатæ. 
Ч е р и. Хæрын мах бар уадз, фæлæ ма нæ бæгæ- 
ны хъæуы. 
Н а н а. Уыйбæрц дæр куы нуазиккат. (Фæцæуы 
афтид къусимæ.) 
Ч е р и. Æмæ, æмæ!.. 
Ф и д а р. Æмæ дын уый дзырдтон. Замманай 
чызг базыдтон. 
Ч е р и. Чи у? Кæй чызг у? 
Ф и д а р. Æлдараты Ханбиттайы иунæг чызг 
Фæрдыг. 
Ч е р и. Бæрзыхъæуккаг? 
Ф и д а р (йæ сæр батылдта, о, зæгъгæ, стæй 
базарыд): 
Урс доны былыл — сау фæрдыг, 
Бирæ дзы уымæн банызтон. 
Бæрзыхъæуккаг чызг — сауæрфыг, 
Бирæ йæ уымæн бауарзтон. 
Æхсæрыл сыфтæр нал хæцы, 
Уый, дам, фæззæджы тыххæй у. 
Æхсæв мыл хуыссæг нал хæцы, 
Уый, дам, Фæрдыджы тыххæй у. 
173 

Н а н а (æрбацыд бæгæныйы къусимæ). Цы дзæ- 
бæх зарут... Хæдæгай, Чфи! Дæ баба фæдзæхста, 
мæнмæ-иу æй рарвит, зæгъгæ. Фæлæ афтæмæй куыд 
ацæудзынæ? 
Ч е р и. Бабайы хъæртæм хъусыны бæсты, фæлтау... 
Ф и д а р. Нана, æз æй абæрæг кæндзынæн. Цы 
уæлдай у, Чериимæ æфсымæртæ куы стæм^ (Цсеуын- 
мæ хъавы.) 
Н а н а. Ардыгæй Саухъæды къохмæ... фæлла- 
дæй? 
Ф и д а р. Нана, мах Чериимæ ахæм кары стæм, 
æмæ фæллад цы у, уый зонгæ дæр нæ кæнæм. Æц- 
цæй, Чери? (Фæцæуы.) 
Ч е р и. Фидар! Уæдæ, зæгъыс, æхсæрыл сыф- 
тæр нал хæцы, и? 
Ф и д а р. Бæрзыхъæумæ, дам, сызгъæрин фæз- 
зæг æрбахæццæ кæны. 
Ч е р и. Гъемæ дын сызгъæрин Фæрдыг балæвар 
кæнæд. 
Н а н а (джихсей). Уæ ныхæстæн уын мур дæр 
ницы æмбарын, мæ хъæбултæ. 
Ч е р и (Нанайы æрбахъæбыс кодта). Нана, 
уый усгур лæппуты ныхас у. Сусæг ныхас!. 
Æмбæрзæн 
Дыккаг ныв 
Тархъæд. Разæй — гæмæхгомау къуыбыр. Фахсыл къах- 
вæндаг бæрæг дары. Къуыбырыл иыхсытæ æвæрд, сæ быны — 
сырдахсæн уæрм. Уæрмæй æлгьитын хъуысы: «Ацы уæрм 
чи скъахта!.. Хуыцау ыл пæ бæллæх сæвæра!» Ниуæгау 
дæр бакæны: «Æй-и-и! Мæнæ куыд сæфын! Æй-и-и, исчи! 
Фервæзын мæ кæнут!» Кæцæйдæр бирæгъы «дзуапнон» 
ниуд æрбайхъуысы. Топпы гæрах азæлди. 
174 

Д з а 6 о (фæзынди). Афардæг сты уыцы къуы- 
бырхъустæ, фæлæ цымæ мæ уæрмы ницы бахауд? 
(Уæрмæй та ниуын райхъуысти.) Дæ рынтæ дын 
ахæрон, Æфсати! Цыдæр сырд мын балæвар кодта. 
Арс? Æви бирæгь? (Йсе цыппæртыл фæхъуызы, 
ныккасти уæрммæ, стæй уырдыг слæууыд.) Хуы- 
цауы хатырæй, уым ц’ архайыс, хорз лæг? 
Ханбитта (фæллад хъæлæсæй). Чидæрид- 
дæр дæ, фервæзын мæ кæн. 
Д з а б о (Ханбиттайы бæндæнæй ласы уæлæ- 
мсе). Хуыцауы тыххæй, арс дæ, æви цæй уæззау дæ? 
Ханбитта (фæуæле, фыруазалæй ризы). 
Мæнæ дунейы рухс цы хорз у!.. Чи дæ, мæ Уастыр- 
джийы хай, мæ ирвæзынгæнæг? 
Д з а б о. Æз Чериаты Дзабо дæн, уæллагсани- 
байаг. Фæлæ дæхæдæг та чи дæ? 
X а н б и т т а. Кæд ма исты зонын, уæд Ханбит- 
та дæн. Æлдараты Ханбитта, бæрзыхъæуккаг. 
Д з а 6 о (хъæлдзæгæй). Омæ, Ханбитта, дæхæ- 
дæг дæхицæй рох фæдæ? 
Ханбитта. Бауырнæд дæ, Дзабо, æз кæм 
фæбадтæн, ды дæр уым куы абадтаис... 
Д з а б о. Хуыцау бахизæд! 
X а н б и т т а. Уæд дæ афонмæ дæхи ном дæр 
ферох уыдаид. 
Д з а б о (хъазæгау). Ау, афтæ æвзæр дзы уыди? 
Ханбитта. Уазал, тынгуазал... Æвæццæгæн, 
никуал схъарм уыдзынæн. 
Д з а б о (фынгæвæрд ацарæзта, арахъхъы сыкъа 
Ханбиттайы къухы фæсагъта). Æфсин ма йыл 
цывзы дæр акодта, æмæ судзаг у! 
X а н б и т т а. Судзаг-йа?! 
Д з а б о. Уæллæгъи, судзаг-йа! — йæ тæккæ 
карзæй. 
175 

X а н 6 и т т а. Дзабо! Хуыцауæй дарддæр ды мæ 
ирвæзынгæнæг дæ æмæ дæ Хуыцауы хорзæх уæд! 
Дæ хорздзинад дын мæ уæлæ нæ ныууадздзынæн... 
Д з.а 6 о. Аназ, Ханбитта, æмæ хæрдмæ мауал 
хауай. (Ханбитта анызта æмæ та йын дыккаг сыкъа 
дæр рауагъта.) Ханбитта! Æфсатийы хъæды стæм 
æмæ нæ йæ хорзæх уæд! Аназ æй æнæдзургæйæ. 
Ханбитта. Омæ кæд федтай, Дзабо, ирон 
лæджы æнæкувгæйæ нуазгæ? 
Д з а б о. Куы бахъарм уай, Ханбитта, уæд кув- 
дзыстæм æмæ кувдзыстæм. 
Ханбитта (бселасы цъупмæ скасти). Дæ 
хорзæх нæ уа, Æфсати! Дыууæ боны æмæ мæм 
дыууæ ’хсæвы дæ сохъхъыр цæстæй бынмæ фæкас- 
тæ, фæлæ мын уæддæр баххуыс кодтай. (Анызта.) 
Уæллæгъи, Дзабо, судзаг-йа! Йæ разæй цæ ахаста! 
Д з а б о. Комдзаг скæ, Ханбитта, комдзаг. 
Ханбитта (бахъæлдзæг). Бауырнæд дæ, Дза- 
бо, цард хорз у. Мæнгард дуне йæ хонынц, фæлæ 
мæ мад, мæ фыдыстæн, хуры рухсæн дзы æмбал нæй. 
Д з а б о. Лæгæн йæ уд зынаргъ у, Ханбитта. 
X а н б и т т а. Зæххардыстæн, Дзабо, мæхи мæт 
мæ нæ уыди, фæлæ, зæгъын, мæ иунæг чызг йæхи 
кæуынæй мардзæн... 
Д з а б о. Æмæ иунæг чызджы хицау дæ? 
Ханбитта. Мæ иунæг хурыскаст Фæрдыг у. 
Д з а б о. Уæдæ мæнæн дæр иунæг у — Черыхъо. 
Мæ хæдзардарæг, мæ бындар! (Сыкъатæ байдзаг 
кодта.) Уæдæ нæ кæстæрты тыххæй фæсидæм. 
Ханбитта. Нæ кæстæртæ Хуыцауы фæ- 
дзæхст уæнт. Дзæбæх æмæ æнæфыдбылыз куыд уой, 
мах та сæ хорздзинадыл цин куыд кæнæм, уыцы 
арфæ Дунейы фарн ракæнæд! (Анызта.) 
Д з а б о. Хæлар дын уæд æмæ дæ сидт Хуыцау- 
176 

мæ фехъуысæд. Нæ кæстæрты амонд тыхджын уæд! 
Мæнæ мах фæндиаг сæ цард рæсугьд æмæ фæрнджын 
куыд уа, Хуыцау цын ахæм арфæ ракæнæд! (Аныз- 
та.) 
Ханбитта (дзæбæх барасыг, йæ худ систа 
æмæ йæ иуварс кæрдæджы æрæвæрдта). Уæл- 
лæгьи-биллæгъи, Дзабо, тæвд кæнын райдыдтон. 
Д з а б о. Æгайтма дæ хуыз дæхимæ æрцыди, 
Ханбитта! Уæрммæ дæм куы ныккастæн, уæд цыма 
мæрдтæйдзæуæг дæ! — хуызыцъыртт нал уыди дæ 
цæсгомыл. 
X а н б и т т а. Дзабо! Æз дын Хуыцауы раз 
зæгъын — ды дæ мæ ирвæзынгæнæг — цом мæ хæ- 
дзармæ. Ис мæм фос, ис мæм хор: сыгъдæг сырх 
мæнæу! Ралас, цас дæ хъæуы, уыйбæрц. 
Д з а б о. Хуыцау дын фылдæр раттæд, Ханбит- 
та! Мæ зæрдæйæн адджын адæймаг дæ æмæ цом мæ 
хæдзармæ. 
X а н б и т т а. Мæнмæ байхъус, Дзабо, цом уал 
мæ хæдзармæ. Мæ бинонтæн сæ тарст æрцæуа. 
Афонмæ Фæрдыг кæуынæй йæхи мары. 
Дзабо æмæ Ханбитта кæрæдзийы æнцæйтты фæцæуынц. 
Д з а б о. Æргом ныхасы къæм нæй, фæзæгъынц. 
Дæуæн — иунæг чызг. Мæнæн — иунæг фырт. Са- 
джы фисынтыл амад кæмæй фæзæгъынц, бауырнæд 
дæ. 
X а н б и т т а. Йæ цæрæнбон бирæ. 
Д з а б о. Мæ ныхас дын æргомæй зæгъын, Хан- 
битта. Нæ кæстæрты амондыл иумæ куы цин кæ- 
никкам, уый мæ фæнды. 
Ханбитта. Хуыцауы раз мæ ирвæзынгæнæг 
ды дæ, Дзабо, æмæ цы хъуамæ зæгъон дæ ныхасы 
иыхмæ? 
177 

Д з а 6 о. Мæ зæрдæ мын ныррухс кодтай, Хан- 
битта. Æмæ мæм цæрын цæуы, зарын мæ фæнды, 
Ханбитта. 
Дзабо æмæ Ханбитта ныллæг хъæлæсæй заргæ ацыдыс- 
ты.Уысмы бæрц хъæд æмырæй лæууы, стæй хæстæгæй- 
хæстæгдæр хъуысы Фæрдыджы хъæр. 
Ф æ р д ы г (фсезынди). Дада! Да-а-да! (Кæуæ- 
гау кæны.) Уæдæ ма йæ кæм бацагурон? (Фæком- 
коммæ Ханбиттайы худмæ, фелвæста йæ.) Да- 
да! Кæм дæ? Цы кодтай?! (Æрбадти æмæ кæуы.) 
Кæд æй бирæгьтæ бахордтой. Да-а-да! 
Ф и д а р (æнæнхъæлæджы фембæлдæй сагъда- 
уæй аззад). Фæрдыг! Ам кæцæй февзæрдтæ? Кæу- 
гæ цæмæн кæныс? 
Ф æ р д ы г (тынгдæр ныккуыдта). Фидар! 
Дадайы бирæгътæ бахордтой! 
Ф и д а р. Чи дын æй загъта? 
Ф æ р д ы г. Мæнæ йæ худ... баззади. 
Ф и д а р (худы). Фæрдыг! Фæрдыг! Æз ацы 
худмæ рацыдтæн. Ханбитта мæ рарвыста, мæ худ, 
дам, фæндаджы был къуыбырыл баззади. 
Ф æ р д ы г (фæсонт). Чи дæ рарвыста?! Дада, 
загътай?! 
Ф и д а р. О, дада мæ рарвыста. 
Ф æ р д ы г. Кæд æндæр исчи уыди? 
Ф и д а р. Дæ дада уыди, Фæрдыг! Ханбитта! 
Ф æ р д ы г. Æмæ дадайы зоныс? 
Ф и д а р. Æз æй... бæргæ зонын, фæлæ мæ уый 
нæ зоны. (Бахудти.) Нæма мæ зоны!.. 
Ф æ р д ы г (кæугæйæ). Уæдæ, зæгъыс, дада!.. 
Дйда!.. 
Ф и д а р. Уæ тæккæ хæдзармæ фæцæуы Чериа- 
ты Дзабоимæ. 
178 

Ф æ р д ы г (фырципæй ныхъхъæбыс кодта 
Фидары). Мæнæ мын цы хорз хабар загътай, Фи- 
дар!.. 
Æмбæрзæп 
Æртыккаг ныв 
Д.чабойы хæдзар. Фыццаг нывы куыд уыди, афтæ. Ч е р и 
уырындыхъхъыл хуыссы. Хатгай йæ мидбынаты æрзилы. 
Ч е р и. Нана! Кæрдзын мæ хъæуы. 
Н а н а (нартхоры кæфоимæ æрбахызт). Лæп- 
пу! Чери! Цафонмæ хуыст у? 
Ч е р и. Кæрдзын мæ хъæуы. (Нана йын кæрдзы- 
ды.саст бахаста.) Цыхты мур дæр-ма йыл авæрдтаис. 
Н а н а. Дæ фыд дæ куы ’рбаййафа афтæмæй... 
*19 р и. Нана, бафæлладтæн дзы... тыхтард мæ кæны 
æдзузс. Хос кæрдынмæ дæр мæ тыххæй арвыста. 
Нана. Омæ, Чери, дæ баба дæр цæрæнбонты 
иунæгæй кусгæйæ бафæллади. Ныр дыл авд æмæ 
ссæдз азы цæуы æмæ сæрæндæр у. 
Ч е р и. Мæ азтæ мын хорз нымайут... кусгæйæ. 
Мæнæй кæстæр чи у, уыдонæн дæр ма устытæ ра- 
куырдтой. 
Н а н а (арф ныуулæфыд). Мæгуыр лæг рафæл- 
дисæг Хуыцауæн та цы загъдæуа! Дæ фыд ирæдваг 
нæма самал кодта. 
Ч е р и. Уалæ Бардзиуты Уарийыл та ссæдз азы 
йеддæмæ нæма цæуы æмæ йын Майрæмыкуадзæн- 
ты ус ракуырдтой. 
Н а н а. Уари, мæ хæдзар, сæрæн лæппу у: Цæ- 
лойты чызджы скъæфгæ ракодта. 
Ч е р и. Æмæ æз дæр!.. Æз дæр... Фæлæ кæй? 
Чызгджын хæдзæрттæ быдырмæ алыгъдысты. (Ксер- 
тæй Дзабойы уынæр æрбайхъуыст, бæх уромы: 
179 

«Дыр-р-р! Хæйрæджытæн фæлдыст фæуай!») Мука- 
ра та æрбацæуы! (Йæ сæр хъсеццулы бын амбæхста.) 
Д з а б о (æрбахызт къуымæлдзæфæй, фæй- 
нæрдæм акæстытæ кодта). Нартхор куынæма баз- 
гъæлдтат! Æмæ Черыхъо кæм и? 
Н а н а. Омæ фæдис у? Базгъалдзыстæм. 
Д з а б о. Фæдис у, фæдис! (Чери уырындыхъы 
базмæлыди, æмæ йæ Дзабо ехсæй цалоæр цæфы 
æркодта хъæццулы бынмæ.) Уæлæмæ! 
Чери æд кæрдзын хъæццулы бынæй агæпп кодта æмæ 
астæудуарыл фæмидæг. 
Н а н а. Хуыцауы тыххæй, сæумæрайсом æрра- 
гæнæн кæрдæг бахордтай? Сывæллоны къах рисгæ 
кæны, ай та йæ ехсæй цæвы. 
Д з а б о. Æз ын ус курын, ай та хъæццулы бын 
кæрдзынтæ хæры. 
Н а н а (хъæлдзæгæй). Ус-йа?! 
Д з а 6 о (фæзмæгау). Ус-йа, ус-йа! Дысон-бон- 
мæ Бæрзыхъæуы фынджы уæлхъус бадын, Ханбит- 
таимæ бафидыдтон æмбис ирæдыл. 
Н а н а. Диссæгтæ! Дысон æй фыныгъдауæй... 
Д з а б о. Ныууадз-ма уыцы фынтæ! Аст æмæ 
ссæдз азы цæ бафæлладтæн. Уый бæсты рæвдздæр 
нартхор азгъал — арахъхъаг æрыссын хъæуы. 
Н а н а. Уый дын — мæ уды быгъдуан! Фæлæ чи 
сты? 
Д з а б о. Уæздан мыггаг! Бæрзыхъæуы уыдо- 
нæй дарддæр мæсыг æмæ галуан никæмæн ис! Зы- 
мæгон сæ фос Хъызлары фæхизынц! Сырх мæнæу 
Мæздæгæй фæласынц. (Чери астæудуарæй хъусы.) 
Ч&зджы мад Аминæт ахæм тæнцъар уæлибæхтæ 
ракодта — сыгъдæг мæнæуы ссадæй! — æмæ цæ лæг 
хæрынæй не ’фсæсти. 
180 

Ч е р и (нал фæлæуиыди). Баба, омæ дзы иу 
чъири уæддæр рахæсс... (Йæ дзых ахгæдта.) 
Д з а б о. Фесæф мæ цæстыты разæй! Гъеныр, 
мæгуыр мæ бон, амæн ус курын! 
Н а н а. Цæй-ма, цæуыл мæсты кæныс? Сывæл- 
лон мæнæуы ссадæй конд уæлибæх никуыма бахорд- 
та æмæ йæм бацыбæл. 
Д з а б о. Уый бæсты ус курынмæ куы бацыбæл 
уаид! 
Н а н а (сусæгæй). Мæ судзгæ мæрдтыстæн, тынг 
æй фæнды! Мæнæй кæстæр чи у, уыдон дæр ма, 
дам, устытæ ракуырдтой. Афтæ зæгъы! 
Д з а б о. Гъемæ йæ барæвдз кæн. Уæртæ мæ 
цухъхъа скæнæд. Æвзист рон æмæ хъама бабæттæд. 
Æхсаргард дæр йе ’фцæгыл бафтауæд. 
Н а н а. Омæ йæ хæстмæ ’рвитыс? 
Д з а б о. Хæцæнгарзджын усгур кадджын вæййы. 
Стæй, æппынфæстаг, цуаноны фырт у: Чериаты 
Дзабойы фырт! 
Н а н а (уайсадæгау). Чериаты Дзабойы хорз 
зонын, фæлæ мын Черийы кæмæ ’рвитыс, уый нæма 
загътай. 
Д з а б о. Куыннæ ма дын загътон! Бæрзыхъæук- 
каг Æлдараты Ханбиттайы хæдзармæ. 
Н а н а. Чызг та, чызг?! Цы хуызæн у? 
Д з а б о (фæрайдзаст). Хуры чызджы хуызæн! 
Мæнæ фæрдыг куыд уа, афтæ цæхæртæ калы. Йæ 
ном дæр Фæрдыг у! 
Н а н а (рсввдаугæ). Фæр-дыг... Уымæн æвзæр 
чызгæй тас нæу. 
Д з а б о. Æвзæр нæхион у. Æгуыдзæг! Æнæсæрæн! 
Н а н а. Хуыцауы хатырæй, дæ мæрдты хаты- 
рæй, æнæсæрæн æй мауал хон! Йæ усгуры кары ис 
æмæ йæ адæм дæр афтæ хонын райдайдзысты. 
181 

Д з а б о. Бирæ ма дзур, фæлæ йæ арæвдз кæн. 
(Фæцæуы.) Æз Фидарæн зæгъон — кæд нæ бази- 
вæг кæнид æмæ æмбалæн ацæуид... нæ сæрæнгуыр- 
димæ! (Ацыд.) 
Н а н а (Дзабойы фæстæ). Фидар æнæзивæг у... 
Чери! Чери! 
Ч е р и (рацыди). Баба ацыди?.. Йæ ныхтæ мæ 
цы ныссагъта, ницы йын зонын. 
Н а н а. Чери, мæ хъæбул! Ус дын куры!.. 
Ч е р и (цингæнгæ аджих). Ус-йа?.. 
Н а н а. Дæхи арæвдз кæ, мæ къона. Ныртæккæ 
Фидар æрбацæудзæн æмæ уæ цæуын хъæуы. 
Ч е р и. Кæдæм? 
Н а н а. Нæ ног хæстæджыты абæрæг кæнут. 
Афтæ вæййы. 
Ч е р и. Нана, мæнæ диссаг: фырцинæй мæ къах 
дæр нал риссы. 
Н а н а. Баба дын йæхи цухъхъа дæтты. Æвзист 
рон, æвзист хъамаимæ. 
Ч е р и. Мæнæ диссæгтæ! 
Н а н а. Цу, Чери, дæ уæлæ цæ скæн. Зæронд 
скъаппы уæллаг лагъзы æфснайдæй лæууынц. 
Ч е р и. Зонын цæ, Нана, зонын! Бабайы сусæгæй 
цæ цал хатты скодтон! (Мидæггаг уатмæ бацыд.) 
Н а н а (къонайы цурмсе баздæхт, уарзæгой ны- 
хас кæны). Фæрдыг... Фæрдыг, мæ къона. Уайсад- 
гæ мæм ма кæн. Æз дæ мæ иунæг хъæбулы бæрц 
уарзын... Хуыцау! Табу дæхицæн, Хуыцау! Черийы 
мын амондджын, рæсугъд фæндагыл бафтау. 
Ч е р и (арæзтæй рацыди). Нана, æрбакæс-ма 
мæм! 
’Нана (дисгæнгæ). Чери!! 
Ч е р и. Мæ хуызæн лæппу кæй дуармæ балæууа, 
уый хъуамæ цы зæгъа?! 
182 

Н а н а (джихæй). Аст æмæ ссæдз азы размæ дæ 
фыд куыддæриддæр уыди — цæрмыстыгъд æй бакод- 
тай: йæ мидбылбахудт, йæ рæсугъд уæнпъг конд, хъа- 
майы сæрыл куыд хæцыди... Иу бон куы уыди, уæд 
мæ фыды хæдзары дуар бахоста æмæ загъта: «Æз дæн 
Чериаты Дзæрæхмæты фырт Дзабо». Сидзæр лæппу 
уыди, æмæ йын мæ фыд мæн нæ лæвæрдта. Æмæ иу 
райсом, дон хæссынмæ куыд рацыдтæн, афтæ мæ дон- 
дзау чызджыты æхсæнæй аскъæфта йæ сырх бæхыл. 
Чери. Нана, ау æмæ баба ахæм сæрæн уыди? 
Н а н а. Дæ баба цæргæс уыди, Чери. Дугъон 
бæхы-иу баййæфта æмæ-иу йе рагъыл февзæрди. 
Фæлæуу-ма, Чери, æз ма дын йæ бухайраг худ дæр 
рахæссон. (Мидæггаг уатмæ бацыди.) 
Ч е р и (ехсы хъæдæй цæджындз бахоста). Хæ- 
дзар, уазæгмæ ракæсут! Æз дæн Чериаты Дзабойы 
фырт Чери! 
Нана (рацыд бухайраг худимæ). Исчи хоста? 
Ч е р и. Ничи. 
Н а н а. Æвæдза, тынг хорз дыл фидаудзæн. 
(Бухайраг худ ыл ныккодта.) Гъеныр ма хъуамæ 
цы зæгъа мæ усгур лæппуйæ Æлдараты Ханбитта?! 
Ч е р и (дисгæнгæ). Æлдараты Ханбитта? 
Н а н а. О, Ханбитга. Æддараты уæздан мьптагæй! 
Ч е р и. Бæрзыхъæуккаг? 
Н а н а. Бæрзыхъæуккаг. 
Ч е р и. Уæдæ мын, зæгъыс, Æлдараты Ханбит- 
тайы иунæг чызг Фæрдыджы курут? 
Н а н а. Уды гагайы хуызæн чызг! Зоныс æй?! 
Ч е р и. Нæ йæ зонын, фæлæ... 
Н а н а. Фæлæ цы? 
Ч е р и (æфсæнттæ кæны). Йæд у... Фыдынд 
чызг, дам, у. 
Н а н а. Де ’гæрыл, Чери! Дæ фыд æй йæхи 
183 

цæстытæй куы федта æмæ, дам, фыррæсугьдæй ху- 
рау тæмæнтæ калы. 
Ч е р и. Стæй, дам, хъæддых у, фæстæмæдзураг. 
Уый, дам, исчи куы ракура, уæд, дам, нæмгæ кæн- 
дзæни... йе ’фсины. 
Н а н а.Дæуæн дзæбæх уæд, æндæра... æз мæхи 
мæт нæ кæнын. 
Ч е р и (сусæгæй). Хæйрæджджын, дам, у! 
Н а н а. Хæйрæг ын йæ сæр бахæрæд, дæуæн 
уыцы галиу ныхæстæ чи фæкодта. 
Ч е р и. Иу ныхасæй, Нана, æз хæйрæджджын ус 
нæ курын. (Йæ дарæс ласы, Нана йæ нæ уадзы.) 
Н а н а. Ма цæ ралас! Ма цæ ралас — бакæсон-ма 
дæм. 
Ч е р и. Нана, фæтæригъæд мын кæн, ма мæ 
арвит усгур! 
Д з а б о (фехъуыста Черийы ныхас). Æгуыдзæг! 
Æнæсæрæн чи у! Ма йæ арвит усгур! Ныртæккæ 
Фидар æрбацæудзæн æмæ фæндараст ут! (Нанамсе.) 
Æртæ кæрдзыны цæттæ сты? Арахъхъ! Хæлиудзы- 
хæй-ма мæм ма кæс — фынг ацæттæ кæн! 
Н а н а. Йарæби, цы йæ цæттæ кæнын хъæуы? 
Ч е р и. Баба, фæтæригъæд мын кæн. 
Д з а б о. Тæригъæддаг мах ыстæм — ахæм хæ- 
лиудзых фырт кæмæн и! 
Н а н а. Ницы у хæлиудзых! Йе ’мгæрттæй дæлдæр 
никæмæй у. Фæлæ йын йæ зæрдæ бамбарын хъæуы. 
Ч е р и. Мæ зæрдæ... Мæ зæрдæ мæм ус курын 
нæ дзуры. 
Д з а б о. Æз дæм æй сдзурын кæндзынæн, æз. 
(Ехс йæ къухмæ райста.) 
’Нана. Хуыцауы тыххæй! Дæ хорз фыды хаты- 
рæй, ма йæ ныццæв! 
Д з а б о. Ды дæр æй галиумæ мауал ардау! 
184 

Н а н а. Мæггуырыбонтæ! Æмæ йын уæдерынмæ 
лæгъстæ куы кæнын, æз æй куы барæвдз кодтон! 
Ч е р и. Баба! Нана! Ныууадзут мæ, æз ус нæ 
курын. 
Д з а б о. Æз та дын афтæ зæгъын æмæ курыс! 
Н а н а. Чери, мæ къона, зынæй дзы ницы ис. 
Ч е р и. Мæн ус ницæмæн хъæуы. 
Д з а б о. Хъæуы дæ, хъæуы! Æз æй хуыздæр 
зонын! 
Ч е р и (æрымысыд хиндзинад). Нана, ус курын 
мæ нæ уадзынц. 
Н а н а. Чи, мæ къона, чи? 
Ч е р и (хæдзары къуымтæм хъусы). Сæ ном 
дзурын дæр мæ нæ уадзынц. 
Нана (фæтарст). Хæйрæджытæ?! Мæ зæрдæ 
йæ базыдта! 
Д з а б о. Æмæ кæм ысты? 
Ч е р и. Хæдзары къуымты разгъор-базгъор кæ- 
нынц. Мæнæ дзы мæ фæстæ дæр цалдæрæй лæууынц. 
Д з а б о. Уæдæ ма цæ мæ бар бауадз! (Ехсæй 
æргæрæхтæ кодта, расур-басур кæны «хæйрæджы- 
ты». Хъама дæр цæм фелвæста. Нана та цæ хъæ- 
дын сагойæ «нæмы».) Фæлæуут-ма , фæстæмæзæ- 
вæтджынтæ! Æз уын уæ сыкъатæ ралыг кæнон! 
Ч е р и (джихæй кæсы, стæй фырхудæгæй 
уырындыхъхъыл æрбадти). Баба! Нана! Хъазгæ 
кодтон!.. 
Дзабо æмæ Нана джихæй баззадысты. 
Н а н а. Де’гæрыл уай, Чери, цавæр хъазт дын у? 
Д з а б о (къулæй бæндæн райста, цæг дзы скод- 
та). Æгас Ирыстоны куы фæхудинаг уон, зарджы- 
тæ мыл куы скæной, уæддæр дæ мæ фæдыл ласын 
усгур! (Бæндæн Черийы хъуырыл бафтыдта.) 
185 

Н а н а. Дзабо, дæ хорз ныййарджыты хатырæй, 
ма йæ фæхудинаг кæ! 
Ф и д а р (ксертæй). Хæдзар! Ам стут? Чери! 
Н а н а. Мидæмæ, Фидар! (Черимæ.) Дæ хъуы- 
рæй рафтау бæндæн — худинаг у! 
Ф и д а р (сербахызт). Æз цæттæ дæн. 
Д з а б о (бæндæны кæрон Фидармсе баппæрста). 
Махон дæр цæттæ у! Алас æй! Бæрзыхъæуы дæр 
ын йæ бæндæн ма райхал — рафардæг уыдзæни. 
Æгуыдзæг! 
Ф и д а р. Бахатыр кæ, Дзабо, — нæ дæ ’мбарын. 
Ласын æй цæмæн хъæуы? 
Дзабо йæ къух уигьæгау акодта æмæ кæртмæ ахызт. 
Н а н а. Фидар, мæ къона, ды-ма уæддæр аныхас 
кæн йемæ. Йæ къæхтæ ныссагъта — ус курын нæ 
комы. (Фæцæуы.) Хуыцау ныл рахатти, æвæццæ- 
гæн. 
Ф и д а р. Нана, мæ бар-ма йæ уадз. Чери, цы 
хабар у? Дзабойы куыд смæсты кодтай? Нанайы 
зæрдæ куыд ныммæгуыр кодтай? Дæ хорз мад æмæ 
фыды зæрдæхудт цæмæн исыс? Цæй-ма, цы ныхъ- 
хъус дæ? 
Ч е р и. Ехх, Фидар! Уæдæ ме ’фсымæры зæр- 
дæхудт куы райсон, уæд уый хуыздæр уыдзæн? 
Фидар. Цавæр æфсымæр? (Йсе хъуыры бæн- 
дæн ын рафтыдта.) 
Ч е р и. Дæуæй дарддæр мын цæй æфсымæр и? 
Ф и д а р. Чери! Мæнæн дæр дæуæй æввахсдæр 
ничи ис.Фæлæ цавæр зæрдæхудты кой кæныс? 
Ч е р и. Фидар, баба мæ усгур æрвиты. 
Ф и д а р. Зонын æй. Æз дæр демæ цæуын. Æмæ 
нæ Фæндагсар Уастырджи фæндараст фæкæнæд! 
Ч е р и. Æмæ кæдæм цæуæм, уый зоныс? 
186 

Ф и д а р. Кæдæм? 
Ч е р и. Бæрзыхъæумæ. 
Ф и д а р. Уый та ноджы хуыздæр. Кæд Фæр- 
дыджы дæр дардмæ уæддæр фенин! 
Ч е р и. Хæстæгмæ дæр æй фендзынæ. 
Ф и д а р. Ома? Нæ дæ ’мбарын, Чери. 
Ч е р и. Цы бамбарын æй хъæуы, Фидар? Баба 
мæ усгур æрвиты Æлдараты Ханбиттайы хæдзар- 
мæ! Æмбис ирæдыл бафидыдтой. 
Ф и д а р (серæнкъард) . Сау хъæды къохы!.. 
Ханбитта сырдахсæн уæрмы ныххдуди æмæ йæ Дза- 
бо фервæзын кодта. Стæй йæ Бæрзыхъæумæ сæхи- 
мæ ахуыдта... Фæбадтысты, фæминас кодтой, стæй 
бафидыдтой... 
Ч е р и. Фидар, ме ’фсымæр! Баба мæ къæхтæ 
’мæ къухтæ бастæй куы нылласа Ханбиттайы хæдзар- 
мæ, уæддæр не сразы уыдзынæн йæ фæндыл. Фæр- 
дыг æмæ дæу æхсæн æз нæ бацæудзынæн. 
Ф и д а р. Зонын дын дæ зæрдæйы уаг, Чери. 
Хъулонцъиуы зæрдæхудты чи нæ бацыди, уый йе 
’фсымæры зæрдæхудт райсдзæн? Фæлæ гæнæн 
нæй... 
Ч е р и. Гæнæн та куыд нæй? Æз ус нæ курын, 
æмæ хъуыддаг ахицæн! 
Ф и д а р. Чери! Фæрдыджы мæнæн ничи ратдзæ- 
ни. Зонын æй. 
Ч е р и. Цæмæй йæ зоныс? 
Ф и д а р. Ирæдваг фос кæм ыссардзынæн? Сидзæр 
мæгуыр у, сидзæр, Чери, амонд æм хæстæг нæ цæуы. 
Ч е р и. Кæд амонд йæхæдæг нæ цæуы, уæд æм 
ды бацу! Æрцахс æй, ныххæц ыл дæ фидар къух- 
тæй. 
Ф и д а р. Куыдæй? 
Ч е р и. Куыдæй, уый дын æз зæгъдзынæн. 
187 

Ф и д а р. Дæ хорзæхæй. 
Ч е р и. Чериаты Дзабо æмæ Æлдараты Ханбит- 
та бафидыдтой? 
Ф и д а р. Бафидыдтой. 
Ч е р и. Ханбитта йæ чызг Фæрдыджы Черийæн 
дæтты, æви нæ? 
Ф и д а р. Дæтты. 
Ч е р и. Уæдæ цом ныртæккæ Бæрзыхъæумæ 
Æлдараты Ханбиттайы хæдзармæ. Æцæг ды уыдзы- 
нæ Чериаты Чери, æз та... дæ чъегъре — Ханы фырт... 
Джерихан! 
Ф и д а р. Дарддæр та? 
Ч е р и. Дарддæр? Йарæби, Фæрдыджы куы 
æрхæссай, уæд дарддæр цы кæнын хъæуы, уый кæд 
нæ зоныс, уæд дæхи дæр тухæнæй ма мар æмæ чыз- 
джы дæр йæ Хуыцауы бар ныууадз. 
Фидар (бахъселдзæг). Уæллæй, Чери, цыдæр 
уыдзæни, фæлæ цы уыдзæн — Хуыцау йæ зонæг. 
Ч е р и. Уæдæ рæстæг мауал сафæм: Ханбиттайæ 
худинаг у — æнхъæлмæ нæм кæсы. 
Ф и д а р. Нана! (Нана æрбахызти.) Мах цæт- 
тæ стæм. 
Н а н а (кæртмæ). Уæртæ лæг! Кæм дæ, кæ? 
(Дзабо æрбахызти.) Лæппутæ фæстиат кæнынц, 
Лæгтыдзуарыл цæ бафæдзæхс. 
Д з а б о. Фидар, дæ цæрæнбон — бирæ. Уартæ- 
ма арахъхъы дурын райс. (Нанайы къухтæй йæ 
райста, сыкъа байдзаг кодта æмсе йæ Дзабомæ 
радта.) Йа, сызгъæрин Уастырджи, абон мæнæ ацы 
хæдзары ныллæг цары бынæй дыууæ бæлццоны 
цæуы, æмæ цæ фæндараст фæкæн! (Лæппутсе «ом- 
мен» кæнынц.) Рæсугъд хъуыддаджы фæдыл цæу- 
ынц æмæ сæ хъуыддæгтæ дæр рæсугъд куыд уой, 
уыцы фарнæй цын хай бакæн! Иратаманы къабаз- 
188 

хæстæгдзинады фæдыл хуыздæр къахдзæф чи акод- 
та, уыдоны æмбал мæнæ ацы бæлццæтты къахдзæф- 
тæ дæр фæуæнт! Тагъд рæстæджы нæм хъæлдзæ- 
гæй хорз хабæрттимæ куыд раздæхой, ахæм фæн- 
дараст цæ фæкæн, Фæндагсар Уастырджи! (Фидар- 
мæ.) Сис æй! 
Ф и д а р (ныззарыд). 
Гъæй, Сызгьæрин Уастырджи, мах дæумæ куы кувæм, 
Хорздзинæдтæ дæуæй куы курæм! 
Бæрзондæй ныллæгмæ-ма нæм ракæс, рафæлгæс 
Æмæ нæ рæстмæйы фæндагыл бафтау, 
Фæндагсар Уастырджи! 
Д з а б о. Лæппутæ, сымах кувыны æфсарм нæма 
ис, мæнæ бæгæныйы къусæй ацаходут. Комдзаг дæр 
акæнут. Усай, цы фæдæ? 
Н а н а. Мæнæ дæн, цы фæуын æнхъæл мын дæ? 
Д з а б о. Æгæр фæстиат кæнынц — фæлтау цын 
фæндагмæ исты сæ хордзены авæр. 
Ф и д а р. Цæй, мах цæуæм. 
Д з а б о (нозтæй бахъæлдзæг). Фидар, мæ хур, 
фидар фæлæуут. Фидыд стæм, фæлæ... 
Ф и д а р. Фæлæ цы? 
Д з а б о (хинхуызæй). Раскъæфыны фадат куы 
уа... уæд, хъусут, цæрдæг-иу фæлæуут! Уый фы- 
дæлтæм лæгдзинад уыди, стæй... йæ хардз дæр къад- 
дæр у. 
Н а н а. Æгонгæй! Алцы дæр хъуамæ рæсугъд уа. 
Д з а б о. Æфсин, байхъус-ма! Аст æмæ ссæдз 
азы размæ дæ дондзау чызджыты астæуæй куы рас- 
къæфтон мæ сырх бæхыл, сæуæхсиды сырх базыр- 
тыл хæссæгау, уæд уым æвзæрæй цы уыди? 
Н а н а. Ма йæм хъусут, уыдон рагон хабæрттæ 
сты. 
189 

Д з а б о. Амонды сæрыл раджы дæр тох хъуы- 
ди, абон дæр ыл тох кæнын хъæуы. (Чери ма цсеу- 
гæ-цæуын Сафайы рсехысмсе февнселдта, йæхи- 
нымæр скуывта.) Чери! Черыхъо! Лæппуйау-ма де 
уæнгтыл схæц! Чериаты Дзабойы фырт дæ, уый рох 
ма кæн. Цу æмæ-иу сырх бæхыл сбад! Фæндараст ут! 
Æ м б æ р з æ н 
Цыппæрæм ныв 
Æлдараты Ханбиттайы кæрт. Кæрты кæрон — уазæгуат. 
Д У ДУ уисойæмæрзы, Фæрд ы г бæласы æнцой æнкъар- 
дæй лæууы. 
Д у д у. Фæрдыг, дæу бынаты æндæр исчи фыр- 
цинæй ракафид. 
Ф æ р д ы г. Дуду, цымæ афтæ тынг цæмæ риссы 
мæ зæрдæ? 
А м и н æ т (фсезынди дурынимæ). Чызджытæ! 
Уазæгуат дæр рамæрзут. Уазæджы цæст уынаг у 
æмæ уæхи ма фæхудинаг кæнут. (Фæрдыг йсе ма- 
дыл йæхи баппæрста.) Ма ку, мæ чызг. Мах дæр 
дæ былæй не ’ппарæм. 
Д у д у. Аминæт, йæ зæрдæ риссы. 
Ф æ р д ы г. Гыцци, фæтæригъæд мын кæн. 
А м и н æ т. Гыцци дæ рынтæ бахæра, дыууæ 
мыггаджы бафидыдтой. Дæ фыд цын разыйы ны- 
хас загъта... 
Ханбитта (æрбацыд, арвыл йсе цæстæнгас 
хæсгæйæ). Арв хъулæттæ кæны. (Фæкомкоммсе йсе 
чызгмсе.) Гъери-гъа! 
’Ф æ р д ы г (ксеугсейсе). Дада! Дæ зæрватыкк мæ 
куы хуыдтай, уæд мæ нæ хæдзарæй цæмæн хицæн 
кæныс? 
190 

А м и н æ т. Зæрватыкк афоныл куынæ атæха йе 
’цæг хæдзармæ, уæд адæмæй худинаг у. 
Ханбитта. Алцæмæн дæр афон и, мæ чызг. 
(Фæцæуы.) Цæй æрæгмæ цæуынц? (Бæхты къæх- 
ты хъæр райхъуыст.) Æрхæццæ сты! (Мидæмæ 
бахъæр кодта.) Айтег! Текко! Уазджытæм акæсут. 
(Фсеаууон.) 
А м и н æ т. Дуду, марадз, сыхы чызджытæм 
фæдзур æмæ уазджытæн хъазт саразут. 
Ф æ р д ы г (дзыназæгау кæны). Фи...Фи-да-а- 
ар... 
А м и н æ т. Фидары кой нæ хæдзары куыннæ 
уа, афтæ! 
Ф æ р д ы г. Гыцци, уынгæ дæр æй куы никуы 
фæкодтай, уæд æм дæ зæрдæ цæй хъæбæр у? 
А м и н æ т. Йæ кой йын хъусын... æнæхæдзар — 
æнæкъона, сидзæр лæппу. (Стыр дурынæй гыццыл 
дурынмæ бæгæны рауагъта æмæ уазæгуатмæ ба- 
цыд). 
Уазджытæ сыхы лæппутæ æмæ чызджытимæ хъæлдзæгæй 
мидæмæ ’рбахызтысты. 
А й т е г. Еблуагъæ! Мидæмæ рахизут, нæ буц 
уазджытæ! 
Ф и д а р. Фарн ацы хæдзары уæд, нæ буц фы- 
сымтæ. 
Ч е р и. Хорз уазджытæ уæм цæуæд кæддæрид- 
дæр. 
Фæрдыг Фидары куы ауыдта, уæд фæджих æмæ чызджыты 
æхсæнæй аивæй бакæсы Фидармæ. 
А й т е г. Хæдзары хицау Ханбитта уæ размæ 
рацæуы. 
X а н б и т т а. Алыбон æгас нæм цæут, нæ буц 
уазджытæ. 
191 

Ч е р и. Буц æмæ арфæйагæй цæрут, нæ фы- 
сымтæ. 
X а н б и т т а. Бахатыр кæнут, уазджытæ, фæлæ 
нын уæхи куы бацамониккат. 
Ф и д а р. Æз дæн... Чериаты Дзабойы фырт Чери. 
Ханбитта. Дæ цæрæнбон бирæ. Кæмдæр ма 
дæ федтон, цыма... 
Ч е р и. Æз та дæн... Ханы фырт Джерихан. 
Ханбитта. Уæдæ, нæ уазджытæ, фæндаггон 
стут æмæ фæллад уыдзыстут. Уæ хорзæхæй, уазæг- 
уатмæ саккаг кæнут. 
Ч е р и. Бахатыр кæн, Ханбитта, фæлæ махæн нæ 
фæллад фесæфы рæсугъд фæндырдзагьдмæ хъусгæйæ. 
Ханбитта. Фæйнæбæгæныйыкъусæйуæдойны 
уæддæр суадзут. Табуафси, уазæгуатмæ ахизут. 
Ф и д а р. Уæ хорзæхæй, æнæуæздан нæ ма 
фæхонут, фæлæ мах нæ дойны басæттæм кафт æмæ 
зардæй. 
Ханбитта. Мæ зæрдæ мын сбуц кодтат уæ 
домбай ныхæстæй, æмæ уæ Иунæг Кадджын Хуы- 
цау сбуц кæнæд. Æтт, фæсивæд! Уæхиуыл ма баца- 
уæрдут — уæ зард æмæ фæндырдзагъд æвдæймаг 
арвмæ куыд фехъуыса! (Уазсегуатмæ бацыди.) 
Æмдзæгъд æмæ фæндыры зæлтæ ивылынц Æлдараты 
уæрæх кæрты. Фидар зары, фæсивæд ын хъырнынц: 
Гъæй, сау цæргæстæ, гъæй, 
Гъæй, Санибайæ, гъæй, 
Гъæй, ратахтысты, гъæй! 
Ратахтысты, ратахтысты 
Сау цæргæстæ, гъæй! 
Гъæй, акæсут-ма, гъæй! 
Дзуары сæрмæ арвы цъæхыл — 
Сау цæргæстæ, гъæй! 
192 

Гъæй, акæсут-ма, гъæй, 
Дзуары сæрмæ сау уаритæ — 
Амондхæссæг, гъæй. 
Гъæй, сау барджытæ, гъæй, 
Гъæй, Санибайæ, гъæй, 
Гъæй, рарастысты, гъæй! 
Рарастысты, рарастысты, гъæй, 
Сау барджытæ, гъæй! 
Гъæй, ракæсут цæм, гъæй, 
Сау барджытæ — сау цæргæстæ, 
Ракæсут цæм, гъæй! 
Гъæй, ракæсут цæм, гъæй! 
Сау барджытæ кафгæ-заргæ 
Фарн æрхастой, гъæй! 
А й т е г. Уазджытæн — фæйнæ кафты! 
Д у д у (Айтегмæ). Уæртæ-ма Джериханы рака- 
фын кæ. 
А й т е г (цалдæр чьыллиппы фæкодта йæхсе- 
дæг дсер). Æтт! Æмдзæгъд! Кафыны бар — нæ буц 
уазæг Ханы фырт Джериханæн! 
Ч е р и (Фидармæ бакаст семсе йсе цæстæпга- 
сæй фæныфсджын). Кæд дзы æнæ ракафгæ нæй, 
уæд — Ханты цагъд! 
А й т е г. Ханы фырт Джериханæн — Санибайаг 
Ханты цагъд! 
Чери кафгæ бацыд Дудуйы размæ, йæ сæры фезмæлдæй 
йæ кафынмæ рахуыдта. Кафт фесты, æмæ фæсивæдæй 
чндæр ныхъхъæр кодта: «Цары — фпу!» 
А й т е г. С’ амонд — иу! Æтт, фæсивæд! Нæ 
иннæ уазæджы дæр бафæлварæм. Дæ хорзæхæй, 
Чери! Кæимæдæриддæр дæ фæнды, уыимæ ракаф. 
7 Чеджемты Гсор 193 

Фæндыры цагъдмæ Фидар йæ хæрзконд уæнгтыл схæцыд, 
уæзданæй цалдæр зылды æркодта æмæ чызджыты раком- 
коммæ æрлæууыд. 
Ф и д а р. Айтег! Уартæ йæ мидбылты æнкъар- 
дæй чи худы æмæ йæ цæстытæ доны кæмæн зилынц, 
уыцы чызгимæ ракафин. 
А й т е г (фездæхт Фæрдыгмæ). Фæрдыг! Иу 
кафт дын æнæракæнгæ нæй уазæгимæ. 
Фæрдыджы йе ’мбал чызджытæ разæнгард кæнынц ра- 
кафынмæ, фæлæ уый йæхи атыдта æмæ йæ цæссыгтæ сæрфгæ 
фæаууон. Уыцы рæстæг фæсивæд хуын рахастой. 
Ханбитта. Хуыцауы хатыр бакæнут уе ’ппæт 
дæр. Мæнæ мæ уазджытæ фыигмæ нæ бакуымдтой, 
фæлæ цын кæрты астæу арфæ уæддæр ракæнæм. 
Бауырнæд уæ, фæсивæд! Иæ гуыбынæй йæ зæр- 
дæйы уаг бæрзонддæр кæмæн у, йæ рæсугъд зард 
æмæ кафтæй нæ ирон цард чи рæсугъд кæны, уыдон 
æйтт-мардзæ лæппутæ сты! 
Ф æ с и в æ д. Сæ цæрæнбон бирæ. С’ амонд 
тыхджын уæд. 
Ханбитта. Æвзаг дур халы, фæзæгъынц. 
Хъуамæ йæ æргомæй зæгъон. Кæмæйдæрты æры- 
хъуыстон, Чери, дам, æгуыдзæг у. Чери, дам, æнæ- 
сæрæн у! Фæлæ йæ абон федтон мæхи цæстытæй: 
Чериаты Дзабойы фырт Чери у æйтт-мардзæ сæрæн 
лæппу. 
Д у д у (сусæгæй). Æмæ Джериханæй цы зæ- 
гъæн и? 
X а н б и т т а. Ханы фырт Джерихан дæр у 
æйтт-мардзæ сæрæн лæппу. 
А й т е г. Бахатыр кæ, Ханбитта, фæлæ сæрæнтæ 
д^гъуаты рабæрæг вæййынц. 
Ханбитта. Дугъы дæр цæ бафæлварут! Ахæм 
лæппутæ фæстейы нæ баззайдзысты. 
194 

А й т е г. Фæсивæд! Дугъы чи уайы, уый йæ бæх 
æрцæттæ кæнæд. Уæ хорзæхæй, дугьуатмæ рацæут. 
Фæсивæл, кæй бæх фæразæй уыдзæн, зæгьгæ, тæрхæттæ- 
гæнгæ фæаууон сты. 
X а н 6 и т т а. Чери, мæ хур. (Фидар фæфæс- 
тиат.) Хуыцауы хатыр бакæн, æнæфенд зæронд 
лæг мæ ма фæхон. 
Ф и д а р. Цæмæн афтæ зæгьыс, Ханбитта? 
X а н 6 и т т а. Чери, мæ хур, æз цæрдтæй мæрд- 
тæм фæхæстæгдæр дæн. Мæ иунæг чызджы тых- 
хæй ма цæрын. Æмæ дын мæ зæрдиаг ныхас зæгъон. 
Ф и д а р. Хъусын дæм, Ханбитта. 
Ханбитта. Дæ лæгдзинад æмæ де ’гъдауæй 
мæ зæрдæ балхæдтай. Хи хъæбулау дæ бауарзтон. 
Уæ мыггагæй дарддæр мæ хæдзармæ фæндаг никæ- 
мæн раттин. Фæлæ чызг... кæуынæй йæхи мары. Мæ 
иунæг чызджы зæрдæхудты бацæуон, уый та мæ 
бон нæу. 
Ф æ р д ы г (фæзыид). Дада... 
X а н б и т т а (æрбахъæбыс æй кодта), Ма ку, 
мæ чызг. Дада дæ зæрдæхудты никуы бацæудзæн. 
(Фæцæуы.) Чери, дæ хорзæхæй, Дзабойæ мын-иу 
стыр хатыртæ ракур. (Ацыд.) 
Ф æ р д ы г. Фидар! Ацу!. Мæ зæрдæ мын мауал 
судз. 
Ф и д а р. Фæрдыг!.. Бамбар мæ! 
Ф æ р д ы г. Ды дæр мæ бамбар, Фидар! Æз 
Чериаты хæдзармæ нæ фæцæудзынæн мæ удæга- 
сæй. 
Ф и д а р. Фæрдыг! Мæ дунейы рухс, Фæрдыг! 
Ф æ р д ы г. Сайдæй мыл рацыдтæ, Фидар. 
Дæхицæй Чери сарæзтай, кæйдæр лæппуйæн мæ 
курыс æмæ дын æй Хуыцау... ныббарæд. 
195 

Ф и д а р. Фæрдыг, рæдийыс! Æз дын алцыдæр 
бамбарын кæндзынæн. 
Ф æ р д ы г. Хæрзбон, Фидар. Хорз амонд — дæ 
хай. 
Ф и д а р. Хæрзбон — нæ! Суадоны размæ рацу. 
Хъусыс, Фæрдыг! Куынæ рацæуай, уæд суадоны 
раз... мæ мæлæт æрцæудзæни. 
Ф æ р д ы г. Ацу, худинаг у, — гыцци рацæуы. 
Фидар ацыди. 
А м и н æ т. Хорз лæппу бæргæ у Чери. Фæлæ 
дæ чызгон зæрдæ хивæнд у æмæ ма дын цы зæгъон. 
Дæ бар — дæхи... Дуду та цы фæци? 
Ф æ р д ы г. Цæмæ дæ бахъуыди, гыцци? 
А м и н æ т. Уазджытæ сæ къухтæ цæмæй æрæхс- 
дзысты? — донхаст дæр нæм нæма и. 
Ф æ р д ы г. Æз æрбахæсдзынæн. (Æд гогоп 
араст.) 
А м и н æ т (джихæй). Уый цавæр Фидар у! 
Фидараты Фидар... Ехх, чызджы зæрдæ хивæнд у. 
(Хæдзармæ бахызт.) 
Ч е р и (хьавгæ æрбацыди). Хуыцауы тыххæй, 
цы фæци Фидар? Исты бауынаффæ хъæуы. Смæс- 
ты мæ кодтой Æлдаратæ! Æгуыдзæг, дам, æй хо- 
нынц Черийы! Æнæсæрæн, дам, у.Фæлæуу, Хан- 
битта! (Йæ худ фелвæста æмсе йæ фыдимæ дзу- 
рæгау.) Баба! Бæрзыхъæуæн, лæг цы у, уый фе- 
нын кæндзынæн æз! 
Д у д у (фсезынди æд гогон). Джерихан, ам цæмæ 
дæ? Дугъæттæ дæм æнхъæлмæ куы кæсынц. 
Ч е р и. Дуду, æз ма сæ разæй дæр фæуыдзы- 
нæн. Мæ сырх бæх цæргæсæй уæлдай нæу. 
Д у д у. Рæсугъд бæх у... йæ барæджы хуызæн. 
(Фефссермы, фсецæуы.) 
196 

Ч е р и. Дуду! Дуду, фæлæуу-ма, кæдæм цæуыс? 
Д у д у. Аминæтæн дон æрбадавон. 
Ч е р и. Æ-æ-з-з æрбадавдзынæн, Дуду. 
Д У Д У (худы). Лæппу та дон кæд фæхæссы? 
Ч е р и. Нæхимæ æз фæхæссын дон. Нанайы 
бæсты. 
Д у д у. Æмæ... æмæ Нанайы бæсты дон чи хæс- 
са, ахæм уæм... 
Ч е р и. Нæй, Дуду, нæй. 
Д у д у (худгæйæ). Цы хорз у! (Алыгъди æд го- 
гон). 
Ч е р и (цингæнгæйæ). Хорз у, Дуду, хорз. Хъæ- 
бæр хорз! 
Чери Дудуйы фæдыл тындзгæ уадæй ацыди, фæаууон. 
Чысыл фæстæдæр бæхы къæхтыхъæр райхъуыст. Бæстæ 
хъæр-хъæлæба сси: «Аскъæфтой нæ! Аскъæфтой йæ!» X а н- 
битта æмæ А м и н æ т удаистæй фæзындысты. 
Ханбитта. Цы ’рцыди?! Цавæр фæдис у?! 
А м и н æ т. Фæрдыг кæм и? Чызг! Цы фæдæ, 
кæм дæ?! Фæрдыг! 
А й т е г (æрбазгъордта). Ханбитта, дæ чызджы 
дын аскъæфтой! (Фæссценæмæ.) Лæппутæ! Йæ 
фæдыл! Аййафæм цæ! (Феддæ ис.) 
А м и н æ т. Мæггуырыбонтæ! 
Ханбитта. Æз мæ иунæг чызджы æфхæрд 
никæмæн ныббардзынæн! (Хъамайæ æртхъирæн- 
тæгæнгæ атындзыдта). 
А м и н æ т (кæуЫу йæхи хæры). Мæнæ мæ хæ- 
дзар куыд æрбайхæлди! 
Фидар (фæзынди). Аминæт! Хуыцау дæ бахи- 
зæд дæ хæдзар фехæлынæй. 
А м и н æ т. Чери! Фæрдыг кæм и? Чи йæ аскъæф- 
та?! 
197 

Ф и д а р. Уæуу, ничи йæ аскъæфта. Мæнæ мæ 
фæстæ æрбацæуы. 
Ф æ р д ы г (æд гогон æрбахызт). Гыцци, цы 
кодтай? (Гогон зæххыл авæрдта æмæ йæмады æр- 
бахъæбыс кодта.) Гыцци! 
А м и н æ т. Мæ чызг! Фæрдыг! Уæдæ кæй ас- 
къæфтой? 
Ф æ р д ы г. Дудуйы. 
Ф и д а р (худы). Аминæт, мæ мады хай! Мæ 
разæй цæргæс карчы цъиу куы н’ ахæсдзæн, уæд 
цæмæй фæтарстæ? 
А м и н æ т (йæ цæссыгтæ сæрфгæ худы). Чери, 
мæ хур! Чери! 
Ф æ р д ы г (кæуы). Гыцци! Ай Чери нæу... 
А м и н æ т. Ницы уын æмбарын. Фæрдыг! Чери! 
Ф æ р д ы г (кæугæйæ йæ мады хъæбысмæ йæхи 
баппæрста). Чери нæу! Фидар у... Фидар... 
Æмбæрзæн 
Фæндзæм ныв 
Ногæй та архайд цæуы Дзабойы хæдзары. 
Н а н а. Мæнæ ц’ амонд федтон мæхи цæстытæй! 
Д з а б о. Хъæздыг хæдзары чызг у, усай, æмæ 
нæхионы хуызæн æнæсæрæн ма разынæд. 
Н а н а. Æнæсæрæн цы хоныс! Нæ мусы лæгъз 
нын уаты хуызæн ыссыгъдæг кодта. Сæрдыгон хæ- 
дзар бафснайдта. Уынгтæ дæр ма ныммарзта. 
Д з а б о. Уынгтимæ нæ ницы хъуыддаг ис, фæлæ 
скъæттæ та? 
1 Н а н а. Скъæттæ Чери ныммарзта. Базыртæ йыл 
базади, мæгуырæг! 
Д з а 6 о (мидбылхудгæ). Исты ’мбары, исты? 
198 

Н а н а. Омæ, скъæттæ мæрзынæн цы ’мбарын 
хъæуы? — фыццаг хатт цæ куынæ мæрзы. 
Д з а б о. Уымæй дæ нæ фæрсын, æнæуи, зæ- 
гъын, исты ’мбары? 
Н а н а. Æнæуи? Æнæуи дæр æнæмбаргæ нæу, 
ды йыл æвзæры ном сбадын кодтай, æндæр. (Фæз- 
мы.) Æгуыдзæг! Æнæсæрæн! 
Д з а б о. Хорз ном та йыл ды сбадын кæн. 
Н а н а. Афтæ йæм мауал дзур — ныр лæг у, лæг! 
Д з а 6 о. Гъемæ йын уындзыстæм йæ лæгдзи- 
нæдтæ! 
Ч е р и (æрбахызт). Баба, авгау цæ фестын код- 
там, скъæтæй зæгъай, мусæй зæгъай. (Æфсæрмхуы- 
зæй.) Афтæ зæгъы, бабайы, дам, бафæрс, дарддæр 
та цы кусæм? 
Д з а б о. Дарддæр? Фæлæуу, æмæ дзы мæрзи- 
наг нал ис? 
Ч е р и. Нал, баба. 
Д з а б о. Сугсæттинаг та? 
Ч е р и. Сугтæ мæхæдæг ныссастон. Дон дæр 
æрбахастам. 
Д з а б о. Уæдæ ма цын цы бакусын кæнон? Ау, 
ницыуал куыст уын ис? 
Ч е р и. Ницыуал, баба. Ды цы зæгъай, уый та 
бакæндзыстæм. 
Н а н а. Улæфын цæ ма бауадз! 
Д з а б о. Улæфæн кусгæйæ дæр ис. Куыст зæр- 
дæйæ рухс у! 
Ч е р и (æфсæрмытæгæнгæ). Уый дæр афтæ 
загъта: куыст, дам, зæрдæйы рухс у. 
Н а н а. Хорз чындз у æмæ хъуамæ йæ фæллад 
дæр суадза... 
Ч е р и. Стæй ма афтæ дæр загъта: æз, дам, ку- 
сынæй никуы бафæллайдзынæн. 
199 

Д з а б о. Афтæ загъта? Ау, афтæ загьта?! 
Ч е р и. О, афтæ загъта. 
Д з а 6 о. Чындз нæ, фæлæ — хæзна! Бадзур-ма 
йæм, æз ын арфæтæ ракæнон. 
Ч е р и. Дæ размæ нæ уæнды, баба, æфсæрмы 
кæны. 
Н а н а. Уæздан мад æмæ фыды чызг у! — уай- 
садгæ кæны. 
Д з а б о. Цу бадзур æм. Мæнмæ мæ хорз чындз 
хъуамæ уайсадгæ ма кæна! 
Н а н а. Омæ, фыдæлты æгъдау... 
Д з а б о. Æгъдау, æгъдау! Уый цавæр æгъдау 
у?! Истытæ йын куы кусын кæнон, уæд æм минæ- 
вæрттæ кæндзынæн? 
Ч е р и. Ууыл та цы тыхсыс, баба? — æз ын-иу 
зæгъдзынæн. 
Д з а 6 о. Æз ын-иу хъуамæ мæхæдæг зæгъон! Цу 
бадзур æм. (Чери ацыд.) Уæ дæ мард макуы фесæ- 
фа, Ханбитта! Цы чызг дзы рамбылдтон! Фæрдыг 
мæ зæрдæмæ тынг фæцыди! — уæздан, хæдæфсарм, 
фæлæ йын афтæ кусаг æнхъæл та чи уыди?! 
Æрбацыдысты Ч е р и æмæ Д у д у, æфсæрмытæ кæнынц. 
Ч е р и. Мах мæнæ стæм, баба. (Дудумæ.) Дæ 
къæхтæ асæрф. (Дзабомæ.) Скъæттæ иумæ марзтам. 
Д з а 6 о (джихæй ксесы Дудумсе, къухæй амо- 
ны, æрзил-ма, зæгъгæ). Æрзил-ма зæгъын! Ныр та — 
иннæрдæм. Ноджыдæр æрзил. 
Ч е р и. Баба, йæ сæр разилдзæн. 
Н а н а. Дæ зонд фæцыди, зæронд? Цъилау æй 
æрзилын кæ! 
Д з а б о. Уæ дзыхтыл хæцут! (Дудумæ.) Ды чи 
дæ? 
Н а н а. Дæ чындз, æндæр чи! 
200 

Д з а б о. Æз дæумæ дзурын: ды чи дæ? Зæхмæ 
цы ныккастæ — цы дæ фесæфт? 
Ч е р и. Баба, уайсадгæ дæм кæны. 
Н а н а. Йæ зонд фæцыди?! 
Д з а 6 о. Сыбыртт! (Дудумæ.) Чи дæ? Кæй чызг 
дæ? (Смсесты.) Кæй æнæбакæнинаг дæ?! 
Ч е р и (Дудумæ). Ма тæрс, ма тæрс, баба хъаз- 
гæ кæны. 
Д з а б о (Черимæ). Ай мын кæй æрбакодтай мæ 
хæдзармæ?! 
Н а н а. Нал цæ ныууадздзынæ, æви цы? 
Д з а б о. Ай Ханбиттайы чызг у?! Æз дæ амæ 
арвыстон?! Кæй æрбакодтай мæ хæдзармæ?! Кæй 
æнæбакæнинаджы ?! Кæм æй ссардтай? 
Ч е р и. Скъæфгæ йæ ракодтон, баба. 
Д з а б о. Гъемæ йæ фæстæмæ аскъæф, кæм уыди, 
уырдæм! 
Ч е р и. Баба! 
Д з а б о. Æз мæхæдæг цæуын минæвар Ханбит- 
тамæ. Ды хæлиудзых уыдтæ æмæ хæлиудзыхæй 
баззадтæ! 
Н а н а. Дæ зонд бынтондæр фæцыди, зæронд?! 
Д з а б о (Черимсе). Акæн æй, кæцæй йæ æрба- 
кодтай, уырдæм. Æз Ханбиттамæ цæуын. 
Ч е р и. Ай Ханбиттайы чызг у, баба. Æццæй, 
Фæрдыг? 
Д у д у. Чери, цæм!æ сайыс бабайы? Æз Ханбит- 
тайы чызг нæ дæн. 
Д з а б о. Фехъуыстай, хæлиудзых? 
Д у д у. Мæнæн нæдæр мад ис, нæдæр — фыд. 
Ничи мын ис, сидзæр чызг дæн. 
Д з а б о. Раскъæфта мын æнæкъона, æнæхæдзар 
чызджы! 
Ч е р и. Баба!!! 
201 

Д з а 6 о (фæджих). Гъыхъ! Ай хъæртæ кæнын 
дæр куы зоныс. 
Ч е р и (тынг сабырæй). Баба, тæригъæд у. 
Д з а б о. Æз та дын афтæ зæгъын, æмæ йæ 
акæн, кæцæй йæ æрбакодтай, уырдæм! Ма мæ смæс- 
ты кæ. Усай! Мæ цухъхъа мын рахæсс. (Нана ацы- 
ди.) Æз мæхæдæг аныхас кæнон Ханбиттаимæ. 
Д у д у (зæрдæуынгæгæй). Ехх, Чери! Мæхины- 
мæр загътон: сидзæр чызгмæ дæр амонд æрхауди. 
Ч е р и. Дуду! Дуду!.. 
Д у д у. Хъусыс, Чери! Æз дæ никуы ферох кæн- 
дзынæн. (Фæцæуы.) 
Ч е р и (йæ фæдыл). Дуду, фæлæуу-ма! Кæдæм 
цæуыс? (Фæуайы Дудуйы фæстæ.) 
Д з а б о. Æрлæуу! (Фæлæууыд Чери.) Ауадз 
æй йæхи бар. Дæ фæдыл кæцæй ралыгъди, уырдæм 
фæндаг ссардзæни. (Чери та фæцæуы.) Æрлæуу, 
кæмæ дзурын! Мемæ дæ кæнын Æлдаратæм. 
Ч е р и (Дзабойы иувæрсты рацыд). Дуду! Фæ- 
лæуу, Дуду! 
Д з а б о. Мæ хæдзары къæсæрæй дæр мауал 
æрбакæсут! (Фæзмæгау.) Дуду! Фæлæуу, Дуду! 
Н а н а (рацыд рæбинаг уатæй). Кæмæ дзурыс, 
кæ, лæгай? Мæнæ дæ цухъхъа. 
Д з а б о. Æнæбайрайгæ дзы скæ! 
Н а н а. Гъеныр цæуыл мæсты кæныс? 
Д з а б о. Тъæпп куыннæ ахауын фырмæстæй! 
Цавæрдæр æнæбакæнинаг дæ лæппуйы фæдыл æр- 
лыгъди, ныр та нæхион йæ фæдыл фæлидзы. 
Н а н а. Чындзы атардтай?! Мæггуырыбонтæ! 
Удыгагайы хуызæн чындз! 
Д з а б о. Кæм ма ис ахæм чындз! Æнæхæдзар, 
æнæкъона! Йæ сæнары тæф калгæ мæм æй æрхæццæ 
кодта. Мæн хъæздыг хæстæг хъæуы, æдылы къоппа! 
202 

Н а н а. Цы дзæбæх чындз уыди! Мæ зæрдæ дзы 
баззади. Удыгага, удыгага! 
Д з а б о. Æри-ма цухъхъа, удыгагайы хицау! 
(Райста цухъхъа, кæсы йæм.) Сымахæн уæ уды 
гагатæ сласын хъæуы уе’ппæтæн дæр! Ацы скъуы- 
дæн бампъузæн ис æви нæй?! 
Н а н а. Мæсты ма кæ — ныртæккæ. 
Д з а б о. Марадз! Фезмæл! Куывдмæ æрæджы 
кæнын: афонмæ фыигтæ æрæвæрдтой. Иу нурыйы 
къах мын æрбадав цæхæрадонæй. 
Н а н а. Омæ æмпъузгæ кæнон æви цæхæрадон- 
мæ цæуон? 
Д з а б о. Æмпъузгæ, нуры мæхæдæг æрбахæсдзы- 
нæн. (Ацыд.) 
Ч е р и (фæзынди). Нана, баба ацыди? 
Н а н а. Рауай, мæ къона, ма дзы тæрс. Дæ фыд 
куыд карз зыны, бынтон ахæм нæу. 
Ч е р и. Хуыцау æй хъæздыгдзинадыл скодта! 
Н а н а. Уый дæр дæу мæт кæны, æндæр ма 
йæхи цæмæн хъæуынц? Фæлæ, дам, мæ лæппу мæ 
фæстæ мæгуырæй ма баззайа. 
Ч е р и. Æмæ мын цæмæй тæрсы? Адон кусæг 
къухтæ не сты? 
Н а н а. Йæ зæрдæ дыл нæ дары, Черыхъо, нæ. 
Ч е р и. Мацæмæй мын тæрсæд, нæ фесæфдзы- 
нæн. Фæлæ йын зæгъ, Нана, æмæ Дудуйы фæстæ- 
мæ æрбакæнон. 
Н а н а. Кой дæр æй нæ уадзы, мæ фæрстæ йын 
æрбайхæлой. 
Ч е р и. Зæгъ-ма йын иу хатт, Нана. Мæхæдæг 
æм куы фæрæдион: лæг смæсты кæнын дæр зоны! 
Дзабо (æрбахызт нурыйы бынимæ). Кæс-ма 
ацы æвзæрмæ! — æртхъирæнтæ мæм кæныс?! 
203 

Ч е р и. Баба! (Кæсы зæхмсе.) Уыцы чызг тæ- 
ригьæд у. 
Д з а б о. Æмæ йын мæн аххос у, сидзæр кæй у, 
уый? Æнæ хæдзар кæй у, æнæ къона, уым æз цы 
аххосджын дæн? Æви адæмы мæгуырты æз мæ хæдзар- 
мæ кæнон! 
Ч е р и. Баба, уый цытæ дзурыс? 
Н а н а. Фæтæригъæд цын кæ. 
Ч е р и. Нана, тыххæйты ма йæ баййæфтон. Бур- 
хохы къæдзæхæй йæхи фæцæйæппæрста. 
Д з а б о. Гъемæ йæ ауагътаис! Дæхæдæг дæр йæ 
фæдыл агæпп кодтаис æмæ уæ æз фервæзтаин. 
Ч е р и. Афтæ у, баба?! 
Д з а б о. Афтæ, мæ мад, мæ фыдыстæн! Кæд 
уымæй уæлдай коммæ нæ кæсыс, уæд. Мæн ахæм 
хæлиудзых фырт ницæмæн хъæуы! 
Ч е р и. Гъемæ хорз уæдæ, баба. Мах цæуæм 
Бурхохы къæдзæхмæ. 
Д з а б о. Фæндараст. 
Н а н а. Æнцад дæ хæдзары бад. (Черийы хъу- 
сы.) Æрсабыр уыдзæн, æмæ уæд Дудуйы дæр æр- 
кæндзыстæм. 
Ч е р и (хъæрæй). Уый кæд æрсабыр уыдзæн? 
Уæдмæ Дуду хохы фахсыл баддзæн? 
Д з а б о. Йæ бар — йæхи! Æцæг ын мæ хæдзары 
бынат нæй. 
Ч е р и (смæсты). Афтæ у, баба?! 
Д з а б о. Афтæ, мæ мад, мæ фыдыстæн. 
Ч е р и (хæдзары къуымæй бæндæн æмæ фæ- 
рæт систа). Гъемæ кæд афтæ у, баба, уæд æз... 
уаргæ кæнын. 
Н а н а. Мæггуырыбонтæ! 
Д з а б о (мæсты худт кæны). Цы уарыс? Мит 
уарыс, æви дон уарыс? Цы уаринаг дæм ис?! 
204 

Ч е р и. Мæ хай мын радих кæн, баба, — уаргæ 
кæнын. 
Д з а б о. Æмæ уæртæ нæ сыхаг Дженалдыхъои- 
мæ цæуыннæ уарыс? 
Ч е р и. Æмæ мын Дженалдыхъоимæ цы уаринаг 
ис? 
Д з а б о. Æмæ дын уæдæ ам цы ис? Бацамон-ма 
мын æй, мæнæ ай мæ фæллой у, мæнæ ай æз бакуыс- 
тон, зæгъгæ. 
Ч е р и. Уæдæ мæ цæмæй цæрын кæныс, баба? 
Д з а б о (фæцæуы мидæггаг уатмæ). Дæ разы дæ 
къухы цы ис, уыдон ахæсс. Æгæр дæр ма дын сты. 
Ч е р и. Бузныг, баба. Кæд нæ фесæфиккам мах 
дæр. (Фæцæуы, фездæхт.) Гъер-иу де скъæттæ дæ- 
хæдæг хаф, баба. (Фæцæуы та.) 
Н а н а. Чери! Ма ацу, Черыхъо! Мæ зæрдæ 
ратондзæн! 
Ч е р и. Бæргæ н’ ацæуин, Нана, фæлæ Дуду цы 
фæуыдзæии æнæ мæн? Уый йæ зæрдæ мæныл куы 
дары. 
Н а н а. Нырмæ куыд царди, афтæ цæрдзæн. 
Ч е р и. Афтæ цæрæн нал и, Нана. Уæд кæрæдзи нæ 
зыдтам. Ныр та... хицæнтæй цæрын нал базондзыстæм. 
Н а н а. Омæ цæргæ та кæм кæндзыстут, мæ 
фæрстæ уын айхæлой? 
Ч е р и (бæндæн æмсе фæрæтмæ серкасти). Ау, 
Нана, адон кусæнгæрзтæ не сты, адон кусæг къух- 
тæ не сты? 
Н а н а. Рауай, мæ къона, къæбицмæ — иу хорз 
хæрд ма уæддæр бакæн. 
Ч е р и. Нана, æз æнæ Дудуйæ кæй бахæрон, 
уый мæ фарсыл дæр нæ бахæцдзæни. 
Н а н а. Уæдæ мæм гыццыл фæлæуу, æз дын 
фæндагмæ исты фенон. (Ацыд.) 
205 

Ч е р и. Ехх, баба, баба! Дуду куыд хорз у, уый 
куы зонис, уæд æй бæргæ нæ арвитис нæ хæдза- 
рæй. Хуыцау дæ хъæздыгдзинадыл скодта. Фæлæ 
хъæздыгдзинад æндæр цыдæр у. Уыцы хъæздыгдзи- 
над зæрдæйы арфы ис. Афонмæ Дуду кæуынæй 
йæхи мары. Фæцæуын дæм, Дуду! (Ацыд.) 
Н ан а(хсеринаджы тыхтопæрбахаста). Чери! 
Черыхъо! 
Д з а 6 о (йæ рон бæтгæ рацыд). Ахæсс цæ фæс- 
тæмæ! 
Н а н а. Æххормагæй фæцæуы. 
Д з а б о. Ауадз æй. Зонд адæймаджы сæры æх- 
хормагæй цæуы. Ардæм æй хъæуы! — куы сæххор- 
маг уа, уæд. Æмæ та фыццагау коммæгæс уыдзæни! 
Н а н а. Лæгай, нæ хъæбул фыццаджы Чери нал 
у, нæ йæ уыныс? Йæ зæрдæйы цыдæр райхъал. 
(Цухъхъа хуыйыныл та æрбадти.) 
Д з а 6 о. Йæ зæрдæйы цы райхъал, уый мæ не 
’ндавы. (Усы сæр æнгуылдзæй бахоста.) Йæ сæры 
исты куы райхъал уаид, уый мæ фæнды. (Скъæфæ- 
гау ракодта цухъхъа). Æри-ма йæ! — кæд мын ног 
цухъхъа нæ хуыйыс! (Йсе уæлæ йæ æрбакодта.) 
Афонмæ фынгтæй сыстадысты! (Фæцæуы нурыйы 
севзар тилгæ.) 
Æмбæрзæн 
Æхссезсем ныв 
Архайд фыццагау цæуы Дзабойы хæдзары. Н а н а нæзы 
цырагъ ссыгьта, сагъæс кæны. 
’Н а н а, Афонмæ кæм дæ, мæ хъæбул? Кæм 
уыдзыстут ахсæв? Оххына! Куыд хъуамæ бахуыс- 
сон ахсæв мæ хъарм хуыссæны?! О Хуыцау, мады 
206 

цæй æнамонд скодтай? — мæт æмæ сагъæсы фæн- 
дæгтæ иууылдæр йæ зæрдæйыл куы цæуынц. 
Ч е р и (рудзынгæй). Нана! 
Н а н а. Мæ къонайыл! Чери! Мидæмæ, рудзын- 
гæй цы кæсыс? 
Ч е р и. Баба уым нæй? 
Н а н а. Таучелаты куывды ис. Афонмæ минас 
кæны. Мидæмæ!— рудзынгæй мæм мауал кæс. 
Ч е р и. Иунæг нæ дæн, Нана. 
Н а н а. Ракæн æй демæ, мæ фæрстæ йын айхæ- 
лой! Нæ бирæгъæй ма тæрсут — кæд нæма фæзынид. 
Æрбацыдысты Ч е р и æмæ Д у д у. 
Н а н а (скатай). Æххормаг уыдзыстут. Истытæ 
уын фенон. 
Д у д у. Нана, мацæуыл мæт кæн — мах хæрдджын 
стæм. 
Н а н а. Кæм бахордтат? 
Д у д у. Бурхохы фахсыл мæнæргъытæ æмæ 
æрыскъæфтæ фæхордтам. (Æрыскъæфты цупал 
дæтты Нанамæ.) Тынг хæрзад сты — фен-ма цæ. 
Н а н а. Нана уæ нывонд æрбауа, Бурхохы фах- 
сыл дæр ма мæныл чи хъуыды кодта. 
Ч е р и. Уæдæ ма кæуыл хъуыды кæнæм, Нана? 
Баба нæ тæргæ куы акодта. Æххормагæй. Нана, 
кæрдзын нæм нал и? 
Н а н а. Кæрдзынтæ — уый бæрц дæр! Фæлæ йæ 
цæимæ бахæрдзыстут... Ныртæккæ уын Гуассатæй 
хуырх æрбадавдзынæн. (Фæцæуы.) 
Ч е р и. Нана, ма-иу бафæстиат у! Ме ’рыскъæф- 
тæ мæ хъуырæй схау-схау кæнынц. 
Д у д у. Диссаджы хорз мад дын ис, Чери. 
Ч е р и. Баба дæр хорз у... афтæ æвиппайды æр- 
бамæсты вæййы, æндæр! 
207 

Кæртæй куыдзы рæйын райхъуыст. Дзабо йæ цæмæйдæр 
ныццавта, æмæ куыдз хъист-хънстгæнгæ алыгъд. Хъуысы 
Дзабойы хъæлæс: «Æз дын бацамондзынæн, дæ хицауыл куыд 
рæйын хъæуы, уый! Ныхъхъус у! Сыбыртт дæр мауал кæ!» 
Чери æмæ Дуду скатай сты. 
Д у д у. Ц’ акæнон, сæфын! Кæм амбæхсои?! 
Ч е р и. Ма тæрс, Дуду. Мæнæ Нанайы сæрбæт- 
тæн абæтт æмæ хуыссæны æрхуысс. 
Д у д у. Тæрсгæ кæнын, Чери. 
Ч е р и. Ма тæрс! Баба расыг у — нæ дæ базон- 
дзæн æмæ йæ уатмæ бацæудзæн. Рæвдздæр! — æр- 
бацæуы. 
Дуду æрхуыссыд хъæдын сынтæджы. 
Д з а 6 о (æрбахызт сыкъадзæфæй). Сæ дзыхтæ 
суагътой бинонтæй, куыдзæй! Фæстæмæ рæйынц. 
Æз уæ æрц... æрцахуыртæ кæндзынæн! (Ауыдта 
Черийы.) Гъы! Æрхæццæ дæ? Æмæ дæ къæдзил цы 
фæци? Кæм æй ныууагътай уыцы хæрз...хæрзкон- 
ды? Де ’взаг аныхъуырдтай?! Æруæздан дæ, нæ? 
Æниу ма ’руæздан у! Æххормаггуыбынæй адæймаг 
уæздан вæййы — мæнæ дæу хуызæн. (Сынтæджы 
тигьыл æрбадти.) 
Ч е р и. Баба, дæ уатмæ ацу, — ам бафынæй 
уыдзынæ. 
Д з а б о. Æмæ сынтæг цæй тыххæй у?! 
Ч е р и. Омæ, баба, дæхи хуыссæны бахуысс. 
Д з а б о. Æмæ ай кæй хуыссæн у? Кæй тугвæл- 
лой у?! Ды йæ сарæзтай? Мæ хæдзары дæхи зон- 
дæй лæдзæг куынæма самадтай, уæд уынаффæтæ 
кæныс?! 
Ч е р и. Баба, дæ уат конд у. 
Д з а б о. Дзæгъæл дзырды бæсты мæнæ мæ цы- 
рыхъхъытæ ралас. 
208 

Ч е р и. Баба, цом дæхи уаты цæ раласдзынæ. 
Д з а б о. Ам цæ ралас. (Æрхуыссыд æд цырыхъ- 
хъытæ.) Æфсин! Усай! Кæм дæ кæ, цырыхъхъытæ 
ралас. Дæ фырт йæ сæрмæ нал хæссы йæ фыды 
цырыхъхъытæ ласын! (Хуыссæн æрысгæрста.) 
Усай! Кæрчыты разæй куы схуыссыдтæ, цы ха- 
бар у? 
Ч е р и. Баба, ма йæ тыхсын кæ — йæ сæр рис- 
сы. 
Д з або. Цы йын дзы риссы, — йæ хуылфы 
куы ницы ис. Усай! Уæлæмæ! Æртыскæнæй дæ 
нæмын! 
Ч е р и. Баба, баба! Дæ хуыссæны бахуысс. 
Д з а б о. Уæлæмæ! Мард дæ, æви мæлинаг! Ай 
ма ныххæдмæл уæд. (Æрысгæрста йæ.) Æфсин, 
рæсигæ бакодтай? — Æрыгонæй дæр дын ахæм буар... 
Ч е р и. Баба!!! 
Уыцы рæстæг Нана æрбахызт хуырхы дурынимæ. 
Д з а б о (джихæй). Усай! Уый ды дæ?! 
Н а н а. Æз дæн, æз. Цы кодтай? 
Д з а б о (хъæццул иуварс аппæрста). Уæдæ ай 
та чи. у?! Сымах кæмæй хъазут?! 
Дуду рудзынгыл агæпп кодта. Чери — йæ фæдыл. Дзабо 
фестад, хъримаг раскъæфта æмæ рудзынгæй фехста. 
Д з а б о. Къулбадджытæ! Сымах иу нæмыгæй 
маргæ стут, бæргæ. 
Ч е р и (рудзынгæй æрбавнæлдта Дзабойы хъри- 
магмæ). Баба! Дæу ацы топп нал хъæуы, фæлæ мæн 
бахъæудзæн. (Ратыдта йæ æмæ фæаууон.) 
Æ м 6 æ р з æ и 
209 

Æвдæм ныв 
Хъæд. Рахизырдыгæй лæгæт. Хилæггæрдæджы бынæй 
зыны йæ дуар. Лæгæты дуармæ бæласæй бæласмæ баст 
бæндæныл хус кæнынц Черийы цухъхъа, куырæт æмæ 
Дудуйы разгæмттæ. Бæлæсты ’хсæнты хуры фыццаг тын- 
тæ рухс фæндæгтæй зынынц. Хъуысы уæрццы уасын, хъæд- 
даг бæлæтты къуыр-къуыр. 
Д У Д У (рауади лæгсетæй, асгæрста дзаумсет- 
тæ). Чери, нæма бахус сты. Хуысгæ уал кæ. (Сагъсес 
ксены.) Нæ лæг куы рабада, уæд цы бахæрдзæн? 
Ехх, ныр иу хуыргарк цæхæры афыц æмæ йæ йæ 
сой тæдзгæ Черийы раз авæр! (Йсе къух ауыгъта.) 
Цом æмæ хъæддаг кæрдотæ искуы æруидзон. (Ацыд.) 
Ч е р и (лæгæтæй). Дуду! Цы фæдæ, Дуду! 
(Æрдæгбæгънæгæй рауади лæгæтæйу цухъхъа ас- 
гæрста.) Кæд ма йыл арт бандзарон, æндæр нал 
хус кæны! (Лæгæты дуармсе хосы муртæ сербам- 
бырд кодта семсе мидæмæ бацыд.) 
Д з а б о (хъуызгсе сербацыд). Ам ысты, æнхъæл- 
дæн. Йæ куырæт æхсæв дæр куынæ ласта уыцы 
æвзæр, ныр æй бон дæр куынæуал кæны йæ уæлæ! 
Уæвгæ ма дарæсæй дæр цы кæны?! Уыцы æнæхæдзар 
чызг ын йæ ныййарджытæй зынаргъдæр ысси. Фæ- 
лæуу! — фæстæмæ дæ мæ хæдзармæ хъæуы. (Бахъуы- 
зыд æмæ бæндæнæй цухъхъа æмæ куырсет райста, 
разгсемттыл йсе къух ауыгъта.) А-дыууæ боны мæ 
разы кæд æрдæгбæгънæгæй не ’рлæууай æмæ ха- 
тыртæ нæ курай, уæд фендзыстæм! (Ацыд.) 
Лæгæтæй хъуысы Черийы зарын: 
Тарстæн-иу уайдзæфæй, азымæй, 
Алы хатт, алы бон. 
Зæрдæ куыд рухс кæны уарзынæй, 
Охх, уый нæма зыдтон. 
210 

Хохыл бæрз тала нæ фæллайы 
Дымгæмæ тасынæй. 
О Дуду, зæрдæ цæмæн тайы 
Уарзынæй, уарзынæй? 
Ратахтæ мемæ тæссаг балцы, 
Урс бæлон — урсбазыр. 
Оххай, йæ фæллад ма чи суадзы, 
Урс базыл, урс базыл. 
Дуду залмы сыфы тыхтæй кæрдотæ æрбахаста, фæджих. 
Д у д у. Чери, дæ цухъхъа бахус? 
Ч е р и. Æртæккæ дæр ма хуылыдз уыди. 
Д у д у. Æмæ ныр кæм и? 
Ч е р и. Куырæт дæр ам нал и! Кæд цæ дымгæ 
ахаста? Уæд дард нæ уыдзысты! (Иуырдæм азгъо- 
ры, иннæрдæм азгъоры.) 
Д у д у. Мауал цæ агур, Чери, уыдон чидæр ахаста. 
Ч е р и (зæрдæуынгæгæй). Сæумæцъыккæй хъæ- 
ды астæумæ чи ’рбахæццæ? Кæд арс уыди? (Топп 
раскъæфтпа.) 
Д у д у(худы). Кæд арс уыди, уæд сæ дард нæ 
ахæсдзæн. 
Ч е р и. Уæдæ цæ цы фæкæндзæн? 
Д у д у. Итувæрдæй дын цæ æрбахæсдзæн! Уæуу, 
цæй худæг дæ, Чери! Куыннæ йæ æмбарыс — уыдон 
дæ фыды митæ сты. 
Ч е р и. Баба мæ цухъхъайæ цы кæны? Йæхи- 
цæн дыууæ цухъхъайы куы ис. 
Д у д у. Цæмæй ды фæстæмæ аздæхай, уый дын 
кæны. 
Ч е р и. Хæдзары бæргæ хуыздæр у. (Уазалгæ- 
нæгау кæны.) Хъарм. Кæрдзынтæ... 
Д у д у. Гъемæ аздæх, Чери. 
211 

Ч е р и. Æнæ дæуæй æз уыцы хæдзары къæсæ- 
рæй нал бакæсдзынæн. Ды мæнæн æгæр зынаргъ 
дæ, Дуду. 
Д у д у. (Чери уазалæй ризæгау кæны). Мæггуы- 
рыбонтæ! Ма суазал у, Чери. 
Ч е р и. Ницы мын у! Сихорыл хурмæ схъарм 
уыдзынæн. 
Д У Д У (скатай). Ныр дын цы акæнон? Тынг 
суазал дæ? 
Ч е р и. Нæ! Мæ дæлармы дзыхъхъытæ ма хъарм 
сты. 
Д у д у. Уый дын дæ бабайы митæ! 
Ч е р и (иуварсырдæм). Фæлæуу, баба! Æз дæм 
мæсты нæ кæнын, фæлæ дын дæ хабæрттæ никуы 
ферох кæндзынæн! 
Д у д у. Уæд та уал лæгæтмæ цом. 
Ч е р и (кафæгау кæны). Лæгæты уазалдæр у. 
Д у д у. Уæдæ ма дын цы ’рхъуыды кæнон? (Къа- 
бамæ фæкомкоммæ.) Мæнæ уал ацы къаба æрба- 
кæн. (Къаба йыл æркодта.) 
Ч е р и. Фæлæуу-ма, къаба куыд скæнон? (Ласы 
йæ.) 
Д у д у. Ма йæ ралас! Хъалæй хъарм хуыздæр у. 
Ч е р и. Худинаг у. 
Д у д у. Кæмæй у худинаг? Чи нæ уыны? Рувæс- 
тæ ’мæ тæрхъустæ? 
Ч е р и. Дæуæп æфсæрмы кæнын: ды дæр къа- 
байы, æз дæр къабайы. Нæ иу нæ хъуамæ лæг уа! 
Д у д у. Мæнæ куы схъарм уай, уæд та лæг уыдзы- 
нæ. 
Ч е р и. Гъемæ хорз! Ды цы зæгъай, уый мæнæн 
æгъдау у. 
Ду д у. Тынг уазал ма дын у? 
Ч е р и. Ницыуал мын у! — Ранæй-рæтты 6а- 
212 

хъарм дæн. Фæлæ, ехх, иу кæрдзын бахæр. Уæв- 
гæ, иу кæрдзынæй нал бафсæдин. 
Д у д у. Тыхсгæ ма кæ, кæрдзынтæ дæр нæм 
уыдзæн. Ныр та уал хъæддаг кæрдотæ ахæр. Уæв- 
гæ, фæлæуу. Дон æрбадавон, — ахсын цæ хъæуы. 
(Ацыд.) 
Ч е р и (кæрдотæм æрæвнæлдта). Цæмæ цæ 
хъæуы æхсын? Райсомы æртæхæй цæхæртæ куы 
калынц. 
Н а н а (æрбацыд дзæкъулимæ). Уæдæ ма цæ 
кæм бацагурон? (Ауыдта Черийы чъылдымыздæх- 
тæй.) Хорз чызг! Ам цæуджытæ нæ федтай? (Чери 
йæм раздæхт.) Хорз чыз... чыз... чы... Фæлæуу-ма, 
лæппу дæ æви чызг? 
Ч е р и. Мæхæдæг дæр æй нал зонын, Нана. 
Н а н а (базыдта йсе). Чери! Чери, мæ къона, 
уый цы хуызæн дæ? Разгæмттæ дыл цæмæн и? 
Ч е р и («кæуæгау» кæны). Чындзы цæуын, Нана, 
чындзы. 
Н а н а. Кæдæм? Чи цæуы чындзы?! 
Ч е р и. Æз цæуын, æз. Уæртæ мæ фаллаг лæгæ- 
тæй иу арс куры. Замманай хъуынджын арс! 
Н а н а. Æз дæ æцæг фæрсын. 
Ч е р и. Бабайы дзы бафæрс! 
Н а н а. Тæргæйттæ ма кæ, Чери. Цы хабар у, 
уый-ма дæ Нанайæн радзур. 
Ч е р и. Дысон уарынмæ ныххуылыдз стæм. Æмæ 
мæ дзаумæттæ мæнæ ацы бæндæныл æрцауыгътам 
хус кæнынмæ. Баба сæумæцъæхæй æрбахъуызыд 
æмæ цæ амырхта. 
Н а н а. Гъемæ йын æз та йæхи куырæт рамырх- 
тон.(Дзæкъулæй йæ исы.) 
Ч е р и. Æри-ма йæ рæвдздæр. (Къабайы æдде 
йæ æрбакодта.) 
213 

Н а н а. Къаба уал ралас. 
Ч е р и. Нæ, Нана, æз ма гъер кæрц дæр æрбакæ- 
нин. 
Н а н а. Мæнæ куы ахæрай, уæд схъарм уыдзы- 
нæ! 
Ч е р и. Кæрдзынтæ схастай?! 
Н а н а. Æнæхъæн æхсæз кæрдзыны! 
Ч е р и (цыбæлæй). Сис-ма цæ рæвдздæр, Нана. 
(Йæхæдæг кæрдзын фелвæста.) Кæрдзын! Мæнæ 
ма кæрдзын федтон! (Фезгъоры.) 
Н а н а. Чери! Чери, кæдæм згъорыс? 
Ч е р и. Дудумæ! Дуду æххормаг у! (Хъæргæнгæ 
фезгъоры.) Дуду!Дуду! 
Н а н а (адæмы ’рдæм). Мæ хъæбулæн ахæм 
рæсугъд зæрдæ ис, уый абоны онг нæ зыдтон. 
Æмбæрзæн 
Æстæм ныв 
Раззаг нывы фæлгонц чысыл ивддзинæдтимæ: лæгæтмæ 
бахизæны — каудуар. Ранæй-рæтты — хъæддаг сырдты 
цæрмттæ уистыл тыгъдæй. Лæгæты дуармæ хæстæг — ку- 
сæн дзаумæттæ: цæвæг, сагой, халамæрзæн. Д у д у хор 
дымгæмæ дары æмæ зары: 
Цъæх фурды астæу — сæрвасæн, 
Сæрвасæн разынд æрдæг мæй. 
Мæгуыр у сидзæр, мæгуыр у — 
Йæхи фæмары кæуынæй. 
Æхсæрбæласыл къæцæлтæй 
Æфтуан ыскодта æхсинæг. 
Æхсæв мæ ласы мæлæтæй 
Мæ сидзæр бонты мысинаг. 
214 

Фæтæхы дымгæ мæ рæзты, 
Мæ хоры цъæмæл фæхæссы. 
Сызгъæрин дымгæ, мæ бæсты 
Мæ русæй асæрф мæ цæссыг... 
Д у д у. Ехх, куыд хорз у цард, куыд амондджын 
дæи! Æрæджы дæр ма мæ фæндаг талынг уыди, 
фæлæ ныр хурау ныррухси — цæрын та мæм æрцы- 
ди! Уый Черийы руаджы. Фæлæ куыд æрæгмæ цæуы 
цуанæй? Къæппæджытæ æвæрынмæ ацыд абон рай- 
сом. (Æрбайхъуыст Черийы зарын.) Æрхæццæ! 
Ч е р и (йæ уæлæ сырддзармæй худ æмæ цыбыр 
куырæт). Дуду! Базон-ма, — абон та дын цы ’рхас- 
тон. 
Д у д у (кæсы голлагмæ). Кæрдотæ! Нæ, фæткъуы- 
тæ! 
Ч е р и. Кæрдотæ дæр, фæткъуытæ дæр, стæй... 
тæрхъус. 
Д у д у (сцин кодта). Тæрхъус! Тæрхъус! Тæр- 
хъус! 
Ч е р и (дæтты йæм тæрхъусы). Нæ «хæдза- 
ры» цыппæркъахыгæй тæрхъус йеддæмæ ницыма ис, 
фæлæ тæрсгæ ма кæ, Дуду! Алцыдæр нæм уыдзæн. 
Д у д у. Уыдзæн, уыдзæн! (Хинхуызæй.) Тагъд 
нæм нæхи тæрхъус дæр уыдзæн. 
Ч е р и (нсе йæ ’мбары). Æмæ ай нæхи тæрхъус 
нæу? 
Д у д у. Уый нæхидæр уыдзæн. 
Ч е р и. Æмæ ай нæхидæр нæу? 
Д у д у. Ай дæр нæхи у, фæлæ уый... нæхидæр 
уыдзæн. 
Ч е р и. Дуду, нæ дæ ’мбарын, ацы тæрхъусæй 
нын хиондæр цавæр тæрхъус уыдзæн? 
Д у д у. Æндæр тæрхъус. Гыццыл тæрхъус. 
215 

Ч е р и. Амæй къаддæр? 
Д у д у (йсе сæр тилы, «о», зæгъгæ). Гыццыл 
тæрхъус. Дæу хуызæн. 
Ч е р и. Æмæ æз гыццыл дæн? Æз уæйыджы йас 
куы дæн. 
Д у д у (худы). Асæй нæ! Хуызæй. 
Ч е р и (ницы æмбары). Мæ хуызæн... тæрхъус. 
Хъуынджын тæрхъус?! 
Д у д у. Хъуынджын тæрхъус нæ-æ... (Тыхсы.) 
Мæнæ куыд ницы æмбары. (Черийы кьух йæ гуы- 
быныл авæрдта.) Гыццыл тæрхъус. 
Ч е р и (фырцинæй фæсонт, хьæды ратæх-ба- 
тæх кæны). Гъе-и-и! Гъе-и-и! (Æрбазгьордта Ду- 
думæ.) Сбирæ-ма кæнæм тæрхъустæ! 
Д у д у (амоны тæрхьусмæ). Ацы тæрхъус уал 
нын фаг у. (Фæхæссы йæ лæгæтмæ.) Фæлæ йын 
хæринаг цы дæтдзыстæм? (Бацыд лæгæтмæ.) 
Ч е р и. Хæринагыл ма тыхс, лæг амалæн конд у. 
Д у д у (йæ хьæр райхьуыст лæгæтæй). Ай, 
алыгъди! (Разгьордта.) Лæгæты рудзынгыл агæпп 
кодта. Уартæ и, фæлидзы! 
Ч е р и (йæ фæдыл азгъордта, стæй раздæхт). 
Уадз æмæ тæха! Æз дын уымæй хуыздæр тæрхъус 
æрцахсдзынæн. Уæвгæ тæрхъус циу? — саг-сæгуыт 
дын æркæндзынæн ардæм. 
Д у д у. Цавæр саг, цавæр сæгуыт? 
Ч е р и. Айфыццаг цы саджы лæппын фервæзын 
кодтон, уымæн мыл йæ мад фæцахуыр. Цæхх дæр 
ма йын радтон мæ армæй. 
Д у д у. Цæй æмæ цын нæ лæгæты фарсмæ сара 
скæнæм. Тагъд мит рауардзæн, æмæ цын хъарм куыд 
уа.' 
Ч е р и. Æнæмæнг сараздзыстæм. Фæлæ мæ ныр 
не ^вдæлы — нæ хоры куыристæ æххæст æрдавон. 
216 

Дысон дæр цæ арс бассæста. (Бæндсен йе ’фцсегыл 
бафтыдта.) 
Д у д у. Æз дæр демæ цæуын! 
Ч е р и. Дуду, уыдон лæджы куыстытæ сты. Ба- 
фæллайдзынæ. 
Д у д у. Æмæ ды нæ бафæллайдзынæ? 
Ч е р и. Изæры арты рухсмæ дæ худгæ цæсты- 
тæм куы бакæсон, уæд мæ фæллад æрбайсæфдзæн. 
Д у д у. Тæрсгæ дын кæнын уыцы... арсæй. 
Ч е р и. Цæмæй мын тæрсыс? — мæ фарсыл — 
хъама, мæ ронбасты — фæрæт сагъд, мæхæдæг — 
арсы хуызæн. 
Д у д у. Фæлæуу! (Лæгæтæй топп раскъæф- 
та.) Топп дæр ахæсс! 
Ч е р и. Ифтыгъд нæу æмæ йæ лæдзæджы хаст 
мемæ цы кæнон? 
Д у д у. Омæ йæ арс цæмæй зоны, ифтыгъд у 
æви нæу?! Топп æм ныццараз æмæ фæтæрсдзæн. 
Ч е р и. Хъамайæ дæр фæтæрсдзæн. 
Д у д у. Ахæсс æй, Чери. Æууæндаг дæ æмæ дыл 
хинæй куы рацæуа. 
Ч е р и. Ма тæрс, йемæ ныхас нæ кæндзынæн. 
Д у д у (топп бæласы æнцой æрæвæрдта). 
Уæдæ — фæндараст... Лæгтыдзуар — де ’мбал. 
Ч е р и (цсеуынсеввонгсей). Абæрæг-иу кæн къæп- 
пæджытæ, уæрмытæ — кæд дзы иу хуыргарк уæд- 
дæр разынид. 
Д у д у. Уыдон мæ бар уадз, фæндараст, ма-иу 
бафæллай. 
Ч е р и. Уæдæ мын фæндарасты зарæг ныккæ, 
Уастырджийы зарæг! 
Дуду ныззарыд, Чери бахъырныдта æмæ йæ къух тилгæ 
хъæды фæаууон. Дуду ма уæддæр зары: 
217 

Гъæй, гъæй, Хъæбæр хохы зæрин дзуар, 
Дæ хорзæх нæ уа! 
Мах дæ ныфсæй куы цæрæм 
Урс хохы бынмæ 
Сау хъæды астæу, гъæй! 
Гъæй, гъæй, Бæрзондылбадæг, 
Ракæс, рафæлгæс! 
Гъæй, мæнæ мæ зæрдиаг бæлццоны — 
Чериаты Дзабойы фырт Черийы 
Фæндараст æрбакæн, гъæй! 
Д у д у. Зарын дæр хорз, фæлæ мæ æхсæвæрæн 
исты амал кæнын хъæуы — Чери фæллад æмæ æх- 
хормагæй æрцæудзæн. (Лæгæтмæ бацыд, тинты 
худ æркодта, сырддзармæй цыбыр кæрц йсе уæлæ, 
афтæмæй æд голлаг рахызт.) Кæдмæ дыргътæ ’мæ 
халсартæй цæрдзыстæм? Цон æмæ уæлвæзы къæп- 
пæджытæ бабæрæг кæнон. (Кувы.) Гъæй, хъæды 
бардуаг! Иу хуыргарк мын мæ къæппæгмæ рауадз, 
изæры йæ цæхæрыл фыхæй йæ сой тæдзгæ нæ лæджы 
раз куыд авæрон! (Цæрдæг цыд фæкæны, фездæхт 
æмæ топп фæхæссы.) Уадз æмæ мæ хъæды сырд- 
тæ цуанон лæг фенхъæлой! (Ацыд.) 
Д з а б о (хъуызгæ-хъуызгæ æрбацыд). Сæрхъæн! 
Æрра чи у! Дæ хъарм хуыссæн тархъæды уазал 
лæгæтыл баив. Гъе, уæууæй! Æмæ, дам, йæ зæр- 
дæйы цыдæр райхъал! Æз зæронд бадæн æмæ дзы 
мæнæн никуы ницы райхъал, фæлæ ай скаркаси! 
(Æрбадти бæласы бындзæсЬхадыл, къогъоты асу- 
ры.) Адде-ма ут сымах дæр! (Иуы дзы йæ бæрзæйыл 
аАардта.) Гъер дæр дыв-дыв кæ! Йарæби, къогъо- 
тæ дæр цæ нæ хæрынц, кæрæдзийæн цæй адджын 
фесты?! (Йæ алыварс кæсы.) Мæнæ сæ «галуан». 
218 

Каудуар ын ацарæзтой. (Фæцæуы лæгæтмæ.) Гуы- 
дыр æвæрд ыл нæй, цымæ? (Хъавгæ бацыд мидсе- 
мæ.) 
Н а н а (фæзынди хæринæгты тыхтонимæ) . 
Кысс-кысс! Чери! Дуду! Кысс-кысс! 
Д з а б о (лæгæтæй). Кысс-кысс! 
Н а н а. Чери! Дуду! Хæринаг та уын схастон. 
Д з а 6 о. Кысс-кысс! 
Н а н а. Ам стут, цы? 
Д з а б о. Кысс-кысс! 
Н а н а (сагъсес кæны). Бацæуин цæм... æмæ кæд... 
афоныл не ’рбацыдтæн... 
Д з а б о. Кысс-кысс! 
Н а н а. Хуыцауы тыххæй, адон «кыссытæй» хъа- 
зынц? Чери! Дуду! Исчи-ма уæ ракæсæд. 
Д з а б о. Кысс-кысс! Чы-ч-ч-ч-ч! Кысс-кысс! Чы- 
ч-ч ч-ч! 
Н а н а (фсетарст). Мæ къонайыл! Хæйрæгба- 
дæн у?! (Ралидзы.) 
Д з а б о (бирæгъау). Оу-у-у-уо-о! Оу-у-у-у-уи-и! 
Н а н а (фæлæууыд). Бирæгъ! Чери! Дуду! (Раз- 
дсехт.) Кæд мын мæ хъæбулты бирæгъ бахордта, 
уæд ма мæ цард циу?! 
Д з а б о. Оу-у-у-уи-и! 
Н а н а (ныфсджынæй фæцæуы лæгæтмæ). О, 
цъаммар бирæгъ! Кæд ды мæ хъæбулты бахордтай, 
уæд мын мæхи дæр бахæр!!! (Лсегсеты фсемидсег.) 
Райхъуысти Нанайы тарст хъæр æмæ Дзабойы мæсты 
ныхас. 
Д з а б о. Ам цы архайыс?! Цы дæ хъæуы ам?! 
Æз кæмæ дзурын?! Ам цы кусыс?! Мæ фæллой мын 
хастæй куы фæдæ! (Рацыд лсегсетæй.) Афонмæ 
æрыздæхтаид нæ фырт, фæлæ йын ардæм кæрдзын 
219 

хæссыс! Йæ гуыбын æй не ’лвасы æмæ хъæумæ нал 
цæуы. Фæлæ хорз! Абонæй фæстæмæ ды дæр ам 
цæр дæ хъæддаг фыртимæ. (Тындзгæ арастп.) Мæ 
хæдзары ма дæ куы фенон, уæд дæ цырагъы зæгæ- 
лыл ацауындздзы... дзы... дзы! Æллæх!! (Уистпæй 
æмбæрзт къæппæг-уæрмы ныххауд.) Ау-у-у-у! 
Н а н а (тарстхуызсей рацыд лæгæтæй). Би- 
рæгъы уаст та куы кæныс! 
Д з а б о (хьæрзы). Оу-у-у! Фервæзын мæ кæн, 
усай! 
Н а н а (ракæс-бакæс кæны). Йарæби, уæларв- 
мæ фæтахтæ? 
Д з а б о. Кæдæм арвмæ кæсыс?! — дæ къæхты 
бынмæ-ма æркæс! 
Н а н а. Мæггуырыбонтæ! Уым та ц’ архайыс? 
Д з а б о. Оу-у-у, мæ къах! 
Н а н а (скатай). Гъер дын цы акæнон? 
Д з а б о. Асин-ма мæм æруадз. 
Н а н а. Омæ дын хъæды астæу цавæр асин ссарон? 
Д з а б о. Уæд та мæм бæндæн æруадз. Оу-у-у, 
мæнæ куыд сæфын! 
Н а н а (лæгæты рæзты разылд, фæлæ ницы 
ссардта). Æз хъæумæ ныууайон — исты схæссон. 
Д з а б о. Уæдмæ мæ рувæстæ бахæрдзысты. 
Н а н а. Уæдæ дын цы акæнон? 
Д з а б о. Дæ къух мæм æрдæтт. 
Н а н а (уæрмы был æрхуыссыд æмæ йæм йæ 
къух ивазы). Тынг мæ ма ’лвас! — Хауын! Дæдæ- 
дæй! (Сæрбынмæ ныххауд.) 
Сæ хъæр цæуы: «Оу-у-у! Уи-ии!» Уалынмæ фæзынд Д у д у. 
1 Д у д у. Æнхъæлдæн, нæ къæппæг байдзаги сырд- 
тæй. (Хъусы.) Иу дзы бирæгъ у, бæлвырд. (Æдхъри- 
маг бацыд уæрмы былмæ, худы.) Чи стут? 
220 

Д з а б о. Нал æй зонæм нæхæдæг дæр. Фæлæ 
нын баххуыс кæ, хорз лæппу. Фервæзын нæ кæ, 
дæ хорздзинад нæ рох нæ уыдзæн! 
Д у д у (æргуыбыр цæм кодта). Æри дæ къух. 
Ды уал фæлæуу — зæронд усы уал сласон. (На- 
пайы сласта.) 
Н а н а. Дæ цæрæнбон бирæ уæд, хорз лæппу. 
Д у д у. Ды дæр мæ нал базыдтай, Нана? 
Н а н а. Дуду! (Йæ хъæбысы йæ ныккодта.) 
Д У Д У (къухæй амоны, ма мæ схъæр кæн, 
зæгъгæ). Цæй æрæгмæ цыдтæ, Нана? 
Н а н а. А нæ лæг адæймаджы ракаст уадзы?! 
Д у д у. Тынг мæсты ма фæкæны? 
Н а н а. Цытæ дзурыс?! Цæхæртæ калы! Æз, 
дам, цæ хæрдты схауын кæндзынæн! Æмæ кæсыс? — 
хæрдты хауынгæнгæйæ уæрмы ныххаудта. (Дзабо- 
мæ.) Гъер уым бад, æз цæугæ кæнын. 
Д з а 6 о. Фæндараст у! Дæ бæрзæй асæттæд! 
(Дудумсе.) Лæппу, лæппу, ды мæ ма ныууадз! Дæ 
хорздзинад мæ рох нæ уыдзæии. 
Д у д у. Æгайтма дæ ме ’ххуыс хъæуы, мæ фыды 
хай. (Сласта йæ.) 
Н а н а. Дæу уым ныууадзын хъуыди! 
Д з а б о. Нæ фæлæ дæу ныууадзын хъуыди! — 
мæ бон дæ нал у фараст æмæ ссæдз азы дæргъы. 
Н а н а. Уый дæ æз нал фæразын фараст æмæ 
ссæдз азы дæргъы. 
Д з а б о. Фæстæдæр сбæрæг уыдзæн, чи кæмæй 
нал фæразы, уый. Мæнæ уал хæдзармæ ныууайæм. 
(Фæцæуы къуылых-къуылых.) 
Д у д у. Мæнæ дын лæдзæг-æнцой, мæ фыды хай. 
Д з а б о. Дæ цæрæнбон бирæ уæд, лæппу, фер- 
вæзын мæ кодтай. 
Д у д у. Бахатыр кæ, æз лæппу нæ дæн. 
221 

Д з а б о. Æмæ уый дæ бар дæхи... фæлæ... ома 
лæппу куыд нæ дæ?! 
Д у д у. Куыд нæ вæййы, афтæ. Лæппу нæ дæ. 
Д з а б о. Æмæ уæд та лæппулæг. Иуныхасæй — 
лæг! 
Д у д у. Бахатыр кæ, лæг дæр нæ дæн. 
Д забо (фседжих). Ома, йæд... Æппындæр нæ 
дæ лæг, æви?! 
Д у д у (йæ сæр, «нæ», зæгъгæ). Æппындæр. Иу 
бон дæр никуыма уыдтæн лæг. 
Д з а б о. Ау, цунон лæг нæ дæ?! 
Д у д у. Нæ дæн. 
Д з а б о. Уæдæ дын уый кæй топп у? 
Н а н а. Хуыцауы тыххæй, цы йæ баййардтай? 
Д з а 6 о. Ды ма дæ дзыхыл фæхæц! (Дудумæ). 
Кæмæй дæ? Фыд дын ис? 
Д у д у. Нæй. 
Д з а 6 о. Мад дын ис? 
Д у д у. Нæй. 
Д з а б о. Мæнæ Хуыцауы дцссаг: лæппу нæу! 
Лæг нæу! Мад ын нæй, фыд ын нæй! Ус нæма ра- 
куырдтай? Зонын æй — ус дæр дын нæй. 
Н а н а. Оу, зæронд! Бынтондæр куы бакуырм 
дæ, бынтондæр куы бакъуырма дæ! — Уый дæ чындз 
у, дæ чындз! 
Д з а б о (дызсердыггсенгæ систа Дудуйы худ, 
æмсе чызджы дзыккутæ æркалдысты). Уæдæ ды 
уый дæ?! Алыбон маст кæй тыххæй кæнын? Мæ 
фырты мын чи схъæддаг кодта! (Дуду йæ къухтæй 
йсе цсесгом бамбсерзта, ксеуы.) Фæлæуу! Æз уыл 
арт бафтаудзынæн!! 
1 Н а н а. Дæ зонд фæцыди? Æрсабыр у! — хъæды 
сырдтæ дæ фæтæрсдзысты! — кæдæм хъæр кæныс 
дæ дзыхыдзаг?! 
222 

Д з а б о. Адде-ма у ды дæр! Хъæды мæ уæддæр 
ныууадз иунæгæй. Гъа! — мæ быны бабыр! 
Р1 а н а. Æрсабыр у! Цом ме ’нцæйтты — дæ къах 
риссы. 
Д з а б о. Къах хауды дæр фæуæд! — фæлæ мæ 
зæрдæ риссы. Мæ иунæг фырты мын йæхи хуызæн 
скодта — æнæхæдзар, æнæкъона! (Фæцæуы Нанайы 
æнцæйтты.) Акæс-ма уымæ! Цуанон басгуыхти! 
Хъæдбынты ратæх-батæх кæны... мæ топпимæ. (Фез- 
дæхт.) Ардæм æй рахæсс! Æз æй дыууæ галæй бал- 
хæдтон мæхицæн! Дæуæн нæ фæлæ. 
Нана (Дзабомæ). Ды мауал здæх! — æз æй 
райсдзынæн. (Райста хъримаг, дæтты йæ Дзабо- 
мсе.) Гъа, де ’фцæгыл æй æрцауындз. Ай хъуаг ма 
стæм. 
Д з а б о. Мæ дзаума у! Йæхи йын хицау скодта. 
(Дудумæ.) Фæлæуу! Æз дын цы хъæуа, уый сараз- 
дзынæн! 
Н а н а. Хорз, хорз уый фæстæ. Цом уал нæхи- 
мæ. 
Д з а б о (разылд ма). Æз дæ хъæдæй дæр фæ- 
тæрдзынæн! Хъæды дæр дын бынат нал уыдзæни! 
Фæкæс-ма-иу! 
Нана æмæ Дзабо ацыдысты. Дуду йæ кæуын нал уромы 
æмæ ниуæгау кæны лыстæг хъæлæсæй. Ч е р и æрхæццæ, 
хъæбæрхоры куырис йæ дæларм, афтæмæй. 
Ч е р и. Замманай хор нын æрзади, Дуду, — най 
кæнын æй хъæудзæн. (Фæджих.) Цы кодтай, цы? 
Д у д у. Ницы. 
Ч е р и. Уæдæ кæугæ цæмæн кæныс? 
Д у д у. Афтæ, гъе. Мæ зæрдыл та æрлæууыдыс- 
ты мæ зындзинæдтæ. 
Ч е р и (рæвдауы йсе). Ма ку, мæ дунейы рухс. 
223 

Дæуæн кæуæн нæй, уæд сывæллон тæрсаг уыдзæн. 
Хъæды æнцон цæрæн нæу, фæлæ рæстæгмæ цæ- 
рæм ам. (Усерммсе фæкомкоммæ.) Къæппæг хæлд 
цæмæн у? — Цы ныххауд уæрмы? 
Д у д у (кæугæйæ). Теуа! (Лæгæтмæ фæцæуы 
кæугсейæ.) 
Ч е р и (йæ фæдыл фæуайы). Цавæр теуа? Ам 
теуа ц’ архайы? 
Æмбæрзæн 
Фарæстæм ныв 
Ногæй та раззаг нывы фæлгонц. Д у л у ноггуырд сывæл- 
лоны хæцъилтæ æмæ дарæс цæхсадта æмæ цæ къалиутыл 
ауындзы. Ч е р и лæгæтæй рахызт æмæ кæсы сывæллоны 
гыццыл хæдонмæ. 
Ч е р и. Цы бæзæрхыг у! Уый дын лæг! 
Д у д у. Дæу хуызæн у. 
Ч е р и. Нæ дыууæйы хуызæн. (Кæдæмдæр цæ- 
уынвæнд кæны.) 
Д у д у. Кæдæм ма цæуыс, хæринаг ныртæккæ 
цæттæ уыдзæн. 
Ч е р и. Знон мæнæ Æхсæркъохы кау сбыдтон 
æмæ йæ æрбадавон. (Дардсей хæстæгдсергæнгæ хъуы- 
сы Фидарыхъсер: «Че-ри-и! Черыхъо-о-о!») Санибайы 
дзуарыстæн, уый Фидары хъæлæс у! Фида-а-ар! 
Фида-а-ар! 
Фæзындысты Ф п д а р, стæй Ф æ р д ы г сæрбæттæнбас- 
тæй. Фæрдыджы къухы — хуын. 
Ф и д а р. Уæуу, мæнæ ма ме ’фсымæр Черийы 
федтон! 
Ч е р и. Уæуу, мæнæ ма кæдæй-уæдæй Фидар! 
(Кæрæдзийсен ныхьхъæбыс кодтой.) 
224 

Фæрдыг æмæ Дулу дæр хъæбыстæ кæнынц. Фæрдыг ав- 
дæны æмбæрзæныл иуварс ахæцыд æмæ цингæнгæ цæсты 
арфæтæ - тутæ кæны сывæллоныл: «Цæстæй дын хай ма 
уæд! Тагьд куыд айрæзай!» 
Ф и д а р (фсекомкоммæ авдæнмæ). Хуыцауы 
тыххæй, Чери, уыцы авдæн цæййас скодтай? — уагæ- 
ры цал ысты?! 
Ч е р и. Нырма уал — иунæг. 
Ф и д а р. Йарæби, уыцы дынджыр авдæны ма 
йæ аргæ та куыд ыскæнут, аргæ?! 
Ч е р и. Цытæ дзурыс, Фидар! — цæугæ дæр дзы 
нæ кæны, йæ къæхтæ æддейы баззайынц: лæппу у, 
лæппу! Цуанон лæппу! 
Ф æ р д ы г (хуын райхæлдта). Чери, Дуду! 
Бæргæ, раздæр уæ куы абæрæг кодтаиккам, фæлæ 
ам ыстут, уый нæ зыдтам. 
Ф н д а р. Цалдæр хатты Дзабойы афарстон, 
зæгъын, Чери кæм и? Æмæ, дам, чемчеритæй хъа- 
зынмæ ацыди, æндæр кæм ис! Стæй мын Нана ха- 
бæрттæ радзырдта... сусæгæй. 
Ф æ р д ы г. Ма ку, Дуду. Алцыдæр хорз уы- 
дзæн. Мæнæ-ма фæйнæ комдзаджы скæиут. 
Ч е р и. Мæнæуы ссадæй конд уæлибæхтæ! Ахæр, 
Дуду. 
Д у д у. Фидар, Фæрдыг! Уæхæдæг дæр æрба- 
дут. 
Ф и д а р. Тагъд кæнæм: Ханбитта ’нæфæразгæ 
у æмæ... 
Ф æ р д ы г. Абæрæг æй кæнæм. 
Ч е р и. Уæхи фæндиаг уæд, Хуыцауы уазæг... 
Ф и д а р (цæуынæввонгæй). Хæрзаг загътай, 
Черн, ме ’фсымæр мæ ферох кодта... 
Ч е р и. Раст зæгъгæйæ, Фидар, дæ фенын мæ 
тынг фæндыди. 
8 Чеджемты Геор 
225 

Ф и д а р. Бауырнæд дæ, Чери! Куыддæр раздæ- 
хæм Бæрзыхъæуæй, афтæ мæнæ ацы тæккæ ран мах 
дæр нæхицæн мусонг аразæм! 
Ч е р и. Æмæ Фæрдыг дæр афтæ зæгъы?! 
Ф æ р д ы г. Мæнæ Дудуимæ хорз файнустыты 
цард кæндзыстæм. (Æрбахъсебыс кодта Дудуйы.) 
Æццæй, Дуду? 
Ф и д а р. Дуду, Чери! Сымах мауал цæут: нæ- 
хæдæг ацæудзыстæм. 
Ч е р и. Мæнæ уæ хъæды кæронмæ ахæццæ кæ- 
нæм. 
Ф æ р д ы г. Уæд та сывæллон райхъал! Мыййаг, 
куы фæтæрса... 
Ч е р и. Цытæ дзурыс, Фæрдыг? Æндæрæбон 
дзы арс йæхæдæг фæтарсти! Уыцы лыстæг хъæлæ- 
сæй йыл куы ныййæлæлæй ласта! (Фæзмы сывæл- 
лоны куыд. Худгæ, хъæлдзæгæй фæаууон сты.) 
Н а н а фæзынди хæринаджы тыхтонимæ. 
Н а н а. Кæдæй цæм нал уыдтæн! Кысс-кысс! 
Чери! Дуду! Кысс-кысс! (Иуварсæй райхъуыст арсы 
уынæргъын.) Мæггуыры сау бонтæ! Арс! (Лæдзæг 
фелвæста, иуварс цæуы.) Кысс-кысс! Чери! Æл- 
лæх, ацырдæм æрбацæуы! (Арс æрбазынд, цудгæ- 
цудгæ цæуы.) Мæ тæригъæд фæхæсс! Мæ размæ 
кæцæй фæдæ! (Лæдзæг ыл фехста.) Фесæф арды- 
гæй! Æддæмæ ацу! Чери! Арс мæ хæры, Чери-и-и! 
(Хъæргæнгæ фæаууон.) 
Арс лæгæтмæ куыд фæцæйцыди, афтæ фæзынди Д у д у. 
Д у д у (фæтарст). Мæ хъæбул! (Арсмæ.) Цæу- 
гæ уырдыгæй! Цæугæ! Цæугæ дын зæгъын! (Лæдзæ- 
гæй севзиды фæстæмæ цæугæйæ.) Чери, Чери-и-и!! 
(Арсæй ралидз-балидз кæны, стæй къæртайыл фæ- 
калд.) Бабын дæн, Чери! 
226 

^удуйы хъæрмæ æрбахæццæ Ч е р и. Кау фелвæста, «арсы» 
басырдта æмæ йæ кауы бын фæкодта. 
Ч е р и. Дуду! Рæвдздæр!— хъама раскъæф! Æз 
æй кауы бьш ныммарон! Мæллæг арс у, фæлæ ницы 
кæны. ••.;: ; . • 
Дуду лæгæтмæ бауад хъама хæссынмæ. Кауы бынæй хъуысы 
Дзабойы хъæр. 
Д з а б о. Ма мæ амар, мæ хъæбул! Чери! Че- 
рыхъо, уый æз дæн, маргæ мæ ма акæн. 
Ч е р и (мæ фыды хъæлæс мæ хъустыл ауад, 
зсегъгæ, аджих). Дуду, рæвдздæр — хъама! 
Д з а б о (кауы бын базмæлыд). Суадз мæ, Чери! — 
цæнуд мæ кодтай! Амардтай мæ! — Хъамайæ та ма 
цы кæныс? 
Ч е р и. Æтт, кæцæйдæр бабайы хъæлæс хъуысы. 
Д з а 6 о. Суадз мæ, Чери! Ме ’ккойæ рахиз. 
Кæдмæ дæ ме ’ккойы хæсдзынæн?! 
Чери кау айста, æмæ «арс» рабадти. Фæзынди Нана 
дæр, нæма базыдта Дзабойы. 
Н а н а. Цæвут æй, арс уæ хæры! 
Ч е р и. Ма дзы тæрс, Нана. Нæхи арс у. 
Д з а б о (хъæрзгæ ласы арсы царм). Охх, амард- 
тай мæ, Чери. Мæ марæг мæ фырт у. 
Д у д у (йсе размæ бауади). Баба! Хъазгæйæ мæ 
тæрсын кодтай, баба? 
Д з а б о. Хъазгæйæ! Мæ хъазтæй фæхъаз... мæ 
уды тæригъæдæй. (Нанамæ.) Ай та уын чи у? 
Ч е р и. Нана у, нал æй базыдтай? 
Д з а б о. Æмæ йæ ам цы хъуыддаг ис?! Хуыни- 
мæ та куы схæццæ дæ ! 
Н а н а (тæрсы). Нæ лæг куы дæ! Нал дæ ба- 
зыдтон — хуызы цъыртт дæ куы нал ис. 
227 

Д з а б о. Æз дæ уымæй нæ фæрсын! — ам, зæгъын, 
ц’ архайыс?! 
Н а н а. Гъеныр цæуыл мæсты кæныс? Арсы 
хуылфæй мауал рабыр. Æз та ма дис кодтон, арсы 
царм къулæй чи рафтыдта, зæгъгæ. 
Д з а 6 о. Ам цы ми кæныс? Дæу фæрсын! 
Нана. Æрыскъæфдзуан рацыдтæн, — исты ма 
зæгьыс? 
Д з а 6 о. Дæ къухы уыдон та цы сты? 
Н а н а. Ницы... йæд... фæндагыл, зæгъын, куы 
сæххормаг уон, хæринаг рахастон. 
Д з а б о. Æри-ма цæ ардæм! (Райхæлдта цæ.) 
Æртæ кæрдзыны, дыууæ цыхты! Афæдз балцы ра- 
цыдтæ? (Лæдзæгæй йæм æвзиды.) Ам цæр ды дæр, 
мæнæ ацы хъæддаг адæмимæ. Кæдмæ фаг уын 
уыдзысты уæ кæрдзынтæ?! Æз та цæуон æмæ мæ- 
хицæн бинонты кой бакæнон. (Сыстад.) 
Н а н а. Цæугæ, цæугæ! Таучелаты рæсугъд Хан- 
гуассæйы дæр ракур. 
Д у д у (Дзабомæ). Æххормаг уыдзынæ... Исты 
комдзаг уал скодтаис. 
Д з а б о. Уæ кæрдзынтæ уæхи фаг дæр не сты. 
Ч е р и. Баба, мæсты ма мауал-кæ. Дуду, уайгæ, 
физонæг рахæсс. 
Д з а б о. Цавæр физонæг? Гæнгæлытæ ’мæ хуыр- 
хæджытæй куы цæрут мæнæ. 
Дуду Дзабоиы раз фынг авæрдта фияонæгимæ. Физонæджы 
фарсмæ — уæлибæхтæ. Наиа дзæкъулæй дурын фелвæста 
æмæ йæ Дзабойы сусæгæй Дудумæ авæрдта. 
Н а н а. Физонæг æнæ нозтæй нæ фидауы. 
, Д з а б о. Ахæм дæр уæм и? (Дуду йын дурын 
йсе разы авæрдта.) Ай та уын циу? 
Нана. Къуымæл, къуымæл. 
228 

Д з а б о. Къуымæл дæр дуцут? 
Ч е р и. Къуымæл дæр дуцæм, стæй йæд... саг 
дæр дуцæм. 
Д з а б о. Цавæр саг? 
Ч е р и. Саг цавæр вæййы? Сыкъаджын саг. 
Æрмахуыр саг. Йæ лæппын ададжы ныххауди æмæ 
йæ фервæзын кодтон. Æрмахуыр æй скодтон. Ныр 
нæм алы изæр æрцæуы, æмæ йæ мæнæ уый раду- 
цы. 
Д з а б о. Уæдæ саджы æхсырæй цæрут, и? 
Ч е р и. Мах та цæмæ хъæуы, фæлæ... уæртæ... 
лæгæты цæрæг æй тынг уарзы. (Уыцы рсестæг сы- 
вæллоны кæуын ссыди.) 
Н а н а. Мæ къонайыл! Мæ хъæбул, мæ гыццыл 
хъæбул! (Тындзгсе бацыди лæгæтмæ æмæ сывæл- 
лоны хæцъилтыхтæй рахаста.) Мæнæ цы дзæбæх 
у! (Тутæ йыл кæны!) Мæнæ йæ бабайы хуызæн 
куыд у! 
Д з а б о (фестади). Кæй хуызæн, загътай?! 
Н а н а. Дæу хуызæн, æндæр кæй хуызæн хъуа- 
мæ уа? 
Д з а б о (ныккаст сывæллонмæ). Цæмæй у мæн 
хуызæн? 
Н а н а. Йæ тар æрфгуытæй. 
Д з а б о (бахъæлдзсег, хъыдзы йæ кæны). Уæдæ 
уæд лæг уыдзæн! Æри-ма йæ ардæм, хæцын дæр 
ыл куы нæ зоныс! Æнарæхст! 
Н а н а. Омæ рагæй нал хæцыдтæн сывæллоныл. 
Д з а б о. Æмæ æз сывæллонгæсæй базæронд 
дæн?! О, мæ уд йæ фæхъхъау æрбауа! Уæдæ ме 
’нгæс у, зæгъыс? (Худы.) Куыд худы! Йæ бабайы 
базыдта! Гъер сымах уе ’ппæт дæр ам лæуут. Нæ 
мæ хъæут! Мах дыууæйæ цæрдзыстæм... йæдимæ... 
Йæ ном та цы хуыйны? 
229 

’Ч е р и. Йæ ном — Дзамболат. Дуду йыл сæвæрд- 
та дæ ном. 
Н а н а, (Дзабомæ). Удхарæй йæ кæй фæмард- 
тай, уый тыххæй... 
Д з а б о. Æз æй’фæл’варгæ кодтон, æдылы къоп- 
па. Кæддæра, зæгъын, мæ чындз цас коммæгæс æмæ 
сæрæн у! 
Н а н а. Æмæ куыд? 
Д з а б о. Хъæбæр хорз чындз! 
Н а н а (къухтæй кæны фæндырдзæгъдæгау). 
Уæдæ хорз чындзæн хорз чындзæхсæв фидауы! Мах 
кæмæй цауддæр стæм, лæгай?! 
Д з а б о. Усай! Æз цын ахæм чындзæхсæв сараз- 
дзынæн, ахæм! Æмæ нæ фæндырдзагъд Уæллаг Сани 
байæ суанг Арыхъхъы рæгътæм куыд хъуыса! 
Дзабо, Нана, Чери æмæ Дуду фæхъус сты, джихæй кæс- 
гæйæ сæ цæстытыл уайы фидæны чындзæхсæв: райхъуыст 
фæндырдзагъд æмæ къæрццæмдзæгъд, авансценæмæ дыу- 
уæрдыгæй кафгæ рацыдысты фæсивæд. Чери æмæ Дуду 
дæр сæ бæллицы уылæнтыл ивылæгау кафгæ-сиргæ раленк 
кодтой фæсивæды астæу. 
Æмбæрзæн 
Кæрон 
1 

*§веффд^ 
АРХАЙДЖЫТÆ: 
X ъ у ы 6 а д ы 
X ъ у ы д и н æ 
К ъ о с т а 
Г о д т а 
Л е у а н 
А ф æ х ъ о 
Т у г ъ а н 
Те г о 
Аслæнбег 
И л и к ъ о 
Ч е н д з е 
Г ы ц ц ы л X ъ у ы 6 а д ы 
X ъ ы з м ы д æ 
Будзулла 
X ъ æ р æ б и 
Мурзабек 
И н а л 
Д з а н х о т 
Т е м ы р ы х ъ о 
Н и к ъ о 
Ч и к ъ о 
Т а т н к ъ о 
М ы с ы р б и 
А д æ м : 
— æххуырст фыййау 
— Хъуыбадыйы уарзон 
— поэт-нывгæнæг 
— Къоста сабийæ 
— Къостайы фыд 
— туаллаг æлдар 
— Афæхъойы фырт 
— Тугъаны æрдхорд 
— Нарыхъæуыхистæр 
— мæгуыр лæг 
— нарон ус 
— сндзæр лæппу 
— Леуаны дыккаг ус 
— Хъуыбадыйы æрдхорд 
— дыгурон фыййау 
— Хъуыбадыйы æрдхорд 
— кæсгон лæппу 
— кæсгон æлдар 
— хъæздыг лæг 
— гуырдзиаг нывгæнæг 
— сæндоны хицау 
— гуырдзиаг æлдар 
— Леуаны æрдхорд 
— лæгтæ, устытæ. 
233 

ФЫЦЦАГАРХАЙД 
Фыццаг ныв 
Туалгом. Дардæй зынынц Лиайы къæдзæхтæ, Тъеплехохы 
æнусон цъититæ. Нарыхъæу. Хетæгкаты Леуаны хæдзары 
æддагбакаст. Уæлхæдзары фæзуаты — тæккæ сисрæбын — 
фыдæлтыккон ныхасуат. Уæлхæдзармæ — дурæй арæзт 
асинтæ. Ныхасы бадынц Нары хистæртæ, сæ астæу — 
фынгæвæрд. Кæстæриуæг кæнынц фæсивæд. 
Леуаны ныллæг хæдзары дæр æддæмæ-мидæмæ кæнынц 
æнæвдæлон сылгоймæгтæ, лæгтæ. Хатгай фæзынынц хуын- 
дзау устытæ дæр. Иуныхасæй, чындзхасты æууæлтæ зы- 
нынц сæ алы фезмæлды дæр. Фынгылбадджытæ цæуыл- 
дæр нæ фидауынц. 
Аслæнбег. Хуыцауыхатырбакæнут, Хетæджы 
дзуары хатыр бакæнут æмæ кæрæдзимæ тызмæг ма 
дзурут! Уæ, Афæхъо! Уæ, Иликъо! 
И л и к ъ о. Хуыцау-зæхх — ме ’вдисæн: ницы 
йæм дзурын. 
А ф æ х ъ о. Хъуамæ ма дзургæ дæр кæнай?! 
(Адæммæ.) Мæ хъæд мын ныццагъта, мæ уыгæр- 
дæны фæндаджы былтæ йæхицæн ныккарста. Акса- 
ма! Æмæ, дам, æм ницы дзурын! 
Аслæнбег. Уæхиуыл фæхæцут, гормæттæ! 
Афæхъо! 
А ф æ х ъ о. Куыд мæ хæцын кæныс, Аслæнбег, 
мæхиуыл?! Баст хæрæг дæр æм нæ фæлæудзæни, 
Ху ыцау ыномардыстæн! 
И л и к ъ о (фæгæпп ласта). Дæ мæрдтыстæн, 
Афæхъо, дæ ныхтæ мæ цы ныссагътай, уый-ма мын 
зæгъ мæнæ ацы адæмы раз! Тараты хъæдæй иу нæзы 
къодах æрластон цырагъы дæндæгтæн æмæ... 
А ф æ х ъ о (йæ ныхас ын аскъæфта). Æз та 
дын афтæ зæгъын, Иликъо, æмæ уый Тараты хъæд 
234 

нæу, фæлæ уый мæ хъæд у, Бурасаты Афæхъойы 
хъæд! Бамбæрстай? Сæр кæуыл нæй! 
Аслæнбег. Бахатыр кæн, Афæхъо, фæлæ 
адæмы иумæйаг хъæд дзырддаг ма скæн, дæ хорзæ- 
хæй. Уый махæн не ’ппæтæн дæр у Хуыцауы лæвар. 
А ф æ х ъ о. Ды дæр бахатыр кæн, Аслæнбег, 
фæлæ уыцы нæзы хъæд мæ фыдæлтæн у паддзахы 
лæвар. Паддзахы лæвар æмæ Хуыцауы лæварæй та 
уæлдай нæй мисхалы бæрц дæр. 
А д æ м. Цавæр паддзах? Цавæр лæвары кой 
кæныс, Афæхъо? 
И л и к ъ о. Стыр мыггаг стут, Бурасатæ, æмæ, 
уæ фидар мæсгуытæй уæ ныфс хæсгæйæ^ адæмы 
тухæнæй марут, æндæр уын цавæр паддзах балæ- 
вар кодта Нары сæрвæттæ, Нары хъæд?.. 
А ф æ х ъ о. Зонут æй уæхæдæг, мæ фыдæлтæ 
хъазуат тох кæй кодтой Персы æфсæдты ныхмæ 
Гуырдзыстоны сæраппонд. Æмæ уый тыххæй Гуыр- 
дзыстоны паддзах Арчил йæхæдæг, йæхи къухæй 
балæвар кодта мæ фыдæлтæн уæзданы гæххæтт. 
Стæй паддзах Арчил загъта: «Хъæбатыр Бурасатæ! 
Сымах фервæзын кодтат Гуырдзыстоны тыхгæнæг 
Персы уæззау бафхæрдæй æмæ уын æз, паддзах 
Арчил, цæрæнбонтæм лæвар кæнын Нары хуыздæр 
уыгæрдæнтæ, Нары сæрвæттæ, Нары хъæд». 
А д æ м. Мах фыдæлтæ дæр хæцыдысты Гуырдзыс- 
тоны сæраппонд! Паддзах Арчилы цы хъуыддаг уыди 
нæ хъæд, нæ сæрвæттæ, нæ уыгæрдæнтæ уарынмæ? 
А ф æ х ъ о. Сымах Тараты хъæд кæй хонут, уый 
Бурасаты хъæд кæй у, уый зонынц гуырдзиаг æл- 
дæрттæ Мачабелитæ дæр. Уæхæдæг цæ бафæрсут. 
А д æ м. Халон халоны цæст нæ къахы. Æлдæрт- 
тæ кæрæдзи фарс фæхæцынц. 
И л и к ъ о. Уæдæ æз та афтæ зæгъын: кæйфæн- 
235 

ды уæд Тараты хъæд, фæлæ мæ фыдæлтæ уырды- 
гæй ластой суг дæр æмæ цырагъы къодах дæр. Æз 
дæр уырдыгæй ласдзынæн суг дæр æмæ цырагъы 
къодах дæр. Растдæр мæ фыдæлты хуызæн! 
А ф æ х ъ о (хæрдмæ фæхауди, хъамайы сæрыл 
фæхæцыд). Дæ фыдæлтæ дæр сæмпæрчъи уыдыс- 
ты, æмæ дæхæдæг дæр — сæмпæрчъи! Æз ма дыл, 
Дзидаханы-фырт, хъæды сæмбæлон... фæрæтимæ! 
Аслæнбег. Хуыцауы хатыр бакæнут! Зæххы 
хатыр бакæнут! Афæхъо! Иликъо! Бадгæ-ма скæнут! 
И л и к ъ о. Афæхъо нæ дæ?! Нæ дын тæрсын дæ 
дзагъултæй дæр, дæ домбай мыггагæй дæр! 
Дзагдар Т у г ъ а н дурын зæххыл авæрдта æмæ хъама- 
лвæстæй Иликъойы уæлхъус февзæрд. Те к к а й ы фырт 
Т е г о дæр багæпп ласта Иликъомæ. 
А ф æ х ъ о (Тугъаныл фæхъæр ластпа). Лæппу! 
(Бацыд æмæ йын йæ уадул ныдздзæхсгп ластпа.) 
Т у г ъ ан. Баба! 
А ф æ х ъ о. Дæхи дарын зон! Дæ дурын сис 
æмæ кæстæриуæг кæн. (Адæммæ.) Джинаты дзуа- 
рыстæн, сымахæй куынæ фефсæрмы уыдаин, уæд 
ыл мæнæ мæ ехсы хъæдæй æрцыдаин. Хуыцауы 
хатыр бакæнут, ныр ма мæ ныхас разæй ис ацы 
къулбадæгимæ. (Тегомсе.) Фесæф ды дæр мæ ра- 
зæй! Хистæр-кæстæр куынæуал æмбарут... 
Аслæнбег. Теккайы-фырт, ды та цы гæппы- 
тæ кæныс? 
Т е г о. Тугъан мæнæн ме ’рдхорд у æмæ æз ме 
’фсымæры тыххæй Бекъойы къæдзæхæй дæр мæхи 
аппардзынæн! Бауырнæд уæ Хуыцауæй уырнæгау! 
А с л æ н б е г. Дæхи кæцæй æппарыс, уый дæ 
бар у, Теккайы фырт! Фæлæ ам хистæрты раз уасæджы 
гæппытæ ма кæн. 
236 

А ф æ х ъ о (фынгылбадджытæм). Уæ хорзæ- 
хæй, мæнæн бахатыр кæнут — цæуын мæ хъæуы 
æвæстиатæй. 
Аслæнбег. Рацу-ма, Афæхъо, æмæ дæ бына- 
ты сбад. Дæ мад-дæ фыды хатырæй, тæргайæ ма 
ацу: Хетæгкаты æртæ кæрдзыны фарн дзырддаг ма 
скæнæм. 
А ф æ х ъ о (Иликъойы рæзты цæугæйæ). Ау, 
уæздан Бурасаты Афæхъо хъуамæ иу фынгыл бада 
зилгæзæнгой æмæ сæмпæрчъи лæгимæ?! 
Аслæнбег. Бахатыр кæн, Афæхъо, фæлæ 
армыдзаг адæм йеддæмæ не стæм, æмæ уæзданæй- 
фæрсаг лæгæй, зилгæзæнгой-цырыхъджынæй, 
иууылдæр хъуамæ хæларæй цæрæм. 
А д æ м. Тынг раст зæгъыс, Аслæнбег! Уæд нæ 
Хуыцау дæр фылдæр уарздзæни! 
И л и к ъ о (сыстад). Афæхъо, кæд истæмæй 
фæрæдыдтæн, уæд мын нæ хохы дзуары хатыр ба- 
кæн. Гъе, ’рмæст ацы рæсугъд фынг дæхицæн ма 
сæнад кæн мæн тыххæй. 
А д æ м. Дæ хорзæхæй, Афæхъо! Иликъойы зæр- 
дæхудты ма бацу! 
А ф æ х ъ о. Йарæби, тæргайæ нæ цæуын, фæлæ 
мæ цыдæр хъуыддаг ис... 
И л и к ъ о. Бауырнæд дæ, Афæхъо! Æз мæхи- 
нымæр цин кæнын: æгайтма Леуанæн хъуыддаг 
кæнын бантысти. Æгайтма гыццыл Къоста, нæхи 
Годта сидзæрхуыз нал уыдзæни! 
Аслæнбег. Афæхъо, цас дæм хатын хъæуы? 
Леуаны хатырæй уæддæр... (Кæрты фæзындысты 
Леуан æмæ Мысырби.) О, кæй кой кæнай — къæ- 
сæрмæ! Леуан! 
А д æ м. Леуан! Леуан! Хетæджы нæртон фырт! 
Нæ ныфс, нæ сæрхъуызой Леуан! 
237 

Леуан æфсæддон лæджы дарæсы, æрттиваг пъагæттæ йыл, 
йæ астæуыл — хъама, йæ фарсыл — æвзист æхсаргард, йе 
’мбал Мысырбиимæ дурасинтыл суадысты уæлхæдзармæ. 
Фынгылбадджытæ арфæтæгæнгæйæ исынц Леуан æмæ Мы- 
сырбийы къухтæ. 
Аслæнбег. Леуан, мæ хур! Мысырби! Иуæй, 
фæллад уыдзыстут, иннæмæй, не ’хсæн æцæгæлон 
адæймаг нæй æмæ, уæ хорзæхæй, махимæ æрбадут. 
Л е у а н. Мæ зынаргъ хъæубæстæ! Наронтæ! 
Дслæнбег! Афæхъо! Иликъо! Раст у, не ’хсæн æцæ- 
гæлон адæймаг нæй, фæлæ махæн немæ ис нæ ирон 
æгъдау, нæ ирон æфсарм, — Уæрæсейы быдырты 
цæ нæ ныууагьтам,. — æмæ нæм, уæ хорзæхæй, ма- 
уал æрхатут: бадгæ уын не скæндзыстæм. 
А д æ м. Уæ цæрæнбон бирæ! Уæ нарон-ирон 
æгьдау макуы фесæфæд. 
А ф æ х ъ о. Лæппу, хæлиудзыхæй ма кæс: сыкъа- 
тæ байдзаг кæн. 
Тугьан хистæртæм нуазæнтæ авæрдта. 
Аслæнбег. Леуан, мæ хур! Иннабонæй-инна- 
бонмæ мах нырма бирæ арфæтæ фæкæндзыстæм ацы 
ран, Хетæгкаты уæлхæдзары. Ныр та уал дын зæгъын 
æргомæй: нæ зæрдæтæ нын тынг барухс кодтай дæ 
фæндоны хъуыддагæй. Мæнæ ам цы саби ис, нæхи 
Годта — мах æй афтæ хонæм, — уый кæд, æппынфæс- 
таг, мады рæвдыд банкъарид æмæ сидзæрхуыз нал 
уаид. Леуан, мæ хур! Хохæй быдырмæ нæ ныфс дæ, 
дæуæй хъал стæм æмæ нын дæ цæрæнбон бирæ уæд! 
Радта йæм нуазæн, иннæ хистæр та Мысырбимæ авæрдта 
сыкъа, æртыккаг æмбалæн сæ уæлхъус балæууыд Теккайы- 
фырт. 
Л е у а н. Мæ уарзон хъæубæстæ! Бирæ хъæутæ 
федтон, бирæ диссаджы сахартæ федтон, фæлæ уын 
238 

æй æргомæй зæгъын: Нары хуызæн адджын æмæ 
уарзон хъæу æгас дунейы дæр нæй. 
А д æ м. Дæ цæрæнбон бирæ уæд, Леуан! Æгайт- 
ма дæ райгуырæн Нарыхъæу, дæ фыдæлты бæстæ 
афтæ тыхджын уарзыс! 
Л е у а н. Бауырнæд уæ, балцы уæвгæйæ дæр, 
хæсты быдыры дæр иудадзыг мæ цæстытыл уадыс- 
тут. Аслæнбег! Афæхъо! Дзабо æмæ Иликъо! Ах- 
мæт æмæ Дæхцыхъо! Уе ’ппæтæй дæр бузныг дæн, 
Хуыцау уæ сразы уæд! Уæ домбай цæстæнгас мæ- 
нæн стыр ахъаз уыди царды фæндагыл дæр. Амонд- 
джын æмæ зæрдæрухс ут, мæ уарзон хъæубæстæ! 
(Йæ нуазæн равдæлон кодта.) 
И л и к ъ о. Бахатыр кæ, Леуан, фæлæ дæ ба- 
фæрсон. 
Л е у а н. Зæгъ, дæ хорзæхæй, Иликъо. 
И л и к ъ о. Леуан, мæ хур! Ам, хохы мидæг æнæ 
хуымзæххæй, æнæсæрвæт, æнæ уыгæрдæнæй... о, 
хæдæгай, æнæсугæй... куыд ис мæгуыр лæгæн 
зæрдæрухс æмæ амондджынæй цæрæн? 
Аслæнбег. Дæ ныхас раст у, Иликъо, фæлæ 
нæ уазæгмæ дæр байхъусæм: сыкъа йæ къухы и. 
М ы с ы р б и. Уæ нуазæнтæ бирæ уæнт! Алы 
адæймаг дæр цæрынмæ райгуырд. Алы адæймаг дæр 
у зæрдæрухс царды аккаг, æмæ уын Хуыцау зæрдæ- 
рухс æмæ амондджын цард саккаг кæнæд! (Анызта.) 
Т е г о. Алы бон дæр ахæм фынгтыл куыд ба- 
дæм... (Анызта.) 
И л и к ъ о. Уæ, бæргæ, Хуыцау нын амондджын 
цард арвæй куы æрæппарид, Леуан, Мысырби! Æмæ, 
мæнæ Теккайы-фырты загъдау, алыбон ахæм фынг- 
тыл куы бадиккам.. 
А ф æ х ъ о. Кусын хъæуы, Иликъо, кусын. 
И л и к ъ о. Афæхъо, ма та смæсты у — æргом 
239 

ныхасы къæм нæй: цалдæр лæгæй æрцахстат хуыз- 
дæр сæрвæттæ, хуыздæр зæххытæ, уыгæрдæнтæ. 
Махæн, мæгуыр адæмæн ма иыууагътат зæйуат 
фæхстæ, дурджын зæххытæ... 
А ф æ х ъ о. Уæуу, мæнæ Хуыцауы диссаг! Цы 
’рцахсгæ мæ федтай, Иликъо?! Мæ фыдæлтæй мыи 
цы зæххытæ баззад, уыдоныл фидар хæцын. Дæуæн 
дæр дæ хорз фыдæлтæ цы ныууагътой, ууыл хæц. 
Л е у а н. Уæ хорзæхæй, кæрæдзи зæрдæтæ ма 
къахут. Бафæразут-ма иу гыццыл. Æз хæрзæрæджы 
уыдтæн Кавказы наместник Воронцовмæ. Биноныг 
ын радзырдтон сымах зын уавæры тыххæй: нæ кæмт- 
тæ зæйуат æмæ æвадат кæй сты. Фаг уæм кæй нæй 
хуымзæххытæ, уыгæрдæнтæ, сæрвæттæ... 
Аслæнбег. Уæ, дæ цæрæнбон нын бирæ 
æрбауа, нæхи Леуан! 
И л и к ъ о. Æмæ цы загъта, Леуан, уыцы хицау? 
Л е у а н. Хицау уын зæрдæ бавæрдта быдыры зæх- 
хытæй. Мæ уарзон хъæубæстæ! Тагьд æрцæрдзыстут 
Хъубаны сойджын зæххытыл. Уыдзæни уын фагæй 
фылдæр хуымзæххытæ, уыгæрдæнтæ, сæрвæттæ... 
А ф æ х ъ о (фестъæлфыд). Уый та куыд?! Иæ 
фыдæлты уæзæг ам хъуамæ хъæууатæй баззайа?! 
Л е у а н. Зынаргъ æмæ адджын у фыдæлты 
уæзæг, Афæхъо! Уымæн зæрдæйы йæхи бынат ис. 
Фæлæ мæгуыр адæм бафæлладысты удхайраджы 
цардæй нæ зæйуат хæхбæстæйы! 
А ф æ х ъ о. Бамбæрстои дæ, Елызбары фырт! 
Дæуæн дæ райгуырæн хъæу афтæ зынаргъ у (!) æмæ 
мæгуыр адæмы дæ фæдыл сайыс быдыры зæххы- 
тæм, цæмæй фыдæлтыккон Нар хъæууатæй баззайа, 
æг’ас Туалгом та æдзæрæг фæуа!.. 
Л е у а н. Бахатыр кæ, Афæхъо, раст мæ нæ 
бамбæрстай. 
240 

А ф æ х ъ о (мæстыйæ). Гъы, дæ хорзæхæй, Елыз- 
бары фырт! Æз базæронд дæн æмæ ницуал æмбарын. 
Л е у а н. Æз уый зæгъинаг уыдтæн æмæ ам 
хæхбæсты зæххытæ, уыгæрдæнтæ, сæрвæттæ уе 
’илæты фаг не сты. Зæххытæ кæмæ и, уыдон ам 
цæрæнт фæрнæй. Мæгуыр чи у, зæххытæ кæмæ нæй, 
уыдонæн та быдыры — бæркадджын зæххытæ. Та- 
буафи, кæй фæнды, уыдон алидзæнт быдырмæ. 
А д æ м. Мæн фæнды! Мæн дæр фæнды! Не 
’ппæты дæр фæнды! 
А ф æ х ъ о (адæммæ). Хуыцауы тыххæй, æрра 
систут?! Елызбары фырт уын уæ зонды муртæ уæ 
сæртæй фæцæуын кодта! 
А д æ м. Бафæлладыстæм фыдæбоны цардæй! Æнæ 
зæхх, æнæ сугæй! Æнæ сæрвæт, æнæ уыгæрдæнæй! 
А ф æ х ъ о. Æз дæр сымах мæт кæнын, æндæр 
уæ бар — уæхи! 
И л и к ъ о. Бахатыр ма кæн, Афæхъо, фæлæ ды 
дæхи мæт кæныс: мах куы алидзæм быдырмæ, уæд 
дæу дæхи кусын хъæудзæни! 
А ф æ х ъ о. Æмæ ныр мæ бæсты чи кусы, æды- 
лы къоипа?! 
И л и к ъ о. Хорз! Æдылы къоппа дын дæ фарс- 
тæн дзуапп ратдзæн: дæ фос дын хизы Хъуыбады, 
дæ хъомрæгъау — Сæрæби. Алы сæрд дын нык- 
кæрдæм де стыр уыгæрдæнтæ, æмæ нын иу гыццыл 
авæрыс хосы муртæ. 
А ф æ х ъ о. Кæд мæ хорздзинад галиумæ æмба- 
рут, мæ хъæубæстæ, уæд уæ æз нал уромын: фæн- 
дараст ут! Тæккæ райсом дæр алидзут! Фæлæ уæ, 
мæнæ цæргæс карчы цъиуты куыд аскъæфы, афтæ 
кæсгон æмæ мæхъхъæлон абырджытæ куы адавой 
быдыры æмæ уæ бур голджыты мидæг Гандзайы 
лæгбазары куы бамидæг кæной уæй кæнынмæ, уæд- 
241 

иу афтæ ма зæгъут, Бурасаты зæронд Афæхъо нын 
ницы загъта, зæгъгæ! 
Л е у а н. Бахатыр кæ, уæздан Афæхъо, фæлæ 
мæгуыр адæмы ма тæрсын кæн быдираг абырджы- 
тæй. Уæрæсейы паддзах йæ дзыллæйы хъахъхъæ- 
нын фæразы æмæ алы бон дæр карз тох кæны абыр- 
джытимæ. Æз мæхæдæг дæр бирæ фæтох кодтон 
уыцы абырджытимæ хæсты быдыры. 
А ф æ х ъ о (иуварсмсе). Уæ, фæлтау куы базза- 
даис... уыцы хæсты быдыры æмæ нын нæ сабыр 
цард куынæ фехæлдтаис, Елызбары фырт! 
Афæхъо лæдзæгæй мæсты цæф æркодта зæхх æмæ мæс- 
тæйдзагæй æрхызти асиныл. Тугъан йæ фæдыл æруади. 
Аслæнбег. Уæ хорзæхæй, кæрæдзимæ бай- 
хъусæм. Быдырмæ алидзыны фæнд хорз хабар у, 
фæлæ йыл райсом аныхас кæндзыстæм. Абон та 
цины фынгыл бадæм мæнæ Хетæгкаты уæлхæдзар 
æмæ нæ фынджы æгъдау дарддæр кæнæм. 
Кæстæртæ зарæг ныццæлхъ ластой: «Цин æрцыди, цæл 
æрцыди!» Афæхъо ма цæм мæсты каст скодта, стæй фæау- 
уон. Уыцы рæстæг Леуаны хæдзарæй рауадысты Чендзе 
æмæ X ъ у ы д и н æ æд къуыстил. 
Ч е н д з е. Тугъан, мæ хæдзар, мæнæ-ма Хъуы- 
динæйæн донхæссæн суадон бацамон. 
Хъуыдинæ (æфсæрмытæгæнгæ). Чендзе, 
мæхæдæг æй зонын, фарон дæр дзы схастон. 
Чендз е. Фароны суадон зæй фæласта, æмæ 
ныр æндæр ранæй хæссæм дон. 
Т у г ъ а н (фæхъæлдзæг). Чендзе, дæ хойы чызг 
нæу? Хъуыдинæ?! 
Ч е н д з е. Уый у, Тугъан, уый. 
Т у г ъ а н (Хъуыдинæмæ). Иарæби, фарон дæр 
ма гыццыл чызг куы уыдтæ! 
242 

Ч е н д з е. Сидзæр тагъд рæзы, мæ хæдзар, 
сидзæр! (Дардмæ кæйдсер ауыдта.) Афæхъо та 
кæдæм фæцæуы? Ма фæтæргай уæд! 
Т у г ъ а н. Уæлæ Леуаны ныхæстæ йæ зæрдæмæ 
нæ фæцыдысты æмæ... 
Чендзе. Ау, æмæ Леуан æрбахæццæ? Æз æй 
куынæма федтон! 
Чендзе дурасинтæм бауади æмæ æрдæгсусæг хъæлæсæй 
дзуры: «Леуан! Леуан!» Тугьан æмæ Хъуыдинæ та суадонмæ 
ацыдысты. 
Л е у а н (ауыдта Чендзейы). Чендзе! Чендзе, 
мæ хойы хай! (Æруад дурасинтыл æмæ йæ хъæ- 
бысы æрбакодта Чендзейы.) 
Ч е н д з е. Хуыцауы тыххæй, нырмæ кæм дæ? 
Нæ цæстытæ дæм куы ныуурс ысты æнхъæлмæ 
кæсынæй! 
Сылгоймæгтæй ма чидæртæ рауади хæдзарæй: цинтæ, 
хъæбыстæ. 
Л е у а н. Уæлæ ма Гуыркъуымтæм суадыстæм 
ме ’рдхорд Мысырбиимæ. Джинатмæ дæр фездæх- 
тыстæм. Алы азы зæйтæй адæм сфæлмæцыдысты 
æмæ цæ быдырмæ лидзын фæнды... 
Ч е н д з е. Быдыр дæр хорз у, Леуан, фæлæ уал 
мæнæ чындзæхсæвы койтæ хъæуы. Нæ фæлæ, цы 
æрæгмæ цæуынц чындзхæсджытæ! 
Л е у а н. Туайон, хохы фæндæгтæ тынг æвзæр 
сты... Цæй, Хуыцауы фæндæй цæ ардæм хъæуы. 
(Æфсæрмхуызæй.) Фæлæ йæд та... Кæм и, куы 
никæцæй зыны? 
Ч е н д з е. Æмæ йæ нæма федтай?! (Иуырдæм 
ауайы, иннæрдæм ауайы.) Годта! Годта! (Усты- 
тæм.) Сымахæй дæр ничи федта Къостайы? 
У с т ы т æ. Дысон æй федтон лæппутимæ хъаз- 
243 

гæ. Æз та йæ абон райсом федтон Захъайы доны- 
был — цыдæр æнкъард уыди. 
Адæм æддæг-мидæг ауадысты, уæдæ Къоста цы фæци, 
зæгъгæ. 
Аслæнбег. Теккайы фырт, Садул, Бурдзиу! 
Ма базивæг кæнут — рацагурут æй Захъайы доны 
былты, Зæрæмæджы фæндагыл дæр фæхъазынц. 
Поты фæзмæ дæр ныккæсут. 
Ч е н д з е. Дæ-дæ-дæй, мацы йыл æрцæуæд! 
У с т ы т æ. Хохы дзуары фæдзæхст уæд! Лæг- 
тыдзуар йæ хъахъхъæнæг уæд! 
Тего (хъæлдзæгæй фездæхти). Уæ хæрзæггу- 
рæггаг мæн: Хъуыбады йæ ссардта æмæ йæ æрба- 
хæссы. 
Хетæгкаты уæлхæдзармæ æрбахызти X ъ у ы б а д ы, Г о д- 
т а йе ’ккойы, афтæмæй. Семæ ма ну-цалдæр лæппуйы — 
фæдисæттæй. Адæм — лæгæн, усæй — се ’ппæт дæр бахъæл- 
дзæг сты, сæ цины хъæртæ хъуысынц. 
X ъ у ы б а д ы. Фарн уæ бадты, Чендзе! Мæнæ 
дын дæ лæппуйы æрхастон! 
Ч е н д з е (асинтыл сызгъордта æмæ Годтайы 
йсе хъæбысы ныккодта). Нæ хистæртæ, бахатыр 
кæнут, Ныхасмæ къæйныхæй æрбацыдтæн. 
Аслæнбег. Цытæ дзурыс, Чендзе! Мах дæр 
мæты мидæг уыдыстæм не ’ппæт дæр. 
Ч е н д з е. Годта, мæ къона! Кæм уыдтæ? Куы 
мæ фæтæрсын кодтай. 
Г о д т а. Гыццимæ уыдтæн. 
Ч е н д з е. Уæлмæрдты уыдтæ?! 
X ъ у ы б а д ы. Йæ мад Маройы цырты рæбын 
æй фынæйæ ссардтон. 
Ч е н д з е. Мæ къонайыл, Годта! Æмæ дын æй 
чи бацамыдта? 
244 

Г о д т а. Ничи. Мæхæдæг æй базыдтон. 
Т е г о. Уæлæ кæйдæр ингæны цур фæфынæй 
кодта, æндæр цы базыдта?! 
Г о д т а (смсесты, асхуыста Тегойы). Уый 
Гыццийы ингæн у! Гыццийы ингæн у! Æз æй зо- 
нын: Гыццийы ингæн у! (Скуыдта). 
Т е г о. Цæмæй йæ базыдтай? 
Г о д т а. Зонын æй, зонын æй: Гыццийы ингæны 
дуртæ хъармдæр ысты. 
Ч е н д з с. Ма ку, Годта! Ма ку, ма ку, кæннод 
æз дæр ыск;1\ пынæн, мæ фæрстæ дын айхæлой. 
А с л ;!• . • с г (Тегомæ). Хуыцауы тыххæй, 
Теккайы фмр*. ие ’хсæн маст æмæ фыдбылызæн 
райгуырдтæ? Фесæф ардыгæй! (Тего йæм æнсеф- 
сарм каст бакодта.) Стæй мæм зыгъарæджы каст 
ныккæн, хистæр-кæстæр чи нал зоны! 
Тего асинтыл æрхызт æмæ сылгоймæгтæн тæргайхуызæй 
йæ хъæстытæ кæны. 
Чендзе(#æ куатæйы кæроиæй сæрфы Год- 
тайы цæссыгтæ). Ма ку, Годта. Гъе ’рмæст, хъу- 
сыс: мауал ацу уæлмæрдтæм иунæгæй. 
Г о д т а. Ацæудзынæн, ацæудзынæн: Гыцци мæм 
æнхъæлмæ фæкæсы. 
X ъ у ы б а д ы. Тыхсгæ ма кæ, Годта! Иумæ 
ацæудзыстæм, иумæ фæбаддзыстæм дæ Гыццийы раз. 
Дардæй æрбайхъуысти чындзхонты зарæг, топпы гæрæхтæ. 
А д æ м (дардмсе — бынмæ кæсынц). Чындзхон- 
тæ! Чындзхонтæ! Захъайы донмæ æрбахæццæ сты! 
Уæ, алыбон æгас цæуой чындзхонтæ! 
Хæстæгæй-хæстæгдæр кæнынц зарæджы зæлтæ, цины 
хъæртæ, топпы гæрæхтæ... 
Æ м 6 æ р з æ п 
245 

Дыккаг ныв 
Раззаг нывы фæлгонц. Сæумæрайсом. 
Г о д т а (лæууы уæлхæдзар). Чындз æрхастам. 
Æмæ Бабайы мæнмæ нал æвдæлы. (Уазал ын у æмæ 
йсе цæнгтæй йæхи æрбахъæбыс кодта.) Хур тагъд- 
дæр куы скæсид. 
Хъызмыдæ уисоимæ рахызти хæдзарæй, мæрзы. Уæлхæдзар- 
мæ ауыдта Годтайы. 
X ъ ы з м ы д æ. Мæ къонайыл! Хъæбул! Годта, 
уым та цæмæ лæууыс? (Годта ницы дзуры.) Уазал 
дын нæу? Рауай хæдзармæ: дæхи схъарм кæ. 
Г о д т а. Хур тагъд скæсдзæн... 
X ъ ы з м ы д æ. Рауай кæрдзын бахæр. 
Г о д т а. Нæ мæ хъæуы. 
X ъ ы з м ы д æ. Рауай, хъæбул, бæгæны дæр 
баназдзынæ. Къакъалитæ дæр бахæрдзынæ. 
Г о д т а. Нæ мæ хъæуы! Нæ мæ хъæуы! 
X ъ ы з м ы д æ. Уæдæ дæ цы хъæуы, цы? Æгом- 
мæгæс! 
Г о д т а. Мæн Гыцци хъæуы! (Йсе цæссыгтæ 
асæрфта). 
X ъ ы з м ы д æ. Ма ку, Годта! Абонæй фæстæмæ 
æз дæ гыцци дæн. 
Г о д т а. Ды мæ Гыцци нæ дæ, ды бабайы гыцци 
дæ. 
X ъ ы з м ы д æ. Афтæ ма дзур, Годта. Æз дæ ног 
гыцци дæн. 
Г о д т а. Мæнæн мæ Гыцци Маро уыди. 
X ъ ы з м ы д æ (фæтарæрфыг). Маройаг дæ 
сæр, къулбадæджы сæныкк! Дзæгъæлы нæ фæ- 
зæгъынц, сæгъæй сæныкк гуыры, зæгъгæ. 
Г о д т а. Чындзæй та сындз гуыры! 
246 

Ч е н д з е хæдзарæй рацыд донхæссæн цæхгæримæ. Йæ 
фæдыл рауади Хъуыдинæ. 
X ъ у ы д и н æ. Чендзе, æз ысдавдзынæн дон. 
Ч е н д з е. Уæдæ рæвдздæр, мæ хур Хъуыдинæ. 
(Хъызмыдæмæ.) Амæрз, амæрз, чындз. Тагъд хъæу- 
бæстæ æрбамбырд уыдзысты æмæ Леуаны кæрт 
æфснайдæй феной. Уисойдзæф кæдæй нал фæци. 
(Фæцæуы хæдзармæ.) 
Г о д т а (кæуæгау). Чендзе, Чендзе... Гыцци, 
Гыцци... 
А ф æ х ъ о (Годтайы размæ æрбахæццæ). 
Сæумæрайсом цæуыл кæуыс, лæггаг? 
Г о д т а (йæхи фæсæрæнхуыз кодта). Æз кæу- 
гæ нæ кæнын. Мæ цæсты бындз бахауди. 
А ф æ х ъ о (бахудт). Æмæ нырма бындзытæ 
фынæй куы сты, Годта. (Ауыдта Хъызмыдæйы.) 
Дæ райсомтæ хорз уæнт, Сухион, æмæ дæ Хуыцауы 
хорзæх уæд. Мæнæ ацы хурæрбакастау Хетæгкаты 
талынг хæдзар куыд барухс кæнай, мæнæ ацы сидзæр 
сывæллоны барæвдауын куыд бафæразай, ахæм 
хъару дын Дунейы фарн балæвар кæнæд... Дæ хор- 
зæхæй, чындз, дæ куыст кæн, æз мæнæ Хетæгкаты 
хуыздæр лæгтæй иуимæ аныхæстæ кæнон. (Хъыз- 
мыдæ пымдгæнгæ-æфсæрмытæгæнгæ хæдзармæ 
бацыд.) Годта, æмæ абон дæ уæрыччытæ н’атард- 
тай сæрвæтмæ, æви цы хабар у? 
Г о д т а. Æз ма фæстæмæ дæр æрхæццæ дæн. 
А ф æ х ъ о (рæвдаугæ). Ехх, Годта, Годта! Тагъд 
быдырмæ алидздзыстут æмæ дæ уæрыччытæ хизын 
дæр нал хъæудзæн, сæрвæтмæ дæр нал цæудзынæ. 
Г о д т а. Мæн быдыр ницæмæн хъæуы. Æз хо- 
хаг лæппу дæн. Стæй Гыцци дæр ам и. 
А ф æ х ъ о. Æй, дæ цæрæнбон мын бирæ ’рбауа, 
Годта. Ды æйтт-мардзæ хохаг лæппу дæ!.. 
247 

Л е у а н (фæзынди). Дæ хорзæхæй, Афæхъо, 
мидæмæ рацу. Саккаг кæн хæдзармæ. 
А ф æ х ъ о. Фарн дæм бацæуæд, Леуан, æмæ дæ 
райсом хорз уæд. 
Л е у а н. Кæй райсом у, уыцы дзуары хорзæх 
дæ уæд, Афæхъо. 
А ф æ х ъ о (рæвдаугæ æрсæрфта Годтайы сæр). 
Мæнæ Годтаимæ аныхæстæ кодтон, фæлæ... Дæуимæ 
мæ зæрдиаг ныхас и, Леуан. Тынг зæрдиаг ныхас. 
Л е у а н (уæлхæдзармæ схызти). Табуафси. 
Хъусын дæм, Афæхъо. 
А ф æ х ъ о. Дысон бонмæ æнæхуыссæг фæ- 
дæн... Мæ цæстытыл уадысты æбуалгъы нывтæ: 
цыма фыдæлтыккон Нар, Туалгом æгасæй дæр федзæ- 
рæг... Нæ зæдбадæн мæсгуытыл сау халæттæ ба- 
дынц. Нæ сыгъдæг кувæндæттæ хæмпæлы бын фес- 
ты... Уæлмæрды къуыбырæй хъуысы нæ фыдæлты 
хъæрзын... Бауырнæд дæ, Леуан, мæ зæронд рус- 
тыл æркалдысты мæ цæссыгтæ. Зонын æй, лæг хъуа- 
мæ фидар уа къæдзæхау, фæлæ, нæ хорз фыдæлты 
загъдау, зæрдæ куы рисса, уæд сохъхъыр цæстæй 
дæр цæссыг цæуы... 
Л е у а н. Афæхъо, нæ уæздан хистæр, бынтон 
дзæгъæлы риссын кæныс дæ зæрдæ. Мах хохæй 
быдырмæ лидзæм цардагур. Хуыздæр цард агурæг. 
А ф æ х ъ о. Леуан, мæ хур! Мæ урс сæр æй 
н’ ахсы, мæ зæронд зæрдæ йæ не ’мбары, æнæ рай- 
гуырæн зæхх, æнæ ацы къæдзæхтæ хорз цæрæн куы- 
дæй ис кæйдæр бæстæйы, кæйдæр зæххыл? 
Л е у а н. Афæхъо, бамбар мæ: кæйдæр зæхмæ 
нæ цæуæм цæрынмæ. Уæрæсейы паддзах махæн, 
хохæгтæн балæвар кодта сойджын æмæ бæркадджын 
быдыртæ далæ Хъубаны зæххыл. 
А ф æ х ъ о. Гъемæ йæ цæрæнбон бирæ уæд 
248 

Уæрæсейы паддзахæн, фæлæ кæд æцæгæй ахæм 
рæдау æмæ таучел у, стæй нæ кæд афтæ бирæ уар- 
зы, уæд нын ам, хохымидæг исты хорзы бацыдаид! 
Уæрдонвæндаг нын уæддæр сарæзтаид! 
Л е у а н. Тынг раст зæгьыс, Афæхъо. Æмæ нын 
аразгæ дæр скодта фæндаг: уæрæх фæндаг быдыр- 
мæ, цардмæ. 
А ф æ х ъ о (бамæсты). Уæуу, мæнæ стыр дугъы 
диссаг! Елызбары кадджын фырт! Елызбары ахуыр- 
гонд фырт! (Амоны Годтамæ.) Мæнæ кæстæры 
хъус æвдисæн фæуæд мæ ныхасы æцæгдзинадæн: 
ды, Леуан, цы уæрæх фæндаджы кой кæныс, уый 
цардмæ фæндаг нæу, уый ирон адæмы сæфты фæн- 
даг у, уый ирон адæмæн ацу ’мæ ма ’рцуйы фæндаг у. 
Л е у а н. Рæдийыс, Афæхъо. 
А ф æ х ъ о. Æмæ уыцы сæфты фæндагыл ирон 
дзыллæйы разæнгард кодтой æмæ кæнынц мæнæ дæ 
хуызæн кадджын æмæ чиныгзонæг лæгтæ!. 
Л е у а н. Иу хатт ма дын æй зæгъын, Афæхъо: 
рæдийыс! Рæдийыс, Афæхъо. Быдыр дæр æмæ чи- 
ныг дæр сты цардыхос, зæрдæйы рухс. 
А ф æ х ъ о. Æмбарын дæ, Хетæджы-фырт. Ды 
быдырахуыр дæ, чиныгзонæг, æмæ дын нæ сау къæ- 
дзæхты астæу æнкъард у цæрынмæ. Æмæ, дæхи мæт 
кæнгæйæ, нæ хохаг адæмы амидин кæныс быдырмæ. 
Л е у а н. Мæхи мæт мæ нæй, Афæхъо, бауыр- 
нæд дæ. 
А ф æ х ъ о. Æз хохаг зæронд лæг куы дæн, 
æнахуыргонд. Æмæ йæ æз куы ’мбарын: адæм куы 
ныддихтæ уой, сæ хал-сæ бæндæн куы фæхауа, уæд 
уыдон адæм нал вæййынц. 
Л е у а н. Уæздан æлдар Афæхъо!.. 
А ф æ х ъ о. Бахатыр кæн, Елызбары фырт, мæ 
ныхас сулæфын мæ кæронмæ бауадз... Дæхæдæг æй 
249 

зоныс: æгас Ирыстоны дæр йæ рæстæджы кадджын 
уыди Куындыхаты Муссæ, Уæрæсейы паддзахы 
æнувыд лæг, æмæ ирон адæмы иу хай йæ фæдыл 
акодта Турчы бæстæм урс дзул хæрынмæ. Нæ иннæ 
кадджын уæрæседзаутæ ирон адæмы иннæ хайы 
асайдтой цæрынмæ Кæсæджы рæгътæм, Мæздæджы 
быдыртæм. Ды та Туалгомы ирон адæмы амидин 
кæныс Хъубаны бæстæм! Зæронд хæлын худау 
фæйнæрдæм алæбырди Ирыстон... 
Л е у а н. Афæхъо, уырыссæгтæ афтæ фæзæгъынц: 
уæззау цардæй уæздан цард хуыздæр у. 
А ф æ х ъ о. О Хуыцау! Дæ зæрдæ ныл кæм 
фæхудти, цæмæ нæ ралгъыстай?.. (Фæцæуы. Йæ 
размæ фæци Хъуыбады.) Дæ мæрдты хатырæй, 
Хъуыбады, алы мæгуырыбон мын мæ фос дзæгъæ- 
лæй цæмæ ныууадзыс, уый-ма мын зæгъ! 
X ъ у ы б а д ы. Акко, бахатыр кæ, ныртæккæ 
фæстæмæ фездæхдзынæн. Мæнæ Годтамæ æруадтæн! 
А ф æ х ъ о. Гъери-гъа! Ныхасæмбал ыссардта 
йæхицæн. 
X ъ у ы б а д ы (батыхсти). Цæмæйдæр, зæгъын, 
æй афæрсон. 
А ф æ х ъ о. Афæрс, афæрс. Годта зондджын 
лæппу у. (Фæцæуы, фæстæмæ ракаст.) Фæлæ 
дæ рох ма уæд, мæ фыстæй иу хъус дæр куы фесæ- 
фа, уæд дын дæхи хъустæ ныллыг кæндзынæн. 
Къулбадæг! Хъæуæй сæрвæты астæу ратæх-батæх 
кæны джедæгуырæйы бындзы хуызæн! (Фæаууон.) 
X ъ у ы б а д ы. Абон цыдæр мæстджын у Афæхъо. 
Хæдæгай, дæ райсом хорз, Леуан. 
Л е у а н. Кæй райсом у, уый хорзæх дæ уæд, Хъуы- 
бады. Мидæмæ рахиз, Мысырби дæр хæдзары и. 
X ъ у ы б а д ы. Бузныг, Леуан. Мæнæ мæ Год- 
таимæ цыдæр ныхас и. 
250 

Л е у а н (бахудти). Æмбарын, æмбарын. Фæси- 
вæдмæ сæхи хабæрттæ вæййы. (Бацыд хæдзармæ.) 
X ъ у ы б а д ы. Куыд цæрыс, Годта? 
Г о д т а. Хурыскасты размæ мын уазал уыди, 
фæлæ ныр схъарм дæн. 
X ъ у ы б а д ы. Нæ йæ федтай? 
Годта. Хъуыдинæйæ та мæ фæрсыс? 
X ъ у ы б а д ы. О, о! 
Г о д т а. Уæдæ мын фæндырæй ацæгьд æмæ 
дын æй зæгъдзынæн. 
X ъ у ы 6 а д ы. Ох-ох, Годта, нæ мæ ’вдæлы: мæ 
фос дзæгъæлæй ныууагътон! 
Г о д т а. Уæдæ æз цæуын Чендземæ. Мæн дæр 
не ’вдæлы. 
X ъ у ы б а д ы. Фæлæуу-ма, Годта! Хорз, ацæгъд- 
дзынæн дын. (Цæгъды хъисфæндырæй). 
Г о д т а. Заргæ дæр акæ. Азар, Хъуыбады. 
X ъ у ы б а д ы. Зарын мæм нæ цæуы: мæ зæрдæ 
уынгæг у, Годта. (Зары): 
Цы ’взæр дæ, лæппу, цы ’взæр дæ! — 
Дæ карсты кæрдæг ныххус и. 
Цы фæдæ, чызгай, цы фæдæ, — 
Мæ цæст дæм, оххай, ныуурс и. 
Фæзынди X ъ у ы д и н æ, йæ донгарз æрæвæрдта æмæ 
къухæй амоны Годтамæ, ма мæ схъæр кæн, зæгъгæ. Хъуы- 
бады йæ нæ уыны æмæ зары дарддæр. 
Хъæд дæ, цырагъ дæ, — куы зонин, 
Уæд дæм цырагъмæ фæцæуин. 
Кæм дæ, цы ран дæ, — куы зонин, 
Уæд дæм дæ размæ фæцæуин. 
Сахсаты цæргæ кæндзынæн, 
Уæтæры мæ фос дардзынæн. 
251 

Балцы дын цæугæ кæндзынæн, 
Уæддæр дæм мæ цæст дардзынæн. 
Мæ сæгьтæ рагъыл куы фенин, — 
Мæ фысты мæт дæр нал кæнин. 
Мæ цæстæй ма дæ куы фенин, — 
Мæ куысты мæт дæр нал кæнин! 
Донагур бирæ фæзылдтæн, 
Мæ дойны уæддæр нæ басаст... 
Г о д т а. Хъуыдинæ! Хъуыбадыйы дон хъæуы. 
Хъуыбады цæхгæр фæзылди æмæ ауыдта Хъуыдинæйы: 
кæрæдзимæ кæсынц худгæ цæстытæй. 
X ъ у ы д и н æ. Годта, мæ хур, уайгæ-ма, хæдза- 
рæй къус радав. (Лæппу азгъордта хæдзармæ.) 
Хъуыбады... 
X ъ у ы б а д ы. Хъуыдинæ... 
Хъуыдинæ. Цы диссаджы дзæбæх зарыдтæ, 
Хъуыбады! Хæрзаг амондджын у уыцы чызг... 
X ъ у ы б а д ы. Кæцы чызг? 
Хъуыдинæ (батыхсæгау кодта). Уыцы 
чызг... Заргæйæ кæуыл фæхъуыды кæныс... 
X ъ у ы б а д ы. Бæргæ дын зæгъин, кæуыл 
фæхъуыды кæнын, уый, фæлæ дын, мыййаг, куы 
фæхъыг уа ме ’ргом ныхас. 
X ъ у ы д и н æ. Зæгь æй... Хъыг мын нæ уыдзæн, 
Хъуыбады. 
X ъ у ы б а д ы. Ехх, Хъуыдинæ! Æз заргæйæ 
дæр... бадгæйæ дæр, лæугæйæ дæр, фос хизгæйæ 
дæр... суанг фынæйæ дæр... дæуыл фæхъуыды кæ- 
нын, Хъуыдинæ. 
Г о д т а (къус æрбахæццæ кодта). Тагъддæр, 
Хъуыдинæ! Фыййау дойныгæнаг у. 
252 

Хъуыдинæ къусмæ дон рауагъта æмæ йæ дæтты Хъуыба- 
дымæ. 
X ъ у ы 6 а д ы. Дон кæстæрæй фæнуазынц: 
аназ, Годта! 
Г о д т а. Мæнæн Чендзе къуымæл радта. Дæхæ- 
дæг аназ, Хъуыбады. 
X ъ у ы 6 а д ы (кувæгау). Годта æмæ Хъуыди- 
нæ! Æртæйæ дæр сидзæртæ стæм нæ сау къæдзæх- 
ты астæу, æмæ нæ Хетæджы дзуар мад-фыды хуы- 
зæн йæ рахиз базыры бын бакæнæд! (Арвмæ скас- 
ти.) Йа, сидзæрты хур, кæм дæ, дæ сызгъæрин 
рухсæй нын фæндаг бацамон амондмæ, цардмæ! 
Фæзындысты Т у г ъ а н æмæ Т е г о æмæ уæлейæ 
дæлæмæ æрхъæр кодтой: «Оммен, Хуыцау!» 
Т у г ъ а н. Хуыцауы тыххæй, Хъуыбады, ам цы 
ривæд кæныс? Мæ фос мын дзæгъæлæй цæмæ ныу- 
уагътай сæрвæты?! 
X ъ у ы 6 а д ы (допгарз фелвæста). Тугъан, 
иыртæккæ сæ разы уыдзынæн, мæнæ дон хæдзар- 
мæ бадавон. (Фæцæуы хæдзармæ). 
Т у г ъ а и. Хъуыдинæ, дыууæ ныхасæн мæ хъæуыс. 
X ъ у ы д и н æ. Бахатыр кæ, Тугъан, Чендзе 
мæм æнхъæлмæ кæсы. (Ацыд). 
Т у г ъ а н. Æрмæстдæр дыууæ ныхасы! Хъуыдинæ! 
Т е г о. Мауал æм дзур! Хъуыбады йын йæ сæр 
разилын кодта йæ зарджытæй. 
Т у г ъ а н. Рауай-ма, Годта. 
Г о д т а (ссыди Тугъаны размæ). Æз мæнæ дæн, 
цы мæ кæныс? 
Т у г ъ а и. Зæгъ-ма, Годта, Хъуыбады Хъуыди- 
нæйæн цавæр зарæг акодта? 
Г о д т а. Тынг хорз зарæг. 
Т у г ъ а н. Йæ ныхæстæ куыд уыдысты? 
253 

Г о д т а. Нæ зонын. 
Т е г о. Зоныс æй æмæ йæ зæгъ. Æз дын мæнæ 
мæ дамбаца ратдзынæн. 
Г о д т а. Бабамæ хуыздæр дамбаца ис. 
Т у г ъ а н. Зæгъ.æй, Годта, æмæ дын æз фыры 
хъултæ ратдзынæн. 
Г о д т а. Нæ мæ хъæуы фыры хъултæ, фæлæ 
Хъуыбадыйыл хъæртæ мауал кæн. 
Т у г ъ а н. Цытæ дзурыс, Годта? Хъуыбады 
мæнæн мæ хорз æмбал у. Хъæртæ дæр ыл нал кæн- 
дзынæн, фæлæ Хъуыдинæйæн цавæр зарæг акодта? 
Го д т а. Фыййауы зарæг. Афтæ... Афтæ зарыди: 
Мæ сæгътæ рæгътыл куы фенин, — 
Мæ фысты мæт дæр нал кæнин. 
Мæ цæстæй ма дæ куы фенин, — 
Мæ куысты мæт дæр нал кæнин! 
Т у г ъ а н. Фехъуыстай, Тего! Хъуыдинæйы 
мæтæй йæ мæ фысты мæт дæр нал и! 
Т е г о. Тугъан, ме ’фсымæр! Æз ын ахæм ми 
бакæндзынæн адыууæ боны, ахæм ми, æмæ лидзæг 
фæуыдзæн Туалгомæй! 
Т у г ъ а н. Æцæг зæгъыс, æви? Нæ сайыс, Тего?! 
Т е г о. Ай дын мæ хуыцауы къух! Ард дын хæ- 
рын: Хъуыбадыйæн йæ рыг йæ сæрмæ сбаддзæн, 
афтæмæй лидзæг фæуыдзæни Нарæй. Хъуыдинæ та 
дæуæн баззайдзæн. 
Т у г ъ а н. Гъæйтт, мæ хъаймæты æфсымæр 
Тего, стæ-ма, æз дæ мæ хъæбысы ныккæнон! 
Г о д т а (смæсты). Сайæгой! Сайæгой! Сайæ- 
гой! 
Тего йæм ехсæй февзыста, æмæ лæппу алыгьди мæстæй- 
маргæ: 
254 

Тего Тугъанимæ! 
Дурын — хъуывгъанимæ!.. 
Тего — хъуывгъанимæ!.. 
Дурын — Тугъанимæ!.. 
Æмбæрзæп 
Æртыккаг ныв 
Айнæг къæдзæх, йæ бынмæ хæстæг лæгæтгонд — байбын. 
X ъ у ы б а д ы къæдзæхы сæрæй бынмæ нымайы йæ фос. 
X ъ у ы б а д ы.... Иу æмæ æртиссæдз, дыууæ æмæ 
æртиссæдз, æртæ ’мæ æртиссæдз, цыппар æмæ æр- 
тиссæдз... Ау, æмæ ма дзы иу саусæр фыс кæм и?! 
(Скатай. Æвиппайды фæхъæлдзæг.) О, табу Хуы- 
цауæн! Къутæры бынæй рагæпп кодта!.. (Къæдзæхы 
быпмæ æрхызти.) Хуыцау бахизæд, фæлæ мæ фыс- 
тæй иу дæр куы фесæфа, уæд мын ацы арвы бын 
бынат нал уыдзæни. Фæстаг рæстæг Афæхъо дæр йæхи 
хуызæн нал у: схуыст ныхас, æртхъирæнтæ... (Йæ 
нымæтыл æрбадти.) Знон фæссихор мæнæ мæ сау 
нымæтыл афынæй дæн æмæ Афæхъойы цъæхснаг 
уисы æхситмæ фехъал дæн. (Йæ галиу къухæй йæ 
рахиз цонг асæрфтытæ кодта.) Йæ цæфтæ ма ныр 
дæр дудынц. Фыдæлтæ-иу дзæгъæлы нæ загътой, 
лæгдзарм тæнæг у, зæгъгæ... Фæлæ диссаг цы у! О 
Хуыцау, сызгъæрин фестай! (Йæ къухтæ арвмæ 
систа.) Мæ цæстытыл куы ауайы Хъуыдинæ, йæ 
фæлмæн ныхас ын куы æрымысын, уæд мæ мæ цæф- 
тæ æрбайрох вæййынц, мæ уынгæг зæрдæ схъæлдзæг 
вæййы æмæ мæ фæфæнды арвмæ стæхын æмæ цæр- 
гæсау зилахар кæнын мæ амонды сæрмæ!.. 
Т е г о (фæзынд). Гъе, Хъуыбады! Ма стæх! 
Арвмæ ма стæх: Афæхъо æнæ фыййауæй баззайдзæн 
255 

æмæ ма йын кæм уыдзæн дæу хуызæн фæндыр- 
дзæгъдæг фыййау? 
X ъ у ы б а д ы. Ма тыхс, Тего, мæгуыртæй 
фылдæр цы ис нæ зæххыл? Чифæнды дæр ацæудзæн 
фыййау Афæхъойæн. 
Т е г о. Ма зæгъ, Хъуыбады. Чифæнды дæр нæ 
бафæраздзæн Афæхъойы къухы: знон та дæ уисæй 
куы фæнадта! 
X ъ у ы б а д ы. Чи дын загъта? Цæмæн йæ 
зоныс?! 
Т е г о. Зæгъгæ мын ничи кодта, фæлæ уæ мæхи 
цæстытæй федтон уартæ Къардиуы сæрæй. 
X ъ у ы б а д ы. Цæй, цæй, Тего! Нæмгæ мæ нæ 
фæкодта: иу гыццыл афынæй дæн æмæ мæ... уисæй 
райхъал кодта. 
Т е г о. Хорз æмæ дæ йæ хъамайы фындзæй нæ 
райхъал кодта, Хъуыбады. Æз дын комкоммæ зæгьын 
мæ ныхас: æгæр арæх кæсын байдыдтай хурмæ... 
X ъ у ы б а д ы. Ома? Цы зæгъынмæ хъавыс 
уымæй? 
Т е г о. Ома, зæгъын, дæ мæгуыр æмæ сидзæры 
бон зон. Уый дын мæхи ныхас дæр æмæ ме ’рдхорд 
Тугъаны ныхас дæр. 
X ъ у ы б а д ы. Хорз дæ не ’мбарын, Тего. 
Æртхъирæн мæм кæныс? 
Т е г о. Куыд дæ фæнды, афтæ йæ æмбар! Фæлæ 
ма дын иу хатт зæгъын: ма кæс хурмæ! Хурмæ ма 
кæс, Хъуыбады! Фæззыгон фæсалгæрдæджы сыгъд 
бакæндзынæ, æмæ æвгъау дæ. 
X ъ у ы б а д ы. Теккайы фырт Тего иæ дæ? 
Уæдæ дæ уæле — дæ фистæджытæ, дæ дæле — дæ 
бæхджынтæ! 
Т е г о. Уый дæ хуыздæр дзуапп у? 
X ъ у ы 6 а д ы. Афтæ æнхъæл дæ, Тего, æмæ дæ 
256 

ныхæсты тасæй сау зæхмæ ныккæсдзынæн уæнтæхъил 
æмæ сæргуыбырæй? Уæд рæдийыс, Теккайы-фырт. 
Т е г о. Рæдигæ ды кæныс, Хъуыбады. Хъусыс 
арвынæрд?! 
X ъ у ы б а д ы. Арв куыд нæры, афтæ нæ цæвы. 
Т е г о. Ма зæгъ! Арв хатгай æнæнæргæйæ дæр... 
æрцæвы. Æмæ дын æргомæй зæгъын, ме ’фсымæр: 
æлдар Афæхъо дзæгъæл хуымæтæджы никуы сиф- 
тындзы йæ хъримаг. Цыдæр фыдбылыз æрхæстæг 
кæны, Хъуыбады! Æмæ дæ кæд дæ цæрдæг къæхты 
хорзæх уа, уæд фервæздзынæ, кæннод... 
Г о д т а (фæзынди нывгæнæн гæххæттытæ 
æмæ кърандæстимæ). Хъуыбады, Хъуыбады! 
Мæнæ-ма кæс: баба мын цытæ балхæдта! 
X ъ у ы 6 а д ы. Мæнæ цы диссаджы урс гæх- 
хæтт у! Адон та цы сты? 
Г о д т а. Ахорæн кърандæстæ. Æвзалыйы бæсты! 
Т е г о. Йарæби, Годта, иу хатт-ма мæ ныв дæр 
скæн. 
Г о д т а (æркаст йсе кърандсестсем). Æмæ мæм 
сырх ахорæн нæй. 
Т е г о. Æмæ сырх ахорæнæй цы кæныс, Годта? 
Г о д т а. Уæдæ дын дæ фындз... цæмæй сахордзы- 
нæн? 
Т е г о. Æ, къулбадæджы сæныкк! 
Г о д т а. Сæныкк дæр дæхæдæг æмæ цæукъа 
дæр! (Тего йæм февзыста, æмæ Хъуыбадыйы фсес- 
тæ амбæхст.) 
X ъ у ы б а д ы (рæвдаугæ). Хистæрмæ афтæ 
дзурын не ’мбæлы, Годта. 
Тего (фæцæуы, ехссей къæрццытæ ксенгæ). 
Хæрзбон раут, сидзæр сæныччытæ!.. 
Г о д т а. Æмæ хистæрæн афтæ дзурын æмбæлы? 
Т е г о (фездæхт). Фæлæ дæ рох ма уæд, Хъуы- 
9 Чеджемты Геор 
257 

бады. (Арвыл йæ цсест ахаста.) Арвыл нæргæ 
æрбацæуынц сау мигътæ. (Ацыд). 
Г о д т а (арвмæ скаст). Уаргæ кæндзæни, Хъуы- 
бады? 
X ъ у ы б а д ы (сагъсесгæнгæ). Чи зоны, рауа- 
ра... Нæ зонын, Годта, фæлæ сау мигътæ æмбырд 
кæнын байдыдтой... хуры алыварс. 
Г о д т а. Уæдæ дын тагъддæр дæ ныв скæнон, 
Хъуыбады. Кæннод куы рауара. 
X ъ у ы б а д ы. Диссаг! Гæххæттыл мын мæ ныв 
скæндзынæ, Годта?! 
Г о д т а. Бæгуыдæр скæндзынæн. Æз Гыццийы 
ныв дæр скодтон. 
X ъ у ы б а д ы. Маргойы ныв?! 
Г о д т а. О, Маройы ныв. Мæнæ кæс. (Æвдисы 
ныв.) Чендзе мын афтæ загъта: йæхи хуызæн, дам, у. 
X ъ у ы б а д ы. Æцæгæй дæр ма!.. 
Г о д т а. Уадындзæй цæгъд æмæ дæ сныв кæнон 
афтæмæй. (Хъуыбады цæгъды, Годта йæ ныв 
кæны.) Цы хорз цæгъдыс уадындзæй, Хъуыбады. 
Æнкъард цагъд... Уæлмæрдты дæр дымгæ афтæ 
фæкæуы... 
X ъ у ы б а д ы. Ды мæ, Годта, уайтагъддæр 
бамбарыс. Цымæ цæмæн афтæ у? 
Г о д т а. Нæ дыууæ дæр сидзæртæ стæм, Хъуы- 
бады, æмæ уый тыххæй... 
X ъ у ы б а д ы. Афтæ ма дзур, Годта, дæуæн 
фыд ис. 
Г о д т а. Фыд мын ис, фæлæ йæ кæд фенын? 
Кæмдæр Уæрæсейы афтæ кæны: «Иу-дыууæ-æртæ! 
Иу-дыууæ-æртæ!» 
, X ъ у ы б а д ы. Уый дæр мæ хуызæн йæ фыстæ 
фæнымайы?! 
Г о д т а (худы). Нæ-нæ! Æфсады афтæ кæнынц. 
258 

(Фæзмы.) Иу-дыууæ-æртæ! Рахизырдæм, галиуыр- 
дæм! Раст слæуу, Хъуыбады! (Хьуыбады раст 
алæууыд, æмæ йыл Годта худы.) Мæнæ дæ ныв. 
(Æвдисы йæ Хъуыбадымæ.) Ахоргæ йæ хæдзары 
скæндзынæн. 
X ъ у ы б а д ы. Мæнæ хæйрæг! Уадындзæй цæгъд- 
гæ мæ куыд ацарæзта! Мæ нымæтхуд дæр дзы куыд 
рауади... Ехх, Годта, знон ацафон ам куы уыдаис! 
Г о д т а. Уæд цы? 
X ъ у ы б а д ы. Афæхъо мæ уисæй куыд надта, 
афтæмæй мæ сныв кодтаис. 
Г о д т а. Цæмæ дæ фæнадта? 
X ъ у ы б а д ы. Мæ сæрыл сдзурæг нæй æмæ 
уымæн... Мæ сæрыл хъæды халон дæр не суасдзæн: 
мад нæй, фыд нæй, æфсымæр нæй... 
Г о д т а. Хъуыбады, мæнæ дын æз... æфсым<ер! 
X ъ у ы 6 а д ы. Æцæг зæгъыс, Годта?! 
Г о д т а. Æцæг! Хетæджы дзуарыстæн. 
X ъ у ы б а д ы. Мæнæ мыл хур куыд ракасти, 
Годта! Ныр мæнæн ис æфсымæр. Годта! Къоста — 
мæ гыццыл æфсымæр!.. 
Г о д т а. Мæнæн дæр æфсымæр нæ уыди... Ныр 
Хъуыбады — ме ’фсымæр. (Хъуыдытæ ксены.) Хъуы- 
бады! Цæуыл хъуыды кодтон, уый дын зæгъон? 
X ъ у ы б а д ы. Зæгь, мæ гыццыл æфсымæр. 
Г о д т а. Ехх, Хъуыбады, дыууæйæ нæ иу мад 
уæддæр куы уаид... 
X ъ у ы б а д ы. Годта, дæуæн ис ног мад. 
Г о д т а. Цавæр мад? Хъызмыдæ? Уый мæ æдзух 
æлгъитгæ кæны... Стæй мæ нæмгæ дæр фæкæны. 
X ъ у ы б а д ы. Уæддæр дæ уарзы. 
Г о д т а. Æз æй нæ уарзын... Гыццийы ингæны 
иу дурыл дæр æй нæ баивин... 
X ъ у ы б а д ы. Марго тынг хорз адæймаг уыди. 
259 

Г о д т а. Æз ын уæлмæрдты йæ ныхæстæ хъуыс- 
тон... Дзырдта мæм. 
X ъ у ы б а д ы. Уый дæм афтæ фæкастн, Годта. 
Уæлмæрдты куы бафынæй дæ, уæд фын федтай. 
Иуварсæй æрбайхъуысти Чендзейы хъæр:«Годта! Годта! 
Кæм дæ, Годта?!» 
X ъ у ы б а д ы (хъæрæй). Чендзе! Чендзе! Ам и 
Годта! 
Ч е н д з е (æрбахызт). Годта, мæ хур, æз та дæ 
Джинаты фæндагыл агуырдтон. Леуа Дзæуджы- 
хъæумæ цæуы æмæ дæ агуры. 
Г о д т а. Æз нæ цæуын, Чендзе! (Кæуæгау.) 
Мæн быдыры ницы хъуыддаг и. 
Ч е н д з е. Йемæ дæ нæ кæны, Годта. Фена дæ... 
Фæндараст ын зæгъ лæппуйау. 
Г о д т а (цингæнгæ). Æцæг зæгъыс, Чендзе?! 
Нæ мæ кæны? 
Ч е н д з е. Искуы дæ асайдтон, мæ гыццыл хур? 
Г о д т а. Уæдæ цом!.. Хæдæгай, æз Хъуыба- 
дыйы ныв скодтон. (Æвдисы йсе Чендземæ). 
Ч е н д з е (худгæйæ). Ай махæн хæйрæг-лæппу 
у! Зæрдæргъæвд. Знои та йæ мады ныв ацарæзта. 
Марго дæр тыиг зæрдæргъæвд уыди. (Аджих.) Йæ 
фæстаг бонтæ куы ’рхæццæ сты, уæд йæхиуыл за- 
рæг скодта. Зарæг, зæгъгæ, хъарæг... Æмæ-иу æй 
махæн, цалдæр усæй, æнкъардæй зарыд. 
X ъ у ы б а д ы. Йæ кой йыи’ æрыхъуыстон, 
фæлæ... Йæ ныхæстæ йын нал хъуыды кæиыс? 
Ч е н д з е. Мæ цæстытыл ныр дæр уайы Мар- 
гойы фæлурс цæсгом, йæ цæссыг ызгъалгæ куыд 
з^рыд. (Дзурсегау зары:) 
Мæ райгуырæн Туалгом, мæ фыдæлты бæстæ! 
Дæуæн ма куы зæгъын мæ фæстаг ныхæстæ: 
260 

Мæ уалдзыгон арвыл æрныгуылди хур. 
Уæларвы бæрзондæй мыл рахауди дур. 
Фæндыры æнкъард цагьд райхъуыст æмæ тыхджынæй- 
тыхджындæр кæны Маргойы хъæлæс: 
Нæзыйы цырагъау мæ зæрдæ куы тайы, — 
Æнхъæлдæн, мæ саби хæрзиунæгæй зайы! 
Йæхимæ æлвасы мæн ингæны тар, 
Цы уыдзæн, куыд уыдзæн мæ гыццыл бындар? 
Сæрдыгон тæвд бон мын æй чи хиздзæн хурæй? 
Бæрзонд хохы фахсыл та — хауæггаг дурæй? 
Зымæгон куы уара, куы-иу ниуа уад, 
Мæ саби æнхъæлдзæн: уый ниуы йæ мад! 
Мæ цырты цæсгоммæ æнкъардæй кæсдзæни, 
Мæ ингæны къæйыл йæхицæн кæудзæни: 
Мæ зæрдæмæ згъæлдзæн йæ судзгæ цæссыг. 
Цæй уæззау дæ, оххай, ныййарæджы хъыг! 
Æз цардæй куы цæуын фæстæмæ кæсгæйæ, 
Мæ хъæбулы катай мæ риуы хæсгæйæ. 
Мæ сидзæр — уæ уазæг, Чендзе æмæ Нар. 
Мæ иунæг — дæ фæдзæхст, о Хетæджы дзуар! 
Ч е н д з е (æрбахъæбыс кодта Годтайы). Мæ 
фæрстæ дын æрбайхæлой, Гуыбиан! Цæй æвгъау 
уыдтæ сау зæххæн... Цом, мæ гыццыл хур, цом: 
Леуа дæм æнхъæлмæ кæсы. 
Г о д т а. Хъуыбады, æз тагъд фездæхдзынæн. 
Æмæ уæд Гыццимæ ацæудзыстæм? 
X ъ у ы б а д ы. Ацæудзыстæм, Годта, ацæудзыс- 
тæм... 
Ч е н д з е. Рæвдздæр, мæ къона, Леуайы бæхуæр- 
дон ифтыгъдæй лæууы! 
Годтаимæ ацыдысты. 
261 

X ъ у ы б а д ы (уадындзæй кæны æнкъард цагъд). 
Уæлмæрдты дæр, дам, дымгæ афтæ фæкæуы... Æгæр 
фæлмæн æмæ æнкъараг зæрдæ дын и, Годта, æмæ 
дæ цард куыд рауайдзæн, Хуыцау йæ зонæг. Цард... 
Цард нæ уарзы фæлмæнзæрдæ адæймæгты, фæсфæн- 
дагмæ цæ аппары... Ехх, æмæ ма ноджыдæр — ехх!.. 
X ъ у ы д и н æ (йсе хъæр хъуысы). Хъуыбады! 
Хъуыбады! 
X ъ у ы б а д ы. Хъуыдинæ! Хъуыдинæ! (Чызг 
æрбахæццæ.) Цы хабар у? 
Хъуыдинæ (тарст æмæ фæлладхуызæй). 
Фæдис æрбацæуы! Афæхъо! Тугъан! Тего! 
X ъ у ы б а д ы. Цавæр фæдис? Цы хабар у? 
Хъуыдинæ. Тего Нары тигъæй ныхъхъæр 
кодта: «Фæдис, Бурасатæ! Уæ саусæр фыстæ уьтн 
Хъуыбады ныууæй кодта Дыгуры фыййæуттæн!» 
Афæхъо хъамалвæстæй рагæппп кодта. Тугъан — 
йæ фæстæ! Æрбацæуынц, Хъуыбады! Тагъддæр! 
Тагъддæр дæ сæр бафснай! 
X ъ у ы б а д ы. Уый та куыд?! Хъуыдинæ! 
Уымæн уæвæн нæй. Ривæдафон цæ нымайгæ ба- 
кодтон. (Къæдзæхы тигъмæ сызгъордта, уырдыг- 
мсе нымайы фысты.) О Хуыцау!! Саусæр фыстæй 
фынддæс цыдæр фæци. 
X ъ у ы д и н æ. Мауал фæстиат кæн, Хъуыбады! 
(Фæрсмæ фæкæсгæйæ.) Æрбахæццæ кæнынц! 
Амардзысты дæ! Æмæ ма æз æнæ дæу куыд цæрдзы- 
нæн, Хъуыбады!.. 
X ъ у ы б а д ы. Ницы аххосджын дæн Хуыцауы 
бын, ницы зонын мæ сæрæн. Уæд, кæдæм, цы бæстæм 
фæлидзон, уый-ма мын зæгь, мæ зынаргъ Хъуыдинæ?! 
Хъуыдинæ. Адайæфцæгыл ахиз Дыгургом- 
мæ. Дæхи бафæдзæхс де ’рдхорд Будзуллайыл. 
Æрмæст тагъддæр! Баййафдзысты дæ!.. 
262 

X ъ у ы б а д ы. Цæуын... цæуын, мæ зынаргъ 
Хъуыдинæ. Хуыцау цын ма ныббарæд нæ дыууæйы 
тæригъæд дæр. 
Хъуыдинæ (кæуы). Ма-иу мæ ферох кæ, 
Хъуыбады... Лæгтыдзуары фæдзæхст æрбауы! 
Фæндараст! Фæндараст!.. 
X ъ у ы б а д ы. Ехх, Хъуыдинæ, мæ къах мæ дæ 
цурæй нæ хæссы. 
X ъ у ы д и н æ. Фæндараст!.. 
X ъ у ы 6 а д ы. Цæуын, цæуын... Æмæ искуы 
халагъуд куы саразон мæхицæн, уæд дæм фæзындзы- 
нæн иу мæйрухс æхсæв. (Фсецæуы, фездæхт.) 
Хъуыдинæ, мæ царды ныфс, мæнæ дын мæ уадындз... 
Зын дын куы уа, уæд дзы-иу ацæгъд æмæ мæм Нары 
дымгæтæ хæсдзысты дæ зæрдæйыуаг (Ацыд). 
X ъ у ы д и н æ. Нары дзуæрттæ дæ фæндараст фæ- 
кæнæнт, мæ лæугæ хох, мæ цæугæ мæсыг Хъуыбады. 
Фæдисæтты уынæр æрбайхъуысти хæрзхæстæгæй. Т е г о 
ма фехста дамбацайæ дæр. 
А ф æ х ъ о (æрбазынд. Фæстæрдæм ахъæр 
кодта). Тего! Тугъан! Нæмгуытыл ауæрдут! (Ауыд- 
та Хъуыдинæйы.) Ды та кæцæй фæдæ ам? 
X ъ у ы д и н æ (уадындз амбæхста йæ дысал- 
гъы). Годтайы агурæг рацыдтæн. 
А ф æ х ъ о. Уæдæ цы фæуыдаид уыцы хуыцау- 
æлгъыст? Ды дæр æй нæ федтай? Хъуыбадыйæ 
зæгъын?! 
Т е г о. Мæнæ йæ сау нымæт! 
А ф æ х ъ о (хъамайæ æртхъирæн кæнгæйæ). 
Йæ сау зæрдæ уал ын куы ссарин! У-у-у, цаттыгъал- 
лар! Мæ хъарм кæрдзын мын фæхордта, стæй мын 
мæ фос ныууæй кодта! 
Т у г ъ а н. Баба! Дард нæма ахæццæ уыдаид. 
263 

(Бакаст Хъуыдинæмæ.) Куыд æмбарын, афтæмæй. 
А ф æ х ъ о. Уæдæ рæвдздæр йæ фæдыл! Лæп- 
пу, цæугæ ды Хусадагыл! Тего — Лæгæтты комыл! 
Мæхæдæг — Адайæфцæгыл! Дыгургомы Бæхбæт- 
тæн рындзыл баиу уыдзыстæм! (Тындзгæ фæцæуы.) 
Мæрдтыбæсты дæр æй ыссардзынæн!.. 
Афæхъо, Тугъан æмæ Тего фæаууон сты. Тугъан фæстæ- 
мæ фездæхт. 
Т у г ъ а н. Хъуыдинæ! Хъуыдинæ, æрфæсмон 
кæн дæ митыл. Кæд дын Хъуыбады æцæгæй дæр 
зынаргъ у, уæд ын фæтæригъæд кæн — куынæ мын 
сразы уай, уæд æй амардзынæн. Йæ фæндыры хъис- 
тæй йын йæ хурх бабæтдзынæн! 
X ъ у ы д и н æ. Хорз лæппу дæ, Тугъан, зонын 
æй. Фæлæ мын иунæг зæрдæ ис — æнæбон чызгон 
зæрдæ — æмæ йæ бафæдзæхстон Хъуыбадыйыл. 
Хъуыбадыйæн нывонд у мæ зæрдæ!.. 
Т у г ъ а н. Уæдæ хæрзбон зæгъ дæ Хъуыбадыйæн 
æнусмæ: нæ дыууæйæн къуындæг у ацы мæнг дуне. 
(Дамбацайæ æргæрах кодгпа Хъуыбадыйы сау 
нымæгп æмæ фæаууон.) 
Хъуыдинæ ныддæлгом сау нымæтыл æмæ кæуы: «Хъуы- 
бады! Хъуыбады!» Стæй систа уадындз æмæ æнкъардæй 
цæгъды: уадындзы зæлтæ хъуысынц кæуæгау. 
Æмбæрзæн 
Цыппæрæм ныв 
Дыгургом. Къæдзæхы байбын дыууæ дыгурон фыййауы 
сæхицæн æхсæвæр фыцынц. Будзулла дзы уидыгæй ахуыпп 
кодта. 
Б у д з у л л а. Ох-ох-ох! Хъæбæр берæ йбæл 
никкодтай цæнхæ, Хъæрæби. 
264 

X ъ æ р æ 6 и. Нечи кæнуй, Будзулла, цæхгун 
хуæруйнаг фиййауи цар федардæр кæнуй. 
Æддейæ æрбайхъуыст куыйты рæйын, стæй Хъуыбадыйы 
хъæр: «Будзулла! Будзулла!» 
Будзулла (æддæмæ, талынгмæ). Ка дæ? 
Медæгмæ! 
X ъ у ы б а д ы (æрбахызт). Уæ куыйтæ ма мæ 
мидæмæ уагътой! Муртуз дæр мæ нал базыдта. 
Будзулла. О Хъуыбады, ме ’нсувæр! (Хьæ- 
быс æй кæны.) Муртуз дæр дæ рагæй нæбал фæу- 
уидта æма æз дæр. 
X ъ у ы б а д ы. Гъеныр уæ изæртæ хорз уæнт. 
Будзулла. Де ’зæртæ дæр хуарз уæнтæ! 
X ъ у ы б а д ы. Мæгуыр лæгæн йæ бон дæр 
ницы æмæ йæ изæр дæр. 
Будзулла. Чи кодтай, мæ туаллаг æрдхуард? 
X ъ у ы б а д ы. Цы ма кæнон, мæ дыгурон æфсы- 
мæр Будзулла? Мæ фыстæй фынддæс сæры фесæфт 
æмæ мæхи сæр дæр сæфдзæни, æвæццæгæн. 
Будзулла (дисгæнгæ). Афæхъой фустæй дин 
финддæс фесавдæй?! 
X ъ у ы б а д ы. Саукъæйы дзуарыстæн, фынд- 
дæс саусæр фысы! 
Будзулла. Æлдар Афæхъо карз лæг æй: нæ 
дин æй ниххатир кæндзæнæй. 
X ъ æ р æ б и. Æлдартæ еугурæй дæр карз æнцæ: 
нæхе Баделати хузæн. 
Будзулла. Мадта чи кæнæн?! 
X ъ у ы 6 а д ы. Кæсæгмæ, зæгъын, фæлидзон! — 
Фæдис мæ фæдыл цæуы, тагъд ам уыдзысты. (Куый- 
ты рсейын та ссыди.) Уыдон ысты! 
Будзулла. Ка? Фæдесонтæ?! 
Хъуыбады. О! Фæдисæттæ. Афæхъо, Тугъан, 
265 

Тего.... Сæфт æмæ сæфт. О Хуыцау, мæ сидзæр уд 
дæ фæдзæхст. 
X ъ æ р æ б и. Биццеу, ма фæттæрсæ! Дæ фæн- 
дур райсæ æма цæгъдæ. (Хъуыбадыйыл йæхи худ 
акодта, цъæх басылыхъ ын йæ уæхсчытыл æр- 
баппæрста.) Гъенур дигоронау разарæ! 
X ъ у ы б а д ы. Дыгуронау нæ, фæлæ иронау 
дæр нæбал зонун. 
Будзулла. Æз дин ке амудтон, еци зар 
ракæнæ: Минкъи Ацæмæзи зар. 
Фæзындысты Афæхъо, Тугъан æмæ Т е г о. 
А ф æ х ъ о. Уæ изæртæ хорз, фыййæуттæ. Сы- 
махмæ уазæгмæ æддæмæ нæ ракæсынц, æви куыд у? 
Будзулла. Иуазæг — Хуцауи иуазæг. Фал 
уæ нæ базудтан. 
А ф æ х ъ о (фæзмæгау). Куд нæ нæ базудтат, 
кæд æмæ нæ уæ куыйтæ хæргæ фæцæй кодтой?! 
Т е г о. Багæрах сæ кæнын хъуыди, бæргæ. 
А ф æ х ъ о (тызмæгæй). Куыйтæ марынмæ нæ 
рацыдыстæм фæдисы, Теккайы фырт, фæлæ не 
’взæргæнæджы, нæ давæджы æрцахсынмæ. (Будзул- 
ламæ.) Фæндаг сымахыл цæуы æмæ, зæгъын, æцæ- 
гæлон адæймаг ауылты цæугæ нæ федтат? 
Будзулла. Циуавæр адæймаг: осæ, æви 
лæхъуæн? 
Т е г о. Лæхъуын, лæхъуын! 
А ф æ х ъ о. Лæдзæг æмæ фæндыримæ. 
Т у г ъ а н (кæсы джихæй Хъуыбадымæ). Æз æй 
федтон мæхæдæг... Лæдзæг æмæ фæндыримæ! 
М|æнæ бады! 
X ъ æ р æ б и (Тугъанмсе). Биццеу, гъæла фæд- 
дæ? Айæ Хъарадзаути фиййау æй. Æз мæхуæдæг 
дæр Хъарадзаути фиййау дæн. 
266 

Будзулла. Æз дæр — Хъарадзаути фиййау... 
Т у г ъ а н. Сайынц нæ, баба! Мæнæ — йæ фæн- 
дыр, мæнæ — йæхæдæг. 
А ф æ х ъ о (баздæхт Хъуыбадымæ). Ды дæр 
нæ федтай æцæгæлон адæймаг ауылты цæугæ? Йæ 
ном — Хъуыбады. 
X ъ у ы б а д ы (бынмæ кæсгæйæ). Нæ фæйдтон... 
А ф æ х ъ о. Æппындæр æй нæ фæйдтай? 
X ъ у ы б а д ы. Ниммæуадзай, рандæ уо, гæлæх- 
ха... 
Т у г ъ а н. Æз дын гæлæхха фенын кæндзынæн 
иыртæккæ! (Дамбаца фелвæста.) Тагъд мæ разæй 
цæугæ! 
X ъ æ р æ б и. Хуарз лæг! Отæ ма бакæнæ. Айæ 
мæгур седзæр фиййау æй. Æ ном — Бадели. 
А ф æ х ъ о. Ратила-батилатæн æз ницы зонын, 
ай мæнæ ме ’ххуырст Хъуыбады у. 
Б у д з у л л а. Де ’хуæрст куд æй, айæ Бадели æй! 
Дигорон лæхъуæн. Дæуæн де ’хуæрст дигорон æй? 
А ф æ х ъ о. Мæнæн ме ’ххуырст ирон у, туал- 
лаг! Мæнæ ацы хабедзен! (Хьуыбадымæ.) Уæлæ- 
мæ! Уæлæмæ сыст, Хъуыбады! 
X ъ æ р æ б и. Уæ зунд фæццудæй? Айæ дигорон 
лæхъуæн æй, Хъарадзаути æлдари фиййау. 
А ф æ х ъ о. Æлдары фыййау, зæгъыс?.. Гъемæ 
кæд афтæ у, уæд-ма нын Хъарадзауты æлдары 
фыййау йæ фæндырæй ацæгъдæд, иу зарæг нын ра- 
кæнæд. 
Будзулла. Циуавæр зар? 
А ф æ х ъ о. Азарæд, мæ фос мын Ададжы сæр- 
мæ куыд хызта. Мæ саусæр фыстæй фынддæс куыд 
адавта... 
Будзулла. Хъарадзаути фиййау уæхæн зар 
иæ зонуй. 
267 

Афæхъо. Уæдæ цы зоны, уый азарæд, стæй 
бæрæг уыдзæни. 
Будзулла(Хъуыбадымæ). Разарæ, Бадели, 
дæлæ Туйгьанти кувди чи зар кодтай — Минкъий 
Ацæмæзи зар! 
Хъуыбады цæгъды хъисфæндырæй æмæ зары дыгуронау 
Нарты Ацæмæзы зарæг. 
Нарти Уази Минкъи Ацæмæз, 
Рæсугъддæр цагъдмæ бæргæ низдохуй, 
Агундæ имæ айнæги фарсæй 
Берæ фегъосуй, фал ин разæгъуй: 
«О дзæбæх лæхъуæн, дæ ниййерæгæн 
Æ фæндæуагæ ку фæццæрисæ, 
Мæн ба ку уайуонцæ дæ хæзна хæтæл 
Æма дæ саусæр фустæ...» 
Т у г ъ а н. Ног та йæ саусæр фыстæ хъæуы?! 
Баба, ай Хъуыбады у. 
А ф æ х ъ о. Лæппу, дæхиуыл фæхæц! Æз æй 
ыссардзынæн: цъиу нæ фестдзæн æмæ арвмæ нæ 
атæхдзæни; мыст нæ фестдзæн æмæ фæсалгæрдæджы 
нæ бамбæхсдзæн. 
X ъ æ р æ б и. Уартæ æндаг отари еу лæхъуæн 
ес, æ ном — Хъубади. 
Будзулла. Цалинмæ сумах æнхъерæнтæ 
кæнайтæ, уæдмæ йе рандæ уодзæнæй. 
А ф æ х ъ о. Мæ фæдыл! (Иу каст ма бакодта 
Хъуыбадымæ.) 
Хъуыбады та ныззарыд: 
Гъей, Уасгерги! 
Фæндараст, фæндараст, Уасгерги! 
Уæй, уæй, дæ рунтæ бахуæрæн! 
Сугъзæрийнæ базургин! 
Гъей, иуазгутæ дæр де уазæг, 
268 

Бæрзонд Уасгерги! 
Цæй æма цæй, нæ фусун дæр 
Де уазæг, Уасгерги!.. 
Л ф æ х ъ о (дызæрдыггæнгсе). Тего, ды йæ разы 
лæуу, мах ныртæккæ ардæм хъæуы. Лæппу, хæлиу- 
дзыхæй ма кæс: мæ фæдыл! (Æдде та фыййаукуый- 
ты реейын райхъуыст). 
Будзулла. Ходуйнаг æй иуазгутæй! — расин 
æнхус кæнæн Хъубадий ахæссунмæ. 
Æртæйæ дæр февнæлдтой Тегомæ, бабастой йæ, йæ дзыхы 
йын къæрмæг атьыстой. 
Будзулла. Фæстеуат мабал кæнæ, Хъубади. 
Ледзгæ Дзанхоти гъæумæ. Байагорæ ме ’рдхуард 
Мурзабеки. Мæ номæй йин раттæ салантæ. Фæнда- 
раст фæууо! Уасгерги де ’нбал! 
Æртæйæ дæр фæаууон сты. Тего дурæнцæйтты рабадти 
къæхтæ ’мæ къухтæ бастæй, гæппытæ кæны, хъæр кæны- 
ныл архайы. Куыйты рæйын та райхъуысти талынджы. 
А ф æ х ъ о (седдейсе). Фæсайдтат мæ! Фæсайд- 
тат мæ, Хъарадзауты фыййæуттæ! (Æрбазынд.) Цы 
фесты?! Кæм сты?! (Тего сæрызмæлдæй амоны, 
аяыгъдысты, зæгъгæ.) Йæ дзыхæй ма йын йæ къæр- 
мæг райс, лæппу! 
Т е г о. Асайдтой нæ! Уый Хъуыбады уыди! 
А ф æ х ъ о. Æмæ цы фесты?! 
Т е г о. Кæсæгмæ фгелидзы — Дзаххотты хъæумæ. 
А ф æ х ъ о (ныкксерзыдта). Æйй-ы, мардзæ! 
Æз ма æрыгоидæр куы уаин, уæд æй фæндаджы 
хъæбæрыл бæргæ æрцахсин. 
Т у г ъ а н. Баба, ма тыхс. Мах æй æрцахсдзыс- 
тæм... фæндаджы хъæбæрыл. 
А ф æ х ъ о. Бацагурут-иу æлдар Ботасаты Дзан- 
хоты. Мæ номæй йын зæгъут зæрдиаг саламтæ. Уый 
269 

уын баххуыс кæндзæн. Райсом Хъуыбадыйы мæ сау 
скъæты дуармæ куынæ фенон къæхтæбастæй, уæд 
уæ гуырæй райгæ ут уæ дыууæ дæр! — нæ фехъуыс- 
тон, зæгъгæ-иу, ма зæгъут! 
Тего. Акко, мах дзы дæ маст дæр æмæ нæхи 
маст дæр райсдзыстæм. 
А ф æ х ъ о (мæстыйæ). Цæмæ ма мæм кæсут 
хæлиудзыхтæй?! Тагъддæр, йæ фæдыл!! 
Æмбæрзæи 
ДЫККАГАРХАЙД 
Фсендзсем ныв 
Архайд цæуы Кæсæджы. Кафæн фæз. Фæзы æдде — ставД 
уисæй быд кау, кауы михтыл ранæй-рæтты — цалдæр ду- 
рыны. Лæппутæ æмæ чызджытæ кæнынц рагон кæсгон 
кафт. Чызджыты къæхтыл — бæрзонд зæвæтджын хъæ^ 
дын дзабыртæ. X ъ у ы б а д ы хъавгæ æрбацыд, йæ хъис- 
фæндыр агъуды мидæг йе ’фцæджы ауыгьд, афтæмæй. 
Хъазты фæсивæд æй бафиппандтой. 
X ъ у ы б а д ы. Фарн — уæ хъазты. 
Темырыхъо (хъалхуызæй). Хæстæгдæр 
рацу, ирон фыййау. 
X ъ у ы б а д ы. Хорз лæг, цæмæй мæ базыдтай, 
ирон дæн, уый? 
Темырыхъо (худы). Дæ фадыварцæй. 
Гъеныр алыбон æгас цу, хохаг дзигло! 
X ъ у ы б а д ы. Хохаг дæи, уый та цæмæй ба- 
зыдтай? 
Т е м ы р ы х ъ о. Дæ сæнары тæфæй. (Хъазы 
дзы.) Хæстæгдæр нæм, зæгъын, рацу: нæ кæрц ма 
дысхъуаг уыди. 
270 

X ъ у ы б а д ы. Уæхæдæг мацы хъуаг ут, кæрц 
æнæдысæй дæр фæлæудзæни. 
Темырыхъо (æрбамæсты). Æмæ дæм цы 
хъуаг кæсæм, фыййау?! 
X ъ у ы б а д ы. Бахатыр кæнут, æз ардæм уæ 
хъуæгтæ бæрæггæнæг не ’рцыдтæи. 
Т е м ы р ы х ъ о. Уæдæ цæмæ ’рбацыдтæ, уый 
уæртæ фалдæр ис — хæрд æмæ нозт. Бахæр, баназ 
æмæ дæ хæдзар бацагур. 
Мурзабек. Темыр! Темырыхъо! Дæхиуыл 
фæхæц — дæхи уæздан лæг куы хоиыс. 
Т е м ы р ы х ъ о. Уæздан лæг кæй дæн, Мурза- 
бек, тæргæ дæр æй уымæн кæнын. 
Мурзабек (амоны Хъуыбадымæ). Ацы лæг 
кæцæй рацыд, уым уæздандзинад æндæрхуызон æм- 
барынц. 
Т е м ы р ы х ъ о. Мурзабек! Уæздандзинадæн 
цы ’мбары сау хъусха фыййау?! 
Мурзабек (адæммæ). Æз цал хатты уыдтæн 
Ирыстоны, æмæ сæ фæсивæд мæ цуры нæзы цы- 
рæгътау лæууыдысты, кад мын кодтой! (Баздæхт 
Хъуыбадымæ.) Уæдæ ирон дæ, зæгъыс? 
X ъ у ы б а д ы. Ирон. Фæлæ, бахатыр кæ, ды 
Мурзабек дæ? 
М у р з а б е г. О, æз дæн Мурзабек. Дзанхо- 
тыхъæуккаг Мурзабек. 
X ъ у ы б а д ы. Уæдæ дын уæд де ’рдхорд Будзул- 
лайæ — зæрдиаг саламтæ! 
Мурзабек. Будзуллайæ зæгъыс?! Æмæ ды 
зоныс ме ’рдхорд Будзуллайы?! 
X ъ у ы б а д ы. Будзулла мæнæн дæр æрдхорд- 
æфсымæр у. 
Мурзабек. Ме ’рдхорды æфсымæр мæнæн 
дæр æрдхорд у (дсетты йæм йæ хуыцауыкъух.) 
Мурзабек — дæ кæсгон æрдхорд! 
271 

X ъ у ы б а д ы (исы йын йæ къух). Хъуыбады! 
Дæ ирон æрдхорд, Мурзабек. 
Мурзабек. Уæдæ ирон уазæгæн — ирон 
цагъд! Хадизæт, дæ хорзæха>й. (Хъуыбады йсе хы- 
зын кауыл ацауыгъта æмæ уæздан кафт ракод- 
та.) Аминæт, уазæгимæ дын æнæракафгæ нæй! 
Кафынц Хъуыбады æмæ Аминæт. Уыцы рæстæг Темы- 
рыхъо цыдæртæ адзырдта Хадизæты хъусы, æмæ чызг йæ 
фæндыр бандоныл авæрдта, иæхæдæг йе ’мбæлтты аууон 
балæууыд. 
Мурзабек. Цы хабар у, Хадизæт? Ацæп>д! 
Мæ уазæджы мын ма бафхæр. 
Темырыхъ.о (бахъæлдзæг). Æмдзæгъд, 
лæппутæ! Ирон фыййауæн æмдзæгъд дæр фаг у! 
Мурзабек. Адон та дæ митæ сты, сыгъдæ- 
гæй, уæздан Темырыхъо! (Хадизæтмæ.) Дæ хор- 
зæхæй, Хадизæт, ацæгъд... 
X ъ у ы б а д ы. Ма йæм хат, Мурзабек. Уартæ- 
ма мын кауы михæй мæ хызын æрбадæтт. 
Т е м ы р ы х ъ о. Йæ хызын-ма йын раттут — 
сæххормаг и! 
Хъуыбады хызынæн систа хъисфæндыр, агъудæй йæ фæ- 
хицæн кодта æмæ дзы кæсгон цагъд кæны, афтæмæй кафы 
Аминæтимæ. Фынгæи дæр сыстадысты хпстæртæ æмæ се 
’ппæт дæр цымыдисæй кæсынц кафджытæм. Уалынмæ 
фæдисы цыдæП æрбацыдысты Т у г ъ а н æмæ Т е г о. 
Т у г ъ а н. Бахатыр кæнут, хорз адæм! 
Темырыхъо. Адондæртахохæгтæ куы сты! 
Ассалам алейкум! 
Мурзабек. Кæд фæдисæттæ не стут, уæд 
уæздаидæр цыд æрбакодтаиккат. 
Т е г о. Фæдисæттæ стæм, фæдисæттæ! (Фсеком- 
коммæ Хъуыбадымæ.) Уæртæ и! Ныр нал аирвæз- 
дзынæ махæй! 
272 

Т у г ъ а н (Тегомæ). Сабыр. Ай дын хох нæу: ам 
æндæр æгъдæуттæ ис. (Адæммæ.) Иу хатт ма ха- 
тыр курæм, уæ хъазт уын кæй бакъуылымпы код- 
там, уый тыххæй. Фæлæ фехъуыстам, зæгьгæ, æл- 
дар Ботасаты Дзанхот ам, куывды кæй ис, уый. 
М у р з а б е к. Раст фехъуыстат. Еблагъуæ! 
Т у г ъ а н. Уæ салам бирæ, фæлæ Дзанхоты куы 
федтаиккам æвæстиатæй: нæ фæндаг даргъ æмæ 
тæссаг у — Уæлладжыры комыл Туалтæм. 
Д з а н х о т (фæзынди). Туаллаг бæлццæттæн 
еблагъуæ цæуыннæ зæгъут, кæстæртæ? Мæ зæронд 
сæр мын цæмæн худинаг кæнут? 
М у р з а б е к. Загътам цын, фæлæ тагъд кæ- 
нынц. 
Дзанхот. Тагъд донфурды не ’ййафы, фæлæ 
уæм хъусын. 
Т у г ъ а н. Фыццаджыдæр уый зæгъинаг дæн, 
æмæ мын мæ фыд Бурасаты Афæхъо тынг бафæдзæх- 
ста, цæмæй дæуæн, цытджын æлдар Дзанхот, мæ 
фыды номæй радтон зæрдиаг саламтæ. 
Д з а н х о т. Кадджын æмæ номджын æлдар у 
Бурасаты Афæхъо, йæ салам бирæ уæд, Хуыцауы 
арфæ йыл сæмбæлæд. 
Т у г ъ а н. Дыккаджы та уый зæгъинаг дæн, 
æмæ Афæхъо дæуæй куры, цытджын æлдар, цæ- 
мæй ды уартæ йе ’ххуырст фыййау Хъуыбадыйы 
нæ къухтæм радтай. 
Д з а н х о т. Уагæры цы бакодта ахæмæй, цæ- 
мæй быдырæй хохмæ ласинаг фæуа? 
Т у г ъ а н. Хъуыбады бакодта Хуыцауы ’васт ми: 
æлдары фосæй адавта фынддæс саусæр фысы æмæ 
йæхи бафснайдта Кæсæджы дзуарбадæн зæххыл. 
X ъ у ы б а д ы (джихтæгæнгæ бацыд Дзанхо- 
ты размæ). Цытджын æлдар! Ницы фыдми ракод- 
273 

тон, ницы адавтон. Хуыцау — ме ’вдисæн, æндæр 
æвдисæн мæнæн нæй хохы дæр, быдыры дæр. 
Т е г о.Уæдæ цæмæн ралыгьдтæ Кæсæгмæ? 
Темырыхъо (баздæхти Хьуыбадымæ). 
Æлдары фыстæ ныууæй кодтай, дæхæдæг махимæ 
кафыс. Пуй, цаттыгъаллар! 
Мурзабек. Темырыхъо! Ды ницы федтай, 
ницы зоныс æмæ дæ кæрддзæмы æнцад бад дæхи- 
цæн. Бахатыр кæн, цытджын æлдар... 
Д з а н х о т (Темырыхьо сонгпæй фездæхтп 
Мурзабекмæ). Гъери-гъа! Зæххæн уæз куынал кæ- 
ныс, Темырыхъо! Иу та ма дзы æгъдау вæййы... 
Хорз адæм! Ме ’фсымæртæ! Мах не ’ппæт дæр Хуы- 
цауы рафæлдисгæ адæм стæм, Хуыцауы уынаф- 
фæйæ цæрæм зæххыл: æлдарæй фыййауы онг. Æмæ 
хъуамæ алчи дæр æнæсайдæй кæна йæ цардыуаг. 
Гъеныр уæ фæрсын: кæуыл баууæндæм мах? Æл- 
дары фыййауыл, æви æлдарыл? 
Т е м ы р ы х ъ о. Æлдарыл! 
И н а л. Æлдары фыййауыл! 
Мурзабек. Йæхи ма йын бафæрсæм, йæхи. 
X ъ у ы б а д ы. Хорз адæм! Æз хохæй быдырмæ 
ралыгьдтæн, уый раст у. Фæлæ фыдгæнæг нæ дæн, 
давæг дæр нæ дæн. 
Т е м ы р ы х ъ о. Уæдæ цы дæ, чи дæ? 
X ъ у ы б а д ы. Æз дæн... Æз дæн... мæгуыр 
фыййау. Сидзæрæй чи схъомыл, мады рæвдыд чи 
нæ зоны, фыды ныфсдæттæг ныхас чи нæ фехъуыс- 
та йæ царды мидæг, афтæмæй æнаххосæй аххосджын 
чи у, уыцы мæгуыр Хъуыбады! 
, Т у г ъ а н. Ма йыл æууæндут. 
Т е г о. Ай адавта æлдары фыстæ. 
X ъ у ы б а д ы. Æз Хуыцауы рафæлдисгæ суадо- 
нæй дæр Хуыцауы æвастæй куы никуы банызтон. 
274 

Мурзабек! Ииал! Бауырнæд уæ, мæ размæ-иу хохы 
фахсыл æрыскъæф, кæнæ саунæмыг куы фæци, 
уæддæр-иу Хуыцауы афарстон: «О Хуыцау, мæхи 
Хуыцау! Кæд мын цæ хайыр кæныс, уæд цæ рато- 
нон...» Хорз адæм! Æлдары фосæй фынддæс сæры 
фесæфти, уый раст у, фæлæ цæ... давгæ нæ акодтон! 
Т у г ъ а н. Уæдæ зæххы скъуыды аирвæзтысты?! 
Т е м ы р ы х ъ о. Кæд давæг нæ дæ, уæд цæмæ 
ралыгъдтæ хохæй быдырмæ? 
X ъ у ы б а д ы. Темырыхъо, махмæ афтæ фæ- 
зæгъынц хохы: «Æлдар фыдлæг у, лæгдзарм тæнæг 
у, мæлын кæй фæнды?» 
Д з а н х о т (ныхас ын фæхъыг). Махмæ та 
быдыры афтæ фæзæгъынц: «Хуыцау кæмæн цы сак- 
каг кодта — æлдарæн дæр, мæгуыр лæгæн дæр — 
уый хъуамæ æнæсайдæй æххæст кæна йæ царды 
мидæг». Акæнут æй... 
Мурзабек. Бахатыр ын кæн, цытджын æлдар. 
И н а л. Хуыцауы хатыр, зæххы хатыр бакæн, 
Дзанхот. 
Хъу ыбады. Цытджын æлдар! Иу ныхасы 
бар ма курын. 
Д з а н х о т. Зæгъ, дæ хорзæхæй. 
X ъ у ы б а д ы. Хорз адæм! Иу хатт ма йæ 
зæгъын: æз нæ хъæбæр хохы мады фæлмæн ныхас 
никуы фехъуыстон, фыды буц цæстæнгас никуы 
федтон, фæлæ мæнæ ацы кæсгон зæххыл æз мæ 
царды мидæг фыццаг хатт банкъардтон хорз æфсы- 
мæрты ныфсдæттæг цæстæнгас. (Бакаст Мурза- 
бек æмæ Иналмæ.) 
М у р з а б е к. Фидар лæуу, Хъуыбады. 
X ъ у ы б а д ы. Къæдзæхы тигътыл схъомыл 
дæн фос хизгæйæ, арфæтæ кæнын нæ базыдтон, 
фæлæ уын, мæнæ хорз адæм, Дунерафæлдисæг 
275 

Хуыцау мæ бæсты рæсугъд арфæтæ ракæнæд. Æз 
та уын мæ ихсыд фæндырæй хæрзбоны цагъд æр- 
кæнон. (Фæндырæй цсегъды). 
Т у г ъ а н. Цыбырдæр цæгъд: нæ фæндаг даргъ у. 
Т е г о. Ахæм къухтæ хъуамæ баст уой! 
Тугъан æмæ Тего бабастой Хъуыбадыйы къухтæ æмæ йæ 
фæкæнынц сæ разæй. 
X ъ у ы б а д ы. Хуыцауы фæдзæхст ут, мæ хорз 
фысымтæ! Алы уазæг дæр уæ афтæ буц æмæ рæв- 
дыдæй цæуæд... 
Д з а н х о т. Фæндараст ут! Быдыры зæдтæ æмæ 
уæ хохы дзуæрттæ рæствæндаг фæкæнæнт. 
Мурзабек. Бахатыр кæ, цытджын æлдар, 
фæлæ ныл абон нæ Хуыцауы зæрдæ фæхуддзæн. 
Д з а н х о т. Цæмæн афтæ зæгъыс, уæздан Мур- 
забек? 
Мурзабек. Нæ кæсгон зæххыл уазæгæй 
кадджындæр ничи уыди нæ дзæнæтыбадинаг фы- 
дæлтæм. 
Д з а н х о т. Раст зæгъыс, Мурзабек, фæлæ 
уазæг фыдгæнæг куы уа, æлдары фосдавæг, уæд та? 
М у р з а б е к. Нæ, нæ, цытджын æлдар! Хъуы- 
бады давæг нæу. Давæг лæг арвыхъугау бæрæг 
вæййы. 
И н а л. Хъуыбады фæлмæнзæрдæ, æнæхин адæй- 
маг у. 
Д з а н х о т. О, фæлæ æлдар Афæхъойы фынд- 
дæс фысы цы фесты? Ницы дзурут, нæ? 
Мурзабек. Афæхъойы фос цы фесты, уый 
Хуыцауæй дарддæр чи зоны? Æмæ цын Хуыцау тæр- 
хо’нгæнæг фæуæд! Фæлæ мæгуыр лæппу — нæ 
уазæг! — бынтон æнаххосæй фæззыгон сыфтæрау 
фесæфдзæн. 
276 

Д з а н х о т. Бауырнæд уæ, хорз адæм, æз тынг 
хорз зонын Афæхъо-æлдары æмæ уый искæй æнах- 
хосæй бафхæра, уымæн уæвæн нæй. Нæхимæ кæс- 
гон æлдæрттау лæджыхъæдæй æххæст у! Хуыцау- 
æй уырнæгау уæ бауырнæд: уæздан лæг у. 
Мурзабек. Бахатыр мын кæн, Дзанхот, мæ 
къæйных æргом ныхас, фæлæ ды уæздан цы хо- 
ныс? Йæ уазæджы (!) къухтæбастæй акæнын чи 
бауагъта, уыдонмæ цы ис лæджыхъæдæй, уыдонмæ 
цы ис уæзданæй? 
Д з а н х о т (сагъæсгæнгæ). Мæ зæрдæ йæ зоны: 
Хъуыбады æнæхин,æнæсайд хохаг лæппу у. Фæлæ 
иннæрдыгæй — æлдар Афæхъо! Æз йæ хæдзары 
цæхх æмæ кæрдзын бирæ хатт бахордтон. Фых хой- 
раджы фарн та бирæ у, мæнæ хорз адæм! Æмæ уын 
уый зæгъинаг дæн: мæнæй ме ’фсарм, мæ уæздандзи- 
над цы домы, уый бакодтон, фæлæ... Фæлæ сымах 
та, фæсивæд, джихæй цы кæсут?! 
И н а л. Мах бон циу, цытджын æлдар? 
Мурзабек. Махæн дæ ныхас æгъдау у. 
Д з а н х о т. Гъе, уæууæй, фæсивæд! Раздæр-иу 
мæ ме ’рфыджы змæлдæй куы ’мбæрстат, уæд ныр 
цы кодтат: æнæбонхуызæй уæ цæссыгтæ цы згъа- 
лут уæ хъæбысмæ?! 
Мурзабек (цингæнгæ). Уæ, Хуыцауы салам 
дыл сæмбæла, цытджын æлдар! Фæсивæд! Мæ 
фæдыл! (Феггуырстысты иумæ.) 
Д з а н х о т. Гъæйтт! Гъæйтт! (Фæсивæд фæ- 
лæууыдысты.) Хъарсы фидар сæттынмæ куынæ 
цæут, уæд дыууæ лæджы ныхмæ!.. Æххæст ма цæ- 
цæн æмæ ногъайæ дæр æххуырсгæ æфсад ракæнут! 
Мурзабек. Хатыр, нæ буц хистæр! Дыууæ 
лæджы ныхмæ æфсадæй цæуын худинаг у, зонæм 
æй. Фæлæ фæсивæдæй фæстейы фæлæууын никæй 
бафæндыд. 
277 

Д з а н х о т (сабыргай). Худинагæй тæрсын 
хъæуы. Фыдæлтæ-иу уый тыххæй загътой: «зæрдæ — 
дугъон, зонд — йæ барæг». Ныр та фæстиат мауал 
кæнут. Мурзабек! Инал! Лæгæты фæндагыл сæ раз- 
мæ фæут. Йа, Аллах! Гъæйтт-гъæйтт! 
Мурзабек æмæ Инал тындзгæ ацыдысты. Адæм «фæнда- 
раст, фæндараст» кæнгæ сæ фæдыл разæнгардæй кæсынц. 
Æ м 6 æ р з æ н 
Æхссезæм ныв 
Хъæды кæрон. Разæй — дзуары бæлас: йæ къалиутыл — 
урс хæцъилтæ баст. 
Т е г о. Кæдæм ма йæ кæнæм? 
Т у г ъ а н. Дарддæр цом. 
Т е г о. Ам хорз у: мæнæ йæ бæласы цонгыл 
ацауындзæм. 
X ъ у ы б а д ы. Хуыцау уын нæй? Иумæ куы 
схъомыл стæм. (Джихæй.) Æрыскъæфдзау ХУмæ 
бирæ куы фæцыдыстæм. Гæнгæлытæ æмæ-иу хуыр- 
хæджытæ цас æртыдтам! Хъуыды ма кæныс, Тугъан? 
Хъуыды ма кæныс, Тего? 
Т у г ъ а н (Тегоимæ иумæ). Кæнæм, кæнæм!.. 
Т е г о. Сауададжы уæлвæзы нæ-иу радыгай куыд 
абырстай, уый дæр нæма ферох кодтам. 
X ъ у ы б а д ы (джихæй йæ мидбылгпы худы). 
Сывæллоны хъæзтытæ: дугъы уайынтæ, хъæбысæй 
хæстытæ... Кæд сидзæр уыдтæн, уæддæр мын тынг 
зынаргъ ысты мæ сабибонтæ. 
Т у г ъ а н. Махæн дæр зынаргъ сты нæ сабибон- 
тæ. Фæлæ мæм раст цы нæ касти — уæддæр æмæ 
ныр дæр — уый дын хъуамæ æргомæй зæгъон абон. 
Т е г о. Дæ фæстаг бон! 
Т у г ъ а н. Ды бынтондæр сидзæр куы уыдтæ: 
278 

бæгънæг-бæгъæввад, мæгуыр-æххормаг. Афтæмæй — 
махæй хъæлдзæгдæр! Махæй цæрдæгдæр. Махæй 
домбайдæр! Æз — æлдары фырт, ды — æххуырст 
фыййау. Уæддæр та Дзапарты рæсугъд Хъуыдинæ... 
дæу бауарзта. 
Т е г о. Дæу! — мæгуыр фыййауы. Æлдары фыр- 
ты нæ, фæлæ сæнархъус фыййауы! 
Т у г ъ а н. Уæд уый куыд раст у, Хъуыбады? 
Æви дæ Хуыцау махæн мæстæймарынæн радта, и?! 
Т е г о. Абон та мах бон у: мах рад дæр æрхæц- 
цæ... мæстæймарынмæ. 
Т у г ъ а н. Мæстæймарынмæ нæ, фæлæ... бæн- 
дæнæй марынмæ! 
Т е г о. Нæ, ме ’фсымæр! Раздæр уал ын йæ 
хъизæмæрттæ фенæм.(Хъуыоадымæ.) Ды, кæйдæр 
дзæгъæлзад, æлдар Афæхъойы саусæр фыстæй 
фынддæс адавтай æмæ цæ ауæй кодтай, æви нæ? 
X ъ у ы б а д ы. Хуыцау — ме ’вдисæн: цы 
фесты, уымæн ницы базыдтон. 
Т у г ъ а н. Нæ дæ ’вдæлди мæ фос хъахъхъæ- 
нынмæ: Хъуыдинæйæн фæндырæй цагътай, уарзон 
ныхæстæ кодтай. Мæ фос та давды фесты! 
Т е г о (Тугъанмæ). Ма тыхс, мæ хъаймæты æф- 
сымæр! Дæ саусæр фыстæ давды нæ фесты: тæккæ 
абон — хурныгуылды уыдзысты уæ талынг скъæты! 
Т у г ъ а н (дисгæнгæ). Уый та куыд, цы хуызы? 
Т е г о (мæстпæймарæгау кæсы Хъуыбадымæ). 
Цæмæй мæнæ ацы фæндырдзæгъдæг хабедзен лидзæг 
фæуа Туалгомæй æмæ Дзапарты рæсугъд дæуæн баз- 
зайа Хуыцауы хæзнайау, уый тыххæй æз уæ саусæр 
фыстæй фынддæс æндарæны бакодтон Адайлæгæты. 
Хъуыбады фырмæстæй йæ уæрджытыл æрхауд, Тугъан дæр 
джихæй баззад. Уыцы рæстæг Мурзабек æмæ И н а л, 
сæ сæртæ басылыхъыты тыхт, афт æмæй æрбагæппытæ 
кодтой хъуырæйнæмгæ дамбацатимæ. 
279 

М у р з а 6 е к. Чи стут?! 
Т у г ъ а н. Æмæ сымах чи стут?! 
И н а л. Мах стæм абырджытæ, стигъджытæ, 
марджытæ! 
Т е г о. Аллах акбар! (Тугъанмæ.) Кæй агуырд- 
там — уыдон! Ассалам алейкум! (Къухтæ райсын- 
мæ хъавы.) 
Мурзабек (йæ къух æм нæ дæтты). Къухтæ 
райсын æфсымæрдзинад у æмæ дæм ис уыцы хъару? 
Т е г о. Ис! Ис! Мах дæр сымах хуызæн стæм: 
абырджытæ, стигъджытæ, марджытæ. Аллах акбар! 
Т у г ъ а н. Дæ зонд фæцыди?! Цавæр Аллах 
акбары кой кæныс? 
Т е г о. Дæ дзыхыл хæц! — Мæхъæлæттæ сты. 
(Мурзабек æмæ Иналмæ.) Мах дæр, зæгъын, абыр- 
джытæ стæм! 
Т у г ъ а н. Бахатыр кæ, Тего, фæлæ мæн тых- 
хæй дзуапп ма дæтт: æз мæ фыд Афæхъойы фырт 
дæн æмæ стигъæг дæр нæ дæн, абырæг дæр нæ дæн... 
М у р з а б е к. Чи цы у, уый равзардзыстæм мах. 
Т е г о. Æз дæн абырæг, æз! Мæнæ ацы дыууæ 
лæджы (!) æз радавтон хохæй æмæ уын цæ уæй 
кæнын... асламæй. 
Т у г ъ а н (дисгæнгæ). Ды!.. Мæн... уæй кæныс?! 
Т е г о. Асламæй. 
Мурзабек. Цас цæ кæныс? 
Т е г о. Мæнæ ай фыййау у æмæ — æртæ тума- 
ны. Мæнæ ай та — æртиссæдз туманы. 
И н а л. О, Аллах! Аллах! Афтæ зынаргъ цæмæн? 
Т е г о. Ай æлдары фырт у: фос бирæ, хор бирæ. 
Йæ фыд æй балхæндзæн зынаргъæй. 
Т у г ъ а н. Тего! Дæ зонд фæцыди? 
Мурзабек. Хорз! Зынаргъгомау у, фæлæ 
ницы кæны, кæд йæ фыд æлдар у, уæд... 
280 

И н а л. Уæд дзы дыууæ хатты фылдæр рассив- 
дзыстæм! 
Мурзабек. Гъей, хорз абырæг! Тего дæ, цы? 
Т е г о. Тего, Тего! 
Мурзабек. Йæ къухтæ йын бабæтт, Тего. 
Фæстæрдæм. 
Т е г о. Уæхимæ бæндæн нæй? 
И н а л. Мæнæ йын фыййауы бæндæнæй бабæтт 
йæ къухтæ. 
Т е г о. Уымæн йæ къухтæ халæн нæй: афардæг 
уыдзæни! 
И н а л. Никæдæм афардæг уыдзæни. 
Мурзабек. Мæнæ ацы дамбацайы сырх 
нæмыг кæйфæнды дæр баййафдзæни. Райхал 
фыййауы къухтæ! 
И н а л (йæ дамбацайы фарс йæ дысалгъсей асæрф- 
та). Бабæтт æлдары къухтæ. 
Т у г ъ а н (йæ къухтæ йын Тего бæтты). Дæ 
зонд фæцыди, Тего? (Схойы йæ, схъуырдухæн 
сты.) Гадзрахатæй мыл рацыдтæ! 
Т е г о. Сабыр! Æндæр гæнæн нæй. 
Т у г ъ а н. Æз мæ сæрмæ уый нæ хæссын, цæ- 
мæй мæ мæ фыд Афæхъо галау балхæна абырджы- 
тæй. 
Т е г о. Сабыр. Дæ уд уал аирвæзын кæ. Æз дæ 
мæхæдæг балхæндзынæн, ме ’фсымæр. 
Т у г ъ а н. Æфсымæры ард дæ фæдыл æфтыд 
фæуæд! 
Мурзабек (Иналмæ). Сулейман! Фæкæс 
хохаг абырæгмæ... йе ’фсымæры къухтæ бæттынмæ. 
Т е г о. Ма тыхсут: æз æй Тутыры уæрыккау 
мæхæдæг абæтдзынæн. 
Мурзабек. Сулейман! Ныр та мæнмæ фæкæс 
хохаг абырæджы къухтæ бæттынмæ. 
281 

Т е г о (бæттынц ын йæ къухтæ). Хорз абыр- 
джытæ! Хорз абырджытæ! Аллах акбар!.. 
Мурзабек. Акбар, акбар! 
И н а л. Уæллæгьи, акбар! 
Т е г о. Кæд акбар у, уæд мын мæ къухтæ цæмæн 
бабастат?! 
Мурзабек. Махмæ, абырджытæм, ахæм 
æгьдау ис: цалынмæ дын де ’хца хæссæм, уæдмæ 
хъуамæ дæ къухтæ баст уой. 
Т е г о. Æз уе ’рбацыдмæ æнæкъухтæбастæй дæр 
фæлæудзынæн. 
И н а л. Афтæ гæнæн нæй, хохаг абырæг! Ды 
æндæр искæмæн куы ’рбауæй кæнай де ’рдхорды, 
уæд ма мах кæм балхæндзыстæм æлдары фырт? 
X ъ у ы б а д ы. Бахатыр кæнут, чи стут, уый 
дæр нæ зонын, фæлæ цæ ауадзут сæ фæндагыл. 
Т у г ъ а н. Æнхъæлдæн та дын, Хъуыбады, бах- 
хуыс кодта дæ Хуыцау. (Мæстыйæ.) Фæлæ мæ ме 
’ххуырст фыййау (!) фервæзын кæна, æз уый мæ 
сæрмæ нæ хæссын!.. 
Т е го(сусæгæй). Хъуыбады, фервæзын мæ кæн... 
X ъ у ы б а д ы. Хуыцауы хатыр, зæххы хатыр 
бакæнут: ауадзут цæ, тæригъæд сты. 
Т у г ъ а н (мæстыйæ). Дæуæй тæригъæддагдæр 
дæн, Хъуыбады?! Уый зон, æмæ æз мардæй дæр 
æлдары фырт дæн, ды та — фыййау, æххуырст 
фыййау! 
Мурзабек. Быцæу ма кæнут, хохæгтæ! Мах 
уæ иуы дæр нæ уадзæм: æлдары фырты дæр, абы- 
рæджы дæр, æххуырст фыййауы дæр. 
Т е г о. Уæдæ уый дæр бабæттут: кæд сæфгæ, 
уæд — иумæ. 
Мурзабек. Æххуырст фыййау! Зæгъ-ма, дæ 
хорзæхæй: дæ разы де ’фцæджы — агъуды мидæг уый 
282 

цы у? Хæцæнгарз? Хъримаг? Абырæджы дзаума? 
X ъ у ы б а д ы. Нæ, абырæджы дзаума нæу, — 
фыййауы дзаума у, æнкъард бонты — зæрдæирхæф- 
сæн. 
Мурзабек (йæхи ницызонæг скодта). 
Фыййауы дзаума... Зæрдæирхæфсæн... Уый циу? 
X ъ у ы б а д ы. Хъисын фæндыр. Ирон фæндыр. 
И н а л. Хорз фыййау, уæд та иу цагъд акæнис! 
Кæннод де ’мбал абырджытæ æгæр нынкъард сты. 
X ъ у ы б а д ы. Цавæр цагъд? Кæсгон? Мæхъæ- 
лон? 
Мурзабек. Нæ, ирон цагъд акæн. Фæлмæн 
цагъд. Æнкъард цагъд. Хъæддаг лæгæн: абырæгæй- 
æлдары фыртæй-æндæрæй, се ’ппæтæн дæр сæ зæр- 
дæты адæймагдзинад чи бауадза, ахæм... æнкъард 
цагьд. 
Хъуыбады бæласы бындзæфхадыл æрбадти æмæ цæгьды 
«Хъуыбадыйы» мелоди æмæ зары: 
Цæргæсы бæллын, 
Уæларвы нæрын, 
Дымгæйы хъарæг, 
Цæф сæгуыты маст, 
Æхсæрдзæны хъазт — 
Фыййауы зарæг... 
Фæскъæвда хур бон, 
Уымæл ривæддон, 
Рæсугъд хизæнтæ, 
Æфсæст фосы дзуг, 
Сæрибары дуг — 
Фыййауы сæнттæ... 
Мурзабек. Хуыцауы арфæ дыл хорзæй 
сæмбæлæд, мæнæ хорз фыййау. Ацу, фæндараст у. 
283 

Дæ сызгъæрин фæндырæй адæмы зæрдæ фæлмæн 
кæн. Ацу. Ацу, ды сæрибар дæ. 
X ъ у ы б а д ы (фæцæуы, раздæхти). Тугъан... 
Тего... Бирæ хъæлдзæг бонтæ арвыстам иумæ нæ 
сабибонты. Æз уæм мæсты нæ кæнын. Хæрзбон, мæ 
рагбонты хæлæрттæ. Хуыцауы фæдзæхст ут! (Фæ- 
цæуы.) 
Т е г о. Хъуыбады! Баххуыс нын кæ... Ма нæ 
ныууадз къухтæбастæй! (Хьуыбады ацыд.)Хуъщэу 
дыл йæ бæллæх сæвæрæд! Абырджыты амæттаг 
фæу! 
Мурзабек. Цæмæн æлгъитыс Хуыцауы ра- 
фæлдисгæ адæймаджы, йæ риуы рæсугъд зæрдæ 
кæмæн ис, уыцы Хъуыбадыйы?! 
Т е г о (фæгуырысхо). Ды абырæг нæ дæ! Ды 
Хъуыбадыйы кæсгон æрдхорд дæ! 
М у р з а б е к. О, æз абырæг нæ дæн. О, æз дæн 
Хъуыбадыйы кæсгон æрдхорд Мурзабек. (Йæ ба- 
сылыхь райхæлдта.) Худинаг! Аллайаг! Куыд ис 
уæйгæнæн æфсымæрæн, æмхъæуккагæн?! Куыд ис 
уæйгæнæн адæймагæн?! 
Т у г ъ а н. Хатыр дæ курæм. 
Т е г о. Суæгъд мын кæнут мæ къухтæ, Мурза- 
бек! Æз никæмæн ныббардзынæн ме ’фхæрд! Дæуæн 
дæр, де ’рдхорд Хъуыбадыйæн дæр! 
И н а л. Иугыццыл бастæй фæлæуу, Тего. Де 
’хца дын æрбахæццæ кæнæм: æртиссæдз туманы! 
Аллах акбар! (Фæцæуы Мурзабекимæ.) 
Т е г о. Æз уын фенын кæндзынæн, акбар циу, 
уый! Мæнæн мæ фыд Джетæгъæз æгас Кавказы 
хъуыстгонд абырæг у! 
Мурзабек (фездсехт, дамбацайæ фехста 
Тегойы кьæхты бынмæ). Æрхуыссут уæ дыууæ дæр! 
(Тего æмсе Тугъан кæрæдзийы бын абырыдысты. 
284 

Мурзабек сыл йæ нымæт æрæмбæрзта.) Ма суа- 
зал ут, хъæбатыр абырджытæ! Аллах акбар!.. (Ацы- 
дис Иналимæ). 
Æмбæрзæн 
Æвдæм ныв 
Архайд цæуы Калачы. Зыны сæндоны иу хай. Дуары сæр- 
мæ ставд дамгьæтæй фыст: «ЧИКЪОЙЫ СÆНДОН». 
Чидæртæ бацæуынц сæндонмæ, фæстæмæ рацæуынц ра- 
сыгæй, гуырдзиаг зарджытæ кæнгæйæ. Сæндоны дуармæ 
хæстæг, иу къуымгонды хиконд æртæкъахыг мольбертыл 
йе ’рдхорды ныв кæны Н и к ъ о. Хатгай сæны дурынæй 
ахуыпп кæны æмæ та йæ цæссыг асæрфы. 
Н и к ъ о. Ехх, Кæсæби! Асайдтай мæ, генацва- 
ле!.. Цал хатты мын загътай: «Никъала, мæ хуыз 
мын сараз дæ кæттагыл!» Дæхæдæг афардæг дæ 
де’цæг дунемæ... 
Ч и к ъ о (рауад сæндонæй). Никъо! Никъала! 
Уый цытæ кæныс?! 
Н и к ъ о. Хорз лæг уыди Кæсæби! Рухсаг уæд... 
(Дурыны хъуырæй та анызта.) 
Ч и к ъ о. Никъо, мæ закъаз кæд уыдзæн конд? 
Н и к ъ о. Цавæр закъаз, Чикъо? (Ахуыпп та 
кодта сæн.) 
Ч и к ъ о. Никъо, ныффысс афтæ стыр дамгъæ- 
тæй: «Чикъомæ ис тынг хорз сæн! Табуафси, мидæ- 
мæ рацæут!» 
Н и к ъ о. Уæллæй, ныффысдзынæн, Чикъо! 
Фæлæ рахæсс уыцы тынг хорз сæнæй. (Дурыныл 
та схæцыд.) Мæ бон нал у ацы туаг сæн нуа- 
зын... 
Никъо. Байсдзынæн дынуый дæр, Никъо! (Исы 
дурын. Схъаугъа сты. Никъо дурын нæ дæтты.) 
285 

Н и к ъ о. Фæлæуу-ма, Чикъо! Æнæ сæнæй ныв- 
тæ кæиæн нæй, Чикъо, уый бамбар! 
Ч и к ъ о. Ды дæр æй бамбар, Никъо, æз лæвар 
сæн никæмæн дæттын. (Ацыд.) 
Н и к ъ о (хьуыр-хъуыр кæны, гуырдзиагау æл- 
гъиты). Лæвар! Лæвар! Мæ куыстытæ мын асайд- 
та, лæвар мæ фæкусын кодта, шени де!.. (Кусы та 
Ксесæбийы портретыл.) Ехх, Кæсæби, Кæсæби!.. 
Цард цыбыр у хæрæджы къудийау... Уый дын æз 
зæгъын, æз: де ’рдхорд Никъо Пиросманашвили... 
К ъ о с т а (æрбацыд лæдзæджы æнцæйтты). 
Байрай, Никъо Пиросманашвили! Гамарджоба! 
Н и к ъ о (схуыст ныхасæй). Абон иу закъаз 
дæр нал исын! Нæ мæ ’вдæлы!.XДурыны хъуырæй 
та ахуыпп кодта.) Ехх, Кæсæби... (Кæуæгау.) 
Мæ сæры къоппа мын сидзæрæй ныууагътай... 
К ъ о с т а. Бахатыр кæ, Никъо. Æз дæ ницавæр 
ныв агурын. Æз дæ уазæг дæн, Никъала! 
Н и к ъ о (скасти Къостамæ). Уазæг — Хуы- 
цауы уазæг. Фæлæ чи дæ? 
К ъ о с т а. Ннкъо, дæ фыстæг мæм æрхæццæ 
Дзæуæджыхъæумæ. 
Н и к ъ о. Цавæр фыстæг?.. Ацы сæн мын мæ 
зонд фæцæуын кодта, фæлæ... зæххардыстæи, хорз 
уазæг, ацы мæнг дунейы æнæ амæй (дурыны фарс 
бахоста цъылынæгæй) тынг зыи цæрæн у, бауыр- 
нæд дæ... 
К ъ о с т а. Мæ зынаргъ Пиросманашвили! Иикъа- 
ла, ды мæм фæхабар кодтай Дзæуæджыхъæумæ, дæ 
хæлар Хъуыбады зын уавæры кæй ис, стæй... цæс- 
тæй кæй нал уыны... 
Никъо(фестади). Нывгæнæг Хетагури! Къос- 
та!!! (Хъæбыс кæны Къостайы, йсе зсердсе та суын- 
гсег.) Арвыл кæй агуырдтон, уый мæнæ Калачы 
286 

зæххыл ссардтон!.. Фæйнæ сыкъайы — æмбæлæг- 
гаг! (Нуазæнтæ сæнæй байдзаг кодта). 
К ъ о с т а. Пикъала!.. Дæ кой дын рагæй хъу- 
сын, Никъо. Бетъырбухы ма куы ахуыр кодтон, 
уæддæр фехъуыстон, зæгъгæ, дам, Калачы ис дис- 
саджы хæдахуыр нывгæнæг. 
Н и к ъ о. Ау, Бетъырбухы дæр мæ зонынц?! 
К ъ о с т а. Бæгуыдæр, Никъо! Йæ кърандасы 
фындзыл, дам, дзуар бады. Афтæ-иу загътой Бетъыр- 
бухы Академийы профессортæ. 
Н и к ъ о (йæхицæй ныхъхъал). Бетъырбухы 
дæр мæ зонынц... Уæвгæ мæн... Францы дæр зо- 
нынц. Парижы дæр!.. Гъемæ, Къоста, Бетъырбухæй— 
Парижæй—Дзæуæджыхъæуæй—æндæрæй, кæмдæ- 
риддæр ис хорз адæм, Хуыцауысконд адæм — се 
’ппæты цæрæнбон дæр бирæ уæд! Уæлдайдæр та — 
нæхи Хъуыбадыйы цæрæнбонтæ Хуыцау бирæ скæ- 
нæд, йæ цард йæ фæндырдзагъдау рæсугъд куыд 
уа!.. (Апызта). 
К ъ о с т а. Никъо, хорз адæмты тыххæй ракуыв- 
тай: уыдонæй иу ды дæ, иннæ Хъуыбады, æмæ уæ 
адæмы хорзæх уæд, Хуыцау уæ барæвдауæд. Абон 
лæгæй-лæгмæ кæрæдзины базыдтам æмæ иæ базынд 
Иры дзуæрттæн дæр æмæ Гуырдзыйы дзуæрттæн 
дæр адджын фæуæд! (Анызта). 
И и к ъ о. Исты комдзаг бæргæ куы уыдаид... 
(Чикъо фæзынди физонджъипимæ, фæцæуы сæн- 
донмæ.) Чикъо, Чикъо! 
Ч и к ъ о. Цы ма зæгъыс, Никъо? 
Н и к ъ о. Цытджын уазæг мæм и, Чикъо! Ра- 
хæсс мын сæны дурын æмæ физонæг — æнæхъæн 
мæй дын фæкусдзынæн... 
Ч и к ъ о. Бакус, Никъо, æмæ дын уæд — сæны 
дурын, физонæг. Лæвар мæм уарыны дон дæр нæй. 
287 

(Сæндоны фæмидсег æмæ гом дуарæй хъисфæнды- 
ры цагъд хъуысы). 
Н и к ъ о. Хъусыс, Къоста! Хъуыбады цæгьды 
йæ фæндырæй. 
Къоста. Æнкъард цагъд... Уыййæхиуыл кæуы 
Хъуыбады... 
Н и к ъ о. Хъуыбады рагæй цæры гуырдзиаг адæ- 
мы астæу. Йæ разы йын æрæвæрынц цæхх æмæ 
кæрдзын, сæны дурын, фæлæ... Фæлæ хохаг лæджы 
зæрдæ æндæр цыдæр агуры... 
К ъ о с т а. Фыдæлты зæхх, райгуырæн бæстæ. 
Н и к ъ о. Бауырнæд дæ, Къоста, æз Хъуыба- 
дыйы мæ уды бæрц уарзын. Йæ фæндыры цагъд, 
йæ зарды тыххæй дæр адæмæн у тынг уарзон адæй- 
маг. Фæлæ йын тæрсгæ кæнын: йæ цæстытау йæ 
зæрдæ дæр куы басудза... 
К ъ о с т а. Никъо, ме ’фсымæр! Æз дæр уымæй 
тæрсын æмæ абон ацы ран уый тыххæй куы дæн. 
Бадзур æм, дæ хорзæхæй. 
Никъо. Мæнæ мыл хур куыд ракасти, Къоста, 
æмæ мæ зæрдæ цинæй байдзаг: ныр Хъуыбады мæ- 
гуыр нал у — мах ын стæм æфсымæртæ. (Къостайы 
æроахъæоысгæнæгау кодта.) Къоста, дæ фенын- 
мæ рагæй бæллыдтæн: зæгъын, бирæ фæныхас кæи- 
дзыстæм аивады тыххæй, нæ нывты тыххæй ахо- 
рæнты æвзагыл... 
К ъ о с т а. Сæмбæлдзыстæм ма, Хуыцауы фæн- 
дæй, Никъо! Æз бирæ хорз ныхæстæ фехъуыстон 
дæ нывты тыххæй. 
Н и к ъ о. Æз цы дæн?! — хуымæтæджы хæда- 
хуыр нывгæнæг, фæлæ ды Бетъырбухы ахуыр код- 
тай. Бетъырбухы! 
• К ъ о с т а. Адæймаджы Хуыцауы арфæ æмæ йæ 
зæрдæйы хорзæх куы уа, уæд уый у сæйрагдæр, 
ахуыр нæ фæлæ... 
288 

Н и к ъ о. Иттæг раст зæгъыс, Къоста. (Сæндо- 
нæй та райхъуыст Хъуыбадыйы фæндырдзагъд.) 
Уартæ Хъуыбадымæ нæ кæсыс — кæм сахуыр код- 
та?! Никуы. Фæлæ йын Хуыцау радта курдиат æмæ 
зæрдæйы хорзæх... Ныртæккæ йæ рахондзынæн. 
(Сæндонмæ бацыд). 
К ъ о с т а. Раст зæгъыс, Никъала. Хуыцау ын 
радта курдиат, зæрдæйы хорзæх... фæлæ йын амон- 
дæй хай нæ бакодта. (Сагъæсгæнгæ.) Амонд... Уæв- 
гæ мæхæдæг дæр... амондцух, бæстæйхауд нарон лæг... 
(Йæ зæрдыл æрлæууыд йæхи фыст æмдзæвгæ:) 
Амонд... æрра дæн, цæй амондмæ дзурын! 
Ацы рæстæджы та амондджын чи у? 
Хъисфæндыры цагьд фæхъус, æмæ сæндоны дуарæй ра- 
хызтысты Н и к ъ о æмæ Хъуыбады. Хъуыбадыйæн 
йæ иу къухы лæдзæг, иннæйы — хъисфæндыр. 
Н и к ъ о. Абон диссаджы бон у, Къоба! Махмæ 
сæмбæлди цытджын уазæг, æмæ, дæ хорзæхæй, иу 
цагъд ын акæн дæ сыгъзæрин фæндырæй. 
X ъ у ы 6 а д ы. Цытджын уазæгæн — уæздан 
цагъд. (Кæны гуырдзиаг цагъд). 
Н и к ъ о. Къоба! Хъуыбады! Уазæг гуырдзиаг 
лæг нæу. 
X ъ у ы 6 а д ы. Уазæг Хуыцауы уазæг уæд. 
(Кæны кæсгон цагъд). 
Н и к ъ о. Мæ зынаргъ Къоба! Кæсгон уазæг дæр 
нæу. Уазæг ирон у!.. 
X ъ у ы б а д ы (йæ зæрдæ суынгæг). Æрцу-ма 
хæстæгдæр, ирон лæг. (Къостайы цонгмсе бавнæлд- 
та, йæ цухъхъайы бæрцытыл ын йæ къух æрхас- 
та.) Раст зæгъыс, Никъо! — ирон лæг у: йæ зæр- 
дæйы цæф æмæ йæ комулæфтæй бæрæг у. 
К ъ о с т а. Хъуыбады! Мæ зынаргъ Хъуыбады! 
10 Чеджемты Геор 
289 

(Ныхъхъæбыс кодта Хъуыбадыйæн.) Æз Къоста 
дæн, Къоста... Нал мæ зоныс? 
X ъ у ы б а д ы. Æз мæхи дæр куынал зонын, 
фæлæ... кæй Къоста? 
К ъ о с т а. Леуаны фырт... Гыццылæй мæ-иу де 
’ккой бирæ куы фæхастай Нары уæлвæзты. 
X ъ у ы б а д ы (базыдта Къостайы). Годта!.. 
Годта!.. Мæнæ мын Хуыцау цы хорз ракодта мæ 
талынг бонты!.. 
Ч и к ъ о (фæдисхуызæй). Къоба, цæмæн ра- 
цыдтæ! Æлдар Татикъо дæу агуры: цом, ацæгъд ын 
фæндырæй. 
Никъо. Нæйæ ’вдæлы, Чикъо! Уазæгнæмис. 
Ч и к ъ о. Ацæгъд, Къоба! Сæн дын ратдзынæн. 
Цас дæ фæнды — баназ!.. 
X ъ у ы б а д ы. Ай цытæ дзуры? Баназ æмæ 
ацæгъд, и?! 
Ч и к ъ о. Афтæ нæ, Къоба! — ацæгъд æмæ баназ. 
Н и к ъ о. Чикъо, цæмæн æфхæрыс лæджы? 
Ч и к ъ о. Сæны дурын фаг нæу?! Иу цагъдæн? 
Гъемæ лæвар хæргæ дæр бакæндзæн. Йæ кæрцы 
дзыппы ма къакъалитæ дæр ахæсдзæн. 
X ъ у ы б а д ы (фæтæргай). Къакъали дæ, 
Чикъо, къакъали, лæг нæ фæлæ. 
Ч и к ъ о. Къоба, мæсты ма кæн. Цом, Татикъо 
æнхъæлмæ кæсы: уымæ бирæ æхца ис. Дæуæн дæр 
ратдзæн æртæ сомы! — цом, ацæгъд, азар... 
X ъ у ы б а д ы. Чикъо, уæййаг зарæг мæм нæй 
æмæ мæ ныууадз. 
Ч и к ъ о. Афтæ у?! 
X ъ у ы б а д ы. Афтæ. 
Ч и к ъ о. Уæдæ мæ сæндонмæ дæ къах дæр макуал 
æрбавæр, оссури! Ды мæгуыр дæр дæ фыд-зондæй 
дæ, æвзæр хохаг! 
290 

Н и к ъ о. Цæмæн æй æфхæрыс?! Йæ зарæг уæй 
нæ кæны! 
Ч и к ъ о. Æмæ ды дæ нывтæ уæй цæмæн кæ- 
ныс?! Æххормагдæ, нæ?.. 
К ъ о с т а. Никъо, тыхсгæ ма кæн! — ахæм 
рæстæг æрцæудзæн æмæ дæ нывтæ сæн æмæ кæрдзы- 
ныл нал ивдзынæ. 
Ч и к ъ о. Ахæм рæстæг æрцыд! Æз дын, Никъо, 
дæ нывтæй иунæг дæр нал балхæндзынæн. Гъеныр 
дæр-иу рахæц хохаджы фарс! 
Н и к ъ о. Хохаджы фæхъхъау æрбауы... дæ 
дынджыр гуыбынимæ! 
Т а т и к ъ о (сæндонæй цудгæ-чиугæ рацыд). 
Гъе, Чикъо! Мæ уазджыты мын æнкъардæй амард- 
тай! Цы фæци уыцы хохаг зарæггæнæг? 
Ч и к ъ о. Нæ комы, цытджын Татикъо. 
Т а т и к ъ о. Нæ комы, зæгъыс? Уæдæмæ къинто 
дæ, Чикъо! Бафид ын æмæ бакома. (Æхцатæ сис- 
та.) Адонæй æгас хъæу балхæнæн куы ис, уæд иу 
хохаг лæг балхæнын дæ бон нæу?! 
Ч и к ъ о. Нæ комы, Татикъо-джан. 
Т а т и к ъ о. Уæдæмæ чъынды дæ, Чикъо! Дæ 
къухтæй сой нæ тæдзы. (Баздæхт Хъуыбадымæ.) 
Азар мæ уазджытæн, ацæгъд дæ бандури æмæ дын 
мæнæ æхца! Цæрæнбонты фаг!!! 
X ъ у ы б а д ы. Æз æхцайыл нæ зарын. 
Н и к ъ о. Æхцайыл нæ цæгъды! 
Т а т и к ъ о. Ай та чи у? 
Ч и к ъ о. Уый Никъо у, батъони, мæ нывгæнæг. 
Уартæ фынгты сæрмæ цы нывтæ ис, уыдон Никъо 
сарæзта. 
Т а т и к ъ о. Нывгæнæг, зæгъыс? Ха-ха-ха! 
(Никъомæ.) Мæ ныв-ма мын сараз! Æхцайыл!!! 
Н и к ъ о. Ницы дзы рауайдзæн, Татикъо-æлдар: 
дæ гуыбыныйас кæттаг мæм нæй! 
291 

Т а т и к ъ о (ралгъыста йæ гуырдзиагау). Куый- 
тæ! Æнæхæдзар басайрæгтæ! Цом, Чикъо, адон 
мæгуырæй хъалтæ сты. (Бацыдысты сæндонмæ). 
К ъ о с т а (Никьо æмæ Хьиыбадыйы уæхсчы- 
тыл хьæбысгæнæгау æрхæцыд). Хетæджы дзуары- 
стæн, хорз цын фестут уæ дыууæ дæр! Æвæдза, 
диссаг та куыннæ у: Хуыцауы арфæ сымахыл сæм- 
бæлди, хъæздыг та чикъотæ ’мæ татикъотæ сты! 
Н и к ъ о. Алкæмæн дæр, Къоста, йæ амонд йæ 
ныхыл фыст у. 
X ъ у ы б а д ы. Ехх, Годта! Никъо! Æз ацы мæ- 
гуыр æмæ сау бонты Нары ныхасы хъарм дуртыл куы 
абадин, Туалгомы адджын уæлдæфæй куы сулæ- 
фин! уæд афтæ зæгъин мæхицæн: «Гъеныр амæл, 
Хъуыбады, амондджынæй дæ райгуырæн сау хохы 
дурыл!» Ныр та мæхæдæг ам дæн, мæ зæрдæ — хохы... 
К ъ о с т а. Тагъд нæхæдæг дæр уыдзыстæм хохы. 
Æз дæумæ æрцыдтæн, Хъуыбады! 
X ъ у ы б а д ы. Уæдæ æз цæттæ дæн, Годта: 
мæнæ — мæ фæндыр, мæнæ — мæ лæдзæг!.. 
Н и к ъ о (батыхст). Фæндагмæ уын ц’авæрон 
уемæ?.. 
X ъ у ы б а д ы(худы). Æмæ дæм цы ис мæнæй 
уæлдай, Никъо! 
Н и к ъ о. Æрхъуыды кодтон! Сатæг æмæ хурдзыд 
сæнæфсиртæ. (Рæвдзгомау ацыд). 
X ъ у ы б а д ы. Дæ хабæрттæ дын хъусын, Год- 
та. Дæ зарджытæ дын фæзарын... Æмæ та мæ сау 
фæндыримæ иумæ фæкæуæм. (Ныллæг хьæлæсæй 
базарыд:) 
Мæ Иры фæсивæд! Дæ цинæй, дæ хъыгæй 
Фæластон мæ сау зæрдæ дард... 
Цы ма мын кæндзынæ? — дæ цæстыты сыгæй 
Æнæ хай фæуыдзæн мæ мард!. 
292 

К ъ о с т а (зарæг айста). 
Æцæгæлон адæм, æцæгæлон бæстæ 
Æхсныфæй нуазынц мæ туг... 
Мæлæтæй нæ тæрсын, фæлæ мын мæ фæстæ 
Мæ уæлмæрдмæ чи хæсдзæн суг? 
X ъ у ы б а д ы (зары дарддæр:) 
Кæй чызг мыл ыскæндзæн зæрдæхалæн хъарæг, 
Кæй кæуынæй риздзæн къæдзæх... 
К ъ о с т а. Хъуыбады! Мæнæ мæ куыд фæцæй 
рох кодта! (Йæ цухъхъайы мидæгдзыппæй райста 
урс къухтыкæлмæрзæн дидинæг-нывтимæ.) Бы- 
дырмæ куы лыгъдыстæм — Лабæмæ, уæд мæм ацы 
къухтыкæлмæрзæн радта Хъуыдинæ æмæ мын загъ- 
та: «Годта, мæ хур! Кæд искуы быдыры сæмбæлай 
Хъуыбадыйыл, уæд ын-иу мæ номæй ратт мæ лæ- 
вар: зæрдылдарынæн». 
X ъ у ы б а д ы (райста къухтыкæлмæрзæн). 
Ме стыр амондæй ма мæм ацы гæбаз æрхауди. (Рухс- 
мæ йæм акæсæгау кодта.) Ехх! Цы хуызæн у, Год- 
та, цы хуызæн? 
К ъ о с т а. Рæсугъд. Уалдзæджы хуызæн... 
Хъуыбады. О Хуыцау! Саугуырмæй ма мын 
ахæм цин цæмæ радтай? 
К ъ о с т а. Хъуыбады, ды цæстæй куырм дæ, 
фæлæ зæрдæйæ алцыдæр уыныс. 
X ъ у ы б а д ы. Годта, мæ хур! Мæ мæгуыр 
цардыл дæр-ма иу хъарæг ныффысс. Æрмæст дзы 
мæнæ ахæм дзырдтæ куыд уа: (Фæндырæй цæгъды 
æмæ зары:) 
Дзæгъæл мæ ныууагъта мæ фыд, 
Нæ зонын мæ мады рæвдыд. 
Нæ бæстæй фæхицæн дæн сонтæй... 
293 

Æмæ æз, Годта, уыцы зарæгимæ, уыцы хъарæгимæ 
Мæрдты Бæстæм ацæуон... 
Къоста (æрбахъæбыс та кодта Хъуыба- 
дыйы). Гъæй, мæ зынаргъ æфсымæр Хъуыбады! 
Мæнæ нæ цард цæй иухуызон рауад, цæй иухуы- 
зон... Ныффысдзынæн, Хъуыбады, ныффысдзы- 
нæн! Æмæ йæ нæ бæрзонд хохы, нæ уарзон На- 
рыхъæуы иумæ ныззардзыстæм... 
Н и к ъ о (фæзынди сæнæфсирты хордзенимсе). 
Хуыцау сразы уæд Тедойæ! — замманай сæнæфсир- 
тæ мын радта. Зæгъын, Тедо, Къоба фæстæмæ цæуы, 
хохмæ. Сæны дурын дæр ма рарвыста æмæ загъта: 
«Хуыцауы уазæг уæд Къоба!» (Сыкъатсе байдзаг 
кодта сæнæй.) Зæрдæджын, хорз лæг у Тедо!.. 
X ъ у ы б а д ы. Йæ цæрæнбон бирæ уæд Тедо- 
йæн. Хуыцауы арфæ йыл сæмбæлæд... 
Н и к ъ о (нуазæн йæ къухы, афтæмæй кувæ- 
гау дзуры). Къоста! Хъуыбады! Мад æмæ фыды 
сидзæрæн адæймаг фæразы, фæлæ райгуырæн зæхх, 
райгуырæн бæстæйы сидзæрæн лæг нæ фæразы... 
Мæнæ ме ’рдхорд Хъуыбады... йæ зæрдæйы дудгæ 
цæссыгтæй... йæ цæстытæ басыгъдысты. (Йсе зæр- 
дсе суынгæг.) Фæлæ хохаг лæг домбай у! Гъеныр, 
Къоба, цæуыс фæстæмæ дæ фыдæлты бæстæм, æмæ 
дæ Гуырдзыстоны рухс дзуæрттæ фæндараст фæ- 
кæнæнт! Дæ райгуырæн хæхты хур дæ ныййарæг 
мадау батавæд, барæвдауæд... (Анызта). 
X ъ у ы б а д ы. Къоста! Никъо! Алцыдæр бав- 
зæрстон мæ царды: сидзæры бонтæ... лæппуйы сæнт- 
тæ... мæгуыр лæджы æнамонддзинад... Хурбоны 
мæйдар фæндæгтæ... Хæрæг уаргъæн цы æнамонд- 
дзинад н’афæраздзæн, уый ме ’ккой фæхастон ме 
зæры бонтæм. (Йсе къухтсе арвмæ сдардта.) Бæр- 
зондыл бадæг Хуыцау! Æз дын ницы зæгъын — 
294 

дæхæдæг уыныс алцы дæр, табу Дæхицæн. Ницы 
домгæ кæнын, ницæуыл хъаст кæнын, æрмæст дæ 
мæ зæрдæйы бынæй йу хорзæх курын: мæ талынг 
фæндаг мын Туалгоммæ сараз, мæ зæронд сæр мын 
тагьддæр фæхæццæ кæн нæ ирон зæхмæ. 
К ъ о с т а. Де уæнгтыл схæц, Хъуыбады! Абон 
цины бон у махæн. Цин æмæ арфæты бон. Никъо, 
Хуыцау дæ сразы уæд. Хуыцау арфæ ракæнæд! — 
дæуæн дæр, Тедойæн дæр, чидæриддæр сбуц код- 
та, барæвдыдта мæнæ нарон Хъуыбадыйы — Хуы- 
цау цæ барæвдауæд! Никъо, ме ’фсымæр! Фыдæл- 
ты загъдау, дыууæ хохы нæ баиу вæййынц, дыууæ 
лæджы кæдфæнды дæр сæмбæлынц. Æмæ нæ Ирыс- 
тоны зæдтæ дæр, Гуырдзыстоны дзуæрттæ дæр дзæ- 
бæхæй сæмбæлын кæнæнт, æфсымæртау! (Аныз- 
та). 
Н и к ъ о. Дæ ныхæстæ, Къоста, Хуыцауы рахиз 
хъусмæ фехъуысæнт! Гъеныр цæттæ стут фæндаг- 
мæ æмæ фæндараст фæут! Фæлæ-ма зæрдæйы хор- 
зæн — иу дзæбæх зарæг... 
Хъуыбады йæ хъисфæндырæй æрцагъта, æмæ æртæйæ дæр 
базарыдысты гуырдзиаг адæмон зарæг «Суликъо». Сæн- 
донæй иугай-дыгай рацыдысты Чикъо, Татикъо 
æмæ иннæтæ æмæ цымыдисæй хъусынц зарæгмæ. 
Ч и к ъ о. Куыд диссаджы хорз зарынц, Татикъо- 
джан! 
Т а т и к ъ о. Ноджы диссагдæр та уый у, Чикъо: 
нæ бакуымдтой зарын æхцайыл (!), æнæ ’хцайæ та, 
вах-вах-вах! — куыд зарынц! 
Æртæйæ дæр — Къоста, Хъуыбады æмæ Никъо — заргæ 
фæцæуынц. 
Æмбæрзæн 
295 

Æстсем ныв 
Фыццаг нывы фæлгонц. Гыццыл X ъ у ы 6 а д ы хъæр- 
гæнгæ æрбазгъордта. 
ГыццылХъуыбады. Чендзе! Чендзе, 
Къоста æрбацæуы! Къоста иу лæгимæ æрбацæуы! 
(Хæдзары фæмидæг, стсей фæстæмæ фсезылд.) 
Чендзе! Къоста æрбацæуы! (Фсеаууон.) 
Æрбазындысты К ъ о с т а æмæ X ъ у ы б а д ы. Хъуыбады 
куы иу дурыл андзæвы йæ къухæй, куы иннæ дур басгары. 
X ъ у ы б а д ы. Мæнæ цы хъарм сты ацы дур- 
тæ!.. Адон дæр... 
К ъ о с т а. Райгуырæн зæххæн, Хъуыбады, йæ 
дуртæ дæр хъарм æмæ зынаргъ сты. 
X ъ у ы б а д ы (схсеццæ сты Нары Ныхасмæ). 
Мæнæ-иу ацы дурыл Аслæнбег бадти. (Уырзсей сгары 
иннсе дур.) Ацы дурыл та — Афæхъо... Мæнæ ай та 
Иликъойы дур... Мæнæ-иу ацы ран та хъулæй хъазы- 
дыстæм... Хъуыды-ма кæныс, Годта, иухатт дæ Мар- 
гойы ингæны цурæй куы ’рхастон мæнæ ацы ранмæ?.. 
К ъ о с т а. Уый раджы уыди, фæлæ мæ уæддæр 
рох нæу. 
X ъ у ы б а д ы (йæ лæдзæджы сенцой дзуццседжы 
æрбадти). Мæнæ хуыцауыдиссаг: ныр дæр ма мæ 
къæхты хъарм ам и, зæххыл... Ехх, Годта, Годта! 
Дæхицæн цы удыбæстæ скодтай... (Йсе зсердсе суын- 
гæг.) Мæнæ цæй бирæ бонтæ арвыстон кæйдæр 
бæстæйы æнæсæронæй, æдыхæй, æцæгæлонæй... 
Ч е н д з е (фсезынди ксерты, Гыццыл Хъуыба- 
дыйы къухыл хæцгæйæ). Годта! Годта! Мæ къæхтæ 
мæ быны куынал цæуынц фырцинæй. 
К ъ о с т а. Чендзе! (Асинтыл серуади семсе йсе 
хъсебысы ныккодта Чендзейы.) Кæдæй дæ нал 
федтон! Куыд дæ, цы хуызæттæ дæ, Чендзе? 
296 

Ч е н д з е. Зæронд куыд вæййы, афтæ. Дæхæ- 
дæг куыд дæ, Годта? Куыд у Леуа? 
К ъ о с т а. Мæхи мæт мæ нæй, Чендзе, фæлæ 
Леуа ’нæфæразгæ вæййы. 
Чендзе. Æмæ цы кæны, цæмæй фæлмæцы? 
К ъ о с т а. Зæронд бæлас æндæр ран куы ныс- 
садзай, уæд йæ уидаг нал фæхæцы, нал... Ахæлоф 
кодтой быдыртæм, Лабæйы зæххытæм. 
Ч е н д з е. Æмæ цы кæнынц? — хорз цæ куы 
хуыдтой. 
Къоста. Дондзаст зæххытæ, цъымаратæ... 
Нæхимæ хохаг уæрццы йас у йæ къогъо. Ехх, Чен- 
дзе! Куыд арæх фæмысын мæнæ ацы къуыбыртæ, 
ацы хæхтæ! 
Ч е н д з е. Лæг дуры сæрыл куы райгуыра, 
уæддæр ын адджын у, зынаргъ у. 
К ъ о с т а. Тынг раст зæгъыс, Чендзе. Уæлæ-ма 
скæс Хъуыбадымæ: дуры сæр бады æмæ кæуы фыр- 
цинæй. Ныртæккæ уымæй амондджындæр лæг нæй 
Хуыцауы рафæлдисгæ дунейы! 
Ч е н д з е (дисгæнгæ). Хъуыбады, зæгъыс?! 
Кæй Хъуыбады? 
К ъ о с т а. Нæхи Хъуыбады! 
Ч е н д з е. Мæггуыры саубонтæ! Хъуыбады! 
Нæхи Хъуыбады!! 
X ъ у ы б а д ы (сыстад æмæ лæдзæгæй йæ 
фæндаг сгарьОг Чендзе дæ, цы? 
Чендзе. Чендзе дæн, Чендзе, Хъуыбады! 
(Схæццæ йæм. Цинтсе, хъæбыстæ.) Мæнæ ма 
Хъуыбадыйы федтон кæдæй-уæдæй! 
X ж/у ы б а д ы. Мæ хо! Мæ уарзон хо Чендзе... 
Ч е н д з е (кæуæгау). Дæ фæхъхъау фæуон, 
Хъуыбады, цы кодтой дæ рæсугъд цæстытæ, дæ 
худгæ цæстытæ? 
297 

X ъ у ы 6 а д ы. Цæссыгæй басыгъдысты, Чендзе, 
цæссыгæй... 
Ч е н д з е. Хуыцау ын æй ма ныххатыр кæнæд, 
сымах чи фæхицæн кодта!.. 
X ъ у ы 6 а д ы. Кæм и, цы фæци? — йæ хъæлæс 
ын куынæ хъусын... 
Ч е н д з е. Мæ бон бакæла, Хъуыбады! Бирæ дæм 
фæбадти Хъуыдинæ, æнхъæлмæ дæм бирæ фæкасти, 
гьестæй йæ сразы кодтой иу мæгуыр хæдзармæ чындзы 
фæцæуыныл. Фондз азы размæ, иу уалдзыгон æхсæв 
йæ мæгуыр хæдзар... зæйуатæй баззад. Йæ иунæг 
лæппу мæнмæ уыди, æхсæвы фехъал æмæ ныцъцьæ- 
гьахст кодта... Мæ зæрдæ йæхи риуы къултыл ных- 
хоста, зæгъын, мæ хойы чызгыл цыдæр сæмбæлди... 
X ъ у ы б а д ы. Ехх, Хъуыдинæ, Хъуыдинæ... 
Мæнæ мыл хур бынтондæр куыд баталынг... Дард- 
мæ дæр æй мæ зæрдæ базыдта, Чендзе, æмæ Год- 
тайы бафæрсын дæр уый тыххæй нæ уæндыдтæн... 
Æрбацыдысты Аслæнбег, Афæхъо æмæ иу-цалдæр 
лæппулæджы... 
Аслæнбег. Гъей, Хетæгкатæ, ам стут, цы?! 
К ъ о с т а (сæ размсе ракъахдзæф кодта). Ам 
ыстæм, ам, Аслæнбег. Мидæмæ, Афæхъо! Еблуагъæ, 
фæсивæд! 
Къостайæн хъæбыстæ кæнынц æрбацæуджытæ. 
Аслæнбег. Леуа ныл йæ зæрдæ сивта бынтон- 
дæр, фæлæ нæ ды, æгайтма, абæрæг кæныс, Къоста. 
К ъ о с т а. Бирæ хъæутæ, бирæ сахартæ федтон, 
фæлæ дзы Нарæй рæсугъддæр, Нарæй хуыздæр 
хъæу нæй, бауырнæд уæ. 
А ф æ х ъ о (Къостамæ). Гъæйтт-мардзæ, зæгъгæ, 
хохаг лæппу кæй дæ, уый гыццылæй дæр бæрæг уыди. 
Гъеныр алыбон æгас цу, Годта! (Хъæбыс ын ксены.) 
298 

Аслæнбег. Уазæджы къух дæр райсæм, 
Афæхъо. (Асинтыл схызтысты). Уазæг дæр алы- 
бон æгас цæуæд. Къостайæн æфсымæр чи у, уый 
махæн дæр æфсымæр у. 
Ч е н д з е (кæусегау). Уæ уазæгмæ ма лæмбы- 
нæгдæр бакæсут, мæ фæрстæ йын айхæлой... 
Аслæнбег. Цы хабар у, Чендзе? Куы нæ 
стæрсын кодтай. 
К ъ о с т а. Уазæг кæй хонут, уый... Хъуыбады 
у. Нæхи Хъуыбады! 
Аслæнбег (джихæй). Хъуыбады, зæгъут? 
Хъуыбады!! (Йсе хъæбысы йсе ныккодта.) Куыд 
базæронд дæ, Хъуыбады... Нæхи Хъуыбады... 
X ъ у ы б а д ы. Аслæнбег... Дæ хъæлæсæй дæ 
базыдтон... 
А ф æ х ъ о (бацыд Хъуыбадыйы размсе). Хъуы- 
бады... Хъуыбады... Цыппарыссæдз азæй фылдæр 
цæрын ацы мæнг дунейыл æмæ мæ уæраг никуы 
никæй раз фæтасын кодтон. Гъеныр, Хъуыбады, 
мæнæ дæ разы... мæ уæрджытыл æрлæудзынæн. 
(Йсе иу уæрагыл æрæнцой кодта). 
А д æ м. Афæхъо, ма бакæн афтæ. Афæхъо, 
хъæуы хистæр дæ. Дæ хорзæхæй, Афæхъо!.. (Сыс- 
тын сей кодтой). 
А ф æ х ъ о. Мæ хъæубæстæ! Рæдигæ хистæр 
дæр фæкæны. (Амоны Хъуыбадымсе.) Æз тæригъæд- 
джын дæн мæнæ ацы сыгъдæг уды раз. 
Аслæнбег. Цы бакæнæм, Афæхъо: Теккайы 
фырт Тего не ’ппæты дæр асайдта... Æмæ йын Хуы- 
цау нæ ныббарста Хъуыбадыйы тæригъæд: йæхи 
сбаста быдираг абырджытимæ æмæ йæ Уæрæсейы 
паддзах фесæфта Сыбыры бинагкъæймæ. 
А д æ м. Тынг раст ын бакодта!.. Адæймаг æнæ 
299 

хицау нæу арвы бын. Уды тæригъæд никæмæн бары 
Хуыцау, табу йæхицæн. 
Аслæнбег (адæммæ). Бахатыр кæнут: Афæ- 
хъойы ма цыдæр зæгьын фæнды. 
А ф æ х ъ о. Хъуыбады! Зонын æй: мæн аххосæй 
хауæггаг фæдæ... Мæн аххосæй дæ сидзæры цард 
кæугæ ’мæ заргæйæ арвыстай дæ сау фæндыримæ. 
Гъеныр мын Хуыцауы хатыр бакæн, зæххы хатыр! 
Нæхи Хетæджы дзуары хатыр мын бакæн... 
X ъ у ы б а д ы. Афæхъо, мæ уæздан хистæр!.. 
Ды ницы аххосджын дæ. Мæ сидзæр уд цы ’взари- 
нагуыди, уыйбавзæрста... Бауырнæддæ, Афæхъо: 
куыд мыл-иу хъæртæ кодтай, куыд мын-иу уайдзæф- 
тæ кодтай, уый-иу бирæ хатт æхсызгонæй æрымы- 
сыдтæн мæ цæугæ царды. Æмæ-иу мæхицæн загъ- 
тон: «Цæй амондджын уыдтæ, Хъуыбады, сидзæ- 
рæй дæр нæ сау хæхты астæу, дæ уарзон адæмы 
’хсæн!..» (Хъсебыс кæны Афæхъойъь^йде цæссыг- 
тæ ссерфгæйæ.) 
Ч е н д з е. Ма ку, ма ку, Хъуыбады. 
X ъ у ы б а д ы. Фырцинæй кæуын, Чендзе... Мæ 
талынг цæстыты цæссыгæнхъæл куы нал уыдтæн, 
æмæ ныр суадæттæ куы фестадысты фырцинæй... 
Аслæнбег. Циныбонтæдылскæнæд, Хъуыба- 
ды, нырæй фæстæмæ, фæлæ нын дæ царды хабæрттæ 
радзур: уадз æмæ цæ зонæм не ’ппæт дæр. 
X ъ у ы 6 а д ы. Дæрдтыл сты дзургæйæ мæ 
царды хабæрттæ... 
К ъ о с т а. Фæлтау цæ, Хъуыбады, азар дæ 
фæндырæй. 
Хъуыбады æрбадти дурыл æмæ цæгъды «Хъуыбады»-йы 
мелоди. Къоста балæууыд йæ уæлхъус æмæ радыгай зарынц. 
К ъ о с т а. Кæйдæр бынылзад 
Лæппуйæ баззад 
300 

Йæ сау бындурыл... 
Кæдæм-иу бафтыд, 
Уым-иу фæкафыд 
Кæрдзыны мурыл... 
X ъ у ы б а д ы. Бæгънæг, бæгъæввад, 
Ыстонг, уысмæн над 
Хуыцауы рæстæй! 
Цъыфæй ныррæсыд, — 
Хæфсытæ уасыд 
Мæ къахы скъуыдтæй... 
К ъ о с т а. Фыййау куы уыди, 
Уæд-иу хуыссыди 
Тæдзгæ ыскъæты; 
Мит-иу куы уарыд, 
Уæд-иу ныззарыд 
Къæдзæх-лæгæты... 
X ъ у ы б а д ы. Уæд фос куыд уарзтон! 
Фæсал цын ластон 
Мæ салд æрчъийæ!.. 
Мæ зард нæ уагътон, — 
Фæндыр ыскъахтон 
Бæрз-бызычъийæ... 
К ъ о с т а. Бæрзонд урс хæхтæ, 
Æнкъард къæдзæхтæ, 
Æгомыг бæлас 
Фыййауы уарзынц 
Æмæ йын зарынц 
Сæ сусæг ныхас. 
X ъ у ы б а д ы. Фæлæ нæ амонд 
Æнæ сæрнывонд 
Нæ хæссы бирæ! — 
Æнæ аххосæй 
Фыййауы фосæй 
Нæ хæссы бирæгъ!.. 
301 

К ъ о с т а. Æмбаргæ фыййау 
Йæ фосы рæгъау 
Нымадæй дары, 
Фæлæ Хъуыбады 
Йæ фос-нымады 
Фынддæс нæ ары... 
X ъ у ы б а д ы. Кæм сæ агурон! 
Кæмæй сæ курон? 
Хъæр сæ кæм уæндын! 
Æлдар фыдлæг у, 
Лæгдзарм тæнæг у, — 
Мæлын кæй фæнды?.. 
К ъ о с т а. Фæлидзон, загъта... 
Йæ фос ныууагъта 
Хъæу-сæр уæзæгыл, 
Йæхæдæг алыгъд, 
Дыгурмæ ахызт 
Адай-æфцæгыл... 
X ъ у ы б а д ы. Ирæй, Кæсæгæй 
Фæндырдзæгъдæгæй 
Кæм нæ фæхаттæн? 
Цытджын Калачы 
Мæ зарды руаджы 
Сæндæтты бадтæн. 
К ъ о с т а. Йæ хорз зарджытæн, 
Йæ хорз кадджытæн 
Кæрон кæм уыди?! 
Æнæ фæхудгæ, 
Æнæ фæкæугæ 
Цæм чи лæууыди?! 
Йæ къах нæ фæллад, 
Йæ зард нæ фенад 
Йæ цæугæ царды... 
Æрмæст нæ хъæумæ 
302 

Куырмæй фæстæмæ 
Æрцыд Хъуыбады... 
А ф æ х ъ о (оацыди та Хъуыбадыйы цурмæ). 
Мæ хъæубæстæ! Канд Хъуыбадыйæ нæ, фæлæ сы- 
махæй дæр курын хатыр!.. Сыгъдæг æмæ рæсугъд 
уды тæригъæды бацыдтæн æнæбары... Æмæ йæ нæ 
зонын, куыд цæрон дарддæр... 
Аслæнбег. Дæхорзæхæй, Афæхъо, нæзæрдæ- 
тæ нын мауал мæгуыр кæн. Абон махæн цины бон 
у! Нары дыууæ уарзон хъæбулы сæмбæлдысты сæ 
райгуырæн зæххыл æмæ хъуамæ заргæ кæнæм, каф- 
гæ кæнæм! Хъуыбады, мæ хур! Æрцæгъд-ма дæ 
фæндыр! (Йсе цсест ахаста адæмыл.) Æтт, цы 
фæдæ, Гыццыл Хъуыбады?! 
Г ы ц ц ы л X ъ у ы б а д ы (Чендзейы цурсей). 
Æз мæнæ дæн, Асæбе, цы мæ кæныс? 
Аслæнбег. Æркаф-ма лæппуйы кафт, Гыц- 
цыл Хъуыбады! Кæннод мæхæдæг кафын, Хетæджы 
дзуарыстæн! 
Г ы ц ц ы л X ъ у ы б а д ы (Чендземæ). Акафон, 
Гыцци? 
Ч е н д з е. Акаф, акаф, мæ гыццыл хур! 
Гыццыл Хъуыбады зæронд Хъуыбадыйы цагьдмæ цæрдæг 
кафт скодта. 
X ъ у ы 6 а д ы. Уæ, дзæбæхæй байрæзай дæ мад 
æмæ дæ фыды фæндиаг, дзæбæх лæппу. 
Г ы ц ц ы л X ъ у ы б а д ы (бацыд Хъуыбадыйы 
цурмсе). Мæн дæр-ма сахуыр кæн фæндырæй цæгъ- 
дын, Хъуыбады. 
X ъ у ы б а д ы (сербахъсебыс кодта лсеппуйы). 
Æгайтма дæ фæндырæй цæгъдын фæнды: сахуыр 
дæ кæндзынæн, сахуыр... Æххæст-ма зæгъ: кæй 
гыццыл лæппу дæ? 
Г ы ц ц ы л X ъ у ы б а д ы. Хъуыдинæйы. 
303 

X ъ у ы б а д ы. Кæй, загътай?! 
Г ы ц ц ы л X ъ у ы б а д ы. Хъуыдинæйы... 
Цæргæ та уæртæ Гыцциимæ кæнын. 
X ъ у ы б а д ы. Дæ ном та цы хуыйны? 
Г ы ц ц ы л X ъ у ы б а д ы. Мæ ном Хъуыбады. 
Фæлæ мæ се ’ппæт даер Гыццыл Хъуыбады хонынц. 
X ъ у ы б а д ы (æнкъардæй). Амондджынæй 
байрæз, Гыццыл Хъуыбады... 
Ч е н д з е. Хъуыбадыйæн-ма уадындзæй ацæгъд, 
мæ къона. 
X ъ у ы б а д ы. Æмæ уадындзæй цæгъдын зо- 
ныс, Гыццыл Хъуыбады? 
Г ы ц ц ы л Хъуыбады. Бæгуыдæр зонын! 
(Йæ ронсей систа уадындз æмæ цæгъды.) 
К ъ о с т а. Æцæгæй дæр Гыццыл Хъуыбады у, 
Гыццыл Хъуыбады! 
X ъ у ы б а д ы. Куыд хорз цæгъдыс, Хъуыбады! 
Æри-ма, дæ уадындз дын фенон. (Райста уадындз, 
уырзæй йæ сгары.) Чи дын æй радта, Гыццыл Хъуы- 
бады? 
Ч е н д з е. Уый йын... Хъуыдинæйæ баззад, мæ 
фæрстæ йын айхæлой. 
Хъуыбады æнкъард цагъд кæны уадындзæй. Уалынмæ æд 
хордзен фæзынди Иликъо, æмæ йыл адæм бацин кодтой. 
И л и к ъ о. Фарн уæ бадты, мæ хъæубæстæ, 
æмæ уæ бонтæ уæхи фæндиаг хорз уæнт! 
Аслæнбег. Алыбон æгас нæм цу, лабæйаг 
уазæг! 
И л и к ъ о. Дæ хорзæхæй, Асæбе, лабæйаг мæ 
ма хон! Стæй... уазæг дæр нæ дæн... 
Афæхъо. Лабæйы чи цæры, уыдон лабæйæг- 
тæ сты, Нары чи цæры, уыдон та — наронтæ! 
Иликъо. Уæдæуæдæздæрнарондæн! Никæ- 
дæм уал цæуын ардыгæй... 
304 

Аслæнбег. Æмæ дæ хæдзар куы ’рбайхæлд- 
тай, хорз лæг, Лабæмæ цæуын, зæгъгæ, уæд кæм 
цæринаг дæ? 
И л и к ъ о. Тыхсгæ ма кæ, Асæбе, йæ дуртæ ма 
уым ысты... 
К ъ о с т а. Хæдзары тыххæй нæ батыхсдзынæ, 
Иликъо. Дæлæ нæхи хæдзары цæрдзыстут мæнæ 
Хъуыбадыимæ. 
И л и к ъ о (фсекомкоммæ Хъуыбадымæ). Хъуыба- 
ды?! Уæуу, мæнæ хуыцауыдиссаг! Уæуу, мæнæ ма 
Хъуыбадыйы федтон! (Цинтæ, хъæбыстæ). 
X ъ у ы б а д ы. Иликъо! Æгайтма фæстæмæ раз- 
дæхтæ Нармæ. Кæйдæр зæххыл цард æмæ амонд ыс- 
сарæн нæй. Уыйæз хорз бамбæрстон мæ сидзæрудæй... 
К ъ о с т а. Раст зæгъы Хъуыбады: кæйдæр зæх- 
хыл цард æмæ амонд ыссарæн нæй!.. Алы бæстæ- 
тæм ивылынц ирон адæм.Ша? зæрдыл æрлæууы- 
дысты «Додойы» ныхæстæ): 
Иугай ныйистæм, ныууагътам нæ бæстæ, — 
Фос дæр ма афтæ ныппырх кæны сырд. 
Фезмæл-ма, фезмæл, нæ фыййау, нæ фæстæ, 
Иумæ нæ рамбырд кæн, арфæйы дзырд!.. 
Аслæнбег. Годта, мæ хæдзар! Уыцы арфæйы 
дзырд дæуæй хуыздæр чи хъуамæ зæгъа?! 
К ъ о с т а. Иу лæджы ныхас дардмæ нæ хъуы- 
сы, Аслæнбег! Хъуамæ уыцы арфæйы дзырд ирон 
адæмæй алчидæр дзура: сывæллонæй зæронды онг. 
А ф æ х ъ о. Нал и, нал, Годта, нæртон лæгтæ 
ирон адæммæ. Абон мæгуыр у Ирыстон... 
К ъ о с т а. Раст зæгъыс, Афæхъо. Мæгуыр у 
Ирыстон. Рынчын у Ирыстон... Æмæ йæ иу бахъахъ- 
хъæнæг нæй: лæджы хуызæн лæг нæм — ыстæм. 
Бæрæг дæр нæ нал ис, цы стæм, цы уыдзæн нæ 
фидæн, нæ фæстаг! 
305 

Хъуыбады æрцагьта йæ фæндыр æмæ, Къостаимæ кæрæ- 
дзийы ивгæйæ, зарынц: 
X ъ у ы б а д ы. Дзæгъæл мæ ныууагъта мæ фыд, 
Нæ зонын мæ мады рæвдыд, 
Нæ бæстæй фæхицæн дæн сонтæй. 
Кæмдæрты æнæсæронæй, 
Æдыхæй, æцæгæлонæй 
Мæ уалдзæг æрвыстон фыдбонтæй... 
К ъ о с т а. Фæхæссон-ма, загътон, уæддæр 
Фæстæмæ мæ иунæджы сæр 
Мæ Ирмæ, мæ райгуырæн бæстæм... 
Мæ цæстысыг донау мызти, 
Мæ зæрдæ фырцинæй рызти, — 
Куы скастæн нæ цъитиджын хæхтæм. 
X ъ у ы б а д ы. Æрцыдтæн... Мæхицæй фыддæр 
Мæгуырæй куы ссардтон дæу дæр, 
Мæ уарзон, мæ иубæстон адæм!.. 
Нæ хæхтæй, нæ тыгъд быдыртæй 
Æмхуызон нæ иуæн дæр нæй, — 
Кæм кусæм, кæм цæуæм, кæм бадæм!.. 
К ъ о с т а. Лæджы хуызæн лæг нæм — ыстæм, 
Бæрæг дæр нæ нал ис, цы стæм, 
Цы уыдзæн нæ фидæн, нæ фæстаг? — 
Кæдæмдæр ма хилæм куырмæй... 
Гъе, Уастырджи, ракæс, цæмæй 
Нæ фæуæм бынтондæр фыдвæндаг!.. 
X ъ у ы б а д ы (дзургæ-заргæ, речитативæй). 
Кæдæмдæр ма хилæм куырмæй... 
Гъе, Уастырджи, ракæс, цæмæй 
Ирыстон куыд кæна рæствæндаг!.. 
Æмбæрзæн- 
Кæрон 

*Ш!щ>в§1^ 
АРХАЙДЖЫТÆ: 
Д з а б о — 43-аздзыд 
Д з и г л о — Дзабойы хæрæфырт, 23-аздзыд 
К о с е р — Дзабойы ус, 35-аздзыд 
X а б о с — хъæуыхицау, 45-аздзыд 
А м и н æ т — Дзиглойы мад, 40-аздзыд 
Ф æ р д ы г — Дзиглойы уарзон, 20-аздзыд 
Хадзымæт — молло, Фæрдыджы фыд, 60-аздзыд 
Фыццаг чызг 
Дыккаг чызг 
Лæгтæ, устытæ, фæсивæд 
ФЫЦЦАГАРХАЙД 
Фыццаг ныв 
Рагон ирон хæдзар. Рæбынæй—дыууæ хъæдын сынтæджы. 
Иуы дзы хуыссы К о с е р , иннæйы — Д з а б о. Бон 
æрбарухс. Æддейы адæм сæ фос тæрынц хъоммæ æмæ сæ 
уынæр хъуысы: «Гъей, гъо, фырри-фырри!» 
К о с е р. Нæ лæг! Фынæй ма дæ, æви цы? Дза- 
бо, мæ хур! Нæ хъомтæ баззайдзысты — фест уæлæ- 
мæ. Стæй дæ хосгæрдынмæ цæуын куы хъæуы. 
Фест, фест, зивæг ма кæ. 
309 

Д з а б о (усейлаг нымæты бын йсехи аивæзта). 
Йарæби, иу хатт-ма цæ ды дæр аскъæр. (Рабадти.) 
Ай æцæг куы ’рбабони! Байрæджы кодтон — æртæх 
куы сыста, уæд ма цы ныккæрддзынæн? (Йсе да- 
рæс тагъд-тагъд акодта, цæвæг цыргъ ксены рæ- 
сæй.) Рацæгьдинаг хъæлæкк у. Исты хæринаг мын 
фен, æфсин, тагъддæр ! Байрæджы кодтон. 
К о с е р (йæ иннæ фарсмæ разылд). Райсомæй 
ма-иу мæ фынæй кæнын бауадз. Ох-х, цыдæр уæз- 
зау дæн. 
Д з а б о (худгæйæ). Йарæби, не ’фсин, æвдæй- 
маг аз «уæззау дæн, уæззау дæн» кæныс, фæлæ 
æппын афон нæма у? Адæмы сылтæн авд мæйы дæр 
фаг куы вæййы. 
К о с е р (тæргайæ). Гъемæ дæ адæмы сылтæй 
дæр бар уыдис. Комгæ дæр дын куынæ кодтон, афтæ 
дæхи фæнд атардтай æндæр. 
Д з а б о (рæвдауы йог). Мæсты ма кæ, мæхи 
Косерхан, мæ зæрдæлæууæн. Ды мын дзæбæх у, 
æндæр искуыдтæ цæрдзыстæм. 
К о с е р. Хорз, хорз, ацу — байрæджы кодтай. 
Д з а б о. Тыхсгæ ма кæ, æз ма сæ разæй дæр 
фæуыдзынæн. (Йе ’рчъийы бостсе бсетты.) Сæ хос 
цын куыннæ аивтай, цыдæр уымæл сты... Йæд у, 
хæринаг мын фен фæндагмæ. 
К о с е р. Сасиры бын — еууы кæрдзын, дурыны 
дын — тæнæг къуымæл. 
Д з а б о. Йарæби, еууы кæрдзын хæрынæй æмæ 
тæнæг къуымæл нуазынæй мæ зæнгты магъз нал ис. 
Иу хатт-ма мын мæ хордзены карчы фыд æмæ уæли- 
бæхы карст сæвæр. Диссаджы тыххæй! Кусын, ку- 
цын, фæлæ мæ фæллой кæдæм цæуынц, уымæн 
ницы зонын. 
К о с е р. Цал хатты дын загътон, дæ бæркæдтæ 
310 

дын дæ хо хæссы, зæгъгæ. Алы райсом дæ загъд, 
дæ бустæйæ мæ бон куынæуал у. («Кæуы».) Афтæ... 
куы кæнай... уæд мæ цæ-цæ-цæгатмæ ... афардæг 
уыдзынæн... 
Д з а б о (рæвдауы йæ, зары). 
Ой, усай, Бигъуылатæм, дам, сау куырдадз, 
Ой, усай, иууыл дзæгъæл мæ ма ныууадз. 
Ой, усай, дæ буц ныхæстæ ма фæсай, 
Ой, усай, стыр сихæрттæм ма хуыссай... 
Дзабо заргæ ацыд. К о с е р цæрдæг рахызти уырындыхъ- 
сынтæгæй, рудзынджы раз тебæисæнæй тебæ хойы. 
К о с е р. Нæ мæ фехъусдзæн афтæмæй. Фæлтау 
мæ сырх сæрбæттæн рудзынгыл абæттон — Хабос 
мын цæргæсау дардмæ уыны. (Сæрбæттæн абаста 
рудзынгыл æмæ фынг æвæрыныл балæууыд.) Кар- 
чы фыд мын ахæра Хабос, дзаджджын уæлибæх мын 
ахæра, сау бæгæны мын аназа... Дзабо дæр тæригьæд 
бæргæ у, фæлæ... еууы кæрдзын дæр ын фаг у. Æгæр 
буц ахуыр æй нæ хъæуы. Исты мын Хабосау сыгъзæ- 
рин хъусцæджытæ, риуæгънæджытæ æмæ сырх 
фæрдгуытæ куынæ балæвар кодта. Хуыцауы тых- 
хæй, уыйбæрц сыгъзæринтæ, уыйбæрц хæзнатæ кæм 
ссары, кæцæй цæ ракъахы?! (Уынгæй бæхы къæх- 
ты хъæр æрбайхъуыст.) Æнхъæлдæн, æрбахæццæ 
мæ цæргæс — нæ хъæуыхицау Хабосыхъо. 
X а б о с (дуарæи). Ксс-ксс, ам дæ, цы? 
К о с е р. Мидæмæ, Хабос. Хуыцауы тыххæй, 
æдзух мæм саргъы бæхыл цæмæн æрбацæуыс? 
Хабос (æрбахъæбыс кæнынмæ хъавы Косе- 
ры, фæлæ дзы уый йæхи аиуварс кодта). Æууæн- 
чы тыххæй, мæ зынаргъ Косерхан. Иугæр хъæуы- 
хицау йæ бæхыл рарасти, уæд алчидæр зондзæн, 
Хабос хъуыддаджы фæдыл кæй цæуы, уый. Гуы- 
311 

рысхо дæр ныл ничи фæуыдзæн, бауырнæд дæ Хуы- 
цауæй уырнæгау. 
К о с е р. Нæ лæгыл цыма хинæй цæуын, афтæ 
мæм кæсы цæмæдæр... Мæ зæрдæмæ йæ хæссын. 
X а б о с. Уæуу, цæуылты хъуыды кæныс, Ко- 
серхан?! Æмбисондæн Нарты Сатанайы æнувыддзи- 
над баззад, фæлæ уый дæр... иу æхсæв... 
К о с е р. Цы «иу æхсæв»? Бадгæ скæ, бадгæйæ 
дзурдзынæ. Ахæр, аназ. 
Хабос (минас кæнгæйæ). Иу æхсæв Уырыз- 
мæджы ном ферох кодта æмæ Сафайы суазæг код- 
та. 
К о с е р. Диссæгтæ! Гъер æз Сатанайæ уый æн- 
хъæл нæ уыдтæн. Фæлæуу-ма, фæлæуу! Æмæ йæ 
Уырызмæг нæ базыдта? 
X а б о с. Куыннæ йæ базыдта? Тынг дзæбæх æй 
базыдта! 
К о с е р. Судзгæ бонтæ! Æмæ йæ цæмæй базыд- 
та! 
X а б о с. Цæвиттон, Нарты Уырызмæг уæларв 
бæстæйы (арвмæ скаст) фембæлди зæдтæ ’мæ дау- 
джытыл, сæ хорзæх нæ уæд. (Иу сыкъа анызта.) 
Æмæ фæбыцæу сты. Зæдтæ ’мæ дауджытæ загътой: 
«Зæххыл ахæм сылгоймаг нæй, сайын чи нæ бако- 
ма». Уырызмæг та цын афтæ зæгъы фидарæй: «Ис! 
Æз Сатанайыл мæ зæрдæ дарын». Хæснаг скодтой, 
уæдæ цы уыдаид! Хоры Уацилла, йæ хорзæх нæ 
уæд (сыстæгау ын кодта), йæ астæу нарæг æрбал- 
вæста, йæ уæззау бур рихитæ фæрсмæ асхъаудта 
æмæ гыбар-гыбургæнгæ йæхи рауагъта уæларвæй. 
Æхсæртæггаты дуар бахоста, æмæ йæм Сатана рауад. 
Уазæг — Хуыцауы уазæг, мидæмæ нæм рацу, зæгъ- 
гæ, йыл бацин кодта Сатана. 
К о с е р. Мæггуырыбонтæ, бауагъта йæ?! 
312 

X а б о с. Хорз æй федта бурачъи физонæгæй 
æмæ урсфынк сау бæгæныйæ. 
К о с е р. О, фæлæ дарддæр та цы уыди? Тагъд- 
дæр-ма йæ дзур. 
X а б о с. Дарддæр та Уацилла раргом кодта йæ 
зæрдæйы фæндон. Алы хъарм, уæларвон ныхæстæ 
фæкодта Сатанайæн. Загъта, арвæй зæхмæ æдзух 
Сатанамæ кæй фæкæсы. Тыхджын къæвда куы ра- 
цæуы, уæд уыдон йæ зæрдæйы цæссыгтæ кæй вæй- 
йынц, фыруарзтæй йæ сырх цæстытæй цæхæртæ 
кæй фæкæлы... 
К о с е р. Æмæ, æмæ? Сразы?! 
X а б о с. Сатана хабар куы бамбæрста, уæд хор- 
доны къуымæй уисой рахаста æмæ йын йæ хъæбæ- 
рæй Уациллайы рагъыл æрцыди. Æнæхуыцау Са- 
тана! Уæд’исчи ахæм зæды тæргæ кæны?! 
К о с е р. Атардта йæ? 
X а б о с. Уациллайæн дæр ма цы гæнæн уыди. 
Ныппæррæст кодта йæ сыгъзæрин базыртыл æмæ 
уæларв зæдты æхсæн балæууыд. Уырызмæг ын йе 
’рфгуыты æлхынцъæй йæ хабар базыдта æмæ йыл 
йæхи худæгæй схаста. 
К о с е р (тæргайхуызæй) Æмæ уæдæ афтæ куы 
загътай, Сатана дæр... кæйдæр бауагъта, зæгъгæ. 
X а б о с. Хъусгæ кæн дарддæр, Косерхан. Зæд- 
тæ ’мæ дауджытæм хардзау æркасти — уый та куыд 
раст у, æмæ зæххон сылгоймаг сыгъзæринбазырджын 
зæдыл ма барвæсса! Фосы Фæлвæра йæ бынатæй 
фестади, йæ уæлдзарм худы хъæмпытæ ацагъта, йæ 
кæрцы фæдджитæ бадзæбæх кодта æмæ рарасти 
зæхмæ Нарты Сатанайы фæсайыны тыххæй. Фæлæ 
та Фæлвæрайыл дæр Уациллайы бон акодта. 
К о с е р. Нæ фæлæ цы зынæрвæссон уыди Сата- 
на! 
313 

X а б о с. Худинаг кæнæм, зæгъгæ, зæдтæ ’мæ 
дауджытæ рарвыстой уæларв Сафайы. Сатана йын 
кусæрттагæн бурæ нæл фыс æрбаласта. Уæд Сафа 
йæ дзыпмæ нывнæлдта æмæ дзы систа сыгъзæрин 
хæрынкъа. Хæрынкъа зæхмæ аппæрста æмæ дзы 
рагæпп кодтой лæппу æмæ чызг. Уайтагъд кусарт 
акодтой, фынг æрæвæрдтой æмæ æгас изæр кæстæ- 
риуæг фæкодтой. Фæсхæрд лæппу æмæ чызг фынг 
афснайдтой æмæ та хæрынкъайы мидæг февзæрдыс- 
ты. Сатанайы зæрдæмæ хæрынкъа афтæ тынг фæ- 
цыди, афтæ æмæ дзы цыбыр рæстæгмæ Уырызмæг 
æрбайрох. 
К о с е р. Уæдæ Сафайы нал атардта? 
X а б о с. Нал. 
К о с е р. Æмæ, зæгъыс, Уырызмæг дæр æй ба- 
зыдта? 
X а б о с. Базыдта. 
К о с е р. Æмæ йæ не ’рбамардта Сатанайы? 
Æппындæр ын ницы кодта? 
X а б о с. Ницы. Æрмæст фæтæргай æмæ йæ 
хæдзарæй ацыди Уырызмæг. 
К о с е р. Диссаг! Цы хорз лæг уыди уыцы Уырыз- 
мæг! Фæлæуу-ма, фæлæуу! Æмæ йын куыд ницы 
кодта — уыцы заманты, дам, стыр цирхъытæ куы 
дардтой. 
X а б о с. Гъе, Косерхан, Косерхан! Уыцы рæс- 
тæджы йæд уыди... Æртæккæ йæ æрхъуыды кæндзы- 
нæн (хъуыды кæны.) О! Мадиархатт уыдис. Мæ- 
нæн æй уæлæ горæты иу кæсæнцæстджын лæг загъ- 
та, чиныг кæсын чи зоны, ахæм. Мæ сыгъзæрин 
хæзнатæй мын цалдæр балхæдта æмæ афтæ загъта, 
адон, дам, дардтой хъæздыг сылгоймæгтæ... мадиар- 
хатты рæстæг. 
К о с е р. «Мадиархатт» та циу? 
314 

X а б о с. Уыдис ахæм рæстæг. Цалдæр мин азы 
размæ, дам. Уæд сылгоймаг хицау уыди нæлгойма- 
гæн. 
К о с е р. Ома, куыд хицау? 
X а 6 о с. Куыд вæййы, афтæ. Мадиархатты рæс- 
тæг усæн йæ лæг йæ зæрдæмæ куынал цæуа, уæд 
æй дуары æдде фæкæндзæн... Æмæ та æндæр лæг 
ракурдзæн. 
К о с е р. Диссæгтæ! Уый мадиархатты рæстæг? 
X а б о с. Уæллæгъи-биллæгъи, мадиархатты 
рæстæг. Кæд дæ фæнда, уæд æртæ лæджы дæр скæн, 
фондз лæджы дæр! 
К о с е р. Мæггуырыбонтæ! Æцæг зæгъыс, æви?! 
X а б о с. Зæххардыстæн. Мæ дин, мæ иманы 
стæн! 
К о с е р (цингæнгæ). Уæдæ, уæдæ уæд... æгас 
цæуæд мадиархатт! 
X а б о с (æрбахъæбыс кодта Косеры). Æгас 
цæуæд Косерхан! 
К о с е р (йæхи раиуварс кодта). Нæ хъæуы... 
мæ зæрдæмæ йæ хæсдзынæн. Стæй мæ нæ лæг куы 
базона — уымæ Уырызмæджы хуызæн уæздан туг 
нæй. Мæ дзыккутæй мæ æрцауындздзæн. 
X а б о с. Ма тæрс, нæ нæ базондзæн. Мæнæ дæ 
сыгъзæрин цонгдарæнтæ бакæ. (Йæ куырæт ын 
ласы). 
К о с е р. Мæхæдæг сæ бакæндзынæн. Хабос, 
æвналгæ мæм ма кæ. Худинаг у. Фæлæуу-ма, исты 
мадиархатты рæстæг у? 
X а б о с. Мадиархатт у, мадиархатт, мæ зынаргъ 
Косерхан. Æрмæст сусæгæй мадиархатт. Ахæм сыл- 
гоймаг нæй дунейы, мадиархатмæ чи нæ бæллы. (Йæ 
цухъа феппæрста æмæ Косеры уырындыхъмсе тых- 
конд фæкæны.) Ма тæрс, æппындæр ма тæрс. Дза- 
315 

бо афонмæ хос кæрды — уый изæрæй раздæр не 
’рцæудзæн. 
К о с е р. Худинаг у! Худинаг у! (Нæ комы уырын- 
дыхъмæ.) Айс мæнæ дæ цонгдарæнтæ. Фæлтау мæ ницы 
хъæуы! Знон мын цы сыгьзæрин риуæгънæджытæ 
æрбахастай, уыдон дæр ахæсс. Мæнæ хъусцæджы- 
тæ дæр. 
X а б о с. Дæхи æрæмбар, Косерхан, мæ хур. 
Уыдон иууылдæр лæвар бакодтон дæуæн æмæ сæ 
фæстæмæ нал ахæсдзынæн. Æз ма дын мæнæ (йæ 
дзыппæй æндæр хæзна систа) æмбисонды лæвар 
куы ’рбахастон. 
Косер (фæсабыр). Сыгъзæрин саджы сыкъа- 
тыл тымбыл кæсæн. Бузныг, Хабос. (Уырындыхъ- 
мæ фæцæуы.) Гъемæ хорз, Хабос, кæд дæм мадиар- 
хатт афтæ хорз кæсы, уæд æз ницуал зæгъын. 
X а б о с (йæ уæлæ ма мидæггаг дарæс фæуагъ- 
та). Зæххардыстæн, мадиархаттæн дзы æмбал нæй! 
Хабос Косеры фарсмæ æрхуыссынмæ куыд хъавыд, афтæ 
кæртæй Дзабойы хуыфын ссыд, æмæ Хабос уырындыхъ- 
хъы бын амбæхст. 
Д з а б о (дзургæ æрбацыд). Хуыцауы тыххæй, 
не ’фсин, нæ кæрты уый цавæр бæх у? Æд саргъ, 
æд уидон? 
Косер (къуыхцытæ кæнгæ). Цавæр... йæд у... 
зыгъар бæх?.. (Сыстынмæ хъавы.) Акæсон æм. 
Д з а б о. Æфсин! Рынчын дæ, мыййаг? Цæй 
фæлурс дæ? 
К о с е р. Цыдæр уæззаугомау дæн. 
Д з а б о. Уæдæ æз дæр хуыздæр нæ дæн. Нæ 
уыгæрдæнмæ куы схæццæ дæн, уæд мæ сæр разылд. 
Ахауынæй старстæн. Гъей, æфсин, æфсин, еууы 
кæрдзын æмæ тæнæг къуымæл хосдзауы хæринаг 
316 

не сты, нæ. (Фынгмсе хæринæгтæм фæкомкоммæ.) 
Уый дын Царциаты диссæгтæ. Карчы фыд! Уæли- 
бæхтæ! Сау бæгæны! 
К о с е р (фæтарсти та). Уæртæ дын сæ йæдæй 
æрбарвыстой. Цы хуынди?! Мæ цæгатæй! О, мæ 
цæгатæй! Ды куыддæр ацыдтæ, афтæ. 
Д з а б о. Бæх дæр? 
К о с е р. О, бæх дæр. 
Д з а б о (цухъа æмæ бухайраг худмæ фæком- 
коммæ). Цухъа дæр? 
К о с е р. Цухъа дæр, стæй бу...бу... бухайраг худ 
дæр. 
Д з а 6 о. Мæнæ ацы хæдбынтæ дæр мæнæн æр- 
барвыстой? 
К о с е р (джихæй). Уыдон дæр — дæуæн. 
Д з а б о (æууæндаг у, æмæ цин кæны). Мæнæ 
мын цы хорз кайыстæ ис! Мæнæ цы амондджын 
дæн! Æфсин, бахатыр мын кæн, хатгай хæринаджы 
тыххæй кæй бахъуыр-хъуыр кæнын, гъе уый тых- 
хæй. Æри-ма, æз дын иу хъæбыс акæнон мæ фыр- 
цинæй. 
К о с е р (фæтарст). Ма ’рбацу, хæстæг мæм ма 
’рбацу! Дзабо, мæ хур, хæстæг мæм ма ’рбацу, мæ 
низ дыл бахæцдзæн. Хæцгæ низ у!.. 
Д з а б о (сагъдауæй аззад). Уагæр цавæр низ у, 
цы кодтай?! 
К о с е р. Йæд у... ризæг. (Дзабо йæм фæцæуы.) 
Ма ’рбацу, йæд у, мадиархатт у... ма ’рбацу. 
Д з а б о. Уый та цавæр низ у? «Мадиархатт» 
загътай? Ма мын дзы тæрс — нæ мыл бахæцдзæн. 
К о с е р. Æз — де уазæг, Хуыцауы хатырæй, ма 
’рбацу. Уый ног низ у. Уæвгæ рагон низ у, фæлæ та 
ног фæзынди... хæцгæ низ у. 
Д з а б о (раздæхт). Рисгæ та дæ цы кæны? Уæд 
317 

та уæртæ молломæ искæй барвитон, и? Цы зæгъыс? 
К о с е р. Нæ, нæ, нæ! Ма йæм арвит, ницуал мæ 
риссы. 
Д з а б о. Фæтæрсын мæ кодтай, не ’фсин. Дæу- 
æй исты риссыны бæсты фæлтау мæхæдæг алцæ- 
мæн дæр бафæраздзынæн. (Фынджы уæлхъус æр- 
бадт, минас кæны). 
К о с е р (хинхуызæй). Дзабо, мæ хур. Демæ сæ 
уыгæрдæнмæ ахæсс. Де ’мбæлттимæ дзы æхсызгон- 
дæрæй ахæрдзынæ. 
Д з а б о. Уæллæй, раст зæгъыс, не ’фсин. Фæлæ 
дæу дæр рынчынæй куыд ныууадзон — мæ зæрдæ 
дæм æхсайдзæн. 
К о с е р. Мæнæн ма тæрс — сылгоймаг авдудон 
у. Æз ныртæккæ рабаддзынæн. Мæ кусинæгтæ кæ- 
нын хъæуы. 
Д з а б о. Хуысгæ уал кæ, не ’фсин. Æз дæ бæс- 
ты мæрзгæ дæр ныккæндзынæн, æфснайгæ дæр ба- 
кæндзынæн (бæгæныйы кьус систа, слæууыд.) Йа, 
Хуыцау, мæгуыр лæджы куывд дæм фехъуысæд! 
Дæумæ кувæг стæм, хор курæг стæм æмæ нын дæ 
сыгъзæрин хорæй хай бакæн! Мæ кайыстæн се ’рхъуы- 
ды бирæ уæд, сæ цæрæнбон та — ноджы фылдæр! 
К о с е р (Хабосы гæв-гæв ыссыди уазалæй 
уырындыхъхъы бын, æмæ Косер дæр бахъыс-хъыс 
кодта, Дзабо куыд ницы бамбара, афтæ). У-у- 
уы! Мæнæ та мыл ризæг куыд бахæцыди! 
Д з а б о (кувы та). Йа, Хуыцау, баххуыс нын 
кæн, батæригъæд нын кæн! Мæнæ не ’фсин дæр 
æнæнхъæлæджы фæрынчын (Косермæ.) Цы йæ ра- 
хуыдтай? О, йæд — мадиархатт! Мадиархаттæй 
фæрынчыни, æмæ, Хуыцæутты Хуыцау, ахæм фарн 
рауадз, цæмæй не ’фсин тагъд рæстæджы адзæбæх 
уа. Ноджыдæр ахæм фарн рауадз, Хуыцæутты Хуы- 
318 

цау, æмæ Ирыстоны, æгас дунейы дæр мадиархат- 
тæй рынчын чидæриддæр у, уыдон се ’ппæт дæр 
куыд сдзæбæх уой! (Хабос серсехснырста, æмсе та 
йсе Косер йсехи æфсон акодта.) Цæргæ, не ’фсин! 
Æнцад хуысс! Дæ разы дæхи суазал кодтай... уый 
дын мадиархатт æмæ хæрæджы къæдзил! (Минас 
та ксены). 
К о с е р. Худинаг у де ’мбæлттæй — хæринæгтæ 
уыгæрдæнмæ ахæсс. 
Д з а б о с. Фæлæуу-ма! Кæдæй-уæдæй æз дæр 
адæмы хуызæн хæрын. Еууы кæрдзын хæрынæй мæ 
ахсæны къултæ ныххафтон, ныр мæ иу гыццыл 6а- 
уадз. 
К о с е р. Цы дын бакæнон?! Цал хатты дын 
загътон, дæ бæркæдтæ дын дæ хо хæссы, зæгъгæ. 
Д з а б о Йарæби, мæ хо афæдзгай ам дæр куынæ 
вæййы, уæд быдырæй хохмæ цы хуызы цæуынц мæ 
бæркæдтæ мæ хо Аминæтмæ? 
К о с е р. Цæуынц, цæуынц! Дæсны мын загъта. 
Дæ бæркæдтæ быдырæй хохмæ ивылынц дæ хбмæ. 
Д з а б о. Ныр мын уыцы иу ныхас цалдæр азы 
кæныс, не ’фсин! Абон мын æнæ цæугæ нæй хох- 
мæ, Аминæтмæ, æз æй базонон, мæ бæркæдтæ мын 
цы хуызы хæссы, уый. 
К о с е р. Ныр уал уыгæрдæнмæ ацу, худинаг у 
де ’мбæлттæй. 
Д з а б о. Нæ, нæ! Абонæй рæвдздæр никуы уыд- 
тæн балцы цæуынмæ. Мæ гуыбын — æфсæст, ме 
рагъ — æмбæрзт (йсе уселсе кæны Хабосы дарсес), 
кæрты мæ саулохаг бæх — йæ дзыларæй баст. (Ко- 
сер сем тарстхуызæй ксесы.) Ма мын тæрс, не 
’фсин, ахæм бæхыл сиргæ-уайгæ сихормæ хохы ба- 
лæудзынæн. Цæй, фæндараст мын зæгъ. Дæ зæрдæ 
мæм ма ’хсайæд. (Ацыд). 
319 

X а б о с (уырындыхъхъы бынæй рабырыд «гсев- 
гсев» гсенгæ).У-у-у-уы\ Оу-у-уы! Цæй мадиархатт 
мæ хъуыди?! Оу-уы!.. 
Æ м 6 æ р з æ н 
Дыккаг ныв 
Хохаг ирон хæдзар. Царæй рæхыс уагьд, рæхысы кæрон — 
чысыл цуайнаг. Хæдзары иу къуым — каутæй хицæнгонд 
(фысдон дзы ис). А м и н æ т пирæнимæ архайы. Кæртæй 
уасæджы уаст æрбайхъуыст. 
А м и н æ т (фестад). Мæ къонайыл! Уазæг нæм 
цæудзæнис. Æвæццæгæн та мын Дзигло æмбалимæ 
æрыздæхы. Хæларзæрдæ у мæ хъæбул... Хохы цуа- 
нæттæй фылдæр цы ис! Кæуыл дзы амбæлы, уый 
ам æрбалæууын кæны, мæ цæхх, мæ кæрдзынæй 
мын саход, зæгъгæ. Алы хохаг хъæуы дæр ын æрд- 
хорд-æмбал ис... (Джихæй.) Азтæ куыд тагъд тæ- 
хынц! Мæ гыццыл Дзигло йæ усгуры кары бацыд! 
Знон дæр ма бæгъæмсар æмæ гомгуыбынæй гæлæ- 
буты фæдыл згъордта. Ныр хохы бæрзæндтыл зилы 
цуангæнгæ, йæхи загъдау, Æфсатийы кæртмæ фæ- 
цахуыр... Фæлæ мæ зæрдæйы стыр сагъæс бацыд. 
Чындз æрхæссын афонтæ нын бæргæ æрцыдысты, 
фæлæ ам нæхи хъæуы кæй ракурæм, иунæг ахæм 
чызг дзы нæй. Уæвгæ ма цæй хъæу у! Быдыртæм 
фæлыгъдысты. Фондз хæдзары ма баззади кæддæ- 
ры Саудзуары хъæуæй. (Уасæджы уасын та æр- 
байхъуыст.) Æхсызгон уазæг æй фæкæ, Бæрзон- 
дылбадæг! (Кæртæй куыдзы рæйын ссыд, семсе 
рудзынгсей акаст.) Цавæрдæр уæздан уазæг! Тæ- 
гиатаг лæджы хуызæн! 
Д з а б о (æддейы куыдзыл хъæр кæны, хъæрæй 
дзургæ сербахызт). Ай мæ Хыбырс нал базыдта, 
320 

фæлæ мæм мæ иунæг хо дæр джихæй куы кæсы! 
(Худы.) Аминæт, нал мæ зоныс, цы?! 
А м и н æ т (базыдта йæ, йæхи йыл баппæрста). 
Дзабо! Мæ мадызæнæг æфсымæр! (Кæуы.) Нал мæм 
цæуыс, нал дæ уынын æмæ ма дæ куыд базонон?! 
Стæй уый цы хуызæн дæ!.. Тæгиатаг уæздан лæг! 
Ноджы ма зачъетæ рауагътай æмæ... 
Д з а б о. Æй, мæ гыццыл хо, мæ къæрид кæрцы 
та мæ дардмæ дæр базыдтаис! 
Аминæт (худы). Хуыцауы хатырæй, зæгъын, 
сыгъзæрин фæлыст саулохаг бæхæй мæ кæрты чи 
’рхызти?! Куыдæй схъæздыг дæ, ме ’фсымæр? Дыууæ 
азы размæ дæр ма æмпъыст куырæт æмæ сæмпæр 
æрчъиты куы цыдтæ! Ныр дæ хæлынхуд бухайраг 
бурæ худæй куы раивтай, дæ рæсугъд сау цухъа æн- 
гом куы ’рбалвæстай æвзист хъамаджын ронæй. 
Дзабо (худы). Ехх, Аминæт! Æз дæуæн дис- 
сæгтæ радзурдзынæн. Арвы дуар гомæй куы федта- 
ин, уæддæр хуыздæр амонд нæ ракуырдтаин. Абон 
райсом мын, дæ фарн бирæ уæд, мæ каистæ æрба- 
хуын кодтой мæнæ ацы дарæс, дæлæ кæрты цы са- 
улохаг бæх ис, уый дæр мын мæ каисты лæвар у. 
А м и н æ т. Раст зæгъын хъæуы, æз цæ афтæ 
рæдауæй нæ зонын, фæлæ уæддæр... сæ цæрæнбон- 
тæ бирæ уæнт. 
Д з а 6 о. Ме ’рцыдмæ фынгыл — хæрд, минас, 
урсфынк сау бæгæны. Ами! Абоны хуызæн амондджын 
никуыма уыдтæн, зæххардыстæн. Уæлдайдæр, дæу 
дзæбæхæй, сæрæгасæй кæй федтон! Гъер ма мæ 
хæрæфырты куы фенин, уæд фæстæмæ аздæхин - 
Косеры зæрдæ ’хсайдзæн. 
А м и н æ т. Куыд у чындз та, куыд ? Мæнæй йæ 
удхæссæг федта, фæлæ æгайтма дæуæн хорз у. Ис- 
куы-иу чындзæй фæстæмæ йæ ходыгъды чи уарзы? 
11 Чсджемты Геор 
321 

Д з а б о. Раст нæ зæгьыс, Ами. Бауырнæд дæ, 
куыд карз зыны, бынтон ахæм нæу. Арæх дæ афæрсы. 
А м и н æ т. Хуыцауы зæрдыл дзæбæхæй лæууæд. 
Д з а б о. Ами, дæ кой арæх ракæны. Дæ бæр- 
кæдтæ, дам, дын... (Фæтыхсти.) Куыд ыстут бæр- 
кадæй та — фосæй, хорæй? 
А м и н æ т. Зæгъ æй, зæгъ дарддæр. Хорз æй 
куы райдыдтай. Уыцы ныхас ма мæ хъустыл æруади. 
Д з а 6 о (æнкъардæй). Ами, мæ мадызæнæг хо... 
Мæсты мæм ма суы, фæлæ дæ иу хъуыддагæй хъуа- 
мæ æргомæй бафæрсон. Цæугæ дæр мæм куынæ кæ- 
ныс, уæд мын мæ бæркæдтæ цы хуызы хæссыс? Уыцы 
куыст кæнын, фæлæ мæ хæдзары еууы кæрдзын æмæ 
тæнæг къуымæлæй дарддæр бахæринаг куы ницы ис... 
А м и н æ т (ныхъхъуыды кодта). Фæндаггон дæ, 
Дзабо, æмæ уал дæ фæллад суадз, æз дын хæринаг 
атæвд кæнон. (Цуайнагимсе архайы.) Дæ фарстæн 
дæр дын дзуапп ратдзынæн фæстæдæр. (Къонайы 
цурæй сугты æргъом систа æмæ ахызт хæдзарæй). 
Д з а б о (сагъæсгæнгæ). Гъей-и, цыдæр мæ æм- 
бæхсы мæхи Косерхан. Мæ бæркæдтæ ардæм куы 
цæуиккой, уæд цыл исчердыгæй нæ зынид? Фæлæ 
а мæ хо та мæнæй мæгуырдæр куы у. 
Аминæт(#æ раздарæн цæгъдгæ æрбахызт). 
Ныртæккæ хæринаг атæвд уыдзæн. (Агимæ та ар- 
хайы.) Дзæрна бирæ куы уарзтай, Дзабо. 
Д з а б о (джихæй). О, фæлæ... аджы бын арт 
куынæ бакодтай, уæд æй куыдæй тæвд кæныс? 
А м и н æ т. Арт уæртæ нæ сыхæгтæм бакодтон. 
Д з а б о (адзæгъæл). Не ’мбарын, мæ хо, сыхæг- 
ты арты тæвд ардæм цы хуызы ’рбахæццæ уыдзæн? 
А м и н æ т. Ау, быдырæй хохмæ дæ фæллойы 
бæркад мæнмæ куы хæццæ кæны, уæд ардыгæй ар- 
дæм сыхæгты арты тæвд куыннæ ’рбахæццæ уы- 
322 

дзæн? Бадгæ, бадгæ скæ — хæринаг ныртæккæ цæт- 
тæ уыдзæн. 
Д з або (къæмдзæстыгæй). Аминæт, бахатыр 
кæ. Мæ хæдзары цытæ цæуы, уымæн ницуал зонын. 
А м и н æ т. Хæйрæгыл фæхæст дæ, ме ’фсы- 
мæр. Æмæ йын йе ’лхынцъытæ райхалын дæхи бон 
нæ бауыдзæн. Уымæн æмæ æгæр æууæндаг, æгæр 
фæлмæн дæ. Фæлæ дын æз демæ арвитдзынæн дæ 
хæрæфырт Дзиглойы. Уый йæ базондзæн, дæ бæр- 
кæдтæ кæдæм цæуынц, уый. 
Д з а б о. Дзигло та чи у? 
А м и н æ т. Дæ хæрæфырт куы зæгъын. Дзигло! 
Д з а б о. Мæ хæрæфыртыл ном мæхæдæг куы 
сæвæрдтон, Сослæнбег, зæгъгæ, уæд æй чи «фæ- 
дзигло» кодта? 
А м и н æ т (худгæйæ). Фынддæс-æхсæрдæс 
азы онг рæзгæ дæр нæ кодта. Æнæуи! — цæстыхуын- 
чъытæ къахта: цæрдæг, хин æмæ кæлæн. Æмæ йæ 
сыхы лæппутæ «Дзигло» хонын байдыдтой. Ныр æм 
бакæс, уæд — Дзлаты мæсыг! Хæрдмæ фæцыди! 
Д з а б о. Цал азы йæ нæ федтон?! Авд-аст азы 
бæрц. Мæ худинаг, мæ худинаг!.. 
А м и н æ т (Дзиглойы зарын æрбайхъуыст). 
Æрхæццæ! Кæддæра ма дæ базонид?! 
Д з и г л о (урс нымæты, æд хъримаг дзургæ æрба- 
хызт). Нана, удæгас тæрхъус дын æрхастон æмæ йæ 
сæныччытимæ бакодтон. (Ауыдта Дзабойы семæ йсе 
къухтæ фæйнæрдæм фæхаста.) Дзамболат! Ме стыр 
мадыфсымæр! (Кæрæдзийы ныхъхъæбыс кодтой). 
Д з а б о. Сослæнбег! Цæййас ныддæ! 
Д з и г л о (худы). Мæ ном рагæй нал фехъуыс- 
тон æмæ йыл ахуыр нал дæн — Дзигло мæ хон. 
Хæххон Дзигло! Ацы хæхты мæн йеддæмæ Хæххон 
Дзигло нæй. 
323 

Д з а б о. Æгайтма дæ федтон, мæ хæрæфырт. 
Ныр мæн цæуын хъæуы — мæ фæндаг даргъ у, æмæ 
изæрмæ нæ ныххæццæ уыдзынæн. 
Дзигло. Дзабо! Ахсæв лæуу. 
А м и н æ т. Дзигло, мæ хур, Дзабо дæумæ ссыди: 
йæ бæркæдтæ сæфынц йæ хæдзарæй, цыдæр хæйрæг 
цыл сагъуыди æмæ йæ ды куынæ сбæлвырд кæнай, 
уæд — ничи. Ацу ды дæр йемæ — быдыры хъæумæ. 
Дзигло. Нана, æмæ ды та ? Иунæгæй куыд 
уыдзынæ? 
Д з а б о. Ами, цом уæд та ды дæр. Иу зæххы 
гæппæл самал кæндзыстæм, хæдзар кæнынмæ уæм 
фæкæсдзынæн æмæ иу ран цæрдзыстæм. Кæдмæ 
удхар кæндзыстут хæхты? 
А м и н æ т. Ныр нæ — фæззæджы. Ды та дæхи 
арæвдз кæн фæндагмæ, Дзигло. 
Д з и г л о. Æз æдзухдæр цæттæ дæн, Нана. 
Д з а б о. Цæй, уæдæ, Ами, дзæбæх у. Фæззæ- 
гæй дæ фæстæдæрмæ нал ныууадздзынæн ам. Æп- 
пынфæстаг, дæлæ нæхи хæдзары цæрдзыстут. 
А м и н æ т. Хорз, ме ’фсымæр, хорз. 
Д з и г л о (Дзабоимæ цæуынмæ хъавынц). Нана, 
уыцы тæрхъусы сæныччытимæ бакодтон, ауадз-иу 
æй. Мæ зæрды æрмахуыр тæрхъустæ дарын уыди, 
фæлæ... Цæй, Нана, фæндараст нын зæгъ. Дæ зæр- 
дæ мыл дар, Нана: къуыбырты ’хсæн тæрхъус чи 
’рцахста, уый хæйрæг дæр æрцахсдзæн, бæркæдтæ 
давæг хæйрæджы. (Уастырджийы зарсег ныццæлхъ 
кодта): «Гъей, Хъæбæр Хохы Уастырджи, фæнда- 
раст нæ ’рбакæ!» 
А м и н æ т. Фæндараст! Фæндараст æрбаут! 
Æмбæрзæн 
324 

Æрттыккаг ныв 
Дзабойы хæдзар та. Къонайы артæй зына-нæзына рухс дары 
хæдзар. Дыккаг кæркуасæнтæ райдыдтой. Къонайы фарсмæ 
лыстæны — Дзиглойы уат. 
Д з и г л о (рабадти æмæ ныллæг хъæлæсæй 
зары): Райхъал ут, мæ фысымтæ, бон æрбацъæх... 
Дзигло хъæдын къус йемæ айста æмæ дуары æдде фæци. 
К о с е р (йсв хуыссæны æрзылди). Нæ кæрц ма 
дысхъуаг уыди. Æрхæццæ мæм æй кодта йæ сæна- 
ры тæф калгæ! Дæхæдæг цы хæрай, уый дын куы- 
нæ ис, уæд ма искæйы гомдзых хъуаг уыдтæн?! 
Д з а 6 о (базмселыд). Исчи нын нæу, мæ хæрæ- 
фырт у. 
К о с е р. Мæнæн ничи у. Мæ удхæссæг дзы 
уыдтон гыццылæй дæр. Йæ мадау къæпдзых у. 
Дысон дæр цытæ ралæхурдта?! Ам, дам, быдыры 
магусатæ сты, махмæ та, зæгъы, хурыскастмæ сæ 
райсомы куыстытæ фæвæййынц. Гъы! Æз, дам, уæ 
хохаг ахуыр скæндзынæн. Акæс-ма уыцы хæххон 
дзигломæ! 
Д з а б о. Цæй, ма йæм мæсты кæн — хъазгæ кодта. 
К о с е р. Хъазийы хъазт фæкæнæд, уый йын мæ 
хуыздæр арфæ! 
Д з а б о. Æфсин! Мæсты ма кæн. 
К о с е р. Гаккуччы лæппынау иудадзыг йæ дзых 
хæлиуæй дары. Лæгай! Акæн æй фæстæмæ, кæцæй 
йæ æркодтай, уырдæм. Дзабо, æз дæ мад, дæ фыды 
уазæг, акæн æй фæстæмæ. (Кæуы.) Тæрсгæ дзы кæ- 
нын. 
Д з а б о. Уæуу, мæнæ æрра! Цæмæй дзы тæрсыс? 
К о с е р. Нæ йæм кастæ дысон? — Йæ цæстытæ 
куыд æрттывтой! Уый мацы фыдбылызтæ сараза, 
325 

уый мæ нæ уырны. (Лæгъстæгæнгæ.) Дзабо, мæ 
дунейы рухс, акæн æй фæстæмæ. 
Д з а б о. Хорз, хорз, не ’фсин: æрмæст мæм — 
иу дыууæ боны фæкæса хос кæрдынмæ. 
К о с е р. Ныртæккæ! Ныртæккæ йæ арвит фæс- 
тæмæ, кæд мæ иугыццыл уарзыс, уæд. 
Д з а б о (йæ дарæс кæны). Ныртæккæ хос 
кæрдынмæ цæуæм. Изæрæй раздæр не ’рцæудзыс- 
тæм — гъер дæ цы хъыгдары? (Косер йæхинымæр 
кæуы.) Уæлæмæ сыст, худинаг у. Мауал футт-футт 
кæн, фæлæ нын исты хæринаг фен. 
К о с е р (рабадти). Йемынæ бахæрæд, гуыбын- 
низ... 
Д з и г л о (хъæлдзæгæй æрбахызт). Замманай 
хос амонынц гуыбыннизæн. Мæнæ уын уæ хъуджы 
радыгътон — еууы кæрдзынимæ сæндæгæн æмби- 
сонд у. 
К о с е р (мæстыйæ хиуылхæцгæ). Чи дын загъта 
æмæ йæ æрдуцай?! Хивæнд митæ кæнын хорз нæу, 
хохаг... 
Д з и г л о (худгæйæ). Дзигло! Хохаг Дзигло... 
Æхсин! Дзабо æмæ Дзигло хоскæрдынмæ цæуынц 
æмæ райсомæй исты ахæрын фæхъæуы. (Сæндæг 
кæны.) Фæндагмæ дæр нын истытæ фен: цыхт, 
уæлибæх, бæгæны... 
К о с е р (иуварсырдсем).Нæ йæм кæсут — хохаг 
быдыры чъыллипп кæны. (Кæртмæ ахызт). 
Дзигло (Косеры фæстæ). Иу цыхт нæ фаг у, 
дæхи ма батыхсын кæн. 
Д з а б о (йæхи цæхсадта æмæ хæрыныл æр- 
бадт). Тæнæг къуымæлæй дарддæр мацæмæ æнхъæл- 
мæ’ кæс. 
Д з и г л о (цæвджытимæ архайы). Алцыдæр 
уыдзæн, мæ фæлмæн мадыфсымæр. Æрмæст мæ 
326 

мæхи бар бауадз. Мæ зæрдæ мæм цыдæр ысдзырд- 
та æмæ абон хос кæрдынмæ дæхæдæг ацу, æз та 
æрæмбæхсдзынæн ам. 
Д з а б о (худы). Цæуылты гуырысхо кæныс, мæ 
хæрæфырт?! Уæвгæ, дæу куыд фæнды — афтæ. 
Д з и г л о. Хæйрæджы фæндаг, æнхъæлдæн, 
ауылты цæуы æмæ дын дæ бæркæдтæ... 
К о с е р (æрбацыд мæстыйæ). Родæн дæр дзы 
нал фæуагъта — тъæппдыгъд æй æркодта. Уæ, дæу 
чи ныййардта, уый... 
Д з и г л о(фæцарæхст). Уый дзæбæхæй фæцæ- 
ра бирæ азты дæргъы! (Дзабомæ.) Байрæджы код- 
там! Рæвдздæр, рæвдздæр! Размæ, кусынмæ! (За- 
рæг систа.) 
Йæ уис мæ разæй чи ’рхæсса, 
Уо- о-о-о-о-о! 
Уый-иу йæхицæй раппæлæд, 
Уо-о-о-о-о-о! 
Дзабо æмæ Дзигло заргæ ацыдысты. Косер та йæ сырх 
хæцъил рудзынгыл бæтты. Уыцы рæстæг Д з и г л о хъавгæ 
æрбацыд æмæ дуары фæстæ æмбæрзæны аууон амбæхст. 
К о с е р. Куыдзы хъæвдын! Мæ хъуыддæгтæ 
мын халдзæн. Фæлæ мæн дæр ставд сынк кæнын 
нал хъæуы, лыстæгæй йæ ауадздзынæн. Мæ фæдтæ 
хуыздæр æмбæхсдзынæн. Уæвгæ æвзæр хохаг сæм- 
пæрчъи цы бамбардзæн?.. Фæлæ... йæ цæстытæ æгæр 
цæхæр калынц. 
X а б о с (рудзынгæй æрбакаст). Ксс-ксс, ам 
дæ, цы? 
К о с е р. Кæдæм ма рудзынгæй гудзиццытæ 
кæныс? Мидæмæ. 
X а б о с (дуарæй æрбахызт, мидæгдæр нал 
уæнды). Куы та нæ æрбаййафа дæ хосдзау... Фæл- 
327 

тау мын мæ цухъа, мæ бухайраг худ æмæ мæ хæд- 
бынтæ авæр æмæ æз цæуон. 
К о с е р. Тæрсгæ кæныс? Гъе, уæууæй, уæууæй, 
Хабос! Ацу! Дæу хуызæн тæрсаг лæг мын Хуыцау 
мауал фенын кæнæд Особайы рæстæг дæр æмæ ма- 
диархатты заман дæр. 
Хабос (сдыууæрдæм). Исчи куы базона... Ху- 
динаг... Хъæуыхицау дæн, æппынфæстаг, æмæ мæм 
æфхæрд æрхаудзæн... Йарæби, уыцы цухъа... Мæ 
бæх та цы фæци, цы? Кæрты куынал ис. 
К о с е р. Æз та ма дæ мæхицæн ныфсытæ æвæрд- 
тон. Зæгъын, фæцæудзыстæм ацы хъæуæй, хохы 
сæр дæр фæцæрдзыстæм. Уæлдайдæр дæумæ цас 
сыгъзæринтæ ис! Дард искуы зæххытæ балхæндзыс- 
тæм, галуантæ скæндзыстæм æмæ «а» æмæ «о»-йæ 
цæрдзыстæм. 
X а б о с. Кæд дæм ахæм ныфс ис, уæд уый 
æндæр хъуыддаг у. Æз дæуæй рæсугъддæр сылгой- 
маг не ссардзынæн... нæхион хæйрæг тæрсынгæнæ- 
ны хуызæн сси, уæлдайдæр фарæстæймаг чызг куы, 
ныййардта, уæд... гуыбын йеддæмæ дзы ницыуал ис. 
К о с е р. Хабос, мæ хур, рахъуыды- бахъуыды- 
йæн нын рæстæг нал ис. Кæд цæуæм, уæд нæ мур- 
тæ рамбырд кæнæм. 
Хабос (дызæрдыг та кæны). Уый дæр хорз, 
фæлæ, æз куы ацæуон, уæд... хъæу æнæхицауæй 
баззайдзæн. Стæй ма мын иу гыццыл сыгъзæринтæ 
къахинаг аззад. 
К о с е р. Хабос, мæ дуне! (Йæхи йыл баппæрста.) 
Ахæм уынгæг рæстæг ма дæ хъазынмæ куыд æвдæ- 
лы? 
X а б о с (мбндæгтæ йыл кæны). Уырындыхъ- 
мæ! Уырындыхъмæ цом. 
К о с е р. Лидзын хъæуы ацы æнамонд хæдза- 
328 

рæй, Хабос! Ноджы дзы иу хæххон дзигло фæзын- 
ди. Базондзæн нæ, фæхудинаг нæ кæндзæн æмæ 
нæ хохæй-быдырæй фæндырты фæцæгъддзысты. 
X а б о с. Уый та ма цавæр хæххон дзигло у? 
К о с е р. Йæ хæрæфырт. Дзабойы хæрæфырт. 
Уый нæ базондзæн — йæ цæстытæ цæхæртæ калынц, — 
рахауой йын! 
X а б о с. Цæмæй тæрсыс цавæрдæр дзиглойæ? 
Дзабо ма нæ æййафгæ дæр куы ’рбакодта æмæ нæ 
куынæ базыдта, уæд цавæрдæр хæххон дзигло?.. 
К о с е р.Ма зæгъ! Дзабо сывæллонау æууæндаг 
у, Дзигло та — хин æмæ кæлæн. Лидзæм! Æр- 
баййафдзæн нæ. 
X а б о с (ахъуыды кодта). Мæ сыгъзæринтæ 
æхсæвыгон дæр скъахдзынæн... Лидзгæ, уæд — лидз- 
гæ! Æрмæст уал цом нæ хъæуы дзуармæ — нæхи 
йыл бафæдзæхсæм. Уый фарнæй фæндараст æрба- 
уыдзыстæм. Æз цæуын разæй, мæ зæрдæйы диди- 
нæг Косерхан. Ды мæ-иу раййаф — æнхъæлмæ дæм 
кæсдзынæн Дурæфтауæн тигъыл. (Ацыд). 
К о с е р (йсе дзаумæттæ æмбырд кæны иу 
тыхтоны). Тæригъæд бæргæ дæ, мæ фæлмæн, 
æууæндаг Дзабо, Дзабокка, фæлæ дæхи аххос у — 
цы мæм æрхæццæ кодтай дæ цæхæрцæст Дзиглойы. 
(Хæдзары къуымтыл йæ цсест сенкъардæй хсес- 
сы.) Хæрзбон рауы, мæ хосдзау, фæлмæнзæрдæ 
Дзабо. Бæргæ дæ нæ баивтаин хъуынджынхъус 
Хабосыл, фæлæ уый Мысыры мæликкау хæзна- 
джын у, æмæ йæм кæд зæрдæрухс цард фенин. 
(Ацыд). 
Дзигло (рацыд джихтсегсенгсе, гуырысхотæ 
ксены). Гъер нæмгæ уыдысты, æви — фæстæдæр, 
уымæн мæхæдæг дæр ницуал зонын. Уæвгæ, тагъд 
дон фурды не ’ййафы. (Фелвæста уырындыхъхъы 
329 

урс гобанæмбæрзæн.) Ныр та мын фæстиатгæнгæ 
нал у: сæ разæй — дзуары бынмæ! Æз сын хохаг 
лæджы митæ бакæнон, æцæг хохаг лæджы митæ! 
(Ацыд). 
Æмбæрзæн 
Цыппæрæм ныв 
Кувæндон. Саджилæг пæлæхсар бæласы къалиутыл — 
хæцъилтæ баст, бæласы бын — æвгтæ, сыкъатæ. 
X а б о с (æрбацыд, фæстæмæ дзуры). Æрба- 
хæццæ стæм, Косерхан. (Йæ уæрджытыл æрхауд.) 
Табу дын, рухс дзуар! 
К о с е р (æрбацыд йæ уæрджытыл). Табу дын, 
рухс дзуар! Æххуысагурæгæн баххуыс кæ, сыгъзæ- 
рин дзуар. 
X а 6 о с (йæ армытъæпæнтæй йæ цæсгом сæр- 
фæгау æркодта). Табу, табу нæ зæды хайæн. 
К о с е р. Табу, табу нæ зæды хайæн. 
X а б о с. Уæй, лæгьстæ дын кæнæм, кувгæ дын 
кæнæм. 
К о с е р. Табу, табу нæ сыгъзæрин дзуарæн. 
X а б о с. Бæрзондæй нæм ракæс, ныллæгмæ нæ 
бафæдзæхс. Мах де уазæг, дæ фæдзæхст. 
К о с е р. Баххуыс нын кæ, рухс дзуар. Сыгъзæ- 
рин тæбæгъы дын кувдзыстæм. 
X а б о с. Уæллæгъи! — сыгъзæрин тæбæгъты. 
Баххуыс нын кæ, батæригъæд нын кæ. Мæнæ Косер- 
ханимæ кæрæдзийы зæрдæтæ ссардтам, кæрæдзийæн 
адджын фестæм æмæ нæ дæ рухс фарнæй баиу кæ. 
К о с е р. Баиу нæ кæ, рухс дзуар — табу дын 
кæндзыстæм, сыгъзæрин тæбæгъты дын кувдзыстæм. 
X а б о с. Батæригъæд мын кæ, бахатыр мын кæ, 
330 

рухс дзуар. Мæ фараст цъæх чызджы æмæ мæ сæ 
мады тæригъæдæй бахиз. 
К о с е р. Мæнæн дæр батæригъæд кæ, бахатыр 
мын кæ, рухс дзуар. Мæ лæджы хай мæ сау ингæ- 
ны дарæгау дардта, æфхæрдта мæ... Ныр хуры рухс 
федтон æмæ мын æй дæ цæст бауарзæд. Баххуыс 
мын кæ! Дæ хъæбæр зæххыл мæ фæлмæн уæрджы- 
тыл лæугæйæ дæуæн табу кæнын, мæ тæригъæд дæм 
фехъуысæд — баххуыс мын кæн. 
X а б о с. Мах цæуæм, нæ зæды хай, цардагу- 
рæг. Бынатон дæр дæ фæдзæхст куы у, фæндаггон 
дæр — де уазæг, нæ дзуары хай — фæндараст нæ 
æрбакæн. 
К о с е р. Рæствæндаг нæ фæкæ, нæ дзуары хай. 
Хабос æмæ Косер слæууыдысты, сæ уæрджыты рыгтæ 
ацагътой. 
X а б о с (цæуынæввонгæй). Йа, уæдæ, нæ рухс 
дзуар, фæндараст нæ фæкæ! Бæрзондæй нæм ра- 
кæс, ныллæгмæ нæ бафæдзæхс! 
Бæласы къалиутæ фæйнæрдæм ацыдысты æмæ йæ иууыл 
бæрзæнды разынд урс хъуымацы фæлыстæй, базыртыгъ- 
дæй «рухс дзуар» — Дзигло. 
Д з и г л о (ивгæ бæзджын хъæлæсæй). Фæнда- 
раст ут, мæ хъæбултæ! 
Хабос æмæ Косер «дзуары» ауынгæйæ фæстæмæ сæ 
уæрджытыл æрхаудтой. 
X а б о с. Табу дын, нæ рухс дзуар! Табу, табу, 
табу! 
К о с е р. Æргомæй нæм рацыдтæ, нæ зæды хай. 
Табу дын, ой, табу! 
Д з и г л о. Æз æргом дзуар дæн, мæ хъæбултæ: 
331 

Хуыцауы минæвар дæн зæххыл æмæ — фæндараст, 
фæлæ лидзгæ цæмæн кæнут? 
X а б о с (йæ сæр фæхъил кодта). Табу дæ фар- 
нæн, рухс дзуар, фæлæ нын Дзабо нæ ныббардзæн. 
К о с е р. Иннæ ахæм — Дзигло, дæ фарн æй 
басудза. 
Д з и г л о. Бамбæрстон уæ, мæ кувæг адæм, 
æмæ мæм хорз байхъусут.Æцæгæлон бæстæйы дард 
фæндæгтыл хъизæмарæй цæмæн марут уæхи? Фæл- 
тау, кæмæй лидзут, уыдонæн сæхицæн аргæвдын 
кæнут хæрзхаст сау фыс, хорз сæ фенут хæрд æмæ 
нозтæй; фæстагмæ та цæ сау фысы сæрымагъзæй 
фæхъæстæ кæнут. Уæд æгомыг фысы зонд бацæу- 
дзæн сæ сæрты æмæ цæрдзыстут се ’хсæн сæриба- 
рæй, æдасæй кæрæдзийы уарзгæйæ. Мæ ном дæр- 
иу ма ферох кæнут дзаг фынджы уæлхъус... (Къа- 
лиутæ æрбахгæдта æмæ нал зыны). 
X а 6 о с (йæ цæстытæ æууæрдгæ). Атахти... 
Табу дын, рухс дзуар! 
Косер (Хабосы дысыл рахæцыд). Цом тагъд- 
дæр, Хабос, æмæ дæ фыстæй иу равзарæм. Сæ нард- 
дæры. Æмæ сын æй изæры аргæвдын кæнæм сæхи- 
цæн. 
Хабос æмæ Косер «табу, табу» дзургæ ацыдысты. Д з и г л о 
йæ урс хъуымац тухгæ рацыд. 
Дзигло. Æвзæр ницæййæгтæ! Мысайнаг дæр 
нæ ныууагътой, фæлæ ницы кæны, изæры мæхи хорз 
фендзынæн сау тохъхъылы фыдæй. 
Заргæ ацыд. 
Æ м 6 æ р з æ н 
332 

ДЫККАГАРХАЙД 
Фæндзсем ныв 
Дзабойы хæдзар. К о с е р тынг райдзастæй, дысвæлдæх- 
тæй архайы къустимæ, кæхцытимæ: фысы тьæнгтæ сыгъдæг 
кæны. Ф æ р д ы г йæ цуры лæууы æмæ йын кæстæриуæг 
кæны. 
К о с е р. Фæрдыг, мæ хур, дон-ма радав. Уыр- 
дыгæй нæ, уæртæ кæхцы тæвд дон. 
Ф æ р д ы г (дон уадзы фысы тъæнгтыл, Косер 
цæ æхсы æмæ йæхицæн зары). Æмæ абон цы бæ- 
рæгбон у, Косер, цæмæн æй аргæвстат? 
К о с е р. Æмæ хæргæ æрмæст бæрæгбон фæкæ- 
нынц? Уазæг нæм ис, уазæг, Фæрдыг, уæлæ хъæ- 
бæр хохæй. 
Ф æ р д ы г (æфсæрмыгæнгæ). Уазæджы дард 
нæ кæны йæхи. Цыма рагæй дæр ам цæры, афтæ 
йыл фæцахуыр дæн. 
К о с е р. Æрдæбон та дын цытæ дзырдта? Аджы 
бын арт куы кодтат, уæд? 
Ф æ р д ы г (ныфсæрмы). Хохмæ, дам, дæ нæ 
фæнды мемæ? Æз, дам, дын хæххон дидинджытæ 
æртондзынæн. 
К о с е р. Гъе уый къулбадæг нæу?! 
Ф æ р д ы г. Цæмæн зæгъыс, Косер? Къулба- 
дæджы хуызæн мæм нæ фæкаст. 
К о с е р. Ау, дыууæ боны йеддæмæ куынæма ис 
ам, уæд уыйуæнгты ахæццæ стут? 
Фæрдыг. Кæй уæнгты? Артæй фалдæр н’ ацы- 
дыстæм. 
К о с е р. Нæ мæ уырны! (Худы.) Дæ цæстытæ 
æгæр цæхæртæ калынц дæуæн дæр. 
Ф æ р д ы г (фæтæргай). Уаууына, Косерхан! 
Уыдон та дын чердыгон ныхæстæ сты? 
333 

К о с е р. Цæй, цæй! Дæхи ма ныккаркаситæ кæн — 
лæппутæ æмæ чызджыты æхсæн никуы ницы æр- 
цæуы! 
Ф æ р д ы г. Мæггуырыбонтæ! (Скуыдта, фæ- 
цæуы.) Мæнæ цытæ фехъуыстон! Мæ худинаг! 
К о с е р (джихæй). Цæуыл фæтæргай, Хуыцауы 
тыххæй? Фæрдыг! Фæрдыг! Раздæх-ма, хъазæн 
ныхас не ’мбарыс? Гъемæ цæугæ! 
Д з и г л о (кæхцы дзидзатæ æрбахаста). Сæр 
дæр фыцæм, æви йæ райсоммæ... Фæрдыг та цы 
фæци? 
К о с е р. Фæрдыг, Фæрдыг! Сæхимæ ацыди — 
ныр талынг у. Сæр та ныртæккæ сфыцут. 
Д з и г л о. Дзабо афтæ зæгъы, райсом, дам, æм 
лæгты æрхондзыстæм. 
К о с е р. Нæ, нæ, нæ! Ныртæккæ йæ сфыцут! 
Ныртæккæ! 
Д з и г л о. Гъемæ йын дæхæдæг зæгъ. Уæртæ 
цæхх дæр ахæсс демæ — цæххъуаг ма сты дзидзатæ. 
К о с е р (фсеуайы). Сæрæн æнæсфыцгæ нæй. 
Сæр кусарты сæйраг у. Сæр, сæр... 
Дзигл о (йæ фæстæ джихæй кæсы). Сæр 
сæйрагдæр у. Сæр æмæ зæрдæ. Дæумæ та сæ иу 
дæр нæй. Диссаг нæу?! Уыцы иу зæххыл, уыцы иу 
уынджы цæрынц дыууæ адæймаджы. Сæ иу... хæх- 
хон дидинæгау — æнаипп, æрæгвæззæгау — фæл- 
мæндзаст, худгæ хурау — рухсдзæсгом. Йæ ном дæр 
былтыл царвау тайы — Фæрдыг. Цыкурайы фæр- 
дыг... Иннæ — хуыцауæлгъыст, цæстфæлдахæг, сыл- 
хæйрæг. Фæлæ, æвæццæгæн, Косерхан дæр йæ рай- 
гуырдæй хæйрæг нæу. Цымæ кæд æмæ цæй тых- 
хæй систа йæ къух йæ намысыл? Кæд æмæ цæй 
тыххæй? 
Д з а б о (æрбахызти, худы). Сæр дæр аджы 
334 

ныппæрста. Æмæ йын ницуал загътон — йæ зæрдæ- 
худты чи цæуы?! 
Д з и г л о. Уадз æй йæхи бар, мæ мадыфсымæр. 
Д з а б о. Уæхи бар уæ хъæлæкк уадзын, фæлæ 
уын мур дæр ницы æмбарын. Йæ цæгатæй æрба- 
хæццæ кодта тохъыл, æрбаргæвдын æй кодта... (Дис 
кæны). 
Д з и г л о. Йæ цæгатæй загъта? 
Д з а б о. Йæ цæгатæй, уæдæ! Фæстаг рæстæг мæ 
тынг буц дарынц, кæд мæ хъазгæ нæ кæнынц, уæд. 
Д з и г л о (сагъæсгæнгæ). Буц даринаг бæргæ 
дæ, Дзамболат, фæлæ... 
Д з а б о. Фæлæ цы? 
Д з и г л о. Фæлæ, зæгъын, цы ’рбаци Косер- 
хан? Искæдæм ауади? 
Д з а 6 о. Абон не ’фсин тынг сæрæн у. Хонæг 
ауади. Лæгтæм, дам, фæдзурæм. Иумæ, дам, аба- 
дут. Зæгъын, кусарт цæй фæдыл у, уый мын уæд- 
дæр бамбарын кæн. Æмæ, дам, дæ гуырæнбон у! 
Цæмæй йæ базыдта?! Мæ мадæй куыд хъуыстон, 
афтæмæй сæрдыгон бон райгуырдтæн. Дзыццайы- 
иу арæх афарстон: уæддæр, зæгъын, кæд? — сæрды 
райдиан, æви сæрды кæрон? Æмæ, дам, нæ дзыгъуыр 
гогыз къуыртты куы ныббадти, раст уыцы бон. Гъер 
æй не ’фсин цæмæй базыдта, хæйрæг йæ зонæг... 
X а б о с (кæртæй йæ хуыфын æрбайхъуыст). 
Æмбæлы уæм?! (Æрбахызт.) Фарн ам уæд. 
К о с е р дæр йæ фæдыл æрбахызт. 
Д з а б о. Мидæмæ, Хабос! (Цингæнгæ йын йæ 
къух исы.) Уæллæй, Хабос, сыхæгтæ стæм, фæлæ 
кæрæдзийы нæ уынæм, кæрæдзимæ нæ цæуæм. 
X а б о с. Рæстæг ахæм у. Ды хос кæрдынмæ 
вæййыс æрвылбон, æз — къæнцылары. 
335 

К о с е р (фынгтсе æвæры). Макæмæ уал æн- 
хъæлмæ кæсут — ничиуал æрбацæудзæн. 
Д з а б о (Косермсе). Æмæ Бимболатæн нæ загъ- 
тай? Гиппосæн дæр зæгъын хъуыди. Агуыбе, Хадзы- 
муссæ, Хадзыбечыр... 
К о с е р. Æрзылдтæн се ’ппæтыл дæр. Хадзы- 
муссæ æмæ Хадзыбечыр изæры ламаз кодтой, ин- 
нæтæй сæхимæ никæй баййæфтон. Æнæуи бинон- 
тæн бафæдзæхстон. 
Д з а б о (Хабосмæ). Дæ хорзæхæй, Хабос, фынг- 
мæ хæстæгдæр рацу. Бадгæ, бадгæ. 
X а б о с (фырнымд митсе кæны). Дæхæдæг уал 
сбад, Дзабо. Дæ разæй не сбаддзынæн... стæй ма кæд 
исчитæ æрбацæуинаг у, уæд... 
К о с е р. Ничиуал æрбацæудзæн — бадгæ скæнут. 
Д з а б о (се ’ппæтмсе дсер). Бахатыр кæнут, 
дзурынмæ дæсны нæ дæн. Мæ зæрдæйы цы рæсугьд- 
дзинæдтæ ис, уыдон ме ’взаджы кæрон æвæрын куы 
зонин, уæд нарты Уырызмæгау басгуыхин дзурын- 
мæ дæр æмæ кувынмæ дæр. 
Д з и г л о. Кæмæн куыд йæ зæрдæ у, Хуыцау 
ын йæ цард афтæ ауадзæд. 
Д з а б о. Хуыцауы бафæндæд! Уæд мах не ’ппæт- 
дæр рæсугъд царды царвау ленк кæндзыстæм. (Ко- 
сер æмæ Хабос джихсей лæууынц.) Джихтæ мауал 
кæнут. Бадгæ, бадгæ. (Хабос сербадт.) Косер, ды 
дæр бадгæ скæн — ам æфсæрмыйаг ничи ис. Хабос 
дæр хион у. Уарзон сыхаг. (Косер нæ комы.) Сбад, 
зæгъгæ, дын зæгъын. Абонсарæй фыдæбонæй кæй 
кæныс! Нæ фынг рæсугъд æмæ бæркадджын дæу 
фæрцы куы у, уæд нæм хъуамæ иуварсæй кæсай 
æнхъæлмæгæсæгау ?.. 
X а б о с. Раст зæгъы Дзабо. Бадгæ скæ, Косерхан. 
К о с е р. Омæ лæгты раз... Худинаг... (Фырнымд 
336 

митæ кæнгæ Хабосы фарсмæ æрбадти.) Дзигло, 
ды дæр сбад. 
Д з и г л о. Æз уырдыг алæудзынæн. 
Д з а 6 о. Нæ нæ хъæуы уырдыглæууæг — бадгæ 
скæн. 
Дзигло ’рбадти Дзабойы фарсмæ, Хабосы ракомкоммæ. 
Хабос æм æнахуыр кæстытæ кæны. 
X а б о с. Уæдæ ды Дзигло дæ? Дæ кой дын 
æрыхъуыстон. 
Д з и г л о. Уæллæгъи, Дзигло! Хæххон Дзигло! 
X а б о с (хъæрæй ныххудти). Хæххон Дзигло! 
Уæйгуытæ раджы куы фесæфтысты, уæд ма «хæх- 
хон дзигло» цы ’гъдауæй баззад?! Æх-ха-ха-ха! 
Д з и г л о. Ма зæгъ, Хабос! Уæйгуытæ нæма 
фесæфтысты нæ цардæй, æрмæст сæ хæрв аивтой* 
кæлмытау. (Дзабомæ.) Æмæ дæ разы куы бада, 
уæддæр æй æвиппайды нæ базондзынæ. (Хабосмæ.) 
Гъе, Хæххон Дзигло уыцы æгъдауæй цæры, цæмæй 
уæйгуытæн сæ гамхудтæ сиса. (Хабос йæ бухайраг 
худыл дæлдæр серхæцыд.) Афтæтæ, гъе, Хабос. 
К о с е р (Хаоосы кьахыл фæлæууыд, ома, ма- 
цуал зæгъ. Дзабомæ). Лæгай, джихтæ ма кæн, фын- 
джы ’гъдау дæ ма рох кæнæд. 
Д з а б о (сыкъа йæ къухмæ райста). Цæуыл 
хъуыды кæнын, уый уын зæгъон. Бахатыр кæнут, 
цæссыгзæрдæ мæ ма фенхъæлут, фæлæ... цымæ зæх- 
хыл сылгоймагæй рæсугъддæр ис?! Цы уаиккой 
цымæ нæ хæдзæрттæ æнæ сылгоймаг! — Талынг æмæ 
уазал. Сылгоймаджы фарнæй нæ фынг дзаг у, нæ 
фæндаг — райдзаст. Сылгоймаг йæхæдæг хур у: рухс 
дæр чи кæны æмæ тавгæ дæр. Уæдæ, Бæрзонд Хуы- 
цау, фыццаг сидт дæ ном ссарынæн у, æмæ дæм 
зæрдæйы бынæй кувæм: нæ ирон зæххыл нын сыл- 
337 

гоймаджы фарн ноджы домбайдæр æмæ рæсугъд- 
дæр скæн. (Анызта). 
X а б о с (нуазæнимæ). Дзабо, дæ сидт Хуыцау- 
мæ дзæбæхæй фехъуысæд. Раст загътай, сылгоймаг 
йæд у... Хур. Тымбыл... Тымбыл хур! Алкæй дæр 
тавы. (Косер та йын йæ къахыл фæлæууыд.) Ха- 
тыр, алкæй нæ тавы. 
К о с е р. Аназ, Хабос, аназ. Æгæр нæ ма буц 
кæнут. Кæннод нæхиуыл фервæсдзыстæм. 
Д з и г л о. Арахъ мæм ма дæттут, æз бæгæныйæ 
скувдзынæн. 
К о с е р. Нуазгæ акæн — чи дæ кувæг кæны? Ды 
нырма гыццыл Дзигло дæ. 
Хабос та худы. 
Д з и г л о. Бахатыр кæн, Косерхан, цыппæркъа- 
хыг нæ дæн. Æмæ æнæ иу ныхасæй бæгæныйы къус 
мæ уæлæ куыд рафæлдахон? 
Д з а б о. Зæгъ, зæгъ, мæ хæрæфырт. 
X а б о с. Акув, акув, Дзигло. (Худы та). 
Д з и г л о. Дзабо, æрдæбон тынг раст загътай: 
сылгоймаг хур у; рухс дæр чи кæны æмæ тавгæ дæр. 
Фæлæ хатгай... хур сау мигъты аууон фæвæййы æмæ 
уæд тавгæ дæр нал фæкæны æмæ рухс дæр. Мигъ- 
тæй зынгæ дæр нал ракæны, афтæмæй аныгуылы. 
Уæдæ дунейы фарн уый зæгъæд æмæ нæ рæсугъд 
арвæй хур райдзастæй куыд кæса: рухс дæр нын 
куыд кæна, тавгæ дæр нæ куыд кæна. (Анызта). 
К о с е р. Хæргæ акæнут, хæргæ. (Хæйттæ сын 
æвæры сæ разы. Дзабо æмæ Дзиглойы раз сæр 
авæрдта.) Сæры кой дæр акæнут. Сæр, сæр, сæр! 
. Д з а б о. Сæр райсоммæ уадзæм. Сыхы лæгтæм 
фæдзурдзыстæм. 
X а б о с. Омæ мах лæгтæ не стæм? 
338 

К о с е р. Сæры кой ныр кæнын хъæуы. Афтæ 
’мбæлы, Дзабо. 
Д з а б о (Косер та йын нуазæн йæ къухы фæ- 
сагъта). Хуыцау, дæ хорздзинæдтæн сæр уыди, рай- 
диан цын уыди, фæлæ цын кæрон ма уæд. 
К о с е р. Дзуары кой дæр скæн, рухс дзуары 
кой, табу йæхицæн. 
X а б о с. Табу, табу, табу йын уæд. 
Д з а б о. Хуыцау, дзуæртты дæр ды рафæлдыс- 
тай, æмæ нæ сæ хорзæх уæд. Зæдæй-дуагæй кæй 
ном не ссардтон, уыдоны хорзæх дæр нæ уæд. 
Дзабойы кауын дуар чидæр æрбахоста, æмæ йæм Косер 
ауади. 
К о с е р (дуарæй). Хабос, дзырдæуы дæм. 
X а б о с. Ам нæй, зæгъгæ, йын зæгь. 
К о с е р. Ракæс æм — дæ чызг дæм дзуры. Къæн- 
цылары дуармæ, дам, дадайы дæгъæлтæ ссардтон... 
мæнмæ сæ нæ дæтты. 
X а б о с (Дзабомæ). Уæдæ бахатыр кæ, æз — 
ныртæккæ. (Фестад). 
Д з а б о. Мæнæ йын — мæ хай. (Уæлибæхы 
карст æмæ фыдæзгъæл радта Хабосмæ). 
X а б о с. Цæй, нæ хъæуы... О-о! Сывæллон къул- 
бадæг ахуыр кæны афтæмæй. Цæй, бузныг. (Ацыд). 
Д з и г л о. Дзабо, ме стыр мадыфсымæр, æз 
куыддæриддæр кæнон, афтæ-иу кæн — мацæмæй мæ 
фæрс. Æз дын, дæ бæркæдтæ чи хæссы, уыцы хæй- 
рæджыты фенын кæнон. 
Д з а б о. Нæ дæ ’мбарын, лæппу. 
Д з и г л о. Алцыдæр бамбардзынæ, ныр мæ ма- 
цæмæй уал фæрс — æрбацæуынц. 
Косер æмæ Хабос раздæхтысты сæ бынæттæм. 
X а б о с. Мæ дæгъæлтæ цы хуызы аззадысты 
339 

рудзынджы тарвазыл, Хуыцау — йæ зонæг. Хорз 
æмæ сæ нæ хæйрæг ссардта, æндæра мын ахсæв мæ 
къæнцылар фæкъахтаиккой. 
Д з и г л о..Æмæ дзы уагæр цы ис, цы дзы къа- 
хынц? 
X а б о с. Дзигло! (Худы та.) Паддзахы тымбыл 
мыхуыр дзы уæддæр ис. 
К о с е р. Уæ фынг уæ ферох ис. Ахæрут, ахæ- 
рут. Дзигло, мæ хур, фысы магъзæй дæр ахæр — 
æмбисонд у бæгæныйы фæстæ. 
Д з и г л о. Фысы магъзæй ма хуыздæр цы ис! 
(Ахордта дзы.) Мæнæ цы хæрзад у! (Дзабойæн 
дæр дзы дæтты.) Мæхи къухæй, мæхи къухæй. 
Хæрзад нæу? 
Д з а б о. Тынг хæрзад у. Хабосæн дæр дзы авæр. 
К о с е р (фæтарст Хабосæн). Нæ, нæ, нæ! 
Уымæн дзы ма раттут. Нæ фæччы! 
Д з и г о. Уæд та дзы дæхæдæг ахæр! (Йæ цæс- 
тытсе фæдзагьул кодта æмæ фысы уаст скод- 
та.) Ме-е-е-е, ахæр дзы. (Дзабомæ.) Ме-е-е-е! Æз 
куыд уасын, афтæ цæуыннæ уасыс? Ме-е-е-е! 
Д з а б о (фембæрста йæ æмæ бауасыд). Ме-е-е-е! 
К о с е р (фæтарст). Мæ бон куыд бакалди, 
Дзабо! Цы кодтай?! 
^Д з а б о. Ме-е-е-е! Ме-е-е-е ’фсин! 
К о с е р (Дзабойыл йæхи баппæрста). Мæ фæл- 
мæн сæрыхицау, мæ хæларзæрдæ Дзабо! Цы мын 
кодтай?! Фæрæдыдтæн... 
Хабос (Косермæ). Цæттæ сты! Ма цын тæ- 
ригъæд кæ. Уыдон ныр амондджындæр сты. Ныр 
цын тас нал у нæ æххормагæй, нæ уазалæй; нæ цæ 
кады мæт уыдзæн, нæ — худинаджы мæт. (Косеры 
иуварс кæны Дзабойæ.) Дæхи æрæмбар, Косерхан. 
Цæмæ бæллыдыстæм, уый нæ къухы бафтыд. Цом 
340 

уырындыхъмæ. (Фæкæны йæ, Косерма тсеригъсед- 
даг каст ракæны Дзабомæ.) 
Д з а 6 о (йæ фæдыл). Ме-е-е-е! Ме-е-е ’фсин! 
Д з и г л о (базгьордта æмæ Хабосы сæрæй 
сцавта). Ме-е-ехъ! 
X а б о с. Фырри! Æнæххайыр! Фыркъа нæу, фыр- 
къа! Скъæты цæ бакæнын хъæуы. Иннæ фыстимæ! 
Д з а б о. Ме-е-е-’фсин! 
К о с е р (æрбаздсехы Дзабомæ). Мæ фæрстæ 
дын айхæлой, Дзабо. 
X а 6 о с (Косеры йсе къухæй ацахста). Ма цæм 
цу хæстæг. Фæлтау мæнæ ацы нывджын сыгъзæ- 
рин къæлæт дæ хъуырыл бафтау. (Сыгъзæрины кой- 
мæ та атади Косер.) Куыд хорз дыл фидауы! Дæ 
цонгдарæнтæ дæр бакæ, дæ хъусцæджытæ, дæ 
риуæгънæджытæ. Æз дæм афтæмæй бакæсон — ны- 
рæй фæстæмæ ме ’фсин уыдзынæ! 
К о с е р (Хабосыл йæхи асæрфта). Бузныг, 
Хабос. Æз ныртæккæ. (Сыхаг уаты фсемидæг, Ха- 
бос йсе фседыл ксесгсейсе баззад). 
X а б о с. Мæ къухтæм дæ хъæуы, фæлæуу!.. 
Уыцы рæстæг Дзабо æмæ Дзигло фæрсæй-фæрстæм бад- 
гæйæ аивæй сæ хъус дарынц Хабос æмæ Косеры митæм. 
Д з и г л о (Дзабомсе). Ме-е-е, азаре-е-ем-ма-а. 
Д з а б о. Азаре-е-ем. (Зарынц «Хъуыбадыйы» 
мотивыл): 
Уе-рей-де, ме-е-ердже, 
Уе-рей-де, ме-е-е, 
Ме-е-е-е-е! 
К о с е р зæринвæлыстæй рацыд æхсин-паддзахау. 
X а б о с (йсе усерджытыл æрхауд Косеры раз 
æмæ йын хъсебыс ксены йæ усерджытсен). Мæ зæд, 
мæ дуаг Косерхан! 
341 

Д з а б о. Цы, дам, цы? (Хабосмæ йæ бæттæн- 
тæ тонЫу фæлæ йæ Дзигло уромы.) 
К о с е р. Мæ зынаргъ Хабос! Æз абоны хуызæн 
амондджын никуы уыдтæн. Æз дæ цæрæнбонтæм 
уарздзынæн. Æз уыйбæрц хæзнатæ мæ фыны дæр 
никуы федтон. (Хабосы цур дзуццæджы æрбадти.) 
Хабосыхъо! 
X а б о с. Фæстæдæр æй фенай! Голладжы æм- 
бис мæм сыгъзæринтæ ’мæ алы зынаргъ дуртæ ис. 
Уæддæр ма дзы цас ныууæй кодтон горæтаг ахуыр- 
гонд лæгтæн! Фыццаг цæ асламыл лæвæрдтон, стæй 
цæ зынаргъыл дæр æлхæнын байдыдтой. Аласын та 
дзы хъæуы. 
К о с е р. Хабос, мæ зынаргъ, æмæ дын уый- 
бæрц хæзнатæ кæм уыди? 
X а б о с (хъалхуызæй). Уыди, уыди, ме ’хсин. 
Макæмæн æй зæгъ, фæлæ мæ зæххы хайыл Царци- 
аты уæлмæрд разынд. Сымах зæххы кæрон дæр дзы 
ис æмæ цæ ныр нæхæдæг скъахдзыстæм. 
К о с е р (фæтарст). Цы загътай? Уæлмæрд? 
Уæдæ ацы хæзнатæ ингæнтæй фæкъахтай? (Йæхи- 
цæй сæ æфтауы.) Мæрдтæй цæ фефтыдтай? 
X а б о с. Ысс! Стæгдар дæр цæ нал баззади! 
Æрмæст ацы хæзнатæ. Зæххæй сæхæдæг рахауынц. 
Кбсер, Косерхан! Басабыр у, мæ дуне. (Хъæбыстæ 
йын кæны). 
К о с е р. Ингæнкъах! Дард цæугæ мæ разæй! 
Суадз мæ! Кæдæм мæ хæссыс?! (Уырындыхъмæ йæ 
фæхæссы.) Ауадз мæ! 
X а б о с. Ныссабыр у! Дæхи æрæмбар. 
Дзабойы тыхурæд кæны Дзигло. 
К о с е р. Ауадз мæ! Ды абырæг дæ! Ингæнкъах! 
Мард дæр дын нæй æмæ Хуыцау дæр. Ауадз мæ! 
Хуыздæр дын нæ уыдзæн! 
342 

X а б о с. Кæмæй мæ тæрсын кæныс?! Басид уæр- 
тæ дæ уæрыччытæм! (Косерыл мондæгтæ ксены). 
Д з а 6 о (Дзигломсе). Кæдмæ ма мæ уромыс, 
уæртæ йæ куы фæныхъуыры. (Йæхи атыдта, дзомс 
фелвæста æмæ дзы Хабосыл æрцыд). Цъаммар чи 
у, куыдзы тугæй æхсад! 
Хабос афæлдæхт, Косер лидзынмæ фæци. Дзабо йæ 
фæсуры. 
Д з а б о. Дард мæ нæ алидздзынæ ды дæр, уæр- 
тæ сыл-хæйрæг. (Фæстейыма йыл дзомс фехста.) 
Д з и г л о (Хабосы цур лæууы). Хуыцауы тых- 
хæй, æнæ амаргæ йын нæ уыди? 
Д з а 6 о (фæтарст). Бынтондæр... амарди?.. 
Д з и г л о. Æмæ-гъа! Улæфгæ нал кæны, уый 
зонын. 
Д з а б о. Кæд нал улæфы, уæд, æвæццæгæн, 
амарди. Мæнæ мæхи куыд æрбайсæфтон. Марын 
æй нæ хъуыди. 
Д з и г л о (æнæмæтæй). Раст зæгъыс, Дзабо. 
Марынæн æвгъау уыд — ауындзинаг уыди, судзи- 
наг! Фæлæ тæрсгæ ма кæ, мæ мадыфсымæр. Исты 
та æрхъуыды кæндзæни Хæххон Дзигло ! Ме-е-е! 
Хабос (æнкъардæй). Бе-е-е!.. 
Æмбæрзæн 
Æхсæзæм ныв 
Мæйрухс æхсæв. Хадзымæты кулдуар. Д з и г л о æмæ Д з а- 
б о кауы фæстæ æмбæхсь1нц. Дзигло дур фехста дуарыл, 
æмæ кæртæй куыдзы рæйын ыссыди. 
Хадзымæт (йæ куыдзыл хьæртæ кæны 
кæрты). Дæ бындар фæуай! Кæдæм дæ бæттæнтæ 
тоныс?! Ацу ’мæ ныххуысс! Æз кæмæ дзурын! (Кул- 
343 

дуарæй ракаст.) Гъæй, кæцы дæ! Исчи дзырдта?! 
(Исе тамако ссыгъта.) Алы дзæгъæлдзуæгтæй хъæу 
байдзаг. (Баздæхт мидæмæ). 
Дзигло та дур фехста дуарыл. Куыдз кæрты йæ бæттæн- 
тæ тоны. 
Хадзымæт (куыдзмæ та). У, дæ бындар! 
Банцай! (Ракаст дуарæй, йæ къухы — хъæдын са- 
гой.) Чи дæ, кæй куыдз, кæй хæрæг дæ? Мæ дуæрт- 
тæ мын чи сæтты?! (Додой кæны уынджы астæу.) 
Æнаккæгтæ! Æз уыл куы фæхæст уыдаин, уæд уын 
мæнæ ацы сагойы хъæдæй! Куыйтæ! Кæм цы æнæ- 
хæдзар ис, уыдон лекка кæнынц уынгты! Дзæгъæл- 
зад сæмпæрчъитæ! (Баздæхт.) 
Дзабо æмæ Дзигло Хабосы рахастой æмæ йæ дуарæнцой 
къодахыл сбадын кодтой, сæхæдæг та кауы фæстæ æрæм- 
бæхстысты. Дзигло та дур фехста дуарыл, æмæ X а д з ы- 
м æ т уыцы-иу гæпп раласта æд сагой. 
Хадзымæт (ауыдта Хабосы). Куыдзæй цы 
куыдз райгуырди! Æнаккаг чи у! (Сагойы хъæдæй 
æрцавта Хабосы, æмæ лæг афæлдæхт.) Гъей, 
уæлæмæ дын зæгъын! (Фæтæрсæгау кодта.) Гъей, 
хорз лæг! Уæлæмæ сыст! Хорз лæг, зæххыл суазал 
уыдзынæ. (Æргуыбыр æм кодта, базыдта йæ.) Ха- 
бос! Уый ды куы дæ, Хабос! Дæу цæвинаг нæ уыд- 
тæн, зæххардыстæн! Мæ дин, мæ иманыстæн... Ай 
куынал змæлы... (Кæуæгау.) Мæнæ мæхи куыд бай- 
сæфтон, мæнæ сæрджын саг куыд рамардтон æнæн- 
хъæлæджы. (Кæртæй дынджыр голлаг рахаста, 
Хабосы дзы бавсердта.) Къæнцылары дуармæ йæ 
ныууадздзынæн. Йа, Хуыцау, мачи мæ фенæд, рæст- 
вæндаг мæ фæкæн. (Ахаста Хабосы). 
Д з а 6 о æмæ Д з и г л о рацыдысты се ’мбæхсæн бынатæй. 
344 

Д з а 6 о (худы). Уæллæгъи, мæ хæрæфырт, дæхи 
хуызæн Дзигло мæ ацарæзтай! 
Д з и г л о. Гъемæ тынг хорз! Ныр дыл кæд сайд 
нал æрцæуид, ме стыр мадыфсымæр, æмæ дæ бæр- 
кæдтæ дæхицæн зайдзысты. 
Д з а б о. Уый дæу фæрцы, Дзигло! Цы митæ 
акодтай уыцы хæйрæджытæн! Фæстагмæ дæ де 
’рфыджы фезмæлдæй дæр æмбарын байдыдтон... 
Д з и г л о (æнкъардсей кæсы Хадзымæтты кæр- 
ты ’рдæм). Уæдæ-ма мын гъер бамбар мæ хъуыды- 
тæ ме ’рфыджы фезмæлдæй. 
Д з а б о (бахудти, фæцæуы Хадзымæтты 
кæртмæ). Уæллæгъи, сдойны дæн. Цон æмæ Госæ- 
майы бæгæныйæ иу къус мæ уæлæ рафæлдахон. Æр- 
мæст мæм ам фæлæуу. (Дзургæ бацыд кæртмæ.) 
Хæдзар! Ам ыстут, цы? (Куыдз фыццаг срсейдта, 
стæй йæ цины хьыс-хъыс ссыди.) Муртуз! Базыд- 
тай ма мæ? 
Д з и г л о. Фæрдыг, Цыкурайы Фæрдыг... Цымæ 
цæуыл фæтæргай? Кæд мыл йæ зæрдæ фæхудти... 
Æмбисонды чызг. Нана йæ куы фенид, уæд фырци- 
нæй амæлид. Ехх, Фæрдыг, Фæрдыг! Мæ хъæбæр 
хох, мæ цуаны фæндæгтæ мын ферох кæнын код- 
тай. Ныр æз куыд цæрдзынæн æнæ дæу?.. 
Ф æ р д ы г (рацыд). Дуармæ цæмæн лæууыс, 
Дзигло? 
Д з и г л о. Уæдæ кæм лæууон? 
Ф æ р д ы г. Мидæмæ рацу. Дзабо мæ дæумæ 
рарвыста. Нанайы конд бæгæныйæ аназ. 
Д з и г л о. Нæй мын мидæмæ цæуæн, Фæрдыг. 
Ф æ р д ы г. Уæд цæуыннæ, Дзигло? Цом-ма. 
Нана дæр мын фæдзæхста, æнæ ракæнгæ, дам, æй 
ма ныууадз. 
Д з и г л о. Фæлтау Дзабойæн зæгъ æмæ рацæуа. 
345 

Нæ нæ ’вдæлы — цæуын нæ хъæуы. Æмбарыс, Фæр- 
дыг? Æгæр дыл куы сахуыр уон, уымæй тæрсын: 
уæд цы фæуыдзынæн? Куыд цæрдзынæн æнæ 
дæу?.. 
Хадзымæт (æрбацыд мæстыйæ). Чи кæны 
уæндон ныхæстæ мæ кæрты дуармæ?! Цы дæ хъæуы, 
цæмæ лæууыс ам? 
Ф æ р д ы г. Дада, ма йæм мæсты кæн, уый 
Дзигло у. 
X а д з ы м æ т. Æмæ йын мæн аххос у, дзигло 
кæй у, уый? (Фæрдыгмæ.) Ацафон дуармæ цы ар- 
хайыс? Мидæмæ, æдзæсгом! (Дзигломæ.) Лæппу, 
ацырдыгæй дæ куыд никуал фенон, афтæ бакæн. 
Д з и г л о. Гъемæ хорз. Ацырдыгæй никуал уыдзы- 
нæн. 
X а д з ы м æ т. Цæмæн ма лæууыс? Фæндараст 
у. Иронау не ’мбарыс, æви?! Фæндараст, зæгъын, у. 
Д з и г л о. Бузныг, мæ фыды хай, фæлæ ма æз 
иугыццыл алæудзынæн. 
X а д з ы м æ т. Мин азы куы фæлæуупи,- уæд- 
дæр дæ лæуд дзæгъæлы у. Фæндараст у. •«итъгæ, 
дын загътон. 
Д з и г л о. Бузныг, фæлæ æз Дзабомæ æнхъæл- 
мæ кæсын. 
X а д з ы м æ т. Æмæ кæм и Дзабо, ам æм цæмæн 
лæууыс? 
Д з а 6 о (рацыд). Æз мæнæ дæн, Хадзымæт. Госæ- 
майы конд бæгæныйæ мæхи хорз федтон. Уæллæгъи, 
ныхас дæр ма бакодтам, Хуыцау, дæу ардыстæн. 
X а д з ы м æ т. Уæд цæуыл, цы ныхасаг нæм ис? 
Д з а б о (Дзигломæ). Ды ма хъус. (Хадзымæт- 
мсе.) Бауырнæд дæ, Хадзымæт, лæппу æмæ чызг кæ- 
рæдзийы куы ...’мбарой, уæд сæ хъыгдарын нæ хъæуы. 
X а д з ы м æ т. Ныр кæуылты дзурыс, мæ сы- 
346 

хаг? Чи кæй æмбары, уый нæ зонын, фæлæ æз мæ 
зæрдæйы уидаг хохы нæ садзын. Мæнмæ чызг нæй 
хъаебæр хохæн. 
Д з а б о. Ис! Мæ мад, мæ фыдыстæн, ис! 
X а д з ы м æ т. Дæ уæле — дæ бæхджынтæ, дæ 
лæле — дæ фистæгджынтæ! Дæ мад, дæ фыдыстæн. 
Гъе ныр мæ фылдæр мауал фæдзурын кæнут, фæн- 
дараст! Къобы Уастырджи — уе ’мбал. (Фæцæуы.) 
Д з а б о. Хадзымæт! Ламазгæнæг куы дæ, уæз- 
дан лæг — байхъус мæм кæронмæ. 
Хадзымæт (æрлæууыд). Цы ма зæгъдзынæ? 
Хъусын дæм. 
Д з а б о. Абон — майрæмбон, иннæ майрæмбон 
æз ам уыдзынæн æд фидауджытæ, æд чындзхæсджы- 
тæ. Цы ’гъдау мын æмбæлы, уый куынæ фенон, 
уæд мæ дин, мæ иманыстæн, тархъæдмæ фæцæудзы- 
нæн хъæмпцæгъдæн хъæдын сагойимæ æмæ дзы... 
сæрджын саг рамардзынæн... æнæнхъæлæджы, стыр 
бур голладжы йæ сæвæрдзынæн... æмæ йæ æрласдзы- 
нæн нæ хъæуы къæнцылары дуармæ... 
X а д з ы м æт (фæтарст). Цæмæй йæ базыд- 
тай? Дзабо, мæ уарзон сыхаг! Мацуал зæгъ дард- 
дæр. Мæнæ дын уый мæ дуар, уæртæ уый — мæ 
хæдзар æмæ сæ кæд дæ сæрыл хæссыс, уæддæр сæ 
ахæсс. (Бацыд мидæмæ). 
Дзабо æмæ Дзигло кæрæдзимæ кæсынц мидбылты худгæ, 
стæй заргæ араст сты сæхимæ. 
Æвдæм ныв 
Дзабойы хæдзар. Д з а б о худы, фæлæ йын Д з и г л о 
ницы ’мбары æмæ йæм джихæй кæсы. 
Д з и г л о. Хуыцауы тыххæй, уыйбæрц зæрдиа- 
гæй цæуыл худыс, уый-ма мын бамбарын кæн. 
347 

Хадзымæтæй куы рацыдыстæм, уæдæй нырмæ цæ- 
уылдæр худыс æмæ... Дысон дæр дæ афæрсинаг уыд- 
тæн, фæлæ, зæгъын, æй кæд дæхæдæг зæгъис. 
Д з а б о (йсе худын уромгæйæ). Уыцы лæг чи у, 
уый зоныс? 
Д з и г л о. Хадзымæт? Мæ хорз каисаг у. 
Д з а б о. Нæ! Нæ! Каис иу хъуыддаг, фæлæ ма 
йæ æндæр цы хуызы зоныс? 
Д з и г л о. Бердыхъæуы молло у... Нæ хъæуы 
молло. 
Д з а б о. Уый дæр — афтæ, фæлæ ма йæ æндæр 
цы хуызы зоныс? 
Д з и г л о. Хуызæй йæ рагæй зонын; æндæр ма 
дын цы зæгъон... Цæй-ма, дæхæдæг æй зæгъ, Дзабо! 
Д з а б о (ныхъхъуыды кодта, фенкъард). Дæ рай- 
гуырдæй мæй раздæр дын дæ фыды Турчы хæстмæ 
акодтой, рухсаг уæд, æмæ Аминæт нæхимæ цардис 
уыцы рæстæг. Ды цы бон райгуырдтæ, уымæн йæ 
цыппæрæймаг бон нæм æрбаминæвар кодта мæнæ 
Хадзымæт, сывæллоны сунæт кæнын хъæуы, зæгъ- 
гæ. Уыцы рæстæг иунæг лæппуйы дæр æнæсунæтгон- 
дæй нæ уагътой нæ моллОтæ Хадзымæт æмæ Хадзы- 
бечыр. Æз æй кой дæр не суагътон Хадзымæты, зæ- 
гъын, уыцы рæстæджытæ аивгъуыдтой. Фæлæ уæд- 
дæр йæхи фæнд атардта: æз уистæ кæнынмæ уыдтæн 
хъæды, Аминæт та æфсæрмæй ницуал загъта. Хъæ- 
дæй æрцыдтæн, æмæ дын ды бызгъуырты тыхтæй 
кæуыс, сунæтгондæй. Мæнæ ацы сынтæджы хуыс- 
сыс æмæ дæ цыппæртæ тилыс, цъæгъаст кæныс. 
Д з и г л о. Уый æз?! Оу, мæнæ диссаг! Йарæби, 
æз та ма-иу дис кодтон... ай цы хабар у, зæгъгæ. 
Д з а б о. Ахæм Хадзымæт у дæ каисаг. 
Д з и г л о. Цæмæй зыдта, искæд бон йæ сиахс 
бауыдзынæн, уый, æндæра мæм хæсгард нæ систаид. 
348 

Д з а 6 о. Хорз æмæ йæ къухы бын фæрæт нæ 
фæци! Д’ амонд уыди, зæххардыстæн. 
Д з и г л о. Бахатыр кæ, Дзабо, фæлæ уыдон 
цавæр хъæддаг митæ сты? Цъылинаджы зæнгау æй 
кæдæм лыг кæны! 
Д з а б о. Алы дин дæр, мæ хæрæфырт, йе ’гъдау 
кæны. 
Д з и г л о. Мæн, лыгтæ кæм кæной, ахæм дин 
мур дæр ницæмæн хъæуы. Чырыстæтты цæуыннæ 
чъеппытæ кæнынц, махмæ дзы фылдæр и?! 
Д з а б о. Цæй, цæуыл цъиувæдис кæныс? — 
Хæсгарддзæф йеддæмæ нæ дæ. 
Д з и г л о. Уæддæр мын хъыг у — цавæр хъæд- 
даг митæ йын сты? 
Д з а б о. Амæй фæстæмæ дæ каис уыдзæни — 
бафæрс-иу æй. Ныр та нæ цæттæ кæнын хъæуы 
чындзæхсæвмæ. 
Д з и г л о. Æз цæттæ дæн; уæртæ ма дын дæ сау 
цухъа æрбакæндзынæн, стæй ме ’рчъитæ раивдзы- 
нæн дæ хæдбынтæй... 
Д з а б о. Дæуæн циу, фæлæ мæн кусæрттæгты 
мæт ис. Бæгæны фыцын хъæуы, арахъхъ уадзын 
хъæуы... Афтæмæй хæдзары сылгоймаг нæй. 
Чысыл раздæр æрбахызт А м и н æ т, цингæнгæ кæсы 
Дзабо æмæ Дзигломæ. 
А м и н æ т. Ис, мæ хуртæ, ис. Нозтыл ма батых- 
сут, фæлæ цы хабар у? 
Д з а б о (цингæнгæ рацæуы йæ размæ). Мæ 
хойы хай! Аминæт! Кæцæй фæдæ? 
Д з и г л о. Ами, цыдæр фæдисонхуыз дæ! 
А м и н æ т. Фæдисон дæн, фæдисон! Косерхан 
мæм схæццæ дысон. Тæрсгæ дæр ма дзы фæкодтон. 
Фæсæмбисæхсæв мæм рудзынг куы ’рбахоста... Йæ 
349 

цæсгомы хуызы цъыртт нал уыди. Йæ худинаджы 
хабæрттæ мын фæдзырдта. Стыр хатыртæ куры... 
(Дзабо ’мæ Дзигло джихсей лæууынц.) Уæд та йын 
бахатыр кæнут, кæд тынг нæ фæрæдыди, уæд. (Дуа- 
ры ’рдсем.) Косер! Мидæмæ-ма рахиз, Косерхан! 
Тарст æмæ фæлурсæй æрбахызт К о с е р, йæ къухты — 
сыгъзæрин хæзнатæ. 
К о с е р. Мæнæ ацы хæзнаты тыххæй фæрæ- 
дыдтæн... цæмæй зыдтон, сылгоймаджы æфсарм 
æппæты стырдæр хæзна кæй у... (Баздæхт Дзигло- 
мæ.) Дзигло, бахатыр кæн... 
Д з и г л о. Хатыр дæ мæнæ Дзабойæ курын 
хъæуы. Æз... æз хæйрæгахсæг йеддæмæ ницы дæн, 
хæххон дзигло! 
К о с е р (баздæхт Дзабомæ). Мæ фæлмæнзæрт 
дæ Дзабо! Бахатыр мын кæн. Фæрæдыдтæн... Иу 
рæдыд Нарты Сатана дæр фæкодта. (Кæуы.) Цæй 
мадиархатт мæ хъуыди?! Дæлдзæх фæуæд мадиар- 
хатт! 
А м и н æ т. Уый та циу... мадиархатт? 
Д з а б о. Куынæ йæ зонай, уæд хуыздæр у... Ис 
ахæм низ... Сылгоймæгтыл фæзыны. 
А м и н æ т (хъыггæнгæ). Сылгоймаджы уд цæй 
фидар у, цæмæн нæ быхсы!.. Фæлæ уæддæр йæхи 
цы хуызы æвдисы уыцы низ... мадиархатт? 
Д з а б о. Фыццаг, дам, дзы сылгоймаджы сæр 
разилы, стæй йыл базыртæ разайы, ома сылгойма- 
гыл. Гъе стæй уæд æппынфæстаг (амоны Косермæ) 
дæлæ афтæ хатыртæ фæкуры. 
К о с е р. Дзабо. Дзабокка! Бахатыр мын кæ. Хуы- 
цауы хатыр, зæххы хатыр. Дæ мад, дæ фыды хатыр. 
Д з а б о (уынгæг хъæлæсæй). Цæмæн мæ бай- 
сæфтай? Æз дæ цæрайæ куы цардтæн. Æз дыл æр- 
350 

хъæцмæ куынæ хъæцыдтæн. Æз-иу куыствæлладæй 
дæумæ куы тырныдтон, уæд ды... дæ сырх сæрбæт- 
тæн рудзынгыл цæмæн сауыгътай? 
К о с е р. Сыгьзæринты рухс æрттывдæй мæ 
цæстытæ атартæ сты. Ницуал бамбæрстон, цыма фын 
уыдтон... 
Д з и г л о. Цал азы фæуыдтай уыцы иу фын? 
К о с е р. Ды мæ мацæмæй фæрс, Дзигло. Нæхæ- 
дæг бафидаудзыстæм. Не ’хсæн мачи цæуæд... Дза- 
бо, бахатыр мын кæн, бирæ мæ куы уарзтай. Дзуар- 
мæ кувæгау дæм мæ уæрджытыл лæугæйæ кувын, 
хатыр дæ курын. Никуал фæрæдидзынæн. 
Д з а б о (арф ныуулæфыд). Зоныс мын мæ 
фæлмæндзинад æмæ мæм дæ ныфс уымæн æрбахас- 
тай. Фæлæ дын æз ницы зæгъын. Мæнæ мæ хо, мæ 
хæрæфырт цы зæгьой, уый уыдзæн. 
А м и н æ т. Кæд, мыййаг, йæ рæдыд тынг стыр 
нæ уыди, уæд ын ацы хатт бахатыр кæнæм. 
Косер (Аминæты зæнгтæ æрбахъæбыс код- 
та). Нæ уыди, нæ уыди! Æндзæвгæ дæр мыл нæ 
акодта уыцы куыдзытугæй æхсад... 
Д з а 6 о. Цы зæгъыс ды та, мæ хæрæфырт, мæ 
Хæххон Дзигло? 
Д з и г л о. Æз бирæ нæма рацардтæн æмæ бирæ 
цыдæртæ, æвæццæгæн, нæма зонын, нæма ’мбарын. 
Фæлæ мæ гыццыл зондæй мæнмæ афтæ кæсы æмæ 
мæнæ ахæмтæ (амоны Косермæ) худинаг кæнынц 
сылгоймаджы рæсугъд ном, хурау рухс дæр æмæ 
тавгæ дæр чи кæны, уыцы сылгоймæгты ном. Мæ- 
нырдыгæй фарс сылгоймаджы фæрнджын ном æгад- 
гæнджытæн хатыр нæй. 
Д з а б о (Косермæ). Ацу. 
К о с е р (сыгъзæрин хæзнатæ йæ къухтæй æр- 
хаудысты, кæуы). Зонын æй, раст у... уæ тæрхон. 
351 

Фæцæуы сæргуыбырæй, йæ кæлмæрзæн йæ фæдыл 
ласгæйæ. 
А м и н æ т. Тæригъæд бæргæ у... 
Д з а б о. Арахъхъ æмæ ма нын бæгæныйы кой 
уæддæр куы бакодтаид ацы æнæвдæлон рæстæг. 
А м и н æ т. Арахъхъ æмæ уæ бæгæны та цæмæ 
бахъуыди афтæ тыхстæй? Косерæн æрвитæн бон 
кæнут? 
Д з а б о. Чындз хæссæм, Ами, чындз нæ усгур 
лæппуйæн. 
А м и н æ т (Дзигломæ, цингæнгæ). Æцæг у уый, 
мæхъæбул?! 
Д з и г л о. Æвæццæгæн... Дзабойы афтæ бафæн- 
дыд. 
А м и н æ т. Омæ йæ ном та цы хуыйны? 
Д з а б о. Цыкурайы фæрдыг. 
А м и н æ т. О, фæлæ йæ ном та цы хуыйны, 
зæгъын? 
Д з а б о. Йарæби, Фæрдыг, зæгъгæ, дын нæ 
загътон! 
А м и н æ т (цины хъæр фсекодта). Фæрдыг?! 
Мæнæ нæ сыхаг Фæрдыг?! Хадзымæтты Фæрдыг?! 
Д з и г л о (йсе мады хъæбыс кæны). Хадзымæт- 
ты Фæрдыг нырмæ уыдис. Амæй фæстæмæ та — 
Аминæты Фæрдыг. (Сусæгæй.) Стæй... Дзиглойы 
Фæрдыг. 
Æмбæрзæн 
Æхсæзсем ныв 
Дзабойы хæдзар. Чындзæхсæвы хъазты уынæр, хъуысы 
Хадзымæтты кæртæй; хатгай хæстæгæй æрбайхъуысы, стæй 
та адард вæййы. Д з и г л о рацу-бацу кæны, сагъæсты 
ацыд. 
352 

Д з и г л о. Цæй æрæгмæ йæ хæссынц... Уыдон 
нуазыныл куы фæуой, уæд ма цæ чи сыстын кæн- 
дзæн?.. Махмæ хохы афтæ тынг нæ нуазынц. Уымæн 
æмæ алчидæр зоны, йæ хæдзармæ йæ кæм æрхыл 
ныууайын хъæуы, кæм æй æмдзæхгæр къуыбырыл 
схизын хъæуы... Фæлæ ам, быдыры хъæуты ныфс- 
джын сты: рындзæй ратулынæй нæ тæрсынц, гъе- 
мæ нуазынц æмæ нуазынц, цалынмæ сæ дзыхтæм 
фæндаг фæзонынц, уæдмæ. Стæй быдираг лæгъз 
фæндæгтыл æдасæй фæцæуынц, цалынмæ искæйы 
хæдзары къулыл, кæнæ кауыл сæхи скъуырой, уæд- 
мæ... Гъер кæд уыдзысты? Уыдон цæмæй зонынц 
мæ сагъæс, мæ уды катай!.. 
А м и н æ т (æд мигæнæнтæ фæзынд). Лæппу, 
мæ хур, ам дын не ’мбæлы. Æмдзуарджынмæ уал 
ацу, кæнæ къухылхæцæджы хæдзармæ. 
Дзигло. Гъер уырдыгæй æрбацыдтæн... Йарæ- 
би, цы æрæгмæ цæуынц! 
А м и н æ т. Чындзы гыццыл раздæр ахастой — 
ардæм сæ хъæуы. 
Дзигло (фæтарст). Кæдæм æй ахастой?! 
Дыууæ къахдзæфы йеддæмæ куынæ ис не ’хсæн, 
уæд кæм ысты нырмæ? Чердæм æй ахастой?! 
А м и н æ т. Цæмæй зонын, хъæугæрæтты йæ 
ахастой — дæрдтыл æрзилдзысты. Тыхсгæ ма кæн — 
ардæм сæ хъæуы. 
Д з и г л о. Гъер уыдон æнæмæт адæм не сты! 
Ахастой йæ хъæугæрæтты! Дыууæ къахдзæфы ис 
не ’хсæн æмæ йæ фистæгæй æрбакæ... 
Чындзхæсджыты уынæр, топпы гæрæхтæ, зарын хæстæ- 
гæй æрбайхъуыстысты. 
А м и н æ т (цингæнгсе). Æрбахæццæ сты! Нæ 
дын загътон! Дæхи уал исчердæм айс, æз цæм акæ- 
сон. (Ацыд). 
353 

Д з и г л о (Аминсеты фæдыл). Оу, мæнæ зама- 
на! Гъер кæдæм ацæуон? Æниу кæдæм цæуын?! Æз 
иунæг хатт курын ус æмæ мæ чындзæхсæв хъуамæ 
мæхи цæстытæй фенон! Адæмы фæрсдзынæн, Дзгой- 
ты Дзиглойы чындзæхсæв та куыд уыди, зæгъгæ? 
(Чындзхæсджыты зарын дуаргæронæй æрбай- 
хьиыст.) Æтт мардзæ, ныр чындзы размæ ма ’ркаф! 
(Йæ мидбынаты кафæгау æркодта, стæй дуары 
цур æмбæрзæны аууон амбæхст). 
Дуар æрбайгом æмæ фæсивæды къорд заргæ æрбаивыл- 
4 дысты. 
Фыццаг амонæг: 
Ой, фæцæуæм уæм, фæцæуæм, 
Ой, амондджын къах фæхæссæм! 
Ой, уе чхсæв хорз уа, нæ фысымтæ! 
Ой, æгас фæцæуой уазджытæ! 
Ой, арфæгонд уæнт бæлццæттæ! 
Ой, хъæлдзæг нын уой уазджытæ! 
Ой, фарнимæ уæм фæцæуæм. 
Ой, амонд немæ фæхæссæм! 
Ой, хорз æмбæлæг ныл сæмбæла, 
Ой, хорз арфæтæ нын ракæна! 
Дыккагамонæг: 
Сырддонцъиу бæласæй ратахти, 
Бæласы къалиуыл абадти. 
Чындздзон чызг хæдзарæй рарасти, 
Иннæ хæдзармæ бацыди. 
Фарн фæцæуы, уой, не ’фсинтæ, 
Хæрзæмбæлæг нын æрбаут! 
Уазджыты хæдзармæ бакæнут, 
Дзæбæх цæстæй цæм ракæсут! 
354 

Ч ы н д з æрбахызт хæдзармæ, къухылхæцæг йæ худ 
бæрзонд систа æмæ хъæрæй дзуры: 
«Фарн фæцæуы, фарн! Амондджын къах бавæрæд! Авд 
лæппуйы æмæ иу цъæх чызджы мад фæуæд!» Чындзы 
сæрты æппарынц адджинæгтæ, йæ размæ цавæрдæр гыц- 
цыл лæппу кафы къахкъухтыл. Дзабо, Сафайы рæхысыл 
хъамайæ æндзæвгæйæ, кæны Алайы зарæг, фæсивæд æм- 
хъæлæсæй базарынц: 
Æрæгвæззæг, фæлмæн бон, 
Уæй, алай, уæй алай! 
Æнæ дымгæ, фæлмæн хур, 
Уæй, алай, уæй алай! 
Арвæй зæхмæ — минæвар, 
Уæй, алай, уæй, алай! 
Урсдæллагхъуыр зæрватыкк, 
Уæй, алай, уæй, алай! 
Стыр Хуыцауы арфæтæ, 
Уæй, алай, уæй, алай! 
А-хæдзарыл сæмбæлди, 
Уæй, алай, уæй, алай! 
Амондджын чындз, амондджын, 
Уæй, алай, уæй, алай! 
Фарны къах æрбавæрдта, 
Уæй, алай, уæй, алай! 
Йæ иу уæхскыл — хуры тын, 
Уæй, алай, уæй, алай! 
Иннæ уæхскыл — мæйы рухс, 
Уæй, алай, уæй, алай! 
Йæ урс къухты — мыдыкъус, 
Уæй, алай, уæй, алай! 
Æтт, фæсивæд! Мыдыкъус æм авæрут!.. 
Чындзы къухы мыдыкъус фæсагътой æмæ дзы сылгоймæг- 
ты хынцы. 
355 

Д з а б о. Æтт, фæсивæд! Кæрты нæртон хъазт 
самайæм. Чызджытæ! Чындзы æгæр ма фæлæууын 
кæнут — æртыккаг бон йæ къæхтыл лæууы. 
Дзабо фæсивæдимæ ахызт кæртмæ. Чызджытæй иу аскъæф- 
та мыдыкъус æмæ дуары æдде фæци, иннæтæ йæ асырд- 
той. Фæрдыджы цур ма дыууæ чызджы аззад. 
Ф ы ц ц а г ч ы з г. Бастъæлат! Гъер æй кæдæм 
аскъæфтой?! 
Д ы к к а г ч ы з г. Цон, кæннод дзы мæн нал 
фæуыдзæн. Афонмæ йæ Пепе йæ уæлæ рафæлдæхта. 
Ф æ р д ы г. Чызджытæ, фæлæуут-ма, иунæгæй 
мæ ма ныууадзут. 
Д ы к к а г ч ы з г. Мæ уд схаудзæни, мыдыкъусы 
ме ’нгуылдз куынæ фæтъыссон уæд. (Фæуайы.) 
Афизæт, ды ма рацу — æз дзы дæ бæсты дæр ахæр- 
дзынæн. (Ацыд, фездæхт.) Диссæгтæ, æмбисæнд- 
тæ, чызджытæ! Хъæстуаты хæрзконд Хъазыбег йæ 
кæсгон бæхыл диссаджы уæздан кафт кæны. (Фед- 
дæдуар). 
Фыццаг ч ы з г. Фæрдыг, мæ къона, тыргъæй 
йæм акæсон—ныртæккæ æрбауайдзынæн. Ды дæр 
æм мæнæ рудзынгæй акæс. (Чызг рудзынг фегом 
кодта æмæ дуары æдде балæууыд.) 
Ф æ р д ы г. Мæнæ мæ иунæгæй куыд фæуагъ- 
той! Тæрсгæ кæнын. 
Д з и г л о (рахызт æмбæрзæны аууонæй). Цæ- 
мæй тæрсыс дæхи хæдзары, мæ Цыкурайы Фæр- 
дыг? 
Ф æ р д ы г (фæджих). Уый ды?.. Кæцæй фæдæ? 
Худинаг у! 
Д з и г л о. Бауырнæд дæ, мæ Фæрдыг, æппын- 
дæр нæу худинаг. 
Ф æ р д ы г. Ацу, ацу!.. Афтæ не ’мбæлы... 
356 

Д з и г л о. Ацæуын кæмæн æмбæлди, уыдон 
ацыдысты. Ам баззайын кæмæн æмбæлди, уыдон та 
ам баззадысты. Адæм дæр ма мах амондыл куы цин 
кæнынц, уæд æз мæ рæсугьд Фæрдыгмæ сисы хуын- 
чъытæй кæсон зæронд уыгау, уый куыд раст у, чер- 
дыгæй фидауы?! 
Ф æ р д ы г. Омæ не ’мбæлы афтæ. Байхъус 
мæм, Дзигло. Байхъус... Ды мæ Хæххон Дзигло дæ, 
мæ хæххон цæргæс... 
Д з и г л о. Амæй фæстæмæ дæм хъусдзынæн, 
мæ быдираг уарди, мæ Цыкурайы Фæрдыг. Ныр та 
ды байхъус... мæ зæрдæйы зарæгмæ. 
Кæртæй дзæбæх хъуысы хонгæ кафты фæлмæн цагъд. 
Дзигло йæ «базыртыл» схæцыд æмæ уæздан кафт ракодта. 
Фæрдыг мидбылхудгæ кæсы Дзигломæ, стæй ракафыд. 
Чындзæхсæвы адæм иугай-дыгай æрбаздæхтысты хæдзар- 
мæ. Цин кæнынц Дзигло æмæ Фæрдыджы амондыл, фæл- 
мæн æмдзæгьдгæнгæ зарынц: 
Терчы бабызтæ куы ’рбамбырд вæййынц, 
Куынæ дзы вæййы бæлоны хуызæн. 
Иры чызджытæ куы ’рбамбырд вæййынц, 
Куынæ дзы вæййы Фæрдыджы хуызæн... 
Кæрон 

Чиныджы ис: 
ЦОЛА. Комеди 
5 
ЦОЛАЙЫ ЧЫНДЗÆХСÆВ. Комеди 
77 
ЧЕРИ. Комеди 
161 
ХЪУЫБАДЫ. Драмæ 
231 
ХÆХХОН ДЗИГЛО. Комеди 
307 

Литературно-художественное издание 
Чеджемты Георгий Закариаевич 
ЦОЛА 
Комедии и драма на осетинском языке 
Редактор З.У.Дзуццаты 
Художник и художественный редактор Г.З.Чеджемты 
Технический редактор А.В.Ядыкина 
Корректор Т.А. Казбекова 
Компьютерная верстка З.С.Мисиковой 


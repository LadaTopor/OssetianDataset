X ЬОДЗАТЫ ÆХСАР 
ÆМДЗÆВГÆТÆ 
ЦÆГАТ ИРЫСТОНЫ ЧИНГУЫТЫ 
РАУАГЪДАД 
ОРДЖОНИКИДЗЕМ965 

С(Осет.) 
К57 
АХСАР КОДЗАТИ 
МУЖЕСТВО 
Стихи на осетинском языке 
Севсро-Осстинскос 
кннжмое издатсльство 
Орджопикндзс * 1965 

* 
У дзырд цæргæс, 
Гæххæтт та у цъæх айнæг. 
Фæлæ, зæгъынц, цæргæс тæхгæйæ фидауы,— 
Дæ дард хæтæн лæджы зæрдæ у, 
Зарæг, 
Æмæ бæрзæндты зилдух кæ ныфсвидарæй. 
Цæргæсы дæр лæгау хъæуы лæгдзинад, 
Куынæ уай хайджын ды гъе уыцы хорзæхæй, 
Уæд æз фæлтау æгуыппæгæй лæудзынæн, 
Куыд фæлæууы æнæбилцъ æвзар конд зæххы. 
Цы ис æрмæстдæр уарзын, йе нæ уарзынæй! 
Зæгъдзæни дзырд лæджы цин, кæнæ зын, 
Фæлæ æхсар цы зарæджы нæ разыны, 
Кæсы мæм уый æфсæст роды сым-сым. 
1964 аз. 
5 

МЕ ’МДЗÆВГÆТÆ 
Парнасы дидинджыты* ’хсæн 
Сымахмæ стыр бынат нæ хауы. 
Уæддæр мæ хиды ’ртæхтæ ’хсæв 
Æрттивынц ризгæйæ уæ хаутыл. 
Сымах мын райгуырут куыстæй, 
Æз уыл мæ рисгæ уд фæхъарын. 
Цыма лæмарын зæхх уырзтæй 
Æмæ дзы сой-æртæхтæ хъары. 
1959 аэ. 
* Парнасы дидинджытæ — æмдзæвгæтæ. 
6 

* 
Нæ, æз æнцойдзинад нæ курын, 
Мæнæн мæ фæндаг у æндæр. 
Æмæ кæд хаттæй-хатт фæцудын, 
Уæддæр æдых, миййаг, нæ дæн. 
0, адæм! 
Бахъахъхъæн дæ фырты!— 
Æнæсгæрст цъуппытæм бæллын. 
Æз хаттæй-хатт фæцудын хуыртыл, 
Фæлæ мæ ма бауадз кæлын! 
1958 аз 
7 

МАЛУСÆГ 
Уыд уымæн миты рагъ йæ авдæн, 
Уый ризгæ арвы цъæхмæ каст, 
Æмæ куыд тагъд фæзынди, афтæ 
Мæлгæ дæр акодта æваст. 
Æз та йын аргъ кæнын йæ ныфсæн, 
Кæд уымæ бирæ хъару нæй, 
Уæддæр йæ сонт бæллицтæ рухсмæ 
Уый систой хъæпæны бынæй. 
1959 аз 

ЗÆРДÆ 
Нафийæн 
Куы риуы цин сæууон хуримæ сиу вæййы, 
Æмæ дунейыл раивылы уалдзæгау, 
Куы зæрдæ риссы, риссы Хиросимæйау, 
Мæ рæнхъытыл ныддæлгом вæййын уадзыгау. 
Мæ зæрдæйы, 
Цыма хæххон фæндæгтыл, 
Зынæй фæтулынц галуæрдæттау сагъæстæ, 
Цæуынц мæ риуы гутæттау фæдгæнгæ, 
Кæнын æз удхар, бахауын сæ ахæсты. 
Мæ зæрдæйы — тъыфыл цæргæсты зилдух, 
Цъæх æфсургътау тындзынц уым мигътæ дардмæ. 
Мæ зæрдæ у фæллад лæджы тымбыл къух, 
Мæ хъуыды та — ыссад цæвæг йæ армы. 
Мæ риуы бонрухс ферттивы æхст фæттæй, 
Уым зазы цонгыл бафынæй æхсæрæг, 
9 

Уым —урс бæрзытæ, 
Кæд сÆрфæны фæдæй» 
Æртагъдысты хъуыдыдыйы æхсырау. 
Мæ зæрдæ — ахстон, зæрватыкк дзы ’рцарди 
Æмæ рæвдауы йе ’нахъом лæппынты, 
Мæ зæрдæйы нæ Иры буц дзыццатæ, 
Кæсынц æнхъæлмæ се ’нæрцæф лæппутæм. 
Мæ зæрдæйы ис æхсæвы сау, арвы цъæх, 
Чызджы былты хъарм, ирд цъититы уазал. 
Куы фестид эæрдæ сусæны мæй арф цъай, 
Æлутонау дзы дард бæлццон куыд нуаза. 
1961 аз 
10 

* * 
У Иры дзыхъхъ æрвдидинæджы къусгау, 
Иæ хуылфы æз — ыстъалыхуыз æртах, 
Æз райгуырдтæн æрдзы ызмæлдмæ хъусгæ, 
Сæумæрайсом мыл хуры тын æртагъд. 
Уый туджы баззад, 
Нал фæцух мæ удæй, 
Мæ зарджытæ 
Ысхъарм кæнын æз уымæй. 
Мæ чысыл Ир! 
Ис алцæмæн мæлæт 
Æмæ, миййаг, дæ хъæбысæй 
Куы рахауон, 
Дæуæн раттын мæ бон куы суаид уæд 
Фæстаг зарæг 
Фæстаг туджы æртахау! 
1961 аз 
11 

РÆСТÆГ 
Рæстæг, уæйыг рæстæг, 
Хæхтау урссæр рæстæг, 
Арвау — æнусон! 
О, зæгъ-ма мын, цы у дæ нысан, 
Цæуыл у дæ тох? 
Лæг нал у йæ сæрæн дæуимæ хъæбысхæстæй, 
Зæххыл дын тыхгæнæг нæ кæны тых, 
Бирæ бæгъатырты басастай. 
Æмæ æз демæ хæцынæй кæнын æфсæрмы. 
Миййаг мын куы зæгъай: 
«Гъей, хæххон дзигло, цы кæныс, ауадз мæ! 
Галты сæрбосыл æрхæц 
Æмæ адар ауæдзтæ...» 
Рæстæг, уæйыг рæстæг! 
Мæн фæнды, куы уаис ме ’мзæрдыг, ме ’нцой. 
Ды чысыл бахай кæныс лæгæн дæ бонтæй, 
Уымæн та бафсис никуы ис царды монцæй. 
О, гъе уымæй ды раст нæ дæ! 
12 

Зæгъ-ма мын, куыд раст дæ? 
Кæм сты мæ рагуалдзæг, мæ сонты азтæ? 
Кæм ис мæ балбæлас? 
Уый рачынд бындзарыл. 
Мæ хъазæн фæзы ма пысыратæ зайы æрмæст. 
Кæддæр та-иу агуырдтон уым дзындзалæг. 
Нарты кадджытау мæм кастысты хæхтæ, 
Ацæмæзы уадындзау — суадон. 
Уæд иухатт мæ сæрмæ 
Фæзындысты хърихъуппыты хæлттæ, 
Сыфтæртау сæ фæззæг кæдæмдæр хаста 
Æмæ хъуысти сæ уынгæг кæуын. 
Æз сæ фæдыл хъынцъымгæнгæ кастæн, 
Фæлæ, оххай, нæ бамбæрстон, 
Ды куыд ахастай мæ сонты азтæ. 
Уæд куыд раст дæ, зæгъ-ма мын, рæстæг? 
Æз мæ уалдзæджы хурæй нæ бафсæстæн 
Æмæ йæ уынын æдзухдæр. 
Йæ сау цæстытæ 
Цыдæр рухс уадзынц, 
Цыма суадонæй æрттивынц дуртæ. 
Ныр æрæмысын, 
Æвзартæн æртæх куыд дардта дзидзи, 
Кæмттæм дондзау куыд цыдысты асæстытæ. 
Ехх, æз уыдон куыд уарзтон! 
13 

Нæ, дæуæй дурзæрдæдæр ницы и... 
Зæгътма мын, кæд алкæд рæстылдзу уыдтæ, 
Гъеуæд-иу генитæн 
Æнæрайы хъысмæт куы скъуыдта сæ удтæ, -^ 
Цæуылнæ-иу бахызтай уыдон? 
Зæгъ-ма мын, куыд раст дæ, 
Кæд раттыс зæрватыккæн 
Халонæй къаддæр цæрæнбон? 
Нæ, дæуæй дурзæрдæдæр ницы и... 
Рæстæг, уæйыг рæстæг! 
Ды зоныс: 
Саби нæма вæййы гуырд, 
Фæлæ — развæлгъау — мады зæрдæимæ 
Змæлы йæ Уд. 
Саби райгуыры, райрæзы, 
Зонд фæзыны гъе уæд 
Æмæ атæхы дунейыл космонавтау. 
Рæстæг, уæйыг рæстæг! 
Ды мæ размæ уыдтæ, 
Ды уыдзынæ мæ фæстæ джр,— 
Æз кæстæр дæн дæуæй, 
Зонд зæрдæйæ кæстæр куыд у, афтæ. 
Фæлæ дыл хъуыдыйæ тых кæнын, 
Кæд гъе ууыл у мемæ дæ тох. 
Ныууадз, рæстæг! 
14 

Цы нын ис уаринаг, цы ’взарæм нæ тых? 
Фæлтау кæрæдзимæ æрдхæрдтау 
Не ’ууæнчы къухтæ раттæм, 
Иумæ фæллой кæнæм 
Ам, нæ фыды уæзæгыл, нæ зæххыл. 
Акæс-ма, адæм 
Хъуыддæгтыл хæст ысты, 
Уыдон фæлмæст ысты 
Хъаймæты хæстыты. 
Ратт сын æнцой цард, 
Бирæ уалдзæгтæ, 
Уæд уæларв дæр æдых у сæ разы, зон. 
Лæг фесæфы, ысвæййы саумæр,— 
Цæры йæ зонд. 
Лæджы зонд дун-дунейы эилдух кæны. 
Лæг ысхызти бæрзонд 
Æмæ зæхмæ кæсы, 
Цыма уарзоны æнæхин цæстытæм. 
Лæг бавзары судзгæ цæссыгтæ, удхæрттæ, 
Фæлæ мурмæ дæр нæ дары уыдæттæ. 
Уымæн — 
Шекспирæн, 
Ван-Гогæн, 
Ньютонæн — 
У йæ иунæг рисс зæххы хъысмæт. 
15 

Рæстæг, уæйыг рæстæг! 
Ды федтай дунетæ, 
Кæуындзаст, сау мылазон дугтæ, 
Ды федтай зæххы ристæ æмæ тугтæ, 
Хъуыстай æнхъæлцау сæрибармæ 
Фæлтæрты фæдисхъæр. 
Ды федтай, куыд баззад зæххы буарыл 
Сау носау 
Хиросимæйы æвирхъау зынгуард. 
Рæстæг, уæйыг рæстæг! 
Куы æгъатыр вæййыс, куы та рæстуд. 
Уый тыххæй — бузныг! 
Циу дунейыл сыгъдæг, рæсугъд, 
Уый ыскæныс æнусон, 
Уый фæлтæртæн радтыс хорзæхæн. 
Гъе, фæлæ чъизи цы у, æлгъаг, 
Уый дæ уисойæ амæрзыс а зæххæй. 
...О, ды федтай замантæ иууылдæр, 
Фæлæ дзы нæма уыди иу дæр 
Мах æнусау базырджын, 
Мах æнусау хъулон. 
Æрмæст ма йæ уæлæ цы чъизи ис, 
Уымæй — не ’знæгтæ азымджын. 
^æстæг, уæйыг рæстæг! 
Нал быхсы адæймаг йæ бирæ æфхæрдтæн. 
16 

Уый сæ хъал бон ныккалдзæн дунейы 
тугцъиртæн. 
Рæстæг, уæйыг рæстæг! 
Хæхтау урссæр рæстæг, 
Арвау — æнусон! 
Махæн иу у нæ нысан, 
Иу у нæ тох. 
Мах æнæсæттон ыстæм дыууæйæ, 
Иумæ нын тыхгæнæг нæ кæны тых. 
Дæ тызмæг, æгъатыр рæстдзинад 
Мæ туджы ис. 
Мах иумæ фесафдзыстæм дунейæ 
Лæджы уды рисс. 
1961 аз 
Æхсар 

НЫЙЙАРÆГ 
Хатынц ын, хатынц йæ судзгæ хъыг адæм, 
Русты æнцъылдты йæ цæссыг æртулы. 
Ничиуал баззади саударæг мадæн, 
Хæст ын фæхаста йæ иунæг хъæбулы. 
Ирæй дæрддзæф ран æнæном обауыл 
Баци мæрдфынæй цъæхзæнг бæрзы аууон. 
Оххай, ныййарæг, дæ тæригъæд ма уын, 
Бадзурыс та мæм: 
«Дæ нывонд æрбауон...» 
Ризгæ æнгуылдзтæй мæм ног газет раттыс: 
«Бакæс-ма, мæ бон, цы та зæгъынц хæстæй?» 
Рагон æнгузы бын дуармæ æрбадыс 
Æмæ та бафæрсыс, бафæрсыс постæй. 
1959 аз 
18 

ЗЫНГ ÆМÆ ТУГ 
Рæстадыл тохы гуырд тырыса 
У уе ’нгæс, 
О, зынг æмæ туг! 
Сымах тæхгæ ’фсургъы цæфхæдтау 
Кæнут мæ зæрдæйы æмдугъ. 
Мæ туг, 
Куы банцайай фыцынæй, 
«Зынгхуыст» мæ рахондзысты уæд... 
Тæлфы сырх тырыса сымахау, 
Тырысайау тæлфы мæ уд. 
1961 аз 
19 

# 
# * 
Фæндæгтæ, фæндæгтæ... 
Сæ иутæ æфсæдтау 
Цæуынц æвæлмæстæй 
Хæхты, хуымгæндты ’хсæнты, 
Хизынц фæдгæнгæ 
Дунеты, æнусты сæрты. 
Сæ уæлæ хæссынц 
Лæджы хъыг, цин æмæ катай, 
Хонынц æй амондмæ хатгай, 
Хатгай адзалмæ. 
Сæ иутæ пырх бæлæстау зæххыл хуыссынц, 
Цыма сæ уадтымыгъ асæтты. 
Сæ цæнгтыл — дзыллæты бæллицтæ, 
Хæлд ахстæттау. 
Зæгъут-ма, цы уаид лæг, 
Фæндæгтæй фæцух ис, уæд? 
20 

|Æз зонын, фæндæгтæ сагъæс фæкæнынц, 
Куынæуал сыл вæййы цæуæг. 
|Æз зонын, сабитау тигътыл фæкæлынц, 
Стæй та сыстынц тыхамæлттæй. 
Æз зонын, фæндæгтæ рохуаты амæлынц, 
Сæ бæсты æндæртæ куы райгуырынц, уæд. 
Фæндæгтæ, фæндæгтæ, 
Дзыллæйы фæндæттæ... 
Уадз, уыдон цæуæнт 
Æнусæй æнусмæ, 
Дунейæ дунемæ, 
Зæрдæйæ зæрдæмæ. 
Уадз, æхгæдæй лæууæнт 
Цардæй мæлæтмæ фæндæгтæ. 
Уæлахиз уæнт 
Мæйдарæй рухсмæ фæндæгтæ. 
уадз, фæндæгтыл макуы банцайа 
Къаехты хъæр. 
сæ уæлæ-иу алкæд баззайа 
Къæхты фæд, 
Къæхты хъарм. 
1961 аз. 
21 

* 
Кæркуасæнтæ. 
Дуне йæ тарф фынты ацыди. 
Стъалытæй дзаг æхсæв 
Мæ алыварс зилы уæззаугай, 
Цыма ныгъуылын æнахуыр фантазийы. 
Æхсæв тугдадзинтыл æнцайы зарæгау, 
Æхсæв рухсы тæппытæ фæйнæрдæм æппары, 
Йæ хуылфы хæтæгхуаг æндæргтæ ризынц! 
Дуне — уагълыйы дзæгæрæг пуцал. 
Иæ хуылфы пульсытау 
Сæ улæфтæй не ’нцайынц стъалытæ — 
Царды æнæхуысгæ стъæлфæнтæ. 
Уырдæм, уæларвы æнæбын æрфытæм, 
Тырнынц нæ зæххы фæлдисонтæ: 
Хурæй тыппыр мигътæ 
Слæсынц дондзаст тæрфытæй, 
Æвзартæ саумæрæй 
22 

Сбырсынц фæдисонтау. 
Уырдæм бæлæстæ гом цæнгтæ сиваэынц 
Кувæг зæрæдтау. 
0, Дун-дуне! 
Ды — дондзау хæххон чызг, 
Кæддæр мын мæ рагуалдзæджы 
Фыццаг сагъæс радтай, 
Æмæ сауцъиутау дæ хъæбысмæ стахтысты 
Мæ сау цæстытæ. 
0, Дун-дуне! 
Ды — мæ разы æнæхин, раст лæгау 
Æд асæстытæ, 
Æд бонцъæхтæ. 
Ды поэты хъуыдыйау 
Дæ зилдух, дæ тæлфынæй никуы банцадтæ. 
Æз —дæ тугдадзин, дуне! 
1962 аз 
23 

САБЫРАД 
Æхсæв, 
Дæ тары куыд хорз фидауы сабырад! 
Æрхæссыс дунейæн æнцой: 
Уаргъау сисыс сæ фæллад 
Хуымгæнæджы къухтæн 
Æмæ рнуыл æрхуыссынц, 
Зæрдæйы улæфтмæ хъусынц, 
Цыма уарзæттæ бæлæсты зарæгмæ. 
Сабийæн рудзынгæй авдæнмæ бадæттыс 
Армыдзаг стъалытæ. 
Уый сыл хъазæнтау байдайы цин, 
Стæй атæхы хъарм фыны базыртыл. 
Ды æфхæрд удтæй сурыс æрхæндæг, 
Райхъал дзы кæныс бæллицтæ, 
Цыма уалдзæг æрхоны 
Гомхих сау бæлæстæм цъиутæ. 
24 

Æхсæв, дæ тары куыд хорз фидауы сабырад! 
Уый фæндыры хъистау 
Æмбæхсы æмбисонды зæлтæ: 
Адæмы ’рцæуинаг цинтæ, 
Сæ катай, 
Сæ фæллад. 
О, æгас бæсты змæлд дæр 
Райхæлын æввонг дæ тары цæры. 
Æхсæв, æхсæв, 
Мæ зараг фæндыр, 
Зондджын æнгуылдзтæ дæ хъистыл æмбæлæнт, 
Макуы аскъуыйæнт 
Атомы æбуалгъ уынæрæй. 
Хуры тынтимæ æмбæлæнт 
Хъарм фынтæ 
Æмæ хъал фæндтæ, 
Сауцъиутæ 
Æмæ сабитæ. 
1963 аз 
25 

ФЫН 
Дысон фыны ме ’мгæрттæй фæхъуыдтæн, 
Сау къæвдайау 
Сау зæххыл æрхаудтон, 
Ахастой мæ бæрзæндтæм мæ хъуыдытæ: 
Æмæ æз мæлгæ-мæлын дæр хатыдтон: 
Хæхты зарæг, 
Ме ’рдæгыскъуыд зарæг 
Цадæггай æрмынæг и мæ зæрдæйы, 
Цыма саби мады дзидзи сгаргæ 
Бафынæй и, 
Нал ын бантыст бадæйын. 
1960 аз 
26 

* 
Мæныл та тохы бон уыд дысон, 
Мæ риуы сахкъæвда æрцыд. 
Уым зæрдæ — кардæлвæст фæдисон — 
Мæ сæфт хъуыдыйы фæстæ зылд. 
Ныр урсбазыр дзæнæты райсом 
Фæсхæхтæй раивылд мæныл. 
Гъей, хъусут, дзыллæтæ! 
Кæркуасæн.— 
Уый зæхх мæ циныл цин кæны. 
Æз та уал æхсæвы æндæргау 
Цæуын, куыстдомд, фæлæ æдыхст: 
Мæ фæстæ, 
Кæрдæгыл æртæхау, 
Ныууагътон ме ’стъолыл мæ фыст. 
1961 аз 
27 

НЫХАС ИРЫ ХУЫЗДÆР ПОЭТИМÆ 
•Уыдзæнн ахæм фыссæг...- 
Боциты Б. 
„Ирыстоны хуыэдæр поэт пырма 
Нæ райгуырдис, 
Уый райгуырдэæн нæ фæстæ*. 
Лафи. 
Мæ хæлар байзæддаг! 
Бæгуылæгау ныхас кæнын дæуимæ, 
Кæд ды Ирыстоны дзырддзæугæдæр поэт дæ. 
Дыууæ хохау нæ фембæлдыстæм иумæ, 
Дыууæ цæстау кæрæдзийы нæ федтам. 
Фæлæ дын æз дæ райгуырдæн фæкувын, 
Æнусты арф фæлмы дæ цæстытæ фæуынын. 
О, уыцы цæстыты 
Дæ миддуне мæнæн у гом, кæсæнау, 
Сæ хуылфæй мæм зыны цыдæр егъау хъыг. 
Уый ивылы зæйы уæззау лæсæнау 
Фыдæлты мастæй фесхъиуæггаг сау зынг. 
0, уыцы цæстытæ! 
Хæххон суадæттау — тар, 
28 

Бæлоны удау ирд æмæ æнæхин. 
Сæ хуылфæй, хурæй рахауæг тынтау, 
Дунемæ ’нхъæвзы зæххы ’мбæрц уæрæх цин. 
Мæ хæлар байзæддаг! 
Кæнын дæм æз фæдисхъæр, 
Æрцу! Дæ разы зонгуытыл лæууын. 
Фæндагау рæстæг цадæггай цæуы, 
Фæлæ æууæндын æз, кæй фæзындзынæ искæд. 
Ды коммунизмы стыр дуджы цæрыс, 
Æз — атом æмæ спутникты æнусы. 
Нæу зонд кæстæрæй хистæры сæрыл, 
Фæндагамонын химæ æз нæ исын. 
Фæлæ уыд Иры ахæм æгъдау рагæй: 
Къæсæрæй лæг куы раст кодта фæндагыл, 
Уæд уый цæрæнбон фынгыл истой нуазæн, 
Æз дæр дæ номыл ахæм сидт куыуадзын. 
Зæронд дада-иу йе ’нхъæлцау цæуæты 
Фæндараст кодта бархийыл хæцынмæ, 
Иæхæдæг та цыдæр сусæг хъынцъымы 
Уæд мысыди йæ лæппуйы хæтæнтæ. 
Æмæ æз дæр мæ сæфтдзаг сонты бонтау 
Æрымысын йæ рагæнустæ Ирæн, 
Кæддæр нæ хæхты номы кадæг ирдæй 
Ам раивылди Терчы донгуыронау. 
29 

Бæрзонд хæхтæ дыууæ фурды æхсæн 
Æгомыгæй фæлгæсыдысты дардыл. 
Кæддæр ныккалд ам сау туджы лæсæн, 
Кæддæр уыди уынгæджы бон алантыл. 
Дыууадæс азы туг æмæ зынгæй 
Æвирхъауы зæй иу хохыл фæкалди* 
Дыууадæс азы Иры номы кадæг 
Лæджы цæссыгау гуырыди зынтæй, 
Аланты ’фсад цы ран фæци бындзагъд, 
Уым сыстади фæндырдзагъдау дзыназгæ, 
Цыма Бæгъатыры зынгхуыст зæрдæ ыстахт, 
Цыма æрвыста карз æлгъыст ызнагæн. 
Ныр уыцы хохæй дон тæдзы æнусты, 
Æрбадти къултыл саутымбыл фæдтæ, 
Куыдта ирон мад йе ’нхъæлцау фырттыл, 
Æмæ лæууынц йæ судзгæ хъыджы ностæ. 
Аланты зæххыл уыцы тох куы ’рцыди, 
Уæдæй ардæм дзы цас цæссыг фæцыди! 
* Историйы æцæг чи æрцыди, ахæм цау. Алантæ 
тæтæры æрдонгты ныхмæ тохы цы хъæбатырдзн- 
над равдыстой, уый тыххæн фыссы Плано Карпи- 
нн * йæ чиныг «Путешсствпс к татарам», зæгъгæ, 
уым. 
ао 

Дыууæ фурды ’хсæн цъититы дæлбазыр 
Егъау быдыр кæмæн уыди йæ хæтæн, 
Гъе уыдонæн ма афтид ахстон баззад, 
Лæууыд зæрдæйау саджилгондæй хæхтыл. 
Нымæты йас хуырджын зæххы гæбазыл 
Ам адæймаг Танталау кодта тухæн. 
Уыд уыцы зæхх йæ удлæууæн, йæ базыр 
Æмæ йæм касти уый зынаргъдæр тугæй. 
Фæдисонау æрцыд уæд ардæм иухатт, 
Æрцыди ардæм Ленины рæстдзинад. 
0, уый сæрыл цы саглæгтæ фæхъуыди, 
Ныр уыдон кой æмбисондæн кæнæм: 
Згъудерыл æртындæс ирон гуырды 
Куыд лæууыдысты хотыхты дзыхтæм. 
Куыд сыстади нæртон Георги цудгæ, 
Куыд ныхъхъæр кодта й’ адзалы тыхст сахат: 
«Мæ туг æмæ мæ тохæмбæлтты тугыл 
Сырæздзæни коммунæйы æхсæнад!..» 
Мæ хæлар байзæддаг! 
Мæ сæфтдзаг сонты бонтау 
Ныр мысын æз йæ сомы дуг мæ Ирæн, 
Æмæ нæ хæхты номы кадæг ирдæй 
Фыцы мæ риуы Терчы донгуыронау, 
Куы та мæ уды тугдадзинтыл ризы, 
Кæдæмдæр мæ æнæбын арвмæ сисы. 
31 

Æмæ дæм хъуамæ спутничы зæлтау 
Мæ цины уынæр коммунизммæ хъуысдзæн, 
Æмæ дæм хъуамæ спутничы зынгау 
Мæ удæй иу къæртт азты фæлмы судздэæн. 
Мæ хæлар байзæддаг! 
Рæствæндаг у дæ балцы. 
Ирон адæмы сагдæр лæгты номыл 
Æз не ’стыр фынгыл кады сидт куы уадзын, 
Æмæ йæ ды фæхæццæ кæн кæронмæ! 
1961 аз 

ÆЗ НОГ ДУНЕЙÆ ’РЦЫДТÆН 
Дзырдтæ цæссыгтау гуырынц мæ риуы дудгæ. 
Æз хъусын уæ ныхас, 
Фæлтæртæ, дугтæ! 
Æз хъусын, нæ зынгхуыст фыдæлтæ, 
Уæ удаист хъæр. 
Сымах — мæ риссаг цæф, 
Мæ зæрдæйы хъæн. 
Уидæгтау зæххы ныгæд ыстут арф. 
Нал ис уæ сæрмæ арв, 
Ис уæ сæрмæ саумæр, 
Уæ цæрæиуат — æхсæв æгомыг, сабыр. 
Нал хатут рухс æмæ талынг, 
Урс æмæ тар, 
Ног та куыд рацыди уалдзæг, 
Æмæ дуне фыццаг билцъ куыд уадзы. 
Цæй, куыд нæ стонут сыджыт 
Царды хъæрмæ, 
Дунейы улæфтмæ? 
Æхсар 
33 

Уæлæ хæхтæ уæ сæрмæ 
Хуыссынц æнустау. 
Изæрыгон се ’ргъæусис базыртæй 
Стæхынц стъалытæ рухстау, 
Цыма уæ сæфтдзаг бæллицтæ. 
Хæхтæ хуыссынц. 
Чи сæ бæрзонд у, чи та ныллæг, 
Чи сæ æгуыппæгæй фæлмы нынныгъуылд, 
Кæмæн сæ фæндаггонау — йæ уæхскыл мит, 
Кæмæн та йæ дæллагхъуыр — асæстæй мил. 
Кæрæдзимæ дзурынц 
Дымгæты ’взагæй. 
Кæсынц нæм куы худгæ, 
Куы артау тызмæгæй. 
Сæ фæрстæй æвирхъау хæстытау 
Лæбырынц зæйтæ. 
Æз хъусын, фыдæлтæ, 
Уæ тохы фæдисхъæр, 
Уадындзы зæлтæ. 
Уынын, уæ тохвæдтæ, 
Нæ хæхты рох фæндæгтæ, 
Хæсты мард æбæрæг салдæттау 
Дæлгомæй лæууынц. 
Къултыл уæ кæлддзаг мæсгуытæ 
Сты седзаг Иры мæстытæй, 
34 

Фæздæгдзых хотыхтау — 
Арвы фæтæн риумæ арæзт... 
Æнустæ, æнустæ, 
Æхсæвдзу æгомыг мæргътæ! 
Мигъдзастæй махмæ кæсут. 
Цæй, цы уæ хъæуы махæй, 
Æнустæ, фыдæлтæ? 
Уæ цæстыты тары цы ис? 
Æлгъыст æви ’ртхъирæн, 
Цин æви рисс? 
Æви ныр цæлхæмбырдæй бадут 
Æмæ карзæй хæссут 
Махæн, фæстагæттæн, суд: 
«Æрмынæг и хæхтæн 
Сæ кæддæры намыс, 
Сæ фыдæлты хæтæнтæ 
Ирæттæ нал мысынц...> 
Æз æмбарын, æдзухдæр кæй уыди уæ мæт: 
Цы уыдзæнис Ир, 
уае улæфт, уæ иунæг ныфсырухс, уæ мад. 
Кæдæм у йæ фæндаг? 
Æз æмбарын, сымах-иу æдзухдæр кæй фæндыд, 
У« байзæддаг цот уын куыд бæзза кæстæрæн. 
^ьей, мæ уæйыг фыдæлтæ! 
ЬТстъалыты бæстæм фæцæуын ыстæры. 
35 

Æгуыстæй мыл н’ ацæуы бон, 
Фæллойгæнæг дзæбуг — мæ хуыздæр гитарæ, 
Йæ зарæг — спутникты зилдухы... 
Уарзын Иры чызджыты хуыздæры 
Æмæ йæ тырысайау хъахъхъæнын. 
Циу Ирыстон? 
Сæрибары зарæг, 
Сымах та — йæ дзырдтæ! 
Нæй уын сисæн йæ хуылфæй, 
Нæй уын рохгæнæн. 
Æдзух уæ нæ былалгъыл дарæм. 
1962 аз 
36 

* 
Æртммбыл артдзæстау мæ Ир уæ астæу, 
0, хæхтæ. урс хæхтæ, мæ сæфт фыдæлты къона! 
Ныууагътон рох фæндырау ам мæ сонты азтæ, 
Кæд уыдонмæ мæн къахвæндæгтæ хонынц. 
Кæддæрау атагъа цъæх хъамылты ныгъуылдæй 
Мæммæ æгуыппæгæй кæсы фæлмæстау. 
Иæ быны сау суадон тæлфы йæ цæст ныкъулгæ, 
*ъус ацахсы цæвджыты ’хситт сырддонцъиуты 
пæррæстау. 
^«йнæрдæм къалиутау тырнынц ыздыхт 
фæндæгтæ, 
Æз уыдоныл кæдæм нæ афтыдтæн, цы рæттæм! 
®' ацы артдзæстæй зынгтау фæтахтысты мæ 
фæндтæ, 
"ыр сын æз царды æфцгуытыл уынын сæ рухс 
цырæгътæ. 
1961 аз 
37 

ДЫУУÆ ИРЫ 
Мæ иу цонг ам ис, иннæ та — Цæгаты, 
Дыууæ Иры, мæ сау дыууæ цæсты, 
Æнæ сымах æз боны рухс нæ хатын, 
Æнæ сымах мын амонд нæй бæстыл. 
Æрджынарæгæй Згъудеры къуыбыртæм 
Фæндыры тæнау у мæ уд нывæзт. 
Ныгъуылынц кæмттæ, раст цыма хъуыдытæ, 
Чызджы зæрдæйау суадæттæ — æмбæхст. 
О, хæхтæ, æз сæрыстыр дæн сымахау, 
Сымахау мæм цыдæр нæртон тых и. 
Дыууæ Иры — дыууæ базыры. 
Маргъау 
Æнусты сæрты амондмæ тæхын. 
Цхинвал, 1960 аз. 
38 

МИДБЫЛХУДТ 
Уынгты ну чызг цæуы, 
Æрфгуытæ — мил, 
Худы цæстытæй цард. 
Арв — æнæзмæлгæ цад, 
Йæ хуылфæй 
Таппузтау гуыры мит. 
Урс тъыфылтæ фæстаг улæфт скæнынц, 
Чызджы уадултыл скæуынц 
Æмæ амæлынц, 
Фестынц ризгæ æртæхтæ. 
Худы сау чызг цырагъау. 
Хæдзæрттæ... 
Тыхулæфт кæнынц, 
Сæ фæздæг уæззаугай цæуы, 
Алкæм дæр дзы зынгдзых пец зæрдæйау цæвы. 
Уынгты та — ноггуырд мит, 
Цыма урс музыкæ ивылы. 
39 

Митæн зæххы хуыз нæ цæуы йæ эæрдæмæ 
Æмæ йæ сфæнд кодта ивын. 
Мит æмбæрзы 
Фæндæгтæ æмæ уæхсчытæ, 
Фæззыгæнд æмæ сæуæхсидты. 
Мит æмбæхсы 
Гутоны хæххыты, 
Сæрыстыр хæхты, 
Бæлæсты сау къалиутæ 
Ракæсынц хъыггæнгæ миты бынæй, 
Чызджы цæстытæй та ивылы 
Мидбылхудт, 
Нæй йын æмбæхсæн, ивæн. 
1962 аз 
40 

ÆРТАХ 
Сæумæрайсом чысыл сабийау хуымы 
Ныттыхсти æртах нартхорæн йæ хъуырыл, 
Цыма куырдта тыхулæфтгæнгæ уымæй: 
«Нана, мæн хурæн ма бауадз ныхъуырын!» 
1961 оз 
41 

БÆРЗЫТÆ 
Цы ’рцыди? 
Æви мæ нæ базыдтат? 
Цæмæн кæсут зæхмæ, мæ бæрзытæ? 
Уæ бæгънæг зæнгтæ уын кæй сæрфын, 
Кæд уымæй кæнут æфсæрмы. 
Зæгъут-ма, зæгъут, мæ бæрзытæ, 
Нæ сийынц уæ гом къæхтæ æртæхы? 
Зæгъут-ма, гъе уыйбæрц сыф-базыртæй 
Сымах уæларвмæ куыннæ стæхут? 
Æниу уæ цæмæн хъæуынц бæрзæндтæ, 
Мæ бæрзытæ, уæ, мæ бæрзытæ, 
Кæд тар хъæды астæу уæ урс зæнгтæ 
Мæ фæндагыл ферттивынц рухс тæгтау?! 
1961 аз 
42 

0, мысын та, мысын мæ сабион азтæ, 
Къæс-къæсгæнгæ уæрдон мæ туацъæмæ ласта. 
Рыгкалгæ тылдысты тæссарвæд цæлхытæ. 
Дæргъæлвæс цъæх бæлæстæ... 
Къулхæрд æрхытæ... 
Ныгъуылдысты обæуттæ асæст фæздæджы, 
Газлфыди тыппыр æртæх уазал кæрдæджы. 
^ммæлдзæф быдыртæ, мæ саухал уыгæрдæн, 
^а? рухс хъæууат, афтæ уынгæг уыл цæмæн дæн? 
°» каконы къутæр, æнкъардæй цы кæсыс? 
Ацабийы суадон*, цыдæр мæ æмбæхсыс. 
* Ацабийы суадон — Бруты хъæумæ хæстæг, 
^Туацъæ», зæгъгæ, уыцы быдыры. 
43 

«...Мæ рагуалдзæг, раздæх!» — 
Хъæлæсыдзаг сидын, 
Ныр дзуаппы æнхъæлцау цæмæн лæууын хидыл|..| 
1959 аз 
44 

* 
Скæс-ма уе ’нгуэ бæлæстæм. 
Цас тынтæ и! 
Уый райсомæй 
Хур байгом кæны мæ цæстытæ, 
Дыууæ сау бæлонау 
Уыдон атæхынц, 
Фæкæсынц æнкъардæй дæ уатмæ. 
Ау, нæ уарзыс бæлæттæ? 
Цы ахгæныс рудзынг? 
Бирæ дæ домынц, æнхъæлыс? — 
Æрмæстдæр... ныфсы муртæ... 
Бæллицтæ, мæ сайд бæллицтæ, 
Уæ сыхаг уæ мæ эæрдæйæ ратоны, 
Æмæ хъуысы уæ кæуын 
Дзидзитæй тыхæскъуыд сабитау. 
45 

Бæлæттæ, мæ сау бæлæттæ, 
Цы ныфс ма уын раттон? 
Курын, мауал тæхут 
Йе ’нгуз бæлæстæм. 
1962 аз 
46 

ÆХСÆВ ÆРÆФЫ БЫЛ 
Хæхтыл уæззауæй ныддæлгом и талынг, 
Æхсæв — гутондар, 
Арвыл æвзист гага тауы. 
Æврагъ æхст зæрдæйау банцад тæлфынæй, 
Иæхицæн уый хорз фæци абон, 
Иæ цæстысыг зæххыл ныккалдта, 
Ныр сабийау Уазайы аууон 
Æрфынæй. 
Дæлæ доны мæйрухсы уазал лырхæнтæ 
Балгæсæгтау балцы цæуынц... 
0, æнæрай æрхæндæг! 
Ды ацы æхсæвау цы лæууыс 
Мæ риуыл дæлгомæй? 
0, зæгъ-ма мын, цæуыл мæ æфхæрыс, 
Цæуыл? 
Зæрдæ дæ улæнтыл хъеллау кæны. 
Æз мæ бæлццон хъуыдыйæн куы тæрсын 
дæлдонæй. 
47 

Æрæф кæлы... 
Улæнты скъуыдтæ... 
Улæнты скъуыдтæ... 
Оххай, мæ хъуыды сæ уæлæ ныссуйтæ!.. 
Цæй, цæмæн та æрцыдтæ 
Мæ бæллицты нарæг фæндагыл? 
Цæмæн уынын ногæй 
Мæйрухсы уазал пырхæнтыл дæ хуыз? 
Мæныл ды аныгуылдтæ, 
Ацыдтæ бонау мæ цардæй, 
Мæ дунейæ. 
Ды кæмæндæр ног бонау райгуырдтæ... 
Цæй, цы чындæуа ныр? 
Æз хъæцдзынæн мæ зыныл æнцадæй. 
Уадз, нæмыгау цъæх цæссыг ныббадæд хъуыры, 
Æз нæ ратдзынæн уымæн фæндаг. 
Къæвдайау мæ зæрдæйы судзгæ фæтæдздзæн. 
Зонын, райсом та ногæй мæ хъуыды 
Мæ уалдзæджы хъарм бæстæм, 
Ды кæм цардтæ, уыцы хъарм бæстæм 
Маргъау фæтæхдзæн. 
...Æрæф, о? Æрæф!.. 
Мæ хъарм фын, 
Æйæфæугæ рнссаг мысинаг... 
1962 аз 
48 

* 
Æз ацы зæхх Къостайы дзырдау уарзтон, 
Йæ тар дæлвæзты дидинджыты тæф, 
Бæрзонд æхсæрдзæн арвæрдынау тастæй 
Æмæ цъæхдзаст ыстъалыты улæфт, 
Тæрккъæвдайы сыг туацъæйы хæристыл, 
Уымæл къахвæндаг ададжы æмбæхст... 
ртыр уыцы бонтæ мысинаг кæй систы, 
Мæ сусæг хъынцъым ууыл у æрмæст. 
1960 аз 
4 Æхсар 
49 

Уалдзæг нæры. 
Хуымгæнды бæстастæу 
Фæндаг тындзы, 
Цыма быдыры базыртыл 
Стæхынмæ хъавы 
Урс гæды бæласау. 
Æхсæры къутæртæ, 
Хъамыл, 
Бæрзытæ — 
Ахстæттау. 
Фæндаг сæ систа йæ къалиутыл 
Æд зараг цъиутæ, 
Æд сатæг æртæхтæ. 
Асæстхуыз дæттæн 
Багæпп кæны сæ сæрты. 
Уый уалдзæг мæ размæ тæхы. 
Хъус-ма, мæ цъæхдзыкку! 
60 

Айфыццаг уыцы æхсæртыл 
Гомсæр, бæгъæввадæй иу саби хылд, 
йæ сыхаг сау чызгимæ 
Хаттæй-хатт кодта хыл. 
Фæлæ дын æнæнхъæлæй, 
Æхсæвы хуылфы сабырад куыд æрцæры, 
Афтæ цыдæр тых сæ зæрдæты ’рцард. 
Мæ цъæхдзыкку уалдзæг! 
Æрхæссыс демæ 
Цинад дунемæ: 
Сæныккæн — хизæн, 
Хуымгæнæгæн — сагъæс, 
Æвзарæн — хъарм къæвда, 
Уарзæттæн — монц. 
Мæнæн та æрхæссыс 
Бæлæсты сатæджы 
Мæ сыхаг сау чызджы... 
1963 аз 
$1 

* 
Пæхи ныццæвы уазал къæйтыл дон 
Æмæ фæстæмæ гагатæй ысхъиуы. 
Мæ зæрдæйы бæллицтæ дын дзырдтон, 
Фæлæ бынат куы нæ ссардтой дæ риуы. 
Дæ къаммæ та цæмæн кастæн ызнон, 
Цæмæн бафтыдтон ног сагъæс мæхиуыл? 
Дæу ферох кæнын нал у, нал, мæ бон, 
Уæззау къæдэæхæй баззадтæ мæ риуы. 
1958 аз 
52 

* * 
Нырма мын дæ мæ рагуалдзæгау адджын, 
Нырма мын у æвдадзыхос дæ уынд. 
Ды та дæ зæрдæйы мæн баныгæдтай раджы, 
Ыскодтай мын мæ зынг рæнхъытæй цырт. 
Мæ зынг рæнхъытæ... 
Байзæддаг ма дисæн 
Кæсдзæни уыдон, фендзæн сыл дæ ныв, 
Хæххон барæг йæ саулохæй æрхиздзæн, 
Æмæ йын дзурдзæн рох чиныджы сыф, 
Мæ хъысмæты кæй хастон дæу хæзнайау, 
Дæу мысгæйæ кæй фæдæн æз зынгхуыст... 
Мæ ингæныл цы дидинджытæ ’рзайа, 
Гъе уыдоныл дæр разындзæн дæ хуыз. 
1959 аз 
53 

* 
* * 
Сæлфынæг... 
Æгуыппæг сæлфынæг... 
Арв дунейæн авдæны зарæг кæны. 
Бæлæстæ зæрватыччытау 
Æмбæрзынц сæ базыртæй адæмы, 
Æхсæвы цырæгътæ... 
Уый сабийау зæхх 
Йæ чысыл цæстытæй уæларвмæ кæсы. 
Æз та кæсын 
Мæ рагбонты арвмæ. 
Уым райхæлд магнолийау хур, 
Йæ тынтæ дæ цæстыты найынц сæхи. 
Дыууæ мидбылхудты — 
Нæ уарзтæн йæ базыртæ... 
О, дуне æгасæй дæр уæд 
Мæнæн мидбылхудт уыд! 
54 

Ныр дзуарæвæрд фæндæгтау 
Ныхыл фæлладæй хуыссы 
Æрфгуыты ’лхынцъ, 
Уымæн нал ис райхалæн... 
Куы цыдтæ, уæд уалдзæг ыскуыдта, 
Цыма къаннæг чызг райхъал и. 
Мæнæ дымгæйы скъуыдтæ 
Мæ цæсгомыл хауынц дæ дзыккутау. 
Сæлфынæг... 
Æгуыппæг сæлфынæг... 
Уый цæстыты хаутыл 
Мæ кæддæры ’мбисонды аргъау кæлы... 
Æз^ лæууын æмæ курын: 
Рæстæг — хосгæнæг, ма ’внал! 
1962 аэ 
55 

* 
Кæддæр ды хæхтæй уддзæфау æртахтæ, 
Фæлмæст бæлццон дæ удыхосæн улæфы. 
Ды денджызы æнæкæрон тыгъдад дæ, 
Æз — наупæлæз дæ цæстыты цъæх улæныл. 
У дард нырма мæ бæллицты æрвгæрон, 
Цы уыдзæнис мæ амонд æмæ ме ’намонд? 
Æз хъуамæ йе мæ нысаныл æмбæлон, 
Ие улæнты æнæбæрæгæй фесæфон. 
1964 аз 
56 

Æцæг у уый, æви ныфсæнцой хъарм фын: 
Дæ цæстытæм — дыууæ арвмæ кæсын. 
Сæ сатæджы ыстæхынмæ фæхъавын, 
Фæлæ мын фын мæ базыртыл тыхсы. 
О, хъизæмар! 
Æз не ’мбарын, цæй монц у, 
Цыма мын ды æрдæгфыст эарæг дæ, 
Фæхæссын дæм мæ цинтæ ’мæ хъыгтæ, 
Ысвæййыс уæд ыстыр амондау ме ’нцой. 
Фæлæ мæ бæллиц кæд æлхынцъæй баззайы, 
Уæд аныхъуырын сусæгæй мæ зын 
Æмæ лæууын æгуыппæгæй 
Бæласау, 
Мæ мидвæндты дыууæ арвмæ тæхын. 
1964 аз 
57.. 

* 
* * 
Мæ рагбонты бæстæйæ — 
Ды аргъауы цъæх чызг. 
Дыууæ сæууон цæстæй мæм 
Цæмæн зыны цæссыг? 
Цыма æрвхуыз бæлæстыл 
Ыстъалытæ тæлфынц, 
Æз зараг цъиуау тарстæй 
Сæ сатæджы тæхын. 
Уынгæг сахат мын с’ аууон 
Ныфсæнцойау уыдис, 
Уæд ныр сæ мидæг м’ амонд, 
Мæ иунæг цин кæм ис? 
Цырагърухсау ын тары 
Фæцудынæй тæрсын. 
Бæлас дæр афтæ арвы 
Йæ къалиутыл хæссы. 
1964 аз 

КАФÆГ ЧЫЗГ 
Лдырхаты Светланæйæн. 
Глюкы мелоди сæлфынæгау ризы, 
Рагон мысинагау зæрдæтыл риссы. 
Залы — дыууæйæ: 
Ды æмæ музыкæ, 
Сæууон урс бæлæстау кæдæмдæр тырнут, 
Фыдæхдзинад сафут дунейæ, 
Уæ базыртыл — арвыцъæх æмæ мыдыбындзытæ, 
Быдыры комытæф æмæ сауцъиутæ. 
О, æнæазым фидыц, æрвхуыз маргъ, 
Кæд аргъауы сусæг дунейæ æртахтæ 
Æмæ зæрдæтæ скодтай катайаг. 
Кæд стъалыйы ’ртах дæ, 
Æлвæст æмæ сатæг. 
Кæд уагъылыйы дидинæг ссыгъди цырагъау 
Æмæ бонырухс нуазы йæ пух былтæй. 
59 

Ды мæ хъарм фæндты зилдух кæныс, 
Цыма фынæй цады хуры тын кафы. 
Цыма цъититы ’хсызгон уымæлад 
Æнхъæвзы сæгуытæн йæ цæстыты арфы. 
Ды — дымгæйæ дзаг наупæлæз, 
Тæхынæввонг уылæнтыл ласыс 
Мæ зæрдæ 
Æнусон ызмæлдмæ, 
Æнусон ызмæлдмæ, 
О, цин æмæ рисæй конд сау чызг!.. 
1963 аз 
60 

МУЗЫКÆ 
„Музыкæйы зæлтæм зайæгойтæ 
рæэынц тагъддæр*. 
(Фехъу сæг га гæй). 
Музыкæ — зæрдæ ’мæ дунейы змæлд, 
Туджы зилдух, 
Сæуæхсидты дзир-дзур, 
Сау зæххæй сыстæг уалдзыгон зæлд, 
Сабийы хъарм фын ныййарæджы дзидзийыл. 
Музыкæ — хъуыдыйы сусæг нæрын, 
Къалиуы хуылфæй сыфты уынгæг хъæр. 
Уый — лæджы цин, дымгæйау цырын, 
Уый — лæджы хъыг, 
Æнусты уынæргъын. 
Ризгæ райгуыры рйуы къуымы, 
Стæй уæд сабухы арвы дзаг зæлтæй... 
Цæй, куыд хъуамæ уа уарди къуырма 
Зæрдæ ’мæ дунейы змæлдмæ?! 
1962 аз 
61 

КЪУХТÆ 
Къухтæ — нæ хæхты фæндæгтау, 
Сæ уæлæ æвзарынц алцæй уæз. 
Уыдон царды фæдгæнгæ 
Раст гутоны цыргъау ацæуынц. 
У арт æмæ донæй тызмæгдæр сæ хъару, 
Фæлæ сабийау зонынц рæвдауын. 
Къухтæ — уарзæг зæрдæтæ. 
Сæ фæллой, сæ хъарм 
Махæн раттынц рæдауæй. 
Къухтæн сæ уæлæ уаргъау æнцадысты 
Замантæ, æнустæ мингæйттæ. 
Уæларвон æврæгътæм-иу систой 
Уæйыг пирамидæтæ. 
Туг æмæ улæфт 
Дуры уазал буарæн раттынц 
Æнæмæлæт Буонароттийау.* 
* Микеланджело Буонаротти — генион скульп- 
тор. 
62 

Къухтæ бауадзынц сагъæс 
Фæндыры лыстæг хъисы, 
Уыдон лæджы ысфæлдисæг, 
Сæхи уæларвмæ стæхыныл хъарынц. 
Сæ фæдыл сæ . 
Нæ бæллицтæ сайынц. 
Æмæ къухтæ уыдонмæ кæнынц тæхуды, 
Цыма мадæлтæ тырнынц сæ бæлццон 
хъæбултæм, 
Къухтæ — не ’нусы базырты хъæр, 
Ис спутникты судзгæ зæрдæты 
Сæ хъарм. 
Уадз, куысты зынгæй судзæнт æдэухдæр, 
Фондзтигъон стъалытау, 
Къухтæ! 
1962 аз 
6* 

ХИДЫ ÆРТÆХТÆ 
Зæххы цæхх, 
Зæххы хъарм 
Сæ хуылфы ис хид æмæ тугæн. 
Уыдон — æвдисæн 
Лæджы хъару 
Æмæ тухийæн. 
Куысты улæфт 
Уалдзæгау ацæуы туджы, 
Базмæлы туг, 
Сæуæхсидтау уæнгты фæэилы, 
Æмæ хурæндæвд буарыл 
Хиды æртæхтæ 
Урс дидинджытау фæзынынц. 
1962 аэ. 

ЗАРÆГ КÆРДÆГХУЫЗ САКЪАДАХЫЛ 
Хуымгæнæг Рикардо 
Цыд гутоны фæдыл гуыбырæй, 
Куысты рис æнцади йæ уæхсчытыл масты уæзау. 
Цыд фæлмæстзæрдæ, афтид гуыбынæй, 
Зæхх йæ алыварс — сау. 
Уым æппæрста Рикардо 
Хор æмæ хиды нæмгуытæ, 
Фæлæ-иу йæ фæллойæ рæзыд кæмæндæр 
Горæттæ æмæ галуантæ. 
Цыд хуымгæнæг. 
йæ цæссыгтæй развæд нæ уыдта. 
Ласта ауæдзы хаххыл йæ низхæрд хъæдгом 
уæнгтæ. 
Сьеррæйы хæхтау — ыскъуыдтæ йæ къæхтæ, 
Цыма азтæ йæ буарыл цыдысты эæйлæсæнтау, 
Азтæ — мастхæссæг, 
Азтæ — эæрдæсæттæн... 
Г» Æхсар 
65 

Афтæ царди Рикардо. 
Стæй иу æхсæв ауæдзыл ахауд, 
Иæ къухтæ — бæгънæгхих бæлæстæ — 
Сивæзта арвмæ фæстаг хатт: 
«0, сæрибар!..» 
Иæ сæрмæ стъалытæ туджы зылдысты, 
Сырх тæмæн æппæрстой. 
Афтæ царди Рикардо, 
Батади афтæ зынгуысты, 
Гъестæй йыл сæнæфсиры къалиуау сыджыт 
нымбæрзтой. 
«О, сæрибар!..» 
Уый аргъауау дард уыди, дард, 
Кодта зилдух лæджы ихсыд зонды цæрæнбонты, 
азты. 
Гъе уымæ бæлгæйæ-иу цæстытыл бонрухс ныттар... 
Афтæ царди Рикардо. 
Цард йæ цæуæты цæуæт дæр афтæ. 
Уæд урсрагъ уылæнтимæ иухатт 
Æрбацыди фурдæй æваст 
Пегъуымпарау боцъоджын лæг, 
Иæ къабæзтæ — денджызы буарау æлвæст. 
66 

Уый былгæрон слæууыд, 
Йæ фæстæ та фурдыл ныллæг 
Сæуæхсидт æрынцад æмырæй. 
Фæндæгтæ ’нгуылдзтау хæхты нылхъывтой сæ 
астæу. 
Цыма сахаты фат рæстæг нымайы, 
Уыйау арвы цъæхы 
Сау цæргæс разилы. 
Уый Фиделæн йæ чысыл бæстæ 
Ызмæлы йæ разы 
Æмæ йын уарзты ныхæстæ зæгъы. 
Кубæ йæ хæстон хъæбултæм рæвдаугæ ныккасти 
Хæххон суадæтты тæмæн цæстæй, 
Сæ хъуыртыл ныттыхсти 
Уддзæфы фæлмæн цæнгтæй... 
Ехх, Рикардо, Рикардо! 
Сæнæфсиры къалиуау ацыдтæ зæхмæ, 
Фæлæ де ’взар, дæ байзæддаг нæу зынгхуыст. 
Уый дæ фæстаг бæллиццау 
Сыстад хуымгæнды хаххæй. 
Дæу кæм батыдта ’дзардæй æвирхъау зынгуыст, 
Уым ныннæрыди ламби* фæдисы зæлтæй 
* Ламби — хæстон уадындз. 
67 

Æмæ райгуырди къаннæг сакъадахыл 
Стыр Революци. 
Цыма сыстад фыццаг кæрдæг зæххæй, 
Изæры фæлмæй цыма сбырстой стъалытæ, 
Афтæ райгуырд зæрдæйау чысыл бæстыл 
Зæрдæйау ыстыр Сæрибар. 
1962 из 
68 

ЛИНÆ 
Линæ Одена — испайнаг ^адгмы 
хъæбатыр, фæ.мард 1936 азы 24-аз- 
дэыдæй. 
Уый дæ къухуырзтæ н’ андзæвынц 
роялы клавиштыл. 
Линæ, Линæ, мæ сауцæст хо! 
Де ’фцæджы — хъатара. 
Уый симфони нæ сыстад — 
Испанийы сау ристыл 
Зæхх дзыназы. 
Рæстдзинад куы рацыд бæгъатырау. 
Линæ, Линæ! 
Ызнæгтæ дын фехстой дæ зæрдæ. 
Андалусийы арвыл ма ’рхаудтой дæ цæстытæ. 
Æмæ саудар тырысатау мигъты лæзæрдтæ 
Ой, дæ алыварс — ауыгъдæй бæлæсты сæстытыл. 
Нæй рæстдзинадæн а зæххæй фесафæн, адавæн, 
Уый — нæртон кард. 
69 

Уый энаджы æмбæхст фæдтæ ссары. 
Ды бæллиццау цæрдзынæ сæ зæрдæты адæмæн, 
Ды дæхæдæг — рæстдзинад, 
Ды —Лоркæйы зарæг. 
1960 аз. 
70 

САУ АФРИКÆ 
Сау Африкæ, о, зындойнаг таурæгъ! 
0, æнусты судзаггаг æрдиаг! 
Маргджын залым дунейыл рын таугæ 
Бамбæрзта дæ бонцъæхы æрттиваг... 
Сау Африкæ, де ’дзард цоты сæфтыл 
Саудары тырысайау æркъул дæ, 
Æмæ демæ ныр дæ риссаг цæфтæ 
Æз нылхъывтон адæргæй мæ къухты. 
Сау Африкæ, тугхъулон æхсæв! 
Æз уынын: дæ масты зынг ыстыдта, 
Фидæнау Лумумбæйы цæстытæ 
Судзынц азты тар мигъы æхсæн. 
Сау Африкæ — сау тымыгъы риуыгъд, 
Арвæй зæхмæ ранхъæвзæг уылæн, 
71 

Сау Африкæ, сау æхсæв! 
Дæ риуыл 
Скæсæны фыццаг тынтæ уынын. 
1962 аз 
72 

* * 
Уаты — дыууæ уды: 
Æз æмæ сахат. 
Стъалытæ цъæх рудзынгæй 
Цымыдис сабитау нæ куыстмæ кæсынц. 
Сахаты фæттæ рæстæг ыскъуыдтæ кæнынц,. 
Калынц æй æгуыппæгдзинады хъæбысмæ..- 
Мæ сусæг хъуыдытæ — 
Мæ сауцæст хъæбултæ, 
Уæ улæфтмæ хъусын. 
Сымах — сусæг дунетæ. 
Дзырдтæ — къахвæндæгтæ. 
Æмæ уæм æз дзыллæты хонын. 
Сымах — къалиуы ’мбæхст сыфтæ, 
Æз — уалдзæг... 
Сахат йæ кæнон нæ уадзы, 
Не ’нцайы йæ тахтæй, 
73 

Сиды мæм: 
«Тагъддæр!» 
Æз бузныг дæн сахатæй, 
Сагъæстæ... сагъæстæ... 
Уый та цъыкк-цъыкк кæны — 
Æгуыппæгдзинад хæкъуырццæй кæуы. 
1963 аз 
74 

ХÆХХОН ДОН 
Æд тохы монц, æд масты хъæр, æд цинтæ 
Ирон таурæгъау ивгъуыдæй æрцыдтæ. 
Цыма æрхауди мигъты ’хсæнæй рухс тын,— 
Сæ сæрты хизыс къæдзæхтæн, æнустæн. 
Æмæ æнцойад зæрдæтæн хæссыс, 
Дæ сæрмæ рæстæг урс мигъау лæсы. 
Зынг уардитау дæ сæрмæ — ирд цырæгътæ — 
Дæ уылæнтæй гуырд цины ’вдылд æртæхтæ. 
О, урсбазыр дон, айнæг хæхты карæн, 
Тырысайау дæ фарны рухс цæрæд! 
Гъе афтæ ссудзы рагфыдæлты кадæг 
Нæуæг зæрдæты ног цины цæхæр. 
1963 аз 
75 

БОНТÆ 
Бонтæ — рæстæджы стъæлфæнтæ, 
Хурæй æрхауæг сызгъæрин æртæхтæ. 
Се ’рвон фидауцæй бамынæг вæййынц стъалытæ, 
Æмбисонды аргъæуттау 
Махмæ æртæхынц. 
О, кæркуасæнтæ, рухсы фыццаг гуырдз, 
Уемæ райгуырынц 
Бæллицтæ, мидбылхудт, арвæрдын. 
Бонтæ — зæрдæтæ, 
Сты се ’мыдзаг цин æмæ уарзтæй, 
Хæрам æмæ мастæй. 
Мæн фæнды, 
Сæ тæгтæй куы саразин зараг фæндыр, 
Фæлæ ныл фæндаггон цырæгътау ахуыссынц, 
Фæздæгдзых æхст гилдзытау згъæлынц радыгай, 
Нæ цинтæ нын семæ ахæссынц. 
Бонтæ — сатæг цæстытæ, 
Зынгбазыр æртæхтау 
76 

Сæ мидæг фæсудзæм... 
Бонтæ ’мæ адæм, 
Дун-дунейы мидбылты худт, 
Нæй уын фениксау ахуыссæн. 
Зарджытау ут, 
Дзагзæрдæ, алхуызон! 
1963 аз 
77 

* * 
Арт фæйлауы. 
Уый зæххы бæллиц арвмæ тæхыныл фæлвары. 
Рухсы тæппытæ стъалытыл андзæвынц 
Чысыл сæуæхсидтау ризгæ æрхауынц 
Æмæ амæлынц. 
Арт зары бæласау тары, 
Фæлмаст æмæ ’ргъæвст бæлццоны 
Иæ улæфтæй тавы. 
Арт, 
Денджызы буарыл сынкъау 
Стронцихъæстæ, æвирхъау, 
Сабухы, 
Ныхъуырынмæ хъавы 
Сабийы худын, 
Арвы цъæх. 
Сæ хъæбулты хурæй 
78 

Æнæхай куыд фæуой ныййарджытæ, 
Бæлæстæ куыд фæцух уой сауцъиуты 
зарджытæй, 
Уадз, дунейæн уæд стъалыджын арв, 
Цуанонæн — стъæлфæнджын артг 
Бæллицтæ — цардæгæстæн, 
Дымгæ — тырысатæ æмæ цæргæстæн. 
Арт алкæддæр уæд 
Цæстыты æмæ зæрдæты, 
Фæлæ макуы уæнт арты 
Цæстытæ æмæ зæрдæтæ. 
1962 аэ 
П 

МÆ ГУЫРÆН БОН 
0, мæ адæм! 
Æз хайджын вæййын уæ хæрзтæй, 
Æз уæ зæрдæты хъармæй рæзтæн. 
Æз ныхæст дæн къуыпайау сымахыл. 
Уæ хъæбысы сдæн æрмахуыр. 
О, мæ адæм! 
Раттат мын зæрдæ, 
Тырысайау бæрзонд. 
Раттат мын зонд, 
Артау цырын. 
Раттат мын цæстытæ, 
Зæххау сау. 
Сахуыр мæ кодтат цæрын. 
Ныр дуне — мæ разы, 
Цыма зæххы æмуæз рифтаг. 
Фæлæ йæ нæу сисын мæ хъару, 
(Охх, мæ азым 
80 

Мæ уды риссаг!) 
Æз йæ уæлхъус лæууын къæмдзæстыгæй. 
Æмæ йæм кæсын 
Мæ зæрдæ, 
Мæ зонд, 
Мæ цæстытæй. 
Уарзын уалдзæгау цард: 
Сагæлвæст лæппуйы къахкъухтыл кафт, 
Фиделы хæстонты лæгдзинад, 
Ирон чызджы æфсæрмдзæстыг каст. 
Уарзын 
Æртæхдзаст æвзартæ. 
Кæркуасæн, 
Быдираг æртыты æнæнцой æвзæгтæ, 
Тæрккъæвдайы æхсызгон уазал. 
Уалдзæг хуымы фæтæныл 
Фæамонын галтæн фæд. 
Фæцудын, 
Фæкæлын, 
Фæлæ сæрбос нæ уадзын уæгъд. 
Ризынц нæмгуытæ стъалытау хаххыл — 
Мæ зарæджы дзырдтæ. 
Мæ сау хуымы рæнхъыл 
6 Æхсар 
81 

Нæмыгау нывæрдтон мæ зæрдæ. 
Мæнæн дуне цы адæм радтой, 
Кæд нæ фæкæнин уыдон фыдæнхъæл, 
1961 аз 
82 

* 
Зæрдæ, зæрдæ, тæрсын дын: 
Цы уыдзæн? 
Дæу цырагъдарау ахæссын размæ..~ 
Афтæ бонтыл кæронмæ цæудзынæн, 
Цыма клавишæй-клавишмæ. 
Æз чысылæй ысхылдтæн фыццаг хатт 
Сæ урс цæнгтæм зараг тæрсытæн, 
Æмæ сабийы мидбылхудт баззад 
Æхсæрæджы сатæг цæстыты. 
Мæн æвæд рæттыл хизын куы хъуыди, 
Уæд-иу арæх фæкалдтæн, 
Куыд. фæкæлы знæт мыртыл хъуыды. 
Æз улæфын, ме ’рвхъуыз чызг, 
Дæ дзыккуты хъарм тæф,— 
Сольвейджы зарæг. 
83 

Лæджы уд мæ ’ндавы, 
Куыд æндавы хоры нæмыджы 
Пæ тауæджы армытъæпæн. 
Æз уарзын, куы вæййынц лымæн 
Сауцъиутæ æмæ бæлæстæ, 
Сабитæ æмæ бæлæттæ, 
Куы фенын хуымон галы 
зондджын цæстыты 
Æрцæуинаг уалдзæджы мæт... 
Кæд æфсарм æмæ ’хсарæй 
Кæронмæ фæцæрон, 
Зæрдæ æмæ зæххы æмуæз хъыгæй 
Кæронмæ фæкæуон, 
Зæрдæ æмæ зæххы æмуæз цин 
Кæронмæ фæкæнон, 
Уæд, зонут, мæ бæллиц кæй сæххæст, 
Дзæгъæлы кæй нæ уыд мæ сагъæс, 
Мæ тухи. 
Науæд судзгæ бæласау 
Ныуунæргъдзынæн фæстаг хатт 
Æмæ зарæджы амæлдзынæн, 
Куыд амæлы æдзард буары туг. 
1964 аз 
,84 

ЧИНЫДЖЫ ИС: 
.У дзырд цæргæс...* 5 
Ме ’мдзæвгæтæ 6 
„Нæ, æз æнцойдзинад иæ курын..." .... 7 
Малусæг 8 
Зæрдæ 9 
„У Иры дзыхъхъ" 11 
Рæстæг 12 
Ныййарæг 18 
Зынг æмæ туг 19 
.Фæндæгтæ...- 20 
„Кæркуасæитæ.." 22 
Сабырад 24 
Фын 26 
.Мæныл та тохы бон уыд...ж 27 
Ныхас Иры хуыздæр поэтимæ 28 
Æз ног дунейæ ’рцыдтæн 33 
„Æртымбыл артдзæстау..." 37 
Дыууæ Иры 38 
Мидбылхудт • 39 
Æртах 41 
Бæрзытæ 42 
.0, мысын та..." 43 
„Скæс-ма уе ’нгуз бæлæстæм..." 45 
Æхсæв Æрæфы был 74 
85 

„Æз ацы зæхх..." 49 
.Уалдзæг нæры..." 50 
.Йæхи ныццæвы уазал къæйтыл дон...' . . 52 
„Нырма мын дæ мæ рагуалдзæгау адджын...' 53 
.Сæлфынæг...' 54 
.Кæддæр...' 56 
,Æцæг у уый...' 57 
,Мæ рагбонты бæстæйæ...' 58 
Кафæг чызг 59 
Музыкæ 61 
Къухтæ 62 
Хиды æртæхтæ 64 
Зарæг кæрдæгхуыз сакъадахыл 65 
Линæ 69 
Сау Африкæ 71 
.Уаты—дыууæ уды...щ 73 
Хæххон дон 75 
Бонтæ 76 
,Арт фæйлауы...' 78 
Мæ гуырæн бон 80 
.Зæрдæ, зæрдæ../ 83 
86 

Кодзати Ахсар Магометович 
Мужество 
Редактор Б. А. Муртаэов 
Художнмк У. К. Кануков 
Художествеииый редактор X. Т. С а 6 а н о в 
Техннческий рсдактор Е. У. Датрисва 
Корректоры В. Т. Дзодзикова, 
С. X. Г у т и е в а 
Сдано в наооп 23-Х-1964 г. Подписано к печа- 
ти 16-111-1966 г. Формат бумаги 84x1081/в4. 
Печат. листов 2,25. Учетно-изд. листов 1,85. 
Заказ№ 1241 Иэд. № 114. Тираж 1000. 
ЕИ 00311. Цена 12 к. 
Северо-Осетинское книжное издательство, 
г. Орджоникидзе, ул. Димитрова, 2. 
Реслубликанская книжная типография, 
г. Орджоникидзе, ул. Тельмана, 16. 

Цæгат Ирыстоны чингуыты ра- 
уагъдады рæхджы ирон æвзагыл 
мыхуырæй рацæудзысты ахæм æм- 
дзæвгæты æмбырдгæндтæ: 
Ц ы р ы х а т ы М. «Нæртон симд», 
Ц æ р у к ъ а т ы А. « Царды ав- 
дæн», ^ 
Гаджиты Г. «Æмгары зæрдæ», 
Чеджемты Æ. «Стъалыты æх- 
сæрдзæн». 
Ацы чингуытæн балхæнæн уы- 
дзæн Республикæйы хъæуты æма 
горæтты, Книготорджы æмæ Фæл- 
хасады кооперацийы магазинты, 
стæй сын рафыссæн ис Книготорджы 
«Книга-почтой»-йы хайады (г. Ор- 
джоникидзе, Джанайы-фырты уынг, 


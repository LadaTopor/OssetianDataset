ИРОН АИВ ДЗЫРДЫ ХÆЗНАТÆ 
КЪ О С ТА 
Отсканировано 
19 июля 2013 года 
специально для эл. библиотеки 
паблика «Бæрзæфцæг» 
(«Крестовый перевал»). 
Скангонд æрцыд 
2013 азы 19 июлы 
сæрмагондæй паблик «Бæрзæфцæг»-ы 
чиныгдонæн. 
http://vk.com/barzafcag 
РАУАГЪДАД «ИРЫСТОН» 
ЦХИНВАЛ 1979 

Чнныг сарсзта ДЖУСОИТЫ НАФИ 
Редакцион коллеги: 
МÆРГЪИТЫ КЬОСТА, ДЖУСОЙТЫ НАФИ, ДЗУГАТЫ ГЕОРГИ, 
ББСАТЫ ГЕРСАН, ГАГЛОЙТЫ ВЛАДИМИР. 
М-623 

И Р О Н 
ФÆНДЫР 
Зæрдæйы сагъæстæ, 
зарджытæ, кадджытæ 
æмæ æмбисæндтæ 
’ц\ 

НЫСТУАН 
"¦"¦"^^"’."¦¦"Ныббар мын, кæд-иу дæм мæ зарæг 
Кæуæгау фæкæса, миййаг, — 
Кæй зæрдæ нæ агуры хъарæг, 
Уый зарæд йæхи фæндиаг!.. 
.Æз дзыллæйæ къаддæр куы дарин, 
Куы бафидин искуы мæ хæс, 
Уæд афтæ æнкъардæй нæ зарин, 
Нæ хъуысид мæ кæуын хъæлæс... 
* 

САГЪÆС 
Мæ удыл хæцæг 
Æнæ æнцой уа, 
Мæ мады зæнæг 
Мæ мардыл кæуа! 
Куыд зæхмæдзыд дæн, 
Куыд фыдуаг хæссын,— 
Мæ фыдæн фыртæн 
Цæуылнæ бæззын? 
Хъæубæстæй — хъоды, 
Æмгартимæ — сырд, 
Ныхасы — гоби, — 
Нæ мæ хауы дзырд. 
Мæ зонд, мæ фæндыл • 
Нæ лæууы кæсдæр, 
Кæсдæр мæ фæдыл 
Нæ цæуы хæстмæ. 
Бæсты сæрвæлтау 
Нæ кæлы мæ туг; 
Хæссын, къæлæтау, 
Цагъайраджы дуг!.. 

НЫФС 
Тызмæгæй мæм ма кæс, 
Мæ фыды зæронд, 
Дæ зæрдæмæ ма хæсс 
Мæ зæрдæйы конд! 
Иæ фыды фæндиаг 
Кæм вæййы фырт дæр?— 
Лæппуйæ рæдиаг 
Нæ вæййы æвзæр! 
Дæ номыл, дæ кадыл 
Нæ барын мæхи, — 
Ныууадз мæ мæ адыл, — 
Фæндон хорз кæм и?! 
Æз топдоæй нæ х-ьазын, 
Æз барæг нæ дæн; 
Æхсаргард æсласын 
Мæ бон нæу мæнæн... 
Фæхудæнт мыл хъалтæ; 
Ды се ’мбал нæ дæ! 
Мæ гутон, мæ галтæ — 
Мæнæн дæр цæттæ! 
Мæ гутон, мæ галтæ — 
Мæ фæндыр, мæ зонд; 
Мæ кадæг, мæ зарæг — 
Мæ цард хоры конд. 
Нæ дзыллæйы зæрдæ — 
Мæ хуымгæнды хай; 
Нæ бæсты сагъæстæ — 
Мæ фæззыгон най... 

Дзаг хорæй мæ хордон, 
Бæркадджын мæ зæхх, 
Хæдтулгæ мæ уæрдон, 
Мæ фæндаг уæрæх... 
Мæгуырæй мын ма тæрс, 
Мæ фыды зæроид,— 
Дæ зæрдæмæ ма хæсс 
Мæ зæрдæйы коид!.. 

ГЪÆЙ-ДЖИДИ! 
Бирæ фæлмæн тынтæ зæрдæ нывæнды, — 
Бар ма йын ратт!.. 
Бирæ цыдæртæ мæгуыры фæфæнды 
Иуæй-иу хатт. 
«Гъæй-джиди, — афтæ фæзæгъы йæхицæн. 
Искуы æз дæр 
Адæмы фарнæй куы скæнин мæхицæн 
Кад æмæ сæр! 
Тарфдæр мæ зæрдæ йæхимæ куы хæссид 
Искæй зынад, 
Дунейы хæрзтæй хуыздæр мæм куы кæсид 
Уарзондзинад!.. 

АЗАР! 
Æз дæ зарынмæ куы хъусын, 
Уæд хъæлдзæгдæрæй фæкусын, 
О мæ хуры хай, — 
Азар-ма, чызгай!.. 
Мах бар нал æсты нæ сæртæ... 
Азар, цалынмæ дæ зæрдæ 
Не ’ссау фырмæстæй, 
Адæмы мæтæй!.. 
Адæмæн зæхх у сæ дарæг... 
Азар!.. Ракæ-иу мыл хъарæг, 
«О, мæ бон, — иу зæгъ, — 
Байстой нын нæ зæхх!..» 
Нал дæ бахъæудзæни рувын... 
Азар!.. Сахуыр Мос кæ кувын!.. 
0 мæ хуры хай, 
Ма фæлидз тæргай!.. 

ФЕСÆФ!.. 
Фесæф, фесæф, цард, 
Сау лæппуимæ, 
Тагъд дæлдзæх фæу 
Ме ’намондимæ! — 
Калмау мын мæ риу 
Судзгæ баууылдта 
Маст — зæрдæхалæн, 
Иæ тых басæтта! 
Афæлывта мæ 
Сауæрфыг рæсугъд... 
О, мæ худинаг, 
О, мæгуыр мæ уд!.. 
Дзырд хуыцауы раз 
Радта иннæмæн, — 
Къухæй нал ласы 
Ныр йæ къухдарæн... 
Гъей, чызгай, цæмæн 
Афæлывтай мæн?! 
Цæй, дæ хуыцау дын 
Уæд тæрхонгæнæг!.. 
Даргь хæххон зымæг, 
Уалдзыгон бонау, 
Ныр æрымысын 
Æз, фынфенæгау... 
Кæд кæрæдзийы 
Фаг нæ рæвдыдтам? 
Кæд кæрæдзийæн 
Фаг нæ фæдзырдтам 

Уарзон ныхæстæ, 
Цард æнхъæлæджы?!.. 
Гъей, цы хъал уыдтæн 
Уыцы рæстæджы!.. 
Ныр дæу чи хæссы, 
Уый йæ лæджыхъæд 
Мемæ бавзарæд, 
Кæд хуыздæр у, уæд! 
Йе — йæ топпæй хъазт, 
Ие — йæ бæхыл бадт, 
Йе — йæ кæсгон кафт, 
Ие — йæ арæхст зард!.. 
Дæу сырх дарийæ 
Хорз æсфæлыста! 
Дæу сыгъзæрин рон 
Нарæг балвæста!.. 
Риуы ’гънæджытæ 
Хъазынц стъалытау... 
Уæд дæ хæрдгæ хуыд, 
Уæд дæ алы ’гъдау!.. 
Фесæф, фесæф, цард, 
Сау лæппуимæ, 
Тагъд дæлдзæх фæу 
Ме ’намондимæ! 
Калмау мын мæ риу 
Судзгæ баууылдта 
Маст — зæрдæхалæн, — 
Иæ тых басæтта! 
11 

зонын 
Зонын, æфсæрмæй кæудзыстут, 
Бавæрдзыстут мын мæ мард, 
«Рухсаг у, рухсаг, — зæгъдзыстут, — 
Ницæмæн уал уыд дæ цард!» 
Зонын, æргæвддзыстут исты, — 
Мардыл ма чи дары ком? — 
Алчи æфсæстæй мæ хисты 
Ссардзæн арахъхъæй мæ ном. 
Иу бон æгъгъæд у мысынæн, 
Иу бон кæндзыстут мæ дзырд, 
Уыйфæстæ ферох уыдзынæн, — 
Ничи уал зондзæн мæ цырт. 

ТÆХУДЫ... 
Тæхудиаг, буц хъæбулæй 
Иæ уалдзæджы царды хурæй 
Чи бафсæст йæ мады хъæбысы! 
Тæхуды, æрæгвæззæджы, 
Хъæлдзæгæй æнкъард рæстæджы 
Йæ рагуалдзæг хорзæн чи мысы! 
Тæхуды, йæ фыды зæххыл, 
Йæ уарзон æмгарты рæгъыл 
Кæмæн хъуысы дардмæ йæ зарæг! 
Тæхуды, йæ гутонимæ, 
Хæрзифтонг бæхуæрдонимæ 
Иæ бинонтæн чи у сæ дарæг! 
Тæхуды, йæ дзыллæйы раз 
Чи ракæны барджын ныхас, 
Кæй фæрсынц, кæй равзарынц зондæй! 
Тæхуды, йæ уарзондзинад, 
Иæ хорз ном, нæ фыдæлты кад, 
Чи уадзы уæлæуыл зæрондæй!.. 

ХÆРЗБОН!.. 
Ифтонг хызынæй, лæдзæгæй, æрчъитæй, 
Скодтон уæрдæхæй дзыхъхъыннæуæг рон, 
Ис ма цыдæртæ мæ кæрцы фæдджитæй... 
Дард у мæ фæндаг... Зæгъын дын: хæрзбон!.. 
Рагæй мын «ацу» дæ цæстæнгас дзуры, 
Рагæй дæ кодтон мæ уындæй тæрсын; 
Зонын, дæ зæрдæ куыд ризы мæ цуры, 
Хъусын ныр дæр ма йæ сусæг хъæрзын... 
Гъеныр хæрзбон, мæ хур!.. Нал мæ уындзынæ. 
Дардмæ дæ хæддзуйы мацæуыл дом! 
Райсом мæ цæстæнгас ферох кæндзынæ, 
Ферох кæндзынæ йннæбон мæ ном. 
Чи зоны, искуы æрыфта дæ зæрдыл 
Иунæджы сагъæс, мæгуыры бæллын, 
Чи зоны, искуы куы уайа дæ цæстыл 
Уазал æхсæвы фæндагыл мæлын, — 
Ма-иу фæтæрс, мæ хур! Ахæм фыдфынтæ 
Дардæй дын амонд хæсдзысты уæддæр, — 
Исчи та исы йæхимæ дæ рынтæ, 
Исчи дын хъары нывондæн йæ сæр... 
Хонын æмбалæн нæ фыдбылыз мемæ: 
Афтæ нæу — балцæн йæ фæстаг кæрон 
Тагъддæр кæд ссарин мæ амондæн йемæ... 
Мауал мыл хъыг кæ!.. Хæрзбон у, хæрзбон!.. 
14 

МÆГУЫРЫ ЗАРÆГ 
Адæмæн сæ рæсугъд уæттæ 
Хъармæй, райдзастæй лæууынц, 
Махæн та нæ сывæллæттæ 
Уазал лæгæты кæуынц... 
Адæмæн сæ чындзхонты хъазт 
Хæхтæ, къæдзæхтæ хæссы, 
Махæн та нæ гæдыйы уаст 
Мардыл кæуæгау хъуысы... 
Адæмæн сæ цæхджын фыдтæ 
Царæй фæныкмæ тæдзынц, 
Махмæ та хæлынбыттыртæ 
Цары ахстæттæ кæнынц... 
Адæмæн сæ фæззæджы куыст 
Не ’ссы афæДзмæ куырой, 
Махæн та нæ афæдзы мызд — 
Тасæй иу хоры кæфой!.. 

МÆГУЫРЫ ЗÆРДÆ 
Зымæг нæ хæхты цух нæ уадзы, — 
Лæджы æмбæрц æруары мит; 
Æфцæгæй коммæ уад дзыназы; 
Их доныл саразы йæ хид. 
Æхсæвæн нæм кæрон нæ вæййы... 
Тæхудиаг кæм нæ у сæрд! 
Сæнар кæмæ нæй, уый ныссæйы,— 
Цырагъ нæм чи судзы фæсхæрд?! 
Нæй кад мæгуыр лæгæн йæ куыстæн, — 
Йæ сихор, йе ’хсæвæр йæ мæт; 
Йæ уат — æскъæт, зыгуым — йæ лыстæн, 
Хъæбæр — йæ цъæх хуыссæн нымæт... 
Кæд рухс нæ баййафы йæ цардæй, 
Иæ бон кæд арвиты зынтæй, — 
Уæддæр куы ныххуыссы æнкъардæй — 
Иæ зæрдæ хъал вæййы фынтæй. 

А-ЛОЛ-ЛАЙ!.. 
Къух дæ аузын фæразы... 
Мæй дæ авдæнимæ хъазы, 
Стыр лæг мын æсуай!.. 
А-лол-лай!.. 
Ракæндзынæн дын мæ зарæг... 
Искуы кæд æсуис мæ дарæг, 
Урс уæрыкк дын уон!.. 
О, мæ бон!.. 
Зындонæй фыддæр нæ цæрæн... 
Нал у ныр дæ фыд йæ сæрæн 
Хохаг сау куыстæй... 
Ахуысс, цæй!.. 
Искуы мын куы схъомыл уаис, 
Уæд ды дæр дзы цух нæ заис, 
Бирæ мын цæрай!.. 
А-лол-лай!... 
Скæнис хъугдзармæй æрчъитæ, 
Къахис митбынæй мæхъитæ, 
Стонг æмæ сыдæй... 
Ахуысс, цæй!.. 
Сугтæ мын хæссис æргъомæй... 
Бадзурин дæм уæд æргомæй: 
Мады зæрдæ зон, 
О, мæ бон!.. 
Бадзурин дæм: уарз нæ бæстæ. 
Ма сæ суæлдай кæ нæ фæ|тæ, ] 
Ма сæ бафæллай!.. 
А-лол-лай!.. 

МАРДЫ УÆЛХЪУС 
(М. 3. Хъипиани. 3 мартъи, 1891 аз) 
Фæндараст!.. Фервæзтæ нæ мæтæй,— 
Хуыцауы мацæмæй уал дом! — 
Мæрдты дын хай уыдзæн дзæнæтæй, 
Уæлæуыл баззайдзæн дæ ном. 
Лæппуйæ базæрондмæ цардтæ 
Мæстджынæй адæмы мæстæй; 
Æхсæв цырагъдарæй фæхаттæ 
Хæларæй, уарзонæй, рæстæй... 
Дæ мадау бауарзтай нæ бæстæ, 
Фæцыдтæ мæгуыртæн фиийау... 
Цæмæй дын фиддзыстæм дæ хæрзтæ, 
Цæмæй дын ратдзыстæм æгъдау?! 
Фыдæй-фыртмæ нæ уд, нæ зæрдæ 
Дæ рухсмæ хъардзыстæм, бæргæ, 
Фæлæ та сагъæссаг нæ сæртæ, 
Дæ фæстæ чи баззад кæугæ!.. 

РАКÆС!-. 
Дзæгъæл мæ ныууагъта мæ фыд, 
Нæ зонын мæ мады рæвдыд, 
Нæ бæстæй фæхицæн дæн сонтæй. 
Кæмдæрты æнæсæронæй, 
Æдыхæй, æцæгæлонæй, 
Мæ уалдзæг æрвыстон фыдбонтæй... 
Фæхæссон ма, загътон, уæддæр 
Фæстæмæ мæ иунæджы сæр 
Нæ Ирмæ, мæ райгуырæн бæстæм... 
Мæ цæсты сыг донау мызти, 
Мæ зæрдæ фырцинæй рызти, — 
Куы скастæн нæ цъитиджын хæхтæм. 
Æрцыдтæн... Мæхицæй фыддæр 
Мæгуырæй куы ссардтон дæу дæр, 
Мæ уарзон, мæ иубæстон адæм!.. 
Нæ хæхтæй, нæ тыгъд быдыртæй 
Æмхуызон нæ иуæн дæр нæй, — 
Кæм кусæм, кæм цæуæм, кæм бадæм!.. 
Лæдл<ы хуызæн лæг нæм — æстæм, 
Бæрæг дæр нæ нал ис, цы стæм, 
Цы уыдзæн нæ фидæн, нæ фæстаг? — 
Кæдæмдæр ма хилæм куырмæй... 
Гъе Уасджырджы, ракæс, цæмæй 
Нæ фæуæм бынтондæр фыдвæндаг!.. 

ÆНÆХАЙ 
.Мæ Иры фæсивæд! Дæ цинæй, дæ хъыгæй 
Фæласт^н мæ сау зæрдæ дард... 
Цы ма мын кæндзынæ? — дæ цæстыты сыгæй 
Æнæхай фæуыдзæн мæ мард!.. 
.Æцæгæлон адæм, æцæгæлон бæстæ 
Æхсныфæй нуазынц мæ туг... 
Мæлæтæй нæ тæрсын, фæлæ мын мæ фæстæ 
Мæ уæлмæрдмæ чи хæсдзæн суг? 
’Кæй чызг мыл ыскæндзæн зæрдæхалæн хъарæг, 
Кæй кæуынæй риздзæн къæдзæх, 
Кæй фæндыр æсцæгъддзæн мæ иунæджы зарæг, 
Чи уадздзæн мæ дугъы йæ бæх? 
Мæ Иры фæсивæд! Дæ цинæй, дæ хъыгæй 
Фæластон мæ сау зæрдæ дард... 
Цы ма мын кæндзынæ? — дæ цæстыты сыгæй 
Æнæхай фæкодтон мæ мард!.. 

ÆНÆФИЙЙАУ 
Хорз фиййау пыхсы дæр ары йæ фосы фæд, 
Рындзыл нæ кæны фынæй... 
Фесæфай, фесæфай, уастæн, нæ фæсивæд, 
Иу бахъахъхъæнæг дæ нæй!.. 
Тар хъæдмæ бацыдтæ, пыхсы ныдздзæгъæл дæ* 
Стонг фосæй сонтдæр, зыддæр,— 
Иугæйттæй агурыс фароны хæтæлтæ, 
Стонг фосау, сæфыс ды дæр... 
Гъæй-джиди! Искуы дæ фиййау куы разарид 
Иу сау къæдзæхы сæрæй! 
Хорз фосы дзугау дæ иумæ куы равзарид 
Исчи йæ фарны хъæрæй!.. 

САЛДАТ 
Удæнцой ма фена, махæн нæ цардывæнд 
Чи халы барынвæндæй!.. 
О мæ ныййдрæг, æвзаргæ тын ма нывæнд, — 
Цухъхъатæ дарæн мын нæй!.. 
Морæ фæсмынæй дæ буц хъæбулы зæрдæ 
Нал æсрухс кодтай, мæ мад! — 
Исчи дæ фыртæн куы асæтта йе ’фсæртæ, 
Додой, куы райса йæ над! 
Стонгæй мæлын, гыцци!.. — никæмæ бадзурдзæн,— 
Буц хæринагæн ын —кас... 
Талынг къазармайы къуымы-иу батулдзæн, 
Сау хъæмп — йæ гобан, йæ баз... 
Иртæст йæ дзыллæйæ, уайтагъддæр базондзæн 
Фидиссаг цардæн йæ ад; 
Усгур лæппуйау дæ ницæуыл бадомдзæн, — 
Хорз уа, æвзæр уа — салдат! 
Исчи куы ныммара искуы дæ дарæджы,— 
Чи ма йын райсдзæн йæ туг? 
Ракæн-иу, ракæ йæ сагъæс дæ хъарæджы, 
Аргæвд-иу хистæн нæ хъуг!.. 
О мæ ныййарæг, уæд дын æз æрбамæлон, 
Ма ку!.. Фæуром дæхи!.. 
4>енæм уал... Фесæфæд сау лæппу цардбæллон,— 
Чи мæ цы айса — йæхи!.. 

ДОДОЙ 
Додой фæкæнат, мæ райгуырæн хæхтæ, 
Сау фæныкæй уæ куы фенин фæлтау! 
Зæй уæ фæласа, нæ тæрхоны лæгтæ,— 
Иу ма уæ фезмæлæд искуы лæгау!.. 
Искæй зæрдæ уæ дзыназгæ нырризæд, 
Искæмæ бахъарæд адæмы хъыг, 
Дзыллæйы мæстæй уæ исчи фæриссæд, 
Иумæ уæ разынæд иу цæсты сыг!.. 
Фидар рæхыстæй нын не уæнгтæ сбастой, 
Рухс кувæндæттæй хынджылæг кæнынц, 
Мард нын нæ уадзынц, нæ хæхтæ нын байстой, 
Стырæй, чысылæй нæ уистæй нæмынц... 
Иугай ныйистæм, ныууагътам нæ бæстæ,— 
Фос дæр-ма афтæ ныппырх кæны сырд, — 
Фезмæл-ма, фезмæл, нæ фиййау, нæ фæстæ, 
Иумæ нæ рамбырд кæн, арфæйы дзырд!.. 
Оххай-гъе! Не ’знаг нæ былмæ фæтæры, — 
Кадмæ бæлгæйæ, æгадæй мæлæм... 
Адæмы фарнæй къæдзæх дæр ныннæры, — 
Гъе-мардзæ, исчи! — бынтон сæфт кæнæм!.. 

КАТАИ 
Мæ хæлар, мæ уарзон, æнæзонгæ уарзон! 
Цы номæй дæм бадзурон, уый ма мын зæгъ?.. 
Мæ зæрдыл дæ дарын цы ныфсæй фæразон, 
Мæ райгуырæн бæстæ, мæ фыдæлты зæхх? 
Мæ райгуырæн бæстæ! Дæ айнæг къæдзæхæй, 
Дæ фидар, фæлтæрд риуæй хъусын хъæрзын... 
Мæ хæлар, мæ уарзон! Дæлзæххæй, уæлзæххæй, 
Кæмдæриддæр дæ, — тагъд мæ хъæрмæ фæзын!.. 
Хъæр мæрдтæм дæр хъуысы, — куы бамбæхсай 
барæй, 
Уæд усы кæрдæны мыггагмæ фæхæт!.. 
Мæ мæгуыр Ирыстон! Æрцæуæг æлдарæй, 
Тыхгæнæг хæддзуйæ дæ, ма уæд, ма, мæт? 
Тыхгæнæг хæддзумæ кæд искуы фæндонæй, 
Æууæнккагæй радтай, рæстæнхъæл, дæ бар?.. 
Мæ хæлар, мæ уарзон! Ныммæл мын фæсмонæй, 
Ды искуы хæддзуйæ куы скæнай æлдар!.. 
24 

СИДЗÆРГÆС 
Халон баргъæвст сындзыл. 
Уад тымыгъ хæссы... 
Сау айнæджы рындзыл 
Нары хъæу хуыссы... 
Даргъ æхсæв фыд бонæй 
Цард-удæн хуыздæр... 
Рухс цæуы кæронæй, — 
Бадынц ма кæмдæр... 
Иу зæронд æскъæты, — 
Тас хъæуы уæлдай, 
Аззади фæсфæды 
Ацы бæстыхай,— 
Ма дис кæ йæ бадтыл! — 
Цуайнаджы уæлхъус 
Архайы йæ артыл 
Иу саударæг ус. 
Артдзæсты кæрæтты, 
Фæныкмæ æнгом 
Бадынц сывæллæттæ, — 
Чи бæгънæг, чи гом... 
Уазал æмæ стонгæй 
Бирæгъ дæр тæрсы, — 
Удхæссæг æввонгæй 
Ахæмты хæссы... 
— Ма кæут, мæ хуртæ,— 
Дзуры сæм сæ мад, — 
Афыцой хъæдуртæ... 
Абадут æнцад!.. 

Митæйдзаг æхсæлы 
Мары фæздæгæй... 
Цæсты сыг æзгъæлы 
Агмæ сусæгæй... 
Хурхмæ схæццæ хъарæг: 
«Дудгæ фæбада 
Зæйы бын нæ дарæг, 
Мах чи фæсайдта!.. 
Фондзæй уæ ныууагъта 
Иу ныййарæгæн,— 
Мады зæрдæ скъахта, — 
Царæфтыд фæдæн!.. 
Зондæй мыл фæтых дæ, 
О мæ лæджы хай,— 
Сидзæртæй фæлыгъдтæ 
Ингæнмæ тæргай!.. 
Буц хъæбул дæм дзуры, — 
Сфæлмæцыд йæ мад,— 
Махæн дæр дæ цуры 
Сцæттæ кæ бынат!» 
Цæсты сыг æзгъæлы 
Агмæ сусæгæй... 
Митæйдзаг æхсæлы 
Мары фæздæгæй... 
Бафæллад кæуынæй 
Бинонты кæсдæр,— 
Къонайыл æрфынæй 
Адæмы хуыздæр! 
Иууылдæр дæ адыл 
Тулдзысты, фæлæу! — 
Стонг æмæ фæлладыл 
Тых хуыссæг кæм нæу!.. 
— О, гыцци, кæд уыдзæн? 
Райс-ма, цæй, дæ аг!.. 
— Абадут!.. Фæуыдзæн 
Алкæй дæр йæ фаг... 

Аг кæлы йæ былтæй, — 
«Хъæдуртæ» фыцынц... 
Алы ран тымбылтæй 
Сидзæртæ хуыссынц... 
Стонг æмæ кæуынæй 
Лæг куы сфæлмæцы, 
Тарф у уæд йæ фынæй, — 
Маст æм нал хъуысы. 
Лыстæн мæ сæ хаста 
Мад йæ хъæбулты, 
Æдæрсгæ сæ нуæрста 
Алы бызгъуырты... 
Скодта, сæ рæбынæй, 
Дæлфæдтæм æрбадт... 
Гъай-да-гъа! Кæуынæй 
Нал æфсæст сæ мад!.. 
Барæй сын хъæдуртæ 
Се ’хсæвæр хуыдта, 
Афтæмæй сын дуртæ 
Цуайнаджы фыхта: 
Афыцын æфсоны 
Байрох уа сæ хæрд... 
Стонг æмгъуыд нæ зоны, - - 
Иу сайд ын æгъгъæд!.. 

ХЪУЫБАДЫ 
Сæрдæй, зымæгæй 
Гуыбыр, тызмæгæй 
Иæ кæрцы мидæг 
Ныхасы бады 
Зæронд Хъуыбады. 
Нæ фæндырдзæгъдæг... 
Кæйдæр дзæгъæлзад, 
Лæппуйæ баззад 
Йæ сау бындурыл... 
Кедæм-иу бафтыд, 
Уым-иу фæкафыд 
Кæрдзыны мурыл... 
Бæгънæг, бæгъæввад, 
Æстонг, уысмæн над 
Хуыцауы рæстæй! 
Цъыфæй ныррæсыд, — 
Хæфсытæ уасыд 
Иæ къахы скъуыдтæй.. 
Бын бауай, иунæг, 
Дзыллæтæй иу лæг 
Кæй нæ рæвдыдта! 
Фæсмон фæкæна, 
Мæрдты дзыназа, 
Дæу чи ныййардта!.. 
Дæу урс æхсырæй, 
Дæу худгæ хурæй 
Чи нæ бафсæста! 
Дæу цардуалдзæджы 
Иæ хъарм хъæбысы 
Чи нæ ауызта!.. 

Фиййау куы уыди, 
Уæд-иу хуыссыди 
Тæдзгæ æскъæты; 
Мит-иу куы уарыд, 
Уæд-иу ныззарыд 
Къæдзæх-л æгæты... 
Уæд фос куыд уарзта? — 
Фæсал сын ласта 
Иæ салд æрчъийæ!.. 
Йæ зард нæ уагъта, — 
Фæндыр ыскъахта 
Бæрзбызычъийæ... 
Бæрзонд урс хæхтæ, 
Æнкъард къæдзæхтæ, 
Æгомыг бæлас 
Фиййауы уарзынц 
Æмæ йын зарынц 
Сæ сусæг ныхас... 
Цæргæсы бæллын* 
Уæларвы нæрын, 
Дымгæйы хъарæг, 
Цæф сæгуыты маст, 
Æхсæрдзæны хъазт — 
Фиййауы зарæг... 
Фæскъæвда хур бон, 
Уымæл ривæддон, 
Рæсугъд хизæнтæ, 
Æфсæст фосы дзуг, 
Сæрибары дуг — 
Фиййауы сæнттæ. 
Фæлæ нæ амонд 
Æнæ сæрнывонд 
Нæ хæссы бирæ! — 
Æнæ аххосæй 
Фиййауы фосæй 
Нæ хæссы бирæгъ!.. 
Æмбаргæ фиййау 
Иæ фосы рæгъау 

Нымадæй дары, 
Фæлæ Хъуыбады 
Иæ фоснымады 
Фынддæс нæ ары... 
Кæм сæ агура? 
Кæмæй сæ кура? — 
Хъæр сæ кæм уæнды! 
Æлдар фыд лæг у, 
Лæгдзарм тæнæг у, 
Мæлын кæй фæнды?.. 
Фæлидзон, загъта... 
Иæ фос ныууагъта 
Хъæу-сæр уæзæгыл, 
Иæхæдæг алыгъд, 
Дыгурмæ ахызт 
Адай-æфцæгыл... 
Ирæй, Кæсæгæй, 
Фæндырдзæгъдæгæй 
Кæм нæ фæхатти? 
Цытджын Калачы 
Иæ зарды руаджы 
Сæндæтты бадти. 
Иæ хорз зарджытæн, 
Иæ хорз кадджытæн 
Кæрон нæ уыди... 
Æнæ фæхудгæ, 
Æнæ фæкæугæ, 
Сæм чи лæууыди?! 
Иæ къах нæ фæллад 
Иæ зард нæ фенад 
Иæ цæугæ царды... 
Куырмæй нæ хъæумæ 
Æрцыд фæстæмæ 
Мæгуыр Хъуыбады... 
Сæрдæй, зымæгæй, 
Гуыбыр, тызмæгæй 
Иæ къæрит кæрцы 
Ныхасы бады 
Зæронд Хъуыбады, — 
Нæ йæ зоныс, цы?.. 

ЧИ ДÆ? 
Мыггагæй мæ ма фæрс, — 
Уæздан лæг нæ дæн; 
Мæ уындмæ мын ма кæс, — 
Нæ бæззын чызгæн. 
Мæ хæдон — четæнæй, 
Мæ куырæт — кæттаг, 
Мæ цухъа — цъæх тынæй 
Нæхи хохбæстаг. 
Нымæт худ, æрчъитæ, 
Мæ ронбаст — уæрдæх... 
Фæрсыс ма мæ: чи дæ? 
Уæд байхъус дзæбæх!.. 
Æз райгуырдтæн хохы... 
Нæ хъæдкъул æскъæт, — 
Ныр дæр мæ нæу рохы, — 
Æвгъæддон уыд уæд... 
Рæстмæйы хъуыддагæн 
Сыгъдæгдæр ран хъуыд, 
Фæлæ дзы мæ мадæн 
Хуыздæр ран нæ уыд. 
Æлгъыстæн мын баззад... 
Тæрсын дзы ныр дæр... 
Рынчынæн «æгæссад 
Дæ уæд» зæгъ, æндæр. 
Йæ бахъуыд сахатæн 
Мæгуыры бон циу?.. 
Нæ фæци мæ мадæн 
Н’æ файнуст, нæ тиу. 
31 

Нæ йæм уыд фæкæсæг... 
Йæ мой йæм кæм бадт! — 
Æмæ йæ фыдвæззæг 
Фæкодта мæ мад... 
Мæн иу ус фæхаста... 
Сывæллонахуыр, — 
Иæ дзидзи нæ ласта 
Мæ дзыхæй, мæгуыр. 
Куыд фæрæзта уыйас — 
Æппæтæй дæр фаг! 
Фæцардтæн æм иу аз, 
Фæдæн æм дыккаг. 
Фæхъомыл дæн афтæ... 
Æдæрсгæ цыдтæн,— 
Кæм заргæ, кæм кафгæ 
Æмбырдтыл зылдтæн... 
Чысыл ма йæ зонын 
Мæ фыды... Хæмæт, — 
Иæ номæй йæ хонын,— 
Кæм кодта мæ мæт! 
Дыккаг ус æрхаста, 
Æркодтой мæн дæр... 
Мæ «чындз» мæ нæ уарзта, - 
Фыдсыл уыд кæмдæр! 
Йæ рард дæр æсхуыстæй, 
Иæ рæвдыд дæр — над, 
Иæ «цу-ма» рæхуыстæй,— 
Гъе, уый, дам, дын —мад! 
Мæ фыд-иу къуыригай 
Дзæбидырдзуан цыд, 
Йæ ус та æригай 
Хæдзар-хæдзар зылд. 
Цуанон лæг мæрдтæм 
Хæстæгдæр цæры, 
Иæ мард. та уæлмæрдтæм 
Нæ хæццæ кæны!.. 

Фæдзурынц æй ал-хатт, — 
Мæ фыдæй хуыздæр 
Лæг цуаны нæ ахатт. 
Ныххæррæгъ кæмдæр! 
Ус хистытæ кодта, 
Фæуæй кодта зæхх, 
Цы ардта, уый хордта 
Æввонгæй, дзæбæх. 
Ныр дæр ма æрра дæн, 
Сывæллонау, сонт,— 
Уæд та?.. Цæй, йæ мадæн 
Чи амоны зонд?.. 
Хæрздзæгъæл кæй зайын, 
Уый базыдтон... Ку! 
Кæуынæй кæй сайын? — 
Дæсаздзыд лæг у! 
Ус афæдзы бонмæ 
Иæхиуыл хæцыд, 
Стæй Куырттаты коммæ 
Чындзы та фæцыд. 
Мæн къæйыл ныууагъта... 
Ие амæл, йе рæз!.. 
Æвæццæгæн загъта: 
Куыст — цардæн фæрæз! 
Цы куыстæн бæззыдтæн 
Дзæбæхдæр мыздыл? — 
Уæлыгæс фæцыдтæн 
Гуыбыны хæрдыл. 
Мæ фысымтæ радæй, 
Мæ хуыссæн — лыстæн... 
Уæддæр-иу «дæ-да-дæй» 
Куы ныззарыдтæн! 
Уæлыгæс — бынхорæй 
Фиййау дæр æсдæн, — 
Дæс мæрты мын хорæй 
Лæвæрдтой мыздæн. 
33 

Фиййауæн — уæлæфтау, 
Хæлынхуд, хызын, 
Иæ къæбæр — æнæвгъау,— 
Иæ куыст нæу уæд зын. 
Æлгъыстæй, уæд надæй 
Цы нæ бавзæрстонГ 
Уæддæр-иу «дæ-да-дæй> 
Куы ныццæлхъ ластон! 
Æхсæрдæсæмаздзыд — 
Лæджы бындзæфхад,— 
Æгæр дæр фæхъазыд, 
Æгæр дæр фæбадт! 
Иæхицæн ныссадзы 
Æсхъæлфындз цæвæг, 
Уыгæрдæнтæ дасы,— 
Иæ риуыгъд — бæрæг! 
Цы цæнгтæ мыл разад, 
Цы хосдзау уыдтæн! 
Фæлæ мын кæм баззад 
Уыгæрдæн мæнæн! — 
Гæппæл дæр мын нал уыд... 
Цы фæци мæ эæхх? 
— Хæрнæгæн, дам, бахъуыд.^ 
Цу, исты сын зæгъГ 
Æссæдз азмæ азгай 
Æххуырсты цыдтæн... 
Цы нæ кодтон радгай, 
Цы нæ-иу уыдтæн?! 
Мæ арæхст, мæ тыхмæ 
Лæг кодта хæлæг; 
Æккойæ мæ ныхмæ 
Каем лæууыд хæрæг! 
Мæхи та дын стауын,— 
Нæ дын зыдтон, цы, 
Тын уæрдын, тын уафын! 
Хæрдгæйæ— дæсны„ 

Æрцындзæй, хæсгардæй — 
Хæрзарæхст, чызгау... 
Гъе уæддæр «дæ-да-дæй» 
Чи зарыд мæнау? 
Иæ бонæй уа зæрдæ! — 
Куыд хивæнд у, куы! 
Зæгь-ма йын: æвзæр дæ,— 
Уырны йæ бæгуы! 
Бон хурмæ нывæнды 
Рæсугъд хуры тын, 
Æхсæв æй æрфæндьк 
Мæимæ хæтын. 
Кæцæй йæм фæсидъг 
Сæрибары дуг? 
Цæмæн дзы æхсиды 
Цæдджинагау туг? 
Иæ бонæй уа, уастæн; 
Дæргьæрфыг рæсугъд!— 
Кæм лæууы йæг хъазтæн 
Лæппуйы тæппуд! 
Куыд уыди йæ фыццаг?* 
Куыд разьгад йæ сæр? 
Куыд уыдзæн йæ фæстаг?"— 
Нæ зонын ныр дæр... 
Иæ уындæй куы ради 
Мæ зæрдæ, куы та, 
Цыма йæ фæсайди,— 
Иæ сæфт дзы уыдта... 
Куыддæр-иу ныхъхъус дæн; 
Фæлыгътæн-иу дард... 
Аргъ нал уыд мæ куыстæн*. 
Æсуæлдай мæ цард... 
Быцæугонд — хъæуимæ,. 
Æмгартæй тæрсын... 
Гъе, зæрдæ, дæуимæ* 
Кæй бовг у хæцын?! 
æ 

Цæмæн-иу мæм касти 
Мæ сæфт хуры хай? 
Цæмæн-иу фæраст и 
*Мæ рæзты чызгай?.. 
Цæмæн-иу мæм бахудт 
Хъуызгæ мидбылты? 
Цæмæн мæ хъуыд агъуд,— 
.Ливорджын дæн цы?!. 
Ныббар мын, кæд дардæй 
Мæ ныхас хæссын; 
Мæстджынæй, æнкъардæй 
.Мæ сæнттæ мысын... 
Нæ зымæг ингæн у, — 
Иæ зæйтæ — нæ мæт; 
Нæ фæзэæг куыстæн у, 
Нæ уалдзæг — дзæнæт. 
Хур арæхдæр тавы, 
Æсулæфыд зæхх... 
Сæгъ хъæмпæй нæ давы,— 
Нæ хуссæрттæ — цъæх. 
Фæмил вæййынц хæхтæ, 
Фæбур вæййы дон, 
Æртæхынц нæм мæргътæ, 
Фæтынг вæййы бон. 
Фæзыны гæлæбу... 
Зынг фесты зæрдæ... 
Гъе-мардзæ, нæ лæппу! — 
Цы фæдæ, кæм дæ?.. 
Дæ хъару нын равдис! — 
Куыддæр-фæнды уæд, — 
Ирæдисæн бар ис: 
Ие —фыр, йе —рæуæд!.. 
Мæ ирæд цæттæ у... 
Æххуырсты мыздæй 
Æрæмбырд... Цы хъæуы, — 
Æппæт дæр. хыгъдæй. 
56 

Мæ фосæн сын дардтон* 
Мæхи армæй цæхх, 
Сæ мадæн сын ссардтон- ^ 
Дыууæ галæй бæх* 
Æнæуый, цы зæгьай,— 
Æппæтæй рæвдыд... 
Мæ сагъæс, мæ катай — 
Сæ чызгæн йæ фыд!.. 
Мæгуыр лæгмæ — схъæлдзырд, 
Æнæбарвæссон; 
Хæдзары — хъæды сырд, 
Хъæубæсты — Сырдон. 
ДзырдьГбар кæй уадзы,. 
Кæй фæрсы фæндæй? 
Чызг тайы, дзыназы, 
Мад судзы мæетæй... 
Æмвæнд æстæм рагæй... 
Мад циу? Мад нæ фарс 
Хæцдзæнис дæндагæй... 
Фыд... фыд у цъæх арсГ 
Фæкодтон нывæндтæ,— 
Мæ куывд мьгн хуыцау 
Нæ исы... Мæ зæрдæ 
Æсдзæгьæл, ныссау... 
Кæй барвитон курæг? 
Кæй та равдæла? 
Цæй мæгуыр дæ, иунæг,. 
Дæ мад амæла!.. 
» 
Кæй барвитон курæг? 
Æфсæрм лæг кæм и? 
Мæ лæгтæм лæбурæг 
Куы скæна йæхи? 
Мæхæдæг фæцæуон,— 
Уæд ноджы фыддæр! — 
Куы нæ йæм фæлæууон\. 
Куы сдзурон æз дæр?! 
3? 

Жæй та сын æй курынц, 
"Уый ацы сахат 
«Сæхуыдтæг дæр дзурынц... 
Нæ йæ дæтты мад. 
ГЙæ чызг дæр кæм комы,— 
Фæкъæйных сæм и,— 
Иæ дзыккутæ тоны, 
Æргæвды йæхи... 
Æрвиты мæм ал-хатт: 
«Цы фæдæ, кæм дæ? 
Мæлынмæ мæ ма ратт! 
Фæзын, кæд лæг дæ!.. 
Гъе, уый дын мæ митæ,— 
Куыд фæнды сæ дом 
Фæрсыс ма мæ: чи дæ? — 
Уæд Иунæг — мæ ном! 

«ФСАТИ 
Бирæйы фæфæнды 
Райсомæй хуыссын... 
ТСур æркаст... нывæнды 
Хохæй хохмæ тын... 
Хомæй коммæ хъазгæ, 
Дарды хос хæссы... 
"Цард тындзы йæ разкгæ.~ 
Фсати ма хуыссы... 
Фсатийæ зæронддæр 
Дауджытæм кæм и? — 
Хæхтæй дæр бæрзонддæр 
Чи у, уый йæ фæци.« 
Мит лæджы цæст сайы,— 
’Схиз æм, уæд — ныхас!— 
Раст йæ астæу зайы 
Стыр нæзы бæлас. 
Дон кæлы йæ рæзты 
чУрс æхсæрдзæнтæй; 
Цъититæ йæ фæрсты 
Бадынц их-зæйтæй. 
Фалæрдæм лæбырынц 
Сау дуры цæндтæ; 
Та-р хъæдæй нæ зынынц 
Арф, уынгæг кæмттæ... 
Урс-урсид дзæгъгъатæй 
Бандæттæ, тæрхæг; 
Саджы урс сыкъатæй 
’Фсатийæн — ёынтæг... 

Арсы хъуын — йæ лыстæн, 
Тинтычъи — йæ баз... 
Цæй, хуыссæд! — йæ куыстæн 
Сæфынæй нæу тас... 
Авд лæппуйы зилынц 
Фсатийы алварс, 
Залмы сыфтæ тилынц, — 
Бындз нæ уадзынц ’ввахс. 
Инн& авд æддæдæр 
Аходæн фыцынц... 
Физонæг фæхъæбæр, 
Фæхсынтæ нæрсынц... 
— Оф, оф! — загъта Фсати, — 
Арв кæмдæр нæры..; 
Рахъил, дурыл сбадти... 
Аходæн хæры... 
Комæй чидæр зары... 
Фсати ’хсыны агъд... 
— Чи та нæ хъыгдары? 
Акæсут-ма тагъд!!.. 
Дарддзæст лæппу араст 
Айнæджы былмæ, 
Къухаууонæй акаст 
Сау комы бынмæ... 
— Федтон, — загъта, — диссаг: 
Комы нарæджы 
Курынц иу мæллæг саг 
Фараст барæджы!.. 
Топп — ерæджып, хъримаг, 
Бæх — саулох бæхтæ... 
Исты сын хæринаг 
К’уаид уал цæттæГ.. — 
— Гъе *рра! — Фсати загъта,— 
Ахæмтьг тыххæй 
Уасджырджы фæдавта 
Фос нæ мæгуыртæй. 

Ауадз сæ йæхимæ — 
Уый та сæ хынцдзæн, 
Давааггаг фыдимæ 
Карз арахъхъ дæтдзæн!.. 
Бирæ нал уыд хурæй... 
Зарынц та кæмдæр... 
Дарддзæст лæппу дурæй 
Акаст та ныр дæр... 
Авд цуаноны бадынц 
Айнæджы ныхыл, 
Тынг хъазуатæй зарынц, 
Нал хæцынц зæххыл... 
— «О, уæрæйдæ, Фсати! 
Ракæс, рафæлгæс, 
Бæрзондæй ныллæгмæ 
Хорз нæ бафæдзæхс! 
Мах ^- дæ уазæг, Фсати, 
Ды — нæ фæдзæхсæг! 
Бæрзондæй ныллæгмæ 
Ракæс, рафæлгæс!..» 
Дзабыр нæй, — æрчъитæ! 
Топп рæхсæнтæй баст, 
Пака худ нысчъилтæ, 
Сæр æхсырфæй даст... 
— Гъеныр гъе, нæхион, — 
Разын ныр рæдау! 
Аскъæр сыл нæ сион, 
Хорз сæ фен, лæгау!.. 

УÆЛМÆРДТЫ 
Мах хуызæн мардмæ нæ цæуынц æндæр рæтты... 
Фезмæлæн нал уыди абон нæ уæлмæрдты; 
Стырæй, чысылæй,— 
Уыйбæрц æрцæугæ нæма федтон иу ранмæ, 
Уыйбæрц æркæсгæ нæма федтон иу зианмæ 
Хохæй, быдырæй... 
Иунæг лæппу йын уыд саугуырм зæронд фыдæн, 
Дарын æй байдыдта... Абон йæ сау сьштæн 
Бахъуыд йæ сагой! 
Кусывмæ — диссат, æфсымæр — æмгаримæ, 
Уарзон — хъæубæсты... Нæ хохæй Уæлладжирмæ 
Айхъуыст йæ хорз кой. 
Адджын хæринатæй йе ’стонг нæ басаста, 
Уогур лæппуйау, дзæбæхæн нæ раласта 
Цухъа йæ рагъæй... 
Хъал митæ кæнын лæппуйы та ценнæ уыд? — 
Абоны онг нæм йæ къахыл нæ фендæуыд 
Дзабыр сæракæй... 
Абон æм бакæс, — йæхи дын куыд сарæзта! — 
Нарæг йæ астæу, чындздзон чызгау, балвæста, — 
Алцæмæй ифтонг: 
Алы рæсугъд дзаума, алы хæрдгæ бæстæ... 
Исчи йæ федта цы искуы хæцæнгæрзтæ 
Даргæ нырыоиг? 
Раст цыма схъомыл ис топпимæ, кардимæ!.. 
Науæд уæлбæхæй йæ иочи æмгартимæ 
Федта цы балцы? — 

Байраг сæ хæдзары никуы уыд, афтæмæй 
Абадт æввонгæй, рæсугъд ифтонг алцæмæй, 
Урс бæх — йæ разы!.. 
«Сагъæс фæсабыр... Фæхъус æсты устытæ... 
.Мардмæ æрбахæстæг иу лæг... Йæ цæстытæ 
Нал зынынц чъиуæй. 
Цæсгом нымпылдтытæ, зачъетæ урс-урсид, 
Гасæй йæ уæлæ хæлын худ, кæрцы къæрит... 
Дис кæнын — чи у ай? 
Чъизи дæрзæг къухæй цæсты сыг асхъаудта, 
•Стæй дзы йæ зачъетæ тонæгау адаудта... 
Бахæстæг бæхмæ. 
Радтой йæм идон... Сæ уæлхъус æгуыппæгæй 
Адæм ныккастысты иууыл æмхуызонæй 
Уайтагъддæр зæхмæ... 
Алæууыд иу дзæвгар лæг дæр, зæхмæ кæсгæ, 
Уый фæстæ—гъай-да-гъа! — райста дзырдарæхсгæ 
Диссæгтæ дзурын. 
Чи ма сæ зоны? Кæд дæм сæ нæ ныффыссон, 
Ма мæ рахъаст кæ, мæ хæлар, мæ иубæстон, — 
Дардмæ дæ курын!.. 
— Рухсаг у! — загъта, — цæуыс нæ æххæст лæгæй, 
Арæзт æппæтæй... Фæцух дæ æрмæст бæхæй, — 
Хорз бæх нæ арынц. 
Терк-Турчы рæгьаумæ абон фæцыдысты, 
Зæххæн йæ кæрæтты дардыл æрзылдысты, 
Алы ран сгарынц: 
Рахиз фæрсты дзы,. фæлгаэогæ йæ быдыртæм, 
Галиу фæрсты та дзы, хъахъхъæнгæ донбылтæм, — 
Никуы ’мæ ницы! 
Нæй дзы дæ аккаг бæх... Уæлæ уæларв зæххы, 
Иу бур айнæджы бын хизынц æртæ бæхы, — 
Табу йæхицæн! — 
43 

Уасджырджыйы æртæ сыгъзæрин æфсургъы. 
Ардыггаг ласай, — йæ зæвæтæй риуыгъы; 
Фалладжы ласай, — 
Стонг бирæгъау дæм лæбурдзæн йæ дæндагæй, 
Астæуккаг æфсургъ лидзаг у фæндагæй, — 
Хорæй йæ расай! 
Арвы Куырдалæгонмæ-иу æй схæццæ кæн, — 
Болат æндонæй дын скæндзæн йæ цæфхæдтæ... 
Болат зæгæлтæ 
Фидар йæ сæфтджыты стæгмæ куы ныссадза, 
Нагъæй æфтаугæ хæрхидон куы сараза, — 
Гъе уæд цæттæ дæ! 
Де ’фсургъыл дын идон афтаудзæн мæйы фырт, 
Стæй йыл сыгъзæрин саргъ авæрдзæн хуры фырт, 
Ехс дæр дæм ратдзæн. 
Сбад-иу дæ бæхыл! Уырдыджы — æнæцудгæ, 
Сиргæ — тæссæртты, хæрды дын — æвæлмæцгæ, 
Бирæ фæуайдзæн. 
Бафтдзынæ иу ран æртæ фæндаджы ныхмæ... 
Ма бабæлл дæллагмæ, канд дæр йæ уæрæхмæ, — 
Туджджьгнты фæд у! 
Ма бабæлл уæллагмæ, — тугисджытæм хæссы! 
Астæуккагæй дæ бæх дæр куыд нæ тæрсы, 
Афтæ дæу кæд у? 
Райс æй дæ фæндагæн!.. Иу ехсы февзысгмæ 
Бахæццæ уыдзынæ иу æрдуйы хидмæ, — 
Мар«гъ ыл нæ тæхы!! 
Армытъæпæнæй чъылбыс-иу куыд фелвæса, 
Де ’фсургъы агъдæй та чъепси куыд фесхъиуа, 
Афтæ цæв бæхы! 
Мæрдты дуармæ дæ дæ цæстфæныкъуылынмæ 
Баскъæфдзæн де ’фсургъ раст хура.ныгуылынмæ.- 
Бакæс-иу ’гъдаумæ! 
44 

Дуар дын нæ кæндзысты, «аныгуылд хур», зæгъгæ. 
Ам куыд уыд, уым дæр дæ кувæг — дæхи зæрдæ, — 
Скув-иу хуыцаумæ! 
«О, хуыцауты хуыцау! Ме ’сфæлдисæг хуыцау! 
Рауадз, дæ хорзæхæй, хур фæныгуылынау, 
Хæхтыл дыдзы хур!» 
Хæхты дыдзы хур дæм уайтагъддæр ракæсдзæн.... 
Мæрдты ’фсæн дуæрттæ дын иу уæйыг бакæндзæн 
Фыд, хорз æм ма сдзур! 
Уырдыгæй фалæмæ зоны дæ фæндæгтæ 
Хуры фырт. Уый дын ныр дзурдзæн сæ диссæгтæ, 
Се ’ппæт, — куыд æсты... 
Къæсæры мидæгæй, — уырдæм ныр бахызтæ, — 
Иу гадза бастæй. Иæ хуылфæй йæ къæбыстæ 
Бæхмæ рæйдзысты... 
—Ай та цы диссаг у? — Дис дæр куыд нæ кæнай? — 
Афтæ цæмæн у? — фæрсдзынæ. — Цæмæн, зæгьай? 
Де ’мбал дын сиддзæн: 
— Ай-иу йæ карзæй, йæ налат хуыснæгдзауæй 
Сæфтмæ æртардта хъæу... Гъеныр мæрдты ’гъдауæй 
Иæ хæстæ фиддзæн. 
Ацу-иу уырдыгæй!.. Хъуысдзæн дæм алывыд... 
Лæг æмæ ус хуыссынц... Галдзарм сæ быны тыд, 
Галдзарм — сæ уæлæ. 
Тонынц сæ иуырдæм, тоньшц сæ иннæрдæм, — 
Лæгыл дæр не ’ххæссынц, усыл дæр — ничердæм... 
Диссаг та уæлæ! 
Дис дæр куыд нæ кæнай! — Ай та цæмæн афтæ? 
— Ай та цæмæн, зæгъай? — Адон сæдæ азтæ 
Иумæ фæтыдтой, — 
Гъемæ куыд фæстæмæ ал-райсом, алызæр 
Тынгдæрæй-тынгдæр-иу кодта сæ загъды хъæр,— 
Фидыд нæ зыдтой; 

Иргъæвынмæ сæм цыдысты æндæр сыхæй... 
Гъе ныр мæрдты ’гъдауæй фидынц сæ хæсы хай!... 
Ацу та фалдæр! 
Иу ранæй та дæм æрыхъуысдзæн сусæг дзырд: 
Лæг æмæ усæн тæрхъусдзарм сæ быны тыд, — 
Галдзармæй фагдæр! 
Иннæ тæрхъусдзарм сæ уæлæ æрдыдæгътæ... 
Диссаг! — зæгъдзынæ та, — ай та цæмæн афтæ> 
— Ай та, куы зæгъай,— 
Адон цæргæ-цæрын уарзтой кæрæдзийы, 
Ам æй æххæст .кæньгнц; ам дæр зæрдæмийæ 
Не ’сты æнæхай! 
Ацу-иу уырдыгæй! Ус лæудзæн хибарæй, — 
Калмы цъарæй йыл хъуырбæттæн, хæфсы цъарæйр 
Усыл сæрбæттæн... 
— Ай та цæмæн афтæ? — Ай та, куы бафæрсай, — 
Барæсчъи даргæйæ, сусæгæй болæн сайд 
Кодта йæ мæрдтæн! — 
Ам сын æй фиды ныр... Ацу та! Иу ранæй 
Згъæлдзæн хуыр: къæдзæхы скъуыдтæ дзы теманæйг 
Иу ус æмпъузы. 
— Ай та цæмæн афтæ? — Ай та кæйдæр лæгæн 
Дзаума лыстæг хуыдта, ставд та — йæхи лæгæн,. 
Гъеныр ам кусы!.. 
Ацу-иу уырдыгæй! Иу усы риуыл та 
Зилынц хæд-зилгæйæ стыр куыройы фыдтæ; 
Хохы дзæгъгъатæ 
Бонæй, æхсæвæй, æнæ раивадæгæй, 
Ссынц æмæ се ’ссад нæ кæлы фæлгæтæгæй... 
Цавæр у ай та? 
— Ай та куыройгæсæй адæмы къæссатæй 
Иста æгæр бирæ, давта сын се ’ссадæй... 
Давын зын у, цы?! 

Ацу-иу уырдыгæй!.. Байхъус æхсæрдзæнмæ: 
Урс æхоыр къуыстилæй хохы йас цæхгæрмæ 
Иу ус фæрсудзы. 
Гас къæртайы дзаг ыл карз ахсæн аскъæры, — 
Карчы нæмыджы йас цыхт ын дзы равзæры... 
— Ай дæр та диссаг! 
— Ай та уæлæуыл æлгъин уыд йæ хъæздыгæй, 
«Нæй, нæй»-иу кодта, нæ иста йæ хæндыгæй 
Уазæгæн урссаг. 
Ацу-иу уырдыгæй! Иу ус дæ хæд-разы 
Иу чысыл къоппæй мæцъисæй нæ фæразы 
Гуымбыл фæлдахын... 
— Ай та цæмæн афтæ? — Ай та йæ уæлæуыл 
«Ис мæм»-иу кодта, нæ уагъта æндæр хъæуыл 
Уазæг æздæхын. 
Ацу-иу уырдыгæй! — Ноджы хуыздæр бæстæм!.. 
Иу лæг йæ усимæ иумæ фæрсæй-фæрстæм 
Бадынц æргомæй; 
Стыр фынг сæ разы æртасыд йæ фырдзагæй 
Алы нуазинагæй, алы хæринагæй, 
Басæй, цæхдонæй... 
Иууыл куыд æмбæлы, — .нуры, цывзы хъæстæ... 
Цас дæр дзы хъауынц, — сæ фынг та хæрды фæстæ 
Свæййы уæззаудæр. 
— Ай та цы диосаг у? — Адон сæ цæрыныл 
Цас мæгуырдæр кодтой, уыйас сæ кæрдзыныл 
Кодтой рæдаудæр. 
Ацу-иу уырдыгæй! Арф къæдзæхбын мæсчъы 
Иу лæг хуыртæ хæссы хæлд, æнæбын тæсчъы, 
— Ай та цы кодта? 
— Ай та сыхагимæ кайаг уыд арæнæй, 
Иумæйаг зæхх-иу æрбарста мæнг барæнæй, 
Ард-иу ыл хордта 
47 

Ацу-иу уырдыгæй!.. Иу рæсугъд уæзæгыл 
Иу лæджы рихитæ астæумæ кæрдæгыл 
Стонг гал æууилы... 
— Ай та цы диссаг у? Гал ма нæ фæхизы 
Ахæм цъæх кæрдæгыл?! — Ай та йæ цæдисы. 
Срæстмæйыл зилы: 
Ай-иу йæхи галæн ’взаргæ хос ракалдта, 
Цæдисонæн та-иу хъæмпы мур адардта, — 
Ай дын йæ хабар! 
Ацу-иу уырдыгæй!.. Фурдæн йæ астæу — хуыскъ, 
Карды комæй йæм хид; халоны айчы хъуызг — 
Лæгæн йæ хæдзар. 
Судзины бын та — дуар ’гасæй йæ хæдзармæ... 
— Ай та цы диссаг у? — Ай та йæ адзалмæ 
Царди æмбæхстæй. 
Уазæг нæ уагъта йæхимæ цæрæнбонты, 
Сау зæрдæ дардта, фæсырдта йæ бинонты, 
Амард æлгъыстæй!.. 
Ацу-иу уырдыгæй!.. Иу лæг— фæдисаг у! — 
Ихы ныосалди йæ хъуырмæ!.. — Цы диссаг у? 
Цавæр у ай та? 
— Ай та æмгары хæдзармæ хъуызаг уыди 
Алы æнафоны... Гъе ’мæ фæрæдыди... 
Ай дын йæ пайда! 
Ацу-иу уырдыгæй!.. Иу ихьгн мæсыджы 
Ихын къæлæтджынты бадынц æртæ лæджы, 
Их фынг сæ разы; 
Ихæй сæ лæдзджытæ, галиу сæ ныхæстæ, 
Их сæрдасæн сын сæ галиу сæрыфæхстæ 
Роцъотæм дасы. 
Ай та цы диссаг у? — Адæм сæ тæрхоны 
Хорзæн-иу равзæрстой алы хатт адоны, 
Бар-иу сæм радтой. 

Адон-иу фарсласæн сабийæ таубимæ 
Кодтой сæ мæнг ардæй, растæн хæрамимæ 
Иу барæн дардтой. 
Ацу-иу уырдыгæй!.. Иу рæсугъд уæзæгыл 
Урс æвзист галуаны, урс æвзист тæрхæгыл 
Баддзысты базтыл. 
Иннæ æртæ лæджы... Де ’мбал сæ хорз зоны: 
Адон куыд фæрæзтой, афтæ сæ тæрхоны 
Архайдтой растыл!.. 
Бирæ дæ нал хъæуы уырдыгæй дзæнæтмæ; 
Бæхмæ куы февзидай, — иу цæсты тъæбæртмæ 
Фестдзæн йæ разы. 
Бæхæй æрхиздзынæ... Бирæ сывæллæттæ 
Алыгъуызон дзауматы, алы азыккæттæ 
Цъæх нæууыл хъазы... 
Чи дæ йæ фыд хоны, чи дæ йæ мад хоны, 
Чи дзы бæгъæввад у, чи та дзы ’нæрон у, 
Чи та —æнæхуд. 
Худтæ сæ рæтты тъыст, рæттæ сæ хъуырты ’фтыд, 
Дзабыртæ — фæдджиты, фæдджитæ сæртыл тыд. 
Ма сыл-иу бахуд! 
Алкæй дæр барæвдау! Алкæй йæ дзауматы 
Сараз, куыд æмбæлы! Семæ-иу дзæнæты 
Дуаргæрон балæу! 
Мидæмæ хизын дæ исдуг нæ уадздзысты, 
Сывæллæттæ та сын хизын нæ комдзысты 
Уырдæм æнæ дæу! 
Фегом уыдзысты уæд авд сыгъзæрин дуары!.. 
Мæрдты Барастыр дæм ницы рæдыд ары 
Мæрдты хъуыддагæй... 
Рухсаг у, рухсаг! Иæ рахиз фарсырдыгæй 
Нæууыл дæ бадæн!.. Ныр ацыдтæ ардыгæй, 
Нал дæ ныр махæй! 
4. Къоста. 

Адæм дын абон цы хорз æгъдæуттæ радтой, 
Ацы дзыллæ дыл цы цæсты сыг фæкалдтой, 
Уый дын æххуысаг!! 
Мады хъæбысау дын адджын уæд ацы зæхх, 
Уды хæларæй фæлдыст дын уæд ацы бæх. ’ 
Рухсаг у, рухсаг!.. 
Дзырд фæци зæронд лæг, айста къух идонæй... 
«Рухсаг у, рухсаг!» — йæ фæдыл æмхуызонæй 
Дзыллæтæ загътой... 
Адæм æрбадтысты мæгуыры хæрнæгыл, 
Устытæ ма уæддæр судзаджы уæлмæрдыл 
Хъарджытæ уагътой... 
50 

ÆРРА ФИИИАУ 
Раджы хохы цъуппæй касти 
Иу æрра фиййау. 
Мигъ æнгом йæ быны бадти, 
Урс цагъд къуымбилау. 
Бахъазыд дын æм йæ зæрдæ,— 
Тæккæ былгæрон, 
Дурыл авæрдта йæ къæхтæ: 
«Агæпп æм кæнон, — 
Загъта,— фос уал ам мæ сæрмæ 
Хизæд уæзæгыл, 
Æз фæхуысдзынæн изæрмæ 
Уыцы бæмбæгыл...» 
Дардыл йе уæнгтæ фæхаста, — 
Гъопп! — зæгъгæ, йæхи 
Пуртийы зыввытт фæласта... 
Лæг ныххæррæгъ и... 

БУЛКЪ ÆМÆ МЫД 
Ма худ аууонмæ æвзæрыл, 
Хорзы-иу йæ цуры бафау! 
Дунетæй хуыздæр куы фестай, 
Гъеуæддæр дæхи уд ма стау! 
Хорз æфсин цы нæ хæринаг 
Авæрдзæн лæгæн йæ разы! — 
Уазæгæн йæ мæгуыр фынгæй 
Бирæ кад дæттын фæразы... 
Гъеуæддæр нæ хæринæгтæ 
Алы ран сæхи æстауьгнц, 
Загъд кæнынц, сæ кæрæдзийы 
Уазæджы цæстмæхъус фауынц. 
Физонæг ма, йе хæбизджын 
Дзурæд! — Уазæг дæр сæ буц у, 
Фæлæ задын, хомыс, бламыхъ,— 
Гайтма дæ хæрынц, — ныхъхъус у! 
Булкъæн та æппын цæсгом нæй! — 
Фаджысдон кæны къæбицæй, 
Судзы ком, уæддæр дын искæй 
Уадзы, цы, хуыздæр йæхицæй? 
Иу фынджы рагъыл та иухатт 
Уый дæр та фæзынд кæцæйдæр!.. 
Уайтагъд та йæхи фæсфæдты 
Мыдмæ баласта хæстæгдæр... 
— Оф, оф, уазæг, æз мыдимæ, — 
Загъта, — диссаг дæн, æрбалæу! 
— Гъе, смаггæнаг! — мыд фæмæсты, — 
Ныр цы мæт кæныс мæ бæсты, 
Æз хуыздæр куы дæн æнæ дæу!.. 
52 

ХАЛОН ÆМÆ РУВАС 
Цæстмæхъус ныхас 
Фыдбылыз хæосы... 
Хуыснæггаджы бас 
Фу-фуйæ сысы... 
Каемдæр та халон, — 
Цыма дзы хъалон 
Нæ фиййау дардта, — 
Цыхты къæртт ссардта. 
Бæласы цонгыл, 
Цæргæсау, сбадти, 
Иæ сæфты стонгыл 
Ныр дисæй марди. 
Зæрдæхъæлдзæгæн 
Тæрхæттæ кодта, 
Иæхи фыдæнæн 
Йæ цыхт нæ хордта. 
— Цæй ныр æвналон, — 
Фæзæгьы халон, 
Фæлæ та ’взары,— 
Цыхт дзыхы дары... 
Уæд дын æм рувас 
Кэецæйдæр рауад... 
Уайтагъддæр минас 
Иæ былтыл ауад. 
Цæст андæгъд цыхтыл... 
Иæ къахы æлгътыл 
Дæрдтыл æрзилы, 
Иæ къуди тилы... 

Нæ рагон фыдсыл 
Нæ зоны бæгуы! 
— Мæ хуры чысыл, 
Куыд рæсугъд дæ, куы! — 
Бынæй йæм дзуры,— 
Уындæй дæ цуры, 
Дæ фæхъхъау фæуон, 
Кæмæй раппæлон?! 
Дæ даргъ дæллагхъуыр, 
Дæ сау базыртæ, 
Дæ диссаджы гуыр, 
Дæ худгæ былтæ!.. 
Æххæст ма зарын 
Куы зонис, уæд дæ 
Паддзахæн дарын 
Фæразид зæрдæ... 
Æфсæрмы ма кæ, 
Мæ уды гага, — 
Дæ зарæг ракæ!.. 
Нæ халон «хъа, хъа!» — 
Зæгъгæ, фæкодта 
Иæ хъæлæсы дзаг... 
Паддзахгæнавггаг 
Кæйдæр цыхт хордта. 
Нæ гæды рувас,— 
Ды та уал уым уас!.. 
34 

БИРÆГЪ ÆМÆ 
ХЪРИХЪУПП 
Алчи зыдгæнæджы 
Бирæгъ фæхоны, 
Бирæгъ зыд кæй кæны,— 
Чидæрид зоны... 
Раджы та иу бирæгъ 
Нард хæдмæл хордта, 
Афтæмæй адæмæн 
Тугуарæн кодта. 
Диссаг æвнальгамæ, — 
Цас ын æнтысти! 
Уалынмæ оны стæг 
Хурхы нынныхсти. 
Атылди, адæргъ и, 
Нал уыд йæ сæрæн... 
Амонд йæ хъахъхъæнæг 
Ахæм æвзæрæн! 
Хърихъупп хæстæджыты 
Донбылтыл зилы... 
Бирæгъ йæ цыппæртæ 
Хърихъупмæ тилы. 
— Ай та цы диссаг у? — 
Рагæй æрæгмæ 
Никуы мæм бабæллыд 
Бирæгъ хæстæгмæ... 
Хърихъупп фæзæрдæлхæд, 
Абадт йæ цуры: 
— Цæй-ма, цы мæ кæныс?.. — 
Сырд ма кæм дзуры! 

Иу цæст ма фезмæлыд, 
Иннæ ныдздзагъыр... 
Хърихъупп цæстæнгасыл 
Рагæй уыд ахуыр, — 
Бирæгъы хъæлæсы 
Фатау фæцавта 
Дарг бырынкъ, афтæмæй 
Оны стæг сдавта. 
Бирæгъ æсулæфыд... 
Фервæзт нæ рынчын!.. 
Хърихъупи æм бадзырдта: 
— Цæй-ма, мæ мызд мын! 
Сырд дын фæхъæр ласта: 
— Гъа, дзæгъæлхæтæг! 
Гас мын кæй баззадтæ 
Абон дæхæдæг! 
Буэныг цæуылнæ дæ, 
Гайтма мæ дзыхæй 
Де гвзæр лæгуын къоппа 
Райстай дзæбæхæй?! 
Барст дын уæд ацы хатт 
Ацы тыхтона! 
Искуы ма фембæлæм, — 
Додой дæ къона! 

ХЪАЗТÆ 
Дæ фыдæлтæ рухсаг, 
Дæхæдæг мын бæзз! 
Ныртæккæ уын диссаг 
Æрхæсдзынæн æз. 
Фæрсаг лæг, дыгурон, 
Иæ хъазтæ уæймæ 
Фæцæйтардта иубон, 
Æлдары хъæумæ. 
Цыма сæ фæдисæй 
Æскъæры, — тындзы 
Æмæ сæ йæ уисæй 
Æнæвгъау хынцы. 
Æрбаййæфта хъазты 
Уæд иу дардбæстаг. 
Нæ хъазтæ сæ масты 
Фæкодтой хъæстаг: 
— Ныллæу нын тæрхоны, 
Дæ хуыцаумæ скæс!. 
— Мæгуыр лæг цы зоны? 
— Нæй, нæй дын фæрæз!.. 
Æрлæууыд сæ астæу... 
Фæрсы сæ: зæгъут! 
— Хуымæтæджы хъазтау 
Нын ласы нæ уд. 
Æнтæфæй нæ мары, 
Уæлдай та — нæ над!.. 
Æрдумæ нæ дары 
Нæ фыдæлты кад. 
87 

Нæ фыдæлты ’руаджы 
Нæ бабын ис Ром... 
— Уый фехъуыстам раджы, — 
Нæу сусæг сæ ном... 
Уæхуыдтæг, уæхуыдтæг 
Цæмæй хорз æстут? 
— Фæмæлæм, мæгуыртæг, — 
Кæм ма ис рæст уд!..— 
Нæ фыдæлтæ чи сты,— 
Нæ зоныс, сæрæй?.. 
— Уæхицæй уæм исты 
Æппæлинаг нæй?.. 
— Нæ фыдæлтæ раджы... 
— Уый фехъуыстон, гукк!.. 
— Нæ фыдæлты руаджы... 
— Уæхуыдтæг цы стут?.. 
Цы равдыстат кадæн, 
Зæгъут-ма уæддæр? 
—Мах?.. Ницы...—Æрра дæн,— 
Фæрсын уæ æз дæр! 
Уæ фыдæлты хорз кой 
Мыггагмæ цæрæд! 
Куывдтæ-иу сын кодтой, 
Сæ бадæн — дзæнæт! 
Ныр рæстæджы хъазæн 
Æндæр у йæ кад: 
Иæ бумбули — базæн, 
Йæ нард фыд — бæркад. 
Нæ хъазты ныхасæн 
Бæргæ ис кæрон, 
Фæлæ искæй хъазæн 
Æгæр хъыг куы уон!.. 

САГ ÆМÆ УЫЗЫН 
Тар хъæды иу саг, пырхкалгæ йæ онтæй, 
Унæргъгæ уади, — егар æй сырдта... 
Доны былмæ ма ныйирвæзт фыдбонтæй, 
Ахауди дуртыл... йæ мæлæт зыдта... 
— Оххай-гъе!! — радзырдта къутæрæй сагмæ 
Уызын, — фæцæф дæ, мæ лымæн, сæрæй? 
Рагæй æмхиц у нæ уæздан мыггагмæ 
Хъримаг, йæ хицау фæкæна дæдæй!.. 
— Оххай-гъе! — сæрджын саг уызынмæ дзуры, — 
Мах саг-мыггагæй уæздандæр нæ уыд, 
Ныр кæд дæ хуызæттæ махмæ дæр гуыры, — 
Афонмæ дæр нæ фæцæгъдын куы хъуыд!.. 

МАРХОДАРÆГ 
Лæг кæрдзынæй дæр æфсæды 
Гутоны фæстæ. 
Рагæй нал фæци нæ гæды 
Урсаджы хъæстæ. 
Зæрдæ нал агуры хъазын, 
Аргъæуттæй фæцух, 
Удхæссæг ын фестад зарын, 
Хъыг кæны æдзух. 
Амар æй фæлтау фырнадæй, 
Акъах ын йæ цæст, 
Фесаф æй бынтон, æгадæй, — 
Бафсад æй æрмæст! 
Ие стонгæн бæргæ ис цары 
Иу нæртоны хос, 
Фæлæ йæм фæндаг нæ ары, — 
Аскъуыйа йæ бос! — 
Галы фиу... Иæ бын, мæхъийау, 
Фондз уæрдæхæй баст,— 
Бур-бурид æсси, фæткъуыйау, 
Афæдзваг у раст! 
Ие рагъ афасти фырнæрстæй, 
Хусæсмаг хæссы... 
Гъеныр дæр та йæм цъынд цæстæй 
Стонг гæды кæсы... 
Куыдз дæлдæр хуыссы йæ цуры, 
Унæргъы, хъæрзы... 
Бахудт æм æмæ йæм дзуры: 
«Скастæ та йæм, цы?» 
60 

Гæды фестъæлфыд... фырмæстæй 
Аныхта йæ сæр, 
Ракаст йе ’знагмæ мæрддзæстæй, — 
«Гъа, зæронд сæлхæр!— 
Загьта, — ма тæрс, æз мæ цардæн 
Базыдтон æгъдау, 
Ма тæрс, гуыдынхъус, æз нал дæн 
Мархохор, дæуау!..» 
^ 

АХУЫР 
Адæмы фæзмгæйæ, иухатт мæ ерæдзып 
Ахастон тулдзджынмæ мемæ. 
Цуанон та ахæм дæн, æмæ мæ цуанонтæ 
Цуаны нæ фæуадзынц семæ! 
Исты дзы фехсон мæ зæрдæ куыд загътаид, — 
Ифтыгъд миййаг дын куы нæ уыд! — 
Фыдæлты хæзна нæ къулыл æнæсæрфтæй 
Иу-фынддæс азы фæлæууыд. 
Ацыдтæн зад хуымтыл, хосгæрстмæ схæццæ дæн, 
Адæм кæм кусынц, кæм бадынц: 
Чи фæци, чи та ма хордта йæ аходæн... 
Фæрныджы зиууæттæ зарынц... 
Бахызтæн хъæдбынмæ, бакастæн æрдузмæ, — 
Уæртæ дын иу лæг фæхъуызы... 
Иу къæцæл дæр æм нæ зыны хæцæнгарзæй, 
Иу сыбыртт дæр дзы нæ хъуысы... 
Ай мын цы ми кæны, уый куы нæ базонон! — 
Пыхсы йæ фæдыл фæхъуызын... 
Ноджы кæсын, æмæ уæртæ йæ тæккæ раз 
Ферох кæмæйдæр йæ хызын-... 
Макуы дын бантыса! макуы дын батайой 
Уыцы мæгуыры къæбæртæ! 
— Гъей, хорз лæг! Ма бакæ! Худинаг, худинаг! — 
Нал æм фæлæууыд мæ зæрдæ. 
Хуыснæг дын фестъæлфыд, йе ’ргом мæм фездæхта 
Оххай-гъе! — уæртæ зæронд лæг! 
Джихæй мæм аззади, исдуг фæдурдзæфау... 
Нал уыдтæн хорзау мæхæдæг... 
62 

Бахудт йæ мидбылты... — Ма тæрс, мæ хуры хай! — 
Дзуры мæм, — базыдтон чи у, — 
Ма тæрс! мæ хуыснæгад раджы куы ныууагътон, — 
Искæй нæу хызын, мæхи у! 
— Ау, кæд дæхи у, уæд ма йæм цæмæ хъуызыс, — 
Чи дæ нæ уадзы йæ райсын? 
Уайсадæг чындзау мын ноджы ныкъкъæмдзæстыг... 
— Афтæ, мæхицæн дзы хъазын, — 
Загъта-ма, мæгуыр, йæхæдæг ныуулæфыд... 
Туджджын ын фестадтæн хъуамæ! 
Дзурын æм нал уæндын; дзурын дæр чи уæнды 
Уыйбæрц æдæрсгæ æррамæ?! 
— Гей, лæппу, — фергом лæг, — ам мæ кæй 
баййæфтай, 
Уым дын мæ диссаг зæгъдзынæн: 
Сихор мæн у, фæлæ ма йæ куы радавон,— 
Адджындæрæн æйхæрдзынæн... 
Худгæ мыл ма фæкæ! — Къаннæг сывæллонæй 
Сахуыр дæн сæфты хуыснæгыл. 
Сомы йыл бакодтон, искæй фос нал давын, 
Фæлæ фæхæст дæн хæйрæгыл. 
Фынгтæ мын байдзаг кæн алгъуызон минасæй, — 
Айдагъ сæ уындæй ныккæрзын! 
Цалынмæ-иу æй мæхицæй нæ радавын, — 
Ад мын нæ кæны мæ кæрдзын... 
Лæг дзырд нæма фæци, афтæ дын хъæдбынæй 
Иу бирæгъ рахæццæ фахсмæ. 
Лæг дын топп аскъæрдта... Хæхтæ ныццарыдтой... 
Бирæгъ æртылди нæ размæ... 
— Оу, мæнæ диссæгтæ, царцаты диссæгтæ! — 
Армы тъæпæнтæ фæцагътон, — 
Лæг ма цыфæнды уæд, гъа! фæлæ ерæдзып, — 
Ифтыгъд нæу, ифтыгъд, нæ загътон?!. 
68 

РУВАС ÆМÆ ЗЫГЪАРÆГ 
Рагæй, сæрдасæнау, рувас зыгъарæгмæ 
Дары йæ дæндаг. — 
Гогызтæ давынмæ суанг Æрджынарæгмæ 
Иу у сæ фæндаг! 
Афтæмæй искуы фæндагыл куы амбæлынц,— 
Амæлис дисæй! 
Хотау, кæрæдзийыл узæлæг акæнынц 
Уайтагъд сæхицæй!.. 
Иу изæр та сæ æрхаста сæ фыдбылыз 
Арыхъхъы ныхмæ. 
— Нал исын нуазинаг, — загъта нæ фыдсыл, — æз. 
Рагæй мæ дзыхмæ. 
Абон æлдараты фæскъул фæцæйцыдтæн, — 
Ницæй æнхъæлцау, — 
Бакæнæн нал ис сæ хæрнæджы æнтыдтæн, — 
Зæрдæ фæуæззау... 
Карз æнтыды тæфæй уайтагъд фæрасыг дæн; 
Абон-изæрмйе 
Мардтæн мæ сæрæй, æрдæбон фæуадзыг дæн, 
Зилы ныр дæр ма... 
Рувас йæ ныхас нæма фæци, афтæ дын, — 
Рухсаг йæ марæг! — 
Да-лæ, сæрбихъуырæйттæй рагъæн йæ тæккæ бын 
Абадт зыгъарæг. 
— Оххай, цы кодтай, цы? — рувас йæ хæд фæстæ 
Радзырдта рагъæй. 
— Оххай, фæрасыг дæн, — загъта, — дæ 
ныхæстæ — 
Карздæр арахъхъæй!.. 

ЛÆГÆВИ УС? 
Зиууæтты зарæгæй хæхтæ ныццараудтой, 
Рацæуынц хъæутæм... Фæсабыр сæ хъæр, — 
Иу лæбырды бынæй фæндагмæ рахаудтой 
Марды æстджытæ — йæ цæнгтæ, йæ сæр... 
— Оххай-гъе! — зиууæттæ загътой,— нæ фæндæгтæ 
Амæй кæд исты хæс дарынц, уæд та?!.. 
Сæрыкъуыдыр дæр йæ урс-урсид дæндæгтæ 
Барæй цыма сæм ныззыхъхъыр кодта, — 
Хурныгуылдмæ сæм æрттивы, сыгъзæринау, 
Цæстыхуынчъытæ, цæстытау, кæсынц... 
Хосдзаутæм хъуыддаг фæзынди цæттæ хинау; 
Нал æсты хорзау, сæхицæн тæрсынц. 
— Уым та цы ми кæнут? — дзуры сæм лæгæтæй 
Иу лæг, хæрз зæронд, нæ зыны сæгæй. 
— Мæнæ æвзарæм, кæй уыд цымæ дзыллæтæй 
Ацы сæрыкъуыдыр — усæй, лæгæй? 
— Гъей, æрра лæппутæ! — лæг та сæм радзырдта,— 
Чи уыд, кæд уый бæрæг кæнут æцæг, 
Уæд уый ныр къаннæг сывæллон дæр базыдта,— 
Чи у, уый цæмæй фæчындæуы бæрæг!.. 
Алкæмæн йе ’гъдау йæ гакк у кæмдæриддæр: 
Усæн мæрддзыгой — йæ тыхджындæр мæт, — 
Искуы фæцæуæд фæдисы хъæр, марды хъæр, — 
Усæн ма иу ран фæлæууæн ис уæд?! 
Бафæлварут-ма, гъе, уыцы хорз миниуæг, — 
Исчи ныккæнæд мæрдæрцыды хъæр! — 
Кæд лæг уыд, — сæрмæ нæ фехъуысдзæн фидиуæг, 
Ус, — уæд уæ хъæрмæ нæ фæлæудзæн сæр. 
5. Къоста. 
№ 

Худæг фæкасти йæ хабар нæ хосдзаутæм: 
— Ай нæ хынджылæг куы кæны, сæрæй! 
Цæй, уæддæр байхъусæм фыдæлты хорз даутæм, — 
Фенæм, — цы нын у æхсæны хъæрæй? 
— Рухсаг уæд! Амард Æлдараты Ханбитта! — 
Иу хосдзау загъта йæ хъæлæсы дзаг... 
Гъæйтт-мардзæ! сæр дын æвиппайды асхъиудта, 
Дал-лæ фæтулы йæ фæндаг-фæндаг!.. 

ЛÆСКЪДЗÆРÆН 
Раджы уæйыгмæ лæскъдзæрæн 
Иу мæгуыр лæг цард. 
Нал уыд мæгуыр лæг йæ сæрæн, 
Удхарæй йæм мард. 
Адæммæ кæм нæу фыд-зæрдæ 
Иуцæстон сæтой! — 
Хоры къутуйау йæ тæнтæ, 
Бинаг был — кæфой. 
Фос цæуæт кæнын нæ уагъта, — 
Альгбон хæргæ! — 
— Цæй-ма, — лæг ын иу хатт загъта, — 
Ахицæн мæ кæ! 
— Хорз, мæ хур, кæд дæ нæ фæнды, — 
Цу! Дæ фæндаг раст!.. 
Лæскъдзæрæг дæр ма кæм уæнды, 
Уромы йæ маст. 
Кусы та... Хуыцау æй зоны, 
Цас ма йæм фæци... 
Атъæпп уа, цы фиййау хоны 
Амондджын йæхи! 
Махон дзы йæ сæфт æссардта, 
Байсысти йæ туг!.. ( 
Иубон хизæнæй æртардта 
Ие ’фсæст фосы дзуг. 
Уæйыг дæр кæцæйдæр ссыди, — 
Артау сыгъд йæ сæр, 
Къæхтыл ма тыхæй хæцыдй, — 
Банызта кæмдæр! 

Дзурын ма зынæй фæразы... 
Бухъхъытæ кæнгæ, 
Загъдæмхæст фиййауæй хъазы: 
— Хорз лæг дæ, бæргæ, — 
Дзуры йæм, — фæлæ кæд уарæм, 
Уæд дзæбæх, нывыл. 
Туг кæрæдзийæ нæ дарæм, 
Байхъус мæм чысыл! 
Алырдæм дæр æй куы барай, 
Ай нæ хуыздæр хос: 
Кæд ды дзырд мæ дзырдмæ арай, — 
Дæу фæуæд мæ фос! 
На уæд фосæй дæр æнæхай, 
Хизгæ дæр лæвар!.. 
— Хорз, — зæгъы, — уæдæ цы зæгъай! 
Хорз, фæуæд дæ бар! 
Уæйыг бахудти фырцинæй... 
— Иу, уæдæ, мæ хур! 
— Иу — хуыцау! Хуыцауы динæй 
Арвмæ хауы дур. 
— Кæд дыууæ, дыууæ та? — загъта. 
— Сау дыууæ цæстæй 
Хорз фиййау дзæгъæл нæ уагъта 
Иу дæ нæл фыстæй. 
— Кæд æртæ, æртæ цы давы? 
— Фынг æртæкъахыг 
Уазæгæн йæ фæллад сафы, 
Зйанджынæн — йæ хъыг. 
— Уæд цыппар та дын цы сидынц? 
— Кæд цыппар фырты 
Афæдзæн йæ куыст æрвитынц,— 
Базон-ма сæ ды! 
— Фондзæн та дæм дзуапп бæргæ нæй! 
— Фондз фырты мæн дæр 
Хизынц хин.æмæ кæлæнæй,— 
Чи сæ у хуыздæр?,. 
68 

— Кæд æхсæз — сæ сæр мæ дзырдтæн? 
—Æз æхсæз хатты 
Фос байуарынмæ бæллыдтæн, 
Не ’сразы дæ ды! 
— Дзырд кæддæриддæр дзырд сайы, - • 
Авдæн исты зæгъ! 
— Авд сæры уæйыгыл зайы, 
Зондæй та — къæдзæх! 
— Цæй-ма, цæй, уæдæ мын астæн 
Исты дзуапп æссар! 
— Аст азы дæ фосмæ кастæн, 
Айс сæ ныр, — хæлар!.. 
— Барæй дæм лæмæгъ лæууыдтæн, — 
Фарасг та цы уыд? 
— Фарастæмы ам нæ уыдтæн, 
Ахæтын мæ хъуыд... 
— Оххай! Демæ æз нæ фæдæн, 
Радзур-ма, лæгау!.. 
Терк-Турчы бæстæ —мæ хæтæн, 
М’амæттаг — рæгъау... 
— Денджыз дæр ма лæг кæм ласы! 
Цавæр уыд дæ бæх? 
— Мæн къуылых дзынга фæразы, 
Гъе-ри-гъа, дзæбæх! 
— Хорз бæх уыд, кæд байсыст сæрды 
Денджызæн йæ дон! 
— Атæхæн нæ уыд йæ сæрты 
Цæргæсæн йæ бон. 
— Иуæй-иу лæппын цæргæсы 
Карчы цъиу быр-сы... 
— Карчы цъиу бæргæ нæ хæссы 
Галы мард пыхсы! 
— Ма кæ, ма, мысты йас рæуæд 
Афтæ уæззау нæу! 
— Мысты оныл ма æрлæууæд 
Даредзанты хъæу! 

••*- Иу кæркдон хъæуыл нымайы 
Къулыбадæг ус!.. 
— Ау, кæркдоныл ма фæллайы 
Иу зылдæн тæрхъус?! 
¦— Оххай-гъе! Тæрхъус-лæппыныл 
Афтæ ма бахуд!.. 
— Уастæн, баззайой йæ быныл 
Даргъ кæрц æмæ худ! 
Уастæн, ма стæфса сæ хъармæй 
Гас нæртон зымæг, 
Чи сæ сарæзта йæ цармæй, 
Нарты Уырызмæг! 
—Нартæ се ’мгæрон куыд уадзынц 
Ахæм къаннæджы? 
— Раст йæ уæлфадæй куы уасынц 
Авд нæл хæрæджы, 
Уый сын уæд сæ хъæр нæ хъусы, 
Ахæм къаннæг у! 
— Ау, æмæ цы диссаг у, цы, 
Кæд къуырма лæг у?! 
— Авд хохы фæстæ мæгатæ 
Хос куы фæкæрдынц, 
Авд дæлзæххы бын дзынгатæ 
Снæр куы фæцæгъдынц, 
Адæмæн сæ уæд фæдзуры 
Уыцы лæг ныр дæр... 
Кæд мæнгæй зæгъын, — мæ цуры 
Сагъд дур фест ды дæр! 
Йе ’лгъыст уæйыгыл æрцыди: 
Раст йæ хуызæн дур 
Комхæлиуæй хъен лæууыди 
Лæскъдзæрæджы цур. 
Фервæзт лæг... Иæ фос æртардта... 
Ис æм ныр йæ фаг.. 

Абон дзы мæнæн дæр радта 
Иу нард кусæрттаг. 
Уымæй æз куыд дæн æнæхай, 
Афтæ мын ды дæр 
Фосджынæй æмæ дзæбæхæй 
Се ’рцыдмæ фæдæр!.. 
« 

гино 
Гияо, гиио, гйсс! 
Иу гæды нæм ис, 
Хъарм фтпытш кæрц дары, 
Къонайыл хуыссы, 
Аргъæут» мысы, 
Хъал шрдшйа зары,„ 
1$ 

СКЪОЛАЙЫ ЛÆППУ 
— Кæй фырт дæ? 
— Толайы. 
—Кæм уыдтæ? 
— Скъолайы, 
Алæбон дæр дзы вæййын. 
Фæкæсын 
А-бе-тæ, 
Фæфыссын 
Бе-ве-тæ, 
Ахуыр кæнынмæ бæллын. 
73 

ФЫДУАГ 
О, цъиусур, 
Ма мæм дзур! 
О, рувас, 
Ма мæм уас! — 
Хуысгæ ма кæнын. 
О, цæргæс, 
Ма мæм кæс! 
О, тæрхъус, 
Ма мæм хъус! - 
Кæрдзыныл кæуын!.. 
74 

КÆМÆН ЦЫ... 
Алы куыстæн — рад. 
Дзидзидайæн — мад. 
Хорз фиййауæн — фос, 
Бирæ фосæн —хос. 
Хоры кæндæн — зад, 
Хоры хæрдæн — кад. 
Сонт рæдыдæн — барст, 
Хорз зæрдæйæн —уарзт. 
Рагон мастæн — тад, 
Загъдкъахæгæн — над. 
Магусайæн — цæф, 
Цырд лæппуйæн — кæф!.. 

УАСÆГ 
0, уасæг, уасæг, 
Сыгьзæрин къоппа! 
О, уаеæг, уасæг, 
Сырхзæлдаг боцъо! 
Кумд раджы фестыс, 
Кумд хъæрæй зармс? — 
Нæ буц лæппуйы 
Хумссми нæ уадзыс! 
76 

ЛÆГАУ 
Фест райсомæй, лæгау, 
Ныхс сапонæй дæхи 
Æмæ иу скув: хуыцау, 
Фæдзæхсын дыл мæхи! 
Дзул к’уаид, уæд бæргæ, 
Дæу дæр дзы хай фæуид! 
Куынæ уа, уæд—хæргæ!— 
Кæрдзынæй стонг æрвит! 
Цæттæ дæ хызын дар, 
Тагъд де скъоламæ уай! 
Æнæзивæг куы уай, — 
Хуыздæр бынат дæ бар! 
Зондамонæгмæ хъус, 
Цы зæгъа, уый-иу кæн, 
Зæрдæхъæлдзæгæй кус, 
Æмæ бæззай лæгæн! 
77 

ДЗЫВЫЛДАР 
Æнгуырдар — дзывылдар, 
Кæм хæтыс зьшæг? 
Цы ба&стæ, цы хæхтæ 
Фæтæхыс уынæг? 
Кæм рæзынц, кæм цæрынц 
Дæ хотæ, дæ мад? 
Тæхуды, тæхуды, 
Кæмæн ис дæ цард!.. 

ЗÆРВАТЫКК 
Зæрватыкк — æнæхъыг, 
Æнæмаст цæрæг! 
Дæ зарæг —нæ дарæг, 
Нæ уалдзæггæнæг! 
Хъæлдзæгæй, æвзыгъдæй 
Фæхæтай фæрнæй 
Нæ хæхты, нæ бæеты, 
Æлдар кæмæн нæй! 
79 

ЦЪИУ ÆМÆ СЫВÆЛЛÆТТÆ 
Сывæллæттæ 
Гъа! Ныр ахст дæ, цъиу, фæлæу 
Нал аирвæздзынæ, 
Нал ауадздзыстæм ныр дæу, 
Махимæ цæрдзынæ!.. 
Ц ъ и у 
Циу, цы, циу? Цы кодтон, ау! 
Цас тыхджын рæдыд дæн? 
Ауадзут ма мæ фæлтау, 
Райхалут мæ бæттæн! 
Сывæллæттæ 
Нæй, нæй! Ма тæрс, — махмæ ды 
Хъаны цард кæндзынæ: 
Дзул дын тулдзыстæм мыды, 
Адджын цай цымдзынæ. 
Цъ иу 
Хъаны цард мын уанцон нæу! 
Æз уæ цай нæ уарзын, 
Уидзын быдырты мæнæу, 
Къогъотæ дзы ахсын^ 
Сывæллæттæ 
Уазал у зымæг æддæ, 
Махау дын хæдзар нæй! 
Ам дæ къалати цæттæ, — 
Бафсæддзынæ хъармæй. 

Цъиу 
Ам зымæг куы вæййы, уæд 
Иу хъарм бæстæ зонын. 
Къалати зыгъзæрин уæд, 
Ахæстон æй хонын! 
Сывæллæттæ 
Курæм дæ, æмæ нæм лæу, — 
Бузныг дæ уыдзыстæм; 
Мах цард дæр æвзæр цард нæу, 
Не *схъыг дæ кæндзыстæм. 
Цъ иу 
Нæй, мæ хуртæ, нæй гæнаен! 
Уарзут мæ, уый хатын, .. 
Фæлæ тынг зын у мæнæн 
Ахæстоны бадын... 
Сывæллæттæ ; 
Оххай-гъе! Уæдæ дæ маст 
Махæн у хъуыдийаг, — 
Атæх, цъиу! Дæ фæндаг раст! 
Цæр дæхи фæндиаг!. 

УАЛДЗÆГ 
Мит тайы, их сайы, 
Фæхъулон ,ис зæхх: 
Иæ цæгат фæзæйнад, 
Иæ хуссар фæцъæх. 
Иæ фæдыл нæ хъæдыл 
Фæхæцыд сыфтæр; 
Нæ хуымтæ кæндтытæ, 
Нæ ласæн цъыфдæр. 
Цырд лæппу гæлæбу 
Æрцахста... Зæгъ ын: 
Нæ уалдзæг —дæ уаз*г„ 
Ныууадз æй цæрын! 
82 
<» 

СÆРД 
Хур судзы... Уырыдзы 
Хæрынæн бæззы... 
Чи хъæдæй рæгъæдæй 
Сырх мæнæргъ. хæссы; 
Чй халсарæй кæмтты 
Æргъæмттæ бæтты... 
Хуыскъæлæй, æхсæрæй 
Кæм цæуынц райтты! 
Цæвæгæй, мæхъитæй, 
Æхсырфæй цæттæ, 
Хорз байрай, мæ бæстон^ 
Кæмдæриддæр дæ1 

ФÆЗЗÆГ 
Æхсæлы æзгъæлы, 
Лæджирттæг фæбур... 
Мигъ бады цæгаты,— 
Нæ йæ тавы хур..^ 
. Æркарстам, æряастам 
Нæ хортæ, нæ хос... 
Чи кусы йæмусы, 
Чи ’лвыны йæ фос... 
Хор бирæ, фос бирæ 
Хуыцауы фæрцы;.. 
Нæ хохбæсты бæркад, 
Щы диссаг дæ, цы!.: 
; *34 

ЗЫМÆГ 
Хъызт зымæг, тыхст зымæг^—* 
Нæ катай, нæ мæт!. 
Йæ бонтæ — фыдбонтæ, 
Иæ бахсæв — мæлæт; 
Нæ хъæутæ — лæгæттæ, 
Нæ фезмæлд — зæйуат. 
Фыдæлтæй нын баззад 
Зæйы сæфтæн рад... 
Нæ мæгуыр, нæ сидзæр,.— 
Æнæхай куыстæй, — 
Хуыцаумæ дзыназынц 
Æстонгæй, сыдæй.... 

СÆРДЫГОН КЪÆВДА 
Хъæргæнгæ: сХæзнатæ нæм хауы уæларвæй!» 
Сывæллæттæ уайынц къæвдайы фæдыл... 
Фæлæуут, мæ хуртæ! — гъе, уыцы хæзнатæй 
Æруидздзыстæм мах дæр: нæ къутутæ дзагæй 
Лæудзысты мæнæуæй, фæлæуут чысыл! 
Э6 

ДЫУУÆ ХАЛОНЫ 
Халон халонмæ тæхы, 
Халон халонæн зæгьы: 
Халон! Цæй-ма, ныр цы хæрæм? 
Сихорæн амал цы скæнæм? 
Дзуры йæм фæстæмæ халон: 
Сихор нын цæттæ у абон, — 
Терчы былыл та, хъæдгæрои, 
Ауыгъдæй лæууы мæхъæлон... 

„ИРОН ФЛЕНДЫР"-Ы ФЫЦЦАГ 
РАУЛГЪДЫ ЦЫ ’МДЗДЕВГÆТÆ Н1Е 
УЫД, УЫДОН 

* * * 
Рагон нæртон лæгау зарын куы зонин, 
Арвмæ куы хъуысид мæ фæндыры хъазт, 
Дунетæ се ’ппæт мæхимæ æрхонин, 
Радзурин сын уæд мæ зæрдæйы маст. 

САЛАМ 
Хуыцауæй арфæгонд нæ фестæм, 
Нæ сæртæ нал &сты нæ бар, 
Æмæ дзæбæх зæгъынхъом не ’стæм 
Дæуæн, фæлæ нын æй ньгббар!.. 
Нæ зонд — цыбыр, мæгуыр — нæ зæрдæ, 
Æдых, фæллад лæгау, — нæ дзырд... 
Фыдæн нæ дзыллæйæн æгæр дæ, 
.Æвгъау у мах хæхтæн дæ цыт!.. 
Дæ кад мыггагмæ у цæринаг, 
Дæ ацард —гъеныр дæр — сæдæ: 
Зæххыл дын нал баззад кæнинаг,— 
Дæ мæсыг амайын фæдæ. 
90; 

БАЛЦЫ ЗАРÆГ 
;Цæйут, æфсымæртау, 
Раттæм нæ къухтæ 
.Абон кæрæдзимæ, 
Иры лæппутæ!.. 
Скæнæм нæ тырыса 
Дзыллæйы номæй, — 
Рухсмæ æнæзивæг 
Цомут æнгомæй!.. 
Растдзинад, уарзынæй 
’ ч^кæнæм нæ фæндаг... 
Тъей-мардзæ, магуса! 
«Фесæф, нæуæндаг!.. 

ÆХСИНЫ ЛÆГ 
3 а р æ г 
Хæххон фиййау, йæ фос ривæд 
Куы кæнынц, уæд нæ фæзары.... 
Цы уыл æрцыд, нæ фæсивæд, 
Уæ зæрдæтæм цы маст хъары? 
Лæджы, дам, бас куы басудзы, 
Уæд фу кæны йæ доныл дæр... 
Лæг сусæгæй куы нымудзы, 
Уæд нал сæтты йæ номыл дæр. 
Хæххон фиййау йæ фосимæ 
Къæдзæхты дæр нæ фæллайы... 
Нæ фæсивæд! Кæрæдзимæ 
Уæ зæрдæ дæр куы нæ райы!.. 
Хуыцау дын раттæд бирæ хъом,— 
Бæрæг зындзæн дæ хорз оныг... 
Нæу сусæг хорзæн йе *цæг ном, 
Налатæн та — йæ фæсномыг. 
Æз схъомыл дæн уырысимæ, — 
Нæ сæм фæдæн сæны хъæстæ... 
Цы уайсадæм кæрæдзимæ,— 
Зæгъут-ма раст уæ ныхæстæ! 
— Цы дын зæгъæм? — уæлæмæ дæр,, 
Дæлæмæ дæр — нæ дзуринаг: 
Æхсины лæг — нæ сæфты хъæр, 
Нæ фыдты фыд, нæ худинаг! 
Гадза бирæгъ æнгом дзуджы 
Быдыры дæр ныппырх кæны... 
92 

Цы ма кæнæм? — ныры дуджы 
Æхсины лæг æлдар кæны! 
Гадза бирæгъ æфсæстæй дæр 
Нæ ауæрды лæбурыныл... 
Æхсины лæг йæ бæстæй дæр 
Нæ ауæрды мæнг дзурыныл. 
Æстур дæр ма йæхи рæгъау 
Нæ нымайы кæйдæр хъомыл... 
Æхсины лæг, фыдызнагау, . 
Арт бандзары йæ хионыл. 
Æстур дæр ма йæхи рæгъау 
Хуыздæр хоны кæйдæр хъомæй... 
Æхсины лæг, цъæх хæрæгау, 
Ту нал сæрфы йæ цæсгомæй* 
Рынчынæн, дам, æдзухæй дæр 
Иæ низы кой — йæ дзуринаг... 
Æхсины лæг нæ ирæн дæр — 
Нæ низы хай, нæ худинаг! 

УАИДЗÆФ 
Коммæгæсы ма цæв, — 
Мастæн æй хæсдзæн; 
Хивæндмæ дæ уайдзæф 
Худæгау кæсдзæн... 
Бирæгъмæ та раджы 
Арс кæмдæр хæцыд. , 
Дзуры йын: дæ руаджы 
Фесæфтис нæ цыт... 
Алкæмæ лæбурыс... 
Арæхстджын — дзыхæй, 
Афтæмæй нæ курыс,— 
Архайыс тыхæй!.. 
Кад к’уаид нæ сæртæн 
Ахæм фыдгуыбын, 
Уæд дæ хуызæн сырдтæм 
Нал уаид æппын! 
Нæ, фæлæ нæ кадæй 
Мах нæ ивæм цæл, — 
Мах фæрсчытæ надæй 
Никуы вæййынц цъæл. 
Фосæн æз зымæг дæр 
Нал цæуын сæ фæд... 
Ахæм цард дæумæ дæр 
Худинаг кæсæд!.. 
— 0, о! — Бирæгъ затъта, — 
Ма рох кæ дæ дзырд... 
Арсы уым фæуагъта: 
Мехъхъ кæмдæр фæцвгд.... 

УСГУР ЛÆППУИЫ МÆТ 
Мæ хуры хай, 
Рæсугъд чызгай, 
Куы нæ дæ федтаин, бæргæ!_ 
Дæ хъазынмæ, ? 
Дæ зарынмæ •. * % 
Кæм лæууы иунæджы зæрдæ!_. 
Дæ дзыхы дзы#й — 
Æнæрæдыд, > 
Ныццæвы зæрдæйы кæрон!.. 
Цы кæндзынæн, 
Куыд кæндзынæн 
Æнæ дæу, аМаеттаг дын уонГ~ 

УСГУР ЛÆППУИЫ 
хъынцъым 
Мæ сæфт хуры хай, 
Дæргъæрфыг чызгай, 
Куы нæ дæ федтаин, бæргæ! 
Дæ фидауыц хъазтмæ, 
Дæ симгæ кафтмæ 
Каем лæууыиунæджы зæрдæ!.. 
Дæ мидбылты худт, 
Дæргъæрфыг рæсугъд, — 
Фæскъæвдахур бон у лæгæн. 
Дæ рухс цæстæнгас, 
Дæ рæвдыд ныхас 
Мæгуырæн бирæ сты мæтæн. 
Куыд царæфтыд дæн, 
Цæмæн амбæлдтæн 
Дæуыл, мæ иунæг сæры бон! 
Цы ма кæндзынæн, 
Куыд ма цæрдзынæн 
Æнæ дæу, амæттаг дын уон!.. 
96 

ЦИУ?.. 
Амонд... шррш джя, —цæй амондмæ дзурын?,, 
Ацы рæстæджы та амондджын чну? 
Нæ, —эез хуыцауæй æндæр цыдæр курын... 
Базон-ма, — циу? 
Т. Кьоста- 
*г 

НÆУÆГБОН ÆХСÆВ 
Тæхуды, ныр уæ къæсæрæй 
Куы бадзурин æз дæр: 
«Хæдзаронтæ, хæдзаронтæ, 
Уæ сæрвæлтау мæ сæр!» 
Æнæзивæг куы рауаис 
Уæ уазæджы хъæрмæ... 
Мæ иу цæстæй куы бакæсин, 
Мæ хуры цæст, дæумæ!.. 
Хæстæгдæр мæм зæрдæууæнкæй 
Куы ракæнис дæхи... 
Дæ мидбылты куы бахудис, 
Куы зæгъис: «Чи дæ, чи?» 
Дæ къухмæ дын куы февналин, 
Куы зæгъин: «Гъей, чызгай! 
Иæ уды йас дæу чи уарзы, 
Гъе уый, мæ хуры хай!» 

НÆУÆГБОНЫ ЗАРÆГ 
Хæдзаронтæ, хæдзаронтæ! 
Фæцæуынц уæм дæрдбæлццонтæ... 
Æддæмæ ма сæм ракæсут! 
Уæ мæсыгмæ сæ бакæнут! 
Хæдзаронтæ, хæдзаронтæ! 
Фæцæуынц уæм нæуæг бонтæ. 
Уæ ал-аз дæр хорзæй уынат! 
Уæ фйдæнмæ фæрныгдæр уат! 
Уæ лæг уын саг куыд амара! 
Уæ ус уын тыр куыд ныййара! 
Хъæу-фаг куывд уæм куыд æрцæуа! 
Уæ басылы къух мæн куыд фæуа! 
Хæдзаронтæ, хæдзаронтæ! 
Фæцæуынц уæм нæуæг бонтæ! 
Фæхæссынц уын нæуæг бонтæ 
Фыццаг хæрзтæй хуыздæр хæрзтæ! 

МЫСТ ÆМÆ ТÆРХЪУС 
Галтæ дæм куы нæма вæййы,— 
Ма араз уæрдон... 
Зонд дæр хорз у, кад дæр хорз у, 
Фæлæ зон дæ бон! 
Раджы иу мыст ацыд цуаны 
Тынг æвзæр азы, — 
Хор дæр фесæфт, хос дæр басыгъд, 
Дуне дзыназы... 
Бирæ фыдæбон фæкодта, 
Бирæ фæхатти... 
Лу ран иу картоф куы ссардта, 
Уæд мыст æрцарди. 
Дин кæны, — мæ бон акæнай, 
Куыд дынджыр дæ, куы! 
"Растæй — уалдзæгмæ мæ фаг дæ, — 
Дæ цуры циу фæткъуы! 
Тулы йæ йæ цæрæн хуынкъмæ... 
Бахæццæ... кæсы,— 
ЗСуынкъ уынгæг у, картоф стыр у; 
Картофæн тæрсы... 
-Мыст йæ хуынкъ уæрæх куы кодта, 
Уæд иу стонг тæрхъус 
"Картоф тынг адджынæн хордта, — 
Ды уал хуынчъы кус! 

* * * 
Аргъау уа, 
Биргъау уа, — 
Раджы ма раджы 
Иу сæгуыт 
Нал лæууыд 
Сырдты хъуыддаджы. 
Ахицæн, 
Нард хизæн 
Хуссары ссардта; 
Дох дзæгæт 
Хъарм лæгæт 
Бадынæн дардта... 
101 

ХЕТÆГ 
кадæг 
Ох-хай, цы кæнон, зæгъ, ох-хай, цы ма кæнон!.. 
Хетæджы Уасджиорджи,—табу дæхицæн! — 
Де ’фсургъы барцæй мын иу сыгъзæрин æрду 
Ме ’взæр фæндырæн куы ратонис хъисæн... 
Ох-хай, цы кæнон, зæгъ, ох-хай, цы ма кæнон!.. 
Чи дæ мæ уарзон, мæ хæлар, мæ бæстон? — 
Худгæ мыл ма фæкæ, азым мæм ма бадар,— 
Ме ’взæр фæндырæй та исты куы сцæгъдон... 
Адæм æмхуызон кæм не сты æппæлынмæ! — 
Дзурынц, — æвзæр, дам, æппæлы йæхицæй, 
Хорзæй фæзæгъынц: æппæлы йæ туджджынæй, 
Чи та — йæ фыдæлтæй, чи та — йæ чындзæй... 
Цæйма, цы кæнон, зæгъ, цæй-ма, цы дын кæнон,— 
Чи дæ мæ иубæстон, байхъус мæм цадæг... 
Цалынмæ искуы мæхицæй дын раппæлон, 
Баком уæдмæ уал мæ фыдæлты кадæг... 
Раджы зæгъон, æмæ раджы куыд уыдаид? 
Иууыл æрæджы зæгъон, æмæ — сайддæр! 
Æз ныр мæхæдæг — йæ дæсæм фыдыфырттæй, 
Се ’гасæй — сæфтдæр, мæгуырдæр, æгаддæр... 
Мах ын йæ рæстæг Мамайы рæстæгимæ 
Иумæ нымайæм нæ хохаг нымадæй... 
Рагæй, æрæгæй йæ фæстæ фæцардыстæм 
Мах дæр йæ мыггаг, йæ номæй, йæ кадæй... 
Цæй-ма, цы кæнон, зæгъ, цæй-ма, цы дын кæнон,— 
Чи дæ, мæ хæлар, æрбайхъус мæм цадæг, — 
Ме взæр фæндыр æй куыд зона, куыд арæхса, 
Афтæ дын дзурдзæн нæ Хетæджы кадæг... 

I 
Далæ Хъобанæй, дам, Сау денджызы былмæ 
Алан фæтæрынц Чынгысханы ’фсæдты... 
Тугæй сырх-сырхид Хъобаны дон адардта, 
Сакъадæхтæй дзы ныббадтысты мæрдтæ... 
Бирæ хъæбатыр лæппутæ дзы разынди, 
Бирæ дзы ссардта æнафон йæ мæлæт... 
Чи ма дзы баззади, уыдон сæ хæдзæрттæм 
Заргæ æрбацæуынц... Семæ — сæ тæлæт... 
Се ’гасы разæй Иналы æртæ фырты: 
Бйаслан, Аслæнбег, сæ кæсдæр та Хетæг... 
Семæ сæ фыды нæ ауагътой лæппутæ: 
Базæронд, дам, дæ... Сæдты йыл йæхæдæг... 
Баззад æнæбары... «Ма фæхудинаг ут, — 
Загъта сын, — на уæд мын додой уæ сæртæ!» 
— Ма тæрс, нæ фыды хай, — загътой, — цагъайрагæн 
Мах дæу нæ радтдзыстæм, дар ныл дæ зæрдæ!.. 
Се ’ууæнк нæ фæсайдтой, — хæстæн йæ астæуты 
Размæ лæбурдтой бæхтæ, фæранктау. 
Арæхст хæцæнгæрзтæй, калдтой æрттывтытæ 
Æртæ барæджы дæр, арвы цæхæртау... 
Се ’фсæдтæ дæр ма сæхиуыл кæм ауæрстой!.. 
Уалдзыгон зæйау, Чынгысханы ’фсæдтыл 
Иу гуыпп фæкодтой... Сæ быны сæ афсæрстой... 
Лидзæг куы фесты, уæд — гъай-да! — сæ фæдыл... 
Иу абоны цъæхæй иу иннæ абонмæ 
Никуы фæцух ысты адæм сæ хæстæй... 
Алан Мамайæн йæ уæлвæд фæцыдысты, 
Цалынмæ се знаг нæ ахызт сæ бæстæй... 
Бирæ фæхъаудтой æнæвгъау йæ адæмæй, 
Бирæ азиаг хæзнатæ сыл бафтыд... 
Гъе, ныр æрбаздæхынц хъæлдзæгæй, барджынæй... 
Далæ сæ тырыса рагъæй æрбазынд. 
Хъæуты цыдæриддæр баззад ма ’змæлæгæй, — 
Лæгтæй та чи уыд, чи? — айдагъ зæрæдтæ! — 

Дардæй сæ размæ цыдысты, хæлæфгæнгæ, 
Дзæгъæлы уагътой сæ фæрныг хæдзæрттæ. 
Чи та Иналты хъæумæ тындзы рагацау, — 
Алчи фæраздæроныл йæ уд хъары... 
Акæс: сывæллонæй, усæй, чындздзон чызгæй 
Хъæуы дæлвæд быдыр хъулæттæ дары!.. 
Уалæ Инал дæр йæ урс бæхыл рацæуы; 
Иемæ йæ зæронд, йæ фæлтæрд æмгæрттæ: 
Иу йе ’мсæрон Солтан, иу абазехаг кънйаз, 
Таубитæ, хантæ, æнæуый æлдæрттæ... 
Дугъы обаумæ куыддæриддæр рахæццæ, 
Афтæ йæм йе фсæдты зарын æрбайхъуыст... 
Февзыста бæхмæ, — цæргæсау æй обаумæ 
Сдавта йæ саулохаг... Бæхæй уым рахызт... 
Уалдзыгон кæрдæгыл гауыз æрытыдтой, 
Гауызы уæлæ — æртæ туркаг базы: 
Уæллаг — Солтанæн, Иналæн — йæ дæллаг фарс, 
Дæллаг баз баци абазехаг кънйазы... 
Сбадтысты се ’ртæ дæр... Фидауц фæсивæдау, 
Дардыл уырдыг лæууынц иннæ зæрæдтæ... 
Уалынмæ быдыр нынкъуысти, нызмæлыди, — 
Схæццæ сты обаумæ аланы ’фсæдтæ... 
Расæррæт ластой Иналы æртæ фырты 
Бæхтæй, сæ бæхтæ сæ кæсдæртæм радтой, 
Балæууыдысты сæ фыды раз... Уазджытæн 
Загътой саламтæ, — уæ бон хорз сын загътой. 
— Гас цæут, гас цæут! — загътой сын хисдæртæ,, — 
Тагъд фездæхтыстут, куыд фæци уæ фæндаг? 
«Табу нæ дауджытæн, — загъта сын хъæлдзæгæй 
Бйаслан, — нæ бирæгъæн асаст йæ дæндаг». 
Хæсты хабартæ сæ сæрæй сæ кæронмæ 
Арæхсгæ радзырдта Бйаслан фæд-фæдыл. 
«Ардыгæй фæстæмæ, — загъта, — нæ тыхгæнæг 
Басомы кæндзæн мыггагмæ тæлæтыл. 
Иууыл, цыдæриддæр ласта йæ чырæты, 
Алы хæцæнгарзæй, алы хæзнатæй, — 
104 

Махмæ æрхаудтой... Иæхæдæг тых-тухæнтæй 
Фервæзт... фæлыгъди æгадæй, уырднадæй... 
Ие ’фсæдтæй гас чи зад, уыдон йæхицæн дæр 
Нал уисæн кодтой фæстагмæ Мамайæн... 
Чи нæм йæхæдæг лыгъд, кæй тыхæй раластам, — 
Бахъæудзысты нæ æппын фæстаг найæн... 
Чи сæ фæуыдзæн дзырд афæдзæй афæдзмæ 
Не ’фсæдты диссæгтæ, — се ’гас нæ, се ’рдæг! 
Ноджы дæр уыдонæй диссагдæр расгуыхти 
Мæнæ мæ кæсдæр æфсымæртæй Хетæг!..» 
— Табу нæ дауджытæн! — загътой æмхуызонæй 
Дзыллæйы хисдæртæ, — дауджытæн табу!.. 
Абоны лæджыхъæд канд махæн нæ, фæлæ 
Фæсфæстагæттæн дæр царды йаргъ кад у! 
Баззад разыйæ Инал дæр йæ лæппутæй, — 
Иу сæ сæ иннæйæ сагдæр, уæздандæр, — 
Фестад йæ бадæнæй, — кънйаз ма кæм бадтаид, 
Схæцыд уæззаугай йæхиуыл Солтан дæр... 
Пъæх обауы сæрæй акасти йе ’фсæдтæм, 
Хуры цæстау, Инал... Къух сæм фæдардта... 
Дзыллæ фæхъус ысты... Тынг зæрдиагæй сын 
Арфæтæ ракодта, бузныг сын загъта... 
— Ацы лæджыхъæд уын, — загъта, — мæ зæронд сæр 
Никæд бон бафиддзæн, ма мын ныммæлат. 
Фæлæ уал уе ’ппæт дæр абон — мæ уазджытæ... 
Бахъæлдзæг мæ кæнут... суадзут уæ фæллад... 
Гъай-да-гъа! —йе ’фсæдтæ бæстæ ныццараудтой, 
— Ой, берекет берсен! — загътой æмдзыхæй... 
Райстой та зарын... цæуынтæ дын байдыдтой 
Обауы цурты рæгъ-рæгъы, æмныхæй... 
II 
Уыцы иу абонæй иу иннæ абонмæ 
Дзыллæтæ минас фæкодтой Иналмæ... 
Ахæм куывд, ахæм хъазт никуыуал фендæуыд 
Аланы зæххыл мыггагæй мыггагмæ... 

Дунейы чызджытæ симды лæууыдысты, — 
Ай дзы хæрзарæстдæр, ай дзы рæсугъддæр! — 
Гъе, уæддæр дзыллæтæ иууылдæр кастысты 
Зæронд Солтаны чызджытæм æдзухдæр... 
Хисдæр Чабæхан, бæрзонддæр чызг, нарæгдæр, 
Сабыр, æнкъардгъуыз, фæлурсдæр йæ цæсгом... 
Сæрды мæйрухс æхсæв — растæй — йæ цæстæнгас. 
Уымæн уыд чызгæн «Мæйрухс» дæр йæ фæсном... 
Кæсдæр Залихан, рæуæгдæр, хъæлдзæгдæр чызг, 
Кафты уæд, симды уæд — калдта цæхæртæ... 
Бакæс, — хæрзсывæллон, афтæмæй алкæмæн 
Хуры цæстау-иу ныррухс кодта зæрдæ... 
Арвы кæрæттæй цыдысты сæ курынмæ 
Алы уæздан адæм таубитæй, кънйазтæй, — 
Никæй дзы равзæрстой, никæмæн бакуымдтой, 
Афтæмæй кæсдæр дæр ахызт йæ азтæй... 
Зæронд Солтан сæ йæ хисдæр æхсæз фыртæй 
Ноджы фылдæр уарзта, дардта сæ буцдæр... 
Никуы дзы фехъуыстой уайдзæф, тызмæг ныхас... 
Цардамондæн сын лæвæрдта йæ уд дæр... 
Афтæ хъæлдзæгæй фæсивæды иу хъазты 
Никуы ма фендæуыд Ирæй, Кæсæгæй. 
Иунæг Хетæг дзы нæ симдта, нæ кафыди, — 
Куывды йæ ничи ма федта хъæлдзæгæй... 
Адæм ыл дис кæнынц, — дис дæр куыд нæ кæной! — 
Ахæм хъæбатыр кæм расгуыхти тохы, 
Уым ма цы маст баззад уагæр йæ зæрдæйы, 
Уагæр цы зæрдæйы мæт нæу уым рохы?.. 
Уæллаг уазæгдоны бадтысты хисдæртæ... 
Зæронд Солтан сын ныллæууыд рæгъгæнæг, — 
Кувынмæ — пахуымпар, нуæзтæн — нæртон уæйыг, 
Афтæмæй ноджы, — лæппулæгау, хъæлдзæг... 
— Адзурут Хетæгмæ! — радзырдта кæсдæртæм 
Зæронд Солтан хъæрæй иу рæгъы фæстæ, — 
Бафсæстæн, срасыг дæн, афтæмæй лæппутæй 
Ничи ма фæци мæ нуазæны хъæстæ... 
106 

Хетæг дæр уайтагъд æрбалæууыд дуаргæрон... 
— Раздæр! — Солтан æм йæ урс сæр фæуыгъта... 
Хетæг æм бахæстæг... Кувын дын райдыдта 
Зæронд Солтан та уæд... Бирæ фæкуывта... 
— Хетæг, мæ хуры хай, — загъта, — дæ фыдимæ 
Бирæ фæцардтæн хæларæй, сыхагæй... 
Абоны цин мæнæн фосæй зынаргъдæр у... 
Фос та циу?!. цардæй, зæнæгæй, мыггагæй!.. 
Цин та дæуыл кæнæм, афтæ чи расгуыхти, 
Афтæ хъæбатыр, лæджыхъæдджын чи у... 
Мæнæ дæ фыды цур, ацы уазджыты цур, 
Хетæг, зæгъын дын: мæ сæр ныр дæхи у... 
Айс æй!.. Дæ аккаг у... Абоны лæварæн 
Фестæнт дæ сæрвæлтау не гасы сæртæ! 
Дыууæйæ дæр дын бар... равзар дæхи фæндæй, — 
Бацамондзæн дын сæ хуыздæры зæрдæ... 
Гъай-да-гъа! Уазджыты хъæрæй нынкъуыстысты 
Цар æмæ къултæ... Кæй ма уыд дзырды бар! 
Арфæ йын кодтой, лæвæрдтой йын нуазæнтæ, — 
Афтæ тынг хорз сæм фæкасти йæ лæвар... 
Сыстад Инал æмæ адæм фæхъус ысты... 
— О, Солтан, — загъта, — нæ туг æмæ не стæг 
Рагæй æмхицтæ сты, фæлæ фæгæдзæ кæ, 
Ахæм лæвар’ аккаг нæу кæд иæ Хетæг... 
Гъай-да-гъа! Стай-тай та кодтой йæ уазджытæ: 
— Хетæгæй хуыздæр ма чи у йæ аккаг?! 
Нæй, Солтан! Не ’ппæт дæр бузныг дæ лæварæй... 
Хетæгæй хуыздæр нæ райгуырдзæн сйахсаг... 
— Хетæг, мæ хуры хай! — загъта Солтан дæр уæд, — 
Ацы хъуыддагæн дæхæдæг йæ сæр дæ, — 
Гъе, ныр дæхи дзыхæй расид, куыд тæккæ дæр 
Ме ’взæр лæварыл тæргай нæу дæ зæрдæ... 
Хетæг дын зæхмæ ныккасти, мæрдджын лæгау... 
Уазæгдон бандзыг... Сыбыртдæр дзы нал цыд... 
Алчи фæдызæрдыг... Ай та цы диссаг у?.. 
Хетæг ма искуы нæ ардта уæздан дзырд?!. 
107 

Лæппу йæ къахы зæвæттæм ныуулæфыд... 
— О, Солтан, загъта, — хуыцау мын æвдисæн, 
Уый йæ куы снысан кодтаид мæ амондæн, — 
Хисдæрæй адджындæр чи у уæд мæхицæн?.. 
Фæлæ... цы гæнæн ис?.. Чызджы нæ бафæиддзæн, — 
Уымæн дын раздæр æвдисæн мæхæдæг... 
Уадз æй йæхи адыл... Цард ын цы ныв кæна, 
Уымæ хæццæ кæндзæн искуы йæхæдæг... 
— 0, Хетæг! Ма кæ-ма, ма хъаз мæ урс сæрæй, 
Науæд та базонæм не цæг ныртæккæ... 
Бадзурут чызджытæм!.. Хисдæр куы сразы уа, 
Гъе, уæд ма-иу æй мæ цуры фæмæнг кæ!.. 
Байдзаг фæсивæдæй уайтагъддæр уазæгдон, 
Хетæг сæ фæстæты ралыгъд æддæмæ... 
Разæй рæгъ-рæгъы лæууыдысты чызджытæ... 
Лæппуты расырдтой уайтагъд фæстæмæ... 
Бамбæрста хъуыддаг Чабæхан, Солтаны чызг, 
Мардау ныффæлурс, йæ цæсгом нынцъылдтæ. 
Тагъд-тагъд — йæ улæфт, мæлæтдзаджы улæфтау, 
Зæхмæ ныккасти, рызтысты йæ былтæ... 
— Ма тæрс, мæ Мæйрухс, æфсæрмаг дзы ницы ис! — 
Хъазæнæмхæст æм йæ зæронд фыд дзуры, — 
Иунæг ныхасæн нын дзуапп радт, дæ хорзæхæй. 
Зæгъ... кæд разы дæ, уæд... Хетæг дæ куры... 
Топпы гæрахæй хъæды сырд куыд фестъæлфы, 
Афтæ Чабæханæн фестъæлфт йæ зæрдæ... 
Тугæй сырх-сырхид йæ уадултæ адардтой, 
Цæстытæ, стъалытау, калдтой цæхæртæ... 
— О, мæ фыд! — загъта чызг, — уый бæрц худинагæн 
Ды мæн кæм аппæрстай гас дзыллæты раз, 
Уым ма цы бамбæхсон, уым ма цы ’фсæрм кæнон? 
Тæккæ зæгъын дын æргомæй мæ ныхас: 
Уыцы лæппуимæ рагæй кæрæдзийæн 
Адджын уыдыстæм, — йæхæдæг æй зоны... 
Ничи нæ ахицæн кодтаид иу зæххыл... 
Фæлæ нæ чи цыд хуыцауы тæрхоны!.. 
108 

Ахуыр кæнынмæ йæ Хърыммæ куы арвыстой, 
Бафтыд уæд иу грекъаг беримæ Хетæг... 
Уый йæ сæхирдыгон карз дзуармæ акодта. — 
Лæппу сæ афтæ фæдзуры йæхæдæг... 
Мард сыстгæ дзы, зæгъы, федтон мæхи цæстæй, 
Динамонджытæм дзы бирæ фæхъуыстон... 
Бакаст сæ чингуыты... Базыдта се ’гъдæуттæ... 
Скодта йæ цæуынмæ уым йæхи... чырыстон... 
Банцад чызг... Туджы цъыртт нал уыд йæ уадулты... 
Базыр-зыр кодта, фæцудыдта размæ... 
Февзыгъд æм кæсдæр хо... Мардау æй чызджытæ 
Рахастой уырдыгæй устыты уатмæ... 
Зæронд Солтан, Инал, уазджытæ иууылдæр 
Баззадысты куыддæр, цавддурау, сагъдæй... 
Иу сыбыртт нал цыди, иу ныхас нал ардтой... 
Уайтагъд фæтарстысты се ’ппæт дæр загъдæй... 
— Сбадут, мæ хуртæ! — Солтæн та фæцæлхъ ласта, — 
Хорз чызг йæ аипп йæхæдæг фæсиды... 
Гъа, йæ мад амæла, уастæн, зæронд сæрæн. 
Ахæм бахъуыды ран зонд кæм æхсиды!.. 
III 
Райхæлд куывд... Арфæтæгæнгæ, сæ хæдзæрттæм 
Адæм цыдысты иттæг бузныггадæй... 
Диссаг уыд, уый бæрц сæ фысым куыд аххæсти 
Уыйас дзыллæтыл хынцынæй, лæггадæй!.. 
Стыр кæсгон уæрдон, рæсугъд арæзт гауызтæй, 
Хъал сырх уæныг галтæ раскъæфтой кæртæй... 
Бирæ барджытæ йæ алыварс уадысты, 
Алы диссæгтæ æвдыстой уæлбæхтæй... 
Уалынмæ зарæгæй хæхтæ ныццараудтой, — 
Разынд Солтаны хъæу даргъ хиды хъусæй... 
Се схæссæг мадимæ Солтаны чызджытæ 
Уæрдоны бадынц æнкъардæй, фæлурсæй... 
Рауайдзæн уайтагъд сæ размæ сæ ныййарæг... 
Чи йæм фæлæудзæн йæ дзырдмæ, йæ кастмæ... 
109 

Уайтагъд сæ базондзæн иу цæстæнгасæй дæр, — 
Мады зæрдæ зыд у хъæбулты мастмæ... 
Зæронд Солтан ма Иналимæ афæстиат, 
Ахибар кодтой сæхи бæласдонмæ... 
Сбадтысты цъæх нæууыл, стыр тулдз бæласы бын, 
Исдуг æнцадæй фæкастысты донмæ... 
— Ма хъыг кæ, — загъта Иналæн зæронд Солтан, — 
Лæппу йæхæдæг æрæмбардзæн, ма тæрс! 
Фыдæлты диныл æвдисæн нæ бакæндзæн... 
Райсом ма иу æй дæхæдæг дæр бафæрс... 
Чызджы дзырд фехъуыстай... Баууæнд мыл, о, Инал, 
Ма ’хсайæд уымæ æппындæр дæ зæрдæ, — 
Чи ссардзæн дунейы уымæй хуыздæр амонд! 
Иунæг Хетæджы аргъ не сты нæ сæртæ... 
— О, Солтан! — загъта Инал дæр.—Мæ фыдыстæн, 
Рагæй мæ фæндыд — мæ хæстæг ды к’ уаис, 
Фæлæ цы кæнон ныр, — бафæрс дæ зæрдæйы: 
Чырыстон лæджимæ куыд кæндзынæ каис?.. 
Фарны хъуыддагмæ кæм лæууы фыды зæрдæ, — 
Дардæй йæ размæ, йæ дугъонау, тындзы... 
— Фарны хъуыддагæн цыбыр дзырд йæ аразæг: 
Тæккæ райсом дæр æрхонут уæ чындзы! 
Радтой сæ къухтæ кæрæдзимæ, рацæуынц 
Кæртмæ, раст усгур лæппутау, хъæлдзæгæй... 
— Дауджытæ не ’мбал! Хæрзбон ут, нæ фысымтæ! — 
Солтан фæхъæр ласта уайтагъд уæлбæхæй... 
Авд джигит барæджы, Солтаны фæйнæ фарс, 
Уынджы фæбалц ысты, хъузæттау, йемæ... 
Ныхасы чи бадтис, уыцы зæронд лæгтæн 
Арфæтæ ракодта, афæстйат семæ... 
— Сбадут, — сын загъта. — Хæрзбон ут, мæ сыхæгтæ! 
Тынг бузныггадæй цæуын æз Иналæй... 
— О, Солтан, — загъта йын ныхасы: хисдæр лæг, — 
Мах дæуыл дардмæ дæр цин кæнæм рагæй. 
Ацы хатты цыд та ноджы фæрнджындæр уæд^ — 
Уе ’хсæн хæрæфырт куыд райгуыра, афтæ! 

— Бирæ фæцардтæн, нырма мын, мæ фыдыстæн, 
Ничи ма ракодта ахæм хорз арфæ. 
Дауджытæн табу! Дæ арфæ сæм фехъуысæд! 
Иу хæрæфырт та циу! Радтæнт нын фараст!.. 
Цæй, ныр хæрзбон ут! Цæрут мын æнæниаæй... 
Загътой йын адæм: <Фæндараст, фæндараст!..» 
Ш 

УЫРЫССАГАУ ФЫСТ 
УАЦМЫСТЖ 

Æмдзæвгæтæ 
ЗÆРОНД ДÆН ÆЗ... 
Зæронд дæн æз... Ды тарстхуызæй нымдзаст дæ 
Мæ къуырф цæстытæм, русты ’нцъылдтæм ныр... 
Мæ бызгъуырты дæм тынг фыдуынд фæкастæн, 
Мæ сæры хъуын фæурсытæ чысыл. 
Æрвон лæвар мын — йнгæны хъæбыс... 
Зæронд дæн æз... 
Фæлæ ды зон,— мæ хивæнд амонд сонтæй 
Æгъатыр, карзæй бафхæрдта уæд мæн: 
Нæ федтон æз æвзонджы цины: бонтæ, 
Мæ мады заргæ — ’хцон æмæ фæлмæн. 
Мæ хъысмæт мын куыд басаста мæ ныфс! 
Зæронд дæн æз!.. 
Фæлæ йæ зон, æнцойад мын нæ дæтты 
Мæ ахуырыл дзæгъæлы сæфт рæстæг. 
Уый уыд фынау, нæ зыдтон цард, æмбæлтты, 
Хæлар лæгау мæм ничи уыд хæстæг. 
Нæ зыдтон уарзт, йæ бæллицты рæхыс, 
Зæронд дæн æз!.. 
Фæлæ йæ зон, æнæхъæн æнус уæгъды 
Фæцагуырдтон хæлæртты, ’мгæртты æз. 
Мæ уд æмырæй, иунаегæй унæргъы, 
Цы федтон цардæйг, у мæрдон мæ хуыз. 
Хуыцау, мæлæт, дæхæдæг мæ уыныс, 
Зæронд дæн из!.. 
Зæронд дæн æз!.. Ды тарстхуызæй нымдзаст дæ 
Мæ къуырф цæстытæм, русты ’нцъылдтæм ныр... 
Мæ бызгъуырты дæм тынг фыдуынд фæкастæн, 
Мæ сæры хъуын фæурсытæ чысыл. 
Хуыздæр лæвар мын — ингæны хъæбыс, 
Зæронд дæн æз!.. 
1886 
8. Къоста. 
113 

* * * 
Бæрзонд, хъæздыг хæдзар... Иæ дуарыл герб, фыдæлтон.., 
Нывæфтыд, райдзаст балкъон... Авджын мезонин... 
Æхгæд уæрдон... Бæхтæрæг — балцарæзт, æвæлмон... 
Кондуктор... Уасынæн æрхуы хæтæл — йæ цин... 
Швейцармæ пух базтæ... Фæсдзæуинмæ — хызынтæ... 
Дæ хуыссæнгæрзтæ баст... Дæ чырыныл гуыдыр... 
Фыстæджыты цыргъæд... Тетрад... Дæ нымд фыстытæ... 
Дæ сырх вуал æмæ дæ тасгæ-уасгæ гуыр... 
Хæлæрттæ, хиуæттæ... Сæ арфæйы ныхæстæ... 
Формалон пъа... Цæссыгтæ... Дариты сæр-сæр... 
Фæстаг фæндараст... Къухфæтылд... Хæццæ хъæлæстæ... 
Хæтæлы ’вазгæ уаст... Рæувад цæлхыты хъæр.. 
Рыг сыстад... Уæрдон айтынги... Фæтæхы бурæй 
Завод... Цæнгæт хид... Базар... Фæссахар... Фæндаг... 
О, сонтæрра!.. Æрлæу!.. О, ма фæлидз мæ цурæй... 
Мæ ныфс, мæ фæндиæгтæн ма аскъуын сæ таг... 
Ды ма ныссæтт æгъуыстаг зарæджы егъау фарнг 
Мæ кувæндоны уæз, тæмæнкалгæ æргъæу, 
Мæ удсыгъдæггæнæн, мæ уæлтæмæны аргъуан, — 
О, раздæх, амондхал!.. О, сонтæрра, æрлæуу!.. 
1887—1891 
Ш 

ФÆСАРÆНГÆСУАТЫ 
У æфхæрд риуæн уады йæ сулæфт æнцон*. 
Хуыссæг цæстытыл бады æнгомдæр. 
Иууыл фæндæгтæ тымыгъ ныммарзта бынтон;. 
Ниудта тымыгъ æхсæв æмæ бон дæр. 
Уым фæсарæнгæсуаты гæвзыкк хæдзар — дард,, 
Ацыд цары онг миты хъæбысы. 
Уым фыдæбонгæнæг лæг кæйдæр къуымы цард,. 
Зæронд Тришкæ-зæхкусæг — йæ фысым. 
Бирæ утæхсæн федта, фыдæбæттæ, маст, 
Стæй йæ хъару, йæ фæстаг тых рафтыд. 
Нал уыд тохæн йæ хъару, æрбаци ныфссаст,, 
Æмæ рохаг мæрдты бæстыл бафтыд.. 
Фарисейтæн æнæлаз — сæ ныхасы хатт, 
Тæрхон рахастой карзæй фыдæнæн: 
«Хъуамæ уæлмæрдты химарæн ма уа бынат!»—- 
Уый нынныгæдтой иуварс, фæсгæрæн... 
Хуысс, фыдамонд бецау, ныр дын де ’нусон фын 
Зæххон хъизæмар нал бахъыгдардзæн, 
Нæ дæр хастæй æрдхъирæн, фыдцарды хъæрзын, 
Нæ дæр дам-дум, йæ сау хъуына къарцæн. 
Дæу хæлæртты æгъдаусæфт нæ тъысдзæн хъыджы, 
Стæй фыдызнæгты судзгæ æлгъыст дæр. 
Зон, дæ фæндыр æрбайрох кæндзысты рæхджы, 
Рох — дæ зарæг, дæ хæрзтæн сæ хуыздæр! 
Дæу ныууагътой тæппудтæ фыццаг хæсты бон, 
Æлгъ, мæнг цыты фæдонтæ, мæнг кады! 
Хъару нал и!.. Цы давы?.. Хъысмæты фæндон: 
Бастъæл, бамби фæсарæнгæсуаты... 
1888 

л.я п. 
Мæ хъуыды ’м.баехсгæйæ, куыд цæрон? 
Быхсын куы нæ уал у мæ бон. -г- 
Миййаг дын мдетц хос цуы фæурн, 
Куы нæ мын радтай дзуапп фæндон? 
Фæлæ мæ риу цы фæнд æвдæрзы, 
Цы низæй у мæ зæрдæ дзаг, — 
Гъе, уый ныр нал комы æмбæхсын, 
Æддæмæ агуры, фæвдаг. 
Мæ фæндон не ’ргом кæны зæрдæ, 
Иæ æмбæхсын дæр уый бон нæу... 
Цы мæ фæнды, уæдæ, æцæгдæр? — 
;Куыд дын зæгъон, кæй уарзын дæу? 
1888 аз, 
Дзæуджыхъæу 

ХÆХХОН ЧЫЗДЖЫ 
МАРДЫ УÆЛХЪУС 
Ма йыл кæнут аевйрхъау дзййæзтг 
Уый йæ нысаныл аб<эй фæхæст, 
Царды утхары, ту&йты, МастЫ 
Уымæн рагæй уыд алцы аеШерст... 
Хорз у амæлын уый æвзонг азты! 
Ницы кæны, кæй уыДй æдзард --- 
Баййæфтаид цагъ&р&д, хъыгдард, •**- 
Уый ныгъуылдаид алы хаГСт йасты. 
Никуы схъæлдзæг уыдаъд йæ цард.. 
Хорз у амæлын уый æвзонг азты! 
Бавæрдзысты йæ махæй хуыздæр 
Уазал сыджыты сау-сауйД м&р, 
Нарæг табæт йæ ййШяы асТæу... 
Ма йыл хойут дзыйазгæ уае сæр: 
Хорз у амæлын уый æвзонг азтыГ 
1889 •. ¦ * Г 

ГНЫББАР 
^«Ныббар мын»... Уый дæ зонд ыскарста, 
•Ныр мын æппæт дæр у æмбæрст,— 
Мæ уарзондзинадæй фæтарстæ, 
Дæумæ кæддæриддæр уый касти 
Æнкъард, фыдохы бонау, раст... 
Цы кæнон, цæй... Нæ фембæлдтытæ 
Дæ удæн мауал хæссæнт рыст. 
Æз уыдонæй миййаг нæ уыдтæн 
Æвæлмон цинæнхъæл^мæ удæн, — 
Дæ уд мын уæд рын, сонæй хызт. 
Фæстаг хатт, курын, айс мæ дзырдтæ, — 
Æфхæрд рынчын зæрды лæхстæ! 
Фæкæн мæ рох: цыма рæуфынтæ, 
Цыма æмдзæвгæты фыст зынтæ, 
Фæллад, æгъуыссæджы сæнттæ... 
Ныббар! Мæ ивгъуыд катай хъуамæ 
Хæссон фæндагсарæн. Æххæст 
Æз йемæ суангдæр адзалмæ 
«Фæцæуон, цæй; уæддæр хуыцаумæ 
Дæу тыххæй кувдзынæн æрмæст. 
1889 

* * * 
О, уарзын æй, фæлæ йæ сау монцæй нæ уарзын, — 
Сымахæн зонгæ у, сымах дзы уарзт уынут, — 
Нæ йæ сайын тæссонд, мæнг амондмæ, нæ хъазын, 
Фæлывд, æхцон зæлтæй йын н’ агайын йæ туг... 
Нæ, уарзын æй æндæрхуызон, бынтон хæдуагæй, 
Уый у мæ зæрдæйæн, нæ дунейыл æмбал 
Кæмæн нæй хорзæй, фидауцæй, цыты хъуыддагæй, 
Г ъе ахæм символ æмæ фарны идеал. 
Уый у мæ царды сагъæс, йе ’цæг æмæ й’ аргъау, 
Бæрзонд хъуыдытæ æмæ ахуыры хуызæг, 
Бæлгæ поэзи æмæ аивадты аргъуан, 
Кæм кæнынц ме ’нкъарæнтæ арф æмæ сыгъдæг. 
О, уарзын æй, куыд мын амоны ме хæс, афтæ, 
Нæ домын уарзты тыххæй хорзæхтæ, хуынтæ, 
Цагъарау æм хæссын мæ кувинаг, мæ арфæ, 
Хæссын мæ хъысмæтæн мæ бузныджы дзырдтæ. 
Æз амондджын дæн, уарзын æмæ уымæй. Уарзтæн, 
Иæ коммæгæс уæвгæ, йæ тырысайы бын 
Æз карз тох расиддзынæн тутсæр, уазал бардзæн, 
Иæ ныхмæ рацæудзынæн — цинамæст, ныфсджын... 
Æмæ кæд хаттæй-хатт æз хъизæмар æвзарын, 
Æхсæв мыл уый тыххæй кæд не ’рхæцы хуыссæг, 
Уæд æм æнхъæлут æмæ исты азым дарын? 
Рæвдауа мæ? Кæуа? Кæнæ мæм уа хæстæг? 
Нæ, æз тæрсын. Тæрсын, миййаг куы цæуа цардмæ, 
Уæд ыл куы баууæнда, куы йæм радта йæ арм, 
Куы йæ радта мæнгдзинад, чъизи æмæ маргмæ, 
Æмæ куы фæтых уа йæ зæрдæйыл хæрам- 

Гъе уымæй, уымæй тæрсын æз, гъе уый мæ ’вдæрзы, 
Уый, чызг, æвзонг, сыгьдæг, бæллиц æмæ фæндон, 
Цыбæйлаг, сайаг цард та алцæуыл æввæрсы... 
Тæрсын, миййаг æй уæд куы нал уарзон бынтон. 
1889 
120 

В18-æй РАХУЫНДЫ ФÆДЫЛ 
Цы уæ хъæуы? Уæхи ирхæфсынæн кæд хъарут? 
Æви уæ сæфт азтæ, дзæгъæл, æсæрфат мæт 
Уысмы бæрц цинагæй ысраст кæнынмæ хъавут? — 
Цæуын уæ уый тыххæй нæ хъуадис ардæм уæд. 
Цы уæ хъæуы уæдæ? Тæхуды æмæ уе ’хсæн 
Бæргæ куы разынид ам иунæг лæг уæд та, 
Иæ цæсгомы чъизи кæмæн уа донæй сæхсæн, 
Фæлывд, мæнгард митæ кæй зæрдæйы нæ уа. 
Тæхуды ’мæ уæд та, нæ цард, нæ боны маргæй 
Цы зæрдæ нæу хъæстæ, куы фенин ам тæлфгæ, 
Мæ бæсты уый зæгъид, кæй агурын æз дардæй, 
Цы уæ домын æдзух... уый базонид баергæ... 
Фæнды мæ тынг, сымах куынæ кæниккат базар 
Уæ уд, уæ намысæй, уæ бартæ ’мæ цытæй, 
Уæ кæрæдзи уындæй куыннæ æвзæра азар, 
Фæлæ куыд сæфой тагъд уæ мæстытæ, зынтæ. 
Чырыстийы фæдзæхст сымах уæ зæрдыл дарут — 
«Дæхи удау, æдзух дæ хионы дæр уарз.» 
Æз та мæ иунæг цард мæ Фыдыбæстæн хъарын, 
Голгофыл тынг куыд кæнон хъизæмæрттæ, сар. 
1889 
121 

М. Ю. ЛЕРМОНТОВЫ ЦЫРТЫ РАЗ 
Цин кæн, цин о, мæ зынаргъ, мæ райгуырæн зæхх, 
Æмæ байрох кæ’нусон зындзинад,— 
Ныр дæ фæндтæ æргомæй зындзысты уæрæх — . 
Мæнæ фидиуæг — бархимæ сидæг! 
Зон, сæрибар уыдзæн, — мæнæ фидар нысан, 
Мæнæ не стъалы, не ’нусон цырагъ, 
Не скаст, не ’хсар, зынвæндæгтыл фидар æмбал, 
Хорз зæрдæджын, домбай лæг, нæ зынаргъ!.. 
Иемæ уайдзынæ ’ууæнкджынæй размæ цæрдæг 
Рухсы, ахуыры стыр хæзнадонмæ, 
Иемæ сахуыр кæндзынæ, — цæмæй уай цæттæ 
Тохмæ йе стыр хъуыддагыл уæндонæй. 
Уæд дæ цæстытыл уайдзæн йæ хъуыдыджын каст. 
Никуы амæлдзæн, тар уый нæ кæндзæн. 
Ам дæ кæмтты нæрдзæни йæ зарæджы хъазт, 
Уый йæ фæндырæй тынгдæр æрцæгъддзæн. 
Бауарз афтæ ды уый, куыд йæхæдæг дæуæн 
Уарзта тард поэт д’ айнæг къæдзæхтæ, 
’Взонгæй чи уыд нывоидаг фыд хахуыр дзырдтæн, 
Уымæн бафид йæ бирæ дзæбæхтæ!.. 
Пятигорск, 
1889 аз, 16 август. 
122 

В. Г. ШРЕДЕРСМÆ 
Уыдзæн ма ахæм бон!.. Тæхуды 
Æмбырдæй уе ’ппæтыл рæдау, 
Æдыхстæй ма фембæл!.. Уæ худын, 
Уæ дзырдмæ ма байхъус лæгау!.. 
Сымахæн нæй æмбал уæ рæвдзæн, — 
Ыстут цæрдуд, уæнгрог, æд-зонд; 
Уырны уæ, искæд бон æрцæудзæн 
Æхсæны цард рæстырдæм конд. 
Куыстæй уæ сæрнывонд æвдисут. 
Лæгуарзонæй — уæ цард, уæ уаг; 
«Сымах уæ тугмæ туг нæ исут 
Мæнау, хъæддаг лæгау, миййаг. 
Æниу кæд ууыл дис нæ хъæуы,— 
Куы тыхсы рынчындоны лæг, 
Уæд æм лæджы уарзын нæ цæуы, 
Фæкæны дунемæ хæлæг. 
Ныббарут! Ахæм зонд йæ рады 
Мæныл дæр бафтыдта йæ рын. 
Мæ къух æз ауигъин мæ цардыл,, 
Фæлæ сымах иыфсæй цæрын. 
Сымах куы ’рбалæуут мæ зæрдыл, 
Куы зæгъын, фембæлдзыстæм ног, 
Уæд та хъæцын мæ карз æфхæрдыл, 
Хæстмæ та баууындзын мæ онг. 
Æмæ мæнæн ныр у мæ нысан: 
Рæхджы сымах фенын цæстæй, — 
Уæ.худт, уæ ныхас мæм куыд хъуыса, 
Куыд уæ марон чысыл мæстæй... 
1890 

МÆ ХОМÆ 
Куы нынниуы дымгæ нæ фæрсаджы цъæсты 
Хъызт зымæгон æхсæв, мæ хо, 
Уæд ауайыс уайтагъд, кæугæйæ, мæ цæстыл, 
Фæлæ дын нæу баххуыс мæ бон. 
Фæхайджын нын кодта фыдамонды бонтæй 
Нæ мæгуыр бинонты хъысмæт. 
Ды уарзтай рæсугъд цард, уæгъдибарад домдтай 
Мæнæн та уыд карз тох мæ мæт. 
Куыд сыстæм мах хъомыл — бынтондæр æндæртæ, 
Æмуддзинад мах æхсæн нæй, — 
Нæ фыд нæу нæ хуызæн, æндæр у йæ зæрдæ, 
Нæ мад та... Цы йын дзурæм, цæй? 
Мах азы афонтау, — бæрцнымад цыппарæй, — 
Цыппар ысты уыдон дæр раст, — 
Æвæццæгæн радта æрдз худæгæн, барæй, 
Тыхджындæр цæмæй уа нæ маст. 
Нæ фыдмæ ма бакæс, — сæнтурсæй æрттивы, 
Хæлар æмæ ихау рæсуг... 
Дæуæн та дæ æнгас раст уалдзæджы ивы, 
Фыцы æмæ райы дæ туг. 
Куы хурбон, куы асæст, куы мигъджын фыд рæстæг, — 
Уый фæззæг!.. Нæ мадау нæу цы? 
Мæн маст æмæ амонд æскодтой сæ хæстæг, 
Нæ сæрдау мæ зæрдæ фыцы... 
Нæ хъуыды, нæ сагъæс, нæ зондахаст — хицæн, 
Куыд фидауæм иумæ гъе уæд? 
Мах иухуызон амонд нæ куырдтам нæхицæн, 
Æмхуызон нæ уыди нæ мæт. 
124 

Фæхицæнтæ ыстæм... Ды равзæрстай амонд, 
Ды уалдзыгон сæнттыл ысдæ, 
-Фæлæ дын дæ мойы æнæхсæст, æрра зонд 
Ныссаста дæ ныфсы сæнттæ. 
Ды хъусæй лæууыдтæ, æгомыг зæппадзау, — 
Æмбæхстай ды махæй дæ хъыг, 
Уæддæр нæм æрбайхъуысти судзаджы уацау,— 
Дæ цæстытæй фемæхст цæссыг. 
Фыдæнхъæл æрбадæ дæ сæнтты мæсыгæй, 
Æнахъомæй зæрдæ ныссаст... 
Цæй, аку, мæ зынаргъ!.. миййаг кæд цæссыгæй 
Фæрæуæгдæр кæнис дæ маст. 
то 

М. 3. ХЪИПИАНИИЫ МАРДЫ УÆЛХЪУС 
Амардис... æмæ нæ мастæлгъæд риутæй 
Хъуысы зæрдæхалгæ ацы ныхас. 
Амарди... æмæ та сагъæссаг ниудæй 
Ниуыс, дзыназыс, ныййарæг Кавказ! 
О, ды нæ зынаргъ хъæбулæй фæцух дæ... 
Махæн дæ номæй цытæ уыд фæдзæхст, 
Уыдон хæдæфсарм гуырдзийаг æдзухдæр 
Уарзон æфсымæрау кодта æххæст. 
Тынг бирæ сты, цымæ, адæмы охыл 
Чи хаста адæммæ ныфс æмæ ’хсар, 
Не стыр сæрибарыл чи цыди тохы, 
Тар къуымты чи лæууыд рухс цырагъдар? 
Нæ, бирæ не сты. Нæ цæуæт кæндзæни 
Ацы зианыл зæрдæхъыг ныхас... 
Ку... мæн дæ кæуынмæ ногæй уырндзæни 
Де суинаг фидæн, ныййарæг Кавказ! 
1891 
1.26 

* * * 
Æз иунæг дæн, иунæг, æгъицау бынтон, 
Дуне ’мæ дзыллæйæ иппæрды фæдæн. 
Нæй иу зынджы стъæлфæн — зæрдæйы фæдон, 
Нæй ме ’мзонд хæлæртты æнгом рæнхъ мæнæн. 
Мæ алварс ныммæйдар, мæ рухс хур ныттылд, 
Æдзæрæг, фыдуазал... Ныдздзæгъæл мæ фæд. 
Цæрын та мæ, уæвгæ, куыд тыхджын фæндыд, 
Æввахс удæн лæггад уыдис-иу мæ фæнд. 
Куыд тынг мæ фæндыди, зæххы къори уæд 
Ныхъхъæбыстæ кæнын, хæларау, тыхджын. 
Мæ хæрам ызнæгтæн ныббарын æппæт, 
Фыдæбон æвзаргæ, сæ уарзтыл тыхсын. 
1891 

1892 АЗЫ НОГБОНМÆ 
Ногæй та иумæ мах ацы ’хсæв бадæм, — 
Не ’гъдæуттæм гæсгæ æмбæлы æмæ 
Ног азы арфæ кæныны бар раттæм 
Не ’ппæт дæр иумæ, хæлæрттæ... кæмæ? 
Радзурин æз? Нæ! Цы зæгъон, нæ хатын, 
Дзырдты рæсугъдты æвæрæн мæм нæй, — 
Ацы æмцины, зæрдæрухс сахаты 
Ам хъæуид гений, уый не ’хсæны нæй. 
Уымæн æрмæстдæр5 йæ хъаруджын лирæ 
Аив, ныфсдæттæг сæрибары дзырд 
Летамæ фехсид æхсидаф — сатирæ, 
Ивгъуыд фыд аз дæр кæм аныгъуылд цырд. 
Уый дзырды фæрцы кæниккам тæригъæд 
Ног гуырдæн мах дæр, кæниккам ыл мæт... 
Ацы æнахъом у зæронды ивæг, 
Уый нын æрхаста фыдæнæн хъысмæт... 
Бакæсут ма йæм, куыд ризы, куыд сæлы, 
Цæстытæ — уазал, бынтондæр ныджджих. 
Ихæй йæ сæрыхъуын калы тæмæнтæ, 
Цæстыты хаутыл йæ цæссыг ныйих. 
Мидæмæ хаудриу ныссалди. У цъусдæр 
Зæрдæйы гуыпп-гуыпп йæ улæфт — лæмæгъ... 
Туг дæр дзы нал и... Æстонгæй йæ русты 
Афтид æстджытæ куы зынынц дзæбæх! 
Цæй ма, æфсымæртæ, исчи уæ хаты, 
Дзаг фынгыл бадгæйæ, уыцы хъæрзын? 
Баххуыс ын кæндзыстæм истæмæй царды? 
Фенцондæр кæндзыстæм уымæн йæ зын? 
128 

Хорз! Æз æууæндын сæрибарфæндоныл, 
Уарзты фæндагыл цæудзæни нæ къах, — 
Фенцон ын кæндзыстæм йе ’намонд уавæр, 
Ногæй йæ рухс цардмæ ’ркæндзыстæм мах. 
Хицæнтæй стæм мах æдых æмæ ницы, — 
Иумæ куы ’вналæм — хох ракæлдзæн, ра! 
Ууыл æууæндгæйæ, нуазæнтæ сисæм, 
Нуазæм æфсымæрдзинадыл... Ура! 
1891 
Къоста. 

Е. Е. Н» 
Фыссын... Фæлæ сымах æндавы 
Нæ зын, нæ хъизæмар миййаг? 
Сымах ныр худгæ хур кæм тавы, 
Нæй уырдæм а-бæстæй фæндаг... 
Кæсы уæм хуры цæст æргомæй, 
Уæ райсом — денджызæй рæвдыд; 
Сымах уым иу катай нæ домы, 
Уым—уалдзæг, цинты зæхх, æвыд!.. 
Уæд ам та?.. Зæрдæ ма кæм райы,— 
Уæ фæстæ иу лæг ахæм нæй, 
Кæй зæрдæ не схъыг Хумарайы 
Нæ царды иугъæдон зынæй... 
Ыстæм мах цинагæй фыдæгъгъæл, 
Поэт, нывы дæсны Ислам 
Бынтон ысхъæддаг и, ысдзæгъæл, 
Нæ дæтты иу лæгæн салам. 
А. П. йын радта хос-микстурæ, — 
Кæд, дам, ысцух уаид йæ низ, — 
Фæлæ йæ уый ныздыхта дурыл, 
Ыстæй уæд лидзынмæ фæцис. 
Гасбар... Цы йын у, уый педантмæ 
Уылынг дæр нал хъæуы сæрæй; 
Тæригъæдджынтæ цас ис Дантмæ, 
Фæлæ дзы ахæм иу дæр нæй. 
Æлгъиты алкæй æмæ суры, 
Кæлы йæ цæстытæй цæхæр; 
Зæгъгæ, ысхудти лæг йæ цуры, 
Фæци уæд додойаг йæ сæр. 
130 

Уæд Саня та... Ныруад уæ фæстæ, 
Ныууæззау и, ысдзырд æм нæй; 
Иæ цыд — ысхъæл, йæ каст — цъынддзæстæй, 
Раст гувернанткæйау, уæллæй!.. 
Æрмæст ма Милæ... Сахъ у Милæ! 
Цыдæй — Суворовы салдат, 
Бæхыл — сæруæлдай лæг Атиллæ, 
Æвæры алкæмæн дæр мат... 
Нæ Къола дæр уæ рох нæ уадзы, 
Кæнæм йæ мысæн «хъастыл» дис; 
Æрмæст ын айдæны руаджы 
Иæ куыдæй бауромæн ис. 
Цæй, се ’ппæтæн кæм у нымайгæ, — 
Уæ мысынæй нæ уд ныссау, 
Æрмæст Агъа, фыццагау, райгæ 
Кæны йæ кæрты раз озау. 
«Баку» — æндон лæг, фæлæ, саруа, 
Иæ дзыхмæ нал исы къæбæр; 
Нæ зæххыл кæрдæг бахус баруад„ 
Нæ хъæдыл нал хæцы сыфтæр... 
Нæ арв дæр —тар, йæ цæссыг фемæхст;, 
Нæ даргъ æхсæв дæр нæу хуыздæр... 
Сымах, — цы ма у йеныр йе ’мбæхст,,-— 
Ыстæм хатт фемысын æа дæр.~ 
1892 

САНЯ ÆМÆ МИЛÆ Б. 
Æз фыссын хæрзцъус цыдæртæ,— 
Нæй æппын рæстæг... 
Афтæ райдыдта куыддæртæй 
Ме ’нæнтыст фыстæг. 
Зарæг нал абухы риуы 
Иугъæдон куысты,— 
Ам сæ дзырды сæр у иууыл 
Къахинаг ызды. 
Нæу нæ индзылер кæддæрау 
Ацæргæ, мæллæг; 
Раст Гасбарæй дæр фыддæр у, — 
Карз æмæ тызмæг! 
Пецтæ кусынц, уæд фæлмæцæм 
Сау фæздæджы мах, — 
Дыма Кьерчы хæст нæ фæци, 
Уыйау гуыпп, гæрах 
Алы «номыртæй» фæцæуы, — 
Ма байрайой уас! — 
Ис сæ рæмыгъды быцæуæй 
Зæрдæйы бын тас... , 
Нал кæны Хъобан фыццагау 
Уарзынмæ фæдис, 
Карз æфсинау æй фæцагай, 
Уæд дæ бæрзæй хиз! 
Уæд йæ фидистæн, йæ хъæртæн 
Нал вæййы кæрон... 
Цæй, цы бакæна, æмгæрттæ, 
Ахæм ран ирон?!. 

Зонын, мæн сымах нæ мысут, 
Æз нæ дæн мæтаг, 
Гъе фæлæ уæддæр ныффыссут 
Иу фыстæг уæд та! 
Ракæнут уæ фыд, уæ мадæн, 
Арфæтæ мæнæй. 
А Ислам та... Нæу шьшады, 
Уый æфсæрм мæ нæй1 
№2 
;Ш 

ДЗÆБИДЫР 
Æдæрсгæ, сæрыстырæй тигъыл ыслæууыд 
Ысхъæлсы дзæбидыр, — йæ къæхты бын мит. 
Иæ хъуыныл чырс ферттивы, раст цыма нæууыл, 
Лалхъуытау ыл хъазы сæууон хурьГхсид. 
ЗИæ уæлæ ис Сат-хох, цъæх-цъæхид тыгъдад 
Налмас худы сфардæг йæ паддзахы сæр, 
Бынæй та Кавказыл тæнæг фæлм æрбады, 
Нæ тар кæмттæй хъуысы нæ дæтты сæр-сæр... 
Дæркъ сычъи ныджджих и, йæ сонт зæрдæ ахатт, 
Нæуу хизæнæй дардмæ æнтъыснæгæй каст... 
Уый дзæбидыр федта æмæ дын фыццаг хатт 
Иæ зæрдæйы базмæлыд сагъæссаг уарзт... 
1892 
¦Ш 

* * * 
Дзæгъæлы уыд нæ рæмбæлд махæн иумæ, — 
Мæ хуры хай, нæ фæндаг иумæ нæу: 
Нæ цин кæндзыстæм иу циныл дæуимæ, 
Мæ тарф хъынцъым нæ бауыдзæни дæу... 
Цъæх уалдзæджы фæхъæуы хъæлдзæг зæлтæ, 
Сырх дидинджытæ, булæмæргъы зард, 
Дзæбæх сæнттæ! сыгъдæг арв, хуры тынтæ, 
Æнæ фидæн, æнæ нысанæй цард... 
Бынтон æндæр у фæззæгæн йæ нысан: 
Ратт уымæн сындз ды розæты бæсты, 
Уый уарзы тох, æхсар куыстæй нæ тыхсы, 
Уым къахдзæфтæ фыд хъизæмар æсты... 
Нæу уыдонæн сæ циндзинад æмхуызон 
Æмæ нæу иу сæ хъыгдзинад, сæ уаг... 
Дзæгъæлы уыд нæ сæмбæлд махæн иумæ, — 
Нæ фæндаг иумæ нæу~. Уый у хъыгаг!.. 
1893 

МУЗÆИÆН 
Музæ... Ныррох кæнæм уыцы аккордтæ, 
Мыртæ кæм кæнынц сæ зæллангæй уаз, 
Мæнæ лæдæруд йæ фæлыст, йæ кондæй 
Тынг буц куыд вæййы мæгуыргурты раз. 
Цæй-ма, цæмæн хъæуынц ахæм рæузæлтæ, 
’Нæрцæугæ сæнттæн сæ зарджыты къорд 
Фмæстдæр куы агайы ’взонг чызджы сæнттæ, 
Дзæгъæлы тох æмæ цæссыджы ’згъорд? 
Уый бæсты ды мæнæн ахæм зард акæ, 
Зæрдæйы къуымты куыд кæна зæлланг, 
Æмæ куыд хъал кæна алы хатт, алкæм 
Адæмты намыс, сæ хъару, сæ уаг. 
Уый бæсты зæгъ мæнæн ахæм дзырд, абон 
Дзыллæты зондмæ куыд бахъара тынг, 
Зæгъгæ, дунейыл ис иунæг иу амонд — 
Уарзæм кæрæдзи, куыд кæнæм хатыр. 
1893 
136 

* * * 
Искуы ’рцæудзæн мæнæн дæр мæ рад, 
Искуы ’рлæудзæн мæ зæрдæйы цавд, 
Æмæ марды чырыны куы хуыссон, 
Уæд мæрддзыгой цæудзынæ мæнмæ, 
Дæу нæ уыдзæн æппындæр мæ мæт, — 
Ссар-иу худынæн исты мæнг æфсон! 
«О, цы фесты ныфс, цардбæлл æнгас, 
О, цы фæцис мæ судзгæ зынг уарзт 
Æмæ сомбоны дугмæ тырнынад? 
О, цæмæн банцад цымæ, цæмæн 
Ныр нæ ныхæсты фурды уылæн, 
Чи уыд уады тых æмæ нæрынау?.. 
О, цы бамыр кæл-кæл худты рыхт 
Æмæ судзгæ сатирæйы тых? 
О, цы фесты нæ бæллиц, нæ уаз монц, 
Хи нывондæн дзыллæйыл æрхаст, 
Гъе, сæрибар, æмбарад, гъе уарзт, 
Науæд фидæныл, сомбоныл карз тох? 
Нал, фæтары сты иууыл фынау!.,» 
Худ, мæ хæлар, ку, судзгæ фыДау, — * 
Уазал ингæн æппæтдæр ныббардзæн... 
Фæлæ цалынмæ уарзын, мæлын, — 
Тынг дæ курын, лæхстæ дын кæнын: 
О, мæ дудгæ мастыл мын цæхх ма зæр. 
1893 

:* * * 
Ды ма ’фхæр мæн. мæ фæндырæн хæрзбон кæй загътон 
Кæй аскъуыдтон алæмæт рагсæнтты рæхыс, 
.Хъæбæруд дунейæн кæй никуыуал æрцагътон 
Цæссыгты сусæгтæ, бæллицты ад, сæ хуыз. 
Ды ма ’фхæр мæн! Сæрибар зарджыты хъæлæстæ 
Рæхыс дзæгъ-дзæгъимæ куыд бабæтдзынæ ды?! 
Бул-булы зарæг та, чызджы фæлмас ныхæстæ — 
Сæрзилæн марджы нуазæн хъал монцты куывды... 
Куыд кæнон æз, ныр алкæм чи рæвдз кæны карзæй 
Сæуæхсид тугамæст, парахат боны рухс, — 
Куыд кæнон уыдон æз къæмдзæстыг уаз ныхасæй: 
«Уæхийау уарзут алкæм алкæйдæр æдзух»? 
Фæфæуы тар æхсæв... Рæхджы фыдгæнд, фыдмондаг, 
Сæнтдзæф æхсар, æдзæсгом æмæ сайыны æмгад... 
.Уыдзæни (Ьидиссаг, æнаккæгтæн нывондаг, 
Къахбай, æдзæсгом æмæ сайыны æмгад... 
Ныр афон у — кæм ма ис фæдисæн æнцайæн!.. 
Джебогътæ ферттывтой сæуæхсиды тынæй... 
Чыннæрдзæн æхст, æмæ <Табу бæрзонд хуыцауæн!» 
.Æврæгътыл айзæлдзæн уæлахизæй, фæрнæй. 
Æмæ сабырдзинадæй ноггуырд дуне райдзæн, 
Дард аппардзæн йæ кард, æлгъаг фыдты фыдау... 
Ды ма ’фхæр мæн! — Æмæ уæд дзагриуæй ныззардзæн 
Мæ фæндыр уарз æмæ сæрибарыл рæдау... 
1893 
Ш 

* * * 
Мæ хæлар, дæу фыдниз 
Куй: дома, йе стыр рйсс 
Куынæ дæ уадза ’нцой, ыстын дæр, 
Чырыстййы уæд мыс, 
Куыд амардис, куыд тыхст, — 
Æваст фæкайдзысты дæ зынтæ. 
Дæ цины уысм дын маст 
Куы басудза æваст, 
Дæ уд, зæгъгæ, фыртасы бахауд, 
Уæд адæммæ фæзын, — 
Сæ хъыджы цур дæ зын 
Уыдзæни, денджызы — æртахау. 
1893 

Я. М. НЕСТЕРОВЫ МЫСЫНÆН 
(Кавказы ахуыргæнæн зылды бæрныдзыд) 
Æз æй зыдтон... Зыдтон, кæддæр нывондæй 
Куыд царди уый мæ райгуырæн бæстæн, 
Йæ фарны куыст, йæ тых æмæ йæ зондæй 
Куыд ахадыдта уд æмæ цæстæн... 
Нæ мæ ферох, æнæцудгæ, уæндагæй 
Куыд хаста рухсад, ахуыры цырагъ, 
Хæрам æмæ фыдæвзарæн фæндагæй 
Куыд ракодта æндæр фæндагыл мах. 
Уый амыдта: фыдмæ фыд-зæрдæ дарæм, 
Æндæр хъуыддагæн агурæм фæрæз, 
Сæрысуангæй æндæрхуызон æмбарæм 
Сæрæн, лæджыхъæд, намыс æмæ хæс... 
Уый уарзта мах, æмæ æдзух фæдзæхста, 
Нæ бæстæм уа æндæрхуызон нæ уарзт, 
Нæуæг тохмæ хъæбатыр монцтæ здæхта, 
Нæ фæткой — «тугæн туг» — æрцæуа саст, 
Хъæддаг уæгъдибар фауæм сæфт, зæрондæй, 
Цæуæм æцæг сæрибары хæрзтæм... 
Æз æй зыдтон, зыдтон, кæддæр нывондæй 
Куыд царди уый мæ райгуырæн бæстæн... 
1893 
140 

* * * 
Куы ныммæлон, гъеуæд дæ судзгæ цæссыгæй 
Мæ уæлмæрды ратдзынæ уаг? 
-Мæ байсæфты охыл дæ мæтæй, дæ хъыгæй 
Нырриздзæн дæ зæрдæ миййаг?.. 
Мах иумæйаг хъуыддаг бынтон æнгом баста,— 
•Фæндыд нæ цæмæндæр лæггад. 
Уыдыстæм хæлæрттæ, фæлæ нын хъыг дардта 
Цыдæр сон нæ уарзондзинад. 
«Фæхицæнтæ ыстæм... Згъордтой нæ азтæ, 
Нæ кæрæдзи мысгæ, тыхстæй. 
Тох кодтам иппæрдæй... Цы хæс уыд нæ размæ, 
.Æххæст дæр ысси уый ыстæй?.. 
Нæй, ницы æппындæр! Дзæгъæлы иу систам 
Нæ мæгуырдзинадимæ тох. 
Ныззæрæдтæ ыстæм, кæлусон нæ низтæй, — 
Нæ царды бон адæмæй рох. 
"Цæй тыххæй сын райстам, цы хорзæн, цы фыдæн 
Мах не ’взонджы бонтæн сæ хъыг? 
Уæд та ма мæ мардыл нæ уыцы рæдыдæн 
Æрыппар дæ судзгæ цæссыг. 
1893 

* * * 
Дæу бамбæрстон... Дæ ’нæуæндон ныхæстæ... 
Дæ уайдзæфтæ... тæргайгъуызæй лæууыс... 
Уынæргъыс арф... цыма дæ маст нымбæхстай... 
Æфсоны буцтæ... стæй та уæд кæуыс... 
Цы ’мбæхсыс ды, цы ’мбæхсыс ды фæлывдæй 
Дæ рынчын риуы цæссыгтæн сæ.маст? 
Ды уарзыс, зонын, тынг уарзыс бæлвырдæй 
Дæ цард æмæ дæхи уды бæрц, раст. 
Фæлæ нырма поэты судзгæ уарзтæн 
Нæ дæттыс, нæ, дæ разыйы ныхас. 
Æгъатырæй сæ карз тæрхонæй тарст дæ, 
Сæрхъæнты дам-думтæ дæ уадзынц тас. 
Æмбæхсыс ды дæ уарзонад, дæ фæндтæ, 
Мæ хабæрттæ, мæ уæззау царды кой 
Куы рухс кæнынц æвæджийау дæ зæрдæ, 
Куы та сæ тасæй нал арыс æнцой. 
Мæ ныхас мын, æхцон зæлау, фæисыс, 
Куы мæм хъусис, æдзух дæ уый фæнды... 
Уæззау уавæрты адæргæй фæризыс, — 
Поэты цинтæн ницæйаг дæ ды!.. 

* * * 
Нæ дæн æз пахуымпар... Фыдгой, хæрæмтты халæй 
Нæ лидзын дард бæстæм,— цæмæй сæ иппæрд уон. 
Мæ зæды смамм кæнын, мæ кувæндон ныххалын 
Нæу ардыд адæмы сæнтдзæф балæн йæ бон. 
Тыхсты нæ тыхджынтæн сæ дæлбазыр нæ лæууын,. 
Хæлæртты баххуыс дæр мæнæн бæллиццаг нæу..„ 
Æфхæрдæй, ахæсты мæ уæнгты тас нæ цæуы, 
Цæттæ мæлæты раз нæ фæкæнын æз «уæу!..» 
Мæ зарæг алкæмæн зæрдæбынæй фæкæнын, 
Налат хъахбайдзинад æз рафауын æргом. 
Тыхмæ, тыхгæнæгмæ лæгæй-лæгмæ æрлæууын, 
Æмæ рæстдзинадыл фæдзурын æз уæндон. 
Хæлар цы давы, кæд æфсымæртæ сты адæм 
Æмæ нæй фидийæн сæ арфæтæн æппын? 
Ызнаг цы хъом у, кæд мæ фыдгулты фыдадæн 
Нæ арын иу æлгъыст мæ зæрдæйы рæбын? * 
Вæййын æз хасты дæр сæрибарæн цырагъдар, 
Мæ зард рæхысбастæй зæлаивдæр кæны, 
Æмæ дæн адæмæн æз ахæсты зынаргъдæр, 
Æдзæм дæлвæзты та æнцондæр у мæлын... 
Уæд циу фыдадæмы хæрам дзыгуыр мæ разы? 
Сæнтдзæф цагъайрæгтæ — цыфæндЦ дæр кæнæнт. 
Дуне—мæ кувæндон, мæ зæды хай ?— лæгуарзонг 
Æгæрон; дун-дуне —мæ фыдызæхх мæнæн!.. 
1892—1894 

* * * 
О, ма мæ фæрс... Нæ хатдзынæ, мæ къона, 
Æмбæхст цæссыгты сусæгдзинад, мæт. 
Дæ буц уалдзæг, дæ сонт æрыгон бонтæ 
Куы ацæуой, уæд зондзынæ æипæт. 
Хъæзтыты ’хсæн сывæллонæй мæ бонтæ 
Æнæмæтæй дæуау æрвыстон æз, 
Дæуау, мæ хур, æз амонд æмæ уарзтæн 
Куы хъахъхъæдтон мæ сонт зæрдæ æрмæст. 
Æстæн чындздзон... Æз ног бæллиццаг цардæн 
Мæхи нывонд кæныныл кодтон мæт, 
Фæлæ мын бар мæ тызмæг фыд нæ радта, 
Æвæндонæй чындзы фæцыдтæн уæд. 
Æнæуæлдай ныхасæй æз, цагъарау, 
Фæхастон уаргъ — хуыцау æвдисæн уыд, — 
Кæд цард уыдис фæлурс, гæмæх быдырау... 
Фæзындтæ ды... фæрынчын и дæ фыд... 
Ныууагъта уынджы демæ мах дзæгъæлæй... 
Цы кæнон хъыг! — уый рагæй нал у ’гас... 
Кæдæм цæуон?.. Мæ мадмæ уæд идæдзæй 
Фæстæмæ рцыдтæн ме ’нудæсæм аз. 
Фæлæ ныр ам æцæгæлон, уæлдай дæн... 
Цард химæ сайы мæн, уым бирæ и сæнттæ... 
О, ма мæ фæрс, мæ хур, мæ зæрдæдарæн, 
Мæ маст, мæ цæссыгтæ нæ бамбардзынæ, нæ! 
1894 
144 

* * * 
Мæн поэт ма хон... Нæ мæ сайынц сæнттæ, 
Стихæй нæ хъазын æнæмæтæй æз. 
Сабыр æхсæв мын цы фæдзуры зæрдæ, 
Уадз, ууыл хъуыса дæ худын хъæлæс. 
Худ мыл!.. Фæлæ мæ дзырд цалынмæ сдзурын, 
Уалынмæ ууыл фæкæнын æз хъыг: 
Ивгъуыд амондæй йæ рисгæ фæкурын, 
Стæй йын фæкалын æнæхин цæссыг. 
Гъе, уæдæ, бирæтæ уымæн фæхонынц, 
Мардыл кæуæгау, мæ фæндыры хъазт... 
Тох æмæ сагъæстæ чи нæ фæзоны, 
Искæй зынадыл нæ кæны уый маст. 
Бирæтæ стыхсынц мæ зарынæй абон,— 
Раст сæм рæхысты зæллангау кæсы... 
Царды нæ фендзæн рæстæй уый хæрзамонд, 
Чи нæ бавзара фыдæбæттæ, зын; 
Удæгас зарджытæ, дзырдты хуыздæртæ 
Уымæн нæ ратдзысты цины фæрæз... 
Сабыр æхсæв мын цы фæдзуры зæрдæ, 
Уадз, ууыл хъуыса дæ худын хъæлæс. 
1894 
10. Ктюста. 

¦ ¦ * 
Ды ма ’фхæр мæн!—хъысмæты аххос ма кæн, — 
Мах не ’ппæт наутæ басыгътам, уый зон, 
Нæ ивгъуыд цардæн раздæхæн ныр нал и, 
Ды ма ’фхæр мæн! —хуыздæр уыдзæн нæ сом. 
Рæдыд у, æви нæу? Ныр уазал зондæй 
Цы кæнæм зæрдæтæн сæ арт хуыссын! 
Нæ уарзонад, нæ зæрдæтæ, нæ фæндтæн 
Мах абон хъуамæ фесафæм сæ зын. 
Фæллой æмæ мæгуырдзинад мах зонæм, — 
Цы у фæсмон! — нæ фæндаг ног у, дард, — 
Æри дæ къух, æмæ дæ цæссыгимæ 
Æрбайрох кæн дæ рагон, ивгъуыд цард! 
Æрттиваг фæз æд рæсугъд дидинджытæ, 
Бæрзонд цъæх арвæн райдзастæй йæ каст 
Æсдзурдзысты саламджындæрæй немæ,— 
Уæд фесæфдзæн нæ гуырысхо, нæ маст. 
Æрбакæс-ма, куыд уайы суадон дурæй, 
Куыд хъазы емæ хуры тын бæстон, 
Иæ сæрæй сын куыд акувы сырх розæ, 
Гæлæбумæ куыд бадзуры æргом. 
Ам дзаг у алцы ’хсызгон ароматæй, 
Кæны бæрзонд нæ зæрдæйæн йæ фæнд. 
Ды ма ’фхæр мæн! — мах не здæхæм фæстæмæ, 
Цом размæ, цом! — хуыздæр уыдзæн, æууæнд!.. 
1894 
т 

ÆМГАРÆН 
Зонын æз, — мæлæт æрхæстæг... 
Ме ’мгар, маку, ма у ’нкъард! 
Тагъд фæуыдзæни мæ цард... 
Ма мыл кал, мæ хур, дæ цæссыг. 
Æз цæуын дунейæ дард... 
Рухс зæрдæйæ æз цы уарзтон, 
Чи-иу кодта размæ мæн — 
Мемæ йе сæфт у кæмæн, — 
Алчи уый ныр дæр фæразы 
Схонынц ницæйаг сæнттæ. 
Рог фынтæ сты саби-бонтæ, 
Ъзонджы дуг та — фурды хъазт, 
Денджызы бæлæгъы хаст. 
Уагæвæрд нæзонындзинад, 
Розæтæ æнцъылдтæй баст. 
Дарддæр — аргъуаны кæлæццаг, 
Бардзы фехæлд кувæндон, 
Дард фæндаггоны фæндон, 
Иппæрдæй æдзæрæг бæстæ, 
Ингæны мæйдарау — бон. 
Ме ’мгар, æз, мæ хур, куы мæлын, 
Ма кæн ды дæхицæн зын! 
Ныр нæ уарзонад — зæгъын — 
Ратт-иу, ратт мæ фыдыбæстæн, — 
Уый мæ зæрдæйы хæссын. 
1894 

ЦАР 
Фæззыгон хъызт æхсæв йæ уазал хъæццулæй 
Столицæйы уынгтæ нымбæрзта бынтон. 
Галуангонд хæдзæрттæ нывæфтыд къултимæ 
Лæууынц ныр æгомыг кæрæдзимæ ’нгом. 
Бæзджын мигъты ’хсæнты æстъалыты хуызæн. 
Тыбар-тыбургæнгæ, цырæгътæ зынынц, 
<Сæ лæмæгъ тæмæнтæ Невайы донвæзыл 
Рæуызмæлгæнгæйæ лыстæг пырх кæнынц. 
Жæс, клубты дортты цур фæллад бæхтæрджытæ 
Æрфынæйтæ сты, фæтых сыл ис фын... 
Ныртæккæ уысмы бæрц æрсабыртæ æсты 
Сæумæйы фыдæбон, хъæлæба, нæтын... 
Столицæ ныффынæй... йæ кæроны, дард ран — 
Цæхгæрмæ чысыл уынг — ныффынæй, ныхъхъус... 
Хæдзæрттæ ныгъуылынц æхсæвы мæйдары... 
Æрмæст ма зынд иу царæй иу чысыл рухс. 
Къæлиткæ бынтон гом... хæрзæмбыд асинтæ... 
Бырæттæ... æхсæнтæ... Чердæм цыдæуа? 
Йæ тыргътæ, йæ сенæ быроны бын фесты, 
Нæ фæнды мæн дарддæр... Кæс, фегом ис дуар... 
Æдзæллаг мæгуыр къæс... хуымæтæджы лампæ 
Нывæнды дыдзы рухс... нæу ахуырст йæ пъол, 
Хуымæтæг цæнгæт пец... хъæдын сынтæг къуымы. 
Дыууæ ’взæр бандоны... хъæдхъиутæ стъол,— 
Гъе, уый дын æппæтæй йæ фадат, йæ дзаума, 
Иæ царды фæндæгтæ, йæ хæдзары конд, 
Иæ тырнындзинæдтæ... Иæ размæ ис чиныг... 
Æрыгон лæппуйæн йæ фæндтæ — бæрзонд. 

Рæсыдбын цæстытæ, йæ цæсгом — мæрдвæлурс, 
Иæ былтæ — æнæ туг, йæ риу уыди хауд. 
Иæ хуыфын фæтынгдæр... Бын бауа мæгуырад, 
Кæд ацы лæппумæ, зыдгæнгæ, цы руад!.. 
Сæр адзæгъæл вæййы... Фæиу вæййынц дзырдтæ. 
Иæ сæр дæр ныууæззау — æзды дзы ныджджынд. 
Куы афынæй уаид... О заууат хуыфæг! — 
Æппын æй нæ уадзы æрынцой, æрцъынд... 
Иæ фæллад цæстытыл нæ хæцыди хуыссæг, 
Иæ фырхуыфтæй ризыд, йæ хъару—ыстад. 
Иæ зонд та фыртыхстæй, æгомыг æхсæвы, 
Æнæкæрон дардмæ йæ хъæубæстæм уад... 
Угæрдæнтæ... астым, мæкъуылтæ дзы амад... 
Кæс, ам та цъынатæ — сыгъзæрин мæнæу... 
Æрбазынд æм куырой, кæуæггъуыз хæристæ... 
Æрбазынди аргъуан, йæ райгуырæн хъæу... 
Кæс, се скъола мæнæ, йæ хъахъхъæнæг — зонгæ, 
Хъуыр-хъуыргæнаг алкæд, уыд раздæр салдат... 
Ныр мæнæ сæ хæдзар тыргъимæ, хъæмпын сæр, 
Рынчын мады фарсмæ хо бады æнцад. 
Писмо та уый райста столицæйæ абон, 
Иæ къухы йæ дары æдзухæй дæр мад, 
Иæ цæссыгтæ рустыл, сындæггай æзгъæлгæ, 
Иæ писмо фæкæсы зæронд ус æнцад. 
Дзæбæх дæн, мæ буц мад... Мæхиуыл фаг кусын... 
Æнтысы мын ахуыр... аз атæхдзæн тагъд... 
Фæуыдзынæн каст дæр, нæхимæ куы ’рцæуон, 
Дзæбæхæй цæрдзыстæм æртæ удæй мах. 
Мæ гыцци, мæ зынаргъ, мæ иузæрдыг буц хо! 
«Кæд уыдзæн»? — Ныккæрзыд, мæгуырæг... зынтæй 
Хуыфæджимæ тохы ног бацыд... риу тоны... 
«Тæхуды, æрынцай! Тæхуды — фынæй!»... 
1894 

БАРДЗ 
Дардыл куы айзæлынц «уратæ» уынгты 
Æмæ ызнæтæй куы базмæлы бардз. 
Ма баууæнд, макæд, уæгъдидоны дзырдтыл, 
Ма дзур сæнтдзæфмæ, йæ бар æй ныууадз. 
Знон дæр ма дон-дон уый, ихы фæзгъæрау, 
Сабыр, æнæмæт йæ фæндагыл лæст. 
Алцы — цы уыдта, — æвдыста кæсæнау, 
Не ’взæрста хорзы æвзæрæй йæ цæст. 
Цард æм хæрзчысыл фæныхылдта æмæ 
Фестад æгасæй дæр, бакæс æм, зынг. 
Хорзæй йæм мацæмæ бакæс æнхъæлмæ, 
Ничи йын хаты йæ цин æмæ хъыг. 
Хъустæ йæ хъæрахстмæ сæхгæдтой, акæс, 
Нал ын ныхдур ис, бынтондæр ыссонт. 
Алы миниуджытæ: худын зæгъ, сагъæс 
Чи сæ цæй тыххæй у, н’ ахсы йæ зонд. 
г 
Исты кæд саразы — уый дæр хæддзуйæ, 
Знон ын цы бантыст кæронмæ кæнын, 
Абон æй къæхты бын ассæнддзæн, дзур ын. 
Фæлæ йæ митыл нæ зоны кæуын. 
Ма баууæнд уымæн йæ ныхас, йæ дзырдыл 
Нæй йыл къæсæрæй дыуармæ æууæнк. 
Алывыд калы хуыцауæн йæ цыртыл, 
Ахæмæй бацагур ацу ’мæ фæтк. 
1894 

* * * 
Дæумæ та ног, мæ рухс бæллиццты стъалы, 
Рынчынау æз æххуысагур тындзын... 
Мæ зæрдæ цыма низы уацар нал у, 
Æрмæст дзы хъуысы сусæгæй хъæрзын... 
Ды ма сур мæн... Мæ фæллад сæр йæ хъыгтæй 
Æруадз, мæ хур, дæ хъæбысмæ æхцон. 
Ныр, уадз, æмæ фæсмоны сау цæссыгтæй 
Мæ худинаг, мæ чъизи фæнд ныхсон... 
Мæ хæрзгæнæг фæу æмæ дæ барæй 
Ныссæтт мæ хъæстæ сау нуазæн! Фæлмæн 
Дæ мидбылты ысхуд æмæ хæларæй 
Ды ракæн ног нæ рох таурæгъ мæнæн. 
Мæ риуы уæд дæ уарзон дзырд, дæ зарын 
Ыссудзиккой кæддæры монцтæй арт, 
Æмæ та ног уæд цардбæллонæй хъарин 
Æндæр амонд, æндæр тохыл мæ цард... 
Æндæргау мæн цы цард сайдта йæ фæстæ, 
Æваст уæд уымæн нал уаид йæ кой... 
Куыд рæдыдтæн! — цъыфдзаст кæм и æрмæстдæр, 
Æнхъæлдтон уым дзæнæт æмæ æнцой! 
Цæй æрра уыдтæн —хус быдыры змисыл 
Мæн царды дыргъдон саразын фæндыд! 
Фæлæ мæ къух æнæфсарм цинтыл исын... 
Куыд уарзтон æз... Куыд бафæлладтæн, куыд!.. 
Ды ма сур мæн! —дæ иу узæлд æвдадзау 
Кæддæры лæппу фестын кæндзæн мæн, 
Æмæ æнаккаг амондыл мæ уацау, 
Уырнæд дæ, уæд фынфенæгау уыдзæн... 
1894 
151 

* * * 
Уæгъды ниуынæй ды дæхи ма хæр — 
Мастæн ахъаз нæ кæны цæссыг... 
Уардитæ йын йæ дзыккутыл бавæр 
Æмæ ма кæн йæ амардыл хъыг!.. 
Мæнæ уалдзыгон дидинæг, хибар, 
Хъæуæй дард ран куыд рæза кæмдæр, 
Афтæ иунæгæй рæзыди уый дæр, 
Рохуаты йæ ныууагътай ды дæр. 
Мæнæ дидинæг тар хъæды бынæй 
Рухс быдырмæ куыд фæбæллы, раст 
Афтæ, ’рхæндæгæй, сабыр, мæстджынæй 
Уый тæхудыйæ дунемæ каст... 
Фæлæ иу дæр пайдайады царды,— 
Суанг ды дæр ма, йæ ныййарæг мад, — 
Иу дæр ничи йын ницæмæ дардтй 
Ие ’взонг зæрдæйы уарзондзинад. 
Ие стыр сæнттæм, йæ цинтæм, йæ хъыгтæм, 
И’арф дзынæзтмæ фынæй цады цур 
Æмæ уый æмбæхст судзгæ цæссыгтæм 
Разындысты уæ зæрдæтæ дур. 
Æмæ раст цыма уалдзыгон уарди, 
Сабыр сагъæсты судзгæ уый тыд. 
Калдта дидинæг, сидзæрæй царди, 
Цалынмæ йæ нæ батыдта уад... 
Уæд куыд уыдаид махимæ дарддæр 
Судзаг, тухийаг царды фæрныг?.. 
Уардитæ йын йæ дзыккутыл бавæр 
Æмæ ма кæн йæ мæлæтыл хъыг!.. 
1894 
152 

А. Н. ОСТРОВСКИЙЫ МЫСЫНÆН 
Уый амарди. Хъæбатырæй кæронмæ, 
Бæгъатырау нæ ныууагъта йæ тох. 
Æмæ нын ныр нæ зæрдæты бынтондæр 
Æрбалвæста, нынкъард кодта фыдох. 
Хæлардзинадмæ чи цыди уæндонæй — 
Ныр не ’хсæн нал и уыдонæн, фæци... 
Иæ мардыл ма ку ды! Фæлæ йæ номæй, 
Йæ хъуыдытæй ысхæстхъом кæ дæхи. 
Æртхъирæнтæ, фыдхахуыр лæгты тасæй 
Иæ фæндагæй ды мачердæм фæцуд. 
Иæ фæдыл цу! Æмæ нын хæсс нæ разæй 
Иæ цырагъ ды, цырындæрæй йæ ссудз! 
Кæд амарди, кæд нал ныффысдзæн дарддæр, 
Кæд нал кæндзæн нæуæг хъуыдытыл тох, 
Уæддæр цæрдзæни йе стыр гени царды,— 
Иæ адæмæй нæ уыдзæн никуы рох. 
1$94, январь 
153 

* * * 
Дæ бар у, ’мæ худай. Æдых æмæ ссæст, 
Фыд царды æнæхай рæвдыдæй, 
Рынчынæй фæдзырдтон дæуæн æз æрмæст 
Мæ зæрдæйы сусæг хъуыдытæ... 
Мæ рухс фæндийæгтыл æууæндгæ, мæ хур, 
Цыма дæн æууæндаг сывæллон, 
Гъе, уыйау мæ фæндтæ, — фæнды мыл фæхуд, — 
Дæуæн æз фæдзырдтон æвæлмон... 
Æмæ дзы цы рауад? Мæн дзурæн нæ уыд, 
Ды та дæ æнæрцæфæй хивæнд. 
Дæ уарзты цæхæрæй мæ зæрдæ у сыгъд, 
Ды та йæ ысхуыдтай фæливæн... 
Фæдæн æз зынгхуыстау, æдзардау, мæ хур. 
Мæ хъуыды, мæ сæнттæ — гæныстон!.. 
Мæ аргъуан ныккалди, мæ цырагъ ныммур, 
Мæ рухс кувæндон та — æлгъыстаг... 
Уæддæр дæм нæ кæнын фыдæххæл, мæсты, 
Æмæ дæ мæ маст дæр нæ исын. 
Иæ бонæй уа уарзт! — уый æппæтæн быхсы, 
Æнæсдзырд уромы йæхи зын... 
Бæргæ дæм фæхъыг дæн, фæлæ дæ ныр, ау, 
Мæ бафхæрд куыд райсон фыд мастæй?.. 
Дæ бон у, ’мæ худай... Уæлейæ — хуыцау, — 
Дæ маст дын æз фидын мæ уарзтæй. 
1895 
154 

* * * 
Æз сарæзтон æппæтдæр... Бардз мæ рæзты 
Лыгъди, æррайау, амонды фæдыл, 
Лыгъди, цыма тымыгъуад сыстад бæстыл, 
Лыгъди зыдулæнау, тылди дуртыл. 
Æгъатыр — се ’гас дæр, сæхи æппæрстой 
Гъе уыцы спортмæ, иу дæр дзы нæ хызт. 
Лыгъдысты, æмæ уæлдæфы лæгæрстой 
Æнæфсарм худт, æрдиаг æмæ ’лгъыст. 
Уыдис сæм иунæг, иу цъаммар хæцæнгарз — 
Æнæгъдау хахуыр, ме ’нæзонгæ нæу... 
Æз сæм фæкастæн иудзæвгар æвæлмас, 
Æнæмæтæй... Гъе стæй уæд федтон дæу... 
Æмæ фæдисæй зæрдæ риуы батад, 
Мæ хъуыды баруад, нал дардта бæрæг... 
Æнхъæлдтон, ис дæ фервæзынæн фадат, — 
Æмæ дæ фæдыл азгъордтон цæрдæг... 
Тыхæй дæ баййæфтон, мæ уæнгтæ ’рхаудтой 
Фæлладæй, — цыма карз тохы фæдæн... 
Æз фехъуыстон, æнæвгъау цъыф куыд калдтой 
Дæ фидауц æмæ де ’взонгыл’ дæуæн... 
Æз бамбæрстон, дæ удтырнæн æвзартæ 
Куыд ыссæстой сæ къæхты бын цæхгæр 
Мæнгдзинад æмæ сау монцты цагъартæ, 
Æфтиагдзау хъæбатырты фæлтæр. 
Æмæ дзы бирæтæ дзуапп радтаиккой тугæй, 
Фæлæ æмбæхсын — хахуырæн йæ гакк... 
Куыд тынг кодтон лæхстæ мæ цард, мæ удæй, 
Цæмæй ныууадзой фидиссаг фæндаг!.. 

Куыд хордтон ард, — дæ сæрвæлтау хæсдзынæн 
Æппæт мæ тых, мæ фæндиаг, мæ зонд! 
Зæххон царды æрвон мидис уындзынæн — 
Дæ хуызы мын æрцæудзæни нывгонд... 
Дзæгъæлы куыст! Мæ цæссыг дæм дзыназгæ 
Нæ бахъардта, нæ аивта дæ фæнд... 
Æз сарæзтон æппæтдæр... Рисгæ, уарзгæ... 
Тæрхонгæнæг нын иунæг хуыцау уæд!.. 
№5 

А. С. ГРИБОЕДОВЫ МЫСЫНÆН 
Фæмард... Иæ райгуырæн Уырысы 
Кæй кодта ног хъуыдытæй рухс, 
Цыма йæ уый тыххæй йæ хъысмæт) 
Æрвыста сау сындзыл æдзух?! 
Æнусон рухс цырт ын цæттæ уыд, 
Æмæ ма йе знæгтæм ыстæй, 
Цагъарау, коммæгæс цæмæ цыд 
Æлгъыст фанатикты бæстæм? 
Фæлæ цы ис нывгонд хъысмæтæй, 
Гъе, уымæй фервæзæн куы нæй. 
Ды нын — гæнах æмæ ныфсдæттæг, 
Цæуæм дæ фæстæ мах фæрнæй. 
Дæуæн дæ гени уыд æрдхæрæн,— 
Ныууагъта сфæлдисгæ хæзна, 
Цæмæй йæ фæлгонцтæ фæлтæрæн 
Сæ рухсæй амоной фæндаг. 
Сæ тохы фæуд рæхджы нæ уыдзæн, — 
Фыдæх уый не ’руадздзæн тæгъдты. 
Дæ мæгуыр Чацкий дæр кæд>уымæн 
Хуыздæр къуым агуры зæххыл. 
1895, январ 

ДЗÆГЪÆЛДЗУ 
Мæн базыдтай... Ды дзурыс мæм... Кæддæры ’мгарæн — 
Æнæсæрфат дзæгъæлдзуйæн быхсыс йæ уынд... 
Цæй, хорз... дæ разы дæн, мæ ризгæ арм дæм дарын, — 
Мæгуыргуры æнхъæлцау суаримæ лæууын. 
Уæлдайаг—алкæмæн, хæлар, лæгдых куыст—мастау... 
Куы — саурасыг, куы — стонг, куы — уазалæй рæусад... 
Арахъхъы дукани æмæ æнæхъæн азтæ 
Дзæгъæлхæтджыты, давæг, нозтгæнджыты ’фсад... 
О, худинаг!.. Уæд та, уæд, зоныс, азæй-азмæ 
Мæ риу æхсидгæ цардæй йе ’мыдзаг куыд уыд. 
Рæсугъд ныфсытимæ, бæллицтимæ размæ, 
Иæ нысанмæ тындзгæ, мæ рухс фæндаг куыд цыд. 
Куыд мæ фæндыд, куы уарзтаин фылдæр мæ цардæй, 
Æнад мын чи фæци — æлгъаг дуне æгас. 
Лæвæрдтон ме знæгты фыдæлгъыстæм æз радæй 
Рæвдаугæ мидбылхудтæй арфæйы ныхас. 
Æрæмыс-ма нæ рагбонтæ, уæвгæ, куыд уарзтон 
Сæумæрайсом сæуæхсиды цъæх пиллон арт? 
Куыд-иу ныдздзæгъæл дæн кæрдæг фæзты æгас бон, 
Куыд мыл тæфст, расыгау, сæ дидинджыты ард? 
Æрвон стъалытæ, тæссонд кæрдæджы таутæ, 
Рæуæг дымгæ, æврæгътæ—сау хæхты æргъом, 
Мæ бон уыд семæ дзурын амондыл, хæдоартыл, 
Нæ зæххон сусæгтыл, дун-дунейыл æргом. 
Æрымыс-ма, кæддæр дын æз — лæппу, нæуæндгæ, 
Чъызгæ, дæ уаты раз, цыма хуыцауы раз, 
Нывонд, цæрддзу лæгау, сыгъдæг уарзтыл æууæндгæ, 
Куыд ысхъæр кодтон раздæр ме ’мбæхст бæллиц — уаз... 
15* 

Ды мæн нæ бамбæрстай, ды мыл фæхудтæ барæй, 
Уæд агуырдтон бæстыл —цы радæн ма бæззын... 
Æмæ дæн мæнæ, гъе, мæ рнзгæ арм дæм дарын, 
Мæгуыргуры æнхъæлцау суаримæ кæсын... 
1» 

* * * 
Нæ, уый дæ ма уырнæд, нæ ныууагътон æз рохы 
Зæрдæсай рухс æнгас, æрдаг цæстытæ, дæу, 
Æнæбын арвы цъæх, нæ цъупп æврæгьтæ хохыл, 
Нæ мæгуыр адæмы æмæ нæ мæгуыр хъæу. 
Цас хасты дудгæ бон кæны уæззаудæр, даргъдæр, 
Цас у мæ фыдызнаг æгъатырдæр, фыддæр, 
Уас зæрдæйæн ысты нæ урс хæхтæ зынаргъдæр, 
Уас зæрдæмæ кæсы нæ фыдызæхх хуыздæр. 
Тæрсгæ мын ма фæкæн, æз тугисын нæ зонын, 
Фæлæ фыдгулимæ æдзух хæстыл лæуд дæн. 
Тæрсгæ мын ма фæкæн, уынгæджы ран æнцонæй 
Æцæгæлон чызгай нæ афæливдзæн мæн. 
Æз уарзын гас дуне. Æфхæрд адæмы карз зын 
Ныххауд мæ зæрдæйы, фæлæ уый сусæг нæу,— 
Уæддæр æз се ’ппæтæй чысыл фылдæр кæй уарзын 
Нæ мæгуыр адæмы æмæ нæ мæгуыр хъæу. 
!Мæ цард сæ сæрвæлтау æрхæссыныл дæн разы, 
Мæ уд сæ амондæн кæнын æдзух нывонд. 
Æз уыдон афтæ тынг, æз афтæ бирæ уарзын, 
Æмæ йæ сулæфын, йæ зæгъын нæу мæ бон. 
1896 
160 

* * * 
Æгъуыстаг аргъæуттау — зымæгон даргъ изæрты, 
Фæкæсынц хаттæй-хатт ныры митæ мæнмæ, 
Æмæ хуыцауыл дæр уæд райдайын дызæрдыг, 
Цæуы мæ уды цин, фæуд цырагъау, бынмæ. 
Æмæ фæллад хъуыды ныллæууы уæд, сыд маргъау, 
Æнусон фарсты раз — кæд нæу хуыцау, æрвон? 
Фæлæ куыд баци уæд æгас дуне, цырагъау, 
Иæ фæзынд, йе ’рцыдæй ныррухс кæнын йæ бон? 
Æниу хуыцау кæд у, уæд уарзты ныхмæ афтæ 
Къæйных цæмæн лæууы дыууæ мин азы фыд? 
Кæнæ цæуылнæ ис æнусон хæстæн рафтæн, 
Цæмæн у марæн кард лæджы туджы æвдылд? 
Кæнæ йæ диссаджы æрвон ныхасæй махæн 
Кæрæдзи уарзынæй куыднæ скодта дзыуар? 
Æмæ нæ иууылдæр куыднæ сфæлдыста ахæм, — 
Æнгомдæр бинонтау, æфсымæртау, — хæлар? 
Нæ... Нæ... Нæу раст, мæ бон... Мæ дызæрдыг æртасы, 
Ыстæй æрбайсæфы... Уый нал ауыны цæст... 
Æмæ та рбаууæндын: дыууæ мин азы цас у, — 
Æнус-æнусты раз уый иу уысм у æрмæст! 
1896 
11. Къоста. 

ОПЕРАЦИЙЫ РАЗМÆ 
Цымæ ма бауыдзæн, тæхгæ базыры систау, 
Мæ фæндтæ рифмæтыл бæрзонд сисын мæ бон? 
Æви ныр фестдзысты мæ тас, мæ мæрдон ристæ 
Мæ судзаг зарджытæн мæлæты хос, зындон? 
Цы бæрæг и... Миййаг кæд цардбæллон лæппуйæн 
Иæ ацы зарæг дæр, фæстаг хъæрзтау, фæцис, — 
Зæгъы фæстаг салам, рæхуыст лæджы æмбуйау, 
Кæй уарзта, уыдонæн, зæрдиагдæр ын ц’ ис... 
Кæд афтæ у миййаг, уæд дын, мæ фыдыбæстæ, 
Мæ царды хорз нысан зæгъыны рад æрцыд: 
Мæ бирæ сагъæстæн, мæ зæрдæбын ныхæстæн 
Сæ иунæг иу нысан дæ уарзондзинад уыд! 
1897 
62 

в. г. ш. 
Ацы стыр горæт куыд тар у, — 
Нæй ирон лæгæн ам райæн... 
Мæн йæ рынчындоны дары 
Æмæ "хсæвæй-бонæй тайын... 
Нæй дзы иу бæрæгбон адæн, — 
Ничи ис мæнæн ам хиуон. 
Джиуынц къæлидорты адæм: 
Чи—цæнкуыл, чи — над, чи хиу у... 
Чи мæлæт йæ тыхстæй куры... 
Мæнæ сонт лæппу фæтайы: 
Куы кæуы, дзæгъæлтæ дзуры, 
Куы йæ мад йæ цæстыл уайы... 
Ныр ныссабыр и... Нæ уатмæ 
Бауад рынчынгæс æнкъардæй... 
Цы, фæци?.. Фæстаг бынатмæ 
Араст... Базыдта йæ дардæй. 
Æдт, ныр ма фæхау сæ сыхæй 
Æмæ ма бафсæд цæрынæй!.. 
Ех, лæдзджыты ’нцой, къуылыхæй, 
Цæй, куыд фæлидзон мæ рынæй?!* 
1897 

РАЗСАГЪÆС 
Нæ зонын, куыд зæгъон, куыд æй хъæуы ’мбарын, 
Иæ разы æгомыг, æдыхау мæ хъуыды. 
Цæмæйдæр кæй тæрсын, уæвгæ, уый æнкъарын, 
Дæу мысгæйæ, зæрдæ цыдæр мæт ныхъхъуыры. 
Нæ зонын, куыд зæгъон, цы мæ кæны хицæн? — 
Æрмæст дæм куы кæсын, уæд хатын дæ рухсмæ: 
Æппæты зынаргъдæр кæй хонын мæхицæн, — 
Уый ме ’рвысты сахат кæй сафын æнусмæ. 
Нæ зонын, куыд зæгъон, фæлæ дæ æз уал аз 
Цы зондыл æфтыдтон, цы бæллиццаг фæндтыл, 
Ныссафдзынæ уыдон, нæ кæндзынæ талас, 
Рæстæг сын дæ риуы ныссæрфдзæн сæ фæдтæ. 
Нæ зонын, куыд зæгъон, мæ катай, мæ сагъæс 
Æз развæлгъау хатын, мæ риуы ныккулау. 
Мах не стæм æмбæлццон, дæхи амонд ахæсс, 
Мæ хауæккаг фæндаг ысхай кæн мæ удæн. 
1899 

ЦÆЛЫККАТЫ УЫГЪАЛЫХЪМÆ 
Цы ма дæм бадзурон, Уыгъалыхъ! 
Æнæ дæу цард нæ кæны ад. 
Мæ фæндыр та йæ цæосыг калы: 
Уæлладжыры, дам, сабыр бад... 
Æви нæ зоныс, цы, мæ хæлар, 
Æфсæддон лæг цæуыл у хæст? 
Кæй ысты, хорзæхтæ æгъгъæлæй, 
Æхцайыл, чинтыл мард æрмæст?.. 
Уæддæр дæм бадзурон, Уыгъалыхъ! 
Ды уыдон ма бафæзм куырмæй... 
Æви дæуæн дæр уый дæ хал у, 
Сæ рæгъауæй дын хицæн нæй?.. 
Уæд ма цы бакæнæм, Уыгъалыхъ!?. 
Æрцыд, æвæццæгæн, дæ рад,— 
Мæ фæндыр та йæ цæссыг калы: 
Уæлладжыры, дам, сабыр бад!.. 
1899 

ВИТЯИÆН 
Уадз бритты — сау фыдкалмы абон 
Трансвалы тыххæй скæрдæд бур,— 
Æнæбасæтгæ Фуртеж— амонд! 
Нæн бриттæн та хатыры мур. 
ш ; 
166 

* * * 
Мæй-иу доны йæ цырагь куы ссыгъта, 
Ам уæд улæнтыл уæрстон, æмгæрттау, 
Æз мæ уды уыраугæ цæссыгтæ 
Æмæ зæрдæйы дудгæ æфхæрдтæ,.. 
?т 
167 

ÆМГАРМÆ 
Нæй, нæ рацæудзæн исты фæлдисæг дæуæй, 
Кæд нæ фæци дæу курдиат арвæй. 
Науæд искæуыл бариссай, уый дæр дзы нæй, 
Кæд нæ фæдæ ды ристæн сæ тарфы. 
Нæ, æз курдиат не ’нхъæл дæн, ме ’мгар, дæуæй, 
Стæй дæ басгуыхыныл дæр нæ домын, 
Фæлæ искуы дæ адæмы стыр лæггæдтæй 
Иу уæддæр бафид, гормон, дæ номыл. 
Науæд истæмæй уымæн ды ахæм ныфс радт, 
Зæгъгæ, не сты йæ дзæбæхтæ рохы, 
Стæй нæ уыдзынæ йе знаг, — куы рцæуа йæ рад, 
Æмæ бартæ куы агура тохы. 
1901 

АХСДЖИАГМИНУТЫ 
Æз дын хъазгæйæ загътон, мæ ныхас фæмæнг, . 
Дæу æнæбары кодтон дызæрдыг, — 
Æз мæ уарзæг зæрдæмæ æрбайстон хæстæг 
Сонтæй уарзондзинады цæхæр зынг... 
Æз фæхаудтæн хæлæрттæ ’мæ хицæттæй дард, 
Тынг фæлмæцыдтæн удхайраг хастæй, 
Æз фыдыбæстæ мысгæйæ ’рвыстон мæ цард, 
Æз ныфсытæм, фæндæттæм нæ кастæн... 
Раст, фæззыгон æхсæвау, хъуынтъызæй, сындæг 
Бонтæ тарæй сæ кæрæдзи ивтой, — 
Цыма м* алыварс бацис æппæт дæр мынæг — 
Худын, йе та цæссыгтæ нæ уыдтон. 
Стæй дыл амбæлдтæн æз... О, цæй тыххæй? Цæмæн?! 
Мæн дæ бакаст æрынцой нæ уагъта, 
Æмæ де стыр рæвдауæн ныхæстæй мæнæн 
Уæд мæ зæрдæ мæ риувæйнæг цавта... 
Æз дæу бауарзтон бирæ, зæрдæбынæй мын 
Æдзухдæр тæригъæд кæй кодтай... 
Фæлæ, бамбар, мæ къона, мæ зæрдæйы дын 
Ныр нæ разындзæн амонд, æнцойад... 
Уарзты аккаг нæ дæн, уарзтыл абон куыд уон? — 
Мæнмæ тохмæ куы сиды мæ бæстæ, 
Кавд ын йе знаджы басæттын не суа мæ бон, 
Уæд дæ нал фендзæн никуы мæ цæст дæр... 
1901 

ÆХСÆВ УÆТÆРЫ 
Зæрæхсид хæхтыл, артау, 
Æрнымæг и, ныххорз... 
Нæ фиййау дæр æртардта 
Уæд лæгæтмæ йæ фос... 
Уым йе ’рцыдмæ уыдысты 
Æмвиййæуттæ æмбырд... 
Табу хуыцауæн, — фыстæй 
Нæма фæкайдта сырд! 
Ныр хъуццытæ дыгъд ысты, 
Ис родтыл та æмбонд. 
Æд уæрыччытæ фыстæ — 
Уæрæх лæгæты конд. 
Фыдуаг кæм нæу цъæх сæныкк — 
Раст цары бын лæууы! 
Ныддымст, фæтоны уæрыкк, 
Уæддæр дæйы, кæуы... 
Уæд цырд лæппу цъыхыры 
Æрдавта, арт кæны... 
Сындæггай арт ысцырын, 
Аг йе ’мбылтæй кæлы. 
Æртыгуыр ысты артыл... 
Ныр агмæ у сæ каст... 
Сæ зарæг хъуысы дардыл 
Æхсæвæры онг раст. 
Хъæбæр кæрдзын цымийас, 
Æхсырæй та цымгæ, — 
Фæллад лæгтæн сæ минас, 
Ыстæй — хуысгæ, хуысгæ!.. 
170 

Фæлмæн лыстæны абыр,— 
Дзæбæх фынтæ уынай... 
Ныхъхъус ысты, ныссабыр 
Фæрныг æхсæв уæ хай! 
Ш1 
171 

ХÆЛÆРТТÆ-ЛЫМÆНТÆ 
æмæ, йæ цæссыгхæццæ уынаффæтæй 
мæн мæ хъуырмæ чи скодта, 
æппæт уыдонæн 
1 
Хæлæрттæ, мæ зæрдæ уæ стыхсти, — 
Æгъгъæд кæнут сомбоны кой! 
Мæ ристыл уæ алчи фæрысти, — 
Цæмæн хъæуы уыйбæрц фæллой?!. 
Ныууадзут! Нæ цæуын уæ фæндыл, — 
Уæ хуыцау цъаммар у, мæнгард. 
Æз уарзын мæ удау мæ фæндыр, 
Иæ хъазт мын æргомæй нывæнды, — 
Зынаргъ мын у бархийæ цард. 
2 
Сымахæн у дуне ирхæфсæн, — 
Уæ цыбæлтæн арæн кæм и! 
Хæлар куыст уын — уæнгæл, утæхсæн, 
Уæ тæрхон — æвирхъау, тыхми. 
Æдзухдæр — лæгмартæ, цыргъдæндаг — 
Кæмæндæр æргæвдут, къуырут 
Йæ бартæ, йæ бархи, йæ хæдуаг, — 
Гъе ахæм сырдудтæй уæхæдæг 
Уæ цармыдзаг амондджын ут! 
3 
Кæм абузы адæмы хъарæг, 
Кæм ниуынц бæгънæгæй, сыдæй, 

Уым хъуысы æфсæстæй уæ зарæг, 
Уæ исмæ уын бардарæн нæй. 
Хъæуы уæ хæдзæрттæ, æнæнцой 
Фантантæ, дыргъдæттæ уæрæх. 
Кæнут сæ! Уадз арвмæ фæцæуой! 
Мæнæн та мæ тыхтæ куы фæуой, — 
Ингæнваг ыссардзынæн зæхх... 
4 
Мæн у* амонд нæ хъæуы æппындæр, — 
Æнамонд ис адæмæн уым... 
Уæ галуантæн айдагъ сæ уынд дæр 
Хуыдуг мæ кæны æмæ куырм... 
Цагъарад сæ скодта, æрхæндæг, 
Уым амæлы сидзæрты худт, 
Иæ цæссыг дзы калы æфхæрд лæг... 
Нæ, ахæм цæрдтытæй уæхæдæг 
Уæхиимæ амондджын ут! 
5 
Сыгъзæрин кæм цæры, уым фестынц 
Сыгъдæг фæнык уарзты сæнттæ. 
Дзæгъæлы йæ парахат не ’хсынц 
Æнахъинон туджы зæйтæ. 
Дзæгъæлы нæ кæны пырхæндæг 
Тымыгъау йæ къахджыты маст, — 
Сæ рæхыстæн уый у сæ цæгъдæг... 
Нæ, афтæ фæцæрут уæхæдæг! 
Мæ цардæй нæ кæнын æз хъаст. 
6 
Ныууадзут мæ ристыл уæ риссын, 
Мæ сомбоныл ма мæт кæнут!.. 
Уæ хуыцауы дин уын нæ исын, — 
Нывондæн уын иаæд уæ уд. 
Мæн уадзут нырмæйау мæ адыл, 
Фæкусон, фæкæнон мæ зард 
Дунеон æфсымæрдзинадыл, 
Сабырдзинад, иумæйаг кадыл, — 
Фæндон мын у бархийæ цард!.. 

М. Ю. ЛЕРМОНТОВЫ МЫСЫНÆН 
Зæгъ-ма, цæмæн, цæмæн фæзындтæ 
Ды афтæ раджы, генион поэт; 
Зæгъ, а-дунейæ ’нхъæл цы уыдтæ, — 
Дæ цæсты сындз кæмæн уыди йæ фенд? 
Дæ хъысмæт дæ афтид хахуырты цæфтæй 
Цæмæн сырдта, цы зылд дæ фæд-дæ фæд, 
Дæ хъомысджын æмæ æрцъыкк æмдзæвгæ 
Куы кокта буцхастытыл хъоды, уæд? 
Цагъарады дунейы ды кæй хъуыдтæ, — 
Ныр нæм курдиæттæ хæрзцъус куы сты, 
Æмæ куы ’вдæрзынц алкæй декаденттæ, 
Поэт, о æммыст, ныр куы цæрис ды! 
Дæ тыхджын, хъомысджын знагыл 
Ныддымид уæд ивгъуыд дуджы тымыгъ, — 
Дæ фæдыл уарзт, сæрибары фæндагыл 
Цæуиккам мах — æмуд æмæ æмдых... 
1901 

* 41 * 
Нæ дæ тæрсын, мæлæт!.. Дæ сау ингæны уазал 
Иæ тар уынгæг къуыммæ ныр рагæй хоны мæн, 
Фæлæ цæрын уæддæр, раст цалынмæ ма хъаза 
Тыхы мур ме уæнгты мæ райгуырæн бæстæн. 
Нæ федтон амонд æз, фæлæ мæ уды бартæ, — 
Кæд мын зынаргъ ысты, раст амондау, уæддæр,— 
Мæ мæгуыр адæмæн рæсугъд сæрибар цардмæ 
Æз иу къахдзæфыл дæр дæн раттынмæ цæттæ. 

ХЪУЫДЫЯЫ ФÆЛИВÆНТÆ 
ÆГЪУЫССÆГ ÆХСÆВ 
Ох, куыд ныддаргъ æхсæвы зындон! 
Райгæ хурыскаст цæстытыл уайы... 
Оххæй, бон дæр куынæ у мæ бон 
Иу цъус адæмы сау маст фæкайын... 
Циу мæлæт та... Мæлæтыл хъæцин, 
Нæу мæ царды цыбырыл мæ катай. 
Нал дæн тохæн, мæ хъару фæци, 
Уæд куыд цæрон уæлдайаг, æгадæй?!.. 
Цард дæр уымæн хъуыд мæн, кæд нывонд 
Уый æрхæссин сæрибары охыл. 
Гъеныр рафтыдтæн, батад мæ зонд, 
Нал дæн уарзын, быхсын æмæ тохæн!.. 
Нæй, нæ баци, нæ баци, мæ бон 
Иу цъус адæмы сау маст фæкайын... 
Ох, куыд ныддаргъ æхсæвы зындон!.. 
Райгæ хурыскаст цæстытыл уайы... 
176 

* * * 
Нæй, дæ рæвдыд, дæ фæлмæнтæ дзырд мын 
Ничи баивдзæн, уарзон гыцци. 
Ницы, ницыуал уырны дæ фырты, — 
Мастæй рафтыд, фыдвæллад ныцци... 
Ныр дæ цæст ын куы ’рттивид, уастæн! — 
Уымæн зонис йæ иунæг зæрдæ. 
Уый, хъæрццыгъайау, хизис фыдмастæй, 
Сау кæлæнæй, тыхмийæ, бæргæ... 
Ды йæ сонт рæдыд уымæн ныббарис, 
Буц, рæдауæй кæнис ын хъæбыс. 
Цин, сæрфат ын йæ цардæн ыссарис 
Æмæ уаис йæ фæндаджы ныфс. 
12. Къоста. 

ЦАГЪАИРАДЖЫ ЗАРÆГ 
Райгуырдыстæм иу кæвдæсы,. 
Иумæ хастам рæз. 
Иумæ уаргъ зынæй фæхæссæм, — 
Цардæн куыст — фæрæз. 
Гъе, ’мæ нал кæнæм фыргуыстæн 
Игæр дæр хæлæг. 
Ингæнмæ, быхсгæ, цæудзыстæм, 
Ме ’мдзæдис хæрæг! 
Уадз, йæ хъал бон не ’хсин калæд,— 
Мах æм нæй хъуыддаг. 
Цард — фæлывд, рæстаг адзалмæ 
Уымæн дæр — фæндаг. 
178; 

СУРÆТ 
Хæрзконд, гæдыхъæдау, æнæфау^ 
Иæ цыд — уæздан æмæ рæувад. 
Æппæтæй — генийы æрмдзæфау, 
Иæ ныхас — зарæджы зæяуад... 
Раст уалдзыгон æхсæвы арвау, 
Иæ хъуыдыджын цæстыты арфæй 
Æдзух кæдæмдæр хоны дард, 
Зыны сæ ’ндæр дунейы цард. 
Зæдау — хæлар, мæсты нæ зоны, 
Вæййы æнкъардгомау, хъуынтъыз- 
Куы та уый сабимитæ домы,— 
Дæ цæстыл ауади йæ хуыз?.. 

Ц. А. А.-æн 
Дæ тыхсты бон кæй нæ вæййын дæ цуры, 
Гъе уый мæнæн уæлдай мæтаг фæци, — 
Депешæ циу?.. Афтид ныхæстæ дзурын!.. 
Дæуæн дæ фæллад уымæй лæг нæ суры, 
Нæ бафтауы фæскуыст дæ удыл цин... 
180 

СОНТ БÆЛЛИЦ 
О, куыд риссаг, куыд удхайраг бæллиц у, уаз,— 
Ног куы бакæнис де *нгас, дæ пъатæй мæ хай1 
0, куыд фыд-зонд, куыд сæнтдзæфау атыхсин, уас, 
Æз дæуыл уæд, мæ демон, мæ сæфт хур чызгайГ 
Нæ, æнæдæу нæ бауыдзæн никæд мæ бон, 
О, мæ зынаргъ, ныммæлин уæд рисæй-мæтæй... 
Нæ, фæзынид мæ сидтмæ зындон дæр, зындон,— 
Чи мæ хъыг дара, уыдон фæуиккой мæрдтæй!.. 
Нæ, зæххон гуырд дæ уарзтæй фæхайджын ис, уæд 
Æз ныммæлин, нæй уымæн быхсæн ’мæ гæнæн. 
Ды æрмæстдæр мæн дæ!.. У мæ сомы æгъгъæд: 
Дæу фæнда, гъе нæ фæнда: мæн уыдзынæ, мæн!.. 

г* * * 
Аргъау у, — зæгъин мæ балцæй, 
Фæлæ зæрдæт— хаст... 
Бадын ныр Кавказы станцы 
:’¦. Фондз сахаты раст. 
Рæстæг бандзыг и, мæ цурæй 
Цадæггай лæсы. 
Сысты цæсты раз дæ сурæт, 
Джихæй йæм кæсын. 

ЗÆРДÆЛХÆНÆН НЫХАС 
Цæттæ, дæн, хуыдауау дын куаов мыггагмæ, 
Цæрæнбонтæм кушж дæу тыххæй хуыдаумæ. 
Кунд нидæйаг хуыдау, гъе, афтæ æрмæст 
Æрхауон дæ къæхты раа уадз æмæ æз!.. 
183 

ГУЫРÆНБОНЫ АРФÆ 
Рагфыдæл Андрейы адæм 
Зонынц иууылдæр, фæлæ 
Ды, толстойонтау, ныр махæн 
Ноджы уарзондæр фæдæ. 
Уымæн дын, Андрей, мæ лымæн, 
Арфæ фервитын æз дæр. 
Хæр кæрдæг, æнкъард, æрхуымæй 
Макуы лæуу, дзæбæхæй цæр! 

ХЕТÆГ 
(фыст чи никуы фæуыдзæн, уыцы кадæджы райдиан) 
Мæ хæлар! Мæ фыдæл уыд кадджын кæддæр, 
Æмæ дын йæ таурæгъ æрхæссон: 
Иæ байзæддаг — ницы, фæлæ сæм уæддæр 
Фыдæлы цыты ном æххæссы. 
Æз дæр дæн йæ фæдонтæй!.. Хъазау, мын кæд 
Æхсæвæрæн цурын æмбæлы, 
Уæддæр дын нæ «хъазтыл» куы рамбæлын, уæд 
Мæ кадджын фыдæлæй æппæлын. 
Нырма дæр йæ уаз цырт нæу адæмæй рох, 
Иæ кадæг ын мин-минтæй хъусын: 
Куырттаты ком, дзуары хъæд — «Хетæджы къох» 
Быгъдæг ран ныттымбыл и, мусау. 
Нырма дæр нæ аныдзæвд никуы цыргъаг 
Пæлæхсар, æнусон бæлæстыл. 
Дæрдбæлццон, — уый адæмы фæтк у, æрдаг,— 
Сæркъулæй фæцæуы йæ рæзты. 

ЦАРДБÆЛЛОН ПОЭТМÆ 
Ныууадз, поэт! дæ сонт уды цырагъ 
Дзæгъæлы ма судз, ма хардз кæн дæ зонд, — 
Сыгъдæг уарзтæн нæ рантыстыстæм мах, 
Æрдзæй нын у фыдæгъдау цард нывгонд. 
«Сæрибар» æмæ «адæм»! — уый дæ амынд, 
Цагъары дугмæ уым фыдхæрам ис, 
Фæлæ сæрибар не ’рхæсдзæни амонд, 
Нæу адæм та йæ рæхыстыл æрмист!.. 
Ды «уарзондзинад» цардфæлдисæг хоныс, 
Иæ тыхæй, дам, хуыздæрмæ ивы дуг!.. 
Дæлдæр фæуай, дзырды фæтк дæр нæ зоныс, — 
Дæ зарджыты у «дуг»-æн рифмæ «туг»!.. 
186 

П о э м æ т æ 
ФАТИМÆ 
(Кавказаг уацау) 
Номарæн 
Ах, хъазгæ ’мæ райгæ куыд фæхæссин дæу 
Нæ ницæйаг дунейæ дардмæ, 
Нæ зæгъин фæллад дæн, мæ бон хæссын нæу, 
Æрдз хъусид мæ уарзыны зардмæ. 
Мæ фæндыры зардмæ дæ буц сæр фæлмæн 
.Æруадзис мæ риуыл æнцадæй, 
Фæхуыссис ды бирæ мæ риуыл мæнæн 
.Æмæ дæ рæвдауин мæ зардæй... 
Сабыргай дын бирæ фæзарин уæд æз 
Тæмæн калгæ æрдзы хъæбысы. 
.Æз дын уæд фæдзурин куыд тыхсын: 
Цæй бæрц хорз у уарзын фæллойы фæрæз, 
Уд царды сæрибар куыд мысын. 
I 
\ ^ ~ 
Саламджындæр кæм ис Наибæй, — 
Иæ уазæгдон нæ кæны цух: 
Цæцæн, æстыр кæсæг, Гунибæй 
Вæййы уым уазджытæ æдзух: 
Сæ фысымæн йæ зæрдæ ’мбаргæ, 
Хæстон фæдис цыдты фæстæ 
Фæкæнынц адджын ныхæстæ. 
Фыдæлты гъдау сæ зæрдыл даргæ, 
Кавказы растзæрдæ фырттæ, — 
Куы вæййынц туджджынтæ уæддæр, — 
Æваст æмбæлды, йе ’рхуынды 
Æнæ хæрам, æнæ ’мбæхст хъуыды 
187 

Кæрæдзи хнсдæрæй хынцынц. 
Æхсæвæр, аходæн хæрынц, 
Æмæ хæлар лæгтау, æрмæстдæр 
Сæ хæхты бархийы ныхас 
Кæнынц сæ тымбыл фынджы раз... 
Æсты ам уазджытæ æмсæртæ; 
Сæ цардмæ сын æвналæн нæй; 
Пысылмон лæг гъе уый тыххæй. 
Мæлæтмæ ратдзæни йæ сæр дæр. 
Лыгъд лæг, йæ фæндагæй фæллад, 
Кæнæ фæкæсинаг абырæг, 
Зæронд бæлццон, кæнæ мæгуыр лæг — 
Салам сын ам æмæ бынат. 
Æстыр бæрæгбонты цæуынц 
Наибтæм хъæубæсты чызджытæ 
Æмæ уым симгæ кафт кæнынц. 
Ам не ’рынкъард вæййынц чысылтæ 
Лæппу-лæгтæй, куы вæййы карз 
Сæ уарзæттæн сæ цæстæнгас... 
Ам чызджытæ æфсæрмы кæнгæ, 
Къæмдзæстыгæй бынмæ ныккæсгæ, 
Чысыл нæ фæкæнынц ныхас... 
Наиб ныззæронд ис бынтондæр... 
Миййаг мæлæты тас, йе кар 
Нæ басастой йæ сахъ æхсар 
Уæлахизты æскъуыхт фæдонæн. 
Æрæджы дæр ма-иу цæрдæг, — 
Лæппу йæм кодтаид хæлæг, — 
Иæ бæхыл афтæ рæсугъд бадти. 
Нæ тар хæхтæн сæ цъæсты хатти: 
Берданкæ йе ’фцæджы æфтыд, 
Кæд ыл-иу фембæлдаид сырд, 
Æвæллайгæйæ, боны дæргъы 
Иæ фæдыл уадаид бырсгæ... 
Æрæджы дæр ма-иу æндæргау 
Æхсæвы мæйдары хъуызгæ 
Уый уад йæ туджджынæн йæ фæстæ, 
Æмæ йын райсомæй йæ гæрзтæ 
Хъæмæ æрхастаид æгъдауæн... 
Табу æппæт тыхджын хуыцауæн! 
Ныр дæр ма мастисын æгъдау 
Кæм æхсын кæны туджы тугæй, 
Уым нæй æрхæссæн кадмæ фау, 
Нæй зарæн уарзоныл рæсугъдæй, 

•Фæлæ хъæбатырæн мæстаг у, 
Йæ фырты туг райсын йæ бон 
Куы нæ бауа, миййаг, фæстагмæ 
Зæрондæй, цардфæуды кæрон: 
Уæд асæтты йæ ныфс æгасæй, 
Уæд сæфт у йе ’нцойад, йæ цин... 
Æрхæндæг уайдзæф зарды тасæй, 
йæхи нæ фæзоны — кæм и; 
Къæрныхау, тагъд-тагъд уый æмбæхсгæ, 
Фæцæуы ингæнмæ... Куыд тæрсгæ 
Вæййы уæд йе ’мбæлттæм йæ каст, 
Цæйбæрц у адæммæ йæ маст!.. 
Наибы зæрдæ маст ныссаста, 
Æдзух æнкъард, — уыны хуыцау, — 
Иæ фырт Дзамболаты куыд уарзта, 
Фæлæ цы кæна... Ис æгъдау, — 
Фæуæлахиз ис æгъдау мастыл, — 
Ныр хъуамæ уый тыххæй бынтондæр 
Уый ферох кæна алцы ’ппæт. 
Иæ тар, йæ зæронды фыдбонты 
Йæ бæрны бакодта хъысмæт 
Рæсугъд, кæнгæ чызджы хæссынмæ... 
Иæ мæт уыд иудадзыг — Фатимæ; 
Æхсæвæй, бонæй уымæ каст, 
Хæзнайау ын уыди уый раст. 
— Мæ хур, мæ уарзон чызг, уыныс мæ, — 
Æсурс и, базæронд дæ фыд; 
Рæхджы бон, чи зоны, æнусмæ 
Мæныл ныккалдзысты сыджыт... 
Дæ мады амæлæн фыд боны, — 
Куы стæ ды сидзæр сывæллон, 
Дæ цард куы фæфылдæр зындонæй, 
Уæд дæ æрбакодтон, мæ бон... 
Дзырд радтон хисдæртæн, нæ хъæуæн, 
Кæй дæ рæвдаудзынæн фыдау, 
Æмæ дæ не ’лдæртты хуыздæрæн 
Кæй раттдзынæн мæхи чызгау... 
Куыд уалдзыгон дидинæг хæхты 
Æрттивгæ ракала тæмæн, 
Æмæ кæна рæсугъддæр рæгъты, 
Раст уый хуызæн ды дæр мæнæн 
Мæ къухты рæзыдтæ ’мæ ’рттывтай... 
Дæ рæсугъды койæ ныр дæр 
Мæ кæртмæ бирæты фæхуыдтай 
189 

Æлдар æмæ уæздан гуырдтæ... 
Миййаг сæ искæйы цæстæнгас 
Дæуæн кæд рухсдзинад дæтты? — 
Мæ дзуапп сæ базонын фæнды, 
Мæнмæ кæсынц... зæгъ мын дæ ныхас... 
Фатимæ, тагъд æзгъорынц азтæ, — 
Ныр дын у мад афон дæуæн... 
Мæхæмæты сыгъдæг ныхæстæн 
Æнæхъахъхъæнгæ нæй гæнæн. 
Фыдæлты ’гъдæуттæн, — рох дæ ма уæд, — 
Сæ сæрты хизын нæу æдас... 
Ныр дæр куы нæ раттæм дзуапп, баууæнд, — 
Нæ уыдзæн иунæг дæр нæ фарс... 
Фатимæ, ма уадз маст мæ риуы, 
Æнæуый дæр рыст у бынтон; 
Мæ зæрдæ ма æгæрдæр ниуы 
Дзамболатыл... Мæ саби, зон! — 
Сымахыл ма мæ зæрдæ дардтон, 
Йæ мад куы амардис, уæдæй... 
Фæхастон уæ... Æмæ цы ссардтон? — 
Фæндзæм аз уымæй иу уац нæй, 
Нæ мын кæныс ды дæр тæригъæд!.. 
Фыд лæг-иу ахæм бонтæ ’рвитæд!.. 
Фатимæ... цы? Цæссыг... цæй фæдыл? 
Цæуыл кæуыс, мæ хуры цæст? 
Мæ дзырдтæ ма нымай æфхæрдыл, 
Мæ мæт дæ карыл у æрмæст... 
— Мæ фыд, цæмæн кæнæм, зæгъ-ма мын, 
Дзæгъæл ныхас? Нæ хуызæттæн 
Æсхæцын нæу æнцон, — æмбарын, 
Фæлæ цы гæнæн ис... Дæу дæн, — 
Кæмæн дæ фæнды, ратт мæ уымæн 
Æмæ дæм ничи ’рхæсдзæн фау — 
Нæдæр нæ дзыллæ, нæ хуыцау. 
Мæнæн та нæу уæлдай... Цæрдзынæн... 
Кæм ис ам амонд та... 
— Мæ чызг. 
Ды марыс де ’фхæрд фыды барæй! 
Хæрын мæ урс сæрæй æз ард, 
Кæнын дын сомы стыр хуыцауæй, — 
Æрмæст дæ амонд у мæ цард.... 
Фыдæлты бар, æгъдæутты хъомыс, — 
Мах сомы уыдонæй кæнæм, — 
Æмæ мæхи фæндон кæй хоныс — 
190 

Фæхæссин се ’ппæтдæр мæрдтæм,. 
Æрмæст æфхæрдæй æмæ тасæй 
Цы ракодта мæнæн хъысмæт, 
Гъе уый фæстæ дзæбæх ныхасæй 
Дæуæн куы фехъусин дæ фæнд. 
Фатимæ, курын дæ, мæ мæтмæ, 
Дæ зæрдæ раргом кæн... 
— Мæ фыд, 
Цæцæнæй уацхæссæг куы ссыд 
Фæлладæй тар æхсæв нæ кæртмæ 
Æмæ, цæссыгкалгæ, зынæй, 
Нæ хъæуы хисдæртæн сæ цуры 
Куы райдыдта уый уацтæ дзурын 
Джауырты бырстыты тыххæй... 
Сымах æппæт — зæрондæй ногæй, — 
Уæхи куы байдыдтат цæттæ, 
Сулачы ’рдæм хæцын æввонгæй 
Куы тындзыдтат... Баба, уæд дæ, — 
Дæ зæрдыл ма лæудзæн, куыд куырдтам 
Æз дæр æмæ Дзамболат дæр, 
Цæмæй йæ ауадзай... Цы дзырдта, — 
Нæ дæ уыдзæн уый рох ныр дæр... 
Æмбарын æз, æрыгон уыд 
Фыд тугкалæн хæстæн дæ фырт, 
Фæлæ дзæвгар фæдзырдта демæ, 
Æмæ æсразы дæ ды уæд... 
Æдылы сæр! куыд уыдтæн йемæ 
Уæд æз мæ рæузондæй æмвæнд!.. 
Æвæццæгæн, нывгонд уыд афтæГ 
Ды нал хъуыды кæныс, мæ фыд, 
Куы рацыд уый йæ бæхыл кафгæ? — 
Хæстæттæй иунæг дæр нæ уыд 
Уындæй уæд уый хуызæн... Нæ хаста 
Хæсты сæрыл, миййаг, йæхи, — 
Фæлæ сæрибарыл уыди 
Гъе уæд йæ балцы цыд... Уый уарзта... 
Баба, ды ме ’ргом дзырд ныббар... 
Æнæхъуаджы æнхъæлмæ кастæй 
Ныр фондз азы мæныл фæтар, 
Æнæфын æхсæвтау, æвастæй, 
Æнæфæд уадзгæйæ куыддæр... 
Уырнæд дæ, хаттæй-хатт ныр дæр 
Мæнæн æсрухс кæнынц мæ зæрдæ 
Ныфс æмæ ’нхъæлцауы цæхæртæ, — 
191 

Кæсын æм æз... Фæлæ цы сты 
Фыдæлгъыстаг чызгæн йæ сæнттæ! — 
Гъе уый аргъ не сты, æмæ ды 
Сæттай нæ фыдæлты æгъдæуттæ... 
Æвæццæгæн, хъысмæты уагæй 
Нæ ахицæн тæрхонгонд у, — 
Нæ хъуыддаг фехæлд махæн рагæй... 
Æстыр пахуымпарæн табу!.. 
Кæнын мæ хъысмæтыл æз разы, — 
Ныббар, нæ рæвдаудзæн уый мæн, 
Фæлæ фыд æлгъыстау дæуæн 
Æнус нæ баддзынæн дæ разы, — 
Æгъдæуттимæ нæ цæуын тохы... 
Сæттын мæ раздæры дзырдтæ... 
Дзамболаты æз уадзын рохы, 
Æмæ кæнын — фæнда дæ, нæ, — 
Æз Ибрагимæй мой... 
— Мæ чызг! 
— Нывгонд у уый мæнæн хуыцауæй... 
— Фæлæ уый ницы у, гæвзыкк, 
Æркæс, мæ чызг! 
— Мæ фыд, уый рагæй 
Куы судзы уарзоны тæмæн... 
— Фæлæ уый нæу æлдар, мæ чызг... 
— Гъе уый нæу хъауджыдæр мæнæн... 
Мæ хъуыдытæ ныгæнынмæ, 
Кæм разынд фаг хъару мæнмæ, 
Гъе уым, æууæнд, мæ уарзон фыд, 
Рæстдзинад, уарзоны æнцойы — 
Нæ хид, нæ тугæйдзаг фæллойы 
Æссардзынæн æз цин, рæвдыд... 
Мæ фыд, ды фехъуыстай йæ барвæнд 
Ныртæккæ де ’дылы чызгæн, — 
Тæрхон ын кæн æнæ тæригъæд, — 
Дæ фарн куыд амоны дæуæн, — 
Тæрхон — æгъдаухалæгæн тагъд... 
Наиб йæ цæстытыл ныххæцыд. 
Нæ радта дзуапп, лæууыд æнæ сдзырд — 
Иæ цæссыг гауызмæ æртагъд... 
II 
Сыгъдæг уæлдæф... Æскъæфы комæй 
Æмбисæхсæвы уазал уад... 

Уæрдæттæ иувæдыл æнгомæй 
Лæууынц æмбондау... Судзы арт... 
Æддæдæр галтæ доцбыл хизынц... 
Ныззарыд иу чадæр сындæг... 
Æстыр æнкъарддзинад æвдисынц 
Ам зарджытæ... Хуыссæгхъуаг лæг 
Тыхджын ныззæмбыдта... Дзæбæх у 
Фæлмæн цъæх кæрдæгыл хуыссын 
Мæйдар æхсæв — æрвон уæрæхы 
Æнæ нхъæл байдайы хынцын 
Уæд лæг стъалыты цæстыты; 
Æмæ æнæрлæугæ хæты 
Уæд дисгæнгæ, æрвон дæрдты 
Æхсæвы сау тары йæ хъуыды... 
Куыд адджын у сæрибар царды!.. 
Тæригъæд не ’нæ бон хъуыды,— 
Æгас дуне, æгас æрдзы 
Æмæ фæсыстъалыты дарды . 
Кæмæн нæу базонын йæ бон! 
Æндæргау талынджы... уæрдон... 
Иæ фæстæ аууæттæ... Æхсæвæр 
Сæ иу фыцы... Æгъгъæд у ныр! — 
Сæ артмæ фидаугæ, тымбыл 
Черкестæ ’рбадтысты æппæт дæр... 
Дыууæ кæсдæры сын æгъдауæй 
Лæггад, кæсдæриуæг кæнынц: 
Куыд карджындæрæй сын рæдауæй 
Сæ размæ дзаг къустæ хæссынц... 
Сæ арты ’взаг тыхджын æсхъазы 
Æмæ уæд байдайынц зынын, 
Хуымæтæджы хамбохъ сæ разы 
Æмæ хъæбæр хоры кæрдзын... 
Сæ уæззау куыст кæмæн у адджын, 
Сæ цард кæмæ кæсы зынаргъ, 
Гъе уый сын се ’хсæвæр дæр уарзы... 
Фæлæ, мæ зынаргъ кæсæг, мах, 
Мах уарзæм цин, мах уарзæм хъазын 
Æмæ мах райгæ царды сæр 
Нæ хъæуы ахæм æхсæвæр... 
Ныр та сабыр! Æвзонг черкесæн 
Иæ хъустыл ауадис уынаер... 
— Уæ куывд уæд барст æмæ уæд уе ’хсæн 
Хуыцауы фарн! — æрбайхъуыст дзырд, 
Æмæ сæм уæрдоны фæстейæ 
13. Къоста. 

Æнæзонгæ бæлццон фæзынд. 
Дзуапп радтой уазæгæн лæугæйæ: 
— Уæларвæй уацхæссæг фæу! 
Нæ къорд, миййаг, кæд д ’аккаг у, 
Уæд дын — фысым, æрбад нæ разы.... 
Нæ æхсæвæрмæ ма ’рхæсс азым... 
Дæ цины уацтæ нын фæкæн, — 
Кэецæй ысты æмæ кæмæн? 
— Мæ хуызæн лезгин та кæм хæсдзæн. 
Уæларвæй рухс уацты фæндон; 
Мæрдты, æнус бонты æмбæрзæн 
Мæнæн нæу бахгæнын мæ бон... 
Зыбыты сидзæрæй æрвыстон 
Кæйдæр фæсдуæртты æз мæ цард. 
Æнæдæндаг зæронды схуыдтон 
Мæхицæн æз ныййарæг мад. 
Мæгуырау къæс æмæ мæ мадгонд, 
Хъæбæр кæрдзын, лыстæн мæ — уат,. 
Таурæгътæ æвдæлон афон — 
Æмæ гъе ууыл ме ’взонгад 
Фынау фæцыдæр и, фæлыгъд!.. 
Æз рæзыдтæн, мæ мад æмбæрста,. 
Хуыздæр цы куыстæн уыд йæ фырт, — 
Æлдæртты куывдтæм-иу æппæрста. 
Фæхудын кæнынмæ мæн цырд. 
Æз симдтон, зарыдтæн-иу хъазты 
Æмæ фынгисæггаг муртæй 
Æз хастон зæронды... Æваст та 
Фæлыгъд мæ рагуалдзæг дæр... нæй.... 
0, ме ’взонгад, куыд раджы ф’аууон, 
Фæци мæ мадгонд дæр, ныфтыд, 
Нæ хъæу нæ ныууагътон æз абон — 
Уæдæй нырмæ æзтæ фæцыд... 
Уæдæй нырмæ чысыл нæ хæтын 
Хызынимæ, лæдзæджы ’нцой. — 
Мæ зарды фæрцы мын кæм фæнды 
Вæййы салам, вæййы æнцой... 
Кæддæр æхсыста туг мæ уæнгты 
Æз домдтон тох, цыдæр хъуыддæгтæ,,— 
Æдасæй размæ уыд мæ каст, — 
Фæцæй сæм кодтон æз хæстæгдæр, 
Фæлæ фæрынчын дæн æваст... 
Æрчъицыдтон- кæмдæр дард бæсты: 
Æнæзонгæ быдырты гхсæщ -’ 

Æнæхæстхъом, лæмæгъ уыдтæн, •• 
Æцæгæлæтты хъал ныхæстæй 
Мæ хъысмæт фенад ис мæнæн... 
Мæ цард ысси.бынтон æлгъыстаг, 
Уæддæр ын уарзтон æз йæ ад, 
Фæлæ æдзух мæ зæрдæ рыстæй 
Мæ цæстыл ахæстæттæ уад... 
Куыд мæ фæндыд, цæмæй мæ зæрды 
Æбуалгъ фæндтæ нæ уа мæнæн!.. 
Фæлæ куыд арф малы улæн 
Хæсса æнцонæй нау йæ сæрты, 
Мæн дæр раст уый хуызæн фæлмæн 
Æскъæфта рог зефир æнцонæй, 
Æнæ кумир, æнæ фæсмонæй, 
Æнæ цæссыг, æнæ рæвдыд; 
Æнæ рухсы цъырттæй, æнæ цик 
Фыд бонтæ ивтой-иу кæрæдзи 
Æмхæццæйæ... цæхгæр лæбырд 
Фæкæсын кодта мæн фæстæмæ.« 
Кæцырдæм — размæ ’ви фæстæмæ?;.. 
Фæлтау мæрдфынæйæ, уым разæй, 
Хуысс искуы миты бын æнус, 
Цæйнæфæлтау рæхысты азæлд 
Цæрæнбон ахса ам дæ хъус... 
Фæстæмæ!.. Ме ’нæнхъæл лымæнтæ,. 
Сымах куы зониккат мæ мæт, — 
Куыд тарстæн рухс боны тæмæнтæй 
Куыд лыгътæн рухс хурæй фæсвæдК 
Кæм у йæ фæз уæрæхдæр фурдæй,. 
Кæм н ’ахсы доны сыр-сыр хъус,. 
Уым лæг мæцгæ кæны æнудæй,. 
Сахат дзы бавæййы æнус... 
Дæ зæнгтæ цуддзысты дæ быны„ 
Дæ зæрдæ — рыст æмæ фæллад. 
Дæ фæстæ ’рдæг фæндаг нæ зыны, 
Дæ размæ — нусау, фæндаг дард!.. 
Æмæ та риуæй дæр æсхъуысы 
Æнкъард, зæрдæхалæн нæтын; 
Кæугæ, æнæсдзургæ фæмысы 
Лæгæн йæ рыст зæрдæ мæлын... 
Фæлæ та фын: уынын мæ бæстæ, 
Нæ митсæр къæдзæхтæ, нæ фæзтæ, 
Нæ дард кæмттæн сæ цин, сæ цард... 
Æз хъусын ме ’мбæлттæБг сæ^зард... 

Куы ныццæвай æстайы фатæй, 
Уæд æй куыд аскъæфы йæ маст, 
Æз дæр раст уый хуызæн... Хъазуатæй 
Уæд размæ астъæлфын æваст... 
Æбæрæг фæндагыл кæдæмдæр 
Фæуайын адæргæй цæрдæг... 
Фæуайын, цалынмæ мæ зæрдæ 
Нæ басабыр вæййы нæуæг... 
Мæ хæлæрттæ, ныббарут, курын 
Мæгуыр хæтæг лæджы фырдзырд,— 
Æфхæрдмæ цинбоны фæзынд 
Цæссыджимæ фæцæуы дзурын... 
Ныббарут мын, нæ бæстон хойраг 
Кæй кæнын цæссыгæй фæлмæн, 
Фæлæ уын ард хæрын, у койаг — 
Æз ам уæ арты цур куыд дæн... 
Сæ бæлццонмæ лæмбынæг хъуыстой, — 
Чысыл лæппу ныджджих бынтон,— 
Бæргæ хъуыстой, фæлæ нæ зыдтой, 
Уый чи уыдис, кæцы ’рдыгон... 
— Æз хатын, — худгæ ’мхæст æсдзырдта, — 
.Мæ дарæс уыл æфтауы дис... 
Цы бакæнон? Бызгъуыр лæбырдтæ, 
Нæ карз хæхты сыл худæн ис,— 
Нæ йыл тыхсын, — бæрæг, мæ кондæй, — 
Уынут: хæтæг — зарæг, фиййау, 
Дзырдтæй — хъæздыг, мæгуырау — зондæй, 
Чызджытæ йæм нæ хæссынц фау, 
У зæрæдтæн æнæуынон... 
Гъе ныр цæуын æз уæртæ ’ввахсмæ, 
Уым, къæйты хойгæ, уайы дон, — 
Мæ зæрдыл ма лæууы, — йæ фарсмæ 
Ис хъæу... Хуыцауы стыр бæрæгбон 
Æз хъуамæ бахъæлдзæг кæнон 
Гъеуым Наибы... Зæронд ныр 
Бынтон фæлмæст уьтдзæн, мæгуыр, 
Иæ мæстытæй... Нæу афтæ цы?.. 
Нæ фехъуыст дзуапп... Ныхъхъус æсты... 
«Цымæ Наибæн чи у а-лæг? 
Куыд уыдзæн а-хъистæн сæ зард, 
Куы фехъусой Наибы мард? 
Цæуыл хъынцъым кæны нæ уазæг, 
Иæ цæсты дон цæмæн абадт?! 
— Ау, цавæр у, — уæд загъта бæлццон, — 

Мæ фарст куы нæ уыдис фыдæх, 
Цæмæн ныхъхъус æстут? Циу йе ’фсон? 
Наиб зæронд уыдис, лæмæгъ... 
Ныр чи зоны... 
— О не васт уазæг, — 
Уæд загъта хисдæр лæг æнцад, — 
Цыдæр сусæгдзинад æмбæхсыс... 
Хæрын мæ урс рихитæй ард, 
Нæ дæ ды а-бæстæйы зарæг, 
Кæннæуæд афонмæ дæ хъарæг 
Æнкъардæй азæлид... фæлæ 
Уый нæу уæлдай, миййаг кæд дардæй 
Цыдтæ Наибмæ ды фæрсæг, — 
Дзамболатæй саламхæссæг — 
Уæд байрæджы... уый ацыд цардæй... 
Уæззау, æнуд куыдæй сæ бæлццон 
Нынниудта, хъарджытыл фæци... 
«Цæй тыххæй æфхæры йæхи, 
Цы йын зæгъæм, цы у йæ æфсон?» — 
Арф карста черкесаг йæ тæрхон. 
— Хуыцау æмæ пахуымпарæн 
Зындгонд уыдис дæ ном цæрæнбон, 
Ысхъæр æй кæн... 
— Дзамболат дæн... 
III 
Кæс, уæртæ иу хæдзар. Иæ разы 
Зæрдæхъæлдзæг æнæмæт хъазы 
Иæ фыртимæ æрыгон мад. 
Фырт азгъоры... Иæ мад æй суры... 
Фырт бахуды, цыдæртæ дзуры 
Æрдæгдзæфтæй... Кæс, ныр фæкалд; 
Цæрдæг æй фелвæста йæ мад, — 
Рæвдауы йæ... Кæм лæууы ’нцад, — 
Тындзы та хъазынмæ, хъæрзы... 
Тæхудиаг, царды уалдзæджы 
Иæ мад кæмæй фены хъæбулад! 
Фæлæ... Цæмæй тæрсы Дзамболат 
Иæ мысыны бæллиц кæртæй 
Иæ къæсæрыл цæуылнæ хизы?.. 
Æхсæв тæппуд къæрных куыд риза 
Иæ давинаджы ’ввахс уындæй, — 

ГРаст уый дæр уый хуызæн, — йæ уæнгтæ 
Зыр-зыр кæнынц, у йе ’нгас тар... 
Фæцæуид размæ — нæй æхсар, 
Фæстæмæ — худинаг бынтондæр, — 
Кæдæм цæуа?.. Иæ маст — æстыр, 
. Дзамболат сау фæндтæ нывæнды: 
«Хынджылæг кæнын æй куыд фæнды 
Иæ куыдзы хъæвдынимæ ныр!» 
Æмæ домбай къухæй ныфсджын 
Ныххоста кæрты дуар тыхджын... 
Æнæнхъæл бахостæй рæстæгмæ 
Фæтарсти сывæллон... Иæ мад 
Цырд рауадис æрбадзурæгмæ... 
ч<Нæу уазæг буц кæнын æгад» — 
Лæууыдис уыцы ’гъдау йæ зæрдыл, 
Æмæ-иу уазæгæн йæ кæрты 
Уыдис кæддæриддæр бынат. 
Дуар байгом ис ныр дæр æнцад, 
Æмæ æвзонг æфсины размæ, 
Иæ хызын уæхскæй уагъд йæ фарсмæ 
Нымæт худы, лæдзæджы ’нцой, — 
Лæууыд кæмæн кодтам йæ кой... 
Æнæзонгæ бæлццоны ’нгасæй 
Ус фефсæрмау.. Иæ уадултæ 
Сырхфарс фæткъуытау фесты ’гасæй... 
Иæ каст фæтар... Йæ бахудт дæр 
Рæсугъд фæурæдтой йæ былтæ... 
Йæ къухтыл нал цыдис йæ бар... 
Цыдæр сусæгады тыфылтæ 
Æссыгътой риу... фæлæ та ’хсар 
Æссардта уый. 
— Æнæнхъæл уазæг, — 
Æсдзырдта бæлццонмæ, — уынын 
Дæ фæндаг дард уыдаид, зын... 
Нæ мæгуыр хæдзарæн йæ разы 
Бæлццон куы ’рбалæууа, уæд ын 
Кæддæриддæр салам дæттын 
Æз — Ибрагимы номæй ам; 
Дæуæн дæр — уазæджы салам, 
Фæндаг дын ис нæ мæгуыр кæртмæ... 
Цыма фæзындис ныфс йæ зæрды, 
Зынд уый хуызæн, фæлæ уæддæр 
Æскæсын «фиййаумæ» нæ уæнды... 
Æстæй цыбыр рæстæгмæ ’васт 

Иæ зонд æндæр фæндтæ нывæнды, 
Æрбацæуæг бæлццоны ’нгас 
Нæ фæкаст зондмæ зæрдæйау, — 
Иæ цуры уазæг ис æрмæстдæр, 
Фæллад æмæ æстонг фиййау... 
Иæ мæгуыр дарæсы фæрæзтæ, 
Иæ уæнгты конд, йæ цæст æлхынцъ, 
йæ мидбыл бахудт — æргом зæгъынц; 
Кæй у хæххон. 
— Зæгъын æз бузныг 
Хуыцауы стыр номæй дæуæн; 
Дæ салам зæрдæйы уыдзæн 
Дзæбæх, сыгъдæг фæндау æнусты. 
Куыд нæ ’рлæууыд рæсугъд мæ разы, 
Фæлæ æссыгътай ды мæнæн 
Мæ зæрдæ ’ндæр артæй, — мæ уарзын 
У хойы уарзт... Æдзух уыдзæн 
Дæ фæлмæн дзырд мæнæн мæ риуы, — 
Æмæ куы уон кæмдæрид цины — 
Фæллой уа, амонд уа, уæддæр 
Уыдзынæ ды мæ куывды сæр. 
Бынтон хуымæтæг дæн, уыныс мæ, — 
Æмæ куыд уа, уæдæ, фиййау?.. 
Мæ дзырдтæ фароны митау 
Уыдзысты рох... æмæ мæ сæнттæн, 
Æвзонджы ’рдхæрæны дзырдтау 
Дæ сæры нал уыдзæн сæ фæд дæр, — 
Бæллæх у уый, фæлæ цы кæнон!.. 
Ныббар, дæ фиййауæн йæ уæндон, — 
Дæ хуызæн рæсугъдтæм кæсынц 
Æстауæн, уарзон дзырдтæ худæг, 
Сæрæн дзырдтæм кæнынц тæхуды, 
Мæйрухсы ’мбæлынæй тæрсынц, — 
Гъе уый уæ аиппæн сæ сæр! 
Ныббар, æргом ныхас æгæр 
Кæй кæнын, уый... Æппынæдзух 
Нæ вæййын афтæ... Фосы дзуг 
Ныхæстæй не ’рцæудзæн бынатмæ, — 
<Е>æлæ ныр ам... Мæ цæсты раз, 
Сылгоймаджы æфсæрмæнгас 
Æвзонг сæнттæй кæм лидзы дардмæ, 
Кæм дзы уадзы сæрибар тас; 
Иæ мойы дзырд, йæ сывæллон 
!Кæмæн <æсты йæ цин, йæ мæттæ... 

Кæм æсты мæнг æрдон ныхæстæ — 
Уым мацы зæгъ... Уый нæу мæ бой!.. 
Уыныс, дæ уазæг нæу æрхæндæг, 
Уæливых ма, куы уа, уæд та, 
Æстæй дзæбидыры сыкъа — 
Гъе уæд вæййы фиййау, гъе хъæлдзæг.-.. 
— Дæ хуызæн уазæг тынг нæ хъауы, 
Æрвиты донимæ йæ хæрд; 
Уый карзæй никæддæр фæфауы 
Æвзонг æфсины фынгæвæрд. 
Æмæ йæ уый тыххæй уæндын 
Æрбахонын, — æрхæсс дæ сæрмæ 
Нæ уазæгдон. 
— Гъе, уый фæнд у! 
Дæ дзырдмæ кастæн æз æнхъæлмæ,.— 
Куы зонæм мах, æмбисæндтæй 
Æфсадæн булæмæргъы нæй, — 
Фæлæ дын нЫр салам мæ зæрды: 
Хуыцауæй арфæйаг фæуæнт 
Дæ дзыхы дзырд æмæ дæ кæрт... 
Зыдтон дæ лæджы дæр... Кæддæрты 
Мах арæх хъазыдыстæм хъултæй... 
Уый давта не ’ппæтæй хуыздæр, 
Фæлæ йæ мах йæ фыр тæппудæй 
Хуыдтам сабыр лæппу.... Дæу дæр 
Зыдтон фæскойæ æз чысылтæ... 
Уæхи у лæппу дæр? 
— Нæхи... 
— Мæнæн нæуæг хабар у уый, 
Æмæ йын уый тыххæй йæ бьглтæ... 
Цы диссаг у, каесæг, цы дис, 
Лæгæн куыд базонынц йæ зæрдæ; 
Сывæллонæн нæ рæвдыд — рисс, 
Нæ ба — сæры цæфæй æвзæрдæр, 
Куы нæ вæййынц зæрДæйæ, уæд, — 
Куы нæ сæ фæуарзæм... Æууæнд, 
Дзамболат дæр былалгъы цинтæ 
Ныр хъавыд сабийыл, фæлæ, — 
Уый асхъиудта цъæхахстгæнгæ, — 
Иæ мады буц хъæбысы смйдæг... 
Табу æппæтзбнæг хуыцауæн! 
Салам нæ фысымтæн — бæркад! 
Фæлæ та уазæгмæ æгъдауæн 
Дæтты æвзонг æфсин сыкъа. 

— Фæрасыг уыдзынæн... 
— ФæндарастГ 
Уый — Ибрагймы Цæрæнбон... 
— Уæдæ цæмæй фæрæвдз уа м ’араст* 
Æмæ уæ дыууæйыл зæгъон* — 
Дæ ном мын зæгъ. 
— Мæ ном Фатймæ... 
— Фатимæ иу зыдтон æз дæр. 
Рæсугъдæй уый ЯуЫзæн ныр дæр 
Нæма федтон... Æлдар йæхимæ 
Уый райста схæссынмæ, чызгæй, 
Æмæ йæ хи чызджы хуызæн. 
Æсхаста кад æмæ цытимæ... 
Дзырды хорз ма кæм уыд æвгъау,— 
Иæ кой нæртон рæсугъд чызгау 
Сæ зарды дзыллæтæн нæрыди... 
Йæ курджытæн кæрон нæ уыди.... 
Фæлæ йын мойгæнæн нæ уыд! — 
Зæронд æлдар уыдис йæ фыд, 
Æвзонг æлдар та... О, фыд хъысмæт, 
Цæй æнæхатыр фæдæ ды!.. 
Уыд Сунжæйы æддаг фарс сыстад 
Æмæ æвзонг æлдар хæсты 
Фæтар ис уым... Фæлæ мæты 
Нæ бафтыд уый тыххæй... Фод мард.— 
Уæддæр хуыздæр... 
— Усгур ма цард? — 
Ус афарста æваст, тæрсгæйæ... 
— Зынд афтæ, — нал. Гъе уый зæгъгæйæ, 
Зæронд лæгæн йæ хъару тад... 
Дыккаг цæфæй бынтон æрхауд: 
Иæ рæсугъд баууæндыди уацыл, 
Æмæ, йæ дзырд фæсайгæ, уæд 
Æгъдæутты сæрты моймæ ацыд 
Цагъармæ сусæгæй... 
— Æгъæд! 
Зæгъ-иу мын уый тыххæй фæстæдæр... 
Æвзонг æлдарæн уал фæу 
Йæ хабæрттæ... 
— Уый даргъ дзырд у, 
Æниу цæмæн кæны хъæугæ дæр, 
Уацары ’фсæн хъадаманты 
Уынгæг талынг ныггæндты? 
Иæ сагъæс-иу куыд уыд æгас бон 
201: 

Иæ хуры хай, йæ рæсугъд уарзон... 
Фæстагмæ та куыд æсуæгьд ногæй. 
Куыд дæм æрцыд рынчын, æстонгæй 
Æмæ куыд нæ федта рæвдыд... 
— Зæгъ мын йæ ном... 
— Дзамболат хуынд... 
— Ныббар, фиййау, мæ зæрдæ тоны... 
Мæ уæнгтæ байдыдтой зыр-зыр, 
Уый аргъау уыдзæни... Æз зонын 
Уыд æлдар мард.„.. 
— Уыныс æй ныр!.. 
IV 
Нæ хъуысы хæдзарæй сыбыртт дæр... 
Мынæг æхсидафы цæхæр 
Æнæбары кæны тыбыртæ... 
Æсси æмбисæхсæв... Уæддæр 
Нæй, Ибрагим нырма нæ зыны... 
Фатимæ та?.. Уый нæу хуыссæныл, — 
Æнхъæлмæ гæсгæ ’нкъардæй бады... 
Æваст рæуæг къуырцц-къуырцц... фæтарсти. 
Къæхты унæр... «Фын нæу, — æцæг! 
Æрцыд æвæццæгæн», — фæкасти, 
Æмæ фæджих... Нæ уыд йæ лæг... 
Йæ размæ раст æхсæвы ’ндæргау, 
Дзамболат февзæрдис æнæнхъæл... 
— А, уый ды дæ? 
— Фæдзæгъæл дæн... 
Фыдбылыз уад... æхсæв — фыд уæнгæл, — 
Бынтон мæйдар... Нæ уыд цæуæн, — 
Фæндæгтæ, хидты дон фæласта... 
Фыд ран, фыд тухиты фæдæн, 
Фæлæ табу, хуыцау мæ ’рхаста... 
Æррæвдз кæн цырддæр, цæй, дæхи... 
Цæттæ сты бæхтæ дæр... Фæраст уæм, 
Æстæй нæ уæд æййафæнт, и!.. 
— Цы загътай, цы? 
— Тæрсыны охыл 
Ды ма фæчъизи кæн ныр, цæй, 
Цагъайрæгтимæ райдыд тохы... 
— Хæрын дын ард. Дзамболатæй 
Æз уый зæгъын æнхъæл нæ уыдтæн... 
— Нæ мæ уарзыс!.. 

Æфсымæрау, 
Æгайтма та мæм ног фæзындтæ... 
— Тыхджындæр та?! 
— Цы йæм ис фау? 
— Фатимæ, ’гъгъæд! кæм ис дæ дзырд, 
Цы фесты сомытæ, нæ фæнд?.. 
— Ныр нал ис раздахæн, цы уыд, — 
Дзæгъæл сыл мауал кæн ды мæт... 
— Дзырдфæливæг! 
— Дзæвгар фæкастæн... 
Æнцон уыд, цы, дæ алыварс 
Дæ кар æмæ дæ чызгон азтæн 
Куы тæрхон кæной иууыл карз?.. 
.Мæн амонд курæгау куырдтой 
•Стыр уæздæттæ ’мæ æлдæрттæ. 
Мæ дзуапп нæ рухс кодта сæ зæрдæ. 
Æмæ мыл дам-думтæ дзырдтой... 
Цыппар азы тох кодтон æз... 
Æнцон нæ уыд мæнæн, ды базон, 
Мæ бархи ’взæрст, уæддæр æссардтон 
Ныртæккæ цардамонд, фæрæз... 
Нæ хъаст кæнын... Мæ дзырд фæсайгæ, 
Æндæр ныв райстон, нал дæн дæу... 
Æнцон нæу цард, фæлæ дæн райгæ, — 
Фæллой кæнын фыддзинад нæу... 
Ныр хъуамæ, куыд æфсымæр, афтæ, 
Мæ хæдæфсарм къай равзæрстæй 
Ды бузныг уай, кæнай мын арфæ, 
Ды та дæ сау фæндты фыдæй 
Æхсæвдзу стæ... Дзамболат, зон æй, 
Æгæр федтон фыдæхтæ æз, 
Цæмæй мæ цард ныр афтæ ’нцонæй 
Æрбайхалон... Хуыцауæй тæрс, 
Мæнæн ис мой, ныр мад дæн æз. 
— Уæййаг цагъайраджы сылгоймаг, 
Къæбысы мад... 
— Дæ дзыхыл хæц! 
Фæуæд дын худинаг сæ кой дæр... 
— Дæ бар дæхи, фæлæ-иу кæс! 
* * $ 
Нæ цæуы хæдзарæй уынæр... 
Æхсидафы лæмæгъ цæхæр 

Фæлвары талынджы бырсыныл... 
Фæбоны ’рдæм... Фæлæ уæддæр 
Нæй, Ибрагим нырма нæ зыны... 
Кæс, къуымы, тахтийыл æнцад 
Хуыссы чысыл саби ’мæ хъазы, 
Иæ зæрдæ буц фынтæй... Иæ мад 
Æрбадт рæвдауæгау йæ разы 
Æмæ кæуы... Сæуæхситт дæр 
Сындæг æнæнхъæлгæ æрхъуызы... 
Фæстаг æхсидафы цæхæр 
Куы ферттивы, куы ’васт æрхуыссы... 
Нæй Ибрагим нырма уæддæр... 
Фæбонцъæхтæ... Фæпырх ис аууон... 
Фæсырхгонд æскæсæн чысыл... 
Ныззарыд цъиу. Æстъалы ф’аууон... 
Æрбайхъуыст дард доны сыр-сыр... 
Уæрдоны хъæр... нæй... дарддæр ацыд, 
Æмæ та хæдзар дæр ныхъхъус... 
Фатимæ, о, мæгуырæг ус, 
Минут æрцъынд кæнын нæ уадзы 
Иæ цæстытæ... Сыфтæрау ризы... 
Ныр чи базондзæни, — куыд риссы 
Иæ фæллад зонд; куыд ын хæры 
Иæ зæрдæ сагъæсты æлхынцъ. 
Куыд мæтгæнгæ, куыд уарзонæй 
Æркъул кодта йæ хуры тынмæ... 
Цыдæр ын хъавыдис зæгъынмæ, 
Фæлæ цæмæн?.. Хуыссы фæрнæй 
Æмæ йын ныр йæ сыгъдæг фынтæ 
Нæ фæсурдзæн нæдæр йæ куыдæй, 
Нæдæр йæ уыраугæ цæссыгæй, — 
Кæмæй йын судзы ныр йæ былтæ... 
— Мæ зынаргъ, ахуысс уал фæрнæй, — 
Цы ис рæвдауынæй дзæбæхдæр!.. 
Кæн уал ды адджынæн фынæй, — 
Дæ хуыссæг байдайдзæн лæмæгъдæр, 
Æмæ куы райхъал уай, уæд ды 
Æмбардзынæ, цæй бæрц мæты 
Рæвдыдта, хаста дæу дæ мад, — 
Æмæ-иу бафтдзынæ уæд дисы... 
Ныр та уал хуысс фæрнджын, æнцад, — 
Дæ цæсты сыг, дæ æнцойад 
Зынаргъдæр у мæ цард, мæ исæй... 
Фæлæ æнæнхъæлгæйæ арæхст 

Дуар байгом ис нæуæг, æмæ 
Фæлрухс, æгомыг къæсæрмæ 
Æрыгон черкесаг æрбахызт... 
Нæ йæ уынынц нырма... Фæци 
Иæ нымæт исыныл... 
— Фатимæ, 
Цæмæн хурхæй марыс дэехи!.. 
— Ды дæ? Дæумæ кастæн... 
— Нæхимæ 
Дыдаин раджы уа, æрæджы; 
Уæд та бынтон ныффæстиат дæн, 
Цæмæн хъæуы æхсæвбадæн, — 
Миййаг дæ бæлццонæн нæ хæссы 
Дæ бадт æххуыс... 
— Æрцыдтæ ма... 
— Фатъи... кæугæ? Цы у, цы ’рцыди? 
Рынчын у сывæллон? Зæгъ-ма. 
— Нæ, уый æнæниз у, куыд рысти 
Мæ зæрдæ ’гас æхсæв мæнæн... 
Нæ ахастаин хурыскастмæ, — 
Мæ цæстыл уад уымæл ингæн... 
Ныр нал тæрсын, ды дæ мæ фарсмæ, 
Мæ ахсджиаг хур, кæд дæ фæллад? 
Фæуарыд дыл... Æстонг уыдзынæ... 
Фæлæ дын ниц ’уал У, хæрдзынæ 
Дзаджджын уæливыхтæ хæрзад. 
— Æз та зæлдаг кæлмæрзæнæй 
Æсбуц кæнон æнæнхъæлæй 
Мæ тæппуды, мæ тæрсаджы... 
— Ох, Ибрагим, æнæхъуаджы 
Дæ фæллой хардз кæныс æдзухдæр... 
— Нæ, нæ, æркæн ма йæ! Рæсугъддæр 
Нæма фендис, зон, ам кæлмæрзæн... 
— Чысыл хæрыс... 
— Нæ, æз æфсæст дæн... 
Кæнынц мын ног хабæрттæ хурад, 
Æгæр чъынды сыл дæ ныр ды... 
— Æрцыди ме ’фсымæр... 
— Кæцы?.. 
— Дæ зæрдыл нал лæууы... Дзамболат... 

V 
Æрыхъалис Хъазыбег-хох, 
Æскæсæнæн саламтæ ’рвитгæ, 
Цæугæдæтты лæнчытæ, къох 
Фæсырдтой се ’мбæрзæн цъæх мигътæ.... 
Æслæсынц зивæггæнгæ рæгътæ 
Ныр æврæгътæй... Æрыхъал хъæд, 
Æмæ сæ цины зардæй мæргътæ 
Рæвдауынц арвы цъæх æппæт... 
Æрыхъал сты ’нцад черкестæ... 
Уынгæг комы, раст хъæуы сæр, 
Цæхгæр лæбырдтытæ кæм фесты, — 
Уым рыг кæлы ’мæ хъуысы хъæр. — 
Æвзарынц барджытæ сæ бæхты... 
Æзгъорынц фос... Æртдзæстытæй 
Цæуы цъæх фæздæг æмæ рæгътыл 
Фæленк кæны къуыбылæйттæй... 
Æрыхъал алцы... Хуыссæг алыгъд... 
Фæпырх ис тар... Дзæбæх фæхъарм... 
Æрдз цин кæны... Сæууон куыст рафыхт, 
Æмæ цæрæгойтæ салам 
Дæттынц сæ буц хурæн сæ мадау... 
Сайтан-хохæн йæ фæстæ пыхсы, 
Хъуынаджын дурцæнды хъæбысы 
Æсхылди къахвæндаг раст калмау... 
Æстæм хатт ыл цæуы хъæмæ 
Фæллад цуанон, — æнафонмæ 
Хæххон цъæсты, фыд ран, æвæды 
Иæ цæф сырды фæстæ куы хæты, 
Хызын, бæндæн æмæ фæрæт 
Йæ уæлæ, афтæмæй фыд зынæй 
Фæцæуы ууылты хæрдмæ, 
Мæтгæнгæ, хъæддзау лæг хъуынтъызæй; 
Кæнæ та дарæнæй бынмæ 
Иæ даргъ лæдзæджы ’нцæйтты фиййау 
Хæссы хæрзад цыхтытæ ’мæ 
Мыды фæзгъæр... Ныр та гæдыйау, 
Хъуына ’мæ пыхсытыл хæцгæ. 
Сывæллон къæсæрыл куыд хиза, 
Раст афтæ дурты сæрты хизгæ, 
Быры Дзамболат дæр тæрсгæ. 
Кæдæм тындзы æмæ цæй тыххæй? 
Цы хорздзинадмæ у йæ каст?.. 

Цæф сырдау цæстытæ — сырддзаст... 
Иæ судзгæ хид тæдзы йæ ныхæй... 
Уæгъд æфцæггот... Кæс-ма йæм уæлæ, — 
Фыдæлты хæзнатæй фæлыст. — 
Æвзист нывæфтыд топп йæ уæлæ, 
Иæ ронбасты дамбаца тъыст... 
Зæрин хурмæ цæхæртæ ’лвисы 
Иæ хъама й ’астæуыл уæрæх.... 
Æрзæбул басылыхъ... æвдисы 
Æгасæй дæр цыдæр бæллæх!.. 
Уæд дуне та!.. Фæлмæн фын таугæ. 
Иæ диссаджы рæсугъд уындæй 
Куы хоны мах, æмæ рæвдаугæ 
Æппæт куы дзаг кæны фæрнæй!.. 
Зыны кæмдæриддæр æнцойад!.. 
Æрмæстдæр тар тæлмы бынæй 
Æхсæрдзæны къæйдурты хойын 
Æнæсцух азæлгæ хъуысы... 
Хъæу ардæм хъазæнау зыны... 
Фæпырх æсты, мæлдзыджытау,. 
Фос æрнæджы... Æвзонг фиййау 
Цæуы æнæтындзгæ сæ фæдыл... 
Ныззарыди... Ныннæрыд хъæды 
Хæххон дауæг æсфæзмæгау: 
«Æппæт цард æскæнæг, 
Æппæт рæтты уæвæг, 
Егъау дæ ды де сфæлдысты 
Цы диссæгтæ æфты 
Нæ зæхх æмæ æрвты, — 
Дæ зондыл нæ кадджытæ сты.... 
Нæ фæзтæ, нæ рæгътæ, 
Нæ дæттæ, нæ тæгтæ, 
Нæ денджыз, нæ быдыр, нæ хъæд,.— 
Кæй онг фæнды дардмæ 
Дæ намысыл заргæ 
Сæ хъæлæстæ скодтой æмвæнд!..» 
Ныр уæлæ стыр æрхы чъылдымты 
Æртыхта къахвæндаг йæхи, 
Фæзынди калмау, фæз — къуылдымты, 
Æмæ та пыхсы бын фæци... 
Фæлæ та цъæх кæрдæджы ’хсæнты 
Æрттивы таджы хуызæн ног... 
Иæ фарсмæ дон рæсуг улæнты: 
Тæмæн калгæ æскъæфы рог... 

Кæс иу ран къахвæд донмæ ’рхæстæг, 
Кæны йыл дон .лыстæг пырхæндæг, 
Фæгæпп та кодта дурæ.й цырд, 
Иæ сæрмæ æзмисы фæзынд... 
Фæкаст ма хъæлдзæгæй фæстæдоæ, 
Æстæй уæд хъазæгау фæраст 
Уый дуртæм, къутæртæм... уæлæмæ... 
Æмæ бæрзонд айцæг æмраст 
Сæрбæрзондæй кæм кæсы арвмæ, 
Гъе уырдæм ма уый цъус фæзынд, 
Æстæй йæ сæфæнмæ фæзылд, — 
Нæргæ бæзджын хъæдæн йæ арфадæ... 
VI 
Куыд хорз у ам, куыд сæрибар у!.. 
Куы фæнды ам лæджы фынæй... 
Цыдæр сусæгдзинады хъару 
Куыд судзы риу æбарвæндæй! 
Раст аргъæутты бæстæ.... Куыд хъазы... 
Йæ диссаг уынд, йæ аууæттæ... 
Æнусоны егъау цæндтæ 
Бæзджын цатырты бын дæ разы... 
Кæс, сусхъæдмæ æрбакъул тæгæр 
Æмæ сыбар-сыбур кæны... 
Æнæуæндон къухтæй тындзы 
Иæ урс риутæм, кæс тæрсæн æхсæр, — 
Йæ уарзон у уый рагæй дæр, — 
Фæлæ цæй къайаг у уæддæр! — 
Тæрс — раст паддзах, йæ сыфтæй хъазы 
Гъе уый — фыдуынд пигмей йæ разы! 
Кæс, уæртæ тулдз... Кæнынц ныхас 
Гъе уый тыххæй æдзухдæр дзыллæ... 
Йæ фæтæн къабæзтæн йæ бынмæ 
Фæкæнынц цуанæттæ ламаз, — 
Æнæ фехæлгæ ’гъдау æппæтæн... 
Изæр та ’хсæвиуат кæнынмæ 
Æд амæттаг, æд сырды мæрдтæ 
Æрбатыгуыр вæййынц йæ бынмæ... 
Æхсæв куы ралæууы, уæд дард 
* Пигмей (грекъаг дзырд) — асæй хæрзчысыл адæймаг, ницæйаг. Ницы. 

Æрттивын байдайы сæ арт... 
Нæры сæ зард, кæнынц быцæу... 
Æмæ сæм тар æгомыг хъæд 
Дзæвгар рæстæг фæхъусы уæд... 
Фæлæ айдагъ цуанæттæн нæу 
Гъе уыцы номдзыд тулдз зынаргъ; 
Мæгуыр хъæддзау лæг дæр йæ уаргъ 
Тындзы гъе уый бынмæ æруадзын... 
Ныр дæр дыууæ черкесаджы, 
Кæс, уæртæ, хъæды къохæй рацыд 
Æмæ гиганты* сатæджы 
Фæтар æсты, сæ фæрæттæ, 
Æдæрсгæйæ æрæвæргæ. 
— Нæ йæ баййафдзыстæм, æвæдзы. 
Æгæр размæ хæссы йæ риу, — 
Иæ фезмæлдыл цæст дæр нæ хæцы; 
Иæ бакуыст — арт... 
— Иæ аххос циу? — 
Æниу мæн куы уаид Фатимæ; 
Æссарин фаг æхсар мæхимæ 
Æмæ æлдары ’фсондзы бын 
Æз дæр, æргом дын æй зæгъын, 
Уæд не ’ппæлин гъе уымæй къаддæр 
Мæ цагъарон куыстуарзонæй... 
Æнæ Фатимæ уый мæнæй 
Нæ ацыдаид царды раздæр, — 
Мæ хуызæн уаргъхæссæн хæрæг 
Уыдаид адæмæн æгадæй... 
Иæ усы фæрцы фервæзт лæг 
Мæгуырдзинад, цагъар, фыдцардæй, — 
Иæ ус уыдис æппæтгæнæг... 
Æнæмбæлгæ уый махæй адард, — 
Æсхызти цагъайраг бæрзонд. 
Цæй тыххæй уæд, цы уыд йæ фадат? — 
Кæй уыд йæ усимæ æмзонд... 
— Æнæхъуаджы дзурыс бынтондæр, 
У худинаг мæнг фау хæссын! 
Уыд Ибрагимау, зон, нæ бон дæр 
Мæгуырдзинадæй фервæзын!.. 
Уыдтай йæ, зоныс æй дæхæдæг, 
Кæм уыд æгас комы æндæр лæг 
Сæрæндæр бакуыстмæ? Кæцы? — 
* Гигант (грекъаг дзырд) — тынг стыр ас кæмæн ис, ахæм исты. 
14. Къоста. 

Гъе уый тыххæй нæ уыдис, цы, 
Фатимæйы æвзæрст, миййаг?.. 
Уыд Ибрагим кæвдæсард махау, 
Фæлæ сæрибармæ фæндаг 
Нæ иу дæр уый хуызæн нæ къахта; 
Фæллойыл хъардта ’дзух йæхи 
Æмæ сæрибар лæг æсси... 
Уыныс, гъе уый тыххæй лæварæн 
Уый аккаг хорз амонд фæци: 
Каед адæм алцытæ дзырдтой, 
Уæддæр æй равзæрста æмгарæн, — 
Скодта дзы Фатимæ мой. 
Æмæ нæ фæрæдыд... Фыдгой 
Нырма сæ цардамонд нæ зоны; 
Фæллад бæлццон лæджы фæхоны, 
Салам дæттгæ сæ рухс хæдзар 
Иæ райдзаст уынд, кæрдзындæттонæй. 
Æдзухдæр дзы вæййы хæлар 
Сыкъайы сау бæгæны ’нхъизгæ 
Æмæ фæлмæн цыхтæй хæбизджын... 
Бынтондæр фендæр ис нæ цард: 
Иу цин кæны, æндæр — æнкъард, — 
Тæригъæд у сæ кой, сæ фауын, — 
Æппæт аразæг дæр хуыцау у... 
Дзырдæн зæгъæм, Дзамболат, мæнæ — 
Æлдары байзæддаг... Кæм уыд 
Гъе уый хуызæн, сæрæн æппæтмæ, 
Уыд адæмæн сæ ном, сæ цыт... 
Уацары бахаудта... Фæлыгъдис... 
Фæстæмæ та нæхимæ ’рцыдис, 
Фæлæ ма рагцардæй цы уыд? — 
Æрдæгхæлд хъæу мæгуыр фыдуындæй 
Æмæ зæронд мæсыг кæлдтытæй.. 
Наибимæ фæци сæ кад 
Берданкæ, дугъон æмæ кардæн... 
Фæлæ æлдæртты цотæн ад 
Нæма кæнынц уæддæр сæ царды 
Цæвæг, фæрæт, бæндæн, дзывыр... 
Цагъайрæгтæ сæм нал ис ныр, 
Сæхи та сын фыдзивæг домы... 
Фæлæ, дам, стонг æмгъуыд нæ зоны, 
Æмæ зæронд уафсы хуызæн, 
Цъыф хæсгæйæ æмæ рыг калгæ, 
Æлдар дæр адæмы æхсæн 

Хæты, йæ фыды исбон хъаугæ... 
Тæригъæд дæр у, худæг дæр! — 
Нæ йæ фæнды, уа мах æмсæр, — 
Æмæ цытæ кæны, кæс-ма йæм? — 
Æфсæддонау гæрзифтонгæй 
Æгас афæдз хъæуи-хъæу уайы, 
Æмæ йæ сау мысинæгтæй 
Уый адæмы зæрдæтæ къахы 
Кæмдæриддæр... Æнæфсæрмæй 
Лæвæрттæ домы уый тыхæй... 
Нæхи Дзамболат дæр раст — ахæм... 
Тæрсын мæгуырæг Ибрагимæн, 
Йæ усимæ дзы сфæлмæцдзæн... 
Тæрсын, фæуыдзæн сын хæссинаг, — 
Рæхджыбон уыдонмæ цæрдзæн, 
Æмæ уæд не ’лдары фыдæлтæ 
Сæ рустæ тондзысты мæрдты... 
Фæлæ уый циу, кæс-ма йæм ды, 
Мæ цæст дæр мæ куыд сайдзæн? — Уæртæ 
Уым чидæр уыд, куы нæ федта, 
Уæд амбæхсти... 
— Æвæдзы та 
Уый дымгæ хъазы даргъ тæрсæй 
Æмæ йын банкъуыста йæ аууон. 
Фæлæ æгъгъæд... Ныр нын у афон, — 
Уæлæмæ сыст, зæронд лæг, цæй, — 
Нæ уæнгтæ аивазæм мах дæр... 
* * * 
Бынтон тархъæд... нæ зыны арв дæр... 
Ныххуылыдз куырæт... къухтæ ’ндзыг... 
Æддæуæз фæрæтæн йæ цъыкк 
Кæны цæфæй цæфмæ уæззаудæр, 
Æмæ тыхджын улæфтытæй 
Фæлмæст риу исы хи бæрзонддæр... 
Фæлæ йæ чи зоны, фыдбонтæ 
Ам Ибрагим цы федта, стæй 
Куыд рафтыдта уый ам йæ уыргтæ?! 
Уæддæр у бирæтæй мæгуырдæр 
Сæ хъæубæсты... Цы йæ бон у? — 
Иæ хъысмæт æй нæ уагъта размæ, 
Æдылы сабийæ уыд хъазæн 

Гъе уый, бынтон сидзæр лæппу, 
Æфсæст, фыдуаг сывæллæттæн... 
Æрдæг гомæй, æрдæг æфсæстæй 
Уый цыд фиййау... Хуыцауы рæстæй 
Иæ цард æрвыста хъомты ’хсæн. 
Дыгъта-иу фос, сæ бын сын марзта. 
Чысыл къуыхцы, чысыл фæстиат 
Æфтыдтой уый æфхæрды, масты, — 
Æдзух æлгъыст, æдзухдæр над... 
Сæрибармæ куы цыд, уæд та йын 
Иæ къухмæ радтой гæрз, фæрæт, 
Æмæ цæй бæрц куыста уый уæд! — 
Æхсæв уа, бон нæ зыдта стайын... 
Иæхицæн сарæзта хæдзар, 
Æмæ йæ фыдбылызы хайæн 
Йæ зæрдæ нал уыдис йæ бар — 
Наибы чызг æсси йæ уарзон... 
Иæ зæрдæ сагъæсы ныфтыд, 
Йæ цард фæзын... Хуыцау, ды базон, 
Йæхи марын дæр æй фæндыд, 
Фæлæ йæ зæрдæйыл нæ уыд 
Иæ бон фæуæлахиз... Сæ радæй 
Цыдысты бонтæ дæр æнкъардæй. 
Кæдæм? Цæмæн? Фæлæ æваст — 
Хьысмæтæн цу ’мæ исты амон, — 
Кæцæй йæм касти уый бæрц амонд! — 
Фатимæйы зæрдæйы уарзт 
Уый фервæзын кодта фыдохæй: 
Цагъайрагæн фыццагдæр хатт 
Уый радта буц уарзондзинад... 
Æмæ та лæг æслæууыд ногæй... 
Йæ риуы ныфс... Йæ фæндаг лæгъз... 
Æнæниз у, табу хуыцауæн, — 
Мæгуырдзинад дæлæмæ хаудзæн — 
Æрмæст фæллой дæ сæрмæ хæсс!... 
Æрдз хъусы райсомæй нырмæ 
Уæззау фæрæты азæлдмæ... 
Йæхицæн ам бынат дæр н ’ары 
Лæмæгъ зивæг... фæлæ æгъгъæд! 
Сыгъзæрин тæлм æртыхта хъæд. 
Иæ аууæттæ ныгъуылынц тары. — 
Ныр афон у! Иæ тар цæсгом 
Æрсæрфта цъыф фæччийы разæй 
Æмæ фæхудт фæлмæн æнгасæй... 

«Лæвар нæ ратдзынæн бынтон 
Мæ базайраг æз къупецагæн, — 
Æсдзырдта ’нцад, — фæлæ уæддæр 
Хорз нæу уæлдай бадт кæнын махæн»... 
Йæ фæрæт систа ’мæ цæхгæр 
Фæзылди бæлæсты æхсæнты... 
Иæ алфæмблайыл дон пырхгæнгæ, 
Æрттивы иу суадон... Иæ сæрты 
Æрбахызтис æмæ зыдæй 
Иæхи ныггуыбыр кодта донмæ. 
Æсцъырдта дзы зæрдæбынæй... 
Йæ сау фæлмæн рихитыл донвæд 
Цыкурайы фæрдыгау хъазы... 
Æрсæрфта рихиты цæрдæг, 
Æскаст хæрдмæ... Иæ тынтæ ласы 
Хур цъититæй, — ныр у хæстæг 
Йæ изæрон ламаз рæстæг... 
Æрбадти... раласта йæ куырæт... 
Иæ дзабыртæ... йæхи æхсы... 
«Хуыцауы ном дæ зæрды гуырæд» — 
Æмæ куыд æнувыд хæссы 
Æппынæдзух уæд уый йæ риуы 
Иæ хур — Фатимæйы фæдзæхст... 
«Хуыцау хатыргæнаг у... Иууыл 
Æстæм мах уый бæрны æрмæст» — 
Мæгуырæг, хаттæй-хатт йæ цуры 
Куы йæ рæвдз кæны балцмæ, уæд 
Куыд лæхстæ байдайы, куыд куры, 
Цæмæй хи хъахъхъæна ’мæ мæт 
Кæна йæхи тыххæй тыхджындæр... 
«Чысылдæр кус»... Цæмæй æндæр 
Дæуæй уа арæзтдæр, уындджындæр?! 
Нæ, нæ!.. Дзырдта ма-иу цыдæр... 
Кæдæмдæр адзæгъæл йæ хъуыды, — 
Чысыл фæтар... Фæлæ та ’васт 
Фæзынди худæндзаст йæ былтыл, 
Фæхудт хъæрæй... Хъус, пыхсы бынты 
Цыдæр æруад, къæцæл фæсаст... 
«Тæрхъус уа хъуамæ... Æ, гæппой! 
Нæй топп, æндæр дæ сæр дæ кой 
Бæргæ фæуид ныртæккæ пыхсы»... 
Фæлæ фæсабыр ис... Нæ хъуысы 
Ныр пыхсæй иу сыбыртт. Нæуæг 
Æргуыбыр кодта донмæ лæг 

Æмæ фæхудт йæ мидæнгас... 
«Æвæццæгæн, ныр иунæгæй 
Тæрсдзæни ’хсæвы талынгæй... 
Цыдæр æнæбамбаргæ тас»... — 
Æмæ цыдæр æмбæхст хъуыдыйæ 
Йæ æрфгуытæ фæтар æсты... 
«Дзамболат хæхбæсты кæдæй и, 
Гъе уæдæй фæстæмæ тæрсы!..» 
Нæуæг та ’рбайхъуысти уынæр... 
Фæцыд гæрах.. Йæ тыхджын хъæр 
Æппæт кæмттыл æваст фæпырх и 
Æмæ дзæвгар рæстæгмæ дæр 
Нæ сабыр кодта хæхты сæр... 
^ * * 
«Уый чи зоны, ’мæ уарзæг бæлон 
Иæ къаймæ й ’ахстонмæ тындзыд», — 
Æсдзырдта сахъ фиййау йæ фæндон, 
Йæ хъустыл дард гæрах куы ’рцыд; 
Ныуулæфыд зæрдæбынæй 
Æмæ ныззарыди хъæрæй: 
«Лæппын бæлон иунæг 
Куы уа, уæд нæ хъазы, — 
Йæ ахстоны мидæг 
Нæты ’мæ дзыназы... 
Тæхгæ йæм, йæ уарзон, 
Тæхгæ йæм, цæй тагъд! — 
Æнæ дæу æгас бон 
Кæны уый æнкъард!.. 
Нæ йын хъусы, агъæц, 
Йæ сидынмæ, уæууа, — 
Циу искæйы сагъæс, 
Иæхæдæг куы нæ уа! 
Дзæгъæл дæ ныууагъта 
Дæ уарзон бæлон, — 
Мæлгæйæ ма загъта 
Дæуæн уый хæрзбон!» 

VII 
Изæры хур йæ зæрин цæстæй 
Æссыгъта хохы рындзыл арт... 
Фæцæуынц хъæумæ фос æфсæстæй... 
Æздыхсгæ уайы фæздæг дард... 
Æрбахызт аууон æрхмæ, коммæ; 
Фæзынди дæлфæзрæтты тар... 
Черкесаг чызджытæй дзæвгар 
Æд гогонтæ æрцæуы донмæ... 
Дон систой раджы, фæлæ нæй 
Кæрон сæ хъæлдзæг худт, сæ фæндтæн, 
Уадз, афтæ уæд! — сæ фыд цардæй, 
Уадз, ам æнæ ’рлæугæ улæнтæн 
Зæгъой сæ сусæг фæнд, сæ маст... 
Æрбафтыд цæсты сыг ам донмæ 
Æмæ фæцæуы фурдмæ ’мраст... 
Фæлæ нæ цæуы зард кæронмæ 
Хъæргæнаг доны был, — æнцад 
Ныхъхъуыры доны хъæр ам зард... 
Сæ рæзты ’рцыд бæхджын лæг донмæ... 
Фæтарстысты... Фæци сæ дзырд... 
Æниу цы гæнæн ис, у афон! — 
Æгæр дæр-ма фæдзырдтой абон... 
Фæлæ Фатимæйыл цы ’рцыд? 
Цæмæн ма баззади сæ фæстæ 
Уый иунæгæй?.. Куы бахуыссыд 
Йæ изæрон фынæйæ бæстæ?.. 
Кæс, митсæр къæдзæхтæи фæтар и 
Сæ буц сæуæхситтон сырх дари... 
Уад хæхтæй уазал тæф хæссы!.. 
Дзыназы, дурты ’хсæн тыхсы 
Цæугæ цырд дон... Æзмæлæг нали... 
Æрталынг ис... Уæддæр уæндонæй 
Нырма Фатимæ ’нцад кæсы: 
Цыма раст улæнты хынцы, — 
Иæ цæстытæ нæ исы донæй... 
Фæлæ сæ хынцын нæу æнцон, — 
Изæр сæ тагъд фæхæссы дон... 
Куыд зардзæни?.. Куы нæрынц зæлтæ 
Сабыргай уæлдæфы... сæ хъыг 
Цæй бæрц у уæд, куыд судзынц зæрдæ, 
Уым цас и — уарзонад, цæссыг!.. 

«Тар æрбамбæрзта зæхх, 
Æрдз æрфынæй дзæбæх 
Æмæ тауы ныр æхсæв йæ фынтæ... 
Риу фыруарзтæй хъæрзы, — 
Цæй-ма, тагъддæр фæзын, 
Уæ, мæ ахсджиаг, фæсур ын йæ рынтæ. 
Ног та ’руадзон æз дæр 
Буц дæ риуыл мæ сæр 
’Мæ та зарон дæуæн æз фыццагау... 
Ног та дзурон дæуæн 
Æз мæ уарзтыл фæлмæн 
Æмæ судзой мæ батæ дæу артау»... 
Иæ фæстаг зæл нæма ’рцыд саст, — 
Нæрыд ма улæнтимæ фæзы, 
Нæ хъус рæвдаугæ, афтæ ’васт 
Фатимæйы цæстыты рæзыд, 
Раст аууонау, нæ геройгонд 
Æнæ салам, фæдисдзастимæ... 
Фыд хъуыдытæй фæтарст Фатимæ, 
Æсзылдтой йын йæ сæры зонд, 
Иæ риу ын балвæстой уынгæг... 
Æваст æрыхъал ис, фæкасти; 
Æррайау къахвæдмæ фæраст и, 
Фæлæ йæ размæ февзæрд лæг... 
— Стæ, ауадз мæ! — 
Дзамболатæн 
Мæстон худт равдыстой йæ былтæ... 
— Цы дæ хъæуы? 
— Ды дæ ныр мæн... 
— Æнамонд гуырд! Æрæгмæ ’рцыдтæ, — 
Фатимæ нал цæры дæуæн... 
Цæмæн дæ бахъуыдис мæ сæттын? 
Æви мын нæу фыдæн æгъгъæд 
Æвзонджы саст сæнттæн сæ нæтын, 
Мæ сау хъынцъым, мæ зæрды мæт, 
Мæ цæсты сыгтæ ’мæ мæ катай?.. 
Æнæхатыр, цæмæн æскъахтай • 
Мæ рынчын зæрдæйæн йæ фын? 
Æмбар, æргом дын æй зæгъын, — 
Æз дæн æппæт дæр Ибрагимы — 
Мæ кад, мæ цард, мæ амонд — иууыл... 
— Зон, уыдон нал сты, куыд нал и 
Мæ зæрды уыдонмæ фыдæх... 
Иæ хъæбыс бадардта уæрæх... 

Фатимæ фестъæлфыд... фæтар и... 
Йæ туг æгасæй сæрмæ скалд... 
— Ныууадз, сæрхъæн! Æз мады кад 
Нæ ратдзынæн, уый зон, æфхæрдмæ... 
Кæд нал зоныс тæригъæд дæр, 
Гъе уæд дын æз... — фæзылд цæхгæр, 
Фæлæбурдта йæ разы хæрдмæ, 
Дур фелвæста, ныззылдта къух... 
— Гъа, амар мæ!.. — Дзамболат дзуры, 
Гъа, амар мæ, фæлæ дæ курын, 
Чысыл мæм байхъус, ма кæн дугъ... — 
Мæлæт мын нæу тæссаг, — æрмæстдæр 
Дæ зул ракастæй тæрсын æз; 
Хуыцау уыны — дæхæдæг кæс, — 
Куыд уарзын, куы, Фатимæ, дæу... 
Æнæ дæу æз цы кæнин цардæй? — 
Æрвитин бонтæ ’лгъыст, æгадæй, — 
Раст ахæстон.,. Уый цард дæр нæу!.. 
Фатимæ, ’рымыс ма дæхæдæг 
Нæ мæстæйдзаг фæцухы рæстæг! — 
Ды зоныс, бавзæрстон уæд æз 
Ехсы цæфтæ, рæхысты уæз... 
Фæлæ цæмæй дæ цуры уон, — 
Æппæт зындзинæдтæ бырстон... 
Ды та! Ау, ныр дæ зæрдæйæн 
Æндæр лæвар аккаг нæ дæн?.. 
Цы гæнæн ис... Цæй амар мæн! — 
Мæ цард æдзух уыдис дæуæн... 
Фæлæ ма ’рхъуыды кæн, куыд уыди, 
Æрмæстдæр-иу сыгъзæрин мæй 
Йæ цæлхыдзаг бæрзоид куы стылди, 
Æппæт æрдз-иу куы бафынæй, — 
Мæ хъæбысмæ куыд уадтæ, уæд... 
— Æнцад, æнцад! Æлгъыст фæуæнт! 
Хъысмæтæн мах амонгæ нæу... 
— Нæ, нæ, Фатимæ, зонын дæу, — 
Нæ ферох кодтаид дæ зæрдæ 
Нæ дзæнæтон дзæбæх æхсæвтæ!.. 
Фатимæйы цæсгом — фæлурс; 
Хъæдабæхуыз æстыр цæстытæй, 
Фырмаст æмæ фырзæрдæ рыстæй 
Цæссыгтæ калд, сыгътой йæ рус... 
Лæууыд æнæсдзургæ... 
— Хуыцау! 

Ау, цавæр у, хъысмæты къухты 
Нæ цард куыд уыдзæни æдзухдæр 
Хынджылæггаг? Æскарстай, ау, 
Æнус ахицæны тæрхон 
Дæ зæрдæйы?.. 
— О-гъо, хæрзбон! 
— Фæлæу, уæдæ, уый нæу дæ бон! — 
Мæн дæ ды ныр... 
— Дæ чъизи тугæй 
Дзуапп ратдзынæ, æууæнд, мæнæн... 
— Мæ уарзондзинады рæсугъдæй... 
— Хъуыранæй ард хæрын, уыдзæн 
Мæ мойы бон æнæхатыр 
Йæ маст райсын.... 
— Уырны зынæй. 
Зон, Ибрагим дæу нал у ныр... 
— Цы загътай, цы?.. 
— Зæгъон дын æй, — 
Миййаг æстыр хъуыддаг нæ уыд; 
Æнæнхъæлæй кæй айста къайæн, — 
Кæмæй уыд буц æмæ рæвдыд, 
Гъе уый æгæр уарзта, зыдта йæ, 
Дæ Дзамболат... æмæ йæ ныр... 
Иæ дзырд фæци æви нæма, — 
Вæййы мæрдон хъæлæс къуырма, — 
Чысылгай байдыдта зыр-зыр, 
Æруагъта цæстытæ дæлæмæ... 
Æнæхъару лæмæгъ цъæхахст 
Æрбайхъуысти уæд дзуаппæн лæгмæ. 
— Фатимæ, — сдзырдта ма æваст... 
Лæмæгъ дидинæгау Фатимæ 
Фæцудыдта, фæлæ фæцырд 
Дзамболат уæд, æмæ йæ риумæ 
Æрхаудта уадзыгæй... 
Æстылд 
Фынæй æрдзы сæрты зæрин мæй... 
Ком хъазыдис йæ буц зефирæй... 
Иæ дурджын хуыссæны бынæй 
Æнæ салам къæдзæхтыл хаугæ, 
Куы та æхсæрдзæны былæй 
Йæ фынчыты пырхæндæг таугæ, 
Сырдау фæйлаугæйæ бырсы 
Хæххон цырд дон... Йæ сæрмæ былыл, 
Раст рахауæн бæрзонд къуылдымыл 

Фатимæ уадзыгæй хуыссы 
Иæ æфсымæры хъæбысы... 
Дзамболаты йæ зæрдæ схойы, 
Кæны йæ ’нæбон мæт уынгæг... 
Цæуыл тыхса? Цы у фæсмойнаг? 
Фæлæ та ’васт мæгуыр сылгоймаг 
Æрчъицыдта, æгас у ’цæг!.. 
Æскаст хæрдмæ... Куыд сабыр хæты 
Иæ цæстæнгас рæсугъд уæлæрвты, 
Æнусон рухстауты тæмæн, 
Фæлмæн кæм æрттивы... 
— Кæм дæн? — 
Æсдзырдта тарстхуызæй Фатимæ, 
Иæ ных æрсæрфта æмæ цырд 
Фæгæпп ласта... Æркаст йæхимæ... 
— Кæм хуыссыдтæн... Цæхгæр лæбырд! 
Æниу куыннæ асхъиудтон былæй!.. 
Кæм ис мæ гогон та? Ам нæй... 
Уый афарста... æнæнхъæлæй 
Иæ рæдыд раргом мæйы руаджы, — 
Мæгуырæг хинымæр дзырдта: 
Уый дондзау чызг лæууы мæ разы, 
Фæлæ цы диссаг у ныр та — 
Бынтон æнæзонгæ лæг разынд... 
Ныккасти йæм... 
— Кæцы дæ, кæ? 
Цæмæн дæ ам?.. 
— Нæхимæ цом... 
Фатимæ ивазы йæ ком, — 
Ныззæмбыдта... Куыд уазал у, 
Куыд та хæссы мæрдон умæлад 
Нæ хæхтæй уад... Кæуы-ма дон, 
Нæма суагъта ныр дæр йæ фæллад, 
Нæма басабыр дурты ’хсæн... 
Уый денджыз басабыр кæндзæн, 
Фæлæ ныр ам, зæрдæйы зынад 
Кæмæ хъардзæн... Кæуы-ма дон... 
Æз дæр раст уый хуызæн куыдтон 
Дзамболатыл... Нæ, нæ тæрсын. 
— Дзамболат демæ ис, мæ хо, — 
Нæ дæ бауадздзæни тыхсын... 
— Дæлдзæх фæу, лæджы фыдхор! 
Сырдыл уыраугæ фат куы суайы, 
Гъе уæд куыд фесхъиуы, куыд уайы, — 

Фатимæ уый хуызæн — цæрдæг 
Фæлидзæг ис æнæсæрфатæй... 
Æмæ ма ’хсæвы тары дардæй 
Æрбайхъуысти йæ хъæр æнуд: 
«Лæджы фыдхор!» æмæ ныххудт... 
КÆРОНБÆТТÆН 
Ныббар мын, мæ кæсæг, кæд ме ’рхæндæг уац 
Æсфæлмæцын кодта дæ хъуыды... 
Мæ зæрдæмæ уый бæрц фæцыди Кавказ, — 
Æдзух мæ фæфæнды йæ уынын. 
Æрæджы дæр та дзы æз балцы уыдтæн, — 
Фæзылдтæн мæ зонгæ бынæтты... 
Мæн нал бафиппайдтой... Хъæу фендæрхуызæн,— 
Чысыл къæсты бæсты — хæдзæрттæ... 
Сæ къултæ сты астæрд, суанг пецæй æххæст, 
Сæ гæрзты бынæтты — кæсæнтæ... 
Æнæивдæй баззади иу хох æрмæст, — 
Йæ сæрыл хъуынайы фæзгъæртæ... 
Ныр дæр-ма фæлгæсы сæрбæрзонд, хъуынтъыз 
Хæххон хъæумæ, фæндагмæ, дардмæ... 
Суанг се ’взаг, сæ дарæс дæр ивынц сæ хуыз... 
Фæхæццæ сты не ’хцатæ цардмæ... 
Æскъолатæ дæр дзы фæзыиди... Уыдтон: 
Куыд рауадис иу уатæй иу сывæллон, — 
Æд чиныг, бынтон гом йæ фæрстæ; 
Æндæр лæппуйыл та уыд хъулон хæдон, — 
Стæй ноджы дæсгæйттæ — сæ фæстæ. 
Фæцæйцыди иу ус раст уыцы рæстæг — 
Бæгъæввад, йæ дарæс зæбултæ... 
Чысыл сывæллæттæ йæ фæдыл цæрдæг 
Ныййарц æсты, цавтой йыл дуртæ... 
Сæ æппæт фыдмитæм дзырдта уый æдзух 
Йæ диссаджы ’лгъыстаджы уайдзæф: 
«Фæлæу уал, къулбадæг, дæ хæдзармæ ’рцу, 
Æнæ дæ фыд фендзынæ ахсæв»... 
— Уый чи у? — æваст æй уæд афарстон æз, — 
Цæмæн цæуы адæмæй хибар? 
— Нæ йæ зонын рагæй, — уæд духаны гæс 
Дзуапп радта.—Æрра ус Фатимæ... 
Уыдис ын лæппу дæр... Фæцæй йæ мардта, 
Нæ ахуыргæнæг ын æй байста... 
Уæд арфæгонд, — иу инженер, дам, æй уæд 
220 

Ахуырмæ йемæ фæласта... 
Ныр баззади иунæг... Бон сауизæрмæ 
Йæхицæн фæлæууæндон н *ары... 
Æхсæвыгæтты та уый доны сæрмæ, 
Мæгуырæг, йæ зарæг фæзары: 
«Тар æрæмбæрзта зæхх, 
Æрдз æрфынæй дзæбæх, 
Æхсæв тауы йæ диссаджы фынтæ... 
Риу фыруарзтæй хъæрзы, 
Цæй-ма, тагъддæр фæзын, 
Уæ, мæ ахеджиаг, фæсур ын йæ рынтæ!. 

ТÆРХОНЫ РАЗ 
Æз ахст дæн ныр... Мæн чи ма суадздзæн? 
Цæмæн хъæуынц мæ ном, мæ кар? 
Сæдтон гъе ма сæдтон — цы ратдзæн? 
Тæрхон кæнут! Æз дæн лæгмар. 
Нæ тæрсын фидиссаг мæлæтæй, — 
Цыдтæн æм тынг рагæй æргом; 
Мæ чъизи, саучъиллон æргъом — 
Мæ тугдзых, сæфт цардæй, йæ мæтæй 
Куыдфервæзоныл дæн æдзух, — 
Фæнды мæ искуы, давд фос уаргæ, 
Ныккæнæд ме ’мкъæрныхтæ хурх, 
Фæнды сымах, мæ фæудыл райгæ... 
Тæрхон кæнут! Нæ дæн æз цардæн 
Иæ иу чырæгмæ дæр æнгом, 
Бæгуыдæр, хорзæй ничи ссардзæн 
Эски-абырæгæн йæ ном! 
Мад, фыд, — сæ кой дæр сын нæ хъуыстон, 
Нæ зонын, чи мын ис хæстæг, 
Зæрдæхалæн фынау, æрвыстон 
Мæ сидзæр сабион рæстæг. 
Бæгънæг, бæгъæввад æмæ ’нкъард, 
Æлдæртты фæсдзæгæтты джиудтон, 
Æхсæв ыстонг бирæгъау ниудтон, 
Сæумæйæ уасæгау — мæ зард... 
Хъысмæт йæ сывæллонæй, сонтæй 
Цагъары хъизæмар, зындон 
Кæмæн ысныв кодта йæ бонтæй, 
Уырнæд уæ, уымæн у æнцон 
Фæцæуын ауындзæны размæ. 
Мæнæй цы фæхъыг каст хуыцаумæ, — 
Иæ зонæг абон дæр нæ дæн, 
Фæлæ æз утхайраг уыдтæн... 
Сæхи мыл хисдæртæ ирхæфстой, 
222 

Цæмæндæр сын фæдæн æнад, 
Сæ тых мыл кæсдæртæ æвзæрстой; 
Æййæфтон алкæмæй дæр над, 
Каей уыдтæн æз лæмæгъ... дзырдбар... 
Лæгæй рæвдыд ныхас нæ зыдтон, 
Хуыдта мæ алчи дæр цагьар, 
Цагъар! — æмæ æдзæм хъæрзыдтон. 
Мæ цуры ме ’мбæйтты рæвдауынц, 
Æз та — æцæгæлон, хъæддаг... 
«Цæмæн, цæй аххосæй мæ фауынц, 
Цæмæн сын дæн æвзæр, æлгъаг, 
Цæмæн?» — æз фарстон. Дзуапп нæ истон. 
Мæхимæ агургæ у кæд? 
Фæлæ мæллæг сабийы исбон — 
Мæ зонд кæм карста уыйбæрц уæд? 
«Цæмæн у утæхсæн мæ фиддæн? 
Кæм ис мæ мад? Кæм ис мæ фыд? 
Цæмæн дæн афтæ ’фхæрд? Æз чи дæн? — 
Зæгъут мын æй æргом, бæлвырд!» 
«Цагъар», — мæ фарстæн дзуапп лæвæрдтой, 
Æмхуызон кодтой мыл æмбу, 
Мæ риуы ’нусбоитæм нывæрдтой — 
«Цагъар!» Фæлæ уый дзуапп кæм у?! 
Куыд хылдысты сындæггай азтæ! — 
Æхсæвы сагъæстæ, фынтæ, 
Хæлæг, цæссыгтæ æмæ тастæ, 
Нымæг сæрибары фæндтæ. 
Куы сдæн цыппæрдæсаздзыд, уæд 
Мæ бæрны бакодтой егъау дзуг... 
Куыд уарзтон хохаг дæттæ, тагъддзу, 
Бæрзонд хæхтæ, æхсæрдзæн, хъæд 
Æмæ хъуыдыджын сау къæдзæхтæ! 
Æз бамбæрстон, куыд зарынц мæргътæ, 
Куыд вæййынц æртæхтæ зынгдзаст. 
Æмбæрстон цæргæсы цъæхахст, 
Æрвон къуырфы йæ тахт, йæ зилын, 
Æмбæрстон уады цæнгты тилын 
Æмæ тызмæг дымгæйы тыхст... 
Æз уарзтон уалдзæджы фæлыст — 
Æрдзы алæмæтаг зæрин буар, 
Æз уарзтон урс дзугма кæсын, 
Мæ уадындз, даргъ лæдзæг, хызын, 
Æз уарзтон цард æмæ сæрибар... 

Ыæ хъæумæ не стыр дзуары бонмæ 
Æз хæхтæй райгæйæ цыдтæн. 
Хуыздæр цы ма кæсы нæртонмæ! — 
Кæфтытыл, минæстыл зылдтæн. 
Мæн афтæ буц, рæвдаугæ истой, 
Æмæ цæттæ уыдтæн, бынтон 
Мæхи æз рахицæн кæнон 
Мæ ивгъуыд, хъизæмайраг ристæй... 
Цынæ хъуыдытæ гуырд мæнмæ 
Дунейы фидауц æмæ кондмæ! 
Æз хъуыстон хохаг доны згъордмæ, 
Тызмæг æхсæрдзæны гæпмæ, 
Мæн ахæм зарджытæй рæвдыдтой, 
Æмæ сæм чи ’рхастаид фау! 
Æмзæххон адæм сæ нæ зыдтой, — 
Зыдтон сæ иунæг æз — фиййау. 
Гъе уыдон руаджы мæ хынцыдтой, 
Хуыцауы уазæгау, уæздан, — 
Кæддæрау мæ куыдзау нæ сырдтой 
Æмæ мын не ’взæрстой фыдран. 
Цагъар фæтар, — мæ сау бындурыл 
Фыпцаг хатт адæймаг уыдтæн. 
Сывæллонæй кæрдзыны мурыл 
Кæмæн нæй кафынæй сæттæн, 
Уый стæй, цæттæ лæппу, æдасæй 
Æрцæуы хъазты фæзмæ, стæй — 
Æрыгон саурæоугъд мæ разæй, 
Иæ фæдыл ленк кæнын рæвдзæй... 
Мæ кафт — рæуæгвад æмæ сиргæ, 
Нæ чызджыты зæрдæмæ цыд 
Æмæ сын мемæ кафын уыд 
Æхсызгон, хъазты астæу зилгæ... 
Миййаг рæсугъд нæ уыд мæ бакаст, 
Фæлæ-иу чызджытæн сæ ахаст 
Мæн тыххæй здæхт, цыма, хылмæ... 
Æви мæ бызгъуырты уындмæ 
Цырагърухс азылди сæ удты, 
Бынтон цагъар æмæ бынтон 
Хæдбар уæвгæйæ, саурæсугъдты 
Уыди æрра кæнын мæ бон? 
Нæ зонын... Фæлæ æз, æнæзонд, 
Уæд загътон: «Равзарын — мæ бар». 
Æмæ уæд бакодтон лæвар 
Мæ уд Зæлинæйæн... Сæрбæрзонд, 

Æлдары чызг... Фæлæ сымахæн 
Ысты æцæгæлон, зынхатæн 
Нæ цардвæтк, не ’взонг туджы хъазт, 
Сымах мын не ’мбарут мæ уарзт! 
Гъе стæй цæмæн хъæуы, æмбарат 
Æмдзæф зæрдæты фæнд, сæ мæт? 
Кæм вæййы карз, æгъатыр барад, 
Уым иу хорз ис æрмæст — мæлæт. 
Цæмæн хæссын мæ ныхас дардыл? 
Уæлдайми, уе ’нцой дугæн — хъызт... 
Æз чи дæн, — загътон æй. Мæ цардыл 
Ис иуиæг, иу нысан — æлгъыст. 
Æрра цагъар, кæйдæр дзæгъæлзад, 
Фæзынд мæнг фæндиаг мæнмæ 
Æмæ фыцгæ тыхæй æнæсайд 
Мæ бæстæн йе ’гъдауы иыхмæ 
Æргом мæлæтдзаг тох ыскодтон. 
Æз бауарзтон бæстон, тыхджьш 
Æгас дуне, йæ цин, йæ зын, 
Æмæ хъæддых мæхицæн домдтон 
Цахæмдæр ног цард, ног хæрзæгъдау — 
Сæрибар, амонд, уарзт, салам, 
Фæлæ мын схай кодтой æнæвгъау 
Хынджылæг, фаугæхудт, хæрам... 
Цахæм хъылма, фыдæх зæрдæйæ 
Мæн аппæрстой!.. Æгад, бецау... 
Цъымара хахуырæй тæргæйае, 
Ныгъуылдтæн... Загъд æмæ быцæу... 
Тыхми... Чызджы цæссыгтæ... Зæрдæ 
Нæ ардта иу ран дæр æххуыс... 
Мæстыйæ знæгты хыл, сæ хъæртæ, 
Сæ тугдом дæндæгты хъыс-хъыс... 
Ныр сæ куы ’рымысин фæд-фæдыл, — 
Рæхджы нæ фæуиккой нымад, 
Фæлæ æнафоны ингæныл 
Æз баивтаин уæд мæ нард... 
Æппæтдæр байсæфта Зæлинæ — 
Адзайлаг монцы хызæй ахст. 
Цæмæн мæ уарзта, цæ, мæнимæ 
Цæмæн æвзæрста удхар, маст? 
Æмæ цы рамбылдтам нæ уарзтæй?! 
Куы фехъуыстон, уыдзæн чындзхаст, — 
Мæ гутон аппæрстон... Æмраст 
5. Къоста. 

Æз ацыдтæн... Иæ фæстаг кастæй 
Хур Эльбрусæн хæрзбон дзырдта... 
Мæ фæнд мын комы дур зыдта — 
Зæлинæйæн йæ мойаг разынд, 
Мæ цæфæй йыл йæ дуне разылд... 
Стæй иннæтæ... О, цас фæмардтон! 
Цæй тыххæй, кæм? — Цы у фæрсын?.. 
Мæ зæрдæйы хатыр нæ ардтон, 
Нæ мæм хъуысти цæссыг, хъæрзын... 
Ныр ахст дæн æз... Æмæ закъонæй 
Мæнæн дæр карз кæнут тæрхон; 
Нæ фендзыстут: мæхи фæомонæй 
Хæрон æви лæхстæ кæнон, 
Мæ ингæны былыл дзыназон, — 
Аккаг мын у, мæ барвæндæй 
Зæлинæйы куы схуыдтон уарзон 
Æмæ куы фефсæрмы, уæдæй... 
Тæрхон кæнут! Мæ ног фыдгæндæй 
Мæ уарзт нæ ныссыгъдæг уыдзæн, — 
Дзыллæты туг сырхдар улæнтæй 
Æнæмæн дæр кæлдзæн, цæудзæн... 
Зæгъын «хæрзбон» мæ къуым, мæ бæстæн 
Кæддæрау нал у ныр мæ бон... 
Рæхысбаст дæн, сырдау... Бынтон 
Æнæуынон мæ уд, мæ цæстæн— 
Рæсугъд, фæрныг боны къæсæр... 
Æнæмæн цард уыдзæн хуыздæр, 
Мæлæт та... О! — мæ карз лæгмартæн 
Йæ фидиссаг кæрон мæ цардæн 
Фæрухс кæндзæн чысыл сæ тар уд, 
Ирхæфсæн сын — дзæбæх, аслам... 
Гъе уый тыххæй уæ курын, — радтут 
Зæлинæйæн фæстаг салам... 
226 

КÆМÆН ИС ХЪÆЛДЗÆГ ЦАРД 
(Н. А. Некрасовы фæзмгæйæ) 
Уыци-уыци кæд уыдаид, 
Кæм хохбæсты æрцыдаид: 
Чысыл булвары иу изæр 
Æсиу вæййынц æваст 
Сæ бынæттæй тард авд лæджы, 
Сæргълæуджытæ ’мæ хицæуттæ, 
Мæгуыр адæмы стигъджытæ, 
Абырджытæ, зæгъай... 
Куыд хисдæрæй дын рабадынц, 
Куыд лæгдæрæй фæрсæй-фæрстæм 
Дæргъæццон ахуырст бандоныл 
Сусхъæд бæласы бын. 
Нæтынц... Кæсынц фæлм-цæстытæй 
Ам тезгъо кæнæг адæммæ, 
ДымынЦ, ныхъхъуырынц лулæтæй 
Тамакойы фæздæг. 
Йæхи сæм байсы иу зæронд 
Бæрзонд, æлвæст цырыхъхъыты, 
Четæн кителы, адаргæ 
Хæстон худы æввахс. 
Æргæпп æввонг — йæ цæстытæ, 
Бынмæ зæбул — йæ рихитæ, 
Уираг дурау дæрзæг къухы 
Зыкъуыр лæдзæг — æлхъывд. 
Сæ астæумæ йæ бауагътой 
Нæ булварон æмдзæринтæ. 
Æрбадтысты... Нæ сæ хауы 
Сæ иуæй дæр сыбыртт. 
— «Уыд абон бардзырд, — срæцыгъта, 
Зæбул рихи, зыкъуыр лæдзæг 
Кæмæн ис, уыцы зæронд лæг,—- 
Уый зонут æви, нæ? 
Нæ къанцылары стыр хицау 
Иван Иванич Хапанцев 

Иæ куыстæй ацыд барвæндæй 
Æмæ улæфы ныр...» 
— «Иван Иванич? Диссæгтæ!..» — 
Æмæ дзырддаг нæуæг хабар 
Фæныхсти туасау се ’ппæты, 
Æсхъиудтытæ кæнынц. — 
Иван Иваныч Хапанцев... 
Æндæр ма уымæй арæхстдæр, 
Æндæр ма уымæй генидæр 
Хъуыддаджы лæг кæм ис? 
Йæхæдæг уыд хæрзгæнæг дæр, 
Иæхæдæг уыд æфхæрæг дæр, — 
Æмæ йын гъа — капут. 
Цæмæн ныл скодта ахæм бон — 
Уæззау æмæ тæригъæддаг? 
Бæрнон лæг ма куыд сулæфа — 
Ныххау æмæ ныммæл!.. 
Иван Иванич!.. Гъе, мæгуыр... 
Æвæдза, уымæй арæхстдæр, 
Æвæдза, уымæй генидæр 
Нæй кусæг... Ох, дæдæй!» 
— «Дæдæй? Æви фæлитойы, — 
Нæуæгæй та раст боцкъайæ 
Æсдзурæгау æсрæтыгъта 
Зæбул рихи, зыкъуыр лæдзæг, — 
Фæтæрын дæр нæ хъуыд?!.. 
Иван Иванич Хапанцев 
Бæгуы æппæты арæхстдæр, 
Бæгуы æппæты генидæр 
Хæлуарæг уе ’хсæн уыд. 
Сымах æссывтат мингæйттæ, 
Уый та æнæ хъæлæбайæ 
Бæлццонæй уа, мæгуыргурæй 
Фæстаг суари тыдта. 
Цæуын кæй хъуыди гимназмæ 
Æви æфсæддон скъоламæ, 
Æртыгай минтæ уыдонæй 
Рæдывтат-иу сымах, 
Уый та æртын дыууæ сомыл 
Мæнæн стипенди сарæзта, 
Нæ радомдта фылдæр. 
Уæддæр æй æз кæм фæнды дæр, 
Кæй фæнды раз дæр схондзынæн 
Абырæг, уæдæ цы? 
Нæ паддзахадон службæ та, 

Нырыккон дуджы растдзинад, 
Æмбæстагон бæрзонд хæстæ 
Къæрныхты ныхмæ сты. 
Уæвгæ, сымах дæр, хорз адæм, 
Сыбыры хай æз бакæнин, 
Мæ раст хъуыды уæ не ’мбæхсын: 
Сыбыры уын — бынат!..» 
— «Сыбыры? Мах — Сыбыры хай? 
Бынат нын уым ды равзæрстай? 
Гъе уый та нын æмбал!..» 
Уырытау знæт чиновниктæ 
Бынтондæр се ’муд нал цæуынц, 
Хæлынбыттыртау стыхстысты, 
Хъæр æмæ загъд кæнынц. 
— «Æнæгъдау, сонт хъæрахстæй мæ, — 
Ныр та æрхызт октавæмæ 
Зæронд лæг, чиу зæбул рихи, 
Кæй къухы ис зыкъуыр лæдзæг, — 
Куыд хъавут, куыд, тæрсын кæнын: 
Зæроид маргъ дæн æз дæр! 
Фæнды уæ зонын алцы дæр — 
Уæд байхъусут уæ хабæрттæм, 
Нæ уын æсты рæсугъд. 
Æмæ уæхи дæр бауырна, 
Кæй уæ хъæуы æнæмæнгæй 
Сыбыры онг тæрын. 
Уæд та уал, Голубятников, 
Ды фен дæ ивгъуыд ирддæрæй: 
Цы фæндæгтыл æрбахуыдтой 
Тæрхоны размæ дæу? 
Кæмдæр быдыры райгуырдтæ, 
Æрхæццæ дæ уæлхох бæстæм, 
Хъæдтæ æмæ сырдты бæстæм, 
Цæй сæрвæлтау, зæгъ ма? 
Кæд адæмыл узæлынмæ, 
Кæд службæйы æсгуыхынмæ 
Дæ сæнттæ дæу æрæскъæфтой? 
Куыннææстæй, куыннæ!.. 
Нæ дын уыдис дæхи зæххыл, 
Дæ сæр кæдæм æркъул кæнай, 
Хуыцауæй æмæ адæмæй 
Æсхæцæг дыл нæ уыд; 
Æфхæрд, æссæст, мæстæлгъæдæй, 
Хæрам зондæй, бызгъуыр кондæй 

Ды ацы «сæфты» рох бæстæм 
Æрбахастай дæ ныфс. 
Æмæ уæд цы? Тынг басгуыхтæ! 
Уæды заманты стыр уыдис 
Дæ хуызæн рæвдз фæлитойтæн 
Сæ кад æмæ сæ аргъ. 
Æхсæвгæсæй уал райдыдтай, 
Цыдтæ гуыбыр, дæлæсинæй, 
Бырыдтæ калмау хуынчъыты 
Æмæ дæм касти фарн. 
Дæлтъур монцыты уацары 
Хæрзиуæгхæссæг хъугомыл 
Дæ цъыф къæхтæй лæгæрдгæйæ 
Нæргæ лакей уыдтæ. 
Сæрхызт уæздан æнкъарæнтæй, 
Кæм фæнды æмæ алкæмæн 
Иæ уæздандæр æнкъарæнтæм 
Пырх кæнынмæ бырстай. 
Ды знаг уыдтæ сабыр цардæн, 
Фидыдад æмæ амондæн, 
Гъе уымæн хастай адæммæ 
Лакейад æмæ змур». 
— «Цы сæпп-сæпп кæныс иувæрсты, 
Уæд сæрра Голубятников 
Æмæ йæ къоппа-сæр тилгæ 
Хæццæ хъыллист кæны: — 
Урсфарс дзæгъындзæг цъиусурæй 
Тыхджындæр у дзæнгæдамæ — 
Дæ факттæ уал æрис!» 
— «О, табуафси, табуафси, — 
Дзуапп ын радта худгæйæ 
Зæронд лæг, чиу зæбул рихи, 
Кæй къухы ис зыкъуыр лæдзæг, — 
Уый бæрц дæр дæ хъæуæнт. 
Хынцæй: ис хъæу Неелово, 
Уым Фомкæ Конокрадовы 
Хъæуыхицауæй авæрдтай 
Сираг бæхы тыххæй; 
Дирявинойы хъæуы та 
Нæуæг писырæй авæрдтай 
Ды хаст лæджы нымæт æмæ 
Басылыхъхъы тыххæй; 
Постдавæджы куы рацахстай, 
Иæ митæ йын куы базыдтай, 
Уæд ноджы йемæ сбæндæн дæ: 

Усы кæрдæн дзы — бе... 
Уæлæмхасæн дæ писырты 
Хыгътай бæхджын милицæйыл, 
Сæ мызд та сын капеччы онг 
Дæхæдæг истай ды; 
Дæ дæлбазыр чиновниктæн 
Сæ мызд æмæ сæ хорзæхтæй 
Урæдтай ды фæтк-æвæрдау 
Дыууадæсæймаг хай...» 
— «Ох, стыр хуыцау!.. Æрра цыдæр... — 
Уым стъизы Голубятников. — 
Кæй мын кад кодтой, уый дæр та 
Тæригъæд хоны кæд!» 
— «Кæй дын кад кодтой... Гъери-гъа! — 
Ныххудтис уæд нæрæмонæй 
Зæронд лæг, чиу зæбул рихи, 
Кæй къухы ис зыкъуыр лæдзæг, 
Йæ рихи здухы уый. — 
О, табуафси, табуафси, 
Æууæндын дыл ныхасæй дæр, 
Фæлæ уал уый æмбисонд у, 
Нырма уал аргъау нæу. 
Дæ къух-иу ды æрæвæрдтай 
Тых — амæлттæй, дæ хид калгæ, 
Фыссæджы курдиат афтæмæй 
Ды равдыстай æваст. 
Хъæуи-хъæу Терпигоревы 
Уезды тагъд къулеримæ 
Дæ поэзийы гагатæ 
Æрвыстай ды рæвдзæй. 
Де ’хсæнадон тæрхонимæ 
Дунейы стыр поэзийы 
Æрхъуыды ’мæ биноныгæй 
Чи сфæразид быцæу?!. 
Хъуыды дæр ыл нæ акодтай, 
Гъе афтæмæй ды адæмы 
Æгъдæуттæ ’мæ традицитыл 
Нæ бацауæрстай халынæй 
Дæ пъеройы хыррыттæй. 
Куыд цин кæной, куыд хъыг кæной 
Æцæгæлон хæххон адæм, 
Ды уымæн ссардтай иунæг джипп 
Æрдхъирæнты ныфсæй. 
Параграф хызт параграфыл, 

Ныххал сæ кодтай, раст цыма 
Фæтæхынц мæргътæ хъарм бæстæм, 
Цъæхахст кæнгæ: ивар!.. 
— «Кæд карчы бынæй джауырау 
Лæхъуг айк исчи радава, — 
Сабыргæнæг параграфæй 
Ды балхынцъ кодтай ацы фæтк, — 
Уæд уымæн ноджы над». 
Æмæ дæ ацы закъонхæлд 
Кæй хъæуы ’мæ пайда кæй у, 
Æвæрын кодтай алкæмæн 
Ды уый тыххæй йæ къух. 
«Кæй нæ бафæнда, — уый дæр дæ 
Нæ ферох ис дæ бардзырды, — 
Уый сбæттут ’мæ йæ уайтагъддæр — 
Мæнмæ!.. Кæны уый бунт! 
Æмæ уæд Терпигоревы 
Уезды хъæуты алы ран 
Æцæг закъонау райстæуыд 
Æхсæнадон тæрхон. 
Æмæ мисхал дызæрдыг дæр 
Куы фæзындаид искæмæ, 
Сывæллонæй зæронды онг, 
Уæд сын хатыр нæ уыд: 
Сæ хæлæфтæ сын ластæуыд, 
Цæмæй сыл хъалтæ бахудой, 
Уа адæмæн та худинаг, — 
Гъе уый фæндыдис дæу. 
Ивар ивары ’ййафгæйæ, 
Ныххал æсты, раст хъарм бæстæм 
Фæтæхынц мæргътæ, афтæмæй 
Дæ дзыппыты кæлынц. 
Рæсттæрхоны фыдæнæн та 
Дæ уездæи йæ хæрз центры 
Дæ уыцы растæй, де ууæнкæй 
Ныззылдтай ды хæдзар. 
Æмгъуыдæй раздæр амæлæг 
Иу хицауы идæдз усмæ 
Æссæдз мины йаргъ векселтæ 
Æрбахастай хъыгæй. 
Нæ дын уыд уый зын батайæн, 
Фæлæ дæ зыд, дæ кæрæфæй 
Ды къазнайы хъалонтæ дæр 
Фæцæйныхъуырдтай уæд... 

Гъе афтæмæй дæ рацахстой, 
Гъе афтæмæй ды сæмпылдтæ... 
Æрмæст хъыг у, кæй нæ федтай 
Бæллиццаг Сахалин». 
— «Æцæг, хъыг у, к$ей нæ федтон, — 
Унæргъы Голубятников 
Æмæ йæ къоппа-сæр тилгæ 
Зæгъы: уæвгæ, хъыг у... 
Цæйнæфæлтау дæхи зæххыл 
Хæлæрттæ ’мæ лымæнты ’хсæн 
Быхсай, уромай алывыд, — 
Уæд Сахалин фæлтау». 
Æмæ æгæрон катайтæ, 
Æмæ æнæрай хъуыдытæ, 
Къæвдайы мигъау, амбæрзтой 
Иæ цæстытæ уысммæ. 
Æмæ йæ кæттаг зонтикæй, 
Æгæрон тынг зæрдæсастæй, 
Æмыр æмæ æдзæлгъæды 
Иæ разы хафы змис. 
— «Цæй, цæй, хатыр, дæ хорзæхæй,— 
Фæхудтис æм зæбул рихи, 
Зыкъуыр лæдзæг, стæй иу хъæрæй 
Æмырдзинад уый фескъуыдта: 
— Цæй, хъазгæ кодтон æз. 
Фæндыдис мæ, хæларау дæ 
Куы азмæнтин, мæстæй маргæ, 
Ды та дæхи фæтар кодтай. 
Цæй, фаг дын у, зæгъын... 
Рæстуд кæй дæ, æнæхин лæг, 
Рæдыдæй дыл кæй суд кодтой, 
Зæфцы фыдæй кæй рабадтæ 
Абырджытимæ, уый, мæ хур, 
Бæлвырдæй зонæм мах». 
Æмæ дæрзæг уæззау къухæй 
Иæ онгхауд сахъ хæлары уæхск 
Æрхоста ’мæ та худынæй 
Уый нал зоны æфсис. 
Йæ хъазæгой ныхасы уаг 
Æхсызгон уыд чииовниктæн, 
Æмæ сæ мидбыл бахудтæй 
Уый равдыстой æргом. 
— «Ды та цы дæ зыхъырдæндаг?» — 
Фæзылдис уæд зæбул рихи, 

Зыкъуыр лæдзæг йæ рахис фарс 
Чи бадти, уымæ стъæлфæгау — 
Подлизов уыд Кузма. 
Æмæ йæ адджын мидбылхудт 
Къæйныхгомау цæстыты бын 
Æваст æрбайсæфт аууонау, — 
Фæсырхи Кузкæ тынг... 
— «Уæззау, уæззау тæригъæдтæ 
Нын рагфыдæлтæй баззади, — 
Фæлвæрдта хъазын уый, — 
Зæххыл Адам ’мæ Евæйы 
Фæсфæстаг цотæй — не ’ппæтæй 
Чиу бархи хъуыды? Стыр хуыцау, 
Æн’ азым у æрмæст». 
— «Æрдхæрæны теорийыл, — 
Октавæйæ та райдыдта 
Зæбул рихи, зыкъуыр лæдзæг, — 
Фæхæст æстут сымах. 
Фæлæ æрдзæй æнæ азым 
Кæй не стæм, ууыл разыйæ 
Къæрныхтæ ’мæ фæлитойтæн 
Нæй раст кæнæн уæддæр. 
Дæуæн та, мæ хур, фервæзæн 
Дæ «разагъта» фыдхъуын митæй 
Кæм агуырдæуа — мур ныфс дын 
Талмуды дæр ма нæй. 
Æнхъæл дæн æмæ сау хæрам, 
Æгъуыстаг хæлæг рахастай 
Дæ мады гуыбынæй. 
Æмæ лæгуарзон гамхуды 
Айдагъ мæстæлгъæд монцытæ 
Ды алкæмæ дæр адæмæй 
Æмбæхстай, раст фыдгæнæгау, 
Æмæ æвзæр куыдзау. 
Кæнгæ уыдис дæ мидбылхудт, 
Цæстмæхъус уыд дæ буц ныхас, — 
Æнæ хæрам зæрдæтæ-иу 
Дæхиуыл сбастай ды. 
Æстæй-иу сын ды се ’ууæнкыл, 
Ды се ’нкъарæнты рухс таутыл, 
Цъаммар пайдамæ хъавгæйæ, 
Æрбахафтай цъыф къах... 
Фæлæ дæрдтыл иппæрд ныхас 
Æхцон кæй нæу мæ хъусджытæн, 
234 

Гъе уый тыххæй цæй бахизон 
Дзæгъæл дзырдæй сымах: 
Бынтон чъизи зæрдæгонды 
Биноныг анатомийæ 
Сыгъдæг ’мæ сатæг уæлдæфæн 
Цæй бахизон йæ ад. 
Кæд ме ’рхъуыды фæцудыдта, 
Уæддæр æй цæй зæронд-зæронд 
Æз ахсджиаг дæр хабæрттæм 
Æскæнон, уæдæ цы. 
Ис хъæу Неурожаево, 
Куы дзы бакастæ скъолайы, 
Уæд правленимæ писырæй 
Фæраст дæ — уый дæр уым. 
Дæ курдиæттæ радыгай 
Сæхи æвдисын райдыдтой: 
Фæлывд, мæнг рафысс-бафыссæй 
Уездæн хорз фæдæ. 
Фæлæ карерæ скæнынæн 
Къуындæг аренæ равзæрстай, 
Зæхкусджыты фæливын дæм 
Аслам къæбæр фæкаст. 
Дæхи хъару, дæхи ныфсæй 
Губернимæ уæд ацыдтæ, — 
Æнæ штатон хæрæгæй дзы 
Æртæ азы хырхтай. 
Æртæ азы та цумайы 
Лæппу уыдтæ — æххуысгæнæг 
Æмæ фæстагмæ рабадтæ 
Ды дæр та стъолы хицауæй... 
Мæ Кузкæ феккуырст уым. 
Æртын азы кæй фæкуыстай, 
Сæркъулæй фаг кæй фæбыхстай, 
Гъе, уыдæттæ ’мæ ноджы дæр 
Уæлдай æндæр «амалиуæг» 
Дæ къухмæ радтой власт, 
Æмæ дæ нымæхст хъуыдытæ, 
Æмæ дæ сусæг сагъæстæ 
Уæд ракалдтой сæ дидинæг 
Æгæрон стыр уæгъдибарæй, 
Раст уардиты хуызæн. 
Ды базар кæнын райдыдтай 
Æнæ тыхми къæмдзæстыгæй 
Хъарм æмæ уазал фатертæй, — 

Къазолнæ-иу кæй уыдысты, 
Дæу никуы ’ндæвта уый. 
Бынæттæ ’мæ правленитæ 
Арендæйы фæлæвæрдтай 
Къæрныхтæ ’мæ абырджытæн, — 
Фæсайæн дын нæ уыд. 
Сæрвæттæ ’мæ угæрдæнты, 
Хъæдтæ ’мæ донæвæрæнты 
Арендæйы капеччытæ 
Дæм байдыдтой кæлын — 
Цыма уыдтæ кæлæнгæнæг, 
Гъе уыйау де згъæр чырыны 
Кæлæнгонд сомтæ, тумантæ, 
Зынæмбарæн фыдрæдыдау, 
Ныгъуылдысты чыргай. 
Нырыккон зонад, рухсады 
Тæмæнтæ калæг стъалытæн 
Сæрхъызой ды нæ расгуыхтæ, 
Æниу уый диссаг нæу: 
Æдзæсгом, сау хъуыддаггæндтæн 
Хуыздæр æнтысы талынджы, 
Вæййы сын зæндты тар фæлмы 
Æвдадзы хос цæттæ. 
Æмæ ды дæр, фæд фæливгæ, 
Дæ фидиссаг тох райдыдтай 
Нæ рухсады хъуыддагимæ, 
Йæ тауджыты ныхмæ. 
Мæнг дам-думтæй ’мæ хахуыртæй 
Фæкодтай хъæутæй лидзинаг 
Æппæт хъæууон хæдзарадон 
Наукæты рæвдз кусджыты — 
Æгæр дзæбæх куыстой. 
Сæ бынæттæ сын иууылдæр 
Ныууæй кодтай дæ хъузæттæн, — 
Нæ хъæууон экономи та 
Дæ дзыппы арф ныххауд. 
Стæй байдыдтай хæлæф кæнын 
Училищæтыл мах хъæуты: 
Фондз скъолайы уал астæрдтай, — 
Нæ дæ уыди фæрсæг. 
Уый хыгъд крамолæ садзæгыл 
Нымайын ды куы байдыдтай 
Дæ уезды училищæ, 
Уый дæр та схордтай уæд. 

Стæй гимназæй куы ратахти 
Иæ зивæг ’мæ къуымых зонды 
Сæраппонд Митрофанушкæ — 
Дæ рæзгæ фырт, уæд та 
Æвæстиатæй гимназ дæр 
Фыдбылызхæссæг уагдоныл 
Ды банымадтай адæмæн, — 
Уый дæр та ’ркъуырдтай ды. 
Нæ амондæн, уæд ревизи 
Æрхæццæ ис йæ рæстæгыл, — 
Дæхи дын уый æркъуырцц кодта, — 
Нæ хъаст кæныс миййаг?!». 
Сырх сæуæхсидау ферттывта 
Уæд йе ’нгас рахисфлангонæн, 
Мыггагæй Зуботичев у, 
Иæ номæй та — Иван, — 
Ныфс у Кузма Подлизовæн, 
Æнувыд æмæ стыр хæлар, 
Фæкодта-иу ын буц митæ, 
Рæвдыдта-иу æй гъо-гъо-йæ... 
Ванюхæ спыхси ныр. 
— «Лæг куы дæ, уæд гæды ныхас 
Цæй охыл зæгъыс де ’мбалæй, 
Цыма налат фыдгæнæг у? — 
Зæрондмæ феххæлд уый. — 
Куыд цъыф калыс нæ кадгæнæг 
Кузма Пантелеймоничыл, — 
Куы нал у цух æнæуый дæр?.. 
Тæригъæд дзы зæгъыс. 
Кæд райдианы скъолатæ 
Æхгæдта, уæд кæй аххосæй? 
Сæ директоры иугæндзон 
Хыл кæныны фыдæй. 
Директор уыд хæдбар хъуыды 
Æмæ йæ хъæууон скъолатæй 
Хæдбар хъуыдыйы ахстæттæ 
Æппын æдзух быдта. 
Йæ ахуыргæнæг ацæуа, 
Иæ хæдивæджы аива, — 
Директорæй-иу рапорт дæр 
Нæ райстаид Кузма. 
Кæд адæмæн сæ рухсадыл 
Кузма тыхстис æндæрхуызон, 
Уæддæр дзыллон æхсæнадмæ 
Чи хъус дардта æндæр? 

Уæлдайдæр та йæ хорз зонæм, 
Скъолатæ дæр ’мæ гимназ дæр 
Сты «’хчæнады» æхгæд», 
Ныххудти уæд нæрæмонæй 
Зæронд лæг, чиу зæбул рихи, 
Кæй къухы ис зыкъуыр лæдзæг, 
Иæ рихи здухы тагъд: 
— «Æз тынг бузныг дæн де ’гъдауæй, — 
Дзуапп радта уый октавæйæ, — 
Ныр дæр Кузма Подлизовыл 
Ды аудыс лæгау. 
Иæхæдæг дæр дæ, ма рох кæн, 
Дæ царды зын минутыл-иу 
Ирвæзын кодта тынг арæх 
Рæсттæрхоны зæйтæй. 
Дзæнгæда цъус нæ фæцагътат 
Уæ зондыл цæуæг адæмæн... 
Æниу уæ сæгъ куыд æскодтат 
«Æхчæнад», уый ма зæгъ?!». 
— «Цы, дам, нæ сæгъ кæй æскодтам? — 
Фæпыхцыл ис Иванушкæ: 
— Дæ хорзæхæй, Подлизовтыл 
Ды ма банымай мæн! 
Хæлæрттæ стæм мах рагæй дæр, 
«Калегъæтæ» суанг скъолайæ, 
Неурожаево-хъæуæй, 
Фæлæ æз йемæ — нæ!» 
— «Ах, Ваня, Ваня, Ванечкæ,— 
Æсдзырдта йæм уæд уайдзæфау 
Кузма Пантелеймонович: 
— Цæй цъаммар дæ уæддæр! 
Æви нæ дыууæ, ме ’мдзæхтон, 
Нæ цинтæ ’мæ нæ мæстытæ 
Нæ иу кодтам, раст аргъауы, 
Дзæвгар азты дæргъы. 
Фæлæ нæ фæндаг иу афон 
Фæсаджил ис, фæдыууæ ис, — 
Ды «инæлары усимæ» 
Ныздыхтай уæд роман. 
Цы дæм æссардта уагæры 
Хæрзæгъдау æмæ хъомылгонд 
Сылыкъах де ’рра къоппамæ — 
Нæ йæ ахсы мæ зонд. 
Традициты фыддæрадæн 
238 

Æмæ æгъдæутты фыдæнæн 
Ныууадзын бахъуыд æхсины 
Сывæллонæй-лæгæй. 
— «Сæ афтæ-уфтæ бинонтæн, — 
Уый бахудгæйæ фескъуыдта 
Зæронд лæг, чиу зæбул рихи, — 
Цы калыс хурмæ ды? 
Æз уын фæлтау цæй радзурон, 
Куыд байдыдта, куы, ацы ус 
Иæ хорз лæг Зуботичевæн 
Фæндæгтæ гæрдын, уый. 
Æрымыс ма, Иванушкæ, 
Куыд æлгъаг æмæ ницæйаг 
Уыдтæ æдзух ’мæ алы хатт 
Дæ зонгæты æхсæн! 
Цы æнæкæрон хиуарзон 
Æмæ сæрыстыр фидарæй 
Каст ацы ’хсин та знæт бардзы 
Тызмæг тæрхонмæ уæд! 
Цы ныффæрæзта, удхайраг, 
Æртæ азы дæумæ кæсгæ, 
Цæмæй-иу сисай къухмæрзæн, 
Дæ фындз сæрфгæйæ Ды! 
Цы рæстæг — бонтæ, афæдзтæ, 
Цы хъару ’мæ цы удыхъæд, 
Æнæныббаргæ ракæндау, 
Уый фесæфта дæуыл! 
Фæлæ дæ лакъон цайдагътæ 
Дæхи ’мбай сты, Иванушкæ, 
Мæрдтæм дæр сæ, æвæццæгæн, 
Ванюхæ-гуырд хæссдзæн. 
Фæлæ æнæнтыст ус-бирæгъ, 
Фыртугмондагæй мадæл стай, 
Цы фæнды стыр ныхдуртæй дæр 
Нæ фæлæудзæн фæстæ. 
Æмæ фæндæгтæ агурын 
Куы райдаид уæд не ’хсин дæр, 
Цæмæй та ссара ’хсæнады 
Иæ фыццаджы бынат. 
Æмбаргæ сыл æрхымпырдта, 
Кæуылты нæм ис басхойæн 
Æваст, æнæфæивгъуыйгæ, 
Уæлдай æнцонæй, уый. 
Уæды мысинаг бонтььиу 

Æнæзынгæ мыст-уырсытæ 
Цыбырæмгъуыд рæвдыд æмæ 
Уысмæн пъайы тыххæй 
Æппæрстой ницы-мацыты, 
Хуыснæггаджы сыгъзæринау, 
Сæ ард, сæ хæс, сæ лæгдзинад 
Пикантон сылты раз. 
Гъе, уыцы бардз та — ницæйаг 
Мыст-уырсытæ кæм-фæнды дæр 
Уыдысты бирæ — ауындз сæ 
Æрвыл бон дæр фæнды. 
Æхсингонды политикæ 
Нæ уыди цух æрхъуыдыйæ, 
Мæнгард æмæ рæстдзæвинæй, — 
Тæккæ дæр уæд мыст-уырсытæм 
Хæстон балцы фæраст. 
Стратегийы закъæттæй ’мæ 
Ныббырсыиы хæрзсусæгтæй, 
Æппæт фортификацийæ 
Гæрзифтонг уыд, мæнау. 
Æстауынтæй, рæвдауынтæй, 
Фæхудынтæй, фæцудынтæй 
Кæй фæнды дæр йæ рæстæгыл 
Ныццæвын уыд йæ бон. 
Сæнтæ æмæ арахъхъытæй, 
Адджинæгтæй, цæхджинæгтæй 
«Фыдызнаджы» йæ рæстæгыл 
Хынцынмæ арæхст уый. 
Лакейы уа, швейцары уа, 
Бæхтæрæджы уа, кæртгæсы — 
Цахæмфæнды мыст-уырсы дæр 
Йæ бон рæвдауын уыд. 
Æмæ — дыккаджы аргъауы — 
Иванмæ хауын байдыдтой 
Кæм чинтæ, кæм хæрзиуджытæ, 
Уæлдæр-уæлдæр хызти... 
Æмæ дис бафтыд Ваняйыл, 
Куысты бынæттæ ивгæйæ: 
«Цы фесгуыхтæн цымæ?» 
Мæнгард худт Ваня бакæны, 
Ныззынд йæхимæ, ноджы ма 
Йæ фындз йæ дысæй нал сæрфы, 
Цæттæйæ дары къухмæрзæн 
Зымæгæй уа, сæрдæй. 

Æмæ чырыстон дунейы 
Нырма цы не ’рцыд, ахæм цыт 
Кæнынц ныр Зубатичевæн — 
Æотыр уезды хицауæй 
Нысангонд уый æрцыд, 
Æхсæз бæхы йын сæфтыгътой 
Дæс бынатон каретæйы 
Æмæ быгъдæг, тыгъд быдыры 
Тæхы, тæхы Иван. 
Æмæ хъæрахстæй заргæйæ, 
Пæрæхтæ æмæ дугъ кæнгæ, 
Йæ фæдыл уайынц барджытæ, 
Уæлæрвтæм сысты рыг. 
Хъæуæй-хъæдæй-быдырæй уа 
Æмбæлынц Безотраднойы 
Уезды Зубатичевыл 
Кæрдзын æмæ цæххæй.,. 
Æмæ чырыстон адæммæ, 
Йæ сины сæрыл хæцгæйæ, 
Уæд рацæуы бæгуы-лæгау 
Хæрзконд, рæхснæг Иван. 
Иæ худ æххæссы йе ’рфгуытæм, 
Лæдæрсы мигъ йæ цæстытæй, 
Йæ фындз ныддымсти — Ванечкæ 
Мæнгæй хицау куы нæу! 
Æхчæнад ын сæрныллæгæй 
Æмбæлы ныр йæ тызмæгыл, 
Козбау ын кувы Ваняйæн 
Суанг зæххы онг ныллæг. 
«Куыд цæрут, цæй, куыд фæразут?» — 
Ныхас зæгъы уый æмбырды, 
Æмткæй йын радтынц ахæм дзуапп: 
«Ахъазг бузг дæ æстæм!.,> 
— «Æхсызгон мын у, фæсивæд, — 
Фæзæрдæлхæд Иванушкæ, — 
Æппæт дæр уым нывыл кæй у...» 
— «Ахъазг бузг дæ æстæм!..» 
Æмæ чырыстон адæмæн 
Æрцæйкæлынц йæ цæссыгтæ, 
Кæй нæ сын уыд хуыздæр хицау 
Цæрæнбонты дæргъы. 
— «Æрмæст бæллæх, дæ бæрзонддзад, — 
Сæ хъаст æм уайтагъд бахæссынц 
Æххуысхъом Зубатичевмæ 
16. Къоста. 

Урссæр зæрæдтæ ныр, — 
Нæ хъæу мæгуыр у ’нæуыйдæр,. 
Æмæ нæм ноджы байдыдтой 
Цæуын-бырсын æддагæттæ; 
Цы хуызы ма сæ фервæзæм — 
Зæхх нын куы нæй. бынтон... 
Сæ куыст у гъæйттæй, ерысæй, 
Сæ тыллæг дæр хуыздæр зайы, 
Сæ мæллæг дæр лæгъздæр кæны.... 
Цы ма нын ис гæнæн?! 
Арендæйы æхцатæ дæр 
Дæттынц æххæстæй, афоныл, 
Сæ хъалонтæ дæр бафидынц 
Нæ хицæуттæн уа,. писыртæн, 
Хъæздыгдæр сты уæддæр... 
Нæ фыды хай, нæ буц дарæг, 
Æркæс нæ сæфты уавæрмæ, 
Æмæ фæу нæ хæрзгæнæг; 
Цы бакæнæм — зæгъ нын!..» 
— «Цы бакæнат? — уæд йе ’рфгуытæ: 
Æлхынцъ кæны Иванушкæ. — 
— Цы бакæнат? Æхчæнадон 
Тæрхоны хай сæ бакæнут — 
Дзæгъæлкъæхты, фæлитойты 
Тæрут уæ хъæуæй дард!..» 
Æмæ чырыстон хорз адæм 
Æрцæйкалынц сæ цæссыгтæ 
Æмæ зæгъынц зæрдиагæй: 
— «Ахъазг бузг дææстæм!»^ 
Æрбады та бæсты бикъау 
Дæсбынатон каретæйы 
Æмæ быгъдæг быдыры та 
Тæхы, тæхы, Иван. 
Æмæ хъæрахстæй заргæйæ; 
Гæрæхтæ æмæ дугъ кæнгæ, 
Иæ фæдыл уайынц барджытæ — 
У стыр циныл Иван...» 
Ныммыр æсты чиновниктæ... 
Кæд ацы ’нæгъдау таурæгъы 
Нæуæгæй ницы фехъуыстой. 
Лыстæггай йæ зыдтой, 
Уæддæр сæ ахæм, джидзæгæй,. 
Æнæраны хынджылæгæй 
Æмæ æбуалгъ рæстдзинадæи; 

Уый афхæрдта хъæбæр. 
Иæ худинаджы гакк æмæ 
Иæ уæззау маст уромгæйæ 
Иван кæсы йæ фауæгмæ, 
Тæфласы футт кæны; 
Дымсынц йæ фындзы хуынчъытæ, 
Æмæ йæ карз æрфгуыты бын* 
Кæрдæггъуызгомау гагуытæ 
Цæлхыты зылд кæнынц. 
Фæлæ уæд мæнæ, хъавæгау, 
Иваны сæрыл рахæцыд 
Кузьма Пантелеймонович. — 
Уæддæр та, дам, хæлар! 
— «Нæу афтæ хорз, мæнмæ гæсгæ, — 
Ысхъым-хъым кодта — хъуамæ дзы 
Фæбузныг уой Иван дæр ’мæ 
Зæбул рихи дæр, уадз! — 
Нæу афтæ хорз... Нæ хæлæртты 
Субтилон арф хъуыддæгтæ-иу 
Рæгъмæ хæссын, цæсты ’фтауын 
Мæнмæ нæ кæсы хорз. 
Уæлдайдæр та мах не ’ппæт дæр 
Парахатæй, æхсызгонæй 
Йæ цæхджын хойраг Ваняйæн 
Рæстæггай хордтам, хаттæй-хатт, — 
Цæмæн æй кæнæм рох?Ь. 
Ныххудти та нæрæмонæй 
Зæронд лæг, чиу зæбул рихи, 
Кæй къухы ис зыкъуыр лæдзæг, 
Иæ рихи здухы тагъд: 
«Ды раст дæ, раст, мæ буц хæлар! — 
Уый радта дзуапп Подлизовæв,— 
Æхсæвæй-бонæй Ваняйы 
Цæхджын хойраг ныхъхъуыргæйæ 
Нæ фæлладыстæм, нæ; 
Фæлæ уый Зубатичевæн, 
Кæй йæм хордтам фыдгуыбынтау, 
Кæй йæм нуæзтам фыдрасгуытау, 
Æгæрон кад уыдис. 
Æнæ уыдæттæ чизоны 
Сымахæй уымæ, хорз адæм, 
Иæ къух дæр ничи радтаид, — 
Нæ уыл цыдис йæ бар. 
Хъыгагæн — гъо, уый стыр. хъыг у,— 

Æвидигæ цæлы фынг дæр 
Гуыбындзæлтæй дæр алкæмæн 
Нæ баст, нæ, йæ дзых. 
Æви дæхæдæг не ’фхæрдтай, 
Куы-иу уыд фадат сусæгæй, 
Дæ хæлар Зуботичевы, — - 
Цæй, басæтт ыл, Кузма? 
Нæхæдæг та, — зæгъ, Ванечкæ, — 
Куыд фылдæр хордтам иу къусæй, 
Тамако уый бæрц хицæнтæй 
Мах арæхдæр дымдтам. 
Фæлæ уæддæр цæсгомджынæй 
Кæндзынæн аргъ æдзухæй дæр 
Æз де ’хсæнадон хъуыддæгтæн, 
Лыстæг хъыгтæ мæ — рох. 
Ды фенддаджы къуымыхæй дтр 
Дæ коллегæйы амбылдтай — 
Æгъдау дын æмæ рад. 
Дæ дæлбазыр чиновниктæн 
.Æмæ дæ куысты писыртæн 
Сæ мызд фыстай æнæхъæнæй — 
Нæ сæ тыдтай капекк. 
Æниу цытджын хæрзиуæгау 
Куысты бынæттæ хаттæй-хатт 
Лæвæрдтай ды æнувыддæр 
Лакейтæн, фæлæ стæй 
Ды уый хыгъд стыр бæрæгбонты 
Минæвæрттыл узæлыдтæ 
Æмæ-иу сидтæ адæммæ, 
Æмцæдис уой цæмæй. 
Зымæгон тыхст, хъызт бонты-иу 
Хуыдтай ды Безотрадноймæ 
Æппæт дзыллон хæлуарджыты 
Минæвæртты æфсон; 
Гам, сойæдзаг, æнæхсæстæй 
Цыдысты уыдон кадимæ 
Æрми-арм демæ ’хсæнадон 
Кабактæм — цагъта музыкæ, 
Ды уыдтæ уым фысым. 
Фæйлаугæ фурдау, денджызау 
Æндæр æмæ æндæр сæнтæй 
Æмæ козбау, козбау дзырдтæй 
Цъæх расыг кодтат уым. 
Кеф кодтой, кеф, минæвæрттæ, 

Кеф, æмæ расыг саубыны, 
Уæддæр-ма се стыр хицауæй—* 
Уæлдай æппæлд, уæлдай.., 
Кзены зылын худт Ванечкæ, 
Нæу кадæй цух Иванушкæ, 
Æмæ ма кæд зæрд&скъæфтæй 
Ныхъхъæр кæны: «Уря!.^ 
Фæлæ йæ мур дæр не *ндавы, 
Иæ тæнджын минæвæрттшæ 
Æхсæнадон суарийы 
Бынæй кæй уадз&гнц рухс, 
Уый Ванямæ кæцæй хауы, 
Æмцæдисы цæлы фынгтæ 
Кæцæй цæуынц æхсæнадæн? 
Райс нуазæн æмае ’йцъух! 
Минæвæртты цæлы фынгтæ 
Æгас уезды алы ран 
Фыдæлты дугæй абонмæ 
Æрæвæрынц æдзух!.. 
Дæуæй миййаг нæ райдыдтой — 
Ды сæ æрмæст нæ бафаудтай; 
Стæй адæмон æгъдæуттимæ 
Лымæн та ды кæд нæ уыдтæ, *— 
Кæй дын кад кодтой, уый 
Сæ цæстмæ никуы бадардтай 
Дæ минæвæрттæн — ма райсай* 
Уæд се ’гъдау хæлд цæуы. 
Æмæ дын афтæ чи суæндид 
Зæгъын, цыма æвзæрст бæхтæй 
Рæгъау дæхицæн сарæзтай 
Тыхтонайы фæрцы? 
Ды ахæм хуызы адæмы 
Æгъдæуттимæ кæй фидыдтай, 
Гъе уый тыххæй дæ алчи дæр 
Æдзæм бузныг уыдис. 
Уæддæр та иу æгоммæгæс 
Куы разындаид исчитæ, 
Уæд бунтгæнджыты басæттын 
Цы зын уыдис дæуæн?! 
Æгас зылдыл дæ бардзырдтæй 
Дзырддзæугæ, сгуыхт зæронд лæгты 
Нæ уагътай иумæ бадын дæр, 
Сырдтай-иу сæ ды, змæнтджытау, 
Сæ хæдзæрттæм рæстæй. 

Æмæ уæд Безотраднойы 
Уезды хъæутæй алкæм дæр 
Дæ амындтæ, дæ бардзырдтæ 
Нæуæг закъон кæиынц: 
Æрмæст ма фосджын хъомгæсты, 
Хъæдфадæнты сæргълæуджыты 
Буц кодтай ауденцитæй — 
Æхгæд дуарæй æрмæст... 
Фæлæ стæм сæфт нæ хытъынæй, 
Куы айвæзы, куы айрæзы, 
Уæд иал бафсæды ницæмæй, — 
Уас, дæлзæхх уа йæ кой! 
Хъæуи-хъæу Безотраднойы 
Уезды райстой дурдзавдæй 
Дæ фæрссаг хъалон цæрджытæ, — 
Æскæнæнт ма хъыпп-сыпп! 
Кабакдарæг Дурмановы 
Æмхъузонæн ды равзæрстай, 
Æппæт хъæуты духантæ дæр 
Æрбалхæдтат сымах, 
Æмæ чырыстон адæмæн 
Ды иу над фæндаг равдыстай 
Рухс кувæндонмæ нæ, фæлæ 
Уæ духанмæ æрмæст. 
Æмæ уым нуæзты арты бын 
Фæкодтай стъæлдæй алкæй дæр — 
Иæ пиллон та цæхæр фурдау 
Хъæуæй хъæумæ бырста. 
Уæззау, дæлæсин, магуса, 
Куыстмæ æнарæхст хъæууонтæ 
Быны-бынтон сæ хæдзарад 
Дзæгъæл ныууагътой уæд. 
Бæргæ ма хъæуыхицæуттæ 
Сæ тых, сæ бонæй архайдтой, — 
Уæддæр æнæфыст хъалонтæй 
Уым алы хъæу дæр фестади 
Дидинæфтыд гуылфæн. 
Уæд бавдæлдысты хисдæртæ 
Æмæ æфхæрдтой уый тыххæй 
Æнæсæрæн чиновникты, 
Хъæуы хицæуттæн та 
Сæ ивыны дуг ралæууыд, 
Æрвыстой сын сæ бынæттæм 
Æндæрты, фæлæ уыдон дæр 
246 

Иæ фæрæзтой æппæт.. • 
Ды уæд æрдомдтай бардзырдæй, 
Цæмæй æнæ фæстиатæй 
ЗСъаруджынæй æрæвæрой 
Кæм фæнды дæр æгъдау. 
Æмæ хъæддаг, сырдон хуызы 
Хъæуы хицæуттæ бавнæлдтой 
.Æнувыдæй зæхкусджыты 
Фæстаг муртæм тыхæй, — 
Кабактæм сæ фæуæй кодтой, 
Нæ ауæрстой къæцæлыл дæр, 
Цæмæй ды бухъ кæнай. 
-Æмæ ма лæгтæ чизоны 
Дæ сау митæ быхстаиккой, 
*Фæлæ цъæхахстæй устытæ 
Уæд байдайынц кæуын. 
Сæ уæндондæртыл устытæн 
Дæрзæг уисæйттæй ралæууынц, 
Сæ лæгтæ се ’вварс рахæцынц... 
Зæхкусæг бунт кæны!.. 
Тæккæ дæр гъе. уæд, уыцы уысм 
Раст мартъийы пыхцыл митау, 
Раст арвы дуары фегомгау 
Æрхæццæ ис чиновникгонд, — 
Сусæг барфыст æм уыд... 
Нæ баурæдта Ванечкæ: 
«Фæгæпп ласта, йæ сины сæр 
Ныххæцыд ’мæ фæхъæр кодта: 
— Зæбул рихи, æгъгъæд!..» 
Уæд фестъæлфынц чиновниктæ, 
Уæд банкъуысы фæтæн сусхъæд 
-Æмæ налхъуыт-налмас сыфтæр. 
Æзгъалынмæ фæцис. 
— «Хорз, хорз, — нæрæмон худгæйæ 
Зæронд лæг загъта Ваняйæн: 
Хæцын мæ дзыхыл, цæй... 
.Æнæхъуаджы цы сбыцæу дæ, 
Æхсæн а дон хъуы дыимæ: 
,Дæу тыххæй иу нæуæг дзырд дæр 
Куы нæма загътон æз; 
Рæсттæрхоны хъæлæс та дæ 
Æнæхъулон трибунæйæ, 
1Ды аккаг уыдтæ, ахæмæй 
Ныккодта цыма гакк... 

Æрмæст мæм диссаг иу хъуыддаг 
Кæсы, мæ хуртæ, хорз адæм,: 
Уæ хинмиты уæлхъус ма уæ 
Куыд рацахста закъон?.. 
Иван ’мæ Голубятников, 
Кузма Пантелеймонович, 
Стæй Хапанцев дæр уадиссаг 
Къæй-зонд миййаг нæ уыдысты,. 
Фæлæ ды та, Рубков?» 
Æмæ йæ нуæртты, дадзинты 
Электрон токау ахызтис 
Иæ галиу фарсмæ бадæгæн: 
Зæбул рихийы фарст. 
Рубков — хæмпус чиновник у,. 
Иæ цæсгом — майы уардийау,. 
Иæ цæстытæ — дыууæ мысты 
Сæ хуынчъытæй фæлгæсгæйæ, 
Иæ боцъо — роныл хауд,,— 
Æмæ йæ цыма атæккæ 
Æрцауындздзысты, фехсдзысты,. 
Уыйау æбуалгъ — йæ цæстæнгас,. 
Мæрдон фæлурс — йæ ных~. 
Рубков уæзбын чиновник у, 
Фæсарæйнаг уæздан хъомыл,. 
Гуылæвзаг дзуры фидауцæн:: 
«Адмаг, æгхæсс агахъ!> 
Иæ монцыты рæвдауæнтæ 
Бынат æмæ уысммæ^ гæсгæ> 
Уый арæхсы æруромын, 
Раст донласæг йæ бæх. 
Æмæ та ам дæр йе стыхстыл- 
Фæуæлахиз ис уайтагъддæр: 
Иæхи сæрыл æй сдзурын дæр* 
Нæ бафæндыдис ныр. 
Æрмæст æдзæм лæхстиагæй, 
Уый бакастис йæ фауæгмæ,. 
Æмæ гæзæмæ фезмæлыд 
Иæ рахис бур æрфыг.,. 
Æгæр дзураг, ныхас уарзаг 
Зæронд лæг, чиу зæбул рихи, 
Кæй къухы ис зыкъуыр лæдзæг,. 
Уый тыххæй дæр фæбузныг ис — 
Уыдзæнис æй æфсон. 
Иæ курдиатæй дзæгъæлдзурæг,. 

Æмыр хъусæджы агуры, 
Быхсаг дæр чиу дурæй дæр, 
Кæсагау чиу æдзæм. 
— «Дæ цæстытæ цы ныкъулыс?! — 
Æваст ыл уый ныхъхъæр кодт-а,— 
Къæдзтæ-мæдзтæй, цæстныкъуылдæй. 
Куыд раст кæныс дæхи? 
Уый дын цы стъæлд манерæ у? 
Æви дæ хъомыл, де ’гъдауæй 
Ды схъæл нæ уыдтæ, гогызау, 
Де ’мкусджыты æхсæн? 
Цы нæ хуызы дæлæ-уæлæ 
Фæкодтай рангты сценæйыл 
Дæ курдиæттæ фæлваргæйæ, — 
Виртуоз та ма циу?! 
Æмæ дын уыд цы раппæлай!.. 
Дæ алывæрсыг курдиæттæ — 
Цъыфдзасты инфузоритау, 
Тæссаг хæлбурцъ кæнынц! 
Æсты гæдыйау авдудон, 
Æсты нысанæй ахсджиаг, 
Нæ райгуырæн бæсты раз сын 
Бардз не скæндзæнис аргъ. 
Нывгæнæгæй ды хицæуттæн 
Сæ устытыл нывæфтыдтæй, 
Гæрзты уæлæ нысангæндтæй 
Узæлыдтæ, ай-ай. 
Куы ралиуырдтай скульпторæй, 
Уæд хицæутты сывæллæттæн 
Хæдаразгæ хæххон хъæутæ 
Лæвæрттæ кодтай ды. 
Æрмæст музыкæйы бардуагмæ 
Дæуæн нæ разынд курдиат — 
Иæ чъылдым дæм куыд сæздæхта?Г 
Рубков — нæу музыкант! 
Фæлæ ис фадат уымæн дæр — 
Ды слабодкæйы скъолайы 
Чысыл ахуыр зæхкусджытæй 
Æрцарæзтай оркестр. 
Цъæхахст, хъыллист ’мæ цъипп-цъиппæй 
Æфтауынц дисы адæмы, 
Дæумæ лæвæрттæ бахæссынц, 
Сæ фыдтæм та — фыдмаст. 
Гъе уыдон ацы скъолайæн 

Цъус хъалонтæ куы нæ фидынц, 
Цæмæй дзæвгар наукæтæ 
Суой иу «персайнаг марш». 
Сырдтæ æмæ тæхæг мæргъты 
Закъонон куынæггæнджыты 
Дырявинаг æхсæнады 
Сæрдар уæвгæйæ ды 
Фæнадтай ехсæй скъолайы 
Лæппуйы, стæй ма уый тугæй 
Æнæхъæн фæз дæр фехсадтай, — 
Сырддон цъиуы кæй ныццавта, 
Гъе уый тыххæй æрмæст; 
Æгас афæдз та афтæмæй 
Хъæддаг мæргъты адджын фыдæй 
Фæцардтæ ды, Дирявинаг 
Æхсæнады «рæстæй»; 
Уæд адæмы хъуыддæгты та 
Уыдтæ ды ахæм гени-лæг 
Æмæ, бæгуы, Ванюхæйау 
Æцæгæй дæр — сæрæн. 
Ды слымæн дæ æгъдæуттимæ, 
Æгæрхорз дæр сæ бамбæрстай, 
Минæвæртты хъуыддаг та уын — 
Æвæджиау хæзна. 
Æппæтт-æппæт бæрæгбонты 
Æмбæлттæ минæвæрттимæ 
Ревизортæ ’мæ хицæуттыл, 
Хæстæджытæ ’мæ зонгæтыл, — 
Хуынд уой æви та нæ, 
Цыты уагæй, уæлбикъонæй,— 
Бæрæгбоны ’ппæт хæрдзтæ та 
Æбар æмæ æвæндонæй 
Мæгуыр адæм фыстой. 
Хъæуæй хъæуы ’хсæн фæндæгтæ 
Чысыл фæлæгъздæр кодтаис 
Хæдзарадон фæрæзтæй-иу, 
Æви дæрдты ныссагътаис 
Цæйдæр талатæ булвары, 
Æви æхсæны хъæд, 
Кæсагджын дæттæ, сæрвæттæ 
Ды радтаис арендæйы, — 
Уæд хонгæ, хонгæ уазджыты 
Стыр горæтæй цæлы фынгтæм, — 
Кеф кæн, хъæр кæн ура! 

Æмæ иуаз минæвæрттимæ 
Цъæх фæлыст гауыз-цатырты, 
Фæндаггæрдджытæй, хицæуттæй 
Уæлдай æппæлд кæнгæ. 
Уый хыгъд къазнаæвæрджытыл 
Ревизийы кой скæнын дæр 
Минæвæрттæй ма чи суæнддзæн? •*- 
Иæ дзурæнтыл — гуыдыр. 
Тыхтонайы системæйæ 
Æмæ хъæууон фæсауæрцтæ 
Паплой кæныны ’ппæт хуызтæй 
Цæвиттойнаг уыдтæ!.. 
Ды уарзтай этнографи дæр, 
Зыдтай фыдæлтон дзаумæттæ, 
Æмæ нæуæг музейгондæн 
Кæй не стыгътай æргом?!. 
Ды саргъыл бадын сахуыр дæ — 
Æмæ хæххон æгъдæуттимæ 
Кæй нæ загъд кодтай, уый тыххæй 
Дæ аглиццаг бæхты рæгъау 
Дæхирдыгæй фæцис. 
Уый хыгъд цивилизацийы 
-Хæзна æрхастай адæммæ, — 
Ды фелгъæд кодтай хъæууонты 
Дæ рухсады дыргътæй. 
Æхсæнадон цыхтахсæнтæй, 
Æхсæнадон хъæдфадæнтæй 
Сæ хъæмпахуыр уæцъæфтæ сын 
Ды фехæлдтай бынтон. 
Хæфхъуындары æндæргау сæм 
Кæсы нырма дæр уыдонмæ 
Иу цъаммар, иу æнаккаг ном — 
Æхсæнадон завод. 
Хъæздыг æнхъæл, æдылытæ, 
Цы ныфс æвæрдтой заводтæй!.. 
•Сом-сомæй сын цы сайд кодтай, 
Мæнгард æмæ фæлывд! 
«Фыццаг аз уал нæ хъалонтæ 
Мах бафидæм уæлдайджынтæй, 
Стæй цæр ’мæ хæр...» Уырныдта сæ! 
Сæрхъæнтæ сты цæттæ! 
*Фæзындысты уæд немыц дæр, 
Æд «зонд» æрлæууынц куысты сæр, — 
Æхсæвæй-бонæй не ’нцайы 
251 

Æхситтгæнæнты уаст. 
Тæхы цæугæдон схъиугæйæ, 
Фæтæн у уый, æвидигæ, 
Æхсæнадон цыхтахсæнмæ — 
Цæугæдоны æхсыр. 
Раст дуканитау пъадвæлтты 
Уæлвæйнæгтыл æнгом надæй 
Экспортон цыхт æруæз кодта — 
Уый хъæууонты фæллой! 
Тæхы цæугæдон схъиугæйæ, 
Хæссы уый даргъ нæзы хъæдтæ — 
Æхсæнадон хъæдфадæнмæ, 
Сæ хицæуттæ — дзæвгар. 
Хырхут рæвдздæрæй, хырхытæ, 
Цæмæй нæ зылдмæ баздæхой 
Иæ сомтæ ’мæ капеччытæ, 
Йæ сау тухиты аргъ. 
Æнхъæл æсты... Бон ралæудзæн 
Æмæ Рубков уæлдайджынтæй 
Сæ бæсты фиддзæн хъалонтæ... 
Уæдæ ма худæг циу! 
Фæлæ рæхджы фæдагуырдæй 
Хуымæтæджы куы сбæлвырди, 
Æппæт заводтæ аразæг 
Кæй уыдис Бурсаков — 
Кабакты хицау, гъе уæд æй, 
Æрмæстдæр уæд æрæмбæрстой 
Сæрхъæн адæм, сæ цæстытæ 
Уæд бакодтой æрмæст. 
Ды афтæ хорз кæй равдыстай 
Дæ курдиæттæ, дæ фадæттæ, 
Гъе уымæн цъус нæ феххуыси 
Фыссæджы курдиат». 
Иæ чыр-чыр уайтагъд райхъуысти 
Максимкæ Лизоблюдовæн, — 
Худинаггаджы иу сыфы 
Зынгæ редактор уыд: 
— «Хи-хи, фыссæджы курдиат! — 
Нæ рахæтыд йæ принциптыл, 
Ома йæ дзых нæ ныхгæдта, — 
Рубков — фыссæджы курдиат!..» 
Нæуæгæй та ныххудт. 
— «Уæдæ куыд у, дæумæ гæсгæ,— 
Максимушкæйы афарста 

Зæронд лæг, чиу зæбул рихи, — 
Уæдæ мæнг дзурын æз?» 
— «Цæмæн... æз афтæ хъазгæйæ, — 
Гуыбыны цъарыл абырыд 
Æвиппайды Максимушкæ, — 
Рубков-иу цайтæ, сихортыл 
Хыгъдон æрмæг фыета». 
— «Хыгъдон? Дæуæн æй загьдæуа! — 
Ныххудтис та нæрæмонæй 
Зæронд лæг, чиу зæбул рихи, — 
Уæдæ йæм курдиат ис! 
Дзæбæх уæ зонæм, фысджыты! 
Æндæр исчи дæр сфæраздзæн 
Газетон публицистикæ — 
Сымахæн ууыл басæттын 
У карды цæфау раст. 
Хыгъдон æрмæг!.. Кæуылты у? 
Æстæй дæм хъыг цæмæн кæсы? 
Рубковы демæ баринаг 
Цыма нæ дæр уыдтæн. 
Ды публицист дæ номимæ, 
Æмæ «Цъаммар хыгъддæтджытæ» 
Дæ хуызæн литераторыл 
Нæ сæмбæлдзысты тагъд. 
Иæ спецификон смагтимæ, 
Иæ мæстиаг хъулæттимæ 
Иæ газет Людоедовæн 
Дæ руаджы цыд æрмæст. 
Иæ раззаг уацтæй — уацхъуыдтæй, 
Фæсарæйнаг фыстæджытæй 
Цъыф бакалдтай æхсæнадыл, 
Сæлгъаг кодтай мыхуыр. 
Æвидигæ — дæ курдиат! 
Æнæфæугæ —дæ фыссæн сис! 
Æрра, хæццæзонд Яша дæр 
Нæ аййафдзæнис дæу. 
Æниу йæ бирæ пасквилты 
Нæ вæййы къаддæр хаццæгтæ, 
Фæлæ-иу либералон хуыз 
Иæ мæнг ныхæстæн ис. 
Æмæ æрра, хæццæзонды 
Æлгъыст нæ хъары алкæмæ, — 
Фæлæ йæ хъавд нæу сусæггаг: 
Рæнхъ суарийыл дæттын. 
253 

Бынтон æндæр фыдхъуыдытæ 
Дæ абырæджы пъеройæн 
Æдзæсгом фæндаг амонынц — 
Тæссаг карьерист дæ. 
Æмæ рæхджы, æвæццæгæн, 
Семенчик Людоедовы 
Фæрцы сановник суыдаис, 
Куы не ’рхаудаид, уæд> 
Æфсымæр, скъуыдтай дзæгъæлы 
Дæ быцъынæг, куы ’ппæлыдтæ 
Йæ репрессивон мадзæлттæй, 
Иæ диссаджы энергийæ, — 
Æппæтæн дæр капут!» 
Хъыг фæкастис уый Сенкæмæ, 
Семенчик Людоедовмæ, 
Кæй йын кæнынц æнæ раны 
Иæ персонæ æгад, — 
Æстæррæст ласта бандонмæ 
(Уыдаид асæй адыли), 
Мæсты тъæпп — гаккæй, уый фæстæ 
Фæхъæр кодта: «Æнцад!» 
Фæхъус æсты чиновниктæ... 
Семенчик Людоедовæн 
Пæ тасгæ-уасгæ астæумæ, 
Йæ худæг схъæл фындзмæ, 
Иæ цъуппæй цыргъ уæлдзарм худмæ,. 
Иæ уыдиснæй уылынг асмæ, 
Зæронд мопсы цæстæнгасмæ, 
Зыхъыргомау былтæм, 
Йæ хъæлæсы мæнгардуагмæ — 
Гъе уыдæттæм, æнæмæнгæй, 
Уысмæмгъуыдмæ зæбул рихи 
Фæкомкоммæ ис уæд. 
Иæхиуыл схæцыд, афтæмæй 
Йæ сины сæр ныххæцгæйæ, 
Нырма уал ын уый абарста 
Фæлварæджы цæстæнгасæй 
Йæ дæргъ æмæ йæ уæрх, 
Стæй Сенкæ Людоедовмæ 
Кæсгæ, фæкъæртт ис худынмæ — 
Æрдæбонæй фылдæр. 
Æмæ йæ ацы худæндзæг 
Уыд афтæ цардхуыз, цардæгас, 
Æмæ уæрдоны бæхтæ дæр 

Мыр-мыр кæнынц, фæзмгæ. 
— «Уæуу, амардтой мæ худæгæй!.. 
Уый дын Семен!.. Мæ хæдзарыл!.. — 
Зæронд нæтыд нæрæмонæй, 
Иæ гуыбыныл хæцгæ. 
Æмæ йæ равг — зæрдæхæлар— 
Чиновниктæн сæ цæстыты 
Тæмæнтæ скалдта, раст цыма 
Æхсæнты мидæг хур. 
Æмæ æрхæндæг цæсгæмттæ 
Æвæндонæй фæирд æсты, 
Сæ мидбылхудт къæдз-мæдзытæй 
Æвæндонæй фæзынд. 
Æдæрсгæ фесты худынмæ, 
Дыккаджы хъæлдзæг писыртæ... 
Кузьма дæр ма, æмбæхсгæйæ, 
Пыррыччытæ кæньь 
Æнæкæрон мæстæлгъæдæй 
Семенчик Людоедовæн 
Иæ риу фыхти, цæджджинагауг — 
Æй, джиди!.. Фæлæ — нæй! 
Æмæ йæ зæрдæ, йе ’рхъуыды 
Нæхи Сенкæйæн, Грознийæн 
Иæ хъусы афтæ бацагъта: 
Рæстæг вæййы фæлдурæджджын, 
Ды ницыуал дæ ныр. 
Æмæ йæ сæрхъæн зондæй та 
Æнæбаст Сенкæ бамбæрста: 
фæтк халын æм кæй æвзиды 
Æхсынкъдоны тæрттæй; 
Нылхъывта тынг мыст-дæндæгтæ, 
Кæм бадт, уым та æртъæпæн ис, 
Иæ худ æруагъта йе ’рфгуытыл, 
Сым-сым кæнгæ ныддур... 
— «Ех, Сенкæ, Сенкæ, — сфæрæзта 
Зæгъын, йæ худт ныууромгæ, 
Зæронд лæг, чиу зæбул рихи, — 
Нæ фæивтай бынтон. 
Дæ зæронд митæ ферохæн 
Æмæ дæ нæуæг уавæрыл 
Æрцахуырæн ныр афон у, — 
Цæмæн халыс дæ хъуыр?!. 
Уæвгæй, нæ тæрсы растдзинад * 
Пысылмæтты хъæрахстæй дæр^ 

Хъæууатгæнæг тымыгьтæй дæр, 
Джебогъ дæр ын цы у... 
Дæуимæ ерыс чи кодта, 
Сæ курдиæттыл уыдонæн 
Куы дзырдтон, уæд дæу тыххæй та 
Æз иу сыбыртт дæр не скодтон, — 
Нæ мæ фæндыди загъд. 
Фæлæ-иу амæй размæ дæр 
Куыд кодтай, афтæ бархъомыс 
Дæттыс ныр дæр дæ инстинктæн, 
Цæмæй кæйдæр индустрийы 
Фæндаг æхгæна уый. 
Фæлæ цыма ды ацы хатт 
Нæ фембæлдтæ тæнтъихæгыл, 
Ныхас кæнгæ, уый, Сенечка, 
У де ’рбадтæй бæрæг. 
Уæддæр хъæрмуд компанийæн 
Куы рафæлдахин ивгъуыдæй 
Дыууæ æви æртæ фарсы, 
Уæд уый нæ уаид цауд. 
Сахаты ’мгъуыдмæ бафæлвар 
Дæхи уромын — ацы ’гъдау 
Райс Ваня Зуботичевæй 
Æмæ дьш аргъау ракæнон, — 
Дæ былтæ нæмгæ, хъус... 
Уыци-уыци кæд уыдаид, 
Кæм хохбæсты æрцыдаид, — 
Æнæ нымæц— йæ фæллæйттæ, 
Фæтк та дзы — нæй ’мæ нæй! 
Æндæр ’мæ ’ндæр дзы адæмтæ, 
Дæлдæр-уæлдæр дзы хицæуттæ,— 
Кæрæдзи, вавилойнæгтау, 
Уым не ’мбæрстой æппын. 
Цыма у иу сæ нысан дæр, 
Æввахс æсты сæ фæндтæй дæр, — 
Уæддæр сæ цыд, уæртджын хæфсау, 
Фæстæмæ у æрмæст. 
Бынæй ахадгæ хълрутæ 
’Мæ циркулярон бардзырдтæ, 
Раст хъаймæты бон, сæмтъер сты, 
Æндæр ма циу хаос. 
Æмхуызон стыр фæндиæгтæ 
Куы не сиу вæййынц иу куысты, 
Уæд аххосæгтæ бирæ сты, 

Быцæуаг хабар нæу. 
Рæвдзæй æз йе хæс бакæнин 
Максимкæ Лизоблюдовæн 
Сыгъдæг цæсгомæй иунæг хатт 
Сæ радзурын уæд та; 
Æрмæст йæ «Цъаммар газетау» 
Иæ принцип Лизоблюдовæн 
Цæсгомæй нæу миййаг, фæлæ 
Пайдайы мæнгæй у. 
Æмæ цыфæнды растдзинад 
Семенчик Людоедовы 
Сæрвæлтау здухдзæн галиумæ 
Максимкæ — уый йын циу! 
Æрмæст æнтъыснæг таурæгьæн 
Нæй иугæр здухæн галиумæ, 
Уæд цæй ’мæ Лизоблюдовы 
Нæ кæидзыстæм тыхсын. 
Фæлæ цæмæй нæ аргъаугонд 
Нæ фехæла фæлгъауынтæй, 
Æз равдисдзынæн уый тыххæй 
Сæйраг аххостæ ’рмæст. 
Æбæрæг бæсты адæмтæ 
Мыггагæй дæр, æвзагæй дæр 
Уыдысты ал’ ’мæ алгъуызон — 
Цы сæ кодтаид иу?! 
Æнус-æнустæ арвыстой 
Сæ кæрæдзи æвзонгæйæ, 
Фыдызнæгтау тыхджындæртæ 
Æдыхдæрты бырстой. 
Фæлæ дын уæд быдырбæстæй 
Сæ незаманон хохбæстæм 
Æд сармадзан æрхæццæ ис 
Бæгъатыр лæг — уæиг. 
Æдыхдæртæ йæ ’хсызгонæй 
Уæд рахуыдтой сæ сæрхъызой, — 
Йæ тыхы раз та галиутæ 
Уым аппæрстой сæ уарт. 
Æмæ уæд уый йæ бирæ ’фсад 
Æрцæрын кодта хъæуты ’хсæн, 
Цæмæй бынæттон адæмтæ 
Сæ кæрæдзи быхсой. 
Æмæ уый радта йе ’фсæдтæн 
Цæрæнбонтæм хуыздæр хъæдтæ, 
Быдыртæ ’мæ цъæх сæрвæттæ 
17. Къоста. 
257 

Æнувыды тыххæй. 
Æмæ, о, додой, саст чи у! — 
Æлхъывд, æссæстгонд адæмтæн, 
Паплой æмæ дæрæн хъæутæн 
Уæд нал баззади зæхх. 
Æмæ, о, додой, ’нæзонд чиу! — 
Хъæддаггомау æзнæт адæм 
Нæ мæт кодтой, нæ дзынæзтой 
Сæ зæххыты фæстæ. 
Хъæуæй-хъæдæй-быдырæй уа — 
Тыхджын бæгъатыр алы ран 
Хæстон, æфсæддон хицæуттæй. 
Иæхиуæтты куы сæвæрдта, 
Иæ бæстæм аздæхт уæд... 
Гъе ацы ранæй н’ аргъаугонд^ 
Раст къадайы дон дурбынæй„ 
Сæх-сæхгæнгæ цæуы. 
Фыццаг аххос кæд афтæмæй 
Ныр бамбæрстаид алчи дæр... 
Æмæ сæ цард циу адæмæн, 
Зæххæй куы ’ййафон хъуагГ 
Уæдмæ æфсæддон хицæуттæ 
Сæ кæлæццаг æрхъуыдыйæ 
Фæиртæстой ’мæ аивтой 
Бæгъатыры фæдзæхст. 
Хъæддагдзинад ныссæттынмæ 
Куы нæ бавиæлдтой рухсадæй, 
Аивадтæ \мæ зонадтæй, 
Фæлæ ехсы цæфтæй. 
Æмæ сæ ферох хъахъхъæнын 
Сæ мулк, сæ фæллой адæмæн, — 
Фæлтау сæ стигъын байдыдтой 
Алкæй дæр бон-æхсæв. 
Æмæ нæ хастой адæмы 
Зæрдæмæ фарны бузныггад,— 
Фæлтау дзы ’нæвгъау байтыдтой 
Æлгъыст æмæ фыдæх. 
Миййаг кæд ацы аххосаг 
Дæр нæу бынтон уæлæнгæйттæй... 
Уæууа, сымах дæр, ме ’рдхæрдтæ, 
Æмхиц æм стут, æмхиц! 
Уæдмæ тахт рæстæг, афтæмæй, 
Нæ фидар кодтай хорз æгъдау, — 
Фæлтау зынд ацы адæмтæм 

Хъæддагдзинад фылдæр. 
Тыххъуыдыйæ быдырбæсты 
Сæ бон нæ цæуы бамбарын, — 
Цы фæндæгтыл, цы къахвæдтыл 
Æрхæссой ардæм фарн. 
Æрмæст æфсæддон хицæуттæ 
Хабар кæнынц сæ рапортты: 
«Нæ нын комынц фыдгæнджыты 
Хъæддаг адæм сæттын». 
Уæд рарвитынц цæгатбæстæй 
Тызмæг цыфыддæр хицауы — 
Йæ размæ чи уыд, уый та уал 
Тæрхоны раз лæууыд. 
Нæуæг хицау дæр фезмæлы, 
Тыххъуыдыйæ цы нæ кæны, — 
Уæдмæ йæ давгæ ахсдзысты... 
Гъе афтæ у æнæкæрон 
Нæ аргъау, уæдæ цы. 
Тæккæ дæр гъе уæд йе стъалы 
Семенчик Людоедовæн 
Фæлмæхгæд арвæй рарттывта,. 
Цыма дыккаджы сойдзырагъ 
Уæлхæдзарæй бынмæ. 
Уæвгæ дæр, Сеня байдыдта 
Иæ службæ артиллерийы,. 
Иæ сармадзаныл бадгæйæ,. 
Мæгуырæг, уый быдырбæсты 
Æртын азы фæцис. 
Фыд-æзнæт æмæ сон æгъдау 
Уæд уый бæлвырдæй равдыста, 
Уæд сармадзаны нæмыг дæр 
Уый ахсыдтаид фырмæстæй 
Æстæджы хуызæн раст. 
Нæ фæцыдис йæ хицæутты 
Зæрдæмæ ахæм сахъ митæй, 
Ныууагъта уæд йæ сармадзан — 
Æсписыр ис ныр та. 
Уыд писыр алы дард зылдты, 
Фæлæ йæ тардтой алкæм дæр 
Иæ абухынæй сфæлмæцгæ, 
Æмæ уæд Сеня райдыдта 
Æнкъард æмæ хъынцъым.. 
Фæлæ та мæнæ бафтыдис 
Нæуæгæй уый цæгатбæстæм, 

Нæрæмон, знæт хъæддаг сырдау 
Уый бастæй дардтой уым: 
Фæлæ хъæддаг сырд-тугмондаг 
Æмгъуыдмæ вæййы хъазынæн — 
Æрмахуырæй дæр иу афон 
Фæкъæпп кæндзæн уæддæр. 
Рæхджы та уым дæр Сенечкæ 
Хæрзæнад фестад хицæуттæн, — 
Сæ мæт — куыд ма дзы фервæзой, 
Фæлæ гæнæн фæцис. 
Æнæхъуаджы уа, хъуаджы уа, 
Æнамондæн уа, амондæн; — 
Æбæрæг бæсты иу хицау 
Ныффæнд кодта мæлын 
Æмæ уæд Людоедовы 
Фæбалц кодтой хæдивæгæй... 
Ды ма уыдзæн æвирхъаудæр — 
.Семенæн радтой власт! 

«АЙ - АДÆЙМАГ» 
1 
Цъæх æхсæв айтыгъта йæ пæлæз,. 
Иæ бынмæ дуне у фынæй. 
Бæрзонд фæленк кæны æнæлаз 
Эфиры рог улæнты мæй. 
Уым симынц стъалытæ дзыгуыртæйг,, 
Кæнæ лæууынц дæрддзæф, уырдыг, 
Æмæ нæ дары ницы хъыг 
Æрдзы сабырдзинад йæ мыртæй. 
Алæмæт, номхæссæны рухсæй 
Æрттивы арвы тымбыл урсæй; 
Иæ бынмæ иу сахар, уæздан, 
Æмæ бæласдон Гефсиман... 
2 
Сæрыстыр пальмæтæ æрвгæрон 
Лæууынц — зæххон æмæ æрвон; 
Æнцад фæйлаугæйæ, æвæлмон 
Хуыссы йæ дуруаты Кедрон; 
Фæцагъта уалдзæгæн фæндыртæ,. 
Ныр бафæллад... Æппæт ныхъхъус, 
Сысс! Чидæр... Уæртæ, гъе... Фырхус, 
Фырфæлмæст... Дарæсы бызгъуыртæ... 
Бæгъæмвад... Зоныгуыл... Ныхъхъæрзы...- 
Иæ ныхыл хъуынтæ— калд... Лæдæрсы 
Иæ цæссыг... Уадултæ ыссывд... 
Чырысти кувы... Циу йæ куывд? 
3 
«Мæ фыд, фæсабыр кæн мæ сау рисс, — 
Куывта, — мæ удæй мын æй айс. 

„Ды мæн фыдæвзарæнæй бахиз, 
Азар мæм ма ’рбауадз æввахс. 
Æмæ сæ кой дæр ма уæд мастæн, 
. Хъадамантæн, рыстæн, фыдтæн... 
ч Фæлæ дæ фырт дæ мард фырттæн 
Сæ удты фервæзыныл ратдзæн 
Йæ цард рæсугъд боны къæсæрыл, 
Æркæндзæн кадыхуд йæ сæрыл, — 
Уадз, уарзтау туг нывондæн уæд — 
Дунейæн балæггад кæнæд!..» 
4 
Фæци йæ куывд... Уы.й мæйы рухсмæ 
Фæцæуы... Ницæмæи тæрсы... 
Æрбахæццæ цъæхнæуу æрдузмæ. 
«Симон, фынæй ма дæ?» — фæрсы 
Рæвдаугæ. Фæлæ дзуапп нæ райста. 
Æрмæст хæстæг ыстахти маргъ... 
Йæ фæдонтæй хуыссæджы уаргъ 
Сæ алчи дæр æхцонæй хаста, 
Ныр дæр та... Цæй, æгъгъæд у, — дзуры, — 
Сымахæй иуы дæр мæ цуры 
Ныр хъалæй ам кæй нæ уынын, 
Æз ууыл хъыг, хъынцъым кæнын... 
5 
Уæлæмæ сыстут! Тагъд фæуыдзæн 
Мæ рæстæг, — цъус ма мæ уынут. 
Мæ фæстæ фидар ут мæ хуызæн, 
Табу мæ амындтæн кæнут. 
Мæ хуызæн уарзут æмæ кувут, 
Рæстдзинадыл хæстмæ цæут, 
Иæ сæрвæлтау хæссут уæ уд... 
^Фæллойгæнæгыл ут æнувыд... 
Дæттут æххуысгурæн рæдауæй, 
Дард лидзут сайдныхас, къозбауæй, 
Уæ риуы макуы уæд æвæрд 
Æмбæхстæй мастисыны фæнд. 
Уыдзæн: нæмдзысты уæ, тæрдзысты, — 
<Фыд ма фидут фыдæй, — быхсут. 

Фыдгултæ уын фыдми кæндзысты,— 
Фæлмæн æмæ сæм барон ут. 
Рынчынфæрсæг тындзут рынчынмæ, 
Æрвитут ахæстæн салам, 
Куыд нал уа бæстæ талынг ам, — 
Кæнут дзыллæты рухс уынынмæ, 
Æмæ сын се ’ххуысæй куы ссарат 
Сæ астæу бархи, уарзт, хæларад, 
Уæд-иу мæ фæд-мæ фæд цæут 
Уæлæрвтæм, — иузæрдыг сыл ут... 
7 
Рæстæгмæ мах уыдзыстæм хицæн, — 
Сымах зæххон царды фыдад 
Куы бавзарат æмæ уæхицæн - 
Куы скæнат дзыллæты ’хсæн кад, 
Уæдта мах фембæлдзыстæм иумæ, 
Уæдмæ æнæзынгæ æдзух 
Мæхæдæг дæр рæстдзинад, рухс 
Хæсдзынæн дзыллæтæн сæ риумæ. 
Ныр уал — цæут... Кæсут æдæрсгæ, 
Куыд акæндзысты мæн æдгæрзтæ 
Мæлæтмæ ме знæгтæ... Уынут, 
Æрбацæуынц... Фæндараст ут...» 
8 
Æмæ æцæг — ныррухси уайтагъд 
Бæласдон, уайтагъд дзы фæзынд 
Хæстон адæм, — сæ хъæр æрбатахт, 
Сæ къухты даргъ цырæгътæ сыгъд. 
Æмæ йæ фæдонтæ йæ разы 
Фæтыхстысты.... Тыхджын у знаг... 
Куы алидзид.... Фæлæ миййаг... 
Миййаг куынæ, куынæ суа разы?.. 
Чырысти сын сæ тыхст фæхатыд: 
«Мæнгæрдтæ! Ризæг уыл цы бафтыд! 
Ам ныр цы хъуамæ ’рцæуа конд, — 
Хуыцауæн рагæй у зындгоид... 

9 
Хуыздæр — йæ адыл æй ныууадзæм,. 
Нæ хъысмæт бакæнæм йæ бар. 
Лæджы фырт баназдзæн йæ нуазæн. 
Кæронмæ кадимæ лæвар... 
Цæттæ дæн алцæй тыххæй дзуапмæ,. 
Уæхицæн ма тæрсут мæнæй, 
Цæут уæ хæдзæрттæм фæрнæй, 
Æз та — цæуон фыдгулты размæ...» 
Иæ фæдонтыл ныр джихниз бафтыд, — 
Цырагъпиллон рæвдздæр кæм кафыд, 
Кæм хъуыст фыддæр æлгъыст, цъæхахст,. 
Чырысти уыцырдæм фæраст... 
10 
Ныр бардз Иудæйæн йæ ныхыл 
Ныццæва хъуамæ маст, æфхæрд, — 
Фæсайдта сæ... Нымпылд, нынныгъуылд 
Уæйгæнæг, байдыдта гæртт-гæртт, 
Фæтар ыл дуне æмæ фенуд... 
Фæлæ уæд бардзмæ фехъуыст фарст: 
«Кæй агурут?.. «Æрцыд æваст 
Иудæйæн йæ зæрдæ йе ’муд... 
Чырыстимæ фæуад йæ ранæй, — 
Æфсонæн ыл ныттыхст уæзданæй, — 
Чысыл æфсæрм фæу уæд та! — 
Æмæ йыл бандæгъта йæ пъа... 
11 
Фæхъомпал бардз,, бæлвырд у бардзæн: 
Сæ разы знаг цыфыддæр нæй. 
Фæлæ гъеуацы нысан... Мардзæ, 
Ныххудти хъæлдзæгæй, хъæрæй. 
«Нæ паддзах! Не ’рвыст лæг хуыцаумæ!» — 
Сæ сæртæ ’ркъул кодтой бынм.æ... 
Æмæ сæ цæсгæмтты уындмæ, 
Сæ сонт, сæ тагъдивæг æгъдаумæ, 
Сæ джидзæг, се ’фхæрдмæ Чырысти 
Мæсты нæ кодта ’мæ нæ рысти... 

«Цы зилут, тугхорау, мæнæн 
Мæ фæдыл ацы ’хсæв, цæмæн?» 
12 
Фæлæ нæ уæйгæнæг кæм бамбæхст? 
Бынтон куы сдзолгъо-молгъо бардз, 
Иудæ уæд фæцырд, фæцарæхст, 
Хъуызгæ, Кедронырдæм ныййарц. 
Тындзы. Иæ хъуыдытæм æй равдæлд: 
«Гуырысхо ма фæуæнт æрмæст... 
Фæуон хабархæссæг æххæст...» 
Æнæнхъæлгæ йыл Петыр рамбæлд. 
«Иудæ!.. Ды?... Цы баци равви?..» 
— «Уый — уым... Ирвæзынтæ — æррами... 
Æрцыд кæрон... Хъаруйæ хъуаг 
Куы стæм...» 
— Ды ралыгътæ, æлгъаг!..» 
13 
Фæйнæрдæм ацыдысты... Згъæртæ 
Æрттивынц хæстонтыл. Хъыггаг 
Цырагъы чъиудæф тоны зæрдæ... 
Æхгæд — Чырыстийы фæндаг... 
Цæуынц æм... Иу чидæр лæууыди 
Сæ разы цæуджытæн, цæхгæр, 
Иæ къухы калдта цирхъ цæхæр 
Æмæ йæм февзидæн нæ уыди... 
Цы ’мбæрстой цагъартæ йæ мийæн, — 
Иæ хъус дзы ачъепп кодта иуæн. 
Æнæфсарм бардз фæджих, фæтарст, 
Хъайтармæ дзагъырдзастæй каст. 
14 
Лæууы æндзыг, æдзæм, хуыздзыдæй, 
Цыма йæ худинаджы раз 
Кæсы, кæд сæмбæлдзæн æдзытæй 
Иæ уæлæ ’нахъинон цæф, карз... 
Фæлæ æрлæууыди фæлмасæй 
Иæ разы уарзттауæг, æдыхст, 

Иæ сæрыл ирд зиллакк æртыхст, 
Æрвон тæмæнтæ калы ’гасæй, — 
Чырысти тугæйдзаг цагъармæ 
Сындæггай бавнæлдта йæ армæй, 
Дзырды тыххæй йын хос æрцыд — 
Йæ хъус фыццаджы хуызæн уыд. 
15 
Раст уыцы уаз афон æвзæрди, 
Куы фегуыппæг сæ улæфт, уæд, 
Сæ хъуыдыйы дывæнд, дызæрдыг: 
Миййаг æцæг хуыцау у кæд?.. 
Бардз й* ахъуыдыйæ исдуг барызт, 
Фæлæ хæрзныллæг у йæ зонд 
Æмæ та — гъæйда-гъа! — бæрзонд, 
Фæйнæрдæм йе ’нæгъдау худт айхъуыст... 
Сæ иу дзы цагъарæн йæ фæстæ 
Иæ ныхæст хъус тыхджын ивæзта, 
Сæ иннæ — агуырдта йыл нуæс, 
Нæ йыл ис — цас фæнды йæм кæс! 
16 
Сæумæйæ хурыскастмæ разылд 
Столицæйыл æвирхъау кой: 
«Уый ахст у!» — æмæ ’фтыди бардзыл, 
Пилаты галуаны æнцой 
Нынкъуыстой знæт æмæ фæлладæй, 
Фыдæх сæ сонт цæстыты сыгъд, — 
Чырысти хъуамæ ’рцæуа тыгъд 
Æфсымæрмарæгау æгадæй, 
Уый, чи сидти æдзухдæр махмæ 
Æфсымæры зæрдæргом уарзтмæ, 
Æвæсмонæй йæ тых, йæ зонд 
Нæ хорзæн чи кодта нывонд... 
17 
Фæз байдзаг. Ивылд донау сызнæт... 
Бардз йе ’рра монцтæн радта ком, 
266 

Сæ дæлбар бакодта йæ хъысмæт, 
Бырста трибунæмæ æргом. 
Ныр уый нæ байхъусдзæн лæхстæмæ, 
Æгъдау, цæлхдур кæнæ закъон — 
Иæ бауромын нæу сæ бон, 
Сæ разы н’ алæудзæн фæстæмæ... 
Уый не ’ндавынц рæстуды риссаг, 
Пахуымпар зонд... «Æриут диссаг, 
.Æриут хиирхæфсæн, туг!» — 
Кæны æнæтугæй хуыдуг... 
.18 
Иæ цъаммар сау зæрдæ нæ зоны, 
Цы у тæригъæд кæнæ уарзт. 
Йæхи йæ амæттагмæ тоны, 
Æнæфсис балбирæгъау раст, 
Бырсы йæм, домы йæ, æвæсмон... 
Хъæуы йæ амæттаг бæлвырд, — 
Кæм ис? Æриут ын æй цырд! 
Æмæ — ис амæттаг... Тæккæ знон 
Кæмæн кодтой йæ номыл зарæг, 
Кæй хуыдтой се ’нхъæлцау, сæ дарæг, 
Кæмæй дзырдтой: «Æгас цæуæд!», 
•Сæ сахармæ куы ’рбацыд, уæд, 
19 , 
Уый рарди бардзы къухтæм абон. 
Æрхауд йæ бæрзонд сæр дæлуæз, 
Иæ уæлæ — кадыхуд, сындзгакон, 
Иæ уæнгтыл — морæхуыз пæлæз, — 
Цæуы йæ фидиссаг мæлæтмæ... 
Бардз бамыр, ногæй та фыдад 
.Æрвон цæстырухсæй æртад, 
Йæ фæкаст бахъардта æппæтмæ. 
Æрмæст дзы иунæг дзырд куы схауид, 
,Уæд та йын бардз фæсдзæуин уаид, 
Æмæ йын арфæтæ кæнид, 
Йæ раздзог, йе скаст дзы уынид... 

20 
Фæлæ нæ базыхъхъыр йæ был дæр, 
Нæ кодта иу лæгæй дæр хъаст. 
Тæрхонгæнджытæн æм сæ фылдæр 
Зæрдæрисгæ, æнкъардæй каст. 
Хъæдгæмттæ, тугвæдтæ... Цæй тыххæй? 
Кæй уыд дунейы сæрыл хаст, 
Кæй тыдта ’фсымæрдзинад, уарзт, 
Кæй сидти ног цардмæ хъæддыхæй, 
Сæрибар, рухс кæй домдта алкæм?!. 
Æнусон худинаг! Уæ, адæм, 
Куыд нæ дзы баризут, тыхсут? 
«Ай — адæймаг». Сымах цы стут?!. 
21 
Уæдмæ йæ фæстаг уысм æрцыди... 
Æмæ Чырыстийæ зылын 
Ныр чи уыд, уыдоныл йæ зын 
Тæфсы, нымæр тас сæм фæзынди... 
Бардз фестъæлфыд, хуыцауæнгæсыл 
Сæ цæнгтæ сцагътой, æмæ уæд 
Тыхджын хъæддаг хъыллист — «Мæлæт!» — 
Æвиппайд айзæлыди фæзыл. 
Сæнтдзæфты ма æндæр цы хъуыди, — 
Куы нæ сæ иргъæвы сæ хъуыды, — 
Пилатмæ карзæй хъæр кæнынц: 
«Ныттындз æй тагъд, ныттындз, ныттындз!..» 

КÆУÆГАЙНÆГ 
Ирон легендæ) 
Фыссын та ног, фæлæ, хæлæрттæ, 
Æнустау цалынмæ цæуой 
Мæныл ам ме ’рвысты сахæттæ, 
Уæдмæ мæ зын нæ кæнын кой. 
Мæ маст, мæ иппæрдæй уæ арæх 
Тыхсын цæмæн кæнон æгæр? 
Фæлтау уал ацы къаннæг таурæгъ 
Куы бакæсат, уæд нæу хуыздæр? 
Кæддæр мын уый, чысылæй, цадæг 
Дзырдта хæххон фиййæуттæй иу. 
Йæ архайæг сæрибар марæг, 
Æрдзы фыдгæнд, хъысмæты хъарæг, 
Æнахуыр тугмондаг æвдиу. 
Кæддæр, кæддæр... Фæхъæуы дзурын 
Лæджы дыууæ хатты «кæддæр», 
Куы райсы радзырды бындурæн 
Фыдæлтæн рох таурæгъы сæр, — 
Иæ талынг райдайæн æххæстæй 
Иæ кæроныл куынæ уа баст 
Æмæ нæ уац, лæмæгъ нывæзтæй, 
Мæцъау, куы фескъуыйы æваст; 
Фæлладæй хæдзары хъуыддæгтæ 
Куы кæнæм рох æмæ сыл мæт 
Рæстмæ куы нал фæкæны зæрдæ, 
Æмæ-иу аргъæуттæй, хæлæрттæ, 
Нæхи куы фæирхæфсæм, уæд. 
Кæддæр, кæддæр, тызмæг Кавказ ма 
Куы уыди саумылазы бын, 
Нæ ног цард сом куыд цæудзæн размæ, 
Уый зынд куы нæма уыд æппын; 
Сырдми, пысмил æмæ мæнгардад 
Куы кодтой уды хъысмæт лыг, 
269 

Куы ма хауд адæймаджы цардмæ 
Фылдæр хъыг, маст æмæ цæссыг; 
Гуымиры ирхæфсæн хъуыддагæн 
Дзыллæйон туг зæйтæй куы цыд, 
Куы ма хъуыд фесгуыхт æмæ кадæн 
Хæст æмæ ’хсаргард — тугтæ калæн, — 
Уæд мæнæ ахæм цау æрцыд: 
Бæрзонд цъæх айнæгæн йæ тæрттæм 
Зынæй цы ран æххæссы цæст, 
Рæгъгай уым ирæтты хæдзæрттæ 
Уыдысты, ахстæттау, ныхæст. 
Хъæу арæх хъуыста уады хъæрмæ, 
Фæлæ уæддæр хъæстаг нæ уыд, — 
Налмасау, арвирды, йæ сæрмæ 
Хъазбег, цæхæркалгæ, лæууыд; 
Йæ бынты хъæуæн фæлмы хаттгай 
Цæгатмæ хуссары бæстæй 
Къæдз-мæдзы къахвæндагыл радгай 
Хъæздыг хæзнатимæ уæззаугай 
Цыдысты чырæтæ рæгъæй. 
Ироны тынг бирæ нæ хъæуы 
Гъе ныр, уæлдайдæр та гъе уæд, — 
Болат кард, топп, æхсар, — фæцæуы 
Бæрзонд уæйыг хохмæ йæ фæд, 
Иæ рæстдзæвин нæмыгæй бахсы 
Сычъи, дзæбидыр, йе — сæгуыт, 
Уый илцы чырæдзаутæй райсы — 
Фыдæлтæй йын нысангонд уыд. 
Фæцис — йæ цард, æнæицой — й ’амонд, 
Фæлæ йæм алкæддæр бæлццон 
Фæззыгон хъызт æмæ къæвда бон 
Æссардзæн уазæгуатæн аууон 
Æмæ йæ бавæрдзæн бæстон. 
Фæци ныр къахвæндаг кæрдæгхæст 
Æмæ дзы нал и хъæумæ фæд, 
Фæлæ хъæздыг æмæ хæрзæххæст 
Уыд уым егъау фысымуат уæд. 
Зæронд хæрзконд Леуан рæдауæй 
Уæд уырдæм уазджытæ хуыдта 
Æмæ сæ й ’амалы бæркадæй 
Æнæхинæй дзæбæх уыдта. 

Уым семæ зилгæ сыкъа нуæз%а, 
Уым хъуыста уыдоны дзыхæй — 
Æддæдæр, урс хæхтæн сæ фæстæ, 
Куыд бырстой, хъазгæ, адæм хæстмæ, 
Кавказмæ бафтыны тыххæй. 
Зæронд Леуанæн уыд хæдзаргæс 
Йæ чызг Азау, — мæгуыр, æдзух 
Æхсæвæй, бонæй кодта сагъæс, 
Куыстæй нæ цух кодта йæ къух. 
Æвзонг цæрæддзагæн йæ зæрдæ 
Нæ домы алы ран дæр цъус, 
Фæлæ нæ хохбæсты, хæлæрттæ, 
Куыд кæнынц адæймаджы хус 
Æмбæхст цæссыгтæ ’мæ мастад, 
Нæу афтæ иу ран дæр. Мæгуыр, 
Азау идæдзæй раджы баззад, — 
Æрдзæй йын дидинджытæ разад, 
Фæлæ йын баруадысты ныр. 
Уæддæр нæ ферох и хъысмæтæй, — 
Фырт ын уыди, хуызæй — йæ лæг, — 
Æмæ, æнæрхъæцгæ, æппæтæй 
Уый мад куыд хъахъхъæдта цæрдæг! 
Уыд хъоппæг сау цæстытæ фыртæн, 
Гæны фæскъауау урс йæ сæр, 
Хæрзвидыц саби й ’азты хыгъдæн 
Æвзыгъд, æмбаргæ уыд æгæр. 
Æппæтæн — уарзон, уисыл бадгæ, 
Уад сыхæгтæм — фæтар-иу раст! 
Кæд ыл йæ мад æмбæлд дзыназгæ, 
Уæддæр-иу лæппу кодта хъазгæ 
Æмæ йæм худæнбылæй каст... 
Кæрон-иу уазджыты ныхасæн 
Нæ уыд æмбисæхсæв дæр уæд... 
Зынзонæн нал уыди Кавказæн 
Æддагон уыцы бæсты фæнд, 
Сæ бартæ адæмæн кæм æсты — 
Быхсын, хъæрзын, фыргуыст, фыдбон 
Æмæ сæрибарæн йæ хæрзты 
Æдзух кæм хурх кæны закъон. 
Каемдæрид адæмæн сæ зæрды 
Сыгъта фæдисы уац, тæссаг, 
Зæгъгæ Хъобанæй знаг лæгæрды 
27? 

Æмæ тыхæй Дайранмæ гæрды 
Иæхицæн тар хъæды фæндаг. 
Нырма у дард, фæлæ йæм хъуамæ 
Цæттæ уой, цалынмæ æзнаг 
Уæззау цæнгæт нæмгуытæй хъавгæ 
Нæ хойы дуар æмæ фæрссаг, 
Æмæ йæ дынджыр бомбæ къулы 
Нæма æрбатыдта æваст 
Æмæ, гæды мысты куыд сура, 
Уый афтæ не ’рбасырдта раст. 
Леуан уæлæнгæйтты нæ тыхсти, — 
Уый кодта æмбырды ныхас, 
Фæдзæхста... Адæм-иу æм хъуыстой, 
Фæлæ сæм тасдзинад нæ хызти 
Æппын... Цыд азы фæдыл аз. 
Цыдысты тасхæссæг хабæрттæ: 
«Хатыр нæй саст бæстæн æппын... 
Кæд фæнд кæндзысты буц зæрæдтæ 
Нæ бæстыл, намысыл хæцын?» — 
Кæнынцдыууадæс буц зæронды 
Дыууадæсæм бон ныр ныхас, 
Тыхæй бырсæг æддаг зæххонты 
Цы хуызы суазæг кæной карз? 
Æмæ æртындæсæм æрбадтæн 
Сæ фæндон алыг и уæддæр: 
«Цæйнæфæлтау, сæрибар адæм, 
Цагъарæй туг калæм æлдарæн, 
Фæлтау нын амæлæт хуыздæр!» 
Æмæ æгас адæм лæвæрдтой 
Сæ хъæлæс, — иу фæндон дзырдтой, 
Сæрибар алгъуызон æмбæрстой, 
фæлæ цагъарад циу — зыдтой? 
Кæнынтæ байдыдтой æвæрæн — 
Нæмгуытæ, топпыхос, æхсар: 
«Кæрдæн нæ райсдзæни йæ сæрæн 
Нæ иу дæр худæн», — хордтой ард. 
Æмæ ма бафтыдтой сæ фæндыл 
Уæд адæм ноджы: «Хъуамæ мах 
Нæ ком æрбахгæнæн къæдзæхыл — 
Бæрзонд цъæх айнæгæн йæ сæрыл — 
Хæцынæн самайæм гæнах». 

Куыст уайтагъд рафыхти. Нывæрдтой 
Хъуынахæст айнæгыл фыццаг 
Бындур сæ мæсыгæн. Æвнæлдтой 
Æмхуызон рæвдз, — уадз, — зона знаг, 
Ам цавæр ’нæфæцудгæ дуарæй 
Æрцæудзæн уый фæндаг æхгæд; 
Ам цавæр нæсæттон æхсарæй 
Риу риуыл сæмбæлдзæни уæд; 
Тæригъæд, тасдзинад нæ иу дæр 
Куыд никуы зондзæн тохы бон; 
Куыд лæудзæн алчи дæр ам фидар; 
Нæ бæсты кад æмæ сæрибар 
Куыд зоны хъахъхъæнын ирон! 
Бæрзонд уæйыг хæхтæн сæ фæстæ 
Æрхуыссыд рухс хуры цæхæр... 
Æртардтой фосрæгъæутты фæзтæм, 
Фæлæ ма ’хсиды куыст уæддæр. 
Иæ бындур фидарæн — хæрзуæрæх, 
Йæ къул цъæх айнæгыл нынцад 
Æмæ нындæгъди, цыма къæдзæх 
Йæ уæлæ гæнахæн æрзад. 
Фæци сын конд æмæ сæ цинмæ 
Кæсынц æгуыппæгæй, æнцад, — 
Кæсынц сæ куыствæллоймæ иумæ, 
Фыццаг хатт бацыди сæ риумæ 
Æхсæны уарзынæн йæ ад. 
Æрдз ногæй райхъал ис æмæ та 
Сæууон рæсугъд хуры тынтæй 
Иæ салам адæмæн лæвæрдта... 
Фæлæ цы фæци гæнах? Нæй, 
Уым нал ис! Баззадис быгъдæгæй 
Æдзæрæг айнæгæн йæ бын, 
Цыма уæззау куыстæн æцæгæй 
Иæ кой дæр ам нæ уыд æппын. 
Æрмæст ма комрæбын рæдзæгъдтæй 
Кæмдæрты къæйдуртæ лæууынц... 
Æнæрцыд ми! — «Æнæ фыдгæндæй 
Нæй маст», — фæзæгъынц ир æмвæндæй 
Æмæ хæрдмæ табу кæнынц. 
Дыууадæс буц зæронды дзурынц 
Рæгъæй дыууадæсæм бон ныр 
18. Къоста. 

Æмæ уæларвон тыхтæй курынц , 
Фыдæхджын адæмæн хатыр, — 
Миййаг кæд карз фæхъызæг дуагæн 
Сæ куывдæй раивид йæ хуыз 
Æмæ æппæт пырхгæнæг знагæн 
Сæ ныхмæ нал кæнид æххуыс. 
Æмæ æртындæсæм æрбадтæн 
Ныллыг тыхæй-фыдæй сæ фæнд: 
— «Цæйнæфæлтау цæрæм æгадæй 
Æмæ уæм арвы ралгъыст адæм, 
Фæлтау нын — кадимæ мæлæт!» 
Циу ралгъыст — алгъуызон æмбæрстой, 
Фæлæ зыдтой, цымæ, арв циу? 
Уæддæр хъæлæс æмткæй æппæрстой 
Æмæ сæ фæнд, закъонау, сиу. 
Æрмæст цы хъуыды уыд хуыцæуттæм, 
Нæ уыд уый адæмæн бæрæг. 
Æмæ уæд арвыстой хуындзæуттæ 
Куырм-дæсны Мамимæ фæрсæг. 
Кæд сын йæ хъуыраны, куырмдзæстæй, 
Уый ссарид фервæзæн фæрæз: 
Нывонд цы хъуамæ скæной бæстæ, 
Цæмæй тæригъæды тæрæзтæ 
Кæной нывондимæ æмуæз. 
Цы хъæуы царди Мами, уырдæм 
Бæгъæмвад, ронбæгъдæй фæцыд 
Æртæ ирон лæджы, — мæгуыртæ, 
Фæхастой хуын æмæ дзы уыд 
Бæгæны, физонæг, гуыдынтæ, 
Арахъхъ. Сæгдзыд хæдзары арт 
Сæнарæй сыгъд æмæ тыфылтæ 
Йæ фæздæг царæй зæхмæ бадт. 
Уым, къуымы, лыстæны хуыссыди 
Нæ Мами — цардхъысмæт уыиæг 
Æмæ дæсны, — сындæггай ссыди 
Иæ нæтын; фæздæджы фæзынди 
Æмæ уæззаугай рабадт лæг. 
Куыдхисдæрæй сæ скодта бадын 
Уым Мами къонамæ хæстæг 
Æмæ йын байдыдтой нымайын 
Сæ цыды хабæрттæ лыстæг. 
274 

Тызмæгæй зонынджын фæхъуыста 
Æнахуыр диссагмæ дзæвгар, 
Æнæдзургæ, йæ сæр æнкъуыста 
Æмæ йæ цæсгом кодта тар. 
Дзырдтой йын иуæхсæвы уацхъуыд — 
Куыд фесæфт ногамад гæнах. 
Æваст фæсур, йæ уагыл нал уыд, 
Гæбæзтæ цæгъдгæ, зæххыл атылд 
Æнамонд Мами. — Дон ын тагъд!.. 
Нæ хъæуы! Ницы хъæуы! —дзуры 
Сæ хисдæр уазджытæн, — лæуут 
Æнцад, æнæзмæлгæ, йæ цуры 
Цы зæгъа — бахъуыды кæнут. — 
Æцæгдæр, зæронд лæг йæхæдæг 
Уæдмæ æрчъицыдта, æваст 
Йæ къæхтæ айвæзта, фæцæрдæг 
Æмæ фæстагмæ слæууыд раст; 
Зæронд, къæрит кæрцы пыскъуылты 
Иæ риуæй сулæфыд; йæ хид 
Иæ ныхæй асæрфта; чысылтæ 
Æзмæлын байдыдтой йæ былтæ 
Æмæ ныр исты кæд зæгъид. 
— «Табу дын, Аларды, нæ сæр дæ!» — 
Фæкодта зонынджын сындæг, 
Стæй тагъд-тагъд адзырдта цыдæртæ 
Æмæ та скуывта: «О сыгъдæг, 
Зæринбазыр, тызмæгæй ма кæс!..» 
Æмæ та Мамийæн фæзын: 
Фæсур та, байдыдта та сагъæс, 
Нæтын, хыр-хыр кæнын, хъæрзын... 
Æваст ныррызт, æрхауд тымбылтæй, 
Æдзæмау, иуцасдæр фæмыр. 
Иæ уазджытæ, мæгуыр, йæ уындæй 
Æнæрцыд диссагмæ кæсынæй — 
Тæрсгæйæ байдыдтой зыр-зыр. 
Фæлæ та базмæлыд фæстагмæ 
Нæ дæсны, сулæфыдис арф 
— «0, цас и, цас тæригъæд махмæ!— 
Хъуынтъызæй дзуры, — сыгъдæг арв 
Мæн исдуг дзурын дæр нæ уагьта... 
Табу йын! Уый фæстæ йын æз 

Лæхстæ кæнын, æмæ мын загъта 
Тызмæгхуызæй: «Цæуыл кæуыс?» 
Зæгъын ын, де ’ххуыс курынц адæм. 
Æваст, цæхæркалгæ, фæзыст: 
«Нæ, нæ, хуыцау уый нæй сымахæн 
Æфхæрд уын ахæм хъæуы, ахæм, — 
Зæххыл кæмæй кæнат æмрызт!» 
Табу дын, о сыгъзæринбазыр! — 
Æскуывтон, — ис дæумæ хъару: 
Дæ бон у адæмæн ныххатыр, 
Дæ бон сæ фесафын дæр у. 
Фæлæ мах де ’ххуысмæ куы кæсæм 
Æмæ нын бакæ ды ахъаз, — 
Зæгъ нын: цы нывонд дын æрхæссæм* 
Цæмæй нын фервæза Кавказ? 
Æдых, тæригъæдджынты ма ратт 
Æфхæрдмæ, радзур нын æргом 
Фыдгулты басæттыны фадат, 
Цæмæй нæм ма ’рхауа цагъарад — 
Æнусон худинаджы ном! 
Æмæ мын загъта хос... Æрмæст æй 
Уæ хъæуæн ма ма схъæр кæнут,— 
Рæстæгмæ баззайæд æмбæхстæй. 
Ныр та уæ хæдзæрттæм цæут 
Æмæ фæхабар кæнут алкæм: 
Цы ран ныккалдта арв йæ маст, 
Уым сом чысылæй, стырæй адæм, 
Бæрзонд цъæх айнæджы сæр раст, 
Куыд уой æмбырд. Нæ хъæуы уырдæм 
Хæссын фыдызгъæл, нуæзт, къæбæр. 
Кæд адæм аргъ кæной мæ дзырдтæн, — 
Куырмæджы кæд цæуой æмбырдæй, 
Уæд уæм фæзындзынæн æз дæр. 
Зæгъут сын: адæмыл кæй цæудзæн 
Егъау бæллæх æмæ фыдтæ; 
Æндæр гæнахæн сæ кæй хъæудзæн 
Фылдæр цæттæ кæнын къæйтæ; 
Сæ къанау ноджы арфдæр къахæнт 
Иæ бæзджын къулты бын рæвдздæр, 
Цæмæй мæнгамад, калд гæнахæн 
Йæ бæсты самайæм хуыздæр. 

Ныр хъуамæ фервæзæм нæ хæстæй, — 
Нæ тæригъæд æрцæуа уагъд, 
Æрмæст уæд, рухс æрвты фæдзæхстæй, 
Æнæмæнг не знагыл æххæстæй 
Фæуыдзыстæм уæлахиз тагъд». 
Уæд ир нымбырд æсты сæ кæмттæй, — 
Кæм ма уыд лæг, йе — саби, ус! — 
Æрцахстой айнæджы бæрзæндтæ, 
Ныссабыр алчидæр, ныхъхъус. 
Æд хонæг Мами дæр уæд ардæм 
Æрбацыд. Дзыллæ йæм бырстой, 
Иæ цæнгтæм ын æвнæлдтой адæм 
Æмæ йын къæхты онг куывтой. 
Ныссабыр Мами. Адæм бадынц, 
Æдзынæг дæснымæ кæсынц. 
Сæ фыртты мадæлтæ рæвдауынц, 
Хæстæг сæ дæснымæ нæ уадзынц 
Æмæ сыл хъæбысты хæцынц. 
— «0, адæм! Махмæ стыр хæрам и, 
Хъызы нæм арв æмæ нæ карз 
Ныр хъавы бафхæрынмæ», — Мами 
Тыхстхуызæй ракодта ныхас. — 
«Мæ хуртæ, сразы ут мæ фæндыл, 
Уый у бæрзонд æрвты фæндон. 
Зæгъын уын: ис æлгъыст нæ фæдыл, 
Цы ’лгъыст — зæгъын нæу уый æнцон. 
Табу йын! Алардыйы зæд мæм 
Дзырдта, цы кæнын нæ хъæудзæн, 
Цæмæй рæствæндагыл ныллæууæм. 
Фæлæ миййаг разы куынæ уæм, 
Уæд нæ фæзындойнаг кæндзæн. 
Хъæуы нывонд, цыбыр ныхасæй: 
Тырынтæй рауадзут ам дугъ 
Æмæ цы саби фæуа разæй, 
Фыццаг мæм чи радта йæ къух, 
Уый арты басудзынæн раттæм. — 
Уæд махыл нал уыдзæн æлгъыст». 
— Фыдгæнд у уый! — нынниудтой адæм, — 
Хъуыраны ахæм ми нæй фыст! — 
«Куыд нæй? Мæн нымайут мæнгардыл? 

Ныр у мæн басудзын уæ бон, 
Фæлæ уын сыгъдæг рухс Аларды 
Уæ фыдгæнды тыххæй цъæх арты 
Уæхи уæд басудздзæн бынтон!» 
Фæдзырдтой хисдæртæ Леуанмæ: 
— Зæгъ исты, — сразы нæ хъæуы. — 
Леуан уæд загъта: «Ацы ранмæ 
Нæ цыд бæргæ хылмæ нæ уыд... 
Нæхи зынаргъ Кавказ нын абон 
Куыд хъæуы хъахъхъæнын, быцæу 
Нæ хъуысы не ’хсæн уый сæраппонд, 
Цыма нæ фыдыбæстæ нæу! 
Нæ мæсыг самайæм. Æрхæссæм 
Нывонд уæлахизы аккаг!» 
Ныхъхъус и адæм: ныр куыд кæнæм? 
Стæй æмбырд ауынг и фæйнæрдæм — 
Уый радтой дугъæттæн фæндаг. 
Хæцыди дæсны Мами худы 
Йæ лæвайрагыл. Ас-лæгтæ 
Æркодтой фондзаздзыд лæппуты 
Уæд дугъы уайынмæ цæттæ. 
— Тæхут! — æваст фæдзырдта Мами... 
Фыццаг Азауы фырт æрцыд. 
Иæ мад æм бауад, фæлæ саби 
Уæдмæ йæ лæварыл хæцыд. 
Азау, дзыназгæ, ниугæ, скуыдта, 
Леуан дæр цавддурау фæци. 
Сæ рустæ устытæ ныттьтдтой, 
Сæ ниудæй зæрдæ кодта скъуыдтæ... 
Уæдмæ арт пиллонæй сыгъди. 
Иæхимæ Мами сонты райста 
Æмæ йæ баппæрста æваст 
Гуыргуырæг арты. Мад фæласта 
Уынгæг, зæрдæхалæн цъæхахст, 
Стæй, ниугæ, пиллон артмæ батахт 
Æмæ йæ хъæбулимæ ’ссыгъд. 
Уæд адæм иумæ ’рцахстой уайтагъд 
Сæ дæсныйы, — сæ маст æм фыхт, — 
Къабазгай йæ ныккодтой, радтой 
Сæ куыйтæн холыйæн йæ мард. 

Сæ мæсыг амайын ныууагътой 
Æлгъыст бынаты æмæ загътой: 
— «Ам махыл нал æрхæцдзæн цард. 
Нæ, махæн нал ис ам фæцæрæн, 
Фæлидзæм, арф комы нæ къуым 
Хъазбегмæ уæд хæстæг: — нæ сæрæн 
Æдасдæр, бархидæр у уым». 
Сæ хъæутæ хæлдтой ’хсæвæй-бонмæ 
Æмæ æд папитæ, æд фос 
Фæцыдысты Тырсыйы коммæ, 
Цæмæй дзы ссарой цардæн хос. 
Мад, фырт кæм басыгъдысты, айнæг 
Фæкъæртт уым, суадон дзы уырдыг 
Ныллæууыд æмæ цыд йæ хъарæг. 
Фæндырдзæгъдæг ыл скодта зарæг, 
Йæ ном — «Ныййарæджы цæссыг». 
Ирон бæлццон йæ разы ’рхизы, 
Сæркъулæй суадонмæ кæсы, 
Цæссыгтæ дурыны дзаг сисы 
Æмæ сæ арф коммæ хæссы. 
Уым лæгтæ ныхасы фæбадынц, 
Æд цот уым устытæ лæууынц, 
Æмбырдæй уыцы зарæг зарынц 
Æмæ сæ цæссыгтæ сæрфынц. 
Ныр дæр ма зарæджы ныхæстæ 
Кавказы арф кæмтты цæрынц, 
Фæхъуысынц хæхтæй æмæ фæзтæй — 
Зæллангæй алгъуызон хъæлæстæй 
Æнкъард мырмырæгтау нæрынц. 

II I» 03« 
ДРАИÆ 

ДЗÆБИДЫРДЗУАНЫ 
Зебаты хъæуы цардис æгасæй æртындæс хæдзары. Арф 
уынгæг комы сæрмæ, оæрзонд мигъты æмвæз, йæ хæдзæрттæ 
уæлиауæй зындысты зæрватыччы ахстæттау хохы айнæгыл. Бы- 
нæй комы дон хъæргæнгæ уади йæ айнæг къæйбыныл, калмау, 
къæдзтæгæнгæ дыууæрдæм, æмæ дардмæ æрттывта хæрдгæ æн- 
дахау. Иу бæлас, иу къутæр никуы уыдис. Æрмæст дардыл бæ- 
стæ бацахстой ихсыд къæдзæхтæ æмæ дуртæ. 
Цардысты уыцы хъæуы ир. Цардысты тынг мæгуыр, уый 
тыххæй æмæ сын нæ уыдис нæ хуымгæнды, нæ хосгæрсты зæхх. 
Лæгтæ-иу цыдысты дзæбидырдзуаны, устытæ кодтой хæдзары 
куыст. 
Сæгътæ дардтой хъуццыты бæсты, хæрджытæ та бæхты 
æмæ галты бæсты. Дыууæ хæрæджы кæмæ уыдис, уый хуындис 
хъæздыг. Маргъы мыггагæй æгас хъæуы уыдис лæгуын уасæг 
æмæ æртæ фыдуынд карчы. 
Фæззæг хъæуы алфæмблай вæййы æнкъарддзастдæр. Æнæ- 
уд кæрдæг фæлурс кæнын байдайы. Цъæх мигъ æрхæццæ вæй- 
йы хъæумæ, цъититæй раулæфы уазал дымгæ, райдайы къæв- 
дайæн, митуардæн, хъызтæн сæ фæлтæр... Фæлæ ма найгæнæн 
мæйы фæстæ искуы стæм хатт фæзынынц райдзаст хур бонтæ 
уазал райсом æмæ диссаджы хъарм изæртимæ. Ныгуылгæйæ 
хуры тынтæ сыгъзæрин арт суадзынц рæсугъд хæхты сæртыл. 
Æгас комы æрæмбæрзы рухсдзыд цъæх мигъ, цагъд къуым- 
билау, æмæ дзы фæзынынц цыргътигъджын хæхтæ. Бæстæ 
ныссабыр вæййы. Дард ран кæмдæр хъæр кæны æрмæст комы 
дон, æнæбанцайгæйæ уасы алы хъæлæсæй æмæ хъал кæны 
къæдзæх айнæг бæстæ йæ мæрдвынæйæ. 
Иу ахæм изæры хъæуы кæройнаг хæдзармæ æрбацыдис иу 
хæрз лæппу-лæг. 
— Тедо! — зæгъгæ, бадзырдта лæппу мидæмæ. 
— Чи дæ? — райхъуыст фæстæмæ хæдзарæй лæджы дзу- 
рын, æмæ уайтагъд ныллæг дуарæй разынд бæзæрхыг, фидар 
арæзт лæг, зæронд цъæх цухъхъа æмæ нымæтхуд йæ уæлæ. 
— Уый ды куы дæ, Сабан!.. Æгас цу! — исдуг фæджихау. 
281 

стæй хъæлдзæгдзастæй загъта лæг лæппуйæн: — Кæм уыдтæ, 
цы хабар дæм ис? 
— Уæртæ мын иу хуыцауы налат сæгъ ме ’рчъи аласта 
æмæ йæ бахордта, ныууагъта ма йын йæ зæвæт, — райдыдта 
дзурын лæппу уынгæг хъæлæсæй. — Байстон æй æрдæгæууыл- 
дæй. 
— Уый дыл æвзæр ми куы ’рцыд, уæдæ, — хъазгæйæ загъ- 
та Тедо. — Цæй, уæддæр æй фæуыдзынæ рæхсад. Мах дæм 
фæлæудзыстæм мæйы скæсынмæ. 
— Æцæг зæгъыс? Хорз, уæдæ, бузныг уый тыххæй. 
— Бузныг у Æфсатийæ, махæн райсомы сæуæхсидмæ здыхт- 
сыкъаджыи дзæбидыртæ чи æрæмбырд кæидзæн... Ныр та уал 
цу де ’рчъи рæхсынмæ! 
Тедойы хæдзары уыдис дыууæ хатæны: бинонты цæрæндон 
æмæ сæгъдон, се ’хсæн — каукъул. Цæрæндоны цæгатварсырды- 
гæй цары уыдис рудзынджы бæсты чысыл хуынкъ. Хæдзары 
астæу къонайы1 раз сыгъдис арт. Фæздæг цыдис цары хуын- 
къæй. Уæларт ауыгъд уыд аг. Иу чызгус тарбын хыссæйæ арын- 
джы луаситæ2 кодта æмæ сæ фыхта тæвд фæнычы. Къонайæн 
иннæрдыгæй фарс бадтис зæронд лæг æмæ йæ хъæбысы ирхæф- 
ста сывæллоны. Уыдон æгасæй сты, ныртæккæ мидæмæ чи æр- 
бацыд, уыцы Тедойы бинонтæ: йæ фыд, йæ ус æмæ йæ фырт. 
Иæ фыд Зурапп уыд кæддæр дисæн дзуринаг хорз цуанон, 
фæлæ ныр зæрондæй йæ хъару асаст, цæстæй хорз нал уыны 
æмæ йæ хъримаг бафтыд йæ фырты къухы. Фырт дæр иæ фæ- 
къæмдзæстыг кодта йæ фыды, цуанонты астæу йæ топпы æхст 
мæнг нæ кодта æмæ нымад уыд хорз цуаноныл хъæуы мидæг. 
Тедомæ-иу исчитæ куы ’рæмбырд цуаны цæуынмæ, уæд-иу 
Зурапп схъæлдзæг æмæ-иу ныхасгæнæг сси. Иæ зæрдыл-иу 
æрлæууыдысты йæ лæппуйы бонтæ, æрымысыд-иу рæвдз цуаны 
цыдæи хорз фæндтæ æмæ сæ амыдта йæ фыртæн. Æрмæст Зæ- 
ли, Тедойы ус, тынг хъыг кодта алы хатт, йæ мой-иу цуаньт 
куы раст кодта, уæд. Бирæ ныхæстæ фехъуыста, дзæбидыр- 
дзуан куыд тас у, уый тыххæй, æмæ тарсти йæ мойæн. Йæ лæ- 
гæн-иу уый тыххæй исты куы загътаид Зæли, уæд-иу Тедо худ- 
тис йæ усы тæрсгæ рызтыл. Цæсты сыгтæ Тедомæ хорз нæ 
кастысты, æмæ йæ ус нæ уæндыд кæуын йæ цуры. 
— Уый дæм чи дзырдта? — бафарста Зурапп, йæ фырт 
хæдзармæ куы ’рбацыд, уæд. 
— Сабан, — загъта Тедо, — фæлæуут мæм, зæгъы, мæйы 
скæсынмæ, нæма, дам, срæвдз дæн. Æз ын зæрдæ сæвæрдтон, 
фæлæудзыстæм, зæгъгæ. 
— Хъæугæ дæр афтæ кæны, — загъта зæронд лæг. — Мах 
дæр иæ рæстæджы кæрæдзийыл афтæ иузæрдыг уыдыстæм. 
282 

Мæй раджы скæсы, срæвдз уыдзыстут уæдмæ. Мæйрухс æхсæ- 
вы дзæбидыртæ дæлиау æрцæуынц, Мыствæндагыл куы ацæ- 
уат, уæд сæ боны рухсмæ сæййафдзыстут рагъыл. 
— Уый афтæ у, — загъта Тедо, — фæлæ тынг тас у уыцы 
фæндагыл æхсæв хæрдмæ хилын. 
— Гъе, æгуыдзæг хæппудтæ! — тызмæггомау бахудт зæронд 
цуанон. — Дзæбидырдзуаны хъуамæ лæг къуылымпы мацæуыл 
кæна. Æз уыцы фæндагыл ссыдтæн саумигъ, мæйдар æхсæвы 
къæвдайы, чысыл ма мæ бахъæуа, иу къахдзæфы тыххæй фе- 
сæфон: мæ къахы æвæрд мæ фæсайдта, фæлæ мын ницы уыд. 
Райсомæй йæ фæрцы расхъиуын кодтон айнæджы рындзæй уа- 
лæ уыцы сычъи... 
Зурапп хъæлдзæггондæй бацамыдта къухæй хæдзары къул- 
мæ: уым ауыгъд уыди дыууæ æмбисонды стыр сыкъайы. 
— Æз мæхицæн нæ тæрсын, — йæхи раст кодта Тедо, — зо- 
ныи алы дур дæр уыцы фæндагыл, фæлæ немæ уыдзæн æвæл- 
тæрд цуанонтæ, чи зоны, уыдон сæ ныфс куынæ бахæссой. 
— Кæсдæрты фæндыл цæуын нæ хъæуы, — загъта тызмæ- 
гæй зæронд цуанон, — уыдон хъуамæ хъусой хистæртæм. 
Æхсæвæр сцæттæ. Зæли райста уæлартæй аг, байдзагкод- 
та дыууæ къусы хъæрмхуыппæй æмæ сæ луаситимæ æрæвæрд- 
та ныллæг тымбыл фынгыл. Тедо систа фынг æмæ йæ æрæвæрд- 
та Зураппы раз. Зæронд лæг радта сывæллоны йæ мадмææмæ 
кувгæ-кувын асаста кæрдзын. Æфсæрмыгæнгæ Тедо æрбадт 
йæ дæллаг фарс æмæ райдыдта йемæ æхсæвæр хæрын. 
Зæли, кæддæриддæр куыд кодта, ныр дæр афтæ лæууыдис 
сывæллоныл хæцгæйæ. Зурапп фæстаг хуыпп куы скодта йæ 
къусæй, куы адаудта йæ зачъе æмæ куы раарфæ кодта хуыца- 
уæн, уæд Тедо цæрдæггомау айста фынг æмæ йæ радта йæ 
усмæ. Зурапп ссудзын кодта лулæ: «фæндараст-иу фæу», зæгъ- 
гæ, йæ фыртæн загъта æмæ хуыссынмæ араст ис. Хуысгæ та 
кодта сæгъдоны. 
Зæронд лæджы ацыды фæстæ Зæли дæр райдыдта æхсæ- 
вæр хæрын. Тедо райста йæ фырты, æрбадын æй кодта йæуæр- 
джытыл æмæ байдыдта хъазгæйæ дзурын йæ усимæ. 
— Æнхъæл дæи, æмæ де ’фсины фæзмыс, — цы та æруагъ- 
тай дæ фындз? 
— Курын дæ, ма ацу уыцы фыдбылызы фæндагыл, — су- 
сæггомау сдзырдта Зæли æмæ йæ сæр æркъул кодта къусмæ. 
Ставд цæсты сыг æруади йæ тымбыл сырх уадулыл æмæ ных- 
хауд хъæрмхуыппы. — Æз тæрсын фыдбылызæй... 
— Ха-а-а, гуымиры, æдылы, сæрхъæн! Цæмæй тæрсыс? 
Æнхъæл дæн, фыццаг хатт нæ цæуын... Хуыцауæй бузныг, би- 
рæ хæттыты уыдтæн... Ноджы ма иннæты дæр сахуыр кæндзы- 
283 

нæн.... Цæй, æгъгъæд у, æгъгъæд! Зонд дæм уæд. Рох дæ ма 
уæд, цæрын нæ хъæуы, уый. Нæ цард та у цуаны куыстæй. 
Хæппуд ма у, æз дын ахæм сычъи æрласдзынæн, æмæ мæ дæ- 
хæдæг тыхæй куыд æрвитай цуаны. 
— Тедо, о Тедо! — æрбайхъуыст хъæр уынгæй. 
— Фæцæуын, — ахъæр кодта Тедо; райста къулæй топп, 
хызын, басылыхъхъ æмæ рацыд уынгмæ. 
Мыствæндаг уыд тынг æвзæр, уæлдайдæр тæссаг уыд æх- 
сæвыгон цæуынæн. Куы калмау къæдзтæгæнгæ цæуы къæдзæ- 
хы зыхъхъырты, куы цæхгæр къуласинтыл схилы айнæгыл, 
куы та гæккуырийау быры фидар айнæджы æнцъылдтыл, куы 
хæлуарæджы тынау æрзилы тыхсæгау тæккæ къæдзæхы рындз- 
мæ, сæрсæфæны сæрмæ, куы та бынтондæр фесæфы хæлд къæ- 
дзæхы æмæ стыр змæст цæнд дурты ’хсæн. Ранæй-рæтты афтæ 
уынгæг у, æмæ дзы къах æрæвæрæн нæй, лæсын дзы хъæуы 
цыппæртыл. Алы къæдзæхæй дæр тас у цуанонæн асхъиуынæй 
ахæм æнæбын ранмæ, йе стджытæ йын халон дæр кæм не ссар- 
дзæн. 
Тедо цыди цуанонтæн сæ разæй. Иæ къæхтæ фæлладысты, 
фæлæ уæддæр цæрдæг хылд размæ. 
— Мæ бон нал у дарддæр цæуын, — схъæрзыд æвæлтæрд 
цуанонтæй иу. 
— О, о, аулæфын хъæуы, — сразы сты иннæтæ. 
— Улæфынмæ нæ не ’вдæлы, — загъта Тедо. — Бон цъæх 
кæнын байдайдзæн æмæ хуры скастмæ не схæццæ уыдзыстæм 
рагъмæ. 
— Ацæуæд, чи цæуы, уый, мæнæн мæ бон нал у, — загъта 
æвæлтæрд цуанон. 
— Гъе, æгуыдзæг! — фæхъæр ыл кодта Тедо. — Дзæбидыр- 
дзуаны бæсты дæ фæлтау хыссæ змæнтын хъуыди!.. Зауыр- 
бег!.. — фæдзырдта Тедо йæ фæстæ цæуæг æмбалмæ, — ды зо- 
ныс ацы фæндаг мæнæй хуыздæр, æмæ баззай, мах цæуæм. 
Хуры æркастмæ, цыфæнды куы уа, уæддæр уыдзыстæм рагъыл. 
Цæрдæг-иу скъæрут дзæбидырты, — уыдон нал фæцæудзысты 
нæ топпы нæмгуытæй. 
— Æз дæр ам лæууын, — æфсæрмдзæстыгæй ма загъта иу 
цуанон. 
— Уый та хуыздæр, — разæй æрбадзырдта Тедо, — алы 
къорды дæр нæ уыдзæн æртæ лæджы. Цомут! — æмæ ногæй 
цæуын райдыдта. Тедо ныфсытæ æвæрдта йе ’мбæлттæн, тас 
рæтты сын амыдта, къах æрæвæрын кæм хъуыди, цы дурыл фи- 
дардæр хæцын хъуыди, цæйбæрц гæпп кæнын хъæуы, уыдæттæ... 
— Фæлæуут! — æвиппайды фæхъæр кодта цуанон. — Æн- 
хъæл дæн, æмæ къæдзæх фехæлд, нæй дзы къах æрæвæрæн. 
284 

Æмæ, æцæг, фæндаг уыцыран нал зынд. Тедо акаст размæ, 
æмæ йæхицæй иу дæс санчъехы раздæр ауыдта къæдзæхы тигъ, 
дарддæр та чысыл зындис фæндаг. Цуанонтæй фæндаджы æх- 
сæн уыдис цæхгæр айнæгкъул; йæ сæр ын бамбæрзта сæууон 
мигъ, йæ бинаг кæрон та хæццæ кодта суанг арф комы бынмæ. 
Лæгдзинад æмæ хъæбатырдзинад бирæ хъæуы фæндагмæ ба- 
хизынæн, чысыл зынгæ айнæджы къуыппытыл хæцгæ, къæдзæ- 
хы æнцъылдтыл æмæ хуынчъытыл æнцойгæнгæ. Фæлæ хъазуат- 
джын хæххон гуырдтæ рагæй ахуыр сты ахæм зындзинæд- 
тимæ сæ цард æрвитыныл. 
— Æриут бæндæн! — хъæрæй загъта Тедо. Радтой йæм æй, 
æмæ дзы йæ астæу æрбабаста. — Хорз хæцут! 
— Хæцæм, — загътой йе ’мбæлттæ. 
Тедо гæдыйы хылд кодта айнæг къæдзæхыл, хæцгæ æмæ 
æнцойгæнгæ алы хуынкъ æмæ алы къуыппыл. 
— Рауадзут-ма! — æрбадзырдта сæрсæфæны фалейæ. 
— Æгъа! — адзырдтой йе ’мбæлттæ æмæ ауагътой бæндæн 
адлийы æрдæджы бæрц, æндæр нæ. 
— Ноджыдæр, — загъта Тедо. 
— Æгъа! 
— Æгъгъæд! — хъæлдзæгæй æрбахъæр кодха Тедо фаллаг 
фарсæй. — Тас нæу! Цырддæр ут! 
Дыккаг цуанон бахызт тагъддæр, уый тыххæй æмæ баст 
уыдис бæндæны астæуæй, йæ кæрæттыл та хæцыдысты дыууæ- 
рдыгæй иннæ цуанонтæ. Хъуыди ма бахизын Сабаны. Уыйдæр, 
иннæтау, æрбаста йæ астæуыл бæндæн, адзырдта «Хæцут!» 
æмæ байдыдта хилын айнæг къæдзæхыл. Иууылдæр та агуып- 
пæг сты, нал сæ хъуысти ссыбыртт. Тедо бæндæн йæхирдæм 
фылдæрæй-фылдæр ивæзта. Дыууæ санчъехы ма, — æмæ Са- 
бан фæуыдзæн се ’рдыгæй. Хъустыл цыд йæ къухты хыррытт 
къæдзæхы къултыл, йæ къæхты бынæй хуыр згъæлдис дæлиау, 
сæрсæфæнмæ. 
— Æллæх! — райхъуыст цуаноны мæсты тас хъæр. Сабан 
фæбырыд æмæ асхъиудта, фæлæ йæм йе ’мбæлттæ цæттæ лæу- 
уыдысты: хъæбæр хæцыдысты бæцдæныл æмæ лæппу хъеллау- 
гæнгæ баззадис æнæбын хауæны сæрмæ. 
— Фæцæф дæ? — ныхъхъæр æм кодта Тедо. 
— Æнхъæл нæ дæн! — хъуырæлвæстæй сдзырдта Сабан. 
Æмбæлттæ йæ сластой æмæ цыдысты дарддæр сæ фæндагыл. 
— Цæй, ныр хуыцауæй бузныг, — загъта Тедо, куы та фер- 
вæзтысты ноджы иу ахæм зын ранæй, уæд, — ныр нын тас нал 
у. Чысыл ма нæ хъæуы, æмæ бон дæр сцъæх уыдзæн тагъд. 
Уайтагъддæр цуанонтæ схæццæ сты æмбырдгæнæн ранмæ. 
Иу чысыл фæз, къæдзæхæн йæ тæккæ сæрмæ уыд сæ хуыз- 
285 

дæр фæлладуадзæн. Уым-иу кодтой цуаны фæндтæ. Уырдæм- 
иу æрхастой сырдты мæрдтæ, скодтой-иу арт, фыхтой-иу фи- 
зонджытæ, зарыдысты хуыздæр зарджытæ æмæ-иу бафынæй 
сты фæлладæй хорз минасы фæстæ. 
— Гъеныр чысыл нæ фæллад дæр суадзæм, — хъæлдзæгæй 
загъта Тедо æмæ систа йе ’фцæгæй хызын æмæ топп. — Ныр 
нæхимæ стæм. 
Цуанонтæ тымбылæй сбадтысты æмæ райдыдтой аходæн 
хæрын. Алкæмæ дæр сæ уыд хоры кæрдзын æмæ цæхх хызы- 
ны. Сабанмæ ноджы уыд чысыл цыхты къæртт. 
Уалынмæ æрхæццæ цæуыны афон. Цуанонтæ срæвдз код- 
той топпытæ, бафснайдтой сæ уæлдай дзаума, кæрæдзийæн 
«рæствæндаг» загътой æмæ ацыдысты сæ нысангонд бынæттæм. 
Тедо хъуамæ бацахстаид тæккæ бæрзонддæр хъавæн. Иæ- 
хи фæхицæн кодта æмæ райдыдта тындзын хæрдмæ, къæдзæхыл 
хилын. Иу фæзилæны чысыл алæууыд, йæ худæй цыдæр аца- 
мыдта йе ’мбæлттæн æмæ фæаууон. 
Сæумæрайсом хуры тынтæ сæнт-сырх арт суагътой Сæна- 
йы мигъджын хохы цъуппыл. Хæхтæ хæрдмæ бырæгау зынды- 
сты сæууон мигъы бынæй. Дæлиауæй сау дардта Дайраны 
ком. Тедо фæцæйхæстæг кодта йæ хъавæн бынатмæ. Цæхгæр 
хæрды æгæр фæцыд æмæ йæ æрлæууын хъуыди йæ улæфт 
суадзынмæ, хъримагыл æрæнцой кодта æмæ алырдæм акаст... 
Иæ рахиз фарс, чысыл уырдыджы хызт дзæбидырты дзуг. 
Цуаноны зæрдæ фырцинæй ныррызти. Иæ топп хæрдмæ 
систа, фæлæ йæ уайтагъд фæстæмæ æруагъта: нæмыг не схауд- 
таид дзæбидыртæм. Ахъуыды кодта: кæцырдыгæй сæм бацы- 
дæуа хæстæг. Фæндаг сæм ис, бæлвырдæй, дыууæ раныл. Уæл- 
лаг æдасдæр у цуанонæн, фæлæ аууон нæу: дзæбидыртæ.фæ- 
лидздзысты, дæллагыл сæм ис тынг хæстæг бацæуæн, фæлæ 
уыцы фæндаг æфты æгæр тас ран лæбырдмæ... «Гъе ницы кæ- 
ны», — тагъдгомау загъта Тедо æмæ фæраст дæллагыл. 
Æнусон цъититы цæрджытæ æмæ сау айнæгыл дугъыуай- 
джытæ нæма зыдтой, цы фыдбылыз сæм фæцæйхæццæ кодта, 
уый; сæ иутæ æнæзæрдæхсайгæйæ хызтысты къул-лæгъзыл, ин- 
нæтæ æнцад хуыссыдысты къæдзæхы рындзыл. Ныры хуызæн 
Тедо никуыма фæкаст йæхимæ хуыздæр арæхстджын æмæ цырд- 
дæр. Сабыр, æмбаргæ цыдæй, хъæддаг гæдыйау, хъуызыд йæ 
нысангонд сырдмæ. Иунæг хуыр, иунæг дур нæ фезмæлыд йæ 
бынатæй, сыджыты мур нæ фæхауд йæ къахы бынæй. Размæ 
цыдис чысыл къахдзæфгай, фæлæ йын алы ног къахдзæф дæр 
уыд стыр ныфс йæ фæнд сæххæстæн... Иу чысыл ма, — æмæ 
уæд снысан кæндзæн хуыздæр дзæбидыр топпы æхстæн... 
Гъеныр тынг хорз ран ис! Чысыл лæгъз бынат, къæдзæхы 
286 

рындзыл хорз уыдзæн æрбадынæн, бахъавынæн... Нæ февгъуый- 
дзæн. Нæ йæ тæрсын кæны йæ къæхты бын дæлиаумæ хауæн — 
сæрсæфæн, ферох дзы, йæ уæле, лæбырды сæрмæ, стыр дурты 
цæндтæ, ферох æй ис, уыцы цæнддуртæ мæнгæфсон кæй лæу- 
уынц, чысыл агайдæй кæй ракæлдзысты æмæ йын уæд йæ сæр 
кæй баныгæндзысты комы рæбын. 
Тедойы хъуыдыйы уыд æрмæст дзæбидыр, ныртæккæ кæй 
расхъиуын кæндзæн. Топп хæрдмæ систа æмæ ныхъхъавыд. Цы 
дзæбидыр снысан кодта, уый базмæлыд, сыстад æмæ æрхуыс- 
сыд иннæ фарсыл. 
Тедо банхъæлмæ каст йæ æрсабырмæ; ныхъхъавыд ногæй, 
фæлæ æвæндонæй æруагъта топп фæстæмæ; цы дзæбидыр сны- 
сан кодта, уый райдыдта хъазын. Ахæм хъазт та уыны стæм 
цуанон. Дзæбидыр йæ фæстаг къæхтыл слæууыд, йæ сæр бын- 
мæ, афтæмæй йæхи раппæрста дæлиау иннæмæ, тæккæ лæбыр- 
ды сæр чи лæууыд, уымæ. Дардмæ фехъуыст сæ сыкъаты къæрцц. 
Дæллаг дзæбидыр тынг хъазуатæй баурæдта уæлладжы цæф. 
Аивтой знæгтæ сæ бынæттæ. Ноджы та иу ахæм мæстьг гæпп, 
диссаджы сыкъаты къæрцц æмæ та хъæбæр урæд уæлладжы 
цæфæн. Æмæ та аивтой сæ бынæттæ. 
Нæ зонын, цас ма уыдаид уыцы тыхæвзарæн хъазт. Тедо 
йæ куы нæ фæцыбыр кодтаид, уæд. Цуаноны сæры бацыд хи- 
нæйдзаг хъуыды: сфæнд кодта иу æхстæй раппарын дыууæдзæ- 
бидыры дæр. Фæнд раст фæци. Уæллаг дзæбидыр къæхтыл куы 
слæууыд æмæ фæстæмæ куы фæцыд стыр гæпп ракæнынмæ, 
уæд Тедо фехста дæлладжы, æмæ дыууæйыл дæр цуаноны хин 
æрцыд. Дæллаг топпы нæмыгæй фæцæф, уæллагæн нал фæцис 
ныхмæлæууæг æмæ расхъиудта йе знаг æмбалимæ дæлæмæ. 
Цуанон тынг цин кодта, фæлæ йæ цин бирæ нæ ахаста. 
Топпы гæрах фæтæрсын кодта иннæ дзæбидырты. Лидзынмæ 
фесты. Иу чысыл фæстæдæр сæ иу фæзынд цæнддуртыл, цуа- 
ноны сæрмæ. Тедо федта, куыд агæпп кодта дзæбидыр, йæ сæр- 
мæ куыд фезмæлыд иу дур, дыккаг, æртыккаг... 
Зæрдæйыл сæмбæлд мæлæты тас. Уайтагъд дуртæ сæхими- 
дæг базмæлыдысты, сæхи рахастой æмæ тызмæгæй, æрвнæрæ- 
гау, схъиудтой цæхгæр лæбырдыл уырдыгмæ. Алы дурæн йæ 
фæдыл хаудысты æндæртæ къордгай. 
Дурзæйы гуыр-гуыр æмæ къæр-къæр бæстæ ныццарыдта 
æмæ хъуысти дардмæ. Рыг, мигъау, сбадтис комы сæрмæ... 
Зæй цыд фæци. Кæмдæр, комы нарæджы æрсабыр йæ фæстаг 
хъæр... Рыг æрбадт... Хохы рындзæн — Тедойы хъавæн бына- 
тæн йæ фæд дæр нал баззад... Æгасæй йæ бындзарæй ныххаф- 
та. Бынтондæр фесæфт... 
287 

ДУНЯ 
ЦЫППАР АРХАИДОН ФАНТАЗИ 
Архайджытæ 
Иван Кузьмич Сомов—хъæздыг мещанин. 
М а р ь я П а в л о в н а — йæ ус. 
Д у н я — йæ чызг йæ фыццаг усæй. 
Андрей Михайлович Суйков — кæддæр уыд оперæйы артист. 
Евдокия Ивановна — йæ ус. 
Николай Васильевич Светлов — университеты кандидат. 
Мазилов — нывгæнæг \ 
Перь*шкин — литератор )Суйковы фатеры бадæг æрыгон фæсивæд. 
Трубадуров — музыкант / 
Л а п т е в — ницы бæрæг куыстыл хæст æрыгон лæппу 
Надя Воробьева — Дуняйы æмбал чызг. 
Г у р ч и н — Сомовы приказчик 
П е т р — кæртгæс. 
Хъазайнагтæтæйраг. 
С и д о р — Сомовы æххуцрст. 
Кæр тгæс \ ^* 
В о л о д я — къаннæг лæппу / "" æнæ ньшестæя 
Фыццаг архайд цæуы провинциалон горæты, иннæтæ та — Петырбухы. 
288 

ФЫЦЦАГ АРХАИД 
Сомовы хæдзар. Уазæгдон. 
1-аг Ф Æ 3 Ы Ы Д ; 
Сомов æмæ Гурчин 
С о м о в (нымайы хынцæныл). 78 сомы æмæ ’рдæг, афтæ... 
(Кæсы.) Уæллаг куыройы донмарæны цалцæггæнæггаг æхсæз 
туманы æмæ æртæ сомы æнæ фараст суарийы, — афтæ... Æдæп- 
пæт, цæвиттон, июлы мæй бахардз ис дыууадæс æмæ ссæдз 
туманы æмæ авд сомы æмæ ’рдæг, стæй ма ноджы дæр иу 
суари. Æгæр бирæ у уый!.. Нæ зонын, афтæмæй куыд цæрдзы- 
стæм.... Хортæ дæр æвзæр сты, стæй ма мæ тæккæ фарсмæ 
уыцы æлгъыстаджы немыцаг дæр куырой аразыныл сбæндæн... 
Тагъд райдайдзæн кусын... и? 
Г у р ч и н. Иу-дыууæ къуыримæ йæ разилын кæндзæн. 
С о м о в. Ма бавдæла æмæ нæ ма бабын кæна... и? 
Г у р и ч. Бабын кæндзæн, Иван Кузьмич, бавдæлдзæн æмæ 
нæ бабын кæндзæн... 
С о м о в. Уымæн йæ куыройы фыдтæ дæр хуыздæр сты, и? 
Г у р ч и н. Хуыздæр, Иван Кузьмич, йæ куыройы фыдтæ 
уымæн хуыздæр сты... 
С о м о в. Ау, уæдæ махонтæ бынтон нал бæззынц? 
Гурчин. Иууыл быны бынтон нæ, фæлæ уæддæр... 
С о м о в. Лыстæг мурæй згъæлынц, и?.. 
Г у р ч и н. Згъæлынц, Иван Кузьмич, тынг згъæлынц. 
С о м о в. Цæй, хорз. Фыццаг уал бакæсæм, стæй уæд, чи 
зоны, æндæр фыдтæ дæр сæвæрæм. 
Г у р ч и н. О, о, Иван Кузьмич, фыццаг уал бакæсын хъæ- 
уы, стæй та æндæр фыдтæ дæр сæвæрæн ис. 
С о м о в. Ды ныртæккæ куыроймæ цæуыс? 
Г у р ч и н. Кæдæм мын зæгъат, уырдæм, — куыроймæ дæр 
мæ бон у. 
Сомов. Цæугæ уæдæ, цæй... 
Г у р ч и н. Куыроймæ, æви? 
19. Къоста. 
289 

С о м о в. О, о. ...Куыройгæс Карпæн зæгъын хъæуы æмæ 
ахæмтæ, йеттæ ма кæна, цæмæй йæхиуыл хæца... 
Г у р ч и н. Уый цæсгомджын зæронд лæг у, Иван Кузьмич, 
иуæндæсæм аз дæм кусы. 
С о м о в. Зонын æй, кусгæ кæй кæны, уый... Фæлæ йын ды 
зæгъ, афтæ гæнæн, зæгъ, нæй... Кæннод, зæгъ, дæ бынатæй 
.фесхъиудзынæ. 
Г у р ч и н. Цæй фæдыл, Иван Кузьмич? 
С о м о в. Гъе, уыдæтты, йетты фæдыл... Æхсин дзы хъаст 
кæны... уый нæ уарзы, цæмæй ахæмтæ, йеттæ... гъе, æмæ йын 
афтæ зæгъ... 
Г у р ч и н. Хъусын дæм.’ 
С о м о в. Æмæ иннæтæн дæр зæгъ, цæмæй æхсинæн кад 
кæной, кæннод-иу мæ аххос ма уæд, искæй дзы йæ куыстæй 
куы фæсурон, уæд... 
Г у р ч и н. Карп афтæ дзырдта, æхсин æй кæсæгтæ ахсын- 
мæ куы ’рвыста, уæд ын ацæуæн нæ уыд — йæ куысты сæргъыл 
лæууыд. Стæй, раст уын куы зæгъон, уæд сымах уæхæдæг дæр 
нæ уарзут, кусæг йæ куыст куы ныууадзы, уый... 
С о м о в. Бæгуыдæр, нæ уарзын... фæлæ гæнæн нæй... Ныр 
ахæм рæстæг нал у... Закъоиы фыст ис: ус тæрсæд йæ мойæ, 
уымæн æмæ мой у хицау, фæлæ æцæгæй та афтæ цæуы, æмæ... 
Цы сысхъæл дæ мæ цуры? Æй кæ! 
Г у р ч и н. Хъусын дæм. (Ацыд). 
П-аг Ф Æ 3 Ы Н Д 
Сомов (иунæгæй). Æвзæр у хабар. Немыцаг кæмдæрид- 
дæр исты райдайа, уым мæ хуызæттæн хорздзинадмæ мауал 
æнхъæлмæ кæс. Куы иæ дзы нынныхсин... Стæй ма ноджы хæ- 
дзары дæр ацы æнæхайыры хæрдзтæ... Гъы, ныхъхъуыды код- 
тон ахуыргонд ус ракурын... мæ чызджы сæраппонд... зæгъын, 
ахуыр кæны æмæ йæм дзæбæх фæкæсæг куыд уа. Æмæ дзы 
скуысси дæн.... ракуырдтон ус... Æмæ райдыдта командæ кæ- 
нын. Иу дæр ын афтæ нæу, иннæ дæр афтæ нæу, хъæздыг уæз- 
дæттæм куыд у, афтæ йæ фæнды. Æрмæст мæнæ ацы (амоны 
роялмæ) фæндыр цыппарыссæдз туманы сыстад. Стæй шляпæ- 
тæ æмæ æндæр хæррæгъ... Пуй! Æмæ дæ зæрдæйы маст ра- 
хъаст кæнын дæр макæмæн суæнд — кæй аххос мын у. Мæ сæр 
цъымарайы нысхуыстон æмæ марадз ныр футтытæ кæн, цас 
дæ фæнды, уыйас. (Сиды.) Дуня! Дуняшкз! 
290 

Ш-аг Ф Æ 3 Ы Н Д 
Сомов æмæ Дуня (æрбацыд æд тетрад). 
Д у н я. Цы кæныс, баба? 
С о м о в. Дон ма мын авæр. 
Дуня (æркодта дон графинæй агуывзæйы æмæ йæ дæт- 
ты). 
С о м о в (исы агуывзæ). Дæ мад та кæм и? 
Д у н я. Нæ зонын... æвæццæгæн цæхæрадоны. 
С о м о в. Хæрæджы къæдзил, цæхæрадоны! Иæ кой дæр 
нæй цæхæрадоны. Кæдæмдæр, дам, афардæг... Цæмæн ацыд? 
Кæдæм? И? 
Д у н я. Ох, баба, æз æй цæмæй зонын? 
С о м о в. Цæуылнæ йæ хъуамæ зонай? Ау, йæ чызг нæ дæ, 
ды хъуамæ зонай, дæ мад кæдæм фæцæуы, уый. 
Дуня. Иæхæдæг мын нæ фæзæгъы æмæ йæ æз куыд ба- 
фæрсон? 
С о м о в. Цы? 
Д у н я. Нæ зонын, зæгъын. (Хъавы ацæуынмæ.) 
С о м о в. Фæлæу-ма! Айс агуывзæ. (Нуазы.) 
Дуня æвæры агуывзæ æмæ ацæуы. 
1У-æм Ф Æ 3 Ы Н Д 
Сомов (иунæгæй). Хæйрæджыты амæттаг! Уæдæ йæ чи 
хъуамæ зона! Кусджытæ йæ нæ зонынц, чызг æй нæ зоны, æз 
та йæ æппындæр нæ зонын. Цыма сау фæздæджы фæдзæгъæл 
дæн... ницыуал æмбарын... Кæм дæн? Цы дæн? Мур дæр нал 
æнкъарын... Зонын ма æрмæст уый, æмæ мæ ус кæй у æхсин, 
уæздан, — уый ма æмбарын, фæлæ уыцы уæздан æхсин бон 
сауизæрмæ кæм ратæх-батæх кæны, уый, дам, фæрсгæ дæр ма 
кæн. О. о, фæрсгæ дæр ма кæн! Уый, дам, дæ хъуыддаг нæу 
æмæ цæвиттон, фæрсгæ дæр ма кæн! Сæлхæр! Сразы дæн æмæ 
дзы мæ тæккæ хъустæм ныссагътæн... Дуняшка! 
У-æм Ф Æ 3 Ы Н Д 
Сомов æмæ Дуня 
Д у н я. Цы кæныс, баба? 
Сомов. Мæ тамакодон кæм й, н& зоныс? 
291 

Д у н я. Ам искуы хъуамæ уа, фынгыл... Мæнæ... (Радта 
тамакодон ацыд.) 
УЬæм Ф Æ 3 Ы Н Д 
Сомов (иунæгæй). Дымын дæр мæ сахуыр кодта. Хорз, 
дам, дыл фидауы. Цæй хæрæджы къæдзилы фидыд, алы ахæм 
(сисы сигарæ) сывæдæг дæр суанг фондз суарийы аргъ куыу, 
уæд. Æмæ хъæугæ та цæмæн кæны? Дæй, дам, æй, гъе æмæ йæ 
дæйдзынæн... Дуняшка! 
УП-æм ФÆЗЫНД 
Сомов æмæ Дуня 
Ду ня. Ох, баба, мæ ахуыргæнинагæн мæ амонын нæ уа- 
дзыс... Цæй, цы мæ кодтай? 
С о м о в. Цы тагъд кæныс? Мæлæты хъуыддаг куы нæ у. 
Ды уал дæ фыдæн ратт дыминаг, стæй уæд ахуыр кæн, цасдæ 
фæнды, уыйас... Æри спичкæ. 
Д у н я. Дæ разы куы сты, дæ тæккæ цур. 
С о м о в. Æмæ мæ тæккæ цур сты, уымæй цы? Ссудз æмæ 
æри! Дæ фыд дæм дæ ахуыргæнинагæй хицондæр нæу, æви 
куыд? 
Дуня (ссыгъта). Адæймагæн йæ хæс дæр хъуамæ афтæ 
зынаргъ уа... 
С о м ов. Цы? 
Д у н я. Нæ мæ ’вдæлы зæгъын. Нырма мæ иуимæ зхуыр 
кæнын хъæуы, стæй та мæ иннæмæ згъорын хъæуы. 
С о м о в. Æмæ уый тыххæй мæнæн уайдзæф кæнын сфæнд 
кодтай, æви куыд? Дæхи фæнд куы уыдис, æз ма дæ уадзгæ 
дæр куы нæ кодтон ахæм разгъор-базгъормæ. 
Д у н я. Уый дæр хорз зонын. 
Сомов. Кæд æй зоныс, уæд бад дæ хæдзары. Хъуаг æп- 
пындæр ницæмæй дæ æмæ бад. 
Д у н я. Мæ бон нæу, баба. 
С о м о в. Дзæгъæлы митæ! Цы æнæбары бон дыл ис! Исчи 
дын тыхæй кæнын кæны! Дæуæй мæгуырдæртæ ис, фæлæ уы- 
дон дæр нæ ратæх-батæх кæнынц урокты фæстæ. Æмæ уæд 
дæуæн цæуылнæ ис афтæ кæнæн. Ды мын уыдонæй æвзæрдæр • 
миййаг дæ, æви? 
Дуня. Гъе, уый тыххæй нæу мæ бон дæр. Æз хъуамæ 
кусгæ кæнон, хъуамæ исты пайда хæссон. 
292 . 

Сомов. Райдыдтай та дæхиуæттæ: хъуамæ, хъуамæ!.. 
Д у н я. Мæхиуæттæ нæ, фæлæ, баба, æппæт адæмтæ куыд 
хъуыды кæнынц, афтæ. Цалынмæ удæгас стæм, уæдмæ хъуамæ 
кусгæ кæнæм, хъуамæ, кæмæн куыд йæ бон у, афтæ пайда хæс- 
са; æнæуый та иунæг уæвæгæн дæр нæй цæрыны бар... 
Сомов. Цæй, цæй хорз, цæугæ!.. Хæсс дæ пайдайы хай, 
æз дæ нæ хъыгдардзынæн... 
Дуня (пъа йын кæны). Уый тыххæй та дын мерси. 
(Ацыд.) 
УШ-æм Ф Æ 3 Ы Н Д 
Сомов (иунæгæй)... Хæйрæг сæ базонæд — ацу æмæ сæ 
ды бамбар. Æнхъæлдæн, æмæ ахуыр дæр иу скъолайы кодтой, 
афтæмæй сæ хъуыдытæ æмæ сæ ныхæстæ та бынтон хицæнтæ. 
Ус мæ мæ хъуыры уадздзагмæ ууыл скодта, æмæ, дам, дæхи 
дар, хъæздыг адæмæн куыд æмбæлы, афтæ: сæрбæрзонд, уæз- 
дан, дæ къух дæр мацæмæ кæн, æрмæст иннæтæн кусын кæн... 
Чызг та бынтон æндæр зарджытæ кæны: алы адæймаг дæр 
хъуамæ кусгæ кæна, кæннод та, дам, цæргæ дæр ма кæн. Ацу 
æмæ сæ ды бамбар, куыд зоныс, афтæ... Пуй! Афтæмæй лæгæн 
сæрра уæвын цы хъæуы!.. 
1Х-æм ФÆЗЫНД 
Сомов, Марья Павловна, Надя Воробьева æмæ Сидор гæх- 
хæттын къоппытимæ. 
Марья Павловна. Гъе, мах дæр мæнæ стæм. (Си- 
дормæ.) Æрæвæр сæ мæнæ ам. (Йæ лæгмæ. ) Хъусыс, Ванеч- 
кæ, æз дын ахæм лæвар æрбаластон, æмæ йæ ды дæ фыны дæр 
никуы федтай. (Пъа йын кæны.) 
В о р о б ь е в а. Æцæг, æцæг, Иван Кузьмич, ды хъуамæ 
ахæм усæн кувгæ кæнис, дзуармæ кувæгау, — ахæм узæлд дыл 
кæны, ахæм.., 
Сомов (Воробьевайæн йæ къух исгæйæ). Æмæ цæуылнæ 
хъуамæ узæла, — мæ ус нæу, æви цы... 
Воробьева. Уый ма. зæгъ, Иван Кузьмич, алкæцы ус 
афтæ нæ узæлы йæ мойыл. 
С о м о в. Раст дын куы зæгъон, уæд ус афтæ узæла, уый 
дæр алы лæгыл нæ фидауы. Афтæмæй адæймаг хынджылæггаг 
куы суа, уымæй дæр тæссаг у. 
Воробьева. Уанцон нæу! Ды ахæм рæсугъд, хæрзконд 
дæ æмæ хъуамæ горæты сæргълæууæг уаис. 
293 

Сомов. Гъе, æз дæр гъе ууыл дзурын: нæ бафæраздзы- 
нæн æз уыцы хынджылæггаджы хъуыддæгтæн. 
Марья Павловна (йæ къах зæххыл æрцавта.) Ва- 
нечка! Ахæм æдылы ныхæстæ ма кæн. 
С о м о в. Хорз, хорз, нæ кæндзынæн. Цæй-ма, кæм ис дæ 
лæвар? 
Марья Павловна (йæ рус бадардта). Уæдæ уал мын 
иу пъа акæн, стæй уæд... цæй! 
С о м о в. Чызджы цур? 
Воробьева. Мæнæй ма ’фсæрмы кæнут, æз уый бирæ 
уарзын. 
С о м о в. Цы дзы уарзыс... Цы пайда дзы ис, цыбæл кæ- 
нынæй фылдæр? 
Марья Павловна (йæ рус æм дары). Цæй ма, тагъд 
уыдзынæ? 
С о м о в. Нæ фæлæ хуыздæр нæ уаид, нæхион, фæстæдæр 
æй куы бакæниккам нæхæдæг, хибарæй? 
Марья Павловна. Нæ мæ хъæуы фæстæдæр. ныр- 
тæккæ! (Йæ рус бадардта.) Цæй! 
Воробьева. Апъа кæн, Иван Кузьмич, апъа кæн, бакæ- 
сон уæм, кæддæра куыд пъа кæнут. 
Сомов. Куыд вæййы, афтæ — уадиссагæй дзы ницы ис. 
(Пъа кæны.) 
МарьяПавловна. Тынгдæр! 
С о м о в. Тынгдæрæн дæр гæнæн ис. (Пъа кæны.) 
Воробьева. Диссаг, диссаг, Иван Кузьмич, иттæгхорз 
пъа кæныс. 
С о м о в. Куы загътон — уадиссагæй дзы ницы ис. 
Марья Павловна. Гъе, ныр дын мæ лæвар дæр рав- 
дисдзынæн. 
С о м о в. Цæй ма, цæй, æвæццæгæн, фындзы рагъыл цы 
айдæны тымбылджытæ фæдарынц, ахæм цыдæртæ... лыстæг 
рæхысимæ. 
М а р ь я П а в л о в н а. Ды худгæ кæныс, фæлæ дын ацы 
хатт æнæбалхæнгæ нæ фæуыдзынæн сыгъзæрии пенснэ. 
С о м о в. Уæд доны баппардзынæн мæхи. 
Марья. Павловна. Кæс-ма, кæддæра дын нæ балхæ- 
нин. 
С о м о в. Дæ хорзæхæй, не ’фсин, ныххатыр мын кæн, уы- 
дон мæныл лæугæ дæр нæ фæкæндзысты. Æрбакæс-ма мын 
мæ фындзмæ... Картофы хуызæн. 
Воробьева. Уый ма зæгъ, Иван Кузьмич, дæ фындз 
тынг рæсугъд у — раст классикон фындз... Дæуыл пенснэ тынг 
рæсугъд сфидаудзæн. 
294 

Марья Павловна. Æмæ афтæ ’нхъæлыс, исты ’мба- 
ры! Ахæмтæн æппындæр ницы ’мбары... Фæлæ ницы кæны, æз 
æй сындæггай сахуыр кæндзынæн.... У, гуымыдза! 
Воробьева. Афтæ йын хъæуы, Манечка, афтæ. Æз дæ- 
уæй куы уаин, уæд ма йын йæ зачъе дæр ныддасин. Æрмæст 
ма дзы ныууадзин мæнæ ам лыстæг даргъ уадздзаг схъæлæй. 
С о м о в. Комкоммæ зæгъгæйæ — гæдыйы къæдзил!.. Ха- 
ха-ха! Стыр бузныг! 
Марья Павловна (исы къоппæй цилиндр). Цæй-ма, 
нæхион, абар ма йæ. 
С о м о в. Аллах, цилиндр. Æрра стæ, æви?.. Ахæм худ æр- 
мæст цæстфæлдахджытæ дарынц. Лæгау-лæгæн уый худинагу. 
Марья Павловна. Æркæн-ма йæ, æркæн... 
Сомов. Нæ.ныккæндзынæн уыцы къуыстил, маргæ мæ 
куы акæнай, уæддæр æй нæ ныккæндзынæн. 
Марья Павловна. Æз та афтæ зæгъын, æмæ йæ нык- 
кæндзынæ. Мах хъуамæ арфæ ракæнæм мæ фыдæн йæ райгуы- 
рæн боны фæдыл. 
С о м о в. Æмæ цы... Арфæ бæгуыдæр ракæндзыстæм. 
Марья Павловна. Дæ дарæс нывыл куы нæ уа, уæд 
дæ афтæмæй æз уырдæм цæуын нæ ауадздзынæн. Фæхудинаг 
уон, уый мæ нæ фæнды. Иемæ чи кусы, уыдон дæр уым уы- 
дзысты. Худæгæй мыл мæлдзысты, мæ худинаг мын ахæсдзы- 
сты... Цæй, абар æй зæгъын. 
Сомов. Нæдæр баргæ, нæдæр кæнгæ — ацы хынджылæг- 
гаг дзаумайы. Ныккæн æй уæртæ Сидорыл... Сидор, ха-ха-ха! 
Сидор æрбакаст дуарæй 
Марья П а в л о вн а (Сидормæ). Ахъуытты у дæ бы- 
натмæ (Сидор фæаууон.) Ванечка, мæ дунейы рухс, ма мæ ха- 
тын кæн дæхимæ. Куыд нæ йæ ’мбарыс, афтæ хъæуы, уый. Æм- 
барыс, афтæ хъæуы. 
С о м о в . Не ’мбарын, мур дæр не ’мбарын. 
Марья Павловна. Ох, мæнæ цы æдылыкъоппа ис! 
Æмбарыс, уæд дæм адæм æндæр цæстæй кæсдзысты. 
Сомов. Гъе, гъе, кæнгæ дæр æй уый тыххæй нæ кæнын, 
æмæ сывæллæттæ мæ фæстæ згъордзысты фæзмгæйæ, пъæли- 
цæмæ мæ аласдзысты. Нæ! Дæлдзæх фод, нæ мæ хъæуы. 
Марья Павловна. Мæ зæрдæдарæн, мæ уды гага, Ва- 
нечка... Мæ зынаргъ! 
Сомов. Дзæгъæлы ма хат, цы-фæнды фæкæнай, уæддæр 
æй нæ ныккæндзынæн. 
Марья Павловна (цилиндр зæххыл ныццавта). Æл- 
гъаг! Удхæссæг, удхор! (Кщьи). 
295 

С о м о в. Гъе æмæ хорз, æлгъит... (Иннæрдæм азылд.) 
Воробьева. Уанцон нæу, Иван Кузьмич! Исчи дæр ма 
афтæ маст кæны йæ усæн? Уый дæуæн хуыздæры тыххæй цы 
нæ кæны, куыд бирæ дæ уарзы... æмæ ды та?! Хуыцау йæ зо- 
нæг, куыд æнæхатыр дæрзæг дарыс дæхи йемæ. (Систа ци- 
линдр.) Гъа, айс, Иван Кузьмич! Цæмæн афтæ кæныс? Худи- 
наг у, афтæ æгоммæгæс... Æркæн æй. Де ’рдæг дзы миййаг куы 
нæ ахаудзæн. Фидаугæ дæр дыл хорз скæндзæн. Стæй афтæ- 
мæй дæ бакаст лæгдæр уыдзæн, дæ кад уæлдæр, Иван Кузь- 
мич! 
С о м о в. Хæйрæджы амæттаг! Ныууадзут мæ, зæгъын, цы 
мыл ныйичъи стут. 
Марья Павловна (æрдиаг кæны). Æз та афтæ 
’нхъæлдтон, уарзгæ мæ кæны. Смой кодтон удхæссæгæй, бабын 
кодтон ме ’рыгон зæрдæ... 
Воробьева. Иван Кузьмич!.. Гъе уый дын æппындæр 
никæй зæрдæмæ фæцæудзæн. Равдис ма ныртæккæ, кæй йæ 
уарзыс, уый. Кæд дæхи нæ фæнды, уæддæр æй уый тыххæй ба- 
кæн. (Марья Павловна хæкъуырццæй кæуьи) Иван Кузьмич, 
æрхуд дæхиуыл... Афтæмæй дын иу афæдзы фаг дæр не суы- 
дзæн... Маничка, мæ зæрдæйы рухс, ды дæр басабыр у... Уый 
дæр æгæр æрбатæвд. Уарзгæ та дæ куыд нæ кæны!.. Худинаг 
дæм фæкæсæд, Иван Кузьмич! (Дæтты йæм цилиндр.) Баса- 
быр кæн дæ усы. 
С о м о в. Пуй! Æрисут! (Раскъæфта цилиндр æмæ йæ 
’ркодта йæ сæрыл.). Гъы, рæсугъд у?... И? 
Воробьева. Мæнæ цы диссаджы рæсугъд у! Маничка, 
Маничка! Бакæс-ма, бакæс — цыкурайы фæрдыг. Æввахсдæр-ма 
’рбацу, Иван Кузьмич... Диссæгтæ!.. 
Сомов (йæ сины сæртыл хæцгæйæ). А... кæс... ха-ха! 
’Кавугæ та цæуыл кæныс? 
Воробьева. Гъе афтæ, афтæ... дзæбæх... Хатыр дзы ра- 
кур, йæ къухæн ын апъа кæн. 
С о м о в. Æмæ цы... ис къухæн апъа кæнæн дæр, ис фран- 
цаг æвзагæй сдзурæн дæр... прудон, мадам, прудон. Ныр алцы 
гæнæн дæр ис... Табуафси, дæ къух... прудон-с... (Пъа кæны.) 
Ха-ха! 
Воробьева. Диссаг, диссаг! Сыгъдæг джентльмен. 
С о м о в. Дæлдзæх фæут! (Систа цилиндр, ныккодта кар- 
туз æмæ ацыд.) 
’296 

Х-æм Ф Æ 3 Ы Н Д 
Марья Павловна æмæ Воробьева. 
Марья Павловна. Гъе, афтæ кæны алы хатт дæр. 
Цы фæнды йын кæн, уæддæр дын ницы бакæндзæн, цалынмæ 
мæ фæкæуын кæна, уæдмæ. Бынтондæр мæ бадомдта. Иемæ 
мын ацæуæн никæдæм ис. Мæ фыдæй куы нæ ’фсæрмы кæнин, 
уæд æй ныхъхъуытты уадзин æмæ дзы фæлидзин, фæстæмæ 
дæр æм нæ фæкæсин, афтæмæй. Цæмæн мæ радтой ацы æнæ- 
хсæстæн... 
Воробьева. Нæ, Маня, куыд дæ фæнды, афтæ дзур, 
уæддæр дæм æз хæлæг кæнын. 
Марья Павловна. Куыд нæ стæй! Арсимæ иу лæгæ- 
ты цæр. 
Воробьева. Арс, фæлæ хъæздыг арс, стæй æрмахуыр. 
Марья Павловна. Уый бæргæ афтæ у, фæлæ... 
Воробьева. Фæлæ цы, æхца куы уа, уæд рæсугъд хæз- 
гул æнцон ссарæн у. 
Марья Павловна (йæ дзыхыл ын фæхæцыд). Сс... 
Ус-профессор æрбацæуы. 
Х1-æм Ф Æ 3 Ы Н Д 
Уыдон, Дуня æмæ Володя. (Фæцæуынц астæуккаг дуармæ.) 
Д у н я. Хынцинæгтæ æнæмæнг скæн, зын не сты. Цæй, 
хæрзбон, мæ зæрдæдарæн! (Пъа йын кæны; Володя фæцæуы.) 
Воробьева. Гъы, уымæ кæс ныр... «мæ зæрдæдарæн...» 
Дуня. Надя куы дæ, ам дæ ды дæр... Æгас цу... Æндæр 
зæрдæ дарын нæу мæ бон сывæллæттæм... Бирæ уарзын мæ 
ахуыргæнинæгты. 
Воробьева. Æхсызгон дæ хъæуынц! Адæймагæн уый 
бæрц маст кæнынц æмæ дын куыд зæгъон. Æз мæхæдæг мæ 
кæсдæр æфсымæримæ дæр нæ фæразын ахуыр кæнын. Куыддæ- 
риддæр райдайæм, афтæ кæс æмæ та уайтагъд ахыл вæййæм: 
æз ын йæ хъустыл фæхæцын, уый та мæм дæндагæй фæлæбуры, 
стæй тонгæ... æмæ та нæ нана баиргъæвы... 
Марья Павловна. Мæнæн дæр мæ удхæссæг стьк 
Лæппутæ иууылдæр къулбадджытæ, æгоммæгæстæ. 
Д у н я. Мæнонтæ афтæ не сты, æз сæ иттæг разы дæн. 
Воробьева. Æвæццæгæн ды зоныс семæ архайын. 
Д у н я. Зонын дзы ницы уадиссаг хъæуы. Уарзын сæ хъæ- 
уы æрмæст. 
Воробьева. Куыд нæ стæй! Дæ зæрдæйы уарзондзинад 
297 

ныххæлæттаг кæн сывæллæттимæ, стæй дæ уæд искуы куы ба- 
хъæуа искæй æцæгæй бауарзын, уæд фæкæс æмæ дæм мур 
дæр нал ис уарзондзинад. 
Марья Павловна. Гъе уый хæрз æцæг у... 
Д у н я. Æппындæр иæу, мамæ. Сабиты чи нæ уарзы, уый 
æнæуый дæр никæйы фæуарзы. 
Воробьева. Бæгуыдæр, æз нæ бауарздзынæн ахæмы... 
мæнæ Лаптевы хуызæны. Чъизи, гæвзыкк... 
Д у п я. Мæгуырдзинад аипп нæу. 
Воробьева. Мæнмæ гæсгæ та аипп у. 
Марья Павловна. Мой кæнынмæ дзы ма рахъавай? 
Д у н я. Бæргæ, фæлæ нæй уый гæнæн. 
Марья Павловна. Цы дæ нæ уадзы? 
Дуня. Цардæн кæй ницы ма ’мбарын, кусын кæй нæ зо- 
нын, уый. 
Воробьева. Нæ сæ фæнды, мæгуыр, цот рауадзын. 
Д у и я. Раст зæгъыс. Нæ мæ фæнды, мæ лæгæн даринаг 
уон, уый. Раздæр уал хъуамæ мæхи фæцайдагъ кæнон, кудын 
сахуырон. 
Марья Павловна. Æмæ уæд цы бакæнынмæ хъавыс? 
Воробьева. Пъолтæ сæрфын, дзаумæттæ ’хсын. 
Д у н я. Бæгуыдæр, куы бахъæуа, уæд уыдон дæр зонын 
хъæуы... 
Марья Павловна. Цы ма уа уымæй хуыздæр! Уæд 
ма дæ ахуыр, дæ гимназы аст къласы та цæмæн сты? 
Д у н я. Уыдон та уымæн, мамæ, цæмæй раст бамбарæн 
уа, адæймагæн царды нысан цы у, уый. 
Марья Павловна. «Раст бамбарæн!» Цæвиттон, уый 
афтæ цæуы, ома адæймаджы царды нысан у пъолтæ æмæ дзау- 
мæттæ ’хсын. 
Д у н я. Гъе уый дæр æмæ цыдæриддæр, адæймаджы на- 
мысæн аккаг чи у, уыдон се ’ппæт дæр. Каед æндæр хуыздæр 
куыстмæ нæ арæхсæм, уæд нын дзаумæттæ ’хсын дæр бар дæт- 
ты цæрынæн. Мах хъуамæ тæрсгæ ма кæнæм куыстæй. Уый 
яæ, фæлæ ма хъуамæ алцæмæй дæр нæхи хизæм æнæ исты 
куыстыл хæст уæвынæй. Афтæ æппын мацы пайдайы куыст 
кæн, гъе уыцы уавæры фæдыл сылгоймæгтæ систы æгас дуне- 
йы мидæг бынтон æнамонддæр. Уый адыл, намыс цы у, уый 
дæр нал æмбарæм. Худинаг нæм нал кæсы искæй бæрзæйыл 
бадыи, даринаг уæвын. Нæ царды тæккæ хуыздæр бонты нæ 
мæйттæн кæнæ та агæс сæдæ æнæуаг къуыдиппытæн, — æниу 
дыууæтæй дæр уæлдай нæй, — гъе, уыдонæн хъазæн хъултæ 
кæй вæййæм, уый нæм æлгъаг иæ кæсы. Уый иуырдыгæй дæр 
.æмæ иннæрдыгæй дæр чъизи, æнæгъдау, худинаггаг у. Сæ иу 
298 

дæр æмæ се гннæ дæр уый фæдыл сты, æмæ сылгоймæгтæ ни- 
ды хъуыддагыл хæст сты, дзæгъæлы бадын йеттæмæ. 
Воробьева. Диссаг! Диссаг! Уый, Дуня, сыгъдæг акт- 
рисæ куы дæ. Ахæм диссаджы зæрдæбынæй зоныс дзурын! 
Æрæджы Горская дæр цавæрдæр драмæйы раст афтæ дзырд- 
та... мæнæ афтæ слæууыд... йæ уæлæ атлас къаба... мæнæ ам 
стыр бант... йæ къух афтæ адаргъ кодта... йæ цæстытæ разылд- 
та æмæ райдыдта, ра... Адæм æй фараст хатты рацæуын код- 
той сценæмæ. 
Д у н я. Æвæццæгæн йæ атлас къабайы тыххæй, йæ бан- 
ты тыххæй. (Ацæуынмæ хъавы.) 
Марья Павловна. Искуыдæм цæуын ма сфæнд кæн. 
Ныртæккæ иæ папæмæ цæуын хъæуы. 
Д у н я. Цæмæн? 
Марья Павловна. Ферох дæ? Нал æй хъуыды кæныс, 
йæ райгуырæн боны тыххæй йын арфæ ракæнын хъæуы, уый? 
Д у н я. О, хæдæгай... Фæлæ мæ уый агъоммæ урокмæ ба- 
уайын хъæуы. 
Марья Павловна. Урок уал фæлæудзæн. Цы диссаг 
у, иу хатт куы нæ уа, уæд. 
Д у н я. Нæ, мамæ, уый гæнæн нæй. 
Марья Павловна. Æз та афтæ зæгъын, æмæ ис.Æн- 
хъæл дæн æмæ дæ фыды ус дæн æз... мад. 
Д у н я. Ох, тæхуды... 
Марья Павловна. Дæхи ма зылын-мылынтæ кæн. 
Мæнæ уый дæ уатмæ ахæсс... уым ис дæ фæлыстæн ног цы- 
дæртæ... иууылдæр сæ скæн. 
Дуня. Мамæ, æмæ æз куы ницы æлхæнын домдтон, ис 
мын, цыдæриддæр мæ хъæуы, уый. 
Марья Павловна. Хъæуы, æви нæ, уымæй æз дæу 
нæ фæрсын: æз мад дæн. 
Д у н я. 0, фæлæ нын уæддæр не ’мбæлы мæ фыды куыст- 
вæллойы æхца хæлæттаг кæнын. 
Марья Павловна. Цы? Хæлæттаг кæнын? Куыд уæн- 
дыс ды уый? Æз йæ аргъуыд ус дæн æмæ мын бар нæй мæхн- 
цæн къаба балхæнынæн? Хъуамæ бызгъуырты цæуон... 
Д у н я. Æз дæу тыххæй нæ зæгъын, ды, чи зоны, мæ фы- 
дæй мой дæр æрмæст уый тыххæй скодтай. 
Марья Павловна. Æмæ уæдæ куыд æнхъæлдтай? 
Бæгуыдæр, ме ’хсин, ды нæ рæдийыс. Æз уæздан дæн, æмæ 
кæдсымах хæдзармæ бахаудтæн, уæд уый æрмæстдæр... 
Д у н я. Дæ хорзæхæй, мамæ, афтæ ма дзур. 
Марья Павловна. Нæ, нæ, афтæ дзурын, уадз æмæ 
иууылдæр фехъусой, дæ фыдæн дæр дын зæгъдзынæн, йе *хца- 
299 

йы тыххæй мын куыд уайдзæф кæныс, уый. Афтæ ’нхъæлыс, 
тæрсгæ дзы фæкæндзынæн? Музуккаг? (Дуня кæуы.) Æрду- 
мæ дæр уын нæ дарын уæхи дæр æмæ уе ’хцайы дæр. Мæ мад- 
мæ ацæудзынæн æмæ уæд цæрут, куыд уæ фæнды, афтæ... Ма 
хæлæттаг кæнут мæ фыды куыствæллойы æхца... Бакæс амæ 
•дæр, хæдзардзин! 
ХН-æм Ф Æ 3 Ы Н Д 
Уыдон æмæ Сомов. 
С о м о в. Цы хабар у? Цы бæллæх та уыл æрцыд? 
Марья Павловна. Бафæрс уæртæ дæ уарзон чыз- 
джы? Де ’хца мын мæ цæстмæ дары, хæлæттаггæнæг мæхоны. 
Хæдзарæй мæ тæры... дæ ус мæ нæ хоны... (Кæуы.) 
Сомов. Цы?! Дуняшка!... Къулбадæг митæ кæнын рай- 
дыдтай? Чызг, хъусыс — зæгъын, афтæ ма кæ! Уый дæ мад у, 
хъусыс, дæ мад! Кæд дыл хъустæ ис, уæд æй зон, бамбæрстай? 
Марья Павловна. Æз ын афтæ зæгъын, дæ дзаумæт- 
тæ скæн... зæгъын, — нæ фыдмæ цæуын афон у, уый та, кæс-ма, 
дæ хорзæхæй, нæй, дам, мын гæнæн, мæ уроктæм, дам, мæ 
хъæуы цæуын... стæй, мын зæндтæ амонын ма райдайа, æнæ- 
уаг иыхæстæ кæнын. 
Сомов. Æнхъæл дæн, мæ хæдзар, æз дæ мæхæдæг рай- 
дайдзынæн ахуыр кæнын. Дæс азы гимназмæ фезгъордтай, уы- 
мæ дын нæ фæкæсдзынæн. Куыд кæсын, афтæмæй ницæуыл 
сахуыр дæ. Æвæццæгæн ма дæ хъæуы ацахуыр кæнын... Æз- 
дæ мæхæдæг ацахуыр кæндзынæн мæхирдыгонау. Цæй, атте 
у, æмæ скæн дæ уæлæ, цы дын зæгъынц, уый! Тагъддæр! (Ду- 
ня бады.) Кæмæ дзурын? Дæ дзыккутæй дæ... (Стынмæ хъа- 
вы.) 
Воробьева (иргъæвы йæ). Иван Кузьмич! 
Д у н я (фæцæуы дуары ’рдæм). 
Марья Павловна. Надя! Дæ хорзæхæй, ахæсс æм сæ. 
С о м о в. Цæмæн? Иæхæдæг... Мæлæты маргъ... Фæлæу! 
(Дуня фæлæууыд.) Ахæсс мæнæ адон. (Дæтты йæм гæххæттын 
къоппытæ.) Гъе, афтæ хуыздæр уыдзæн... Гъæй кæн. (Дуня 
фæцæуы.) Фæлæу, мæнæ ма иу къопп. 
Марья Павловна. Уый дæхи цилиндры агъуд у. 
Сомов (фехста къопп). Хæйрæджыты амæттаг фод. Иæ 
къопп дæр фæсарæйнаг. (Йæ чызджы фæстæ.) Уроктæ та дын 
иу урок дæр куыд нæ уал уа, афтæ. Æз дын мæхæдæг дæтдзы- 
нæн уроктæ. Хъусыс?.. Афтæ хуыздæр уыдзæн. 
300 

Марья Павловна. Цæй, Ванечка, дæуæн дæр афону 
дæхи барæвдз кæнынæн. 
Сомов (йæ къæбут ныхы).,Ех... Цы уа, уый уæд. (Райс- 
та цилиндр æмæ ацыд.) 
ХШ-æм Ф Æ 3 Ы Н Д 
Марья Павловна æмæ Воробьева. 
Воробьева. Нæ, куыд фæнды зæгъ, сыгъзæрин у дæ 
лæг, сыгъдæг сыгъзæрин. 
Марья Павловна. Æмæ уæдæ куыд, Надя! Ахæм 
къулбадæг чызгмæ æндæр дзыхæй дзурæн нæй. 
Сидоры хъæлæс. Аипп ма уæд, господин, фæлæ уыр- 
дæм ма цæут. Ныртæккæ сын æз фехъусын кæндзынæн. 
Марья Павловна. Сидор! Кæимæ дзурыс уый? 
Сидор (æрбацыд). Æхсинмæ та æрбацыд уыцы госпо- 
дин, мæнæ йæм цы шляпæджын фæцæуы, уый. 
Воробьева. Ох, Маничка, уый, æвæццæгæн, Лаптев 
уыдзæн. 
С и д о р. Тæккæ дæр Лаптев. Æмæ йын æз загътон, зæ- 
гъын, фæлæу уал. 
Марья Павловна. Цæмæн? Уадз æмæ ’рбацæуа. 
Сидор. Къалостæ йыл нæй, дуармæ та цъыф у. 
Марья Павловна. О, æцæг, æцæг... пъолтæ ног æх- 
сад сты. 
Воробьева Ох, Маничка, ницы кæны, уадз æмæ ’рба- 
цæуа, худæг уыдзæн уый... Фæдзур æм, Сидор. 
Марья Павловна. Хорз, фæлæ йын зæгъ, æмæ йæ 
къæхтæ ныссæрфа. 
С и д о р. Хъусын дæм. (Хъавы ацæуынмæ.) 
Марья Павловна. Фæлæу, æрбадæм уал. Хъуамæ нæ 
æрбаййафа, æцæг уæздæттæ куыд фæбадынц, афтæмæй. 
Воробьева. Æцæг, æцæг, уый иттæг диссаг уаид... Æз 
баддзынæн мæнæ ам, мæнæ аф.тæ... ха-ха-ха! 
Марья Павловна. Иттæг хорз! Æз та мæнæ афтæ... 
Нæ, мæнæ афтæ... и? 
Воробьева. Тынг хорз, тынг! Ха-ха! 
Марья Павловна. С-с. (Сидормæ.) Фæдзур æм! (Си- 
дор фæцæуы.) 
Паузæ 
Сидор (фæссценæйæ). Аипп ма уæд... Афтæмæй нæй... 
Дæхицæн базын кæн æмæ уал дæ къæхтæ ныссæрф. 
Л а п т е в. Иуварс, æнæхсæст! (Æрбацыд.) 
301 

Х1У-æм Ф Æ 3 Ы Н Д 
Уыдон æмæ Лаптев. 
Марья Павловна (фестад). Нæ! Æнæхсæст ды дæ 
Æгъдауджын хæдзары цъыфæйдзаг цырыхъыты ничи скуыс- 
си вæййы. 
Лаптев. Хатыр. Абонæй фæстæмæ ацы хæдзары къæ- 
сæрæй мæ къах дæр никуыуал æрбавæрдзынæн. Бахатыр кæ- 
нут. Табуафси, мæнæ ацы чиныг радтут Евдокия Ивановнæмæ. 
Мæнæн бахатыр кæнут, бахатыр кæнут уæ уæздандзииады сæ- 
раппонд... Бахатыр кæнут. (Чиныг æрæвæрдта стъолыл æмæ 
ацыд.) 
ХУ-æм Ф Æ 3 Ы Н Д 
Марья Павловна æмæ Воробьсза 
Воробьева. Ха-ха-ха! Цы худæг у. (Фæзмы йæ.) Ба- 
хатыр кæнут, бахатыр кæнут... Ха-ха-ха! 
Марья Павловна (дуарæй æддæмæ). Сидор! Акæс 
йæ фæдыл, кæннод миййаг исты ахырхдзæн... Музуккаг. Мæ- 
гуырæй мæлы, уæддæр дын йæхи нысхъæл кодта. «Мæ къах 
дæр никуыуал æрбавæрдзынæн». Дзæгъæлдзу! Мæстæй йæм 
мæлын. 
Воробьева. Æмæ уый тыххæй та цы маст кæныс дæ- 
хицæн? Уый бæсты мæнæ бакæсæм, кæддæра цахæм чиныг æр- 
бахаста нæ профессорæн. (Райсы чиныг.) Аллах, аллах, æнæ- 
хъæн пут... Цыдæр стыр зонды чиныг у, æвæццæгæн. (Кæсы.) 
«Герберт Спенсер. Биологийы бындур». Фæнды мын мæ хурх 
алыг кæн, уæддæр дзы ницы ’мбарын. Цавæрдæр би-оло-гийы 
бындур. Нæ зоныс, биологи цы у? 
Марья Павловна. Биологи... уый у... Куыд дын æй 
бамбарын кæнон? Уый у диалоги, геологи, социологийы хуы- 
зæн... Иу ныхасæй, ахуырад бунтгæнджыты тыххæй. 
Воробьева. Ай-ай-ай. Æмæ йæ куыд уадзут ахæм чин- 
гуытæ кæсын? 
Марья Павловна. Цы йын нæ бон у, мæ хæдзар, цы? 
Ды йын иу ныхас зæгъ, уый та дын дæс... Кастæ йæм абон? 
Курсытæм нын цæуы. Мæ лæгæн афтæ зæгъын: ауадз æй! Нæ 
йæ фæнды. Ницы, дам, пайда у йæ ахуырдзинад... Æмæ нын 
æндæр цы гæнæн ис: быхсæм. 
302 

ХУЬæм Ф Æ 3. Ы Н Д 
Уыдон æмæ Дуня (шляпæ йæ уæлæ, афтæмæй.) 
Воробьева. Мæнæ цы диссаджы дзæбæх у! 
9 Марья Павловна. Гъе, афтæ, рæсугъд æмæ дзæбæх... 
Гъе, уый дын мæ зæрдæмæ цæуы. Зонды къуыбылой! (Пъа йын 
кæны.) 
Воробьева. Кæс-ма, куыд аив у йæ сис, иууыл æмби- 
сонд та йæ бант. Куыд хорз дыл фидауы. 
Марья Павловна. Нæ, фæлæ мæн дæр бацæттæ кæ- 
нын хъæуы мæхи. Æз ныртæккæ. 
Воробьева. Æвæдза мæнæн дæр афон у... æгæр бирæ 
бадын... 
Марья Павловна. Кæдæм тагъд кæныс! Мах дæ нæ 
файтоны уæхимæ бахæццæ кæндзыстæм. 
Воробьева. Нæ, нæ, нæ! Ницæй тыххæй! Нæ уарзын 
файтоны цæуын. Хæрзбонтæ! (Пъа кæны Марья Павловнæйæн.) 
Фенынмæ уал, мæ зæрдæ... (Дунямæ.) Фенынмæ! 
Дуня (æвæндонæй). Фенынмæ. 
Воробьева. Мæ къух райсыныл уæддæр барвæс. Нæ 
дæ фæнды? (Дуняйæн йæхи ныхæстæ фæзмыны хуызы.) Æп- 
пæт адæмон культурæ æмæ цивилизацийы быдырты прогресси- 
вон архайды бæрзонд бынат æмæ стыр нысан... Ха-ха-ха! Дард- 
дæр куыд уыди — ферох мæ... Хæрзбон! (Алыгъд.) 
Марья Павловна. Ха-ха! Цъырцъыраг! Дуняшка, гъе 
уый дæ бафæзмын хъæуы — хъæлдзæг, зæрдæхæлар, коммæгæс 
æмæ йæ уый тыххæй алчи дæр уарзы. (Ацыд.) 
ХУИ-æм Ф Æ 3 Ы Н Д 
Дуня (иунæгæй). «Бафæзминаг». Хæстæгдæр дæм чи у, 
уыдон дын афтæ амоной — мæнæ ацы афтидсæр кукламæ кæс, 
уый куыд кæны, афтæ кæн, алцæмæй дæр уый фæзм, уый дæ 
куы домой, уæд адæймаг æрра куыд нæ суа... Цы ми мын кæ- 
нынц? Ау, уæдæ Лаптев раст фæзæгъы? «Цæйнæфæлтау ацы 
хæдзары æмбыд уæлдæфы фæхуыдуг уай, фæлтау æххуырсты 
дæр у, гæрзтæхсæг дæр у». Цæмæн дæн афтæ æнамонд? Нæ, 
уый тыххæй бæстон ахъуыды кæнын хъæуы. (Ауыдта, Лаптев 
цы чиныг рбахаста, уый.) Ацы чиныг та кæцæй февзæрд? Си- 
дор! Сидор! 
зоз; 

ХУШ-æм ФÆЗЫНД 
Дуня æмæ Сидор (æрбацыд.) 
С и д о р. Цы мæ кодтай, æхсин? 
Д у н я. Ацы чиныг чи ’рбахаста? 
С и д о р. Господин Калошин. 
Д у н я. Цавæр Калошин? 
С и д о р. Пуй! Калошин нæ, фæлæ шляпæ чи дары, уый. 
Д у н я. Лаптев? 
С и д о р. О, о, Лаптсв. Дæуæй афтæ — уымæ, дам, æй ратт. 
Д у н я. Иæхæдæг æй æрбахаста? 
С и д о р. Иæхæдæг. 
Д у н я. Æмæ мидæмæ цæуылнæ ’рбацыд? 
С и д о р. Æхсины нæ бафæндыд... Йæ цырыхъытæ цъыф 
уыдысты... Æмæ йын æхсин загъта, хорз, дам, сæ ныссыгъдæг 
кæн. 
Д у н я. Куыд ныссыгъдæг кæн? 
С и д о р. Куыд вæййы, афтæ, хæцъилы зæрондæй, цæмфй 
ома, афтæ, пъолтæ куыд нæ счъизи кæна. 
Д у н я. Комкоммæ зæгъгæйæ, атардтат æй, и? 
С и д о р. Тæргæ нæ, ничи йæ атардта, йæхæдæг ацыд. 
Д у н я. Цæугæ, æндæр мæ ницæмæн хъæуыс. 
Х1Х-æм Ф Æ 3 Ы Н Д 
Дуня (иунæгæй). Атардтой йæ... Уымæ дæр бахæццæсты. 
Æрмæст уыцы иунæг адæймагимæ уыд аныхæстæ кæнæн æмæ 
уый дæр фæсырдтой... Бузныг уæ дæн, стыр бузныг. (Кæуы.) 
Нæ, куыд кæсын, афтæмæй, æвæццæгæн, уый мын куыд амоны, 
афтæ кæнын бахъæудзæн... Хуыцау, ныххатыр мын кæн, фæлæ 
æндæр гæнæн нæй, æндæр хуыздæр цы ’рхъуыды кæнон, уый 
нæ зонын. Лидзгæ! Фæлæ куыд? Кæдæм? Лаптев мын амоны 
Петырбухмæ... Биноныгдæр баныхас кæнын хъæуы йемæ. Уæ 
хуыцау, ратт мын тых... Бацамон мын, æз мæхæдæг ницы ’мба- 
рыи. 
5СХ-æм ФÆЗЫНД 
Дуня, Сомов æмæ Марья Павловна. 
С о м о в. Цæттæ стут... Цæй, хуыцау, фæндараст. Цæуæм. 
(Ныххæцыд Марья Павловнайы цонгыл.) Сидор. 
304 

Сидор æрбацыд. Сомов ын ацамыдта æмæ уæд уый дуары дыууæ ’мби- 
сы дæр бакодта; дыккаг ацамындæй рацыд Дуня, йæ фæдыл та араст Со- 
мов æмæ Марья Павловна. 
С и д о р (сæ фæдыл кæсгæйæ). Æхсин, зыбыты иунæг 
дзырд — æхсин! 
ÆМБÆРЗÆН 
20. Къоста. 
305 

ДЫККАГ АРХАЙД 
Суйковты фатер 
1-æм ФÆЗЫНД 
Æмбæрзæн сисгæйæ уаты ничи ис. Фæцыд дзæнгæрæджы хъæр. Суйков 
рауад галиуырдыгæй, йæ ус та — рахисырдыгæй. Лæгæн йæ уæлæ халат, 
цæсткæсæнтæ, йæ дзыхы даргъ хæтæлджьщ лулæ, йæ къухы нотæты тет- 
радь. Усыл сылгоймаджы худ, раздарæн, йæ цæнгтæ фистæг. Кæрæдзийы 
ауыдтой æмæ дзыхълæуд фæкодтой. 
Евдокия Ивановна (зæрдæхæлар уайдзæфгæнæ- 
гау). Андрей Михайлович! 
С у й к о в. Дуняшечка! 
Евдокия Ивановна. Куыд хъуамæ ’рхæссай дæ сæр 
дуар бакæнынмæ? Чи зоны сылгоймаг æххуырсты ныллæууын- 
мæ ’рбацыд æмæ ды та... 
С у й к о в. И... о, о... бæгуыдæр, чи зоны... раст зæгъыс. Цу 
уæдæ дæхæдæг, цу. (Дзæнгæрæджы хъæр). Куыд æнæрхъæц 
у... цу уæдæ, цу. Ауай... (Евдокия Ивановна ацыд астæуккаг 
дуарыл). 
Н-æм ФÆЗЫНД 
Суйков (иунæгæй). Бæллæх у, бæллæх æнæ ’ххуырстæй. 
Дуняшечка, мæгуыр бынтондæр сфæлмæцыд. Базармæ дæр 
йæхæдæг цæуы, хæринаг дæр йæхæдæг кæны, хæдзæрттæ дæр 
йæхæдæг æфснайы, мигæнæнтæ дæр йæхæдæг æхсы, массаж 
дæр мын йæхæдæг кæны... Алцы дæр йæхæдæг. Исты феххуыс 
кæнынмæ йын куы фæхъавын, уæд ма мæм мæсты дæр свæй- 
:йы — диссаджы зæрдæ! 
Ш-æм Ф Æ 3 Ы Н Д 
Суйков æмæ Евдокия Ивановна 
Суйков (фæцæуы йæ усы размæ). Цы хабар у, мæ хуры 
хай? 
.306 

Евдокия Ивановна (æнæдзургæйæ йæ къух ауыгъ- 
та). 
С у й к о в. Нæ фатеры бадджытæй исчи у? 
Евдокия Ивановна. Омæ уæдæ ’ндæр чи... Пыхцыл 
сæр... 
С у й к о в. Нывгæнæг? 
Евдокия Ивановна. «Нывгæнæг!» Цæй нывгæнæгу?! 
Цæйдæр цæстфæлдахæг, нывгæнæг нæ, фæлæ. Фатеры мызд 
афоныл чи нæ фиды, ахæм нывгæнджыты æз æрдумæ дæр нæ 
дарын. 
Суйков. Нæ, мæ хуры хай, ды афтæ ма дзур. Æхца æр- 
мæстдæр матери у, аивадæн та талант хъæуы. 
Евдокия Ивановна. Андрей Михайлович, æвæццæ- 
гæн дæм мæ ныхас æппындæр нæ хъары. Цæмæн мæ хъæуы йæ 
талант, фатеры мызд мын куынæ фиды, уæд. Дæуæн се ’ппæт 
дæр таланттæ сты: Мазилов — талант, Перышкин — талант, 
Трубадуров — талант... Æрмæст ма дзы иунæг Светлов нæу 
талант æмæ уый дæр, æвæццæгæн, фатеры мызд иннæтæй 
хуыздæр кæй фиды, уый тыххæй. 
С у й к о в. Дуняшечка, цытæ дзурыс уый? фыццаджыдæр 
æз мæхæдæг артист дæн, æмæ иртасын зонын — артист чи у 
æмæ чи нæу, уый. 
Евдокия Ивановна. Уый æгъгъæд нæу, Андрей Ми- 
хайлович! Зонын хъæуы иртасын канд артистты нæ, фæлæ 
æцæг артистты ’хсæн фæлитойтæ куы вæййынц, уæд уыдон дæр. 
С у й к о в. Дудуся, Дудуся! Цытæ дзурыс? Ахъуыды ма 
кæн, цытæ дзурыс? 
Евдокия Ивановна. Цы зонын, уый дзурын, Андрей 
Михайлович. 
С у й к о в. Нæ, фæлæ абон мæстджын дæ цæмæйдæр, мæс- 
ты кæныс цæуылдæр... Дæ нервытæ сæ бынаты не сты. 
Æдте дуары дзæнгæрæджы хъæр æрбайхъуыст. 
Евдокия И в а н о в н а. Æмæ уæдæ кæд сæ бынаты не 
сты, уæд ацу æмæ дуар дæхæдæг бакæн. 
Суйков (уайдзæфгæнæгау). Дудуся, уанцон нæу! 
Евдокия Ивановна. Гъе уый дын «уанцон нæу!» 
Цæугæ æмæ бакæн. 
С у й к о в. Аив уыдзæн уый мæнæн, ахъуыды ма кæн дæ- 
хæдæг! 
Евдокия Ивановна. Аив уыдзæн, аив, — тынг хорз 
дæр ма дыл сфидаудзæн. Æз дæр æххуырст нæ дæн, мæнæн 
дæр ис уд. Мæн дæр фæнды мæ фæллад суадзын. Мæ бон нал 
у... Басаст мæ тых. Мæлыны бон дæр мын нæй... 
307 

Дзæнгæрæджы хъæр. 
Суйков. Ныртæккæ, ныртæккæ! (Фæцæуы астæуккаг 
дуарыл). 
1У-æм Ф Æ 3 Ы Н Д 
Евдокия Ивановна æмæ Петр (æрбацыд рахисырдыгæй). 
Евдокия Ивановна. Цы дæ хъæуы? 
П е т р. Цавæрдæр мамзель æрбацыд æххуырсты лæууын- 
мæ. 
Евдокия Ивановна. Кæм и? 
П е т р. Дæлæ хæринаггæнæн уаты. (Дыууæ дæр ацыдысты 
рахисырдæм). 
У-æм Ф Æ 3 Ы Н Д 
Суйков æмæ Перышкин (æрбацыдысты астæуккаг дуарæй). 
С у й к о в. Нæ мæ *вдæлы, нæ мæ ’вдæлы, господин Пе- 
рышкин. 
П е р ы ш к и н. Æрмæст мæнæ уыцы фæзындмæ уæддæр 
.байхъус. 
С у й к о в. Зонын, зонын, тынг хорз æй зонын, хорз кæй 
фыссыс, уый, фæлæ мæ ныртæккæ не ’вдæлы. Мазилов мын 
мæ портрет кæны. Ныртæккæ хъуамæ ’рбацæуа æмæ уым$е 
мæхи цæттæ кæнын. Изæры дæм байхъусдзынæн, фæлæ мæ 
ныртæккæ, дæ хорзæхæй, ма фæстиат кæн, æппындæр мæ не 
’вдæлы. 
Хъавц ацæуынмæ 
П е р ы ш к и н. Уæд та ма мæнæ ацы монолог. 
С у й к о в. Цæй, бакæс æй уæд та. Æрмæст тагъд. (Пе- 
рышкин цалынмæ йæ фыст кæсы, уæдмæ ацыд галиуырдæм.) 
Перышкин (кæсы). «Уыцы чызг!... Æмбисонды фæл- 
гондз, ’рттивгæ дидинæгау, æрдхæрæны рæсугъд. Куыд мын ба- 
сыгъта мæ сыгъдæг зæрдæ? Уæд йæ дзыхы дзырд, уæд йæ мид- 
былты худт, уæд йæ цæстыты ’рттывд. Нæ, нырдæр мæ нæма 
уырны, ахæм уæларвон зæды хуызæн адæймагæн йæ хуылфы 
зæрдæ нæ, фæлæ сау мылазон мигъы къуыбар уа, ахæм æрд- 
хæрæн диссаджы мидбылты фæхудты мидæг хуссайраг марг- 
308 

джын калмы ’взаг разына, мæйы рухс, стъалыты ’рттывд æмæ 
булæмæргъы сæууон зарæг кæм зынд, уыцы цæстытæ, мæйдар 
æмæ мигъджын æхсæв фæллад денджыздзаутæ цы рухсмæ 
фæтырнынц, уыйау чи рухс кодта, уыцы цæстытæ, арвы ферт- 
тывдау, цæхæркалгæ чи сыгъд, уыцы цæстыты сайд, мæнгард 
æмæ дурзæрдæйæ дарддæр мацы уа... О, сылгоймæгтæ, сыл- 
гоймæгтæ? Уæ ном — афтид къоппа! Шекспир та афтæ загъта: 
«ницæййаг» æмæ афтæ куыд ничи зæгъа, ома æз дæр уый фæз- 
мын... Гъы, куыд? Ацыд?! Хуырым! Зæронд маймули! Гуыры- 
мыхъ! (Фæцæуы æмæ астæуккаг дуарыл хæрхæмбæлд фæцис 
Мазиловыл.) Пардон! (Ацыо.) 
У1-æм Ф Æ 3 Ы Н Д 
М а з и л о в (нывкæнынæн цы дзаумæттæ хъæуы, уыдони- 
мæ). Ту. Куырм бадæ?.. Базырджын фыссæг?.. Мæ муштабель 
мын фæцæйсаста. (Куы æхситтæй, куы та æнæуый зары ца- 
вæрдæр мелоди, æрæвæрдта мольберт, йæ уæлæ та дæлрамник. 
Сæ цурмæ сын æрбайста бандон æмæ йыл æрæвæрдта палитрæ, 
кисттæ, муштабель. Сценæйы бæстастæу сæвæрдта тымбыл 
къаннæг стъол æмæ йæ бамбæрзта сырх хъуымацæй. Хъæр 
кæны). Андрей Михайлович! 
С у й к о в (фæссценæйæ). Кæцы дæ? 
М а з и л о в. Цæй, райдайæм. 
С у й к о в. О, уый ды дæ, Мазилов? 
М а з и л о в. Тæккæ дæр. Æз цæттæ дæн, каст дæумæ у... 
С у й к о в. Хатыр, мæ хæлар,.. ныртæккæ... Мæ уæлæ исты 
æрбаппарон. 
М а з и л о в. Рухс абон тынг хорз у. 
С у й к о в. Æцæг? 
М а з и л о в. Диссаджы хорз. Æрмæст фæстиат нал хъæуы. 
С у й к о в. О, о. Æз ныртæккæ дæр. А, хæйрæджы амæт- 
таг. Гъе уый дын, гъе! 
М а з и л о в. Цы хабар у? 
С у й к о в. Мæ дзабыры бос аскъуыд. 
М а з и л о в. Ардæм рацу æмæ дын æй æз абæттон. 
УИ-æм Ф Æ 3 Ы Н Д 
Мазилов æмæ Суйков (йæ уæлæ сырх пæлæз, æдсис фæтæн шляпæ, 
йæ къæхтыл ирдхуыз ахуырст цъындатæ æмæ туфлитæ.) 
С у й к о в. Уыныс, мæ хæлар, исты хуызы йæ абæттын 
хъæуы. 
309 

М а з и л о в. Уый та цы диссаг у, æри-ма... мæнæ афтæ, 
?гъе, уыныс, гъе, æмæ фæци. Дæ бынаты æрлæуу, хъуыды-ма 
;кæныс, куыд лæууыдтæ, уый? 
С у й к о в. Куыд нæ, куыд нæ! (Æрбалæууыд къаннæг стъолы 
1раз.) Галиу къах — ам, рахис — ам, галиу къух — афтæ, ра- 
хис — афтæ, цæстытæ — уырдæм. 
Мазилов. Сæр бæрзонддæр. (Цин кæны Суйковы дра- 
матикон позæйыл.) Хорз... афтæ... Иттæг хорз... Лæу æнæзмæл- 
’гæ. (Систа палитра.) Дæхи афтæ дар, цыма дæм сылгоймаг 
æрбацæуы æмæ йын ды зæгъыс: «Хæстæг мæм ма ’рбацу, на- 
лат!» 
С у й к о в (Цыма йæм æцæг æрбацæуы, афтæ амоны йæ 
къухæй æмæ зары). «Хæстæг мæм ма ’рбацу, налат!» 
М а з и л о в. Иттæг хорз! Райдайæм. (Ныв кæны.) 
Суйков (паузæйы фæстæ, æфсæрмыгæнæгау). Мусье 
Мазилов... Мусье Мазилов!.. 
Мазилов (уайдзæфгæнæгау). Андрей Михайлович!.. 
С у й к о в. Хатыр, мæ хæлар, хатыр... мæ бон улæфын нал 
у... Сæхгæдта мæ фындз... Бахатыр кæн, асыгъдæг æй кæнон. 
М а з и л о в. Цæй ныммæрз æй уæд та, æрмæст тагъддæр, 
кæннод рухс афтæ нал уыдзæн. 
С у й к о в. Ныртæккæ. (Ныммарзта йæ фындз.) Цæттæ 
дæн. 
М а з и л о в. Дæ лæуд хорз нал у. 
Суйков (зары). Хæстæг мæм ма ’рбацу, налат! 
М а з и л о в. Нæ, нæ бæззы. 
Суйков (хъæрдæрæй). Хæстæг мæм ма ’рбацу, налат! 
М а з и л о в. Хорз. Лæу афтæ. (Стыр паузæ.) 
УШ-æм Ф Æ 3 Ы Н Д 
Уыдон, Евдокия Ивановна æмæ Дуня Сомова (æрбацыдысты рахисыр- 
дыгæй æмæ уынынц æрмæст Суйковы. Уый та лæууы, куыддæриддæр лæу- 
уыд, афтæмæй). 
Евдокия Ивановна. Мæ хæдзарыл!.. 
Д у н я (сабырæй). Уый та цы у? 
Евдокия Ивановна. Андрей Михайлович! Андрей 
Михайлович! Мæ дзæбæх Андри, мæ зæрдæйы уидаг... Мæ цар- 
ды бæлон. (Хъавы йæм къухæй бавналынмæ.) 
Суйков (куыд лæууыд, афтæмæй лæууы æмæ зары). 
Хæстæг мæм ма ’рбацу, налат! 
Евдокия Ивановна. Мæ хæдзарыл! (Фестъæлфыд.) 
310 

Сæрра ис... (Тæрсгæ-ризгæ.) Андрей, мæ бон акæнай! Цы код- 
тай, мæ къона? Æз Дуся дæн, Дуся, дæхи Дуся... Дзæбæхдæр 
ма мæм æрбакæс... Базыдтай мæ, мæ зæрдæдарæн? Базыдтай 
мæ, и? (Æввахсдæр æм фæцæуы.) 
Суйков (уæддæр та афтæ). Хæстæг мæм ма ’рбацу, на- 
лат! 
Евдокия Ивановна. Уæ хуыцау! Цы фыдбылыз ыл 
æрцыд? Мæ зæрдæдарæн! Мæ рухс хуры тын! Æз та ма афтæ 
æнхъæлдтон, зæронды бонмæ дзæбæхæй ацæрдзыстæм... Мæ 
хæдзар куыд фехæлд! Куыд æнамонд дæн! Чи ма мæм фæкæс- 
дзæн мæ зæронды бонты?.. Чи ма мын баныгæндзæн мæ тæри- 
гъæддаг мард! (Кæуы). 
Д у н я (сабырæй). Ай кæдæм æрбахаудтæн? 
Евдокия Ивановна (хæкъуырццæй кæуы). Бабын 
дæн, байсæфти ме ’намонд сæр. 
Суйков (æвиппайды фендæр кодта йæ лæуд). Амæй ма 
мардæрцыддæр уыдзæн! Мæ тæккæ хъуыры уадздзагмæ мæ 
скодта... Афтæмæй портрет скæнæн ис? Бахатыр кæн, господин 
Мазилов, фæлæ мæ бон нал у, æндæр хатт, дæ хорзæхæй... 
М а з и л о в (палитра мæсты æвæрд æркодта). Æнæхсæст 
гуымирыдзинад! Иæ тæккæ дзæбæхмæ куы бахæццæ дæн... 
Евдокия Ивановна. А, а, æмæ уæдæ афтæ у! Кæс- 
ма ацы пыхцылсæр амæнтæгмæ: (Тымбыл къухæй йæм лæбу- 
ры.) Ды ам хынджылæг скъæрыс, маскарадтæ аразыс? 
С у й к о в. Уанцон нæу, Дудуся, æддагон адæмы цур... 
• Евдокия Ивановна (йæ лæгмæ). Фесæф, æнæуаг! 
М а з и л о в. Басабыр у, мæ зынаргъ Евдокия Ивановна. 
Æнæуагдзинадæй нæм ницы ис: дæ мой мын йæхæдæг загъта, 
æмæ йын йæ портрет кæнын. 
С у й к о в. Æцæг, æцæг, Дудуся, æз ын мæхæдæг загъ- 
тон.... æмæ уый дæр саккаг кодта. 
Евдокия Ивановна. Цæугæ ныртæккæ æмæ дæуæ- 
лæ исты скæн, æнæгъдау. 
С у й к о в. Дудуся, мæ хæдзар... 
Евдокия Ивановна. Сыбыртт дæр — нал! 
С у й к о в. Цæуын, цæуын... (Ацыд галиуырдæм.) 
1Х-жм Ф Æ 3 Ы Н Д 
Евдокия Ивановна, Мазилов æмæ Дуня 
Мазилов (Дуняйæ йæ цæстытæ нал исы). Кæс-ма, дæ 
хорзæхæй, цы дзæбæх у, уды гага. 
311 

Евдокия Ивановна. Гъы, æмæ ды та? (Мазиловæй 
нæ хъусы.) Хъус-ма, æй! 
М а з и л о в. Бахатыр кæн, цы загътай? 
Евдокия Ивановна. Рамбырд кæн дæ хурда-мурда 
æмæ дæ гуыры конд дар уæхимæ. 
М а з и л о в. Цы-ы? Цавæр хурда-мурда? 
Евдокия Ивановна (нывгæнæн дзаумæттæм амоны). 
Æнхъæл дæн æмæ дзы зын æмбарæнæй ницы ис. Табуафси... 
(Амоны дуармæ.) 
М а з и л о в. фыццаджыдæр уый хурда-мурда нæу; дыкка- 
джы та, уый никæй хъыгдары ам, æртыккаг та уый, æмæ æз 
фатер баххуырстон ахæм хуызы, æмæ æфснайынтæ, йеттæ 
хъуамæ æххуырст кæна æмæ сын кæд æндæр гæнæн нæй мæ 
дзаумæттæн, уæд сæ æххуырст сылгоймаг ахæсдзæн ме ’рмадз- 
мæ. (Дуняшæмæ.) Табуафси, хорз чызг, ахæсс сæ. 
Евдокия Ивановна. Фыццаджыдæр мæ лæг дæуæн, 
нывтæ кæмæй кæнай, ахæм чучыл нæу; дыккаджы та фатеры 
мызд нæ фидыс, æртыккаг та уый, æмæ нæм чызг æххуырсты 
нæма ныллæууыд, æмæ йын ды афтæмæй «цу-ма»-тæ кæнай, 
уый бар дын нæй. 
Мазилов. Куыд? Æцæг?! Хатыр, хуыцауы тыххæй, ныб- 
бар мын. Æз афтæ æнхъæлдтон... Бахатыр мын кæн, рæсугъд 
чызг, æз афтæ рагагъоммæ... Мæсты мæм ма кæн... Ныллæу 
нæм... Махмæ хорз у... Маст дын ничи скæндзæн... Хæларзæр- 
дæ адæм стæм.... Æццæй нæ, Евдокия Ивановна? (Йæ къух 
райсынмæ йын хъавы.) 
Евдокия Ивановна. Атте у, дæ хорзæхæй. 
М а з и л о в. Куы-ыд? «Атте у!» Æз — артист, æмæ дæ 
хатыр курын ды та «атте у!» Æз, нывгæнæг, Мазилов, дæумæ 
мæхи ’ппарын, сывæллон йæ мадмæ куыд феппары, афтæ, ды 
та — «атте у?» О, сылтæ, сылтæ... Сымах тæрсут бирæ нæ, фæ- 
лæ дæс-фынддæс сомы уæ къухæй ахауынæй æмæ уый адыл 
цъыф калут артисты уæздан цæсгомыл. Фæлæ зонут, æз уын 
сæ ссардзынæн. О, о, Авдотья Ивановна, бæгуыдæр сæ ссар- 
дзынæн æмæ дын сæ, ницæйаг гæххæтты гæппæлтау, дæ къæх- 
ты бынмæ фехсдзынæн. 
Дуарæй фæзынд Суйков халаты мидæг. 
Стæй, хæрзбон ут! Хæрзбон!.. Æз уæ фатеры бадæг нал дæн... 
(Стыр санчъехтæй ацыд астæуккаг дуарыл.) 
С у й к о в. Ацыд... ой, ацыд! Господин Мазилов! Господин 
Мазилов! (Фезгъоры йæ фæстæ.) 
312 

Х-æм Ф Æ 3 Ы Н Д 
» 
Евдокия Ивановна æмæ Дуня. 
Евдокия Ивановна. Гъе, уæдæ мæ хæдзар, кæдмæ- 
нæ ацы æнæгъдæутты фыдуаг митæй нæ фæтарстæ, уæд нæм 
ныллæу. Дæ куыст цы уыдзæн, уыдон дын дзырдтон, дæ мызд 
6 сомы, бæрæгбонты та ма дын лæвæрттæ дæр уыдзæн... (Сце- 
нæйы æтте цæуы дзæнгæрæджы хъæр.) Æвæццæгæн Светлов. 
йæ уроктæй æрбацыд. Цон æмæ йын бакæнон дуар... Дзæбæх. 
ахъуыды кæн. (Ацыд.) 
Х1-æм Ф Æ 3 Ы Н Д 
Дуня (иунæгæй). «Дзæбæх ахъуыды кæн»... Цæуыл дзьк 
хъуыды кæнон? Нæ хæдзарæй ралыгътæн... Ме ’хца фесты... 
Мæ фыдæй курон? — уый гæнæн нæй... Ныффыстон æм, зæ- 
гъын, мæ мæт ма кæн, уроктæй кусын, цæуын курсытæм... Гъе 
уый та дын курсытæ! Уæддæр ма хорз, æмæ мещайнаг паспорт 
кæй рахастон, æндæр цы акодтаин! Цæй, цы бачындæуа, афæл- 
варæм æххуырсты цардæй дæр. Чизоны, афтæмæйты зымæг 
аивгъуыйа, стæй уæд кæд исты уаид... 
ХН-æм Ф Æ 3 Ы Н Д 
Дуня, Евдокия Ивановна æмæ Светлсв (æрбацыдысты). 
С в е т л о в. Евдокия Ивановна, æрмæст мын хатырæй фæ- 
уæд, иу чысыл мын байрæджы. 
Евдокия Ивановна. Цытæ дзурыс, Николай Васи- 
льевич... Тæригъæд хъуыддаг у ахæм ныхас... Бадгæ скæн. 
Светлов (йæ дзыппæй æхца исы). Стыр бузныг. Мæнæ- 
уын ивгъуыд мæйы мызд, уый та, чи ’рцæуа, уыцы мæйы мызд. 
Евдокия Ивановна. Уанцон нæу, Николай Василье- 
вич, æз развæлгъау куы никуы фæисын фатеры мызд. 
С в е т л о в. Нæ, нæ, айс сæ — бахъæудзысты дæ... — Сы- 
мах фылдæр хъæуы æхца, — айс сæ. 
Евдокия Ивановна. Аив нæу куыддæр... (Нымайы.) 
Николай Васильевич, ам иу туман уæлдай ис. 
С в е т л о в. Уый дæр дын зæгъдзынæн, цæмæн афтæ у 
уый — кънйаз Долинскийы ус цы гимназ дары, уым мын бынаг 
радтой. 
Евдокия Ивановна. Мæ зынаргъ Николай Василье- 
вич! Куыд æхсызгон мын уыд уый. 
313: 

С в е т л о в. Кæсыс, мæхицæн дæр афтæ ’хсызгон уыд, 
æмæ алы æхсызгондзинад дæр иу чысыл бамæцъæл кæнын 
хъæуы, цæмæй ноджы хъæлдзæгдæр уа. 
Евдокия Ивановна. Мæ зæрдæдарæн, бахатыр кæн, 
афтæ дæм кæй уæндын, уый! 
С в е т л о в. Цæмæн зæгъыс, иттæг æхсызгон мын у. Æз дæ 
мæхæдæг бауарзтон мæхи ныййарæг мадау. Гъе, æмæ уæдæ 
фæнысан кæнæм нæ цины бон. Æрбахондзыстæм артистты иу- 
уылдæр. Нуазинæгтæ мæхæдæг æрбахастон, фæлæ хæринаджы 
тыххæй та ды хуыздæр зоныс... 
Евдокия Ивановна. Ахæм ма æвиппайды хорздзи- 
над уа! Андрей Михайловичы цинæн кæрон нал уыдзæн. Цон 
æмæ йын æй радзурон — Мазиловмæ бауад... Нæ, нæ, ды бад- 
гæ кæн! Æз мæхæдæг ауайдзынæн. (Ацыд.) 
ХШ-æм Ф Æ 3 Ы Н Д 
Светлов æмæ Дуня (иудзæвгар æнæдзургæйæ бадынц æмæ кæрæдзимæ 
сусæгæй бакæсынц). 
С в е т л о в (сабырæй). Куыд зæрдæмæдзæугæ у. (Пауза.) 
Æххуырсты ныллæуынмæ хъавыс? 
Дуня. О. 
Светлов (сабырæй). Иæ хъæлæс дæр æмбисонд. (Пау- 
за.) Бафидыдтат? 
Д у н я. Æнхъæлдæн. 
С в е т л о в. Фыццаг хатт лæууыс? 
Д у н я. Фыццаг хатт. 
С в е т л о в. Дæ ном? 
Д у н я. Дуняшка. 
С в е т л о в. Ома Авдотья... Уый дæр хорз... Æмæ уæд ку- 
сын зоныс? 
Д у н я. Зонын. 
С в е т л о в. Æмæ дын зын нæ уыдзæн? 
Д у н я. Куыст зын никæд вæййы. 
Светлов. Æнхъæл нæ дæн, — дæ бакаст буцхаст æхси- 
ны бакаст у. 
Д у н я. Уый бакастæй афтæ дæн. 
С в е т л о в. Æмæ æз дæр уымæ гæсгæ зæгъын, зын дын 
уыдзæн. Кæсын æмæ фыссын зоныс? 
Д у н я. Зонын. 
С в е т л о в. Ахуыр кодтай искуы? 
Д у н я. Мещайнаг скъолайы, стæй та горæты. 
С в е т л о в. Мещанкæ дæ? 
3.14 

Д у н я. О. 
С в е т л о в. Сидзæр? 
Д у н я. Мæ фыд æгас у, фыды ус дæр мын ис. 
С в е т л о в. фыдсыл — нæ? Ха-ха! Æвæццæгæн, афтæ уы- 
дзæн, æндæр дæ фыдæй цæмæн фæлыгъдаис! Афтæ мæгуыр у 
дæ фыд? 
Д у н я. Æз мæхи куыствæллойæ хъавын цæрынмæ. 
Светлов. Ха-ха! Бантысæд дын, бантысæд, Иттæг хорз 
хъуыддаг у уый. Ам æнкъард нæ кæндзынæ. 
Х1У-æм Ф Æ 3 Ы Н Д 
Увдон, Суйков, Евдокия Ивановна, Мазилов æмæ Перышкин. 
Евдокия Ивановна. Мæнæ йæхæдæг, арфæ йын ра- 
кæн. 
Суйков (йæ къухтæ ныхъхъæбыс кæнын æввонг). Мæ 
хæлар Николай. (Пъа йын кæны.) Арфæ дын кæнын, зæрдæ- 
бын арфæ! (Пъа йын кæны.) 
С в е т л о в. Бузныг, иттæг бузныг. 
Мазилов (хиуыл хæцгæ уæзданæй). Мæ сыхаг, арфæ 
дын кæнын. (Йæ къух ын исы.) 
Перышкин (сæрбæрзондæй). Мæ сыхаг, арфæ дын кæ- 
нын. (Йæ къух ын исы.) 
Светлов. Бузныг, стыр бузныг. 
Евдокия Ивановна. Цæй, мауал ракæ-бакæ кæнæм. 
Равæрут стъол, сервиз, æз та Дуняимæ хæринæгтæ ’лхæнынмæ 
ауайон. 
Суйков (тагъд-тагъд архайы). Иттæг хорз, иттæг хорз. 
С в е т л о в. Бахатыр кæн, Евдокия Ивановна, æнхъæлдæн 
æмæ уæ ныхас Дуняйы тыххæй кæронмæ нæма фæци. 
Евдокия Ивановна. Уымæй дæр раст зæгъыс — фе- 
рох мæ фырцинæй. Гъе, æмæ ’ркæс, мæ хур, ныр иууылдæр 
федтай... Разы дæ? 
Д у н я. Разы дæн. 
С у й к о в. Иттæг хорз! 
М а з и л о в. Диссаджы хорз! 
Перышкин. Æрдхæрæны хорз! 
Светлов (кæсы Дунямæ). Куыд дзæбæх у, куыд... Дис- 
саджы дзæбæх! 
ÆМБÆРЗÆН 
315 

ÆРТЫККАГ АРХАИД 
Суйковты хæринаггæнæн уат 
1-а г Ф Æ 3 Ы Н Д 
Дуня Сомова æмæ Петр (бадынц стъолы фарсмæ. Петр кæсы чиныг* 
Дуня йын йæ рæдыбтæ раст кæны). 
П е т р, «Æ-мæ си-втæ-хта — сивтæхта...» 
Д у н я. Зæгъын хъæуы «сивтæхта» нæ, фæлæ «сивтыхта». 
Петр. Сивтыхта... «Уый,йæ бæ-бæ-хы... цъæх бæхы»... 
Дуня. «Цъæх» та ма йыл дæхицæй афтыдтай? 
П етр. Эх, Дуня! Уымæй та цы уæлдай ис, бæх исты хуы- 
зæн вæййы, уæдæ! Хъуыддаг уый мидæг ис, æмæ цыдæриддæр 
уыд, уæддæр ус хивæнд уыди æмæ зæронд лæджы балцы атард- 
та... Куыд кæсын, афтæмæй фыдсыл ус цыдæр уыд... Мæ бар 
ыл куы цыдаид, уæд ын раст йæ хурхыл бахæцыдаин. 
Д у н я. Кæсгæ кæ, кæсгæ... 
П е т р. Æмæ йæ каст цы у... Раст зæгъгæйæ, Дуня, ахæм 
фыд-зæрдæ адæмы тыххæй мæм кæсын дæр нæ цæуы. 
Д у н я. Цæмæн афтæ? 
П е т р. Хуыцау йæ зонæг. Мæхæдæг дæр æй не ’мбарын... 
Ныртæккæ мæнмæ цæуы кæсын, æрмæст бынтон хæларзæрдæ 
æмæ уарзæгой чи у, ахæмты тыххæй... Мæ зæрдæ уыдонимæ 
дзуры æмæ мæ фæндгæ дæр тынг кæны, сæ хорздзинадыл мæ- 
хæдæг дæр куы сахуыр уаин. 
Дуня. Æмæ ам дæр куы ис хæларзæрдæ адæм. Зæронд 
лæг хæларзæрдæ нæу? 
П е т р. Уый у, фæлæ... Фæлæ уый зæронд у æмæ зæронд- 
%н та хæларзæрдæ хуыцауæй лæвæрд у. Фæлæ, зæгъæм, дзыр- 
дæн, афтæ хæларзæрдæ у иу чызг, æмæ, цæвиттон, иу лæппумæ 
ахæм хæларзæрдæ дары æмæ йыл узæлы... Æмæ уæд лæппу 
та, зæгъæм, чызджы раз йæ зæрдæйы тæккæ бинаг кьуымтæ1 
дæр райгом кодта æмæ ныхъхъæбыс кодта чызгæн, æмæ чызг 
та, мæстытæ, йеттæ нæ, фæлæ йын йæхæдæг ныпъпъа кодта,. 
стæй уæд ацыдысты, æмæ саргъуыдтой, ус æмæ лæг баисты 
æмæ цæрынтæ байдыдтой дыууæйæ, адæм сæм хæлæг дæр ма 
316 

кодтой, ахæм цардæй. Лæппу ахæм куыст кæнид, ахæм, æмæ 
æппындæр ницæмæй хъуаг уаиккой. Чызг та æхсины цардæй 
куы цæрид æмæ æрмæст йæ лæджы уарзынæй дарддæр куы 
ницы кæнид... Гъе уый куыд хорз уаид, куы! Диссаджы хорз! 
Д у н я. 0, æвзæр нæ уаид... Æмæ ахæм чиныг дæр ссарæн 
ис. 
П е т р. Нæ, не ссардзынæ ахæм чиныг, Дуняшка, не ссар- 
дзынæ, уыдæттæ иууылдæр бæстон фыст кæм сты, æцæг куыд 
вæййы, афтæмæй, ахæм чиныг не ссардзынæ... Зæрдæ цæмæй 
байдзаг уа, уыцы ед, цæвиттон, уарзондзинад кæй хонынц, уы- 
мæй зæрдæ фæрчытæ куыд хауы, уыдæттæн гæххæттыл ныф- 
фыссæн нæй... Э! Цы у йæ бирæ ныхас!.. Зын ныккæсæн у ис- 
кæй зæрдæмæ. (Йæ сæр æруагъта.) 
Дуня. Цы кæныс, цы, Петя! Ацы бон цавæрдæр... цыдæр 
хуызæн дæ? 
П е т р. Ацы бон нæ, фæлæ ныр æнæхъæн мæй дæн æррайы 
хуызæн. Мæ сæр мæхи бар нал у... Мæ уд æрдуйæ нарæгдæр 
сси... Мæ бон кусын нал у... Нæ хæдзары мæ æрра хонын бай- 
дыдтой... Исчи мæм куы фæдзуры, уæддæр мæм нæ фæхъуысы... 
Афтæмæй мæ, чизоны, мæ куыстæй дæр фæтæрой. Æмæ мæм 
ахæм зонд æрцæуы: ацу Невайы былмæ æмæ тæккæ Литейны- 
йы хидæй дæхи донмæ ныррæцугъ. 
Д у н я. Цытæ дзурыс, цытæ дзурыс? Хуыцау бахизæд, Пе- 
тя! Тæригъæд сты ахæм хъуыдытæ. Ды нырма æрыгон лæппу 
дæ. Ды хъуамæ цæрынæй æфсæдгæ дæр ма кæнай... 
П е т р. Йæ зæгъын æнцон — æфсæдгæ дæр ма кæнай! Фæ- 
лæ дыл дунейы рухс куы ныммæйдар уа, удхæссæг дын куы 
феста, дæхæдæг дæхицæй тæрсын куы райдайай, уæд та? 
Д у н я. Цæмæн уæд, цæмæн? 
П е т р. Уый та, гъе, уымæн... Хæрзбон!.. 
Д у н я. Хæрзбон, фæлæ æгоммæгæс ма у, ма кæн ахæм 
хъуыдытæ, ныууадз сæ. Бирæ хуыздæр дын уыдзæн. 
П е т р. Эх! Чызгай, куыд æнцонæй йæ зæгъыс. Уæдæ æз 
та æндæрхуызон хъуыды кæнын. Ныртæккæ фæцæуон трак- 
тирмæ æмæ уым музыкæйы хъæрмæ, цæвиттон, авдæлон кæнон 
иу графин... дыккаг... æмæ уæд нал æмбардзынæн, — афтæ нæ? 
Д у н я. Уæд-иу дæ къах дæр мауал æрбавæр мæнмæ, æмæ 
дæ ахуыр дæр нал кæндзынæн. 
П е т р. Æмæ уый дæр хорз, æдылыдæр куы уæм, уæд уый 
мæ хуызæттæн ноджы хуыздæр у. Хæрзбон. (Хъавы ацæуынмæ.) 
Дуня. Петя! 
П е т р. Гъы? 
Д у н я. Ма ацу, мæ хур акæнай, трактирмæ ма ацу. Кавд 
мæ иу гыццыл дæр уарзыс, уæд ма ацу. 
317 

П е т р. «Иу гыццыл». Иу гыццыл нæ, фæлæ мæнæ афтæ* 
(Хъавы йæ ныхъхъæбыс кæнынмæ.) 
Дуня (фæстæдæр алæууыд). Æрра стæ! Петя! 
Петр. Эх, Дуняша!... Хæрзбон. (Тагъд-тагъд ацыд.) 
И-æм Ф Æ 3 Ы Н Д 
Дуня (иунæгæй). Гъе уый та дын ахуыр кæнын. Афтæ- 
мæй лæппу куы фесæфа, уымæй дæр æдас нæу... Бауарзта мæ... 
Ныр ын цы кæнон? Мæгуырæг! Тæригъæд дæр ын кæнын æмæ 
дзы цыма мæхи аххос дæр ис. Куыд æдылы хъуыддаг у — чы- 
сыл цыдæр ахуырдзинад мæ къухы бафтыд æмæ уый фæдыл 
хуымæтæджы адæмæй бынтондæр фæиртæст дæн... Мæнæ ма 
ам дæр афтæ: æрмæст дзы дыууæ мæйы бæрц ацардтæн æмæ 
ныридæгæн сфæлмæцыдтæн. Светлов куы нæ уаид, уæд фæли- 
дзæг уаин. Нæ, фæлæ куыд дзæбæх у... Афтæ йæ цуры бадин 
æмæ бадин... Ха-ха-ха! Æххуырст чызг бауарзта йе ’хсины. Ро- 
ман!... Нæ, лидзын хъæуы, кæннод, хуыцау бахизæд, фæлæтар 
хъуыдытæ зæрдæйыл стыхстысты æмæ, Петрау, Невамæ бæл- 
лын райдайдзынæн... Дæлзæх фæуæнт!.. Нæ мæ хъæуынц!.. 
(Ауыдта Светловы æрбацæугæйæ). Ах! Уый у! 
Ш-æм Ф Æ 3 Ы Н Д 
Дуня æмæ Светлов (æрбацыд æмæ тагъд-тагъд цыдæр агуры). 
Светлов (сабырæй). Хæйрæг æй базонæд —ай цæмæн 
афтæ у: куы йæ фенын, уæд мæ буар ныддыз-дыз кæны... 
Д у н я. Цы агурыс? 
Светлов (Дунямæ нæ кæсы, афтæмæй). Æз... цырыхъы- 
тæ... иу чысыл сæ... Дзабырсæрфæн щеткæ нæ федтай? 
Д у н я. Щеткæ дæ хъæуы? Мæнæ... 
Светлов. О... бузныг. (Хъавы щеткæ райсынмæ.) 
Д у н я. Æри-ма, æз дын сæ асыгъдæг кæнон. 
С в е т л о в. Нæ, уый та куыд?! Бузныг... æз мæхæдæг. (Хъа- 
вы райсынмæ щеткæ.) 
Дуня. Мæнæн æнцондæр у сæ ныссыгъдæг... Дæ къах 
бандоныл сæвæр æмæ æз уадидæгæн дæр... 
С в е т л о в. Нæ, нæ, мæхи бар мæ уадз... Æз афтæ нæ 
уарзын... бахатыр кæн. 
Д у н я. Дæ къухтæ счъизи уыдзысты. 
С в е т л о в. Æмæ цы? Дон — сæ хос. 
318 

Д у н я. Æцæг, æцæг, æз сæ рæвдздæр асыгъдæг кæндзы- 
нæн. 
С в е т л о в. Нæ, нæ, нæ! Ницы амалæй. Мæхæдæг. Баха- 
тыр кæн. (Исы щеткæ.) Уый та куыд? Афтæ зæронд нæма дæн. 
(Сыгъдæг кæны.) Стæй ды дамæ дæ, æз та кавалер... Æфсæр- 
мыйаг у... Æппындæр аив нæу... Уыныс, куыд рæвдз дæн... Æн- 
дæр сæ лакæй дæр афтæ не сæрттивын кæндзæн... Гъе, афтæ... 
иу уал дзы цæттæ. Гимназмæ куы бацæуон, уæд мын чызджы- 
тæ мæ цырыхъытæй сæ цæстытæ нал исдзысты. 
Д у н я. Дæхицæй дын куынæуал исой сæ цæстытæ, мий- 
йаг. 
С в е т л о в. Нæ, уый дзы нæ уыдзæн... Не ’нхъæл дæн... 
Д у н я. Цæуылнæ? 
С в е т л о в. Афтæ, ницы бæллиццаг мæм ис... галы хуьь 
зæн, æнæхсæст... æмæ ахæмтæ чызджыты зæрдæмæ нæ цæ- 
уынц... нæ сæ уарзынц... 
Д у н я. Афтæ ма зæгъ... Чызджы зæрдæ хивæнд у... 
С в е т л о в. Ома галы дæр бауарзы? Ха-ха! 
Д у н я. Бæгуыдæр бауарзы. 
С в е т л о в. Гъы, уый та дын иннæ дæр ацæттæ. (Цæуынг 
вæнд кæны.) 
Д у н я. Цæугæ кæныс? 
С в е т л о в. Исты хабар ис? 
Д у н я. Нæ... Афтæ... Гимназмæ цæуыс? 
С в е т л о в. О, гимназмæ. 
Д у н я. Æмæ дард у уыцы гимназ? 
С в е т л о в. Дард... Знаменскийы уынджы... 
Д у н я. Фистæгæй цæудзынæ? 
С в е т л о в. О, фистæгæй... (Хъавы цæуынмæ.) 
Дуня. Ахуыргæнинаг чызджытæ уæм бирæ ис? 
Светлов (фæстæмæ раздæхт). Ахуыргæнинаг чызджы- 
тæ... О, бирæ. 
Д у н я. Цы амондджын сты... 
С в е т л о в. Цæмæй? 
Д у н я. Афтæ... ахуыр кæнынц... 
С в е т л о в. Æмæ ды дæр куы ахуыр кодтай. 
Д у н я. Æз цы, æз бирæ нæ ахуыр кодтон. 
С в е т л о в. Фæндгæ ма дæ кæны ноджыдæр? 
Д у н я. Кæй нæ бафæнддзæн... Ахуыр кæнын алкæй дæр 
фæнды. 
С в е т л о в. Кæд разы дæ, уæд дæ æз ахуыр кæндзынæн. 
Дуня. Уанцон нæу, дæу æнæуи дæр не ’вдæлы. 
С в е т л о в. Уый ницы кæны. Ахуыр кæндзыстæм изæры- 
гæтты. Уæд мæнæн дæр вæййы рæстæг, ды дæр æвдæлондæр 
319 

вæййыс. Нæма сфæлмæцыдтæ уыцы архайд æмæ хæдзары 
.зылдæй. Æвæццæгæн лидзынмæ дæр рахъавыдтæ, и? 
Д у н я. Нæ, уый зæгъæн нæй. фæлæ алыбон дæр уыцы иу 
хуызон архайд... 
С в е т л о в. Раст зæгъыс, ницы бæллиццаг у. Æмæ нæ фа- 
теры бадджытæ, нæ артисттæ та... æвæццæгæн дыл ныйичъи 
вæййынц? Æввахс дæр сæ ма уадз. Уыдон ахæм адæмы мыг- 
гаг сты æмæ... æппындæр сын ма бар се ’нæгъдау митæ. 
Дуня. Уый та куыд? Уыдон — уæздан, ахуыргонд адæм, 
æз та хуымæтæджы адæймаг. 
Светлов. Æмæ уымæй цы? 
Д у н я. Ахæм адæммæ нæй дæрзæг дзыхæй дзурæн. 
С в е т л о в. Æмæ уыдонæн сæхицæн та ис алцы фыдми 
кæнæн? 
Д у и я. Æвæццæгæн ис, иугæр афтæ вæййы, уæд. 
Светлов. Дæ хорзæхæй, Авдотья, ды ма кæс, куыдвæй- 
йы, уымæ. Уымæн дæр ис сæрмагонд закъонтæ: æфсарм æмæ 
.æгъдау цы адæймагмæ нæ уа, уымæн йæхимæ дæр иннæтæ 
ахæм хуызы куы дарой сæхи, уæд уый ницы аипп у. Цы диссаг 
у, уыдон ахуыргонд æмæ уæздан кæй сты, уый? Стæй цæмæй 
•бæрæг у сæ уæздандзинад? Æнæбон æмæ æнæхицау чызджы 
сæ зæрдæйы дзæбæхæн æфхæрой, уымæй, и? Нæ, Авдотья, æцæг 
ахуыргонд æмæ æгъдауджын адæймаг хи сæрмæ дæр хъуамæ 
ма хæсса ахæм хъуыддаг. Æз сæм рагæй дарын мæ цæст... 
æмæ афтæ ’нхъæл ма уæнт, æмæ æрмæстдæр æххуырст кæй 
дæ, уый адыл дæуæй хынджылæг кæнæн ис, зæгъгæ. (Дуня 
кæуы.) Кæс-ма, гъе ныр æцæг гал нæ дæн? Мæхи нымæр, зæ- 
гъын, дын ныфсытæ авæрон, басабыр дæ кæнон... æмæ ды та 
кæуынмæ фæдæ... Гъе уый дын æххуыс, гъе!... Ныууадз, кæугæ 
ма кæ. Мæ аххос у, афтæ кæй рауад, уый... Цæй, æгъгъæд, Ав- 
дотья. Афтæ куы кæнай, уæд дæм иу ныхас дæр никуыуал 
скæндзынæн. Дуня! Дуняша! 
Д у н я. Куы дæ кæуын... гимназмæ дын байрæджы уы- 
дзæн... ацу... 
С в е т л о в. Кæугæ нæ кæныс? Уæдæ ма мæм æрбакæс, 
æрбакæс-ма, æрбакæс... 
Дуня (йæ къухтæй йæ цæсгом амбæрзта). Æцæг, æцæг, 
«байрæджы дын уыдзæн. 
С в е т л о в. Æмæ уый дæ аххос уыдзæн. Комкоммæ мæм 
.æрбакæс æмæ ацæудзынæн... Дуня... Цæй ма... мæнæ афтæ. 
(Иæ къухтæ йын исы йæ цæсгомæй.) Æ... хинæйдзаг... кæс-ма, 
уæртæ ма иу цæсты сыг æрæзгъоры цæсгомыл... Ха-ха-ха! 
Д у н я. Уадз мæ... куы нæ кæуын... 
Светлов. Цæй, уæдæ хорз. Ныр дæ уадзын. Хæрзбон. 
.320 

Д у н я (Светловмæ нæ кæсы). Хæрзбон. 
С в е т л о в. Исчи дæр ма ахæм æгЬдауæй фæзæгъы «хæрз- 
бон»? 
Д у н я. Уæдæ куыд? 
С в е т л о в. Уæдæмæ афтæ: фæхуд мæм, дæ къух мæм 
ратт æмæ мын зæрдæбынæй зæгъ, ома, фенынмæ уал, Нико- 
лушка. 
Д у н я. Афтæ мæ бон нæу. 
С в е т л о в. Цæуылнæ? 
Д у н я. Нæ дæм уæидын... Ды барин дæ, æз та... 
Светлов. Ды та æххуырст... и? Ха-ха-ха! Æххуырст. 0, 
æцæг, æцæг... Цæй хæрзбон, кæннод æцæг байрæджы кæндзы- 
нæн æмæ мæм мæ уæздан æхсин — гимназы хицау фæхæрам 
уыдзæн. Барин! (Ацыд ) 
1У-æм Ф Æ 3 Ы Н Д 
Дуня (иунæгæй). Цымæ мæм фæхæрам уыдаид?.. Мæ 
дзыхы хуыздæр ныхас не ’рбадт, — «Барин» — Нæ! Æгъгъæд у 
æмбæхстытæй хъазынæн. Раргом ын кæндзынæн мæ хъуыды- 
тæ... Чи зоны, æмæ мын бамбара мæ зæрдæйы ахаст... 0, хуы- 
цау, цæмæн ыл фембæлдтæн? Нæ йæ зыдтон, æмæ мæ хъуыды- 
йы дæр нæ уыд... ныр та? Ницыуал æмбарын... (Ахъуыды код- 
та.) Ха-ха-ха! Нева ’рбалæууыд мæ зæрдыл... амæлын. 
У-æм Ф Æ 3 Ы Н Д 
Дуня æмæ Перышкин (тæрсгæйæ æрбакаст дуарæй, фæлæ Дуняйы 
иунæгæй куы федта, уæд уæндонæй æрбацыд.) 
П е р ы ш к и н. Дунеттæ, иунæг дæ? 
Дуня. Нæ цыппар стæм: æз æмæ ды æмæ нæ дыууæ. 
Перышкин. Æ, гæды, гæды! Хъазаг дæ, мæ хъæлдзæг 
музæ, хъазаг. 
Дуня.Цымæ мæ кæд нал хондзынæ, уыцыæнахуыр нæмт- 
тæй?... Цæй музæ дын дæн æз! Æз дæн музæ нæ, фæлæ Авдо- 
тья... Æрæмысыди мын — «музæ»! 
П е р ы ш к и н. Æрдхæрæны диссаг! Дæ сывæллоны зæр- 
дæ базыртæ ныссадздзæн, æцæг поэтыл нæ, фæлæ ма хъæды 
лыггагыл дæр, къодахыл дæр. Æрдхæрæны диссаг! 
Д у н я. Æппындæр дзы ницы ис æрдхæрæны диссагæй. 
Куыд æй æмбарын, афтæ йæ зæгъын. 
21. Къоста. 
321 

П е р ы ш к и н. Гъе, хорз дæр гъе уымæй у. Уымæй фыл- 
дæр æй нæ хъæуы æмбарын. 
Д у н я. Æцæг? Æмæ уæд дæхæдæг фылдæр цæмæн æмба- 
рыс? 
П е р ы ш к и н. Мæхæдæг бæгуыдæр фылдæр. Фæлæ ды 
уымæ ма бæлл, мæ удыгага! Уый махæн нæ амонд дæр у æмæ 
не ’намонд дæр. Мах, артисттæн, нывгæнджытæн æмæ, уæл- 
дайдæр та, поэттæн нæ нысан у талынг адæмы ахуыр кæнын, 
Парнасы бæрзæндтæй сын æппæтадæмон стыр принциптæ амо- 
нын. Уый адыл мах нæхи удуæлдай скæнæм æмæ нæ зонд æмæ 
нæ фыссæн сисы руаджы адæмы зæрдæтæ судзæм нæ дзыхы 
ныхасæй. Гъе, уый у нæ хæс, гъе уый у нæ амонд дæр. Фæлæ 
дын мæнæ уый та не намонддзинад: гуымиры æнæхсæст адæм- 
тæ нæ тæрынц иу горæтæй иннæмæ, æлгъыстаг фæвæййæм, 
дурты бын нæ фæкæнынц, уистæй нæ нæмынц, къабазгай нæ 
фæкæнынц, судзынц нæ арты. 
Д у н я. Æмæ та уæддæр райгас вæййут, и? 
Перышкин. Гъы, кæсут æм! Раст загътай! Бæгуыдæр, 
мæ бæдул, уæддæр та райгас вæййæм. Нæ мидæг цы уд ис, 
уымæн мæлæн никæд ис, уый цæуы иу фæлтæрæй иннæмæ, 
фылдæр æмæ тыхджындæргæнгæ æмæ дзы уæд разыны.Шил- 
леры, Байроны, Гетейы, Пушкины, Лермонтовы хуызæн адæм- 
тæ. 
Д у н я. Уыдæттæн æз ницы ’мбарын. Уыцы уды тыххæй 
фæлтау æндæр искæимæ аныхас кæн. Мæнæн та мæ хъуыддаг 
у хæдзар æфснайын æмæ господинтæн сæ дзабыртæ сыгъдæг 
кæнын, гъе уый мæ хæс. 
П е р ы ш к и н. Нæ, дæуæн дæ нысан у музæ уæвын, мæ 
цины суадон. 
Дуня. Цæй музæтæ æмæ йеттæ кæныс? Æз афтæ зæ- 
гъын — æххуырст дæн, ды та уæддæр музæ æмæ музæ. Æм- 
баргæ дæр æй нæ кæнын. 
П е р ы ш к и н. Гъе уæдæ мæм хъус æмæ дын æй бамба- 
рын кæнон. Музæ... Музæ... Уый у, æмбарыс — ахæм куыддæр, 
зæды хуызæн цыдæр, сылгоймаг кæнæчызг... æмæ æппынæдзух 
дæр æнæзынгæйæ поэты алфæмблай зилдух кæны, дæтты йын 
стыр тых фыссыны хъуыддаджы æмæ йын кæны поэтикон зар- 
джытæ... 
Д у н я. Фæлæу-ма, фæлæу! Æз дын искуы кодтон исты- 
хуызон зарджытæ? 
Перышкин. Уæдæ куыд! Бæгуыдæр, Дуняшечка! Алы 
’хсæв дæр æз æрмæст дæ зарынмæ фæхъусын. 
Дуня. Цытæ дзурыс, цы? Æз кæддæриддæр сабыр ныф- 
фынæй вæййын æмæ заргæ дæр нæ æмæ æндæр дæр. 
322 

П е р ы ш к и н. Ды нæ, фæлæ дæ хуыз, дæ хуыз. 
Дуня. Ха-ха-ха! Æнхъæл дæн, æмæ æнæниз нæ дæ, ба- 
рин. 
П е р ы ш к и н. Æнæниз дæн, мæ цины суадон, мæ адджын 
музæ, æнæниз... Фæлæ ды афтæ хуымæтæг дæ, æмæ дæ бон 
нæу мæн бамбарын... Фæлæ уый та ноджы хуыздæр, уый та, 
уый хыгъд мæнæн уæлдай хуыздæр. Æз дын æй сындæггай- 
сындæггай бамбарын кæндзынæн. 
Д у н я. Нæ, нæ, фæлтау æй æндæр искæмæн æмбарын кæн, 
æз дзы уæддæр ницы бамбардзынæн. 
П е р ы ш к и н. Музæ! Цытæ дзурыс, уый? Ау, дæу нæ 
фæнды, ахуыргонд æмæ зондджын уай, уый? 
Дуня. Адæм иууылдæр зондджынтæ куы уой, уæд ма 
дзабыртæ та чи сыгъдæг кæндзæн? 
П е р ы ш к и н. Нæ, фæлæ, Музæ, ды ацы бон уæлдай цæ- 
уылдæр æнкъард дæ. 
Д у н я. Цы кæнон, куыст бирæ, мызд — чысыл, фатеры 
цæрджытæ — чъынды, иу сомырдæг дзы никæмæй рантысдзæн. 
П е р ы ш к и н. Музæ! Фи! Уый дын цавæр материализм у! 
Ау, æз дæ номыл цы æмдзæвгæтæ фыссын, уыдон сомырдæгæй. 
бæрзонддæр æмæ зынаргъдæр не сты? 
Д у н я. Æмдзæвгæтæ! Ха-ха-ха! Æмæ сыл чи цы ратдзæн? 
Ахæмтыл æхца куы фидиккой, уæд дæхæдæг дæр æнæ сæкæр 
нæ уаис. 
Перышкин. фи! Ницæййаг хъуыддæгтæ! «Сæкæр»! Цьг 
у сæкæр? Сæкæр ницы у. Æз сæкæры тыххæй нæ фыссын. 
Махæн нæ мызд — уарзондзинад! Дунеттæ! Ау, никуы никæй 
уарзтай? 
Д у н я. Цæуылнæ уарзтон? Мæ мад æмæ мæ фыды кæд- 
дæриддæр уарзтон. 
Перышкин. Нæ, уый уый нæу... Ахæм, æрыгон, сахъ, 
рæсугъд лæппуйæ зæгъын... 
Д у н я. Æмæ йæ кæцæй æрхæссон ахæм сахъ рæсугъды? 
П е р ы ш к и н. Гъы, рæсугъд ма уæд, фæлæ æрыгон, зонд- 
джын, æмбаргæ. 
Д у н я. Никуы ис ахæм дæр. 
П е р ы ш к и н. Уæдæ ма дæ алы фарсмæ акæс, и? Акæс 
ма дæ алы фарсмæ лыстæгдæр, чизоны дзы ис, и? Дуняшеч- 
ка... и? 
Дуня. Ха-ха-ха! Кæд дæхицæй зæгъыс? 
П е р ы ш к и н. Æмæ цы? Ау, æмæ æз афтæ ницы дæн? Ау,. 
мæн бауарзæн нæй? 
Дуня. Аив дын нæу уый, барин. Кургæ мæ миййаг куы 
нæ ракæндзынæ. 
Ш 

Перышкин. Фи! Кургæ! Курын та цы у?! Цæмæн хъæ- 
уы? Афтæ хуыздæр у, поэтикондæр, и? Æцæг, æцæг. Бауарз 
ма мæ, и? Куыд дыл узæлин, уый куы зонис... Æмæ куыд нæ, 
ды дæ мæ иунæг диссаджы музæ... (Ахъæбыс кæнынмæ йын 
хъавы.) 
Дуня (йæ худын цæхгæр фæуагъта). Барин! Дзурын дæ 
ма уадзон — уый мæ бон нæу, фæлæ дæкъухтæ цыбырдæр дар. 
П е р ы ш к и и. Цы кодтай, Дуняшечка!.. Смæсты мæм дæ? 
Цæмæн? Æз хъазгæ кодтон, æцæг, æцæг хъазгæ... Сомы дын 
кæнын, афтæ нал бакæндзынæн. Байхъус ма мæм, æз дын ме 
’мдзæвгæтæ бакæсон. Фысгæ дæр сæ æрмæст дæуæн кæнын... 
Хъус. (Кæсы.) 
Дæуæн дæ зынг цæстытæ уарзыи, 
Дæ рæсугъд фындз æмæ дæ дзых. 
Мæ зæрдæ цух дæуæй нæ уадзын. 
Мæ уарзт парахат у, хъæддых. 
Ды дæр сыгъдæг дæ — уый æмбарыи, 
Дæ зæрдæ хорз у. Мæн фæнды 
Æдзух дæуыл мæ зæрдæ дарын... 
У1-æм Ф Æ 3 Ы Н Д 
Уыдон æмæ Мазилов (Перышкин æмдзæвгæ куы кæсы, уыцы рæстæ- 
джы дуарæй æрбакаст.) 
Мазилов (кæронмæ дзуры æмдзæвгæ). Фæлæ мæнмæ 
нæ хауыс ды! Ха-ха-ха! 
Перышкин (сабырæй). Æлгъыстаг маляр! 
М а з и л о в. Диссаг у, мæ сыхаг, æнхъæлдæн, æмæ дæм 
æмдзæвгæтæ фыссын æрмæст ам, хæринаггæнæны йеттæмæ 
никуы ’рцæуы, кæддæриддæр æрбацу — ам дын æнæ уæвгæ нæй. 
П е р ы ш к и н. Æппындæр дзы диссагæй ницы ис, æз 
ардæм цæуын хъуыддаджы фæдыл. 
М а з и л о в. Ныууадз, æз нæ зонын, цы хъуыддаджы фæ- 
дыл ам вæййыс, уый!.. Дуняшкæйæн æмдзæвгæтæ кæсыс, йæ 
зæрдæ йын архъанæй æрцахсынмæ хъавыс — æвзæр политикæ 
у! Уый дын сæ æмбаргæ дæр нæ бакæндзæн. 
П е р ы ш к и н. Диссаг мæм уый кæсы, мусье Мазилов, 
«æмæ ды, ахуыргонд адæймаг уæвгæйæ, æнæууылд ныхæстæ куыд 
сæппарыс. 
Мазилов. Цæй, хорз! Зонæм уæ — базырджын поэттæ. 
Æвæццæгæн чызгмæ дæр йæхи номæй нал дзурыс, фæлæ йæ 
музæ хоныс, и? Парнасы бæрзæндтæм æй хоныс, нæ? Æццæй, 
Дунька, афтæ нæу? «Музæ» номæй дæм никуыма сдзырдта? 
324 

Д у н я. Æмæ мæ æндæр номæй хонгæ дæр куы нæ кæны. 
Æппынæдзух дæр музæ æмæ музæ. 
М а з и л о в. Ха-ха-ха! 
П е р ы ш к и н. Уым худæгæй ницы ис, æмæ дæ æз уый 
хатыр курын æмæ æгæр ма кæн. 
М а з и л о в. Ха-ха-ха! Цæй музæ дын у! Ахъуыды ма кæн 
дæхæдæг, мæлгъæвзаг фæндырдзæгъдæг. Уый, æвæццæгæн, уы- 
цы дзырд æмбаргæ дæр нæ кæны. Æццæй нæ, Дуняшка? Зо- 
ныс, музæ цы маргъы мыггаг у, уый? Ха-ха-ха! 
П е р ы ш к и н. Æдылы, хæрзæдылы худт. Дуня, сæвæр са~ 
мовар! 
М а з и л о в. Цы?! Самовар?! Ха-ха-ха! 
П е р ы ш к и н. О, самовар... æмæ цы? 
М а з и л о в. Ныууадз, мæ хæлар сыхаг. Зонын æз дæумæ. 
(Зары.) «Нæй сæкæр дæр æмæ цай дæр...» 
П е р ы ш к и н. Ма тæрс, уæддæр дæумæ курæг нæ бацæу- 
дзынæн. 
М а з и л о в. Цы кæнон! Курынмæ куы ’рбацæуис, уæддæр 
дыи мæ бон ницы бауид, уымæн æмæ ма мæнæй рох дæр фæци, 
сæкæр цы хуызæн у, уый. Фæлæ дын цы зæгъон, уый зоныс? 
Ныхъхъуыдты уадз дæ поэтикон футтытæ, мауал мæсты кæн„ 
æрис мæм дæ къух нæ хæлардзинады сæраппонд æмæ дын æз 
ахæм хъуыддаг бацамондзынæн æмæ раст дыууæ бонмæ нæ 
дыууæ дæр Нобель æфсымæртау хъæздгуытæ фестдзыстæм... 
Гъы! 
П е р ы ш к и н. Дызæрдыггаг у. 
М а з и л о в. Мæ сæр лыгмæ дæттын. 
П е р ы ш к и н. Гъы, гъы, дзургæ кæн. 
М а з и л о в. Нæ, дæ къух уал мæм ратт, кæй баххуыс кæн- 
дзынæ, ууыл. 
П е р ы ш к и н. А! Мæ бон цæмæй уа... (Дæтты йæм йæ- 
къух.) 
Мазилов. Иттæг хорз! Ныр хъусгæ кæ. Куыдзонын, аф- 
тæмæй дæуæн ис дæрдджын хæлаф... 
П е р ы ш к и н. Уый худинаг нæу! Дæрдджын! Цы дæ 
хъуыддаг ис, дæрдджын у, æви нæу, уымæй? 
М а з и л о в. Фæлæу, фæлæу! Æнæ артæй фыцгæ ма кæ! 
Кæронмæ мæм байхъус. Бавдæл æмæ уыцы хæлаф ныууæй кæн 
тæтæйрагæн. 
П е р ы ш к и н. Куы ма дын загътон, худæггагæй дзы ницы 
ис! 
М а з и л о в. Мæ хъуыдыйы кæрон дæр нæй искæй худын 
кæнын. 
П е р ы ш к и н. Æмæ уæдæ цæмæн хъæуынц ахæм æнæ- 
325 

грхьуыды хъазæн ныхæстæ? Æз уымæ нæма ’рцыдтæн æмæ мæ 
хæлаф уæй кæнон. 
М а з и л о в. Уæ, мæ дзæбæх сыхаг, сæрæй æппындæр куы 
нæ бамбæрстай, цæуыл дзурын, уый. Хæлаф хъæуы, цы фæнд 
æрымысыдтæн, уымæн. Æрмæст хъусгæ кæн. Хæлаф ауæй кæн- 
дзыстæм æмæ дзы райсдзыстæм æхца, баххуырсдзыстæм сыл- 
тоймаг æмæ дзы ныв сфæлчъирдзыстæм... 
Перышкин. Æмæ уымæй мæнæн цы ис? Ахæм сылгой- 
маг хъæугæ дæр дæу кæны æмæ дæ хæлаф дæр ды ауæй кæн. 
•Мазилов. Мæнæн нæй ахæм... Бамбæрстай? Зыбыты 
иунæг хæлаф мын ис, æмæ ма уымæ дæр мæнæ ’рбакæс... (Йæ 
фæччи чысыл фæхъил кодта.) Федтай? Æнæ дæ хæлаф хъуыд- 
дагæй ницы рауайдзæн. Æз ныффысдзынæн этюд, бахæсдзынæн 
æй Доциаромæ, Авансомæ кæнæ æндæр ахæм до-ля-сомæ æмæ 
райсдзынæн æхца, бамбæрстай — æхца? Æмæ се ’мбис дæу. 
Перышкин. Гъе уый æрхъуыды у, гъа! Ха-ха-ха! Дис- 
саг! Æмбисонды хъуыды! Æрис мæм дæ къух! 
М а з и л о в. Сылгоймаг та нæм. ахæм ис, æмæ æгас Пе- 
тырбухы дæр ссарæн кæмæн нæй. Дуияша, æвæццæгæн, сразы 
уыдзæн сахат сомырдæгыл. 
П е р ы ш к и н. Уый дæр раст у. 
М а з и л о в. Уæдæ нын феххуыс кæн, Дуняша. Æз дæуæй 
ахæм ныв акæндзынæн æмæ нын цы фæнды сæудæджер дæр 
ратдзæн дæс туманы. 
П е р ы ш к и н. Дуняшечка, мæ дзæбæх музæ, сразы у со- 
мырдæгыл. 
Д у н я. Цы у, цы? Ницы йын æмбарын! 
П е р ы ш к и н. Æвзæрæй дзы ницы ис. Сомы дын кæнын, 
ницы дзы ис æвзæрæй. Иу — дыууæ сахаты бæрц абаддзынæ 
Мазиловы сынтæгыл, дæ дзыккутæ уæгъд уагъд æркæндзынæ, 
дæ иу къух мæнæ афтæ сæвæрдзынæ, иннæ та æндæр истыхуы- 
зон... Æмæ цыма рогвæлладæй цæуылдæрты хъуыды кæныс, 
ахæм хуызы æвдисдзынæ дæ цæстæнгас, — цыбыр ныхасæй кæ- 
нæ цармæ кæсдзынæ, кæнæ та пецæмбæрзæнмæ. 
М а з и л о в. Бамбарын кодта! Уыдæттæй иу дæр нæ хъæ- 
уы. 
Д у н я. Æз дæр афтæ æнхъæлын, барин, уыдæттæй иу дæр 
нæ хъæуы. 
М а з и л о в. Нæ, Дуняша, ды байхъус мæнмæ. Ды бад- 
дзынæ, куыддæриддæр дæ, афтæмæй. 
Дуня. Кой дæр æй ма скæн, барин, æз ницæй тыххæй. 
М а з и л о в. Æдылы! Ахъуыды ма кæн! Цы дзы ис уым 
æвзæрæй? 
Перышкин. Æцæг, æцæг, Дуняшечка! Цы дзы ис уым 
326 

æвзæрæй? Æниу æй фæрсгæ дæр цæмæн кæныс? — сразы уы- 
дзæн бæгуыдæр, уæдæ цы. Ау, мæ дзæбæх музæ нын уыцы 
куырдиатыл куыд нæ сразы уыдзæн! Уый мæнæн мæ хæларзæр- 
дæ музæ куы у! 
Тæтæйраджыдзурын (сценæйы æтте). Халат, Ха- 
лат! 
Перышкин. Кæй кой кæнай — къæсæрмæ. Кьнйаз æр- 
бахæццæ, æвæццæгæн, лопъосæр бамбæрста, ам ын цыдæр ис, 
уый. (Рудзынгæй йæм дзуры.) Эй! Халат! Комен зи гер! Кънйаз! 
ардæм, ардæм! Пысылмон чегъре, ссæуы йæ мидбылты худгæ... 
Цæй сымах аныхæстæ кæнут, æз ын товар ацæттæ кæнон. 
(Тагъд-тагъд фæцæуы æмæ дуарыл хæрхæмбæлд фæцис Евдо- 
кия Ивановнайыл.) Пардон, Евдокия Ивановна. (Ацыд.) 
УН-æм Ф Æ 3 Ы Н Д 
Дуня, Мазилов æмæ Евдокия Ивановна 
Евдокия Ивановна. (Перышкины фæстæ). Комен- 
дат! (Федта Мазиловы.) А... нывгæнæг. Дæ бонтæ хорз! Куыд- 
тæ цæрыс? 
М а з и л о в. Мерси. 
Евдокия Ивановна. Дæ хъуыддæгтæ куыд сты? 
М а з и л о в. Æвзæр... Дуня, самовар! 
Евдокия Ивановна. Бахатыр кæн, госгюдин, нывгæ- 
нæг, нæ йæ ’вдæлы, ныртæккæ мемæ пъæлицæмæ цæуы. Зæ- 
гъын хъæуы пъæлицæйæн æмæ мын мæ фатер асыгьдæг кæ- 
ной кæмæйдæр — иу фатерыбадæгæй. 
Мазилов (сабырæй). Цæй, хорз, зонæм æй — цы пъæ- 
лицæ у, уый. (Дунямæ.) Куыддæриддæр рафыца, афтæ-иу ра- 
хæс самовар. 
Евдокия Ивановна (Дунямæ). Цæмæн лæууыс? 
Кавнгæ дæ дзауматæ. 
М а з и л о в. Сахаты цыппæрæм хаймæ самовар ме стъо- 
лыл куы нæ уа, уæд тæккæ райсом цæугæ кæнын ацы фатерæй. 
Евдокия Ивановна. Цы? Цы? (Йæ фæндаг ын æрæх- 
гæдта.) Нæ, нæ, фæлæу ма! Афтæмæй дын ацæуæн нæй... Дæ 
бæрзонддзинад, господин нывгæнæг, бафид уал, цыдарыс, уый, 
стæй уæд цæугæ. 
Мазилов. Бахатыр кæн!.. (Ацыд.) 
327 

УШ-æм Ф Æ 3 Ы Н Д 
Евдокия Ивановна æмæ Дуня 
Евдокия Ивановна. Ай цы хабар у, ай? (Мазиловы 
фæстæ.) Куыдтæ мæм уæндыс ды, æнæлвыд барц? Чи дын рад- 
та ахæм бар? Æмæ, дам, адон фатеры бадджытæ сты? Хъæд- 
даг адæм, цæрджытæ нæ фæлæ. 
1Х-æм Ф Æ 3 Ы Н Д 
Уыдон æмæ хъазайнаг тæтæйраг цыдæр тыхтонимæ. 
ЕвдокияИвановна. Дæу та ма цы хъæуы? 
Тæтæйраг. Бон хорз, барина. (Йæ тыхтон æрæвæрдтаг 
йæ худ систа, йæ сæрыл ма баззад ермолкæ.) 
Евдокия. Ивановна. Цæмæ ’рбацыдтæ дæ куы фæр- 
сын? Чи дæм дзырдта? (Дунямæ.) Ды уыдтæ миййаг? 
Д у н я. Æппындæр нæ, ’хсин. 
Тæтæйраг. Уф! фонц итаж... бирæ фæлад. 
Евдокия Ивановна. Цы хæйрæджы хай дæ схаста 
фæндзæм этажмæ? Кæй цæмæн хъæуыс? 
Тæтæйраг. Цæй хорс, хорс, ихсин михсин. Рахæс цы 
ис, палто-молто, хабур-чабур. 
Евдокия Ивановна. Æз та дын афтæ зæгъын, æмæ 
атте у. Мах хæдзар цæргæ-цæрæнбонты дæр никуы ницы ауæй 
кодта тæтæйрагæн... Зæронд дзаума мах мæгуыртæн лæвар 
фæдæттæм.., Атте у! 
Тæтæйраг. Цы дзурыс — атте у!... манан захта фонц 
этаж... Афтæ хорс наи... Хуцау нæй, и? 
Евдокия Ивановна. Цæй, цæй, æгъгъæд дын у, æз 
чох-мох нæ зонын, мæнæ дын дуар æмæ дзæбæхæй ахъуыдты у. 
Тæтæйраг. Цон, цон тæрсгæ най... копо-оглы. (Ацыд.) 
Х-æм Ф Æ 3 Ы Н Д 
Евдокия Ивановиа, Дуня æмæ Перышкин. 
Евдокия Ивановна. Кæс-ма ацы тæтæйраг хæмхут- 
тæм, ноджы ма фæстæмæ дзуры... «Оглы, оглы!» Лопъосæр 
маймули! 
Перышкин (æрбацыд, хæлаф йæ къухы, афтæмæй). 
Кæм и? Ацыд. Ах, Евдокия Ивановна!.. (Æмбæхсы хæлаф йæ 
фæстæ.) 
328 

Евдокия Ивановна. А-а! Уæдæ уый ды фæдзырдтай 
тæтæйрагмæ? 
П е р ы ш к и н. Æз? Цы? Цавæр тæтæйрагмæ? 
Евдокия Ивановна. Ды, ды! Æз æй зонын, ды уыд- 
тæ, уый. 
Перышкин. Хатыр... Пардон... Не ’мбарын æз... 
Евдокия Ивановна. Уæдæ кæй агурыс? Зæгъ-ма, йæ, 
кæй? 
П е р ы ш к и н. Æз... Никæй... Мæнæ Дуняша... Дуня, са- 
мовар. 
Евдокия Ивановна. М-м... дæуæн дæр самовар? 
Перышкин. Æнæмæнг. Фыссын æмæ фыссын... Гъемæ 
уый фæстæ сæр, риу, фæсонтæ... Зын у, тынг зын у... 
Евдокия Ивановна. Мæгуыр сæр. 
П е р ы ш к и н. Цы бачындæуа, Евдокия Ивановна? Куыст 
махæн у нæ хæс, нæ уаргъ. 
Евдокия Ивановна. Бæгуыдæр, бæгуыдæр... Æмæ 
дæ уæдæ самовар хъæуы? Ныртæккæ, господин Перышкин, 
ныртæккæ, раст ацы минутыл. 
П е р ы ш к и н. Мерси. 
Евдокия Ивановна. Нæй, нал у мæ бон амæй фыл- 
дæр. Цавæр самовар дæ хъæуы, аипп ма уæд бафæрсын. 
Перышкин. Самовар... Самовар цы вæййы... 
Евдокия Ивановна. Æмæ æхца та? 
П е р ы ш к и н. Æхца?.. Ома — куыд æхца? 
Евдокия Ивановна. Уæддæр ма мæ фæрсгæ кæны! 
Æрра сыстут уе ’ппæт дæр, æви уыл цы бæллæх æрцыд? Уы- 
рыссаг ныхас нал æмбарут?... Фæлитойтæ стут? Мæ уд аскъуы- 
нынвæнд мын скодтат? Стигъгæ мæ кæнут, ныххурх кæнынмæ 
мæ хъавут, æргæвдгæ мæ кæнут? (Лæбуры йæм.) 
П е р ы ш к и н (фæстæмæ-фæстæмæ дуармæ фæцæуы). Пар- 
дон... нæ... хатыр... пардон... (Алыгъди.) 
ХЬæм Ф Æ 3 Ы Н Д 
Евдокия Ивановна æмæ Дуня 
Евдокия Ивановна. Нæй, нал у мæ бон. Афтæмæй 
адæймаг æрра куыд нæ суа. (Сценæйыæтте хъуысынц корнеты 
цыбыр мыртæ. Дуня кæл-кæл кæны.) Ды та цы ныззыхъхъыр 
кодтай дæ дæндæгтæ? Дæ бынат дæ нал хъæуы? Каемæ дзурын 
æз?... Ды дæр уыдонимæ дæ? Мæнæй хынджылæг кæнынмæ 
хъавут? 
329 

Д у н я. Нæ, уанцон нæу, æхсин, æз... (Корнет уасы; Дуня 
кæл~кæл кæны.) 
Евдокия Ивановна. Куыд уæндыс ды, æнаккаг къу- 
лыбадæг. (Лæбуры йæм.) Кæуыл яудыс ды? Зæгъ, кæуыл? 
Д у н я. Дæуыл нæ, æхсин, сомы дын кæнын. 
Евдокия Ивановна. Зæгъ-ма, уæдæ, кæуыл? Кæуыл 
худыс? (Корнет уасы.) 
Д у н я. Уартæ хъусыс? 
ЕвдокияИвановна. Æмæ уый цы? 
Д у н я. Е, уый у... сиды. 
ЕвдокияИвановна. Чи сиды? Кæмæ сиды? 
Д у н я. Е, уый — трубач, мæнмæ сиды. 
Евдокия Ивановна. Цæмæй йæ базыдтай, дæумæ 
сиды, уый? Уый йæ уаты уасы йæ трубайæ, ды та афтæ зæ- 
гъыс — сиды. 
Д у н я. Сиды мæм, æхсин, æцæг мæм сидгæ кæны. (Кор- 
нет.) Хъусыс, хъусыс? «Ту-ту, ту-ту, ту-ту» уый афтæ амоны: 
ома, Ду-ня, ар-дæм ра-цу. 
Евдокия Ивановна. Ныр гæды ныхæстæ цы кæныс? 
Д у н я. Сомы дын кæнын, æхсин, мæнг нæ зæгъын. 
Евдокия Ивановна. Мæнæ дунейы диссаг! Полчы 
салдаттæн цы сигналтæ вæййы, ахæмтæ скодтой. Батальонтæ 
цыма ахуыр кæнынц! Соддом æмæ Гоморра! (Корнеты хъæр 
дуары тæккæ æтте.) Мæ хæдзарыл!... Ардæм.... (Ацыд къуым- 
мæ æмæ йæ къухтæй йæ хъустæ бамбæрзта.) 
ХН-æм Ф Æ 3 Ы Н Д 
Уыдон æмæ Трубадуров (нæ федта Евдокия Ивановнайы, бацыд Ду- 
нямæ æмæ йæ трубайæ æхсæз цыбыр мыры ныууасы.) 
Трубадуров. Цы амоны уый? 
Дуня (худы). 
Евдокия Ивановна (йæхи нымæр). Цы хабар у, ай? 
Трубадуров (Дунямæ). Дзуапп ратт. (Дуня кæл-кæл 
кæны.) Ферох дæ? Гъы? (Трубайы уасы.) 
Евдокия Ивановна (хинымæр). О, ме скæнæг хуы- 
цау, цы дын кодтон? 
Трубадуров. Ту-ту, ту-ту, ту-ту! 
Евдокия Ивановна (хинымæр). Цæмæн афтæ на- 
монд фæдæн?! 
Трубадуров. «Ду-ня, ар-дæм, ра-цу». Уæ мæ чысыл 
•булæмæргъ! (Бавналынмæ йын хъавы йæ роцъомæ.) 

Евдокия Ивановна (хъæрæй). Бахатыр кæ, хорз 
лæг. 
Трубадуров. Ах, Авдотья Ивановна! Дæ бонтæ хорз! 
Евдокия Ивановна. Ды дæ æдзæсгом, цъаммар. 
Трубадуров. Фи, мæ зынаргъ Евдокия Ивановна, ахæм 
ныхæстæ... 
Евдокия Ивановна. Цы дæ хъæуы ам? Цæмæ ’рцыд- 
тæ ардæм. 
Трубадуров. Басабыр у, миа карассима, басабыр у. 
Ды уæзданхаст сылгоймаг дæ, афтæ дыл нæ фидауы. Дæ уæз- 
дан туджы хъæлæс ма мынæг кæн. Дæ хъæлæсы музыкæ уæд 
ноджы бирæ фæхуыздæр уыдзæн. Мæнмæ хъус — ахæм хъуыд- 
дæгтæм æз дæсны дæн. (Дунямæ.) Евдоха, самовар! 
Евдокия Ивановна. Цы?! Дæуæн дæр самовар? 
Трубадуров. Æндæр гæнæн нæй, миа кариссима, æн- 
дæр гæнæн нæй. Аходæны бæсты иу-дыууæ агуывзæйы цай 
куы ацымай, уæд пайда у. Æццæй нæ? Ха-ха! 
Евдокия Ивановна. Пайда у, æви цыу,уæддæрдын 
самовар нæ уыдзæн... 
Трубадуров. Ха-ха-ха! Абон цыдæр худæг дæ. Хорз 
дыл фидауы хъæлдзæгдзинад. Дæ комплекцимæ гæсгæ ды раст 
Шуберты фантазийы хуызæн дæ... Æцæг, æцæг... (Дунямæ). 
Ха-ха! Фæтагъддæр кæ, мæ рæсугъд уадындз. (Бавналынмæ 
йын хъавы йæ роцъомæ.) 
Евдокия Ивановна. Хорз лæг! 
Трубадуров. Цы зæгъыс, миа кариссима? 
Евдокия Ивановна. Рох дæ ма уæд, æз уæздан сыл- 
гоймаг кæй дæн, уый. 
Трубадуров. Ха-ха-ха! Диссаджы æфсин дæ. Сымах- 
мæ цæрын дзæнæтæй уæлдай нæу. Æз ардыгæй никуы ацæу- 
дзынæн. 
ЕвдокияИвановна. Цы? 
Трубадуров. Ард хæрын, тынг цæут мæ зæрдæмæ. 
Евдокия Ивановна. Ды æдзæсгом дæ, хорз лæг. 
Трубадуров. Эх, Евдокия Ивановиа. Æгæр дæрзæг 
ныхæстæ кæныс, æгæр, æгæр. 
Евдокия Ивановна. Фатеры мызд нæ фидыс, фате- 
ры бадджытæ дæ сфæлмæцыдысты æмæ лпдзынц... 
Трубадуров. Ма тæрс — ничи сæ алидздзæн... 
Евдокия Ивановна. Æххуырсты йæ хурхмæ скодтай, 
æфхæрыс уæздан сылгоймаджы. 
Трубадуров. Пардон, миль пардон! Курын хатыр. 
Евдокия Ивановна. Æз дын никуы ныххатыр кæн- 
дзынæн. 
331 

Трубадуров. Уый уæздандзинад нæу. (Æрбадтис.) 
Евдокия Ивановна. Æз дын фенын кæндзынæн... 
Æз дын базонын кæндзынæн, æз чи дæн, уый... ды... 
Трубадуров. Дзур, дзур, хъусын дæм æз. (Трубайæ 
уасы.) 
Евдокия Ивановна. Рох дæ ма уæд—мæнæн ис 
лæг... Уый дын бамбарын кæндзæн, мæхæдæг та дæ хуызæн 
æдзæсгомимæ дзурын мæ сæрмæ дæр нæ хæссын. (Ацыди.) 
ХШ-æм Ф Æ 3 Ы’Н Д 
Трубадуров æмæ Дуня 
Трубадуров. Ха-ха-ха! Афонмæ дæр афтæ хуыздæр 
уыдаид. Цæй, мæ чысыл булæмæргъ, зæгъ мын, цæуылнæ ’рба- 
цыдтæ мæ сидтæм, и? Уый тыххæй дын цы хъæуы, уый зоныс... 
(Ахъæбыс кæнынмæ йæ хъавы.) 
Д у н я. Барин, дæ къухтæ цыбырдæр дар. 
Трубадуров. Цæмæй мæ тæрсыс? Уый нал æрбацæу- 
дзæн. 
Д у н я. Уый нæ, фæлæ дын æз зæгъын. 
Трубадуров. Ды? Ха-ха-ха! Мæнæ цы заманайы чы- 
сыл булæмæргъ и! (Хъавы йæ ахъæбыс кæнынмæ.) 
Д у н я. Æз мæхи ’фхæрын нæ бауадздзынæн. 
Трубадуров. Цы? Æцæг зæгъыс, æви?... 
Д у н я. Мæн хъазынтæм не ’вдæлы, æгъгъæд у... 
Трубадуров. Ха-ха-ха! Æмæ уæдæ хъазгæ нæ кæныс, 
мæ рæсугъд уадындз? 
Д у н я. Нæ кæнын, нæ. 
Трубадуров (æргуыбыр æм кодта). Нæ кæныс? 
Д у н я. Зæгъын дын, нæ. 
Трубадуров (пъа йын кæны). А, уæдæ дын уый тых- 
хæй! Ха-ха-ха! 
Дуня. Цъаммар! Æдзæсгом! (Кщы.) 
Трубадуров. Æлгъит, æлгъит, цас дæ фæнды уыйас. 
Ха-ха-ха! Кæсыс, æз дæр хъазгæ нæ кæнын. Кæс-ма, амæ дæр! 
Смаст ын кодтой! Иæ фындз æруагъта. Эх, чызгай! Дæуæй æн- 
дæр чи уыдаид, уый мын йæхæдæг апъа кодтаид, ды та кæ- 
уыныл сбæндæн дæ. Æдылы дæ, æдылы, хæрзæдылы. Бынтон- 
дæр ницы æмбарыс... (Йæ уæхскмæ йын бавнæлдта.) Эй, чы- 
сыл булæмæргъ. Æгъгъæд дын у... 
Д у н я. Цъаммар. 
Трубадуров. Ха-ха-ха! 
332 

Суйков (хъæлæс). Кæм и, кæм? Ардæм ма йæ æриут... 
æз ын ныртæккæ... 
Трубадуров. 0-го, йæ усы, тыххæй маст кæмæ ’рхауд, 
уыцы мой. Куы ныддæлæ-уæлæ кæна æмæ мæм дуэльмæ куы 
фæсида. Нæ, уый дзы нæ рауайдзæн — æз дæ уадидæгæн æр- 
сабыр кæндзынæн. (Æрбадтис табуретыл æмæ цæгъды ария: 
«Дзæгъæлы ма ку, ма, мæ хъæбул».) 
Суйков (хъæлæс). Æриут ма йæ ардæм, кæм и? 
/ 
Х1У-æм Ф Æ 3 Ы Н Д 
Уыдон æмæ Суйков 
С у й к о в (корнеты мыртæ фехъусгæйæ, æрлæууыд дуары 
Цур æмæ райдыдта зарын. Турбадуров цырындæрæй дарддæр 
кæны йæ цагъд. Суйков, сценæйы куыд фæкæны, ахæм хуызы 
баввахс ис Дунямæ, йæ къухтæ бæрзонд систа Дуняйы сæрмæ 
æмæ архайы зарыныл). 
ХУ-æм Ф Æ 3 Ы Н Д 
Уыдон. Евдокия Ивановна æмæ Светлов (дуаргæрон.) 
Евдокия Ивановна. Гъе, уый дын мой! Гъе, уый 
дын, йæ усы намыс чъизи кæнын чи нæ уадзы, уый! (Хъæрæй.) 
Андрей Михайлович! Андрей Михайлович! 
Суйков. Цы дам? Дудуся! 
Трубадуров. Ха-ха-ха! Уый та уын оперæ. Æрбацæ- 
уæггаг ницы исæм. Табуафси, сæмбæлут нæм æндæр хатт. 
(Ацыд.) 
Евдокия Ивановна (йæ лæгмæ). Сæрхъæн, сæр- 
хъæн. 
С у й к о в. Дудуся, мæ хур, дзæгъæлы дзурыс... уый... 
Евдокия Ивановна. Дзургæ дæр ма кæ, зæронд дза- 
быры хæррæгъ! (Ацыд.) 
Суйков (йæ фæстæ). Æцæг, æцæг, Дудуся, хатыр куры... 
Сомы кæны... афтæ иикуыуал бакæндзæн. (Ацыд.) 
Светлов (хæстæг æрбацыд Дунямæ). Дуня!.. Кæугæкæ- 
ныс?.. Цæуыл? 
Дуня. Коля... Мæ зæрдæдарæн! (Йæхи баппæрста Свет- 
ловы хъæбысмæ æмæ хæкъуырццæй кæуы.) 
Æ М Б Æ Р 3 Æ Н 
333 

ЦЫППÆРÆМ АРХАЙД 
Дыккаг архайды уат. 
1-а г Ф Æ 3 Ы Н Д 
Суйков кæсц нотæтæ. Евдокия Ивановна кæсы газеты хъусынгæнинæгтæ. 
С у й к о в (фыццаг цыдæр гуым-гуым кæны, стæй сцырын 
æмæ зары). «Æнусон тарбонты рæстæг...» 
Евдокия Ивановна. Андрей Михайлович! 
С у й к о в. Хатыр, Дудуся. Бынтондæр мæ ферох, ам дæ, 
уый. (Дыууæйæ дæр та сæ куысты аныгъуылдысты.) 
Евдокия Ивановна. Мæнæ та. (Кæсы.) «Æрыгон 
сылгоймаг агуры хæринаггæнæджы кæнæ иу æххуырст кæм 
хъæуа, ахæм бынат... Гончарон уынг, 13-æм хæдзар, 21-æм фа- 
тер». Куыд дæм кæсы: баххуырсæм æй? (Суйков нæ хъусы.) 
Андрей Михайлович! 
Суйков. И? Цы загътай, цы, Дудуся? 
Евдокия Ивановна. Фæрсгæ дæ кодтон, зæгъын, бах- 
хуырсæм æй? 
С у й к о в. Баххуырсæм, баххуырсæм, кæй зæгъын æй хъæ- 
уы... Цæуылнæ йæ хъуамæ баххуырсæм... (Аныгъуылд та йæ 
куысты.) 
Евдокия Ивановна. Кæнæ мæнæ ноджы. (Кæсы.) 
«Агурын æххуырсты бынат, къаннæг бинонтæ чи уа, ахæммæ. 
Ис мæм рекомендацитæ. Пески, 7 уынг, 39 хæдзар, 11-æм фа- 
тер». 
Суйков (зары). «Нæ хъуысдзæн зарджыты йæ ном». 
Евдокия Ивановна. Андрей Михайлович! Æппын 
дæм худинаг дæр нæ кæсы? 
Суйков. Цы загътай, Дудуся? Чи мæм кæсы? 
Евдокия Ивановна. Æз демæ хъуыддаджы тыххæй 
ныхас кæнын, ды та гуым-гуым кæныс æмæ кæныс. Нæма дзы 
сфæлмæцыдтæ? Бон сау изæрмæ лæг æрра куыд нæ суа афта- 
мæй. 
334 

С у й к о в. А, Дудуся, кæд дæ зæрдæмæ нæ цæуы, уæд 
мын зæгъ... Мæ зарын бынтондæр ныхъхъуытты уадздзынæн, 
нотæты басудздзынæн. Æз афтæ ’нхъæлдтон æмæ дын æхсыз- 
гон у. 
Евдокия Ивановна. Алцы дæр йæ рæстæджы хъæуы, 
Андрей Михайлович. Ныртæккæ æз зарыныл нæ дæн... Ссарын 
нæ хъæуы æххуырст. 
С у й к о в. Æмæ дын æз афтæ зæгъын нæ хъæуы? Бæгуы- 
дæр хъæуы. Æнæ ’ххуырст нын гæнæн нæй. 
Евдокия Ивановна. Æмæ уæдæ кæй равзæрстæуа 
уыдонæй? Сæ иу цæры Гончарон уынджы, иннæ та Пескиты, 
æртыккаг — Гаваны, цыппæрæм — Измаиловы полчы, фæндзæм 
— 16-æм зылды, æхсæзæм — Дворянты уынджы, æвдæм — Сам- 
соны хиды цур. 
Суйков. Райс, Измаиловы полчы цур чи цæры, уый. 
Евдокия Ивановна. Салдаттæ йæм ардæм куыд цæ- 
уой, афтæ? Ницæй тыххæй! Æз зонын, Измаиловы полчы цур 
цæрæг сылгоймæгтæ куыд сты, уый. 
С у й к о в. Кæд дæ нæ фæнды, уæд та Гаванæй. 
Евдокия Ивановна. Куыннæ стæй! Уыцы сылгоймаг, 
æвæццæгæн, зонгæ у матростимæ. Расыггæнджытимæ, хылгæн- 
джытимæ... Нæ хæринаггæнæн уатæй нын кабак сараздзы- 
сты. 
Суйков. Уæд та 16-æм зылдæй. 
Евдокия Ивановна. Ома къæрных сылгоймаг, и? 
Дæумæ гæсгæ къæрных адæймаг баххуырсын ницы кæны, и? 
С у й к о в. Кæд афтæ у, уæд та Самсоны хидыхъусæй. 
Евдокия Ивановна. Кой дæр æй ма скæн, Андрей 
Михайлович. Чухойнæгтæ мæнæн мæ удхæссæг сты. Ницæмæ 
арæхсынц, æдылы сæртæ, уырыссагау дæр не ’мбарынц. 
С у й к о в. Цæмæй йæ зоныс, чухойнаг уыдзæн, уый? 
Евдокия Ивановна. Чухойнаг, æнæмæнгдæр, чухой- 
наг! Æндæр исчи Самсоны хидыхъус цæргæ дæр нæ фæкæн- 
дзæн... Уым иууылдæр чухойнæгтæ сты... Уый тыххæй ды мæ- 
нæн ма дзур... Уый æз хорз зонын, тынг хорз. 
С у й к о в. Æмæ уæдæ кæд алцы дæр афтæ хорз зоныс, 
гъе уæд та дзы мæн фæрсын дæр ницæмæн хъæуы. 
Евдокия Ивановна. Куыд ницæмæн хъæуы? Лæгды 
дæ, хæдзары хицау. 
Суйков. Омæ уæд та Гончарон уынджы чи цæры, уый 
баххуырс. 
Евдокия Ивановна. Ацы хатт дæр та æрыгон чыз- 
джы? Цæмæй та нæ хæдзары арвистон уа, нæ? Стæй уæд та 
уый фæстæ алидза? Стыр бузныг! 
335 

С у й к о в. Ох, Дудуша, дæхæдæг дæр не ’мбарыс, цы дæ 
хъæуы, уый. 
Евдокия Ивановна. Æмбарын, æмбарын, АндрейМи- 
хайлович,. тынг хорз æй æмбарын, ды мæн нæ афæливдзынæ. 
Æз мæхи цæстæй федтон, мæхи, цыдæриддæр уыд, уыдон. 
С у й к о в. Æмæ цы федтай? Мур дæр ницы федтай. 
Евдокия Ивановна. Ма мæ дзурын кæ, Андрей Ми- 
хайлович, уæ, ма мæ дзурын кæ! Хуыздæр дын уыдзæн. Афтæ 
’нхъæл дæ, æмæ нæ зонын, Дуняшкайы алы фарс уе ’ппæт дæр 
цъилау куыд зилдух кодтат, уый? 
С у й к о в. Куыд уе ’ппæт дæр? Чи сты уыцы уе ’ппæт? 
Стæй уæд цъилау куыд зилдух кодтой йæ алы фарс? 
Евдокия Ивановна. Æз та дын афтæ зæгъын, фæл- 
тау мæ ма сдзурын кæн. 
Суйков. Цæуылнæ? Дзур, иугæр райдыдтай, уæд. Зæгъ, 
кæд зилдух кодтон Дуняшайы алы фарс, и? 
Евдокия Ивановна. Кодтай, Андрей Михайлович, 
кодтай, цы йæ сусæг кæныс. Æииу æз мæсты миййаг нæ кæ- 
нын, афтæ йæ ныхасы фæдыл сдзырдтон... 
С у й к о в. Гъы, уæд та кодтон. Фод афтæ дæр. Æмæ зил- 
дух кодтон, уымæй цы ис? Иæ алыгъд дæр миййаг уый тыххæй 
уыди? 
Евдокия Ивановна. Уыди æви нæ уыди, уæддæр 
афтæ цæуы. 
С у й к о в. Куыд цæуы афтæ, куыд? И? 
Евдокия Ивановна. Афтæ цæуы. Куы цыди Дуня, 
уæд мын господин Светлов сусæгæй загъта, ома, дам, Дуня уый 
тыххæй цæуы, æмæ ацы хæдзары цæрджытæй сфæлмæцыд. 
С у й к о в. Гъе ’мæ? 
ЕвдокияИвановна. Гъе уый дын æмæ! 
С у й к о в. Æмæ уым æз цы азымджын дæн? 
Евдокия Ивановна. Уый азымджын æмæ дыдæрйæ 
алы фарс зилдух кодтай. 
Суйков. А, уæдæ сифтындз уыцы иу ныхасыл: кодтай 
æмæ кодтай. Кæд мæ искуы федтай, зилдух кодтон, уый, уæд 
мæ багæды кæн. 
Евдокия Ивановна. Иу гæды дæр нæ æмæ иннæ дæр. 
Дæхæдæг æй зоныс, ацы хъуыддаджы сыгъдæг кæй нæ дæ, уый. 
С у й к о в. Фæлæ нæ, нæ, уæддæр мæ нæ багæды кæндзы- 
нæ. 
Евдокия Ивановна. Фæлæ уæддæр зæронд сылваз 
дæ... 
С у й к о в. Ды мæнæн, Дунечка, ахæм ныхæстæ ма кæн. Мæ 
336 

цæстмæ мын цы бадарай, ахæм мæм ницы ис. Æмæ дын тæ- 
ригъæд у ахæм ныхæстæ кæнын, тæригъæд... 
Евдокия Ивановна. Нæ, нæ, тæригъæд дæуæн у... 
Æз 31 азы дæуыл мæ зæрдæ никуы сивтон, фæлæ ды... худинаг 
дæм куыд нæ кæсы дæхи раст кæнын? 
С у й к о в. Цæмæн дын хъуамæ раст кæнон мæхи? Зæгъын 
дын: ницы кодтон æмæ ницы. 
Евдокия Ивановна. Уæдæ Палкинтæм Славскаяимæ 
æхсæвæр хæрыныл ды нæ бадтæ? Ды нæ уыдтæ? Нæ йыл сæт- 
тыс? 
С у й к о в. Цавæр Славская? Кæд? 
Евдокия Ивановна. Куыд нæ уал æй хъуыды кæныс? 
Зарæг сылгоймаг, кусгæ дæр иумæ кодтат, стæй уый фæстæ 
Калакмæ аивта... 
С у й к о в. Ха-ха-ха! Æмæ уый ссæдз азы размæ куы уыди. 
Куыд ницы дæ рох кæны! 
Евдокия Ивановна. Худæгæй йыл мæл! Ахæм хъуыд- 
дæгтæ дæ æз иу æмæ дыууæ миййаг нæ зоныи. 
С у й к о в. Бирæ, тынг бирæ, фæлæ кæд уыдысты уыдон? 
Ха-ха! 
Евдокия Ивановна. Худинаггæнæг! Æрдумæ дæр 
никæд дардта ус æмæ лæджы æмзæрдион цард... Æз та-иу, мæ- 
гуыр мæ бон, бадтæн иунæгæй... боны цъæхмæ-иу мæ цæст дæр 
не ’рныкъуылдтон... цæттæ дардтон самовар. Зæгъын Андрюша, 
мæгуырæг, оперæйæ æрбацæудзæн фæлладæй, æххормагæй... 
Афтæмæй-иу Андрюша та Палкинтæм уыцы гаццаимæ... Мæуд 
æрдуйæ нарæгдæр сси, мæ зæрдæ куыд нæ аскъуыд! Æмæуæд 
цæй фæдыл, цæй? (Кщы.) 
Суйков. Æдылы митæ! Дудуша! Куыдтæ кæныс?.. Цæй 
уæд та фод мæ аххос... Бахатыр мын кæн, азымджын дæн, фæ- 
лæ бахатыр кæн. Лæппуйы бонты алчи дæр афтæ фæкæны... 
Гъемæ æз дæр сыгъдæг нæ дæн... фæсмон кæнын... Æмæ мын 
ныххатыр кæн... Цæй... Куы йæ зоныс, ныртæккæ мын ницы у, 
мæхи дзæбæх куы дарын... 
Евдокия Ивановна (хæкъуырццæй кæуы). Цæмæн 
æрбабын кодтон мæхи, ме ’взонджы бонтæ. 
Суйков. Дудуся, мæ зæрдæйы рухс, мæ зынаргъ... Цæй 
ныууадз... дон ахуыпп кæн... а... куы дын загътон — аххосджын 
дæн æмæ мын ныххатыр кæн... дæ фæлмæн зæрдæйæ мын ных- 
хатыр кæн... Дудушечка. 
Евдокия Ивановна (кæуы, афтæмæй). Цал æмæцал 
усгурæн не сразы дæн... 
Суйков. Мæ зынаргъ! Дудусенька! Цæмæн мæ афтæ 
’фхæрыс? Ныххатыр мын кæ, ныххатыр! Ракæс-ма, мæнæ дæ 
22. Къоста 
337 

разы мæ зонгуытыл куы лæууын... (Лæууы йæ зонгуытыл.) 
Ныххатыр мын кæ, Дудусенька!.. (Йæ къухæн ын пъа кæны.) 
Мауал ку, мæ зæрдæйы уидаг... Æвзæрмæ дын асайдзæн уыцы 
куыд... Дæ сæр фæрисдзæн... Дæ гуыбын та риссын байдай- 
дзæн... Дудуся, уæд та хуысгæ куы ’ркæнис... Цом-ма, æз дæ 
акæнон хуыссæнмæ... Цом, мæ зæрватыкк, мæ цæсты рухс... Ис- 
чи дæр ма афтæ кæны!.. (Фæкæны йæ.) Ды рынчын, лæмæгъ 
адæймаг дæ, æмæ... Æвзæр дын у мæсты кæнын... Сабыр хъуа- 
мæ уай, сабыр, æнæмаст... (Ацыдысты) 
И-æм Ф Æ 3 Ы Н Д 
Иван Кузьмич Сомов, йæ сæрыл цилиндр, йæ фындзыл пенснэ, Марья 
Павловна æмæ Петр æрбацыдысты хæринаггæнæн уаты ’рдыгæй. 
П е т р. Табуафси. Кæй агурут, уый мæнæ ацы фатер у; цæ- 
виттон, хæдзары чиныджы куыд фыст у, афтæмæй йæ номыр 37. 
Марья Павловна. Фу! Мæ бон улæфын нал у... 
С о м о в. О, бæрзонд у... Тæккæ цардахъы бын. 
П е т р. Нæ, уый ма зæгъ, дæ бæрзонддзинад, тæккæ цар- 
дахъы бын нымад сты 7-æм этажы фатертæ. 
Марья Павловна. Нырма мæ улæфт не ’рцыд... Кæм 
нæ смидæг кодта... Асинтæ — цъыф, хæринаджы æмбыды тæф,. 
смаг... 
П е т р. Уый алы ран дæр афтæ у, æхсин. Сау асинтæ дæр 
уымæн у сæ ном. Æз уын дзырдтон сыгъдæг асинтыл — уæхи 
не сфæндыд. 
Марья Павловна. Къæридортэе — талынг, афтæмæй дæ 
сæр искуы куы ныссæттай, уый дæр диссаг нæу... Афтæмæй ам 
цæр! Ницæй тыххæй! 
П е т р. Омæ уын куы дзырдтон — ацы фатер ахст у — уæ- 
хæдæг æй нæ уынут? Фæлæ мæнæ, саккаг кæнут, иннæ асиныл 
иу уæгъд фатер, æз уын æй бацамондзынæн... фондз уаты... 
Саккаг кæнут. 
С о м о в. Фу, куыд æнæ сæр дæ!.. Цæй-ма, кæдæм мын ак- 
каг кæнын кæныс, æз дын куы загътон, ацы фатерæй æндæр 
мæ никæцы фатер хъæуы. 
П е т р. Æмæ ахст у, дæ бæрзонддзинад, — дæхæдæг ма ба- 
кæс. 
С о м о в. Зонын æй, ахст у, уый. 
П е т р. Æмæ тагъд не сафтид уыдзæн. 
С о м о в. Зонын уый дæр. 
Петр. Хорз цæрджытæ сты, афоныл фидынц... Хицау сæ 
тынг бирæ уарзы. 
338 

С о м о в. Уарзæд сæ, цас æй фæнды, уыйас. 
П е т р. Ницыхуызы сæ арвитдзынæн фатерæй. 
С о м о в. Хæйрæджыты амæттаг! 
П е т р. Омæ, æвзæр цæмæн дзурыс? 
С о м о в. Загътон дын, зонын уыдæттæ иууылдæр, цы мыл 
ныйичъи дæ! 
Петр. Бахатыр кæ, куыд нæма дыл ныйичъи уон? 
С о м о в. Уæд та дын ахæмтæ фæдзурдзынæн, æмæ... 
П е т р. Æз дзы ницы аххосджын дæн. Æз мæхи фæндæй 
ницы зæгъын, æз æххуырст дæн. Мæнæн загътой, равдис сын 
фатертæ, æмæ уын зæгъын, ацы фатер ахст у, фæлæ ис æндæр 
фатер, ахст чи нæ у, ахæм. 
С о м о в. Нæ, фæлæ искуы ахъуытты уыдзынæ, æви нæ? 
Марья Павловна. Ваня!... Исчи ма афтæ кæны? Хъыг 
дæм ма фæкæсæд, мæ хæлар, мах фатер æххуырсынмæ не ’рба- 
цыдыстæм... Мах фенын хъæуы Евдокия Ивановнайы... Иæ хæс- 
тæджытæ стæм... 
П е т р. Хуыцауы тыххæй! Афонмæ дæр афтæ загътаиккат... 
С о м о в. «Афтæ загътаиккат». Дæхæдæг куырм дæ, нæ 
уыныс, давæг не стæм, уый? 
Петр. Цы йын базындæуыдзæи, дæ бæрзонддзинад, ныр- 
тæккæйы рæстæджы уый зын равзарæн у, уæлдайдæр та ам, 
Питеры... Æмæ уæдæ йæм фæдзурон? 
Марья Павловна. О, о, фæдзур æм, хæдзары ис? 
П е т р. Хæдзары, Евдокия Ивановна æдзухдæр хæдзары 
вæййы. 
Марья Павловна. Уæдæ йæм фæдзур, мæ хæдзар... 
Мæнæ дын уый та цайæн... 
П е т р. Стыр бузныг... Æз ныртæккæ... 
С о м о в. Фæлæу. Куы дæ фæрса, уæд-иу ма зæгъ, йæ хæс- 
тæджытæ сты, зæгъгæ, фæлæ-иу зæгъ — афтæ цавæрдæр госпо- 
динтæ... Æмбарыс? 
Петр. Æмбарын. 
С о м о в. Тагъддæр! (Петр ацыд.) 
Ш-æм Ф Æ 3 Ы Н Д 
Сомов æмæ Марья Павловна. 
Марья Павловна. Иван Кузьмич, хъусыс, æрмæст 
æй цæвгæ ма ныккæн. 
С о м о в. Уый бæрæг уыдзæн. 
Марья Павловна. Нæ, нæ, ма йæ ныццæв... Стыр го- 
рæтты ахæм ми аив нæу. 
339 

С о м о в. Уый мæ хъуыддаг нæу: æз ардыгон нæ дæн æмæ 
мæ бон у, цы мæ фæпды, уый кæнын. 
Марья Павловна. Æз та дын афтæ зæгъын æмæ аив 
нæу. Стæй ныр стыр чызг у, ноджы студенткæ æмæ аив нæу. 
С о м о в. Уый дæр мæ хъуыддаг нæу. 
Марья Павловна. О, æмæ уый куыд не ’мбарыс, Ива» 
Кузьмич, фæхудинаг уыдзыстæм, газетты нæ ныммыхуыр кæн- 
дзысты... Ам махмæйы хуызæн нæу — ам алцы дæр газетты 
мыхуыр кæнынц. 
С о м о в. Æмæ уадз æмæ мыхуыр кæнæнт. 
Марья Павловна. Омæ худинаг уыдзæн, худинаг — 
нæ зонгæтæ нын цы зæгъдзысты? Дохтыры ус, цыдæриддæр га- 
зеттæ ис, уыдон иууылдæр фæкæсы — уымæй ницы басусæг 
уыдзæн — æмæ йæ уайтагъд адам-дум кæндзæн. Ома, дам, 
æдылы провинциалтæ Петырбухмæ ацыдысты, ссардтой сæ кур- 
систкæ чызджы æмæ йыл бацин кæныны бæсты, йæ дзыккутæй 
йæ фæралас-балас кодтой... Нæ, дæ бар дæхи, фæлæ ахæм ху- 
динаджы фæстæ æз нæхимæ дæр нал ацæудзынæн... 
С о м о в. Иу худинаг дæр дзы нæй æмæ иннæ дæр. Уый мæ 
чызг у æмæ уымæ гæсгæ, цæвиттон, мæ бон у, цы мæ фæнды, 
уый кæнын. Цы ралидз-балидз кæны! 
Марья Павловна. Нæхи аххос дæр у. Куы нын дзырд- 
та, уæд æй нæ ауагътам æмæ алыгъд. Ахуыр кæнын тынг уар- 
зы. 
С о м о в. Нæ йæ уагътам уымæн, æмæ ницы пайда ис уыцы 
ахуырæй. Æхца дзæгъæлы хардз кæнын та мæ фæндгæ нæ кæ- 
ны æмæ хардз никæддæр кæндзынæн. 
Марья Павловна. Æмæ нæ ’хца кургæ дæр нæ кодта.. 
Æрæджы дæр фыста, урокты куыстæй, дам, цæрын æмæ мын 
фаг кæнынц, æмæ, дам, мæн тыххæй ма мæт кæнут. 
С о м о в. «Ма мæт кæнут!» Иæ фыд нæ дæн? Куыд нæ мæт 
кæнон мæхи хъæбулы тыххæй? Мæт куы нæ кодтаин, уæд ар- 
дæм дæр не ’рбацыдаин, фæлæ мæ бон нал у... Æхсæв мыл 
хуыссæг нæ хæцы, хъуыдытæ сæры зилынц, — цымæ цы фæци 
Дуняша, удæгас ма у, кæд ын миййаг уазал у, стонджы? «Ма 
мæт кæнут!» Хæйрæджытæ! Мæнæ йæм бакæсдзынæн æмæ кæд 
смæллæг, уæд йæ дзыккутæй — æмæ нæхимæ. Æз ын фенын 
кæндзынæн курсытæ. 
Марья Павловна. Сс... æнхъæл дæн, æрбацæуы. 
340 

1У-æм Ф Æ 3 Ы Н Д 
Уыдон æмæ Суйков (йæ уæлæ халат, ермолкæ, цæсткæсæнтæ, йæ дзцш 
лулæ.) 
С у й к о в. Пардон... Бахатыр кæнут, уæ хорзæхæй, ахæм 
хуызы уæм кæй рацыдтæн... (Кувы сын.) Бахатыр кæнут, хуы- 
цауы тыххæй. 
С о м о в. Ницы кæны... Уый дæхи хъуыддаг у... Махæк 
уæлдай нæу. 
С у й к о в. Дæуæн, о... фæлæ мæнæ... (Марья Павловнамæ.) 
Бахатыр кæ, мадам, дæ хорзæхæй, бахатыр кæн... 
Марья Павловна. Ницы кæны, ницы... Ацæргæ лæг 
дæ æмæ... 
С у й к о в. 0, о, кæй зæгъын æй хъæуы, фæлæ аив нæу 
æмæ мын бахатыр кæн... 
С о м о в (сабыргай). Цы хæрæджы къæдзилы хатыртæ 
куры. Уый бæсты куы ахъуытты уаид. Нæ уыны, æцæгæлон 
адæм стæм, уый. 
Суйков (Марья Павловнайæн). Бадгæ скæнут. (Иван 
Кузьмичæн.) Саккаг кæнут! (Иууылдæр сбадтысты. Иудзæвгар 
рæстæг ницы дзурынц.) Æнхъæлдæн сымах Евдокия Ивановна- 
йы агуырдтат? 
Марья Павловна. О, о, ам сæхимæ и? 
С у й к о в. Уæдæ кæм уа, ам и, фæлæ хатыр куры. 
Сомов. Куыд кæсын, афтæмæй ам уе ’ппæт дæр хатыр- 
курынтæй фæрынчын стут... Цы хатыр куры? Рацæуæд уал нæм 
ардæм, стæй уæд курæд хатыр, цас æй фæнды, уыйас. 
С у й к о в. Æмæ бæллæх дæр уый у æмæ йæ бон рацæуын 
кæй нæу, хатыр дæр уый тыххæй куры... 
Марья Павловна. Уый дын диссаг! 
С о м о в. Цæй фæдыл «йæ бон нæу»! Кæс-ма уымæ дæр! 
Мæлæты маргъ. Исчи йын загъта, йæ фенынмæ ’рбацыдысты, 
уый? 
Суйков. О, кæртгæс загъта... Фæлæ рацæуын йæ бон 
нæу, хатыр куры. 
С о м о в. Ницы хæрæджы къæдзилæн мæ хъæуы йæ хатыр 
куырд. Мæн йæхи фенын фæнды!.. 
С у й к о в. Бауырнæд уæ, йæ бон нæу... хуыссæны ис... рын- 
чын у... 
Марья Павловна. ОхГ Кæм и, кæм? Кæм и йæ уат? 
(Иван Кузьмич æмæ Марья Павловна фессæстой дуармæ.) 
С у й к о в. Бахатыр кæнут. (Сæ фæндаг сын æрæхгæдта.) 
Бахатыр кæнут... Мæ бон нæу уæ бауадзын... Бах... 
Сомов. Цы зилдух кæныс нае разы... стæ-ма! 
341 

Суйков. Сс!... сабыр, уæ хорзæхæй... фæтæрсын æй кæн- 
дзыстут уæ хъæрæй. 
С о м о в. Уæд та нæ уадзгæ акæн! Кæм хуыссы? 
С у й к о в. Бауырнæд уæ, мæ бон нæу, йæ низ ын ноджы 
фæтынгдæр кæндзыстут. 
С о м о в. Ауадз ма мæ, хæйрæджы амæттаг! 
С у й к о в. Ох, мæлæты тæвд не стæ! Æз та дын афтæ зæ- 
гъын, нæй гæнæн. Кæд ын исты зæгъинаг дæ, уæд æй мæнæн 
зæгъ, æмæ йын æй æз дæр афтæ зæгъдзынæн... Цы уæлдай у? 
Сомов. Куыд цы уæлдай у? Æмæ дзы ды та цалæм дæ? 
Иæ секретарь дæ, æви цы? 
Суйков. Куыд секретарь? Æз — йæ мой. 
Марья Павловна. Мой? 
С о м о в. Куыд мой? 
С у й к о в. Куыд вæййы, афтæ — мой. 
Марья Павловна. Ау, æмæ смой кодта? 
Суйков. Уæдæ нырмæ дæр чызгæй бадтаид? 
Марья Павловна. Æмæ ды йæ мой дæ? 
С у й к о в. Куыд æмбæлы афтæ — закъонæй мой. 
Марья Павловна. Ау, куыд смой кодта ахæм удхæс- 
сæджы хуызæн лæгæй? 
С у й к о в. Куыд загътай!? Аипп ма уæд!... Æз 35 азы опе- 
рæйы сценæйы фæкуыстон, ды та афтæ зæгъыс... 
Марья Павловна. Нæ, хынджылæг цыдæр кæныс, 
уый дæуæн никуы бакуымдтаид... Ды — йæ мой? Уый никуы 
уыдзæн. Уый бынтон æвирхъау... æлгъаг хъуыддаг уаид. 
Суйков. Æлгъаг?! Цæмæ гæсгæ? Аипп ма уæд, бафæр- 
сын, цæмæ гæсгæ? 
Марья Павловна. Ды йæ, æвæццæгæн, фæрæдийын 
кодтай, фæсайдтай йæ! 
Суйков. Бахатыр кæн, фæлæ мыл йæхæдæг æрцауын- 
дзæг. 
Марья Павловна. Йæхæдæг? Дуня? 
С у й к о в. 0, йæхæдæг Дуня, кæд мæ æнæ зæгъгæ нæ уа- 
дзут, уæд. 
Марья Павловна. Æмæ йæ ракуырдтай? 
С у й к о в. Уынут уæхæдæг. 
С о м о в. Куыд бауæндыдтæ? 
С у й к о в. Ницы диссаг уæндондзинад дзы хъуыд. Ныйит- 
тæг мыл, ракур мæ, зæгъгæ, æмæ йæ ракуырдтон. 
С о м о в. Æмæ дын чи радта уыцы бар, зæронд маймули? 
Суйков. Цы?1 Цы загътай?! Маймули?! Æй, дуаргæс! 
(Рудзынгæй.) Дуаргæс! Æз дын бацамондзынæн, цавæр май- 
мули дæн, уый... Æй, Петр!... Ныртæккæ фендзынæ, цы май- 
342 

мули дæн, уый... Николай! Петр! Æз дæ æрцахуыр кæндзы- 
нæн... 
Сомов. Цалынмæ ды мæн ахуыр кæнай, уæдмæ дæ æз 
ныттæбæкк кæндзынæн, хъæндилау... (Лæбуры.) 
Марья Павловна (иргъæвы). Иван Кузьмич! Баса- 
быр у! 
Сомов (йæ усмæ). Ауадз мæ дын зæгъын. (Лæбуры.) 
С у й к о в. Фæ-дис! 
У-æм Ф Æ 3 Ы Н Д 
Уыдон æмæ Евдокия Ивановна урс капоты 
Евдокия Ивановна. Цы хабар у? Цы бæллæх æр- 
цыд? 
С у й к о в. Кæс ма адонмæ, Дудуся... Æрбацыдысты... вæ- 
гъын сын, нæу дæ бон, рынчын дæ... Адон та уæддæр бырсынц 
дæумæ... 
Со м о в. Ха-ха-ха! 
Евдокия Ивановна. Хорз лæг, бахатыр кæн, дæу 
зоныны амонд мæ нæ фæци. 
С о м о в. Ай у дæ ус? 
Евдокия Ивановна. Бæгуыдæр, æз дæн Андрей Ми- 
хайловичы ус мадам Суйкова. 
Сомов (йæ худын тыхурæд кæнгæйæ). Бахатыр кæнут... 
Фæрæдыдыстæм. Дзæгъæлы уæ батыхсын кодтам. Сымахмæ не 
’рбацыдыстæм. 
Евдокия Ивановна. Мæнмæ нæ? Уæдæ уын фатер 
фæивддзаг? 
С о м о в. Æппындæр нæ фæивддзаг, фатеры тыххæй гуы- 
рысхо ма кæ, æхсин. Мах кæд ахуыргонд адæм не стæм, уæд- 
дæр нæ бон у æмбарын нывылдзинад... 
Евдокия Ивановна. О, бамбæрстонæйныр, бамбæр- 
стон. (Æрбацыд Мазилов.) Каес-ма, мæнæ йæхæдæг дæр... Уæ- 
дæ кæрæдзийы базонут: нывгæнæг Мазиловг кæд æрыгон у, 
уæддæр иттæг хорз кæны нывтæ. 
У1-æм Ф Æ 3 Ы Н Д 
Уыдон æмæ Мазилов 
Мазьлов. Тынг æхсызгон мын у... Цы уын мæ бон у?.„ 
Æмæ цавæр портрет скæнынмæ хъавыс? Астæуæй уæлæмæ, 
æви къахæй къухмæ? 
343 

С о м о в. Мæн тыххæй сæрниз ма кæ дæхицæн. 
Мазилов. Куыд дæ фæнды, афтæ. 
С у й к о в. Нæ, нæ, фенут-ма йын йæ куыст, мæ портрет 
дæр кæны. 
М а р ь я П а в л о в н а. О, о, æцæг — хорз уаид сæ фенын... 
С о м о в. Марья! Нæ, фæлæ ма сымах портреттæ ныууа- 
дзут æмæ нын равдисут удæгас адæмы. Чи ма уæм ис? Чи ма 
цæры ам? 
Евдокия Ивановна. Æнхъæлдæн иууылдæр ам сты, 
— Трубадуров, Перышкин ам, æрмæст Светлов нæй ам. 
С о м о в. Æмæ чызг та? Курсыты чи ахуыр кæны, ахæм? 
Евдокия Ивановна. Курсыты чи ахуыр кæны, ахæм? 
С о м о в. Гъы, уæд та студент чызг, куыдфæнды йæ хонут... 
Евдокия Ивановна. Махмæ ницахæм студент-чызг 
ис, хуыцау бахизæд, æз сæ тæрсгæ куы кæнын. 
С о м о в. Куыд нæй? Мæнæ йæ фыстæг мæхимæ куы ис: 
уынг дæр, хæдзар дæр æмæ фатер дæр тæккæ адон сты. 
Евдокия Ивановна. Баууæнд мыл — нæй нæм. 
С о м о в. Цы мæ æууæндыи кæнут? Зонын æз — ам ис æмæ 
йын зæгъут æмæ рацæуа. Уæддæр æй ссардзыстæм, стæй йæ 
сымах дæр дзæгъæлы ’мбæхсут. 
Евдокия Ивановна. Цытæ дзурыс, цы? Куы дын 
загътон, махмæ ахæм чызг-студент нæ цæры. 
С о м о в. Цæры, æхсин, цæры, æмæ цалынмæ нæ размæ 
йæхæдæг рацæуа, уæдмæ мын ардыгæй ацæуæн нæй. 
Евдокия Ивановна. Нæ, ацæудзынæ, уымæн æмæ 
ахæм махмæ нæ цæры. 
Сомов. Цæй, уæдæ фендзыстæм... Æз та афтæ зæгъын 
æмæ йын фыддæр уыдзæн, куыдзы над ын фæкæндзынæн... Ма 
ма рацæуæд! (Æрбадтис.) 
Суйков (сабырæй). Нæ, ай æрра цыдæр у, æцæг æрра. 
(Йæ усæн.) Дæ хорзæхæй, Дудуся, ма дзур йемæ — нæ йæ уы- 
ныс, цы хуызæн у, уый. 
ЕвдокияИвановна (йæ лæгмæ). Ахъуыдтылас! (Со- 
мовæн.) Æмæ уæдæ нæ ацæудзынæ! 
С о м о в. Загътон — нæ ацæудзынæн. (Йæ усмæ.) Сбад, 
Марья! 
ЕвдокияИвановна. Нæ ацæудзынæ? 
С о м о в. Нæ ацæудзынæн. 
Евдокия Ивановна. Уæдæ фендзыстæм. Дуаргæс! 
Дуаргæс! (Азгъордта.) 
....-.•; Суйков (Мазиловæн). Дæ хорзæхæй, фæдзур-ма Перыш- 
кинмæ æмæ Трубадуровмæ... Цас фылдæр уа, уыйас хуыздæр... 
М а з и л о в. Ха-ха-ха! 
344 

Суйков. Ды худгæ кæныс... Фæлæ ма йæм кæсгæ бакæн, 
кæсгæ, сырды каст куыд кæны... Ауай, ауай, дæ хорзæхæй, фæ- 
дзур сæм. 
Мазилов (сабырæй). Диссаджы хъуыды. Перышкинæн 
зæгъдзынæн, цыма йын театры хицау сæрмагонд йæ комеди 
’лхæнынмæ æрбацыд. 
С у й к о в. Цæмæ ма фæстиат кæныс? 
Мазилов. Цæуын, цæуын. (Ацыд.) 
Суйков (фæстæмæ-фæстæмæ фæцæуы). У-у, арс... Иæ 
цæстытæ дæр адæймаджы цæстыты хуызæн не сты. Дудуся, 
Дуня! (Ацыд.) 
УН-æм Ф Æ 3 Ы Н Д 
Сомов æмæ Марья Павловна 
Марья Павловна. Иван Кузьмич, фæлтау ацæуæм, 
хуыздæр нын уыдзæн, кæннод дзы исты бæллæх рауайдзæн. 
С о м о в. Къахдзæф дæр нæ! Æртæ боны дæр фæбаддзы- 
нæн ам. 
Марья Павловна. Цæй уæд та дæхæдæг бад, Ванич- 
ка, мæн та уадзгæ акæн, и?.. 
Сомов. Марья!. 
МарьяПавловна. Миййаг кæд æцæг ам нæй... 
Сомов. Ам и, ам, æз æй зонын. (Систа писмо.) Кастæ? 
Марья Павловна. Кастæн æй, фондзссæдз хатты йæ 
кастæн. 
С о м о в. Æмæ йæ кæд кастæ, уæд бад æнцад! 
Марья Павловна. Сфæлмæцыдтæн бадынæй, Иван 
Кузьмич. 
С о м о в. Марья! 
Марья Павловна. Удхор. (Æрбадт.) 
УШ-æм Ф Æ 3 Ы Н Д 
Уыдон æмæ Перышкии (æд тетрад). 
Перышкин (уæлæхох, сæрыстырæй). Хатыр, æгæрбирæ 
дæ фенхъæлмæ кæсын кодтон... Нырма мын ныртæккæ загъ- 
той.. Æз дæн... Перышкин — литератор, Константин Констан- 
тинович. 
Сомов. Гъы, æмæ дарддæр цы? 
345 

Перышкин. Дарддæр? Куыд дарддæр? Хатыр... Пар- 
дон... Æз-дæ-не ’мбарын... Пардон... 
С о м о в. Цы ратас-батас кæныс, ногзад байраджы къæх- 
тау, — зæгъ, цьг дæ хъæуы, уый. 
Перышк.ин. Хатыр... Ды зæгъыс... Пардон... Æз дæ не 
’мбарын... 
С о м о в Хæйрæджыты амæттаг. Æвæццæгæн ам иууыл- 
дæр æрратæ сты... Гъы, уый та дын сæйраг горæт! 
П е р ы ш к и н. О, бæгуыдæр... Сæйраг горæт, ницы йын у... 
Хорз горæт у. Æмæ ды ардæм бирæ рæстæгмæ? Раджы ’рцыд- 
тæ?.. 
С о м о в. фæлæу-ма, ныр мыл цы ныйичъи дæ? Цы дæ 
хъæуы мæнæй? Цы дæ хъæуы? 
Перышкин. Хатыр... Дæхæдæг цыма... Пардон... 
С о м о в. Цыма æмдзырд бакодтой, — хатыр æмæ хатыр. 
Зæгъ-ма, цы дын ныххатыр кæнон, хæйрæджыты амæттаг? 
Æмæ мæн цы хъуыддаг ис дæуæн хатырмæ. Æз мировой суд 
нæ дæн, æз суды слестгæнæг нæ дæн; хъусыс, æз прокурор дæр 
нæ дæн... 
Перышкин. Зонын. Тынг хорз æй зонын... Дæ кой дын 
рагæй хъусын. Дæуæн дæ театр тынг хорз æвæрд у, артисттæ 
хорз, цы пьесæтæ æвæрут, уыдон та уымæй хуыздæр... Хъыгаг 
у уый, æмæ мæ драмæ нырма фыст нæма фæцис. Ныртæккæ 
уал дын мæ бон у радтын æрмæст комеди. Мæхицæй не ’ппæ- 
лын, фæлæ комеди æвзæр нæу. 
Со м ов. О, уый раст у, цы ма уа уымæй хуыздæр комедиГ 
Перышкин. Æмæ дын исчи дзырдта уый тыххæй? 
С о м о в. Дзургæ нæ, фæлæ ма йæ уынгæ дæр фæкодтон, 
хъазгæ дæр дзы кодтон... 
Перышкин. Нæ, уый, æвæццæгæн, ды æндæр комедийæ 
зæгъыс. Мæ комеди хуыйны «Амур æмæ Психея»; уый нырма 
сценæйы æвæрд нæма уыд. Мæнæ дын йæ къухфыст æмæ йæм 
саккаг кæнут æркæсын. 
С о м о в (ратыдта Перцшкины къухæй тетрадь æмæ йæ 
зæххыл ныццавта). Фесæф ардыгæй дæ комедиимæ, хæйрæ- 
джыты амæттаг! 
П е р ы ш к и н. Куыд фесæф!.„ Бахатыр кæн!.. Дæхæдæг 
мæ куы куырдтай... Æз мæ хæларзæрдæйæ сразы дæн мæ ко- 
меди радтыныл, ды та мæнæн — «фесæф»... Æмæ ма мын мæ 
тетрад дæр азыгъгъуытт ластай... 
Сомов: Атте у дын зæгъын, цалынмæ дæ рудзынгæй нæ 
асхуыстон, уæдмæ. 
Перышкин (фæстæмæ-фæстæмæ рацыд). Мæн? Куыд?.. 
(Сабырæй.) Нæ, нæ мæ уырны^ уый Мазилов фæрæдыд... Театр 
346. 

чи дары, уый ахæм уа — нæ мæ уырны. (Систа тетрад). Ах, 
æлгъыстаг амæнтæг, фæсайдта мæ, фæхудинаг мæ кодта... 
1Х-æм Ф Æ 3 Ы Н Д 
Уыдон, Евдокия Ивановна, Суйков æмæ Петр æрбацыдысты хæринаг- 
гæнæн уаты ’рдыгæй. Мазилов æмæ Трубадуров æд корнет астæуккаг дуа- 
рæй. (Сценæ æппæтæй дæр суанг фæстаг фæзынды онг цæуы> иттæг тагъд.) 
Трубадуров. Ха-ха-ха! Стæ-ма, кæм и, кæм? 
Евдокия Ивановна. Нæ ацæудзынæ? Ныр дæр нæ 
ацæудзынæ? 
Перышкин. Хъус-ма» мæ сыхаг, æнхъæлдæн æмæ мæ 
фæсайдтай? 
Мазилов. Ха-хагха! Нæ дын исы дæ комеди? 
Трубадуров. Æфсымæртæ, райдайæм! Хæцут ыл! Ха- 
ха-ха! 
Евдокия Ивановна. Уæдæ нæ ацæудзынæ, зæгъгæ, 
дæ куы фæрсын? 
Марья Павл о в н а (тæрсгæйæ). Иван Кузьмич... 
С о м о в (карзæй). Марья! 
МарьяПавло в-н.а. Мæ уд схауы, мæлын. 
Сомов. Мæл, уæддæр бад. 
С у й к о в (йæ усмæ). Ма йæм цу, Дудушечка, афтæ ’ввахс 
æм ма цу. 
Сомов. Цæмæ ма кæсут? Хæцут! Иугæр æрбацыдыстут, 
уæд хæцут! 
Труба-д-уров. Ха-ха-ха! Райдайут, лæппутæ! (Цæгъды 
галоп.) 
Евдокия Ивановна. Нæ цæуыс, уæдæ? Нæ цæуыс?! 
С у й к о в. Дудушечка, афтæ хæстæг æм ма цу!.. 
Х-æм ФÆЗЫНД 
Уыдон æмæ Светлов 
Светлов (дуаргæрон). Цы хабар у? Карфагены фидар 
исут? Евдокия Ивановна! Андрёй Михайлович! Цы’рцыди? Хорз 
адæм! Цы хабар у? (Федтой йæ æмæ æзфæраздæронæй тын~ 
дзынц йæ размæ, кæрæдзийæн ныхасы бар нæ дæтгæйæ.) 
С у й к о в; Николай Васильевич! 
Евдокия Ивановна. Мæ хæлар, Николай Василье^- 
вич, ды нын уæддæр исты бацамон. 
347 

Перышкин. Æрдхæрæны хабар! Кæй никуы ма фенд, 
ахæм адæймаг. 
Трубадуров. Арсдзуан кæнæм! Ха-ха-ха! 
Мазилов. Перышкины æмцег æмбал! Ха-ха! 
С в е т л о в. Ницы ’мбарын. 
П е р ы ш к и н. Уæд дын мæм Мазилов æрбауад... 
Евдокия Ивановна. Перышкин, курын дæ, ма мæ 
хъыгдар. 
Трубадуров. Лæппутæ, райдайут! (Трубайæ уасы.) 
Евдокия Ивановна. Басабырут! Трубадуров! 
С в е т л о в. Бахатыр кæнут! Трубадуров! Трубадуров! 
Трубад ров. И? Цы?.. Фæстæмæ? Нал æй ахсæм?.. 
С в е т л о в. Кæй ахсут, кæ? Чи у? 
Суйков. Арс ахсæм, мæ хæлар, арс... Кæсыс æм, йæ 
дзæмбытæ куыд раппæрста. 
С в е т л о в. Уанцон нæу! Уагæры уын цы кодта! 
Евдокия Ивановна. Æмæ уæдæ куыд нæ, дæ хорзæ- 
хæй, Николай Васильевич, — кæцæйдæр ам смидæг. Чи у, цы 
у — ничи йын ницы зоны... агуры цавæрдæр курсыты ахуыргæ- 
нæг чызджы... Дзурæм ын: нæ йæ зонæм — нæ йæ уырны. Æм- 
бæхсгæ, дам, æй кæнут æмæ, дам, цалынмæ йæхи равдиса, 
уæдмæ, дам, нæ ацæудзынæн... 
С в е т л о в. Гъы, гъы, гъы... Æмбарын... Бахатыр кæнут, æз 
ныртæккæ. (Бацыд Сомовмæ.) Аипп ма уæд бафæрсын, уыцы 
студент чызгæн йæ ном куыд у? (Сомов иннæрдæм аздæхт.) Ев- 
докия Ивановна Сомова, нæ? 
С о м о в. 0, о, о! Евдокия Ивановна, хæйрæджы амæттаг, 
мæ чызг, кæд мæ æмбарут, уæд. 
С в е т л о в. Уæдæ ды Евдокия Ивановнайы фыд дæ? 
С о м о в. Цы йыл ныйиттæг дæ? Иæ фыд куы нæ уаин, 
уæд æм æз ардæм... Кæй зæгъын æй хъæуы — йæ фыд. 
С в е т л о в. Иттæг хорз, тынг æхсызгон мын у дæ фенд... 
С о м о в. Æмæ йæ ды зоныс? 
С в е т л о в. Зонын, куыд нæ йæ зонын, хæлæрттæ стæм... 
Цæй, æмæ базонгæ уæм... Светлов Николай Васильевич, ахуыр- 
гæнæг. 
С о м о в. Æхсызгон мын у. (Йæ къух ын исы.) Фæлæ ма 
мын зæгъ: бар мын ис йæ фенынæн, æви нæ? 
С в е т л о в. Бæгуыдæр, бæгуыдæр. Фæлæ ныртæккæ ам нал 
цæры... Æндæр фатермæ аивта... Æз уæ бахæццæ кæндзы- 
нæн... 
Марья Павловна (дæтты йæм йæ къух). Иттæг стыр 
бузныг дæ дæн. 
С о м о в. Цæуæм, уæдæ, цæуæм, господин ахуыргæнæг. 
348 

Светлов. Нæ, бахатыр уал хæ!.» Д& къух м&М *рис, 
кзвй йын ныххатар кæндзынæ, кайшод уын æй нæ амонын... 
М а р ь я П а в л о в н а. Дæттæм, дæттæм нæ къух. 
Сомов. Маръя! (Светловмæ.) Æмæ дзы дыта цалæм дæ? 
С в е т л о в. Уый мæхи хъуыддаг у. Дæттыс? 
Сомов. Цæй, хæйрæджы амæттаг ут! 
Светлов (йæ къух ын исы). Ныр ма иу ныхас... 
Сомов. Э, господин ахуыргæнæг, афтæмæй райсоммæ 
дæр нæ фæуыдзыстæм. 
С в е т л о в. Нæ, нæ, æз ныртæккæ дæр. (Се ’ппæтмæ.) Хорз 
адæм! Арфæ мын ракæнут — рæхджы чындзæхсæв аразын. 
С у й к о в. Николушка! Мæ зынаргъ! (Хъ&быс æй кæны.) 
Арфæ дын кæнын. 
Евдокия Ивановна. Мæ хæлар Николай Василье- 
вич!... Чи у, чи, дæ усаг, мæ зынаргъ? 
С у й к о в. О. о, Николушка, чи у дæ усаг? 
Светлов. Ныртæккæ йæ фендзыстут. Хъуамæ ’рбацæуа 
ардæм раст... (Кæсы сахатмæ.) Ацы минутыл ам уыдзæн, уе 
’ппæт дæр хонын нæ аргъуыды куывдмæ (Сомовтæм.) Сыма- 
хæн дæр уый æнхъæлын æмæ саккаг кæндзыстут? 
Марья Павловна. Нæ зонын, мæ лæг куыд зæгъа... 
С о м о в. Марья! Стыр бузныг. Мах уал нæ чызджы куы 
федтаиккам. 
С в е т л о в. Фендзыстут, фендзыстут... (Дуарæй æрбазынд 
Дуня.) Мæнæ йæхæдæг, гъе уый нæу? (Се ’ппæт дæр фæдис 
кодтой.) 
Х1-æм Ф Æ 3 Ы Н Д 
Уыдон æм-æ Дуня. 
С о м о в. Дуняшка?! 
Марья Павловна (фезгъоры Дунямæ). Дуня! Мæ 
зæрдæ! 
Д у н я. Мæ фыд! Мæ мад! (Хъæбыс кæны Марья Павлов- 
найы.) 
С в е т л о в. Гъы, хорз адæм, уый æнхъæл уыдыстут? 
Перышкин (сабырæй). Музæ! Гъей, хæйрæджы хайба- 
уинаг, гъе. 
Мазилов (сабырæй). Мæнæ куыд фæхудинаг дæн! 
С у й к о в. Мæнæ диссаг! Ау, Дуня у?! 
Евдокия Ивановна (сабырæй). Ницы ’мбарын, амар 
мæ, уæддæр ницы ’мбарын. 
349 

Трубадуров (сабырæй). Гъе, уый дын уадындз, гъе. 
Светлов (Сомовæн). Ма ферох кæ, цы дзырд радтай, 
уый. (Бацæуы Дунямæ, йæ къухыл ын рахæцыд æмæ йæ ба- 
кодта йæ фыдмæ.) Ныххатыр ын кæн æмæ нын арфæ ракæн нæ 
иумæ царды фæндагæн! 
Марья Павловна (йæ лæгæн). Ваня, мæ зæрдæдарæн, 
сразы у. 
Сомов. Марья! (Марья кæуы.) Цæй, амондджын ут... 
Нæ мæ фæндыд... фæлæ... æвиппайды мæ ацахстат. Мæ зæрдæ 
мынсфæлмæн кодтат... Амондджын ут! (сæрфы йæ цæсты сыг- 
тæ, пъа кæнынц. Арфæтæ кæнынц иууылдæр, хъæбыстæ, пъатæ.) 
Петр. Фæрæдыдтæн... (Йæ къух ауыгъта.) Э-эх! 
Суйков (Светловæн). Уæддæр дæ Дуня мæ Дуняйæ рæ- 
сугъддæр у. Ха-ха-ха! 
Евдокия Ивановна. Æдзæсгом! Æз 31 азы дæргъы 
дæ иузæрдион ус дæн... 
Сомов (Дунямæ). Гъы, дæ курсытæ та куыд сты? 
Суйков. Фæлæу-ма, цавæр курсытæ? 
Евдокия Ивановна (йæ дзых ын амбæрзта). Ма 
дзур! Дæ хъуыддаг нæу. 
Д у н я. Æз, æз... нырмæ... 
С в е т л о в. Нырмæ дæлдæр курсыты уыд, фæлæ ныр ит- 
тæг хорз экзамен радта сылгоймæгты университетмæ. 
Æмбæрзæн. 

ПУБЛИЦИСТИКЛЕ 

ФЫСТÆГ РЕДАКЦИМÆ 
Хæларзæрдæ гæспæдин редактор! 
Курын дæ, æмæ мын дæ газеты ныммыхуыр кæн мæнæ 
ахæм хъусынкæнинаг: 
Кавказы культурон архайджытæ йæ зæрдæмæ иу-чысыл- 
дæр хæстæг кæмæн сты, уыдон иу æмæ дыууæ хатты нæ фе- 
хъуыстой æмæ нæ кастысты гуырдзиаг фыссæг Алыксандр 
Хъазбегийы тыхст уавæры тыххæй. Фæлæ уыцы, æцæг æна- 
монд, адæмон зарæггæнæджы стыр мыггаг æмæ хæстæджы- 
ты чи зоны, уымæн æнæ гуырысхокæнгæ нæ уыди, уыцы адæй- 
маджы тыххæй цы хабæрттæ хъуысынц, уыдон рæстдзинадыл 
Гъе, уый адыл æз тынг зæрдиагæй курын Сандро Мцъералийы 
æввахсдæр хæстæджытæй, цæмæй уыдон мыхуыры фехъусын 
кæной, «Тифлисский листок» — газеты 94-æм номыры цы уац 
ис, «Дыууæ хæрзиуæджы», зæгъгæ, уым фæстаг хатт цытæ 
фыст уыдис, уыдон раст сты æви мæнг. Уыцы уацы фыст ис, 
зæгъгæ, Алыксандр Хъазбегийæн хуыцау цы стыр курдиат 
радта, уый йæм нал ис, чизоны, æмæ йæ адæмыл æгæр æнувыд 
кæй уыди, бирæ хæрзты йын кæй бацыди, уый тыххæй, æмæ, 
дам, ныр, æррадоны уæвгæйæ, ис «иннæ æрратимæ иу палатæ- 
йы, йæ хæринаг у бынтон мæгуыр лæджы хæринагау, нæй йын 
æгæр-мæгуыр цай æмæ бапъироз дæр. Фæлæ йын дарддæр ахæм 
фадæттæ дæр нал уыдзæн, — рынчындоны хæрдзтæ цæмæй фи- 
да, уый йæм нæй, æмæ йæ а-дыууæ боны раппардзысты уынг- 
мæ, чи ницæмæн уал хъæуы, ахæм дзаумайы хуызæн. Уæддæр 
хорз у æмæ сабыр æрра у, фыдбылызæй тас дзы никæмæн у». 
Ау, Алыксандр Хъазбегийæн, — «йæ уацмыстæ диссаджы рæ- 
сугъд хъæбæр цъæртты уагъд кæмæн сты æмæ адæм стыр зæр- 
дæрайæ кæй кæсынц», йæ фыды фæрныг хæдзары «бирæтæ кæ- 
мæн минас кодтой, — уый ахæм хъысмæты аккаг у, æмæ уынг- 
ты, бызгъуырты мидæг рацу-бацу кæна æмæ искуы быруйы 
рæбын амæла æххормагæй?!» 
Зæрдиагæй курын кавказаг иннæ газетты редактортæй дæр, 
цæмæй ацы фыстæг сæ газетты ныммыхуыр кæной. Саламтæ 
æмæ а. д. 
1893 азы майы 3 бон. 
г. Стъарапол. 
352 

ÆНÆСÆРФАТ МИТÆ ЦÆГАТ КАВКАЗЫ 
I. 
Ныр цалдæр азы дæргъы адæмы ’хсæн æмæ мыхуыры мй- 
дæг койтæ цæуы Кавказы тыххæй, кавказаг бирæ адæмы хæт- 
тытæ кæм цæры æмæ, куыд зонæм, афтæмæй хицаудзинад æр- 
дæгхæстон администраци кæм кæны, уыцы бæстæйы цыдæр 
æнахуыр уавæры тыххæй, хъуыддæгтæ дзы æппындæр нывыл 
кæй нæ цæуынц, уый тыххæй. А фæстаг аз алыхуызон койтæ 
æмæ хабæрттæ, — хатгай иууыл зæрдæриссæн чи вæййы, ахæм- 
тæ, — æнцайгæ нæ, фæлæ арæхæй-арæхдæр кæнынц æмæ, Кав- 
казы хъуыддæгтæм йæ хъус чи дары, уыдонæн сæ сæр разилы 
ахæм æвирхъау æнæсæрбæрæг уавæрæй. Канд æмбаргæ нæ, 
фæлæ, зæгъæн ис, адæймаг æнкъаргæ дæр ма кæны, Кавказы 
стыр тъæпæнты цæрджытæ цы зын уавæрты сты, гъе, уый; фæ- 
лæ рухсы цъыртт никуыцæй цæуы; æппæт уыцы ныв æмбæрзт 
у бæзджын фæлмæй, æмæ уый фадат нæ дæтты, ахæм æвир- 
хъау уавæр цæй аххосæй фæзынд, уый фенынæн, стыр æмæ 
дард бæстæйы панорамæйы æппынæдзух мигъы æндæрджы 
хуызæн чи хъазы, уыцы хъуыддæгтæ бæлвырд раиртасынæн. 
Фарон газетты фыстой официалон оргæн «Терские ведомости»- 
йæ райсгæ хабæрттæ, зæгъгæ, дам, Терчы облæсты хицауад 
цавæрдæр диссаджы хуыснæгдзинад æмæ стигъæн митæн кæ- 
рон скæныны тыххæй приказ радта, цæмæй хурныгуылды фæс- 
тæ Дзæуджыхъæуы хæххон бынæттон цæрджытæ сæ бæсты- 
хæйттæй æддæмæ мауал уадзой, пъæлицæйæн бар лæвæрд æр- 
цыд, куыддæр бынæттон цæрджытæй искæмæн йæ зæрды 
æрæфта уыцы æнамонд горæты уынджы æхсæвыгон фæзынын, 
афтæ уый ахсынæн. Уыцы хабæрттæм ма ноджы æфтыдтой уый 
дæр, æмæ, дам, бынæттон пъæлицæ фæтыхджындæр кæныны 
тыххæй æмбырдгонд цæуынц бæхджын стражниктæ æнæхъæн 
хъæугай. Уыимæ ма кавказаг газетты, стæй та столицæйы га- 
зетты фыстой ахæм хабар дæр, бынæттон пысылмон адæмæй 
6000 хæдзары бинонтæ, ома 30000 адæймагмæ æввахс, сфæнд 
кодтой Кавказæй Туркмæ алидзын, зæгъгæ, æмæ уый охыл куыр- 
23. Къоста. 
353 

диат арвыстой Турчы паддзахмæ, дингæнæг сектанттæ тауыцы 
рæстæджы уырысы хицауадæй бар райстой æндæр бæстæм 
бынтон ацæуыны тыххæй... Цы хабæртты æмæ койты тыххæй 
загътам, уыдон æгъгъæд куы скæнæм, уæддæр фаг сты афтæ 
фæгуырысхо уæвынæн, зæгъгæ, нæ номдзыд поэттæ Пушкин 
æмæ Лермонтов зарджытæ кæуыл фæкодтой, уыцы Кавказы 
уавæр æппындæр нæу, официалон уацтæ æппынæдзух цы цы- 
Ьыр ныхасыл фæлыг вæййынц: «хъуыддæгтæ иууыл куыд æм- 
•бæлы, афтæ сты», зæгъгæ, ахæм. 
Хъыгаг у, Кавказæй нæм æрмæст хæрзцыбыр скъуыд- 
дзаг хабæрттæ кæй хъуысы уымы æнæсæрфат миты тыххæй, 
уый, фæлæ, раст зæгъгæйæ, сæ аххосæгтæн мах гæзæмæты 
йеттæмæ ницы зонæм, цы чысылтæ дзы зонæм, уыдон дæр сты 
куыддæр æбæрæг, æбæлвырд, стæй цыдæриддæр у, уæддæр иу- 
вæрсыг. Мах уал хъусæм æрмæст иуырдыгæй фарсы ныхасмæ, 
иннæрдыгæй фарсы ныхас æппындæр нæ хъусæм. Чизоны, æмæ 
уый истытæ дзуры; чи зоны, уый архайгæ дæр кæны махæн 
цыдæртæ бамбарын кæныныл, фæлæ уый ныхас баззайы, «æдзæ- 
рæг быдыры иунæджы хъæр куы азæла», уыйау æнæ фехъу- 
сæгæй. 
Кавказæй махмæ цы алыхуызон хабæрттæ сыхъуысы, офи- 
циалон призмæйы уагъдæй, уыдонмæ гæсгæ, ныртæккæ Кавка- 
зы æнæмæнг чи цæуы, уыцы æппæт æнæсæрфат хъуыддæгты 
азымджын сты æрмæстдæр æрдæгхъæддаг, æиæджелбетт бы- 
нæттон адæмы хаттытæ, йæ къæхтæ чи ныббыцæу кодта æмæ 
æппæтуæрæсейаг цивилизацимæ æввахс бацæуын чи нæ комы, 
æрмæст уыдон. Хъуыддагыл куыд иузæрдион стæм, уымæ гæс- 
гæ мах зæрдæбынæй фæнды, æцæгдæр афтæ куы уаид, уый, 
Цæгат Кавказы тыххæй æмæ, уæлдайдæр та, Терчы облæсты, 
фæлæ... фæлæ мах афтæ æнхъæл стæм, æмæ Кавказы æнæсæр- 
фат митæ цæуь\ ноджы æндæр аххосты тыххæй дæр. Хъуыддаг 
ньш цы ныхæстæй æмбарын кодтой, уыдон иуварс фæуадзгæ- 
йæ, мах бафыдæбон кæндзыстæм æмæ зше кй1 равдисдзыс- 
тæм Кавказы хъуыддæгты уавæр, уый та нæ æркæндзæн ахъаз- 
заг хатдзæгтæм, æмæ сæ мах радзурдзыстæм, хуыцауæй арфæ- 
гонд чи у æмæ нын уырыссаг адæмы æхсар кæй балæвар код- 
та, уыцы стыр хъæздыг фæрнджын бæстæйы хъысмæтыл тых- 
сæг адæмæн. Цыбырдæры тыххæй уал зæгъдзыстæм æрмæст 
Цæгат Кавказы тыххæй æмæ, уæлдай дæр та, Терчы областы 
тыххæй. 
1 Æнæ фантазийæ (лат.) — Ред. 
354 

II, 
...Уым алы общинæ, алы мыггаг дæр хицæнæй уыдис хæд- 
бар политикон иуæг, сæ сæр сæ бар уыд æмæ сæ куыд фæн- 
дыд, афтæ цардысты. Уымæ гæсгæ æппындæр гуырысхойаг 
нæу, Цæгат Кавказ саст куы æрцыд, уæдæй фæстæмæ дзыцы 
æгъдау æрфидар, уый йæ фыццаг къахдзæфтæй фæстæмæ бы- 
нæттон цæрджыты духовон-социалон царды ныхмæ кæй цыд 
алы хуызы дæр, суанг хæрзлыстæг хъуыддæгты онг, уый. Цæ- 
гат Кавказы ног хицауиуæггæнджытæ Кавказы адæмы хæтты- 
ты бартæ æмæ царды уаджы хицæн фæзилæнтæ бынтон бæс- 
тонæй нæ бамбæрстой æмæ сын сæ размæ æрæвæрдтой ахæм 
паддзахадон нормæтæ, сæ раздæры историйы æппындæр цæттæ 
кæмæ нæ уыдысты. Сæрибаруарзæг, хъæбатыр æмæ хæстæргом 
бынæттон адæймагыл, рагацау æй нæ бацæттæ кæнгæйæ, æвæрд 
æрцыдис, раздæр æмбаргæ дæр кæмæн ницы кодта, ахæм 
уаргъ... 
III. 
Æнæхин хæххон адæм, сæ бæстæ саст куы ’рцыд, уый фæс- 
тæ дæр ма сæ зæрдæ дардтой... се ’гъдæуттæ æмæ сæ царды 
уагæнæ фендæрхуызонкæнгæйæ бахъахъхъæныныл, æмæуымæ 
гæсгæ, уырысы хицауады кæцыдæриддæр мадзал се ’гъдæут- 
ты ныхмæ куы цыдис, уæд æй сæ зæрдæмæ хастой стыр мас- 
тæн (суанг ма кадетты корпустæм æмæ гимназтæм уыдонæн сæ 
«дзырддзæугæ» лæгты цот къазнайы хардзæй исыны хъуыддаг 
дæр), афтæ сæм касти, цыма сæ суырыссаг кæнынмæ хъавынц. 
Цæгат Кавказы адæмтæн маст уый уыд, æмæ хицауад алы- 
хуызон хатыртæ кæй кодта æмæ уæлдай бартæ кæй лæвæрдта, 
йемæ разы чи уыд æмæ йæм бархийæ службæ кæнынмæ чи 
цыд, уыцы бынæттон цæрджытæн. Æмæ, раст зæгъын хъæуы, 
уыцы адæм чысыл нæ сахадыдтой Цæгат Кавказы туземæгты 
æмæ уырысы хицауады æхсæн быцæу сцырен кæныны хъуыд- 
даджы. 
Æмæ ум диссагæй дæр ницы ис: уыцы «æууæнкджын» æмæ 
«дзырддзæугæ» адæмы чегъредзинад æдзухдæр тынг рæдийын 
кодта уырысы хицауады, æмæ чегъретæн се ’дзæсгæмттæ ар- 
хайдтой уыцы рæдыдæй сæхицæн спайда кæныныл. Се ’ммыггаг 
адæмы цæсты кæй сæгад сты, уый куы бамбæрстой, уæд сыл 
æппындæр нал ауæрстой фыддзинадæй, ома нæ бон уыл уый 
бæрц цæуы, зæгъгæ, æмæ сын уыцы хъуыддаджы æнтысгæ дæр 
тынг бирæ кодта. Туркмæ, Уæрæсемæ æмæ Сыбырмæ адæм 
355 

иугай кæнæ бирæгæйттæй бархийæ кæй ацыдысты кæнæ æр- 
выст кæй æрцыдысты, уый иууылдæр уыдис, йе ’мæвзаг адæ- 7 
мæй чи «фæиртæот», уыцы æдзæсгæмтты, дзыхæй, уыдон сусæ- 
гæй æмæ æргомæй адæмы ардыдтой алидзыныл, сæ зæххытæ 
аемæ сын сæ мулкæн хицау цæмæй сцадаиккой, уый тыххæй» 
Бьщæттон цæрджытæ «гадзрахатæй цæуæг» кæй хонынц, уы- 
рдлсы хицауады æмæ бынæттон цæрджыты æхсæн цъыллин- 
джытæ чи кæны, фыццæгтæм æвзæгтæ хæсгæйæ, дыккæгтæн та 
«ировокатор» уæвгæйæ, уыцы кавказаг адæймаджы тип цавæр 
у, уый бæлвырддæр бамбарыны тыххæй æгъгъæд у æрмæст 
Хораны фырты процессмæ æркæсын дæр, фарон фæззæг Дзæу- 
джыхъæуы окруджы тæрхондон кæй æвзæрста æмæ «Тиф- 
лисский листок» йæ 243-æм номырц кæй тыххæй фыста, уый 
хъуыддагмæ. Хораны фырт у бынæттон змæнтæджы бæлвырд 
тиц, йæхи уды пайдайыл чи архайы æмæ, бæстæйы мидæг ны- 
выл уаг кæй нæй, уый; фæрцы чи фæзынд, ахæм. Бынæттон цæр- 
джыты æмæ æппæт паддзахадон тæрхонгæнæг — администрати- 
вон кусæндæтты ’хсæн йæхи чегърейæ чи фæтъыссы, уыцы 
«хауæггæгтæ» сæхи пайдайæн гæртам исыны хъуыддаг бæстæ- 
йы афтæ стынг кодтой, æмæ ныр бынæттои цæрджытæй никæй- 
уал уырны, кæцы-фæнды хуымæтæджы лыстæг хъуыддагæн 
дæр ма уырысы закъонтæм гæсгæ раст алыг кæнæн ис, уый. 
Гæртæмттæ исынц (уырысы хицауадæн дæттыны æфсонæй!), 
раст уа, зылын уа, æппæтæй дæр, стæй уый фæстæ ахæм чегъ- 
ре, цы хъуыддаг ын баргонд уа, уымæй куы ницы рауайы, уæд, 
кæй зæгъын $й хъæуы, азымы баппары уырыссаг хицауы æм^е 
ма йæ туземæгты цæсты дæр бафтауы, уыцы хицау æнæзонду 
кæнæ уæм мæсты у, чысыл гæртам ын кæй радтат, уый тых- 
хæй, зæгъгæ.... 
Алы адæймаджы зæрдæйы дæр знаджы ныхмæ цы фыдæх- 
дзинадæн уæвæн ис, — уырысы хицаудзинад æмæ уырысы тæр- 
хондон бынæттон цæрджытæн галиу хуызы æвдыст кæй цыды- 
сты се ’мбæстон цыфыддæр чегъреты фæрцы, уый тыххæй, — 
уымæй фæстæмæ ма, Цæгат Кавказы цы хъаугъатæ æмæ фыд- 
ракæндтæ цæуы Кавказы басасты фæстæ дæр æмæ суангныры 
онг, уыдон ма равзæрынц уый тыххæй дæр, æмæ хицауад хъа- 
захъы станицæты æрцæрын кодта бынæттон адæмты быдираг 
хъæутимæ æхсæнмæ-æхсæнты. Зæххыты арæнтæй бакайыны 
тыххæй, хуымтæ бассæндыны, хъæд ныццæгъдыны, æмæ æнд. 
ах. тыххæй æнæкæрон хъаугъаты фæдыл къаддæр нæ, фæлæ 
бонæй-бон тыхджындæр кæны, нырма ныр кæй баиргъæвтой, 
уыцы знæгты ’х.сæн фыдæхдзинад. 
Иу æнæгæды хъазахъаг дæр æнæ басæтгæ нæ фæуыдзæн, 
«даст сæр куыйтыл» цуан кæнын хæрз æрæджы дæр ма хъа- 
356 

захъ тынг хора хиирхæфсæн мадзалыл кæй нымадтой, ууыл. 
Æмæ сæ æцæгдæр мардтой, кæмдæриддæр сын амал фæуыда- 
ид, уым, — кднд фæндагыл, кæнæ хъæды æмæ быдыры нæ, фæ- 
лæ сæхимæ станицæты дæр, æхсæвыгон, изæррухсæй æмæ боны- 
гон дæр ма, циркмæ кæеæгау-иу чи æрæмбырд, уыцы адæмы 
раз. «Чи йæ амардта?» — «Нæ зонаем... Æвæццæгæн, давынмæ 
æрбахъуызыд, — æмæ йæ рагæрах кодтой»... Ууыл-гиу кæддæ- 
риддæр ахицæн, искуы фаджысы, науæд цъымарайы иу Агаш- 
кæйы хуы кæй ракъахтаид, ахæм «марды» тыххæй тæрхонгæ- 
нæн-политикон слест. Цавæрфæнды давд дæр æмæ сæфт 
дæр — суанг бæхтæй æмæ галтæй райдай æмæ харбызы кæнæ 
къабускайы сæры онг — æххуырст цыдысты бынæттон цæрджы- 
тыл: æнцад цæрын никæйуал уадзынц ацы «æххормаг азиаттæ», 
«фыдæлгъыст æнæхуыцæуттæ», «дастсæр куыйтæ»... Бынæттон 
цæрджытæм ахæм фыд-зæрдæ уæлдай тынгдæр дардтой Терчы 
облæсты, туземаг æмæ хъазахъаг хъæутæ уæлдай тынгдæр æм- 
хæццæйæ кæм цæрынц æмæ хъазахъы зæххы хæйттæ туземæгты 
зæххытæй бирæ фылдæр æмæ хуыздæр кæм сты, уым. 
Ныхас дæр ыл нæй, бынæттон цæрджытæ дæр сæ тых, сæ 
бонæй архайдтой æмæ архайынц «хæсджынæй» нæ баззайыныл 
æмæ хатгай уырыссæгтæй æнæхатырæй сæ маст исынц. Фæлæ 
уыцы дыууæ адæмы уавæртæ кæрæдзимæ тынг дард лæууынц! 
IV* 
Бынæттон цæрджытæ бынтон «иыссабыры» онг цы накъа- 
зан фыстой, уый æрæмысынæн дæр æгæр у. Фæлæ ныхас ууыл 
дæр нæу. Туземæгты-иу фыдтæрæнты цы фыдракæндты тыххæй 
тардтой, Сыбырмæ сæ-иу цы хъуыддæгты тыххæй ахастой кæнæ 
сæ æнæ ракæ-бакæтæй маргæ кæй тыххæй кодтой, уыцы хъуыд- 
дæгты тыххæй-иу хъазахъагæн кæнæ æппындæр ницы уыдис, 
кæнæ йыл-иу хæрзуæлæнгай æфхæрд ауад. Хъуыддаг афтæ уыди 
«басабыры» фæстæ, стæй хæрзæрæджы дæр ма. Фæлæ та уыцы 
рæстæг дæр аивгъуыдта... Кавказмæ хъуысын байдыдта ног ре- 
формæты тыххæй хабæрттæ, фæзындысты дзы европæйаг куль- 
турæйы пионертæ, гом кæнын дзы байдыдтой скъолатæ, ссæ- 
рибар кодтой зæхкусæг адæмы, нæмыны бар нал ис, байгом дзы 
тагъд æмæ раст кусæг хатыргæнæн тæрхондон... Лæг æнхъæл 
уыд, уымæй хуыздæр, уымæй растдæр, уымæй цыбырдæр фæн- 
* Не статья кæронмæ нæма ахæццæ кодтам, афтæмæй газет «Терские 
ведомости»-йы 41-æм номыры фæзынди «хъуыстгонд публицист» Г. В.-йы 
ныхмæфыст», фæлæ уал уымæн дзуапп дæттыны размæ мах дарддæр кæн- 
дзыстæм не ’рхæндæджы таурæгъ». 
357 

даг ма цавæр хъуамæ уа культурæйы хæзнатæм бынæттон 
адæмты баввахс кæнынæн, духовон æгъдауæй сæ нæ иумæйаг 
райгуырæн бæстæимæ сиу кæнынæн. «Фæлæ уый фын уыд». 
Хъуыддаг, куыд гæнæн æмæ амал ис, афтæ цыбырдæрæй 
радзурыны тыххæй мах ам бацамондзыстæм, Уæрæсейы æппæт 
къуымты дæр æнæуæлдай ныхасæй æххæстгонд чи цыдис. Алык- 
сандр Н-ы уыцы реформæтæй фæстæмæ ма æрмæст Терчы об- 
лæсты бынæттон цæрджыты цы закъонтæй æфхæрдтой, гъе, уы- 
дон. 
Граф Лорис-Меликов, — уый тыххæй гæды зæгъын нæ хъæ- 
уы, — йæ къухы цыбыр рæстæгмæ стыр æнтыстдзинæдтæ кæ- 
мæн æфтыд адæмæн хицауиуæг кæныны куыст нывыл сæвæры- 
ны хъуыддаджы, уый Терчы облæсты хицауы бынатæй куы сыс- 
тад, уæд уайтагъд хаст æрцыд сæрмагонд уынаффæтæ, облæсты 
цы уырыс цæры, уыдоны исбон тугдзых бынæттон цæрджытæй 
хъахъхъæныны тыххæй. Уыцы уынаффæтæ афтæ амыдтой, æмæ 
фыдракæнды хъуыддаг кæм æрцыдис, уырдыгæй фæд кæцы- 
фæнды хæххон хъæумæ дæр куы бацæуа, уæд æй хъæубæстæ 
кæнæ сæ арæнтæй хъуамæ дарддæр ахæссой, кæнæ фыдгæнæ- 
джы радтой, науæд бафидæнт, давд цы исбон æрцыд, уый аргъ. 
Иучысыл дæр «фæд агурыны» хъуыддаг чи æмбары, ахæм 
кæцыдæриддæр адæймаг æнæ зæгъгæ нæ фæуыдзæн, давæггаг 
исбоны æцæг æмбæхсæн бынат ахæм мадзалæй иттæг зын сса- 
рæн кæй у, уый. Фæлæ фосдарыны куыст тыхджын кæм у æмæ 
тынг бирæ бæхтæ кæм ис, ахæм бæстæйы та канд уынгтæ, фæн- 
дæгтæ, хидтæ æмæ донуайæнтæ нæ, фæлæ æппæт быдыртæ дæр 
ссæст вæййынц алырдæмты арæзт алыгъуызон сæфтджыты фæ- 
дæй, æмæ уыцы «индейаг наукæйыл» ахæм ран зæрдæ дарæн 
ис ноджы къаддæр. Фыццаджыдæр цы 3—5 версты зæхмæ æр- 
кæсай, уым дæр ссарæн вæййы, мингай бæрджытæ, æвзæргæн- 
джыты æмæ давæггаг фосы фæдæй иуфарс чи цæуы æмæ æндæр 
фæндагмæ чи бафты, ахæмтæ. Æмæ фыдгæнджыты ног фæд 
тагъд кæй сæфы, уынгты, фæндæгтыл æмæ хъомхизæнты цы ды- 
къахыг æмæ цыппæркъахыг змæлджытæ вæййы, уыдоны къæх- 
ты бын, уымæ гæсгæ фæд райдианы раст куы ахæссай æмæ дæ 
суанг сыхаг хъæуы хъомхизæнтæм æнæ фæрæдигæйæ куы ба- 
кæна, уæддæр ын уыцы хъæуæй дарддæр ахæссæн кæй нал вæй- 
йы, ууыл ныхас дæр нæй, æвзæргæнджытæ фæдисæттæй æр- 
мæст иунæг сахат раздæр куы ахизой уыцы хъæуæй, уæддæр. 
Стæй кæд уый æцæгдæр афтæ æнцон у, уæд уæдæ фæд цæуыл- 
нæ искуы бахæссынц, æвзæргæнæг цы хæдзары хъуамæ бады, 
уый хæд къæсæрмæ? Стæй, зæгъæм, æвзæргæнджыты фæд 
.æцæгдæр бацыд хъæумæ æмæ уым фесæфт, уæд хъæубæстæ 
куыд хъуамæ базоной, цæрджытæй чи кæдæм акъахдзæф кæн- 
дзæн, уый? Чысыл хуторгонд кæнæ хæххон хъæу дæр ма куы 
358 

;уаид, йæ цæрджытæ кæрæдзийæн тугхæстæг кæм æййафынц, 
ахæм, — уæд ма, чи зоны, æмбæлид афтæ бадомын, фæлæ афтæ 
-кæныи не ’мбæлы, стæй раст дæр нæу, 200—300 хæдзары кæм 
цæры, уыцы рæтты. Афтæмæй та мах зонæм ахæм хъæутæ, 
«фæдты тыххæй» афæдзы фиддон хæдзарæн 25—30 сомæй дæр 
уæлдæр кæм схизы, кæй зæгъын æй хъæуы, æппæт фиддон 
хъæздгуытæ æмæ мæгуыртыл æмхуызон уæрстой, чи зоны, æцæг 
давджытыл æмæ, æххормаг æнахъом бирæ сывæллæтты дарæг 
чи у, ахæм сидзæргæстыл! «Фæды» тыххæй ивартæ куыд ист 
арцæуынц, иу æнамонд хæдзары бинонтæн фылдæр хатт сæ 
4>æстаг хъуг, сæ уæрдон, сæ аг æмæ ма суанг сæ «фарны» рæ- 
хыс дæр куыд байсынц, — уыдæттæ иууылдæр мах уадзæм сæ 
куыстыл æнувыд хъæуыхицæутты цæсгомы æвджид, ивартæ æм- 
бырд кæныны хъуыддаг кæй бар бакæнынц, тæрхонгæнæг ку- 
сæндæттæй дзырд нæ уæвгæйæ, æрмæстдæр искæй администра- 
тивон амындмæ гæсгæ, гъе уыдоны æвджид. 
Хъæуыхицæуттæ æвæрыны æгъдау, æнæмæнг, бирæ къуы- 
.лымпы кæны фыдракæндты ныхмæ тох. Хъæууои царды мидæг 
уыцы иттæг ахъаззаг бынатмæ хъæубæстæн сæхи æхсæнæй ак- 
каг лæг равзарыны бар кæй нæй, уымæ гæсгæ уыдон сæхицæн 
хæсыл нæ нымайынц, «фæрсырдыгæй» сын сæ сæргъы кæй æрæ- 
вæрынц, уыцы хъæуыхицауы куысты рæвдздзинадæн ахъаз кæ- 
иын. Хъæубæстæ йæм фыццаг фæкæсынц куыд-фæндыйы цæс- 
тæй, стæй та йæм кæсын райдайынц зул цæстæй, ноджы ма хъæ- 
уыхицау хи хъæуккаг куы нæ вæййы, уæд; фæлæ йæм бынтон 
знаджы цæстæй та уæд акæсынц, æмæ ма сæхи адæмыхаттæй 
дæр куы нæ уа, стæй сын сæ духовон-национ сæрмагонд миниу- 
джытæ æмæ æгъдæуттæ куы ницæмæ дара. 
Бынтон æгад вæййынц, туземаг хъæуты хъазахъаг уряд- 
никтæй цы хъæуыхицæуттæ ис, уыдон, — сæ фылдæр расыггæ- 
нæгтæ, сæ митæ гуымиры, сæ дзыхы ныхас æнæуаг, æнæфсарм. 
Рох кæнын нæ хъæуы уый дæр, æмæ-иу ныронг æвзаргæ цы 
хьæуыхицæутты ракодтой, уыдонæн сæ мызд 150—200—300 со- 
мæй фылдæрмæ нæ хызти, ныр хицауад кæй снысан кæны, уы- 
.цы хъæуыхицæуттæн та æхсæнады фидын бахъæуы 500—600 
сомы, уыимæ ма сын фатер дæр æд суг, æд цырагъ, æмæ ма 
;ноджы лæггадгæнæг дæр. 
Туземæгтæ зылынгонд кæм цыдысты, ахæм «уæлдай зынгæ- 
дæр» хъуыддæгтæ æвзарынмæ хæстон тæрхондонмæ дæттыны 
тыххæй 1882 азы цы æгъдау æвæрд æрцыд, уымæй дæр афтæ 
зæгъæн нæй, æмæ ома афтæмæй нысан тагъддæр æххæстгонд 
жрцæудзæн, ахæм хъуыддæгтæ æнæуый граждайнаг тæрхондо- 
ны равзаргæйæ .куыд уаид, уымæй. Алы мард абырæг дæр, йæ 
359 

царды дæргъы кæд цььфæнды æгад уыди туземæгты æхсæн, уæд- 
дæр-иу, ауындзæнмæ бахаугæйæ, уайтагъд уыдоны цæсты сси 
тæригъæддаг, рæстæй удхаргæнæг адæймаг, абырджытæн сæ 
«уæздандæртæ» та адæмæй никуыуал ферох вæййынц, мыггаг- 
мæ сæ кой баззайы, сæ «хъæбатыр» сгуыхтытыл сын зарджытæ 
скæнынц, афтæмæй: æгады мæлæт свæййы æхсарджын архай- 
ды нысан æмæ триумфы акт. Æмæ уæд тæрхоадон хатгай: рæ- 
дыд кæй æруадзы, уый та? 
Кæд æмæ не ’взаргæ лæгтæй арæзт тæрхондæттæ, ахсг 
адæймаг æнæаххосæй æппындæр æфхæрд цæмæй ма цæуа, уый 
тыххæй бирæ алыгъуызон мадзæлттæ кæм ис, уыдон дæр стыр 
рæдыдтæ арæх æруадзынц, æрмæст контролон инстанциты фæр- 
цы растгонд чи æрцæуы, ахæмтæ (æниу, алы хатт æрцæуынц 
растгонд?), уæд фæрæдийæн цæуылнæ ис, сраст кæнæн дæр 
кæй рæдыдæн ницыуал хуызы вæййы, уыцы хæстон тæрхондо- 
нæн? 
Паддзахадон æвзаг Кавказы фаг парахатгонд кæй нæу æмæ 
рагагъоммæ слесты, стæй тæрхонгæнæг слесты хъуыддаг тынг 
æвзæр æвæрд кæй у, уымæ гæсгæ тæрхондонæн фæрæдийæн ис 
алы къахдзæфыл дæр. Ахæм хабæрттæ цæуы тынг бирæ. Хæс- 
тон тæрхондоны куыстæй мах зонæм иу ахæм хъуыддаг, æмæ 
адæймаджы зылын кодтой: а) чи «ныххус» æмæ бампылд, 
ахæм цырыхъхъытæм гæсгæ, афтæмæй уыдон нæ уыдысты, фыд.- 
ракæнды бынаты цы фæд баззад, уый аккаг: б) фыдракæнды 
бынаты кæй ссардтой, æппындæр уый хуызæн чи нæу, ахæм урс 
стæгæй запонкæтæм гæсгæ (тымбыл æмæ цыппæрдигъон); 
в) зæронд æмпъызт куырæтыл бурбын чъизи хъулæттæм гæсгæ 
æнхъæлæй «туджы фæдтæ» кæй хуыдтой, уыдонмæ гæсгæ, ах- 
хосджын та сæ йæхæдæг хоны ахорæны хъулæттæ, Дзæуджы- 
хъæуы ремесленнон скъолайы бру ахоргæйæ йæ куырæтыл чи; 
æркалд, ахæмтæ; уый тыххæй æвдисæн ууыцы скъолайы служ- 
бæгæнæг, хъуыддаджы сæйраг æвдисæнтæй иу; г) хъамайы згæ- 
мæ гæсгæ, Терчы облæсты правленийы медицинон хайад «æх- 
сырæй хæсгæ цæрæгойы туджы фæд у», зæгъгæ, кæмæй зæ~ 
гъы, уый, ахæм фæд та туземаг царды ссарæн ис кæйфæнды 
хъамайыл дæр, уыдон стуры фыдæй кæй цæрынц æмæ йæ арæх 
кæй æргæвдынц, уымæ гæсгæ; д) аххосджыны ницæмæ дарыны 
уагыл, ома, дам, куыд туземаг (!), изæр 11—12 сахаты фæстæг 
азгъордтаид, фыдбылыз кæм æрцыд, уырдæм 25 версты фис- 
тæгæй æмæ хæдзары бинонты фондзæй дæр сæргæвстаид, би- 
нонты хисдæр, «æвæццæгæн, базармæ куы фæцæйцыди, уæд» 
(райсомæй 4—5 сахатыл, стæй та уыцы 25 версты фæстæмæ 
хæдзармæ æрбазгъордтаид райсомы 6—7 сахатмæ, — цыбыр 
дзырдæй, цыма уый æхсæвыгон фистæгæй, 7 сахатмæ 50 верстъ* 
360 

ауадис, уыдонæн сæ фылдæр æмбис тынг æвзæр хæххон къах- 
вæндагыл, æбуалгъ хæрдты цæугæйæ, — уый æтте ма фыдбы- 
лыз ракæнынæн дæр рæстæг кæй бахъуыдаид, ууыл нал дзу- 
рæм. Æмæ лæджы ныхмæ кæд æппындæр комкоммæ азимагæй 
дицы уыдис, уæддæр, æрмæст фæрссаг æвдисæйнæгтæ иумæ 
бахынцгæйæ, тæрхондон базылын кодта уыцы лæджы æмæ 
йын рахаста æрцауындзыны тæрхон. Лæг æцæгдзинадæй 
ауыгъд æрцыд бирæ дзыллæйы цæстыты раз, Дзæуджыхъæуæй 
2—3 версты æттæдæр... Уæдæй фæстæмæ Цæгат Кавказы æппæт 
дсъуымты дæр ауыгъд Хъаиры фырты номимæ иумæ æнæзынгæ- 
Аæ зилдух кæны галиудзинад æмæ æнæзакъондзинады сау мы- 
лазон æндæрг. 
V. 
Фæлæ уыдæттæ се ’ппæт цы сты, экзекуциимæ абаргæйæ! 
Туземæгты «мæрдтæ» хъазахъы зæххыл, кæнæ хъазахъы стани- 
цæтæн суанг сæ уынгты æмæ фæзты дæр куы «разынынц», уæд 
хъазахъыл æппындæр ницы æфхæрд ауайы, фæлæ хъазахъа- 
джы алы «марды» фæдыл дæр стыр æфхæрд баййафынц, уыцы 
мард туземаг хъæутæй кæй зæххыл разына, суанг фæндаггæ- 
рон дæр, гъе уыдон. Раздæр уал хъуыддаг цæмæй закъоны 
«хуызы» æвдыст æрцæуа, уый тыххæй туземæгтæй бадомынц 
фыдгæнæджы схъæр кæнын, æмæ уыдон ууыл куы «нæ сразы 
вæййынц», уæд уыцы хъæумæ æрвыст æрцæуы салдæтты ротæ, 
драгунты эскадрон кæнæ хъазахъы сотнæ, науæд ноджы фыл- 
дæр, хъæу цæйас уа, уымæ гæсгæ. «Уазджытæ» æрфысым кæ- 
нынц, раст цыма сæхи хæдзары сты, уыйау, æмæ сæ цы хæри- 
наг хъæуа, уый иууылдæр «фысымтæй», кæй зæгъын æй хъæ- 
уы, лæвар исгæйæ, нæ ауæрдынц хуыздæр æмæ фылдæр исты- 
тæ ратоныныл. Кæд æмæ æфсæдтæ, хъæуты æнæуый цæргæйæ 
дæр, бынæттон адæмæн æнæ чъизи митæ æмæ æнæуагдзинæдтæ 
кæнгæ, æнæ бирæ мæстытæ æмæ æфхæрæнтæ бакæнгæ искуы-иу 
хатт йеттæмæ нæ баззайынц, уæд ахъуыды кæнут «æнæхуыцау 
дастсæр змæнтын цæмæй ма уæнда, уый тыххæй...» салдæтты 
æнæхъæн ротæ кæнæ хъазахъæгты сотнæ «командиры приказ- 
мæ гæсгæ кæм кеф кæнынц», уыцы хъæутæ цы уавæры уы- 
дзысты, уый... Кæд æмæ рæстæмбисцæрæг туземаг хæдзарæн 
йæ афæдзы фæллæйттæ æмæ æвæрæнтæ бирæ хатт æрмæст 
тыхамæлттæй аирвæзыны фаг йеттæмæ нæ вæййынц, уæд зын 
бамбарæн нæу, экзекуци иу мæй, дыууæ мæйы кæнæ уымæй 
фылдæртæ кæм фæвæййы, уыцы хъæуты цæрджытæй сæ фыл- 
дæр хай цы зынвадаты бахауы, цы фыдæбонтæ сыл скæны, 
361 

уый... Се ’хсæн цалдæр цъаммар адæймаджы æмбæхстæй цæры, 
зæгъгæ, кæуыл фæгуырысхо вæййынц, уыцы æнæаххос, расг 
адæмæй сæдæгай æмæ мингай бинонтæ бабын вæййынц, сæ сæ- 
рæн æнæ исты зонгæйæ, æрмæст сыл гуырысхо кæй чындæуы* 
уый тыххæй, æмæ ахæм уавæры сихсидзæнис канд туземаг нæ, 
фæлæ æцæг чырыстон бирæфæразондзинад дæр... Æмæ кæй 
агурынц, уыцы æвзæргæнæг кæд æппындæр дæрæнгонд æрцæу- 
гæ хъæуы никуы уыдис, уæд та? Æмæ хъæубæстæй кæд æцæг- 
дзинадæй ничи зоны, фыдбылыз ракæнæг бæлвырдæй чи у, уый, 
уæд та, уæвгæ уыцы хъæуккаг кæй у, уый дызæрдыггаг куы нæ 
уа, уæддæр? Æрмæст иунæг секунд, афтæ куы ахъуыды кæ- 
нæм, уæддæр бамбарæн ис, уыдон куыд æнæхатыр карз митæ 
сты, уымæн! Уый тыххæй дзырдæн æрхæссæм æрæджы æрцæу- 
гæ хабар. Уый уыдис Налцыччы зылды хъæутæй иуы, Кавка- 
зы хæхты рагъыл фæцæйхизгæйæ англисаг хъуыстгонд альпи- 
нист куы фесæфт йæ фæндагамонæг, æнхъæлдæн, швейцайра- 
гимæ, уæд. Иу чысыл хъæуыл фæгуырысхо сты, фæсарæйнæгты 
чи амардта, уыдон уым æмбæхсынц, зæгъгæ, æмæ уый тыххæй 
хъæуыл æвæрд æрцыд тынг карз экзекуци... Æмæ сæрмагондæй 
уыцы хъуыддаджы фæдыл æрвыст гæрзифтонг англисаг экспе- 
дици æнамонд альпинистты мæрдтæ иу цъитийы скъуыды куы 
ссардта, стæй кавказаг сæйраг управленийы руаджы бæлвырд 
ныхас куы загъта, хъæуы цæрджытæ уыцы хъуыддаджы æп- 
пындæр аххосджын не сты, зæгъгæ, æрмæст, гъе, уæд хъæу- 
бæстæ фервæзтысты стыр зындзинадæй. Фæлæ уый уыди, мæ- 
гуыр адæм цыппар æнæхъæн мæйы экзекуцийæ куы фæхъизæ- 
мар кодтой, уæд... 
VI. 
Уыцы мадзæлттæй Терчы облæсты уæлдай тынгдæр пайда- 
гонд цæуы а-фæстаг 7—8 азы. Уыимæ ма æвирхъау тагъд сби- 
рæ сты административон æгъдауæй æрвысты хъуыддæгтæ дæр. 
Уыцы æгъдау закъоны æгъдауыл фидаргонд цы уынаффæтæй 
æрцыд, уыдон аивыны тыххæй 1895 азы 20 декабры арæзт рæс- 
тæгмæйы мадзæлттæ административон хицауады бирæ бартæ 
фæкъаддæр кодтой ахæм хуызы, æмæ «бынæттон хицæуттæ, сæ 
баргонд хъæутæй сæ исты хуызы аипджын лæджы фетте кæньш 
æнæмæнг хъæуы, уый бæлвырд куы бамбарынц, уæд фæхабар 
кæнынц господин мидхъуыддæгты министрмæ, лæджы йæ цæ- 
рæн бынатæй арвитын цæмæ гæсгæ сфæнд кодтой, уыдæттæ би- 
ноныг ныффысгæйæ». 
Бынæттон хицæутты бартæ Кавказы афтæ къаддæргонд æр- 
362 

цыдысты уымæй бирæ раздæр, фæлæ æрмæст æндæр хуызы; 
«Кавказы искæцы ран бæлвырд куы сарæх уой мæиæ ахæм 
фыдракæндтæ: хицауады ныхмæ лæууын, искæйы амарын, абы- 
рæгдзинад кæнын, искæйы бастигъын, искæйы фос давын æмæ 
фыдгæнджытæн фысым уæвын, уæд уым аххосджын цы тузе- 
мæгтæ разыной, бынæттон административон хицауады бæлвырд 
сбæрæггондæй, æмæ æхсæнады цард æмæ æдасдзинадæн зиан 
чи хæсса, уыдон лæвæрд цæуæнт сæйраг хицауиуæггæнæгмæ, 
æмæ уымæн бар лæвæрд уæд ахæм фыдгæнджыты Кавказы 
крайы уый тыххæй сæрмагонд равзæрст ранмæ æрвитынæн, 
бæлвырд æмгъуыды дæргъы сын уырдыгæй рацæуыны бар 
куыд нæ уа, афтæмæй, фылдæр-фылдæр фондз азы æмгъуыдæй. 
стæй ахæм бар уæд уыдон Кавказы крайæ дарддæр дæр арви- 
тынæн, уый дæр уыцы æмгъуыдмæ, мидхъуыддæгты министр 
кæм снысан кæна, ахæм рæтты цæрынмæ. Ацы мадзæлттæй ал- 
кæцыйæ дæр спайда кæнæн ис æрмæст афтæмæй, æмæ-иу сæй- 
раг хицауиуæггæнæджы совет алы хатт дæр хъуыддагмæ раз- 
дæр куыд æркæса» (Кавказы уагæвæрдты 26 ст., II т., 1892 аз). 
Уæлдæр кæуыл дзырдтам, уыцы бартæ, ома «Уæлдæр хицауад, 
сæйраг хицауиуæггæнæгæн цы иттæг стыр бартæ радта, сæрма- 
гондæй йыл æууæндгæйæ, уыдонæн дæттæн нæй канд облæстты 
хицæуттæн кæнæ губернатортæн нæ, фæлæ, Кавказы уагæ- 
вæрдты 29 ст. куыд амоны, афтæмæй суанг сæйраг хицауиуæг- 
гæнæджы æххуысгæнæгæн дæр ма» (Хицауиуæггæнæг Сенаты 
указ № 19761, 1896 азы 14 июнь). 
Афтæмæй та Кавказы сæйраг хицауиуæггæнæджы къанцы- 
лары директор 1883 азы 6 августы Терчы облæсты хицаумæ 
фыста, зæгъгæ, дам, «сæйраг хицауиуæггæнæг растыл ным-айы, 
хæххон адæмæн сæ абырæгдзинад æмæ сæ хуыснæгдзинад ныу- 
уадзын кæныны тыххæй ныронг цы мадзæлттæ конд цыдис, рæс- 
тæгмæ сæ уыцы иу облæсты мидæг иу зылдæй иннæмæ æрвит- 
гæйæ, уыдон, цалынмæ сæхи хорз дарын сахуыр уой кæнæ, 
хъæубæстæ цæй фæдыл тард æрцæуынц, уыцы аххосæгтæ нал 
уой, уæдмæ. Уымæ гæсгæ сæйраг хицауиуæггæнæг облæсты хи- 
цауæн дæтты нырæй фæстæмæ дæр, куы хъæуа, уæд ахæм ма- 
дзæлттæй архайыны бар, æрмæст алы хатт дæр, сæйраг хица- 
уиуæггæнæг ын йæ уынаффæ цæмæй сфидар кæна, уый тыххæй 
йын хабар фехъусын кæнгæйæ» (Хицауиуæггæнæг Сенаты гъе 
уыцы указ). 
Лæг æнхъæл уыдзæн, уæдæ афтæмæй, «хуыздæргæнæн куы 
нæуал уа», уæд туземаг иу зылдæй иннæмæ «йæ сахъат зонд- 
ахаст аппарыны онг рæстæгмæ» æрвыст кæй æрцæуы, уый йын 
карз æфхæрд нæу, фæлæ, искæйы зондахастыл фыддæрырдæм 
цæмæй ма зына, уый тыххæй йын хицауад «ахъаз» кæны æмæ 
363 

йæ æрцæрын кæны, йæ лæджыхъæд, йæ хъарутæ хорзырдæм 
кæм разилой, йæ зондахаст уайтагъд рæстырдæм кæм раздæха 
æмæ æхсæнадæн зиан нæ, фæлæ пайда хæссынхъом кæм суы- 
дзæнис, ахæм фадæтты. 
Терчы облæсты хицауадмæ ахæм хъуыдытæ уыдаид æви 
нæ, ууыл дзурæг у сакъадах Чечень, «раст зондахастыл саразы- 
ны тыххæй» æг<ас Терчы облæстæй дæр туземæгты кæдæм æрвй- 
тынц, уый. Газет «Северный Кавказ» куыд фыссы, афтæмæй 
сакъадах Чечень ис Хъызлары зылды, Хъызларæй 90 версты 
æддæдæр, сур зæххæй та 23—25 версты æддæдæр. Сакъадахæн 
йæ зиллакк 30 верстæй фылдæр нæ уыдзæн. Йæ зæхх у змис- 
джын, сæтæлæгхъузгтимæ æмхæццæйæ, зайæгой дзы у хæрзка- 
давар. Иæ климат та адæмæн æмбисонды тæфсæгджын; æгас 
сакъадахы нуазыны донæн йæ кой дæр нæй. 
Зымæджы мæйты сакъадах бынтон иртæст вæййы æппæт 
дунейæ дæр, фæндаг æм фæвæййы æрмæст уалдзæджы, сакъа- 
дахæй зæххы æхсæн ихтæ куы батайынц, уæд. Сакъадахы цæр- 
джыты хойраг æмæ дзаумайæ цыдæриддæр хъæуы, уыдон уыр- 
дæм ласын хъæуы сур зæххæй. , 
«Æрвыст адæмæн» сакъадахы арæзт æрцыд 100 адæйма 
джы фаг къазарматæ, фæлæ сæ кæддæриддæр фæцæры 150 лæ- 
джы æмæ ноджы фылдæртæ. Уыдон уым цы цардæй цæрынц, 
уый зын радзурæн у. Зымæг-зымæджы дæргъы уæлдæфæй, 
хъармæй æмæ рухсæй цух уæвгæйæ, афæдзæй-афæдзмæ, фыд- 
дæр ма ныууадз, ахæм хæринагæй цæргæйæ, доны хъуыртт нæ 
кæнгæйæ, уыдонæн нæй къазармайæ æддæмæ рацæуыны бар, 
нæ сын дæттынц кæсагахсæг æмæ цуангæнæг зæхкусджытимæ 
кæсаг ахсынмæ æмæ тюлентæ марынмæ ацæуыны бар, иудзыр- 
дæй, сæ зондахаст æмæ сæ удыхъæд фæхуыздæр уа, уый нæ, 
фæлæ сæ æгæрмæгуыр се уæнгтæ айвазын, сау куыст кæнын 
дæр нæ уадзынц. 
Гъе, ахæм æвирхъау уавæры бахауы туземаг лæг, йæ рай- 
гуырæн бæстæйæ йæ куы ахæссынц, уæд — æмбисоиды рæсугъд 
нывтæй тæмæнтæ чи калы, зайæгойæ фырхъæздыг чи у, сыгъ- 
дæг цъити дæттæ кæм хъазынц, æмæ хæххон æнæниз уæлдæфæй 
æххæст чи у, уыцы бæстæйæ. 
Æрвыст лæгты æхсæн бынтон дзæгъæлы агуриккам, сæ 
хъуыддæгтæ Кавказы уагæвæрдты уæлдæр амынд 26-æм статья- 
мæ кæмæн хауынц, ахæмтæ,—æмгæрон дæр нæ! Уыцы газет куыд 
фыссы, афтæмæй — «туземаг лæг йæ иудадзыг давды, стигъы- 
ны, сæудæджердзинады кæнæ зындзæрæн уды хъæды тыххæй 
æрвыст, миййаг, не ’рцæуы, нæ! — уыдонæн сæ бирæ фылдæр 
хай вæййынц хъаруджын, рæстзæрдæ лæгтæ, æнæгæды чи у 
æмæ адæм аргъ кæмæн кæнынц, ахæмтæ; æхсæнады мидæг лæг 
364 

цас дзырддзæугæдæр уа, уыйас тагъддæр бахауы хицæутты 
азары æмæ уæд æнæмæнг æрвыст æрцæуы, ницыуал ын фех- 
хуыс вæййы — нæдæр йæ кар, нæдæр йæ хæдзары уавæр, нæ- 
дæр адæмы коллективон курдиат». Хъæуыхицауы ныхмæ хуы- 
мæтæджы раст дзырд дæр куы скæнай, уый «æхсæнадон» тæр- 
хон кæнæ, æхсæнадæн зиан чи хæссы, æндæр исты хуызы ахæм 
хъуыддаг кæй фæлгъауы, уый тыххæй, уæд æндæр æфсон нæ 
хъæуы сакъадах Чечены балæууынæн. Хъæуыхицау куыддæр 
фехъусын кæна, афтæ «змæнтæджы» уайсахат бацагурынц ок- 
ругмæ, фæхъæртæ йыл кæнынц, ахæстоны йæ бакæнынц, стæй 
йæ æнæ равзаргæйæ æмæ æнæ тæрхонæй бахæесынц, фыццаг- 
дæр цы эшелон цæудзæн, уыцы «æрвитинæгты» номхыгъдмæ. 
Фылдæр хатт лæг зонгæ дæр нæ фæкæны, цæй тыххæй йæ æр- 
витынц, уый. 
«Сихъоты С. хаст æрцыд сакъадах Чеченмæ, йе ’фсымæр, 
лæгмарды тыххæй йын каторгæйы тæрхон уæвгæйæ, Дзæуджы- 
хъæуы ахæстонæй кæй алыгъд æмæ йæ фæд кæй нал сбæрæг, 
уый тыххæй. Лæг сакъадахы дзæвгар фæуæвгæйæ, тæфсæгæй 
басад, стæй фæстæмæ сур зæхмæ куы цыдис, уæд денджызы 
фæдæлдон йæ 3—4 æмбалимæ, йæ зæронд мад æмæ йæ æнахъом 
æфсымæр баззадысты æппын æнæ исты цæрæнхосæй». 
«Адæм сакъадахмæ æрвыст цæуынц, хицаумæ йæ зæрдæ 
куыд сдзуры, уымæ гæсгæ, афæдзæй цыппар азы онг æмæ но- 
джы фылдæр рæстæгмæ. Сакъадахмæ бахæццæ уæвгæйæ, хъа- 
руджын, цæрдæг туземаг лæг фыццагдæр мæйы дæргъьт ныф- 
фæлурс, ныффæлахс вæййы, йæ зæрдæ бынтондæр асæтты, тых- 
джын тæфсæгæй басæйы æмæ, æппындæр дзы дохтыры æххуыс 
кæй нæй, уымæ гæсгæ уайтагъд сихсийы, цалдæр мæймæ йæ 
къæхтыл слæууынхъом нал вæййы; зæгъæн ис, иунæг тузема- 
гæн дæр йæ бон нæ баци, администраци туземæгты ахуыр кæ- 
нынæн цы «скъола» равзæрста, уым цыппар — кæнæ уæд та 
æртæ азы дæр бафæразын. Æмæ сакъадах Чеченмæ кæй æрви- 
тьтнц, уыцы «сагъæссаг» туземæгтæн гъе уымæ гæсгæ æнæмæнг 
схонæн ис «удæгасæй ныгæд адæймæгтæ» («Северный Кав- 
каз»). Афтæмæй ма уыцы «æхсызгондзинады» тыххæй уыдонæй 
алкæмæй дæр афæдзы хардзæн ист цæуы цыппæргай тумантæ! 
VII 
Цымæ Терчы облæсты администраци бирæ бакодта тузе- 
маг адæмы æхсæнмæ рухсад бахæссыны тыххæй, гумандзинады 
уагыл сæ саразын, дунейы культурæмæ сæ баввахс кæнын æмæ 
сын сæ экономикон цард фæхуыздæр кæныны тыххæй, — цæвит- 
365 

гон, нæ хицауад, йæ баргонд адæмыл се ’ппæтыл дæр æмхуызон 
чи ауды, уыцы хицауад æдзух цы хорз уынаффæтæ кæны, уыдон 
се ’гас дæр бæстæйы парахатæй цæмæй стыхджын уой, уый тых- 
хæй? 
Тынг диссаг дæр у, фæлæ уыцы фарстæн цæхгæр дзуапп 
мах ссардтам бынæттон хицауады оргæны, газет «Терские об- 
ластные ведомости», зæгъгæ,, уым, æнæуый заман туземæгты 
«ауындзæнмæ кандидаттæ» чи хоны, гъе уыцы газеты. 
«Иунæг минут дæр рох кæнын нæ хъæуы уый, — фыссы га- 
зет, — æмæ махмæ æууæнкджын цæстæй кæй кæсы амы бынæт- 
тон цæрæг адæймаг, уый тырны алы хорз хъуыддагæй дæр мах 
бафæзмынмæ, канд формæйæ нæ, кæд бирæ æнæмбаргæ адæй- 
мæгтæ тынгдæр уымæ здæхт вæййынц, уæддæр, фæлæ — миди- 
сæй, аппæй. Афтæмæй та, уыцырдыгæй фарсæй нæ фыдæлты 
æмæ уыдоны фыдæлты цивилизацион архайдыл нæ цæст куы 
ахæссæм, уæд хъуамæ æргомæй басæттæм, уыдон чысыл йет- 
тæмæ кæй нæ бакуыстой, уыцы хъуыддагыл» («Терские ведо- 
мости» №71, 1896 азы 23 июнь). 
Æмæ æцæгдæр уыдон уыцы хъуыддагыл бакуыстой, зæ- 
гъæн дæр куыд нæй, афтæ чысыл. 
...Ирон адæм уыцы хъуыддаджы сты иучысыл хуыздæр уа- 
вæры, «Кавказы адæмты ’хсæн чырыстон дин ногæй сæвæрыны 
Æхсæнады» аудындзинады руаджы. Ахæм факт æгъгъæд рæ- 
сугъд æвдисæн у, бынæттон хицæуттæ цас аргъ кæнынц культу- 
рон-рухсадон мадзæлттæй туземæгты ахуыр кæнынæн, уый тых- 
хæй. Ноджы ма махæн зындгонд у уый дæр, æмæ бынæттон хи- 
цауад ахуыргонд туземæгтæн сæхи æхцайæ дæр кæй нæ бауагъ- 
та скъолатæ байгом кæнын. Æмæ канд уый нæ, фæлæ ма 1891 
азы йæ тых, йæ бонæй архайдта, цæмæй туземæгтæн æппындæр 
фадат ма уа исты базонынæн, уырысы цивилизаци æмæ цард, 
стæй культурон адæмы архайд сæхи цæстæй уынынæн, сæ хъус 
æм дарынæн, уырыссаг ныхас хъусынæн, уырыссаг пионертимæ 
ухски-уæхск кусынæн, сæ цоты уырыссаг скъолатæм дæттынæн 
æмæ чысылгай уыдоны хуызæн кæпынæн... Фыццаджыдæр уал 
хицæуттæ горæттæй æмæ слабодкæтæй тæрын байдыдтой, тузе- 
маг адæмæй дзы чидæриддæр уыд, уыдон, фыст кæм хъуамæ 
уой, ахæм цæрæнбынæттæм, уыдон базарады куыст кæнынц, 
уый ницæмæ даргæйæ; уый нæ, фæлæ ма, горæтты æмæ слабод- 
кæты цы туземæгтæ æрцарди, уыдонæн сæ дзæвгар хайæн хъæу- 
ты æппындæр кæй ницыуал цæрæнхос и æмæ сæхицæн кæрдзы- 
ны къæбæр горæты бонгай куыстæй кæнæ исты лыстæг куысты- 
тæй кæй амал кодтой, суанг уымæ дæр нæ кæсгæйæ... Уазал 
фæззыгон рæстæг кæнæ уалдзæджы цъыф заман-иу хæрззæ- 
ронд лæгты æрдиагæй æмæ сылгоймæгты æмæ сабиты ниуынæй 
366 

зæрдæйы тугтæ ныккалдысты, бынæттон пъæлицæ-иу сын сæ 
гæвзыкк хæдзæрттæ куы ’рдæрæн кодта, сæ мæгуыр хæррæгьтæ 
сын-иу куы ныцъцъæл, ныммур кодта, æмæ сыл-иу цыма емынæ 
сыстад, уыйау сæ-иу хъæуы æдде куы фæкодта, уæд... Кæдæм? 
Стæй та 1891 азы 15 мартъийы облæстыл ахæм дзырд ра- 
цыд, туземæгты иу адæмы хатт æмæ уырыс цы ран цæрой, уым 
туземæгты æндæр адæмы хаттæн æрцæрыны бар куыд нæуал 
уа, афтæ. 
Æхсæнады æмæ хицæн лæгты зæххытыл цы хутортæ уыд 
аренды æгъдауыл, уыдонæй бирæтæн сæ кой, сæ фæд дæр нал 
ис уыцы зæххытыл, уый нæ, фæлæ ма суанг паддзахы номæй 
балæваргоид зæххытыл зæххы хицæуттæ сæхæдæг кæй сарæз- 
той, уыцы хутортæй дæр ницыуал баззад. 
...Гъе уыдæттæй фæстæмæ ма туземæгтæн сæ рæстæгæй би- 
рæ хардз цæуы æнæбары куыстытыл, закъонæй сыл цы бегара- 
йы хæс æвæрд ис, уыдонимæ æппындæр баст чи нæу, ахæмтыл. 
Алыхуызон хæххон промышленниктæ, туристтæ, археологтæ, 
æрдзиртасджытæ æмæ* æндæртæ бынæттон административон 
агентты æххуысæй1 кусын кæнынц туземæгты, бирæ хатт сæ 
тæккæ æнæвдæлонæй куы вæййынц, уæд, — хъуамæ цæуой уы- 
цы алымыггаг «хъуыстгонд» æмæ æнæхъуыстгонд лæгтимæ сæ 
«наукон» экскурситы, сæ уæргътæ сын ласой кæнæ сын сæ 
суанг хæсгæ дæр кæной, къæдзæхтыл бырой, зæппæдзтæ къа- 
хой, иудзырдæй, сын хъуамæ лæггад кæной алкæм æмæ алцæ- 
мæй дæр. 
Мах нæ дзурдзыстæм, сомбон цы уыдзæнис, ууыл, фæлæ нæ 
фидарæй» цы уыриы, уымæн æнæ зæгъгæ нæй: кæд æмæ паддза- 
хад Цæгат Кавказы туземæгты æппæт хуызты дæр паддзахадон 
организммæ æмæ уый культурæмæ баввахс кæнынмæ тырныу 
уæд уый тыххæй ныры онг дæр ма цы мадзæлттæ конд цæуы, 
уыдон та хъуыддаг тæрынц бынтон æндæр хуызы фæстиуджы- 
тжм. 
367 

МИДБÆСТОН ЗНÆГТÆ 
Кавказы цæрджытæ, адæмтæн се ’ппæты хуызæн, зæгъæн 
ис, дуне сфæлдисынæй нырмæ хæст уыдысты иу æгъдауыл: 
«Тыхджынæн кæддæриддæр æдых вæййы зылын». Гуырдзыйы 
адæмы мыггаг æмæ йæ бирæ къабæзты истори уæлдай æргом- 
дæрæй æвдисы, алыхуызон «тауадитæ», «азнауритæ» æмæ æн- 
дæр ахæмтæ адæмæн куыд æбуалгъы фыдмитæ фæкæнынц, уый. 
Ахæм «аристократизмы» низ ныр бахæцыди Цæгат Кавказыл 
дæр. Ирон «æлдæрттæ», «таубитæ» æмæ «бадилатæ» кæй хонынц, 
уыдонæн сæ домæнтæ гуырдзиаг «тауадиты» æмæ «азнауриты» 
домæнтæй æппындæр къаддæр не сты, кæд фыццæгтæн сæ ав- 
налæнтæ гуырдзиаг «тауадитæ» æмæ «азнауритæй» бирæ цы- 
>бырдæр сты, уæддæр. Ирон «аристократи» цавæр у, уый уæл- 
дай бæлвырддæрæй æвдисынц «бадилатæ». Хæххон адæм бы- 
дырмæ куы лыгъдысты, уæд, хуыздæр зæххытæй стыр тъæпæн- 
тæ æрцахсгæйæ, уыдон хæстæг балымæн сты кæсæджы 
«кънйæзтимæ», иучысыл раздæр ма уыдонæй пысылмон дин дæр 
райсгæйæ, æмæ бынтон æвæлмон цардыл фæцайдагъ сты. 
•Ныртæккæйы рæстæджы, сæ зæхх иууылдæр цъынды æвæрд 
кæй у, стæй та ноджы æмæ ноджыдæр цъынды æвæрд, уымæ 
гæсгæ уыдон Дур-Дуры æмæ йæ алфæмблайы хъæуты цæр- 
джыты тынг стыхсын кодтой. Хъуыддаг бацæуы тæрхондонмæ, 
адвокаттыл, гæртæмттыл æмæ æндæр ахæмтыл хардзгонд æр- 
цæуы бирæ æхца. Дур-Дуры цæрджытæ сæ фæстаг муртæй 
сæмбырд кодтой мин сомы æмæ сæ адвокат Берманмæ аластой 
Дзæуджыхъæумæ. Æхца радтыны бонæй нырмæ аивгъуыдта 8 
мæйæ фылдæр, фæлæ сæрылдзурæг йæхицæн æнцад-æнцойæ 
бады, — ныронг куырдиат дæр нæма ныффыста. Афтæмæй та 
Дур-Дуры цæрджытæм ис, Тугъантæ хæрз æрæджы цы зæхх 
æрцахстой, уый æцæгдзинадæй дурдуйрæгты кæй у, уый æвди- 
сæг гæххæтт. Уыцы гæххæтт фыст æрцыд, инæлар-адъютант 
Воронцов — кънйаз Кавказы сæйраг хицауиуæггæнæджы куыс- 
ты куы æрлæууыд, уæды рæстæджы. Фыст ыл ис: 1852 азы 25 
август, № 1401. Мæнæ куыд зæгъы уыцы документ: 
«1) Ацы зæхх, йæ пълан ын куы систой, уæд 13564 дæсæ- 
тины хуымзæхх, уыгæрдæнтæ æмæ сæрвæт кæм разынд, уый 
368 

хисдæрты мыггæгтæ æмæ адæмы хсæн уæрст æрцæуæд ахæм 
хуызы: а) Хъуыбадты мыггагæй чи у, уыдонæн се ’ппæтæн — 
3000 дæсæтины; б) Хъарадзауты мыггагæн — 800 дæсæтины; 
в) Абысалы-фырт капитанæн 200 дæсæтины; г) иннæ 9564 дæ~ 
сæтины лæвæрд æрцæуæнт сæрибар адæмæн, иумæ сын куыд. 
уа, афтæмæй, чырыстæттæн сæ хай хицæнæй радих кæнгæйæ, 
пысылмæттæн хицæнæй, нæлгоймæгтæ цас уой, уымæ гæсгæг 
æмæ уыцы зæххы хæйттыл хицæн хъæутæй сæ иуты дæр æмæ 
се ’ннæты дæр æрцæрын кæнгæйæ. 
«2) Уыцы зæххы хæйттæ ахицæнтæ кæнынмæ æмæ баца- 
мынд рæттæм сæрибар адæмы ралидзын кæнынмæ æвæстиатæй 
æвнæлд куыд æрцæуа, афтæ. Уый тыххæй Кавказы линийы 
центры хицауы къухы кусынмæ Калакæй æрвыст æрцыди то- 
пограф Ильющенко; иу топограф, миййаг, æгъгъæд куы нæуа, 
уæд ма, дæ бæрны цы æфсæдтæ ис, уыдон штабæй уырдæм 
афицер кæнæ топограф арвитын кæ. 
«3) Пъланмæ гæсгæ быдыры цы 21168 дæсæтины хъæд ис, 
хохы та — 1266 дæсæтины, уый рæстæгмæ ныууадзын хъæуы иу- 
мæ фæлхас кæнынæн. 
«4) Николаевскы станицæйы зæххытæй Тугъанты инæлар- 
майоры зæххы фарсмæ цы хай ис, æмæ станицæйæ тынг дард 
чи у, уый, гæнæн æмæ амал уæвгæйæ, ивд æрцæуæд Дур-Дуры 
дон æмæ Урсдоны астæу зæххыты хæстæгдæр хайæ. Баивын 
куыд хуыздæр уыдзæн, ууыл бакусын уæд топографты корпусы 
штабс-капитан Герасимовы æвджид, Тæгиаты зæххытæ ахи- 
цæнтæ кæныны хъуыддаг дæр æвæрд уыд ууыл. 
«5) Чырыстон дыгурæтты хъæу æрцæрын кæнын хъæуы, 
Эристов-кънйаз кæм бацамыдта, уым; пъырыстыфы бадæн 
дæр уæд уыцы хъæуы. Хисдæр сауджын сæвæрыны тыххæй, 
аргъуан скæныны тыххæй æмæ дины скъола байгом кæныны 
тыххæй ныхас цæуы Гуырдзыйы экзархимæ. 
«6) Хъабанты хъæу, Нар æмæ Лескен, сæхионтæй æмæ 
пъырыстыфы цæстæй иппæрд чи у, уыдон Хъарадзауты хъæуы 
цур куыд æрбынат кæной, афтæ. Уым, Эристов-кънйазы ны- 
хæстæм гæсгæ, кæд ныртæккæ хуымзæхх чысыл йеттæмæ нæй, 
уæддæр дзы, йæхæдæг æй куыд федта, афтæмæй бирæ разын- 
ди, хъæд хæрзæнцонæй ныццæгъдæн æмæ зæхх хуымæн асыгъ- 
дæг кæнæн кæм ис, ахæм рæттæ, ноджы уыцы хъæуы цæрджы- 
тæн дæр æмæ иннæ дыгурæттæн се ’ппæтæн дæр уыцы ралидзы- 
ны хъуыддаг сæ зæрдæмæ цæуы æмæ дзы нæ батыхсдзысты. 
«7) Сæрибар адæм иумæйаг зæххы хæйттыл куы æрцæ- 
рой, уæд бадилатæн зæххы тыххæй бегарайы нал цæудзысты. 
«8) Хуымæтæджы дыгурон адæмæй бадилаты зæххы хæйт- 
24. Къоста. 
369 

тгыл чи баззайа кæиæ чи æрцæра, уыдон фыццаджы хуызæн 
дæуынц зæххы бегарайы дæр æмæ лæджы бегарайы дæр. 
«9) Чырыстон «хъуымийæгтæн» лæвæрд уæд, бадилатимæ 
сын цы ахастдзинæдтæ ис, уыдон адæмы æгъдæуттæм гæсгæ 
равзарыны бар. Æмæ ахæм равзæрсты руаджы куы рабæрæг 
уа, «хъуымийæгтæн» сæ хицæуттæй æндæр ранмæ алидзыны 
бар ис, стæй ма уымæй размæ дæр афтæ исчитæ алыгъди, 
зæгъгæ, уый, уæд уыдонæн дæр лæвæрд уæд чырыстон хъæу- 
мæ алидзыны бар. Афтæ куы нæ разына, уæд сæ ныууадзын 
хъæуы бадилаты зæххыл æмæ бацархайын хъæуы, зæххы хи- 
цæуттæ хъуымийæгтимæ кæрæдзийæн хатыртæ бакæныныл 
куыд сразы уой, ууыл, бадилаты къухæй уæгъдгонд чи цæуы 
æмæ æхсæны зæххыты хæйттæм чи лидздзæн, уыцы чырыстæт- 
ты æмæ пысылмæтты куыд хъуыды кæной, афтæмæй. 
«10) Хæхбæсты исчи йæхицæн цы хосгæрстытæ æмæ хуым- 
зæххытæ ныссыгъдæг кодта, уыдои кæд пъланы æвдыст сты, 
уæд сæ ныууадзын хъæуы уыдон къухы, фæлæ æрмæст афтæ- 
мæй, æмæ иырæй фæстæмæ хицæутты æвастæй хъæд йæхицæн 
хуымзæххæи æмæ хосгæрстæн куыд ничиуал сыгъдæг кæна; 
уыцы хæйттæн сæ арæнтæ бæрæггонд æрцæуæнт. 
«11) Тугъанты инæлар-майоры къухы ма паддзахы ра- 
лæваргонд зæххытæй уæлдай цы зæххытæ ис, уыдон æнæмæнг 
радтын хъæуы иинæ дыгурæттæн, уымæн та ныр фехъусын кæ- 
нын хъæуы, уыцы зæххытæй йын пайда кæнæн кæй нал ис, 
уый. 
«Æппæт уыдæттæн æмбæлгæ уынаффæ бакæныны тыххæй 
дæ бæрзонддзинадæн хъусыи кæнгæйæ, мæхицæн хæсыл ныма- 
йыи уый бафтауын, æмæ ацы амынддзинады къопи æмæ дыгу- 
ры зæххыты пълан фæтагъддæры тыххæй æрвыст кæй æрцы- 
дысты комкоммæ Кавказы линийы центры хицаумæ. Гæххæтты 
йæ къух бафыста сæйраг командыгæнæг инæлар-адъютант 
Воронцов-кънйаз, сфидар æй кодта сæйраг штабы хицауы 
куыст æххæстгæнæг, паддзахы свитæйы инæлар-майор Вольф». 
Сæйраг хицауиуæггæнæджы ацы бардзырд нын фаг бæл- 
вырдæй æвдисы, хъуыддаг æцæгдзинадæй цы уавæры ис, уый. 
Тугъаиты инæларæн, Хъуыбадты æмæ Хъарадзауты мыггæг- 
тæн, стæй Абысалты капитанæн лæвæрд зæххытæй фæстæмæ 
иниæ зæхх иууылдæр у адæмы. «Хъуымийæгтæй» куы зæгъæм, 
уæд уыдон дæр хъазайраг зæхкусджытæ не сты, фæлæ йæхи- 
цæн уæгъдибарæй цæрæн бынат равзарын йæ бон кæмæн у, 
ахæм адæм. «Хъуымиаг» æмæ ирон «кæвдæсард» иу сты, хъуы- 
миаг у бадилатаг лæджы зæнæг, æрмæст уый райгуырди дыккаг, 
æртыккаг æмæ ма суанг цыппæрæм усæй дæр. Уыдон сты уыцы 
хæдзары бинонтæй æмæ кæддæриддæр сæ бон уыди рахицæн уæ- 
370 

вын æмæ сæ кæм бафæнда, уым æрцæрын. Зæхкусджытæ 
уæгъдгонд куы ’рцыдысты, — æцæг зæхкусджытæ Ирыстоны 
уæвгæ дæр нæ уыди, фæлæ, — уæд ирон «аристократтæ» сæхи- 
цæн æгæр бирæ бартæ агурын байдыдтой. Иæ бæстæ æцæг чи 
уарзы, уый афтæ нæ фæкæны. Дæхицæн цавæрдæр титултæ 
æмæ кънйæзты аккаг стыр цæрæнхостæ агур, уыйфæстæ сæ 
ногæй-ногмæ цъынды цæмæй æвæрай, уый тыххæй, дæ царды 
бонтæ иууылдæр магусайæ æрвитгæйæ, адæмы зæрдæты маст 
уадзгæйæ, æнæуый дæр цардæй æнæ хай чи у, уыцы мæгуыр 
адæмы æфхæр æмæ сæ ноджы фыддæр уавæрмæ тæр, — уый у 
æнæсæрфат ми æмæ, йæхи уæздан чи хоны, ахæм адæмæн сæр- 
мæ хæссинаг нæу. Бæстæйы мидæг хиуыл фервæссæг адæй- 
мæгты чысыл къорд куыстуарзон æмæ æнæкæрон ссæст дзыллæ- 
ты агитаци кæнын куы райдайа, уæд ахæм къордæн схонæн 
нæй хи адæмæй, фæлæ сæ хонын хъæуы сæ адæмы зонд æмæ 
экономикон дзæбæхдзинады цыфыддæр знæгтæ. Уыдон сты 
мидбæстон знæгтæ, иумæйаг пайдайы тыххæй уыдон раджы 
хъуамæ аппæрстаиккой адæмимæ æнæхъуаджы быцæу кæныны 
зондахаст. 
371 

ÆЦÆГÆЛОН БÆСТÆЙЫ 
...Райгуырæн зæхх 
Ахæм ран мын зæгъ,— 
Нæ федтон ахæм къуым æз, — 
Дæ тауæг æмæ дæ дарæг, 
Уырыссаг музуккаг кæм нæ хъæрза? 
Некрасов. 
Дард, тынг дард, Киевы губернийы, Уманы уезды ис иу 
зылд, Тальновскæй, зæгъгæ, уым та ис Майдановскæйы хъæу. 
Зæхкусджыты уæгъд кæнгæйæ, Майдановскæйы хъæуы 
зæхкусджытæн зæххæй бахай кодтой тынг чысыл. Адæм куы 
фæфылдæр сты, уæд сæ цæрæнбынат «скъуындæг», зæхх иу- 
уылдæр хуымгонд æрцыд, фосæн холлагæн хъуыди къалиу- 
тæ дæттын, хъæмпы сардзин уыди фондз æмæ ссæдз сомы, суг- 
ты пут 2 суарийы. Зæхх аренды исын байдыдтой граф Шува- 
лов æмæ Киевы моладзантæй. Фæлæ хъуыддаг бирæ нæ ахаста 
афтæ, уымæн æмæ графы зæхх иууылдæр бахъуыди сæкæры 
хъæзæн, моладзантимæ та æппындæр нæ фидыдтой — карк 
сæм арæныл куы бахиза, уæд дæр æнæхъæн бæллæх! 
Сæ фезмæлæнтæ къуындæгæй-къуындæгдæрмæ цыдысты... 
Фос цагъды кодтой, — сæрды сæ кæм хизай, уый нæй, зымæ- 
джы та сын холлаг нæй... Цы чындæуа? Кæдæм фæцыдæуа? 
Бирæ фæтæрхон кодтой, бирæ фæуынаффæтæ кодтой, æмæ, 
æппынфæстаг, стæрхон кодтой — æцæгæлон бæстæм амондагур 
фæцæуын. Сæ иу хай ацыд Оренбурджы губернимæ, се *ннæ — 
Дæллаг Новгороды губернимæ, се ’ртыккаг хай та — «сæфты» 
Кавказмæ. — 
Фыццаг дыууæ къорды цы баисты — бæрæг нæй, фæлæ 
махмæ цы къорд æрбафтыд, уый ис бынтон æвзæр уавæры. 
Фальмоновскæйы хутор, — уыцы лидзæг адæм (малорос- 
стæ) кæм æрцардысты, уый ис Дзæуджыхъæуы æфсæйнаг фæн- 
даджы Бороковы станцæйæ 30 версты æддæдæр. Бороковы 
станцæйæ хутормæ фæндаг цæуы чысыл Каесæджы хъæутыл — 
Мыртазатыл, Астемыратыл æмæ Исламатыл. 
Гигиенæйы æууæлтæ иуцасдæр уæддæр чи зоньг, ахæм 
372 

адæймаг фыццаг бакæсгæйæ дæр дисæй амæлдзæн, хутор кæм 
æрæнцад, уый фенгæйæ. Тагъд-тагъдæй бацъаппытæгонд цæ- 
рæнуæттæ цы цъымарабын лæнчы арæзт æрцыдысты, уый ли- 
дзæг адæмыл уайтæккæ ахæцын кодта тæфсæг æмæ 7-æм ию- 
лæй 5-æм октябрмæ 170 удгоймагæй амард 16, уыдонæй авд — 
сывæллæттæ... 
Ахæм фыдуавæр йæ бæрзонддзинад господин Терчы об- 
лæсты хицауæн æнæ базонгæ куыд хъуамæ баззадаид... Рын- 
чынтæн лæвæрд æрцыд дохтырты æххуыс, хицæн адæймæгты 
хъæппæрисæй дзы байгом хæрæндон, сывæллæттæн æмæ хъо- 
мылтæн дæттынц уæлæдарæс, къахы дарæс æмæ æндæр хъæу- 
гæ дзаума. Фæлæ уыдæттæ иууылдæр нырма æгъгъæд нæма 
сты — ног хорæрзады онг сæм фæкæсын хъæуы æнæмæнг, стæй 
бæрзоиддæр ран цæмæй æрцæрой, уымæн сын феххуыс хъæуы, 
ногæй та низы бын цæмæй ма фæуой, уый тыххæй. 
Æхца, уæлæдарæс, къахы дарæс æмæ сын æндæр исты чи 
лæвар кæна, уый сæ æрвитæд Варварæ Григорьевнæ Шредер- 
сы номыл. 
375 

ФИППАИНÆГТÆ 
«Ирон фæндыр» 
«Ирон фæндыр» æртæ хатты æрцыд академион уагъд. Фæс- 
таг хатт фондз томæй, Мæскуыйы 1960—1961 азты. Уый фæстæ 
Къостайы уацмыстæ цыфæнды типы рауагъды дæр хъуамæ ист 
цæуиккой академион рауагъды бындурон текстæй. Фæлæ цал- 
дæр азы размæ Цæгат Ирыстоиы зонад-иртасæг институты ли- 
тературон архивмæ æрбафтыд «Ирон фæидыр»-ы ног авто- 
граф. Уым Къостайæн йæхи къухæй фыст сты, иронау цыдæ- 
риддæр ныффыста, уыдон, кадæг «Хетæгæй» дарддæр. Ацы 
къухфысты ма бæлвырд зыны, поэт йæ уацмыстыл куыд куыс- 
та, куыд сæ хуыздæр кодта, уыцы процесс дæр. 
Къоста йе ’мдзæвгæтæ хицæн чиныгæй рауадзыны тыххæй 
фыццаг хатт дзуры, 1897 азы августы 20 бон Хетæгкаты Анду- 
хъапармæ цы фыстæг арвыста, уым: «Днем я уже не валяюсь 
в постели. За время своего лежания я окончательно обработал 
свои осетинские стихотворения и некоторые из них, говоря не 
хвалясь, поразительно хороши. Надо будет их издать нако- 
нец». Уæлдæр цы автографы кой ракодтон, уый, æвæццæгæн, у 
тæккæдæр 1897 азы «бындурон бакуыст» æмдзæвгæты сыгъдæг 
къухфыст, ома «Ирон фæндыр»-ы фыццаг урс автограф. Фæлæ 
Къоста йæ уацмыстæ уыцы «бындурон бакуыстыл» дæр нæ 
ныууагъта. Куыста сыл ногæй-ногмæ æмæ уый зыны ацы авто- 
графæй. 
Дыккаг авторедакци Къоста йæ уацмыстæ скодта 1898 
азы, Цæлыккаты Аннæйæн «Ирон фæндыры» урс автограф куы 
’рхъавыд лæвар кæнынмæ, уæд. Аннæйæн уый лæвар æрцыд 
1898 азы сентябры 3 бон. 
Ныртæккæ нæм цы ног къухфыст ис, уымæй зыны: — Ирон 
фæндыр æвзарынмæ лæвæрд æрмæг арæзт æрцыд ацы авто- 
графæй. «Ирдн .фæндш» ног зонадон уагъд куы цæуа, уæд 
хъуацæ*ь-бындурен тетатæн ист æрцæуа йæ фыццаг рауагъд 
æмæ йæм конъектурæтæ хаст цæуа ног автографмæ гæсгæ, цæ- 
мæй.дзы*цы аиппыэде ис, уыдон растгонд æрцæуой. 
Ацы чиныджы ,#ал уыцы куыст бакодтон æз. «Ирон фæн- 
374 

дыры» тексттæ растгонд æрцыдысты ног автографы бындурыл. 
Академион рауагъды дызæрдыккаг у «Ирон фæндырæн» 
йæ композици дæр. Раст у, текстологон фæткмæ гæсгæ нæй 
халæи чиныджы фыццаг рауагъды композицийæн. Фæлæ ам 
хыицииаг сты Къостайы дыууæ фиппаинаджы. Фыццаг. «Ирон 
фæндыр» куы рацыд, уæд Къоста фыста чиныджы композицийы 
тыххæй: «А распределение стихов в трех разделах? Никакой 
системы, никакой последовательности!..» (т. 5, ф. 147). Арды- 
гæй саразæн ис иу хаццæг: «Ирон фæндыры» композици у æртæ 
хайæ конд, фæлæ уыцы хæйтты мидæг æмдзæвгæтæ раст æвæрд 
не сты æмæ сæ равæрын хъæуы ног фæткыл. Уыцы фæтк нæй 
нæ дæр Аннæйæн лæвар автографы, нæ дæр ног къухфысты, 
саразыи æй хъæуы иумæйаг зондæй, ирон филологты æмвæн- 
дæй. 
Ноджы ма иу хабар: «Ирон фæндыры» фæстаг академион 
рауагъды ис ахæм композицион фæтк: чиныджы фыццаг ра- 
уагъды цы ’мдзæвгæтæ нæ уыд, уыдон лæвæрд цæуынц хицæ- 
нæй, чиныджы кæрон. Текстологийы домæнтæм гæсгæуыйраст 
у, фæлæ Къоста йæхæдæг фыста йæ царды кæрон: «Иры дзыллæ- 
йæн балæвар кодтон зæрдиагæй: I. «Ирон фæидыр», II. «Хетæ- 
джы кадат» (т. 5, ф. 371). Ацы фиппаинаг нын амоны иу хъуыд- 
даг: Къоста, «Хетæгæй» дарддæр цы ныффыста, уыдон се ’ппæт 
дæр нымайы иу чиныгыл — «Ирон фæндыр»-ыл. Æмæ «Ирон 
фæндырæн» ног композици арæзт куы цæуа, уæд поэты æм- 
дзæвгæтæ се ’ппæт дæр хъуамæ уой уым, иу фæткыл æвæрд, 
чиныджы æртæ хайы. Уыцы ног композици арæзт кæй иæма у, 
уый тыххæй ацы чиныджы уацмыстæ æвæрд сты академион 
рауагъды композицион фæткмæ гæсгæ. Æрмæст сæм бафтыд 
иу ног æмбисонд «Мыст æмæ тæрхъус», стæй аргъауы рай- 
диан — дыууæ строфæйы. Ист сты «Ирон фæндыры» иог къух- 
фыстæй. 
Хетæг 
Ацы кадæгæн цалдæр варианты ис. Къостайы уацмысты 
фыццаг академион рауагъды лæвæрд у сæ ну, фондзтомон ра- 
уагъды та — инкæ. Ам дæттæм дыккаг вариаит фондзтомон 
рауагъды текстмæ гæсгæ. 
Уырыссагау фыст уацдшсхз^ 
Къостайы уырыссагау фыст уацмы*æй1шы чиныгмаэтземт 
æрцыд 64 æмдзæвгæйы, фондз поэмæйь^июмеди <^шшур$» 
дзырд «Дзæбидырдзуаны». æмæ цыппад пуйзжисд^е/ЙЙй7’ 

СÆЙРÆГТÆ 
Ирон фæндыр 
Ныстуан 
Сагъæс 
’Ныфс 
Гъæй-джиди! 
Азар! 
Фесæф 
Зонын 
Тæхуды 
Хæрзбон! 
Мæгуыры зарæг 
Мæгуыры зæрдæ 
А-лол-лай! 
Марды уæлхъус 
Ракæс! 
Æнæхай 
Æнæфиййау 
Салдат 
Додой 
Катай 
Сидзæргæс 
Хъуыбады 
Чи дæ? 
Фсати 
Уæлмæрдты 
Æрра фиййау 
Булкъ æмæ мыд 
Халон æмæ рувас 
’Бирæгъ æмæ хърихъупп 
Хъазтæ 
Саг æмæ уызыл 
Марходарæг 
Ахуыр ч 
Рувас æмæ зыгъарæг 
Лæг æви ус? 
Лæскъдзæрæн 
Гино 
Скъолайы лæппу 
Фыдуаг 
Кæмæн цы... 
Уасæг^ - 
Лæгау 
Дзывылдар 
Зæрватыкк 

Цъиу æмæ сывæллæттæ 80 
Уалдзæг 82 
<Сæрд 83 
*Фæззæг 84 
Зцмæг 85 
’Сæрдыгон къæвда 86 
Дыууæ халоны 87 
«Ирон фæндыры* фыццаг рауагъды 
цы уацмыстæ нæ уыд, уыдон 
«Рагон нæртон лæгау зарын куы зонин...» .... 89 
Салам 90 
Балцы зарæг 91 
Æхсины лæг 92 
Уайдзæф 94 
Усгур лæппуйы мæт 95 
Усгур лæппуйы хъынцъым 96 
Циу?.. 97 
Нæуæгбон æхсæв 98 
Нæуæгбоны зарæг 99 
Мыст æмæ тæрхъус 100 
«Аргъау уа...» 101 
Хетæг 102 
Уырыссагау фыст уацмыстæ 
Æмдзæвгæтæ , 
Зæронд дæн æз. Мæргъиты Къ. ивд 113 
«Бæрзонд, хъæздыг хæдзар... Иæ дуарыл герб, фыдæл- 
тон...» Дзуццаты X. ивд. 114 
Фæсарæнгæсуаты. Цæрукъаты А. ивд . . . . 115 
А. Я. П. («Мæ хъуыды ’мбæхсгæйæ куыд цæрон?») 
Ардасенты X. ивд , 116 
Хæххон чызджы марды уæлхъус: Плиты Г. ивд . 117 
Ныббар, Æлборты X. ивд 118 
«О, уарзын æй, фæлæ йæ сау монцæй нæ уарзыи». 
Дзуццаты X. ивд 119 
В15-æй рахуынды фæдыл. Гафезы ивд, .... 121 
М. Ю. Лермонтовы цырты раз. Плиты Г. ивд, . . 122 
В. Г. Шредерсмæ. Нафийы ивд 123 
Мæ хомæ. Ардасенты X. ивд 124 
М. 3. Хъипианийы марды уæлхъус. Плиты Г. ивд . . 126 
«Æз иунæг дæн, иунæг, æгъицау бынтон...» Дзугаты Г. ивд 127 
1892 Азы Бонмæ. Мамсыраты Д. ивд 128 
Е. Е. Н. Нафийы ивд 130 
Саня æмæ Милæ Б. Нафийы ивд 132 
Дзæбидыр. Нафийы ивд 134 
«Дзæгъæлы уыд нæ сæмбæлд махæн иумæ...» Плиты X. ивд. 135 
Музæйæн. Гафезы ивд 136 
«Искуы ’рцæудзæн мæнæи дæр мæ рад...» Асаты Р. ивд. . 137 
«Ды ма фхæр мæн, мæ фæндырæн хæрзбон кæй загътон...* 
Дзуццаты X. ивд 138 

«Мæ хæлар, дæу фыдниз...» Гафезы ивд . . - ’ ’. 139 
Я. М. Неверовы мысыиæн. Дзуццаты X. ивд . 140 
«Куы ныммæлои, гъеуæд дæ судзгæ цæссыгæй...» 
Дзугаты Г. ивд 141 
«Дæу бамбæрстон... Дæ ’нæуæндон ныхæстæ...» 
Хацырты С. ивд 142 
«Нæ дæн æз пахуымпар... Фыдгой, хæрæмтты Халæй...» 
Нафийы ивд 143 
«О, ма мæ фæрс... Нæ хатдзынæ, мæ къона...» Плиты X. ивд 144 
«Мæн поэт ма хон... Нæ мæ сайыиц сæнттæ...» Плиты Г. ивд 14> 
«Ды ма ’фхæр мæн! — хъысмæты аххос ма кæн...» 
Гулуты А. ивд 146 
Æмгарæи. Гулуты А. ивд. 147 
Цар. Дарчиты Д. ивд . 148 
Бардз. Харебаты Л. ивд 150 
«Дæумæ та ног, мæ рухс бæллицты стъалы...» 
Джыгкайты Ш. ивд ..151 
«Уæгъды ниуынæй ды дæхи ма хæр...» Плиты Г. ивд . .152 
А. Н. Островскийы мысынæи. Дарчиты Д. ивд ... 153 
«Дæ бар у ’мæ худай. Æдых æмæ ссæст...» Асаты Р. ивд . 154 
«Æз са^æзтои æппæтдæр... Бардз мæ рæзты...» 
Дзуццаты X. ивд 155 
А. С. Грибоедовы мысыиæн. Асаты Р. ивд 157 
Дзæгъæлдзу. Æлборты X. ивд 158 
«Нæ, уый дæ ма уырнæд, нæ ныууагътон æз рохы...» 
Нафийы ивд 160 
«Æгъуыстаг аргъæуттау — зымæгои даргъ изæрты...» 
Нафийы ивд 161 
Операцийы размæ. Нафийы ивд 162 
В. Г. Ш. Нафийы ивд Ш 
Разсагъæс. Дзуеаты Г. ивд 164 
Цæлыккаты Угъалыхъмæ. Нафийы ивд .... 165 
Виглйæи. Козаты И. ивд 166 
«Мæй-иу доны йæ цырагъ куы ссыгъта...» Нафийы ивд 167 
Æмгармæ. Нафийы ивд 168 
Ахсджиаг мииуты. Плиты А". ивд . . . 169 
Æхсæв уæтæры. Нафийы ивд 170 
Хæлæрттæ-лымæитæ. Дзуццаты X. ивд 172 
М. Ю. Лермоитовы мысынæи. Асаты Р. ивд 174 
«Нæ дæ тæрсыи, мæлæт!... Дæ сау ингæны угзал...» 
Плиты Г. ивд 175 
Хъуыдыйы фæливæите? æгъуыссæг æхсæв. Нафийы ивд . 176 
«Иæй, дæ рæвдыд, дæ фæлмæнтæ дзырд мын...» 
Хъодалаты Г. ивд 177 
Цагъайраджы зарæг. Хъодалаты Г. ивд 178 
Сурæт. Козаты И. ивд 179 
Ц. А. А.-æн Нафийы ивд 180 
Сонт бæллиц. Миндиашвили С. ивд 181 
«Аргъау у, — зæгъин мæ балцæй...» Нафийы ивд ... 182 
Зæрдæлхæнæн иыхас, Пухаты.А; ивд 183 
Гуырæнбоны арфæ. Пухаты А. ивд !84 
Хетæг. Нафийы ивд 185 
Цардбæллон поэтмæ: Нафийы,, ивц 186 

Поэмæтæ 
Фатимæ. Ардасенты X. ивд 187 
Тæрхоны раз. Дзуццаты X. ивд 222 
Кæмæн ис хъæлдзæг цард. Скифироны ивд .... 227 
«Ай — адæймаг». Дзуццаты X. ивд 261 
Кæуæг айнæг. Плиты Г. ивд 269 
Прозæ æмæ драмæ 
Дзæбидырдзуаны. Тотиты А. ивд 281 
Дуия. Дзесты /С. ивд 288 
Публицистикæ 
Фыстæг редакцимæ. Калоты Г. ивд 352 
Æнæсæрфат митæ Цæгат Кавказы. Рæмонты Е. ивд 353 
Мидбæстон зиæгтæ. Брытъиаты С. ивд .... 368 
Æцæгæлон бæстæйы. Брытъиаты С. ивд .... 372 
Фиппаинæгтæ 374 

КОСТА ХЕТАГУРОВ 
Избранные произведения 
на осетинском языке 
Редакторы: Р. К.. Тедеты, 
3. 3. Кабисов 
Художественный редактор 
A. Д. Ванеев 
Технический редактор 
B. А. Тедеева 
Корректор Л. П. Дзагоева 
Сдано в набор 21. VI 1979 г. 
Подписано к печати 14. IX 
1979 г. Формат 60x84'/ie. Усл. 
печ. л. 22,1. Уч.-изд. л. 16,5. 
Заказ типографии №1363.  
Тираж 3000 экз. Цена 1р. 70 к. 
Издательство «Ирыстон», г. 
Цхипвали, ул. Ленина, 3. Юго- 
Осетинское областное  
полиграфическое производственное  
объединение Госкомиздата ГССР, 
г. Цхинвали, ул. Московская, 5. 


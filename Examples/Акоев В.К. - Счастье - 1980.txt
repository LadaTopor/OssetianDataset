АКЪОТИ ВИКТОР 
АМОНД 
ÆНДЗÆВГИТÆ 
КИУНУГÆУАДЗÆН «ИР» 
ОРДЖОНИКИДЗЕ * 1980 

84(Осет) 
С(Осет) 
А45 
Акъоты В. 
А45 Амонд: Æмдзæвгæтæ. —  
Орджоникидзе: Ир, 1980.—62 ф. 
Акоев В. К. 
Счастье: Стихи на осет. яз. 
В посмертный сборник стихов В Лкосва вон- 
дут лучшие 'его стиАн. Патриотизм, дружба  
пародов, отвага советских солдат в боях против 
фашистов, самоотверженный труд простых  
землепашцев — вот далеко ие^ полный перечень тем 
книги. * 
70403~75 81ГОсег) 
ЛШ1(03)—80 ' С(Осет) 
© Издательство «Ир», 1980 

ЧИНЫДЖЫ АВТОРЫ ТЫХХÆЙ 
Ацы чиныг автор йæхæдæг пал райсдзæн йæ къух- 
мæ, хъысмæты цæст ын уый нæ бауарзта: цæрынхъуа- 
гæй фæхъуыди йæ бинонтæ, йе 'мбæлттæй. Акъоты 
Виктор райгуырди 1919 азы Чырыстонхъæуы. Суанг 
йæ сабийы бонтæй фæстæмæ фыста æмдзæвгæтæ. Йæ 
ном мыхуыры фæзынд æртынæм азты ирон газеттæ 
æмæ журнал «Мах дуджы». Виктор хъæбатырæй хæ- 
цыди Стыр Фыдыбæстæйы хæсты, кæрæй-кæронмæ 
фæцыди хæстон тæссаг фæндæгтыл, уыдис æм бирæ 
хицауадон хæрзиуджытæ, Хæстæй йæ райгуырæн 
хъæумæ куы }рыздæхт, уæд кусын райдыдта газет 
«Сырх Дыгуры», йæ цæст дардта районы сфæлдыста- 
дон фæсивæдмæ, æххуыс сын кодта, йæ бон цæмæй 
уыди, уымæй — æмбалы цæстуарзон ныхасæй, амын- 
дæй, мыхуыр сын кодта газеты фæрстыл сæ  
æмдзæвгæтæ. Уыцы рæстæджы (1948 азы) мыхуырæй рацыди 
йе æмдзæвгæты æмбырдгонд «Амонд». Æнцон нæ  
уыди газеты куыст, фæлæ йæ поэзи дæр рох нæ кодта 
Виктор. Йæ царды фæстаг азты Акъойы-фырт куыста 
Дыгуры районы радиохъусынады рсдакторæй, уый- 
фæстæ ацыди хæхтæм æмæ дзы афæдз бакуыста 
Стыр Дыгуры скъолайы директорæй. 1977 азы уæззау 
низæй фæрынчын æмæ амард. 
3 

Акъоты Викторы профессионалок поэт схонæн нæй. 
Фæлæ цы ныффыста, уыдонæн сæ хуыздæрты æвди- 
сы йæ цин, йæ хъуыдытæ, йæ зæрдæйы уаг. Йæ  
зæрдæйы уаг та уыди хъæлдзæг æмæ сыгъдæг. Ацы ни- 
ныгмæ хает æрцыдысты, фæстаг ссæдз азы цы  
æмдзæвгæтæ ныффыста, уыдоны хуыздæртæ. Чиныгмæ 
хает æрцыдысты æмдзæвгæтæ йæ фыццаг чиныг 
«Амоид»-æй дæр. 

ЦИРАГЪДАР 
Ленин—сабийы цийни дзурд, 
Æ фиццагдæр идзулд, 
Æ ходагæ цæсти каст,— 
Мингий зæрди устур уарзт. 
Ленин—лæги фæндаггоп, 
Цæргæбонти æмбæлццон; 
Надаразæг, амонæг, 
Тохи уадæ растгæнæг. 
Ленин—æрдзи ходæндзаст, 
Еугур деденгути бает; 
Цъæх кæрдæги рохс æртæх,— 
Æсзестау зиннуй дзæбæх. 
Ленин—парти, нæ фæтæг, 
Сæребарæ царддæттæг; 
Бартæгин æма гъæздуг 
Æй нæ догæ, ан фæрнуг. 
Ленин—зæнхи берекет— 
Нæ еумæйаг финги евгед 
Æ минасæ ивулуй, 
Зæрдæ рохеи идзулуй. 
5 

Ленин—дзилли цирагъдар, 
Коммунизми тохи зар, 
Еугур догти туруса, 
'Ма æ зинг нин ма хусса! 
6 

МÆ НАД 
Хъайтар фидтæлти имисгæй, 
Сæ тох идарддæр раст хæсгæй 
Мæ бæлд нисанмæ æнпурста, 
Мæ бæхи размæ æсхуста. 
Гъе, фал искодта уæд фуданз, 
Сау тоги зæйтæй ин æ раз 
Лæгсирд кодта æмирæхгæд: 
Бунтон исафгæ æй æ фæд! 
Гъæрзтæй, кудтæй, цума фудбон 
Кодта мæ цардæн фуд кæрон. 
Мæла! Цæра! — зæгъгæ, гъуддаг 
Иссæй рæстæгæн æ дзурдтаг. 
Æ тог фæйнердигæй мизтæй, 
Зæнхи æскъудтæй абузтæй, 
Æ нифс нæ басастæй уæддæр,— 
Уадæй нисанмæ хъæбæрдæр. 
Тугъди туфул æма цæхæр, 
Сау арви гъæр, фæтти къæр-къæр 
Фæсте фæууагъта ме 'хсист над, 
Кæнгæй дзой-дзой, уогæй фæллад. 
Цубур рæстæгмæ над хуæрзконд 
Æхе фехста хъæбæр бæрзонд 
Æма иссæй еугур зæнхон— 
И хори, мæйи æмбæлццон. 
7 

МАЙИ ФАРНÆ 
Рæстæг, фæллæууæ мæ цори, 
Æфсес нæ зонун дæуæй... 
Нæ Май нистадæй Дитори, 
Рози букеттæ хæсгæй. 
Æ цъæх кæрдæггин будурти 
Рæуæг фелаугæ думгæй 
Æхе радауй мæ хъурти 
Мæнæн ниббатæ кæнгæй. 
Ходуй дзæгæрæг бæлæсти 
Цæрдæг æвзестæ тæмæн; 
Киндзау фæлуст æй нæ бæстæ,— 
Фæрнуг фусун æй мæнæн. 
Нæ Май, фæццæрæ нæ цормæ 
Дзилли æмбурдæн е 'хсæн; 
Иигки бæрзонддæр дæ хормæ, 
Уадзæ, нæ фррпæ сссæн. 
Нæ Май—нæ федæни сæумæ, 
Дæ тох сæуæхседт хæссуй; 
Ирдæй фелауй иæ сæрмæ, 
Еугур дуйнемæ кæсуй. 
8 

ÆВЗОНГДЗИЙНЛДÆ 
Доги зар — дæуæн дæ кадæ, 
Не 'стур дзилли сахъ фæлтæр. 
Рафелауй тохи уадæ— 
Дæ цæститæн сæ цæхæр. 
Уадæмдухæй хорæнгас дæ, 
Базургин дæ цæргæсау. 
Ду æдзохдæр цардæгас дæ, 
Æнæмæлгæ æносау. 
Ду хестæртæн—сæ уедагæ, 
Ду—сæ тог æма се 'стæг; 
Цардхæссæг, нæуæг дзилагæ, 
Амондгун цæуæтдæдтæг. 
Цо, æвзонгдзийнадæ, цардмæ 
Деденæгау адгинæй. 
Мæ цæститæбæл идардмæ 
Ду фæгъгъазис кадгинæЗ. 
Ду денгизти фæлхъазæнш 
Цардагор дзиллæн хæтис. 
Райгурæн бæстн арæнти 
Цурд тугъдонæй дæр лæууис. 
9 

Цо, æвзонгдзийнадæ, кафгæ, 
Уарзт æхседæ зæрдирай, 
Цо дæ царди тунтæ уафгæ, 
Хуарз амонд фæууæд дæ хай. 
10 

ГАГАРИН 
Нæ фарни æстъалу дуйнемæ 
Райдзастæй æрттевгæ зиннуй; 
Фæллонгун дзиллити æхемæ 
Е хонуй, хæстæгдæр кæнуй. 
Нæ уарзон рохс бæсти будуртæй, 
Нæ бæрзонд цъæх айнæг хуæнхтæй, 
Цæгъдунцæ дæ кадæ фæндуртæй 
Кустуарзон кизгуттæ фæрнæй. 
Бæллунцæ пæ сагсор лæхъуæнта? 
Уæларвн тæхунмæ дæуау; 
Уинун син се 'сони хæтæнтæ,— 
Зиннунцæ Æрфæнифæдау. 
Фидтæлтæ сæ уарзон игурдти 
Дæмукцæ дæу устур цитæй. 
Мадтæлтæ сæ райгургæ фуртти 
Уарзупцæ дæу номбæл финстæй. 
11 

ВАЛЕНТИНА ТЕРЕШКОВА 
Уадæ, уадæ, ци тухгин дæ! 
Фал дæ ракетæ сæттуй! 
Валентинам ци цитгин дæ— 
Уадæмдух дæ цард кæнуй. 
Цъæх уæларпмæ ду фæттахтæ 
Сурх æрттевгæ стъалуйау, 
'Ма космоси ду æрхадтæ 
Рагон аргъауи кизгау. 
Арви æгæрон будури 
Фæууидтай ду хорискаст; 
Æ сугъзæр тунтæн сæ хъури 
Иссердтай зæнхоити уарзт. 
Дæ минкъий зæрдæгин реуи 
Зæихи къорн бацудæй; 
Дæ цæстингас устур зеуи 
И дуйнемæ байдзулдæй. 
Иристони цъæх талати, 
Сурх деденгути æхсæн 
Адтæ махмæ 'уазæгуати 
Нæ федæни намусæн. 
12 

НИСАН 
Ци рæстæг нæбæл нистадæй! 
Зæрдæ кафуй уæриккау; 
Бæстæ тарæй исистадæй, 
Идзулуй райдзаст хорау. 
Исфæлунддзæнæй æ фæзтæ 
Нигки аййсвдæр, хуæздæр... 
Рохс байтаудзæнæй нæ бæстæ 
Ллли рауæн тухгиндæр 
Тогбæл махмæ раскъупдзæнæн 
Нæ урух зæнхи тиллæг. 
Не 'сон махбæл райдзулдзæнæй, 
Нур дæр нæмæ'й е хæстæг. 
Тавуй мах, æма лæдæрд æй 
Йе 'хсицгон рæвдуд, е 'нгас; 
Нæ нисани е æвæрд æй, 
Уо, æгас цæуæд, æгас! 
13 

ХОРИ ГЪАРМÆ 
Хори гъармæ мет æртадæй, 
Дон рæхсбетуй, æй ивулд, 
Не 'стур бæсти æринцадæй 
Ходгæ уалдзæг, æй идзулд. 
Цъеути зарун зæлланггæнгæ 
И пазбунтæй игъусуй. 
И цъæх сифтæр сæр-сæргæнгæ 
Ниффелауй 'ма дунсуй. 
Ходгæ хормæ цийнæйдзагæй 
Уæгъдхæдопи сувæллон 
Дони размæ ходгæ-гъазгæй 
Боцæй кафуй æ фæндон. 
Фусти дзогтæ хори гъармæ 
Донгæропи билтæбæл 
Къилдунгæнгæ дони зармæ 
Рапурх æнцæ зæлдæбæл. 
И фиййау дæр аци догæ 
Æд лæдзæг æма хизии 
Зæрдæрохс æй: нард — æ дзогæ, 
Гъæрæй заруй, æй цитгин... 
14 

Уалдзæг, уалдзæг! Цн дессаг æй, 
Тухгиндæр фæууй и уарзт... 
Махæн не 'хсæн фæрнæйдзагæй 
Ходуй, гъазуй хори гъазт! 
15 

МАДÆ 
Æнхъуæт бони думги сатæг 
Ци 'хцæуæн исуй зæрдæн. 
Дæ фæууиндæ, о мæ мадæ, 
Адгин æй уоййау мæнæн. 
Гъар кодтай мæнæн мæ къæхтæ 
Дæ комитулфæй æдзох. 
Дæ реугудур — не 'стур зæпхæ, 
Уобæл даринæ мæ къох. 
Цæбæл рабарон дæ адæ, 
Алцæй ном дæр имистон: 
Еугур æрдзи адгийнадæ 
Æз дæ реутæй исистон. 
Куд рæсугъд уисæ, мæ мадæ, 
Рæвдауидæ мæн де 'нгас. 
Цъухи дзурди рæвдудадæ 
Нур дæр ма 'и мæ тоги 'гас. 
Фал мин ма*пæ исæдух дæ, 
Фæллæкъундзаст æй дæ каст... 
Догъ фæккодтай, нпкъкъулух дæ, 
Де 'взонг хъаурæ ба 'й нур саст.., 
16 

Ду цума дæ æнæртæфсгæ 
Зумæгон уазал рæстæг, 
Рацæуис мин, тæлфгæ-тæлфгæ, 
Æй де 'нцойнæ дæ лæдзæг. 
Ци тагъд-тагъдæй базæронд дæ, 
Дæ дзиккотæ — уорс метау. 
Гъеуæддæр мин куд хуæрзконд дæ, 
Куд рæсугъд дæ фиццагау! 
Куд не 'йевуй фæллад зæрдæ— 
Уарзис мæн нигки фулдæр; 
Нæ дин тайуй адгин хуæрдæ 
Раздæрау ме 'ной нур дæр. 
Мæ ниййерæг, æнæнцойнæ 
Дæу æдзохдæр рæвдаун; 
Æд æхсæвæ, æд æбонæ 
Æз дæ уорс дзикко даун. 
Ехх!.. уæдта дин ку бæззинæ 
Дæ феицойнæн мæхуæдæг, 
Раййевинæ, раййевинæ 
Æз мæхецæй дæ лæдзæг. 
Кенæ фурти гъардзийнадæ 
Ку уидæ дæуæп мадзал, 
Фестинæ дин хор, мæ мадæ 
Расоринæ дæ адзал. 
2 Амонд 
17 

ТУГЪДОНИ СОРÆТ 
Нæ Волгæ 'взсстæ уорс фелауæн 
Æ билгæронмæ æскъæруй... 
Тæлфуй и зæнхæ еци рауæн, 
Цума æ хурфи уод цæруй. 
Хатгай, зæгъунцæ, æ фалдзоси 
Тугъдони аууон фæззиннуй 
Æма æхсæвтæн сæ мæйрохси 
И донмæ фазæбæл буруй. 
И Волги дони билгæронмæ 
Куддæр бахъæртуй, уотæ 'васт 
Ниууй и донбæл е дæлгоммæ, — 
Е' донуг бакæна бунсаст. 
Нæ Фидибæсти Устур тугъди 
Æзнæгти маргæ и тугъдон 
Уæззау фæццæф æй еци сугъди, 
Уæу-уа, исцæй мæгур æ бон!! 
Æ содзгæ 'рхæни фуразарæй 
Хъурдохæнгæнгæ дони 'ртæх 
Е балхæдтайдæ фурхъазарæй, 
Цума исцайдæ е дзæбæх... 
Æма и Волги устур донмæ 
Хилдæй зæнхæбæл бурæгау, 
Изæрдалингитæй æрбонмæ 
18 

Кодта дон-донгæнгæ хъеллау. 
Нæ Волги 'взестæ уорс фелауæн, 
Еу хъурт лæхъуæн ди нæ раиста: 
Æ уод билгони еци рауæн 
Бунат æхецæн иссердта... 
Тæлфуй и зæнхæ зир-зиргæнгæ, 
Лæхъуæни зæрдæй исцæвуй. 
Бæлццон нистуи си, саландæтгæ, 
Тугъдони сорæт æстæфуй. 
19 

ЦÆГЪДУЙ ГИТАРÆ 
Сальвадори.бæгъатæр къуар 
Игон кодта федæнмæ дуар,— 
Кæнуй гитарæ резгæ цагъд,— 
Чили фестадæй топпадзагъд. 
Фицгæ ирайуй форди реу, 
Бæхбадт кæнуй уобæл æвдеу; 
Æ къохи—кард, æ зæрди—рун. 
Зæгъуй: «Чилийæн цард хæссун!» 
Хунтæ байгон кодта гъæлæс, 
Сау бон байтудта æ пæлæз... 
Цæхъал цæхъалмæ 'хе тæруй, 
Тоги лæсæнтæ иихъуæруй. 
— О форд, дæ уолæнтæ хæлеу 
Кæнис, ци мает хуæруй дæ реу! 
Æви æ цардæй де 'стур дон 
Кæнуй уотхарæ билгæрон? 
— Хæссун дуйнетæмæ мæ гъаст, 
Æхседгæ абузуй мæ мает,— 
Донау кæлуй мæ фуртти тог, 
Æма 'й ниуазуй сирдти 'рдонг. 
20 

И форди уолæнти рæгътæй, 
Хебарæ уарзагæ зæнхæй 
Зиннуй дуйнетæмæ æргон 
Хъайтар Сальвадори цæсгон. 
Зæгъуй гитарæ седгæ цагъд: 
Рæстæг кæндзæнæй сухти цагъд 
Лæгмарти, 'ма нæуæгæй цард 
Æхседдзæнæй æ тохи зард. 
21 

БУДУР 
Зæрддаг куд нæ 'й будур!— 
Урух æма райдзаст, 
Деденгути дзугур, 
Деденгути æмбаст. 
Сæумæ æ хордзæстæй 
Кæсуй и арвгæрон; 
Фæтæн, æицад фæзтæй 
Зиннуй идзулгæ бон. 
Ниффелауй думгæй 
Фонсхезнити кæрдæг; 
Сæумон æртæх цумгæй, 
Цума семуй цæрдæг. 
Мæ райгурæн будур, 
Куд адгин æй дæ тæф! 
Дæ цъ'æх-цъæхид тугур, 
Зæнхи кæдзос уæлдæф! 
Æносон æй, будур, 
Дæ ходæндзаст гъæбес. 
Тæлфуй дæ реугудур, 
Цума си зæрдæ ее. 
Силтанухъи будур, 
Куд адгин æй дæ реу! 
Нартихуари дзугур, 
Бор мæнæути фæрзеу. 
22 

Дæ нæдти бидт, будур, 
Рæнттау дæубæл—æлваст; 
Дæ бауæр æй дзугъур, 
Уæддæр уарзон—дæ каст. 
Мае ардхуæрæн хæстæг 
Ду дæ, будур, мæнæн. 
Мæ косгæ цардрæстæг 
Лæвар кæнун дæуæн. 
Куд нæ 'и рæсугъд будур! 
Урух æма райдзаст, 
Деденгути дзугур, 
Деденгути æмбаст. 
23 

ÆХСÆРДЗÆН 
И хонхи бæрзæйæй æсхъеугæ, 
Æнæ 'рлæугæ, размæ тæхис... 
Ку цийни, ку масти æхседгæ, 
Фæдеси карз тохмæ цæуис. 
Де 'носон гъæлæсæй æвзестæ 
Кæфойнæй калæгау кæнис; 
Дæ базургин думги уорс сестæ 
Хуæнхбæстæн фелаугæ дæдтис. 
Нæййес, нæ, сæх уаруп, мæйдарти 
Бахуссæн дæ зæрди зингæн, 
Фæлундис дæ азæлгæ зарти 
Дæхецæн нæ зонгæ цитæн. 
Дзамантау æдзохон дæ цард æй, 
Дæ уæлдæф—хуасинæ, кæдзос. 
Ку уон, цид, ескæми—идардæй 
Фæгъгъазуй цæстæбæл дæ рохс. 
Бæлццони æдзохдæр æхемæ 
Бахонуй дæ уолæнти гъазт; 
Къех уогæй, дæ сосæг дуйнемæ 
Фæлгæсгæ, байзайуй æд уарзт. 
Æведуд æмрæсугъддзийнадæй 
Æ уиндæй дæуау ка 'й хъазар! 
Дзиллитæн муккагмæ æ цардæй 
Дæу хузæн ка скодта æ зар! 

СÆРДÆ 
Нæ мæнæути æмвæтæнтæ 
Райвулдæнцæ денгизау; 
Рафелаугæй сурх тæмæнти 
Тæлмæ фæззиннуй, зингау, 
Уæрццæ стахтæй пæр-пæргæнгæ. 
Комбайн кæрдуй, кæрдуй. 
Ставд мæнæуæ гæр-гæргæнгæ 
Машинттæмæ æркæлуй. 
Бæстæн хуар, зæгъгæ, машинттæ 
Радаргъ æнцæ, ра, идард, 
Сæ уæззау цудæй цæлхитæ 
Сæ фæсте уадзунцæ над. 
25 

ИГУÆРДÆНТИ 
Игуæрдæнти кæрдæгутæ 
Æмбæрзунцæ мæ уæргутæ; 
Уолæнгæнгæ, ку зиннунцæ, 
Ку, идардмæ. 
Сæумæраги хуасгæрдгутæ 
Уони размæ æд цæвгутæ 
Балæуунцæ, байгъосунцæ 
Хуæнхти зардмæ... 
Уес ба уеси размæ 'рхауй, 
Карст бунати рацæйдаргъ уй; 
Рæнгъæ рæнгъи тагъд æййафуй 
'Ма федауй. 
Сатæг уадæ ерисонти 
Хедæйдзаг фæтæн фæсонти 
Æхсицгонæй æрцæй дауй— 
Барæвдауй. 
26 

ТЕРКИ ЦОРИ 
Æдзинæг Теркмæ кастæн: 
Калдта е 'ртæх тæмæн дон. 
Сагъæсгæнгæ æз исбадтæн 
Цъæх зæлдæбæл е 'нгæрон. 
Хæл-хæлгæнгæ æ фур хъалæй 
Æ уолæнтæ е хаста; 
—Уæнгрæуæгæй, зæрдæйгъалæй 
Дæу уинун, мæ хор,—загъта,— 
Ду финсæг дæ, æдæуагæй, 
Хезун дæуæи æз дæ дзурд, 
Бауарзтоп дæ зæрдиуагæй, 
Ме 'мбæстон цæрæг, мæ фурт. 
Æрттевуй хор цалхидзагæй, 
Зæрдтагон æй, рохс—æ каст; 
Æ лæфинттæн цийнæйдзаг æй 
Дзиллп зæрдæ—æнæ мает. 
Исолæфтæи æз мæ барæ, 
Ку фæлхт»азуй мæ цæхъал, 
Нур æрмæст дæр ходæ, зарæ,— 
Æй мæ зæрдæ уотæ хъал. 
27 

Ма дин, цæй, æма мæ цийнæ 
Радзорон дæуæн, биццеу: 
Мæхуæдæг—рæдау æфсийнæ, 
Æй дзиллити мæ фæрзеу. 
Хебарæй нур мæ бæлæстæ 
Рауагътонцæ сæ къомбох, 
Сæребарæй мæ цъæх фæзтæ 
Рафелаунцæ æдзох. 
Билгæронмæ зæрдхæларæй 
Рацæуй кизгæ, лæхъуæн: 
Фæххæссунцæ æдæуагæй 
Уоди саламтæ мæнæн. 
Æхсицгон æй дæу æрцуд дæр, 
Нивæйдзаг дæ фæлтæрæй, 
Фæййазæлæд дæ фæндур дæр 
Мæ цæхъалтæй гъæрдæрæй!.. 
Бадун, бадун Терки цормæ, 
Æ зарунмæ игъосун. 
Ме 'носони цийни рохсмæ 
Цийнæгæнгæ фæлгæсун! 
28 

БИНОНТИ ЦИЙНÆ 
Дзихъиртт нæуæг рохс авари 
Æд бинойнаг, æд зæнæг 
Аци анз фиццаг январи 
Райдæдта цæрун Дзæуæг. 
Мæнæ къухня, мæнæ ваннæ, 
Ее си фагæ сугъдæг дон... 
И сабийти мадæ Аннæ 
Фæууидта си уолæвд бон. 
Фæррæуæгдæр æй дзæвгарæ 
Алли зилди дæр æ къох. 
Хор цума кæсуй хæдзари, 
Ами гъеуотæ 'и æдзох. 
29 

ХУÆНХАГ ИЗÆРТÆ 
Хуæнхаг изæртæ, 
Фæлмæн изæртæ, 
Æз дæн уæ уацар, 
Мæнæн иссайтæ 
Мæ боц катайтæ, 
Мæ уоди азар... 
Фидтæлти зæнхæ, 
Бæрзонд къæдзæхтæ — 
Мæ зартæ уафæг. 
Рæуæг уадусмæ 
Тупдзуй мæ хъурмæ, 
Хæссуй æ сатæг. 
Рохснæг æстъалу 
Æ рохс æркалуй 
Хонхи бæрзондæй, 
Мæнмæ изолæй 
Цæстæ никъолуй 
Рæсугъд, хуæрзкондæй. 
30 

Дæлæ, и коми, 
Ирæф ба уоми 
Хебарæй заруй. 
Мæйрохс æвзестæ— 
Цæхъалти сестæ 
Фарнæй иуаруи. 
31 

Кæлуй уæларвæй сатæг дон, 
Кæнуй зæрдтагонæй сæх-сæх... 
Гъæйдæ, къахфиндзтæбæл фæндон 
Æркафæ, уарунау, дзæбæх. 
32 

ДÆУ АГОРУН 
Изæйрон фæлмæ ци 'нцад æй, 
Уолæфуй дзæбæх мæ гъæу. 
Фал мæ зæрдæ æрæнкъард æй, 
О, мæ уарзон, æнæ дæу. 
Мæн уадусмæ нæ рæвдауй, 
Зæрди æнтæф нæ сæттуй, 
Цъæх кæрдæг дæр рафелауй, 
Фал æнцойнæ нæ дæдтуй. 
Мæйæ 'рттевуй цалхидзагæй, 
Нæй зæрдесгæ, нæ, æ каст. 
Мин гъудемæй сæр байдзаг æй,— 
Реуи содзуй зæрдтаг уарзт. 
Фæффæлгæсун, фæ, и надмæ 
Дæу фæууинуни æнгъæл. 
Дони билтæбæл идардмæ 
Фæццæун, кæнун дзæгъæл... 
Баталингæй... Ци æнкъард æй, 
Æнæсибиртт æй мæ гъæу. 
Цæй фæззиннæ ду мæйдарæй! 
Æрдзæ рохс нæй æнæ дæу. 
3 Амопл 

ХОРАУ 
Уадæ калуй мет кæфойнæй 
'Ма æскъотгæнгæ тæхуй... 
Коми нарæги æроонгæй 
Гъе уæддæр кизгæ лæууй... 
Хезуй, хезуй æ уарзони, 
Калуй сурх цæхæр æ каст; 
Рацæй тайуй мет фалдзости, 
Уотæ тухгин æй æ уарзт. 
Æрдзæ коми раидзулдæй, 
Зумæг си цума нæййес, 
Уалдзæгау си гъар ивулд æй— 
Кизгæ ба си хорау ее. 
34 

ТÆХГÆ ЦЪЕУ 
Тæхгæ цъеу тухсуй уазалæй, 
Е сонтау зелуй, мæгур... 
Зарунгъон дæр ку нæ бал æй, 
Нигъгъæрасæстæй æ хъур. 
Нæ къæразгаебæл æ реуæй 
Ниццавта æхс æваст; 
Райзадæй зæнхæбæл хсуæй, 
Агъаз хезæгау—æ касг. 
Фслвастон æй, 'ма хæдзари 
Æрискъидтæй и мæлдзой... 
Рауап тон æй, 'ма æ зари 
Е кодта мæнæн мæ кой. 
35 

АХУР 
Мади ахур—фæразон, 
Фиди ахур—кустуарзон, 
Дзилли ахур—дзилли лæг, 
Бæстч ахур—раздз^уæг 
36 

АРАХЪХЪИ УАЦАРИ 
Мæ адгин бинойнаг, кæми дæ, 
Нæбал мæ фæсмæрис, æдта! 
Ци устур бæллахи, фуди дæ, 
Æцæгæлон исдæ дума!.. 
Нийхалдæй мæ къона, нæрæмон, 
Арахъхъ дæ æ фæдбæл хонуй; 
Хæдзарæй нæбал дæ, о гормон, 
Мæ зæрдæ æндæмæ тонуй. 
Зумæги гъизт бонау хæдзарæ 
Уазал æй æнæ дæу, нæ лæг. 
Арахъхъ дин бахуардта дæ хъауртæ,— 
Мæ дзурд дин цæмæн æй гъулæг? 
Дæ цард æй абони гæллеутæ, 
Æносон хауллий хузæн. 
Куд зин æй, кæнис мин хъеллаутæ 
Цъæх арв æма зæнхи æхсæн. 
Дæ сабити Оæсти хьуритæ 
Æгомуг бæлæстæн ьапис; 
37 

Гъæунгти киудтитæ-миудтитæй 
Цъифдзастæмæ хауис, тæхис. 
Дзиллитæн пихсау дæ, сипдзау дæ, 
Арахъхъи боцикъа, гæбæт... 
Сæ цæсти æнгаси биндзау дæ, 
Уой бæсти хуæздæр æй мæлæт! 
Седзæргæс уосау мæ ннууагътай, 
Къодахау ниргъеу æй мæ цонг... 
Цума ми æхсаргард ниссагътай, 
Исусуй æртæхгай мæ тог. 
Цæй, тагъддæр æрцо ду нæхомæ, 
Кæрæдзей æхсицгæ гъæуæи: 
Иссерæ дæ фиццаги кемæ, 
Кенæдта æдзардæй мæлæн! 
38 

МÆ ГЪÆУ 
Тумугъ тумугъбæл ку иста, 
Дуйне талингæ ку фсста, 
Уæддæр уиндзæнæн æнæ дæу 
Дæ рохс идарди дæр, мæ гъæу. 
Хахур æ масти ку содза, 
Дæубæл дам-думтæ ку дзора, 
Уæддæр цитгин æй æнæ дæу 
Дæ ном идарди дæр, мæ гъæу. 
Зæрдæ хъурдохæн ку кæна, 
Мæ реу æндæмæ ку нæма, 
Уæддæр мæ тогий æнæ дæу 
Дæ нифс идарди дæр, мæ гъæу. 
Мулки, паддзахау, ку цæрон, 
Муди 'ма царви ку 'вдулон, 
Уæддæр адгин æй æнæ дæу 
Дæ дзол идарди дæр, мæ гъæу. 
Зæяхæ æ тоги ку 'вдула, 
Æзнаг æ цийии ку 'йдзула,— 
Уæддæр хуæздæр æй æнæ дæу 
Мæлæт идарди дæр, ма* гъæу! 
39 

УАЛДЗÆГ 
И уалдзæг хонхи æристадæй, 
Думгæ и кæмттæй уолæфуй... 
Кæрдæг хуссæнæй исистадæй, 
Æхе и хормæ æргъувуй... 
Тæхуй цъæх уалдзæг и фæзтæбæл, 
Зæллангæй зарти азæлгæй; 
Сифтæртæ калуй бæлæстæбæл, 
Думги сæбар-субур кæнгæй. 
Æ цъæх горцъетæ идæрдтæбæл 
Æ дæсни къохтæй рæдзæхсуй... 
Ирæф ба 'взестæ уолæнтæбæл 
И хори рохситæ хæссуй. 
И уалдзæг хонхи æристадæй, 
Думгæ и кæмттæй уолæфуй... 
Зингау, цъæх æрдзæ исистадæй, 
Мæ гъуди 'хемæ æскъæфуй. 
40 

* * # 
Цума фуритæ 
Хуæнхтау хуæцунцæ, 
Уотæ думгитæ 
Æрс-тох кæпунцæ. 
Уæлзæнхи реутæ 
Сугъдæг кæнунцæ, 
Мегътæ хæлеутæ 
Æваст фæуунцæ. 
Бæстæ бæститæн 
Кæнуй хъуритæ; 
Кæдзос — цæститæ, 
Фæрнуг—сæ цитæ. 
Изæрдалингти 
Сабурдзийнадæ 
Нæ рохс хæдзæртти— 
Нæ царди радæ. 
Мæйрохс сæ ростæ 
Фæлмæн æрдауй. 
Нæ цард æносмæ 
Уони рæвдауй. 
41 

Нæ фуртти фурттæ— 
Бабай дæлфæдтæ. 
Нæ боц кизгуттæ— 
Нанай уæлфæдтæ. 
42 

ДУГЛЙ РÆНГЪИТÆ 
Лæууæи нæййес, рæстæг, еу рауæн, 
Зиннуй идардмæ дæ фелауæн... 
* * * 
Ци фæнди кари дæр уарзтадæ 
Кæнуй æхе хузæн хуæрзадæ. 
* * * 
Хуалрзбон гъæубæстæн загъта раги, 
Цæруй мулдзугау хебæраги. 
* * * 
Æгъдау дзиллитæн ка кæнидæ, 
Уой мард дзиллити мард исуидæ. 
* * * 
Кеке игуруй дойнаг дорæй. 
Ци ее зинаргъдæр дæ бундорæй? 
* * * 
Циреитæ калуй царди кунцæ, 
Лæгæн фæллойни — æ игурцæ. 
* * * 
Ирæзæг халæ — æпæбæрцæ. 
Дуйие нур ма æй хæццæ-мæццæ. 
43 

* * * 
Сослани 'нгурæ — арви ронæ, 
Дуиней еу надмæ, цард, æрхонæ... 
* * * 
Ц/ьæх арви буни зæнхи цъарæ, 
Тона ма кæнæ, ма иуарæ! 
44 

ХУÆНХБÆСТИ 
Цидæр æндæр хузи 'й хуæнхбæсти 
Нæ царди хуасæ—'рттевгæ хор: 
Цума хæтуй уæларвон фæзти 
Дзиллити фарнæн амондгор. 
Фæлмæн рæвдаугæ цæстингасæй 
Фæлгæсуй метсæр хуæнхтæбæл, 
Æма цъæх дуйне æригас æй 
Дигори коми фæхстæбæл. 
И хор хæстæгдæр æй хуæнхтæмæ, 
Цæфсуй сæ айнæг ехтæбæл 
Æма адæймаги зæрдæмæ 
Тундзуй уадусми сестæбæл. 
Хуæнхаг фæлмæн думгити гъазти 
И хор райдзастдæрæй зиннуй, 
Æрдзи рæвдаугæ цæсти касти 
Алке æ уарзони уинуй. 
Цидæр æндæр хузи 'й хуæнхбæсти 
Дæуæн дæ ходæндзаст, о хор, 
Ирæфи фалдзос и цъæх фæзти 
Исдæ дзиллитæн амондгор. 
45 

ЧИНЫГ «АМОНД»-æй 
(1948 аз) 

* * * 
Мæ дарæг—фæллойнæ, 
Мæ лирæ—мæ сес. 
Мæ зæрди æнцойнæ— 
Советон Цæдес! 
Мæ зартæ—нæ бæнттæ, 
Нæ тохи цæхæр, 
Нæ хуæнхтæ, нæ кæмттæ, 
Нæ дæнттæн сæ гъæр. 
Мæ зæрдæ федар æй, 
Бæлвурд æй мæ над; 
Нæ тохи æхсарæй 
Бæрзонд æй мæ зард... 
Нæ рæсугъд бæлæстæ, 
Сумахæн зæгъун, 
Хъæдавæ цъæх фæзтæ, 
Гъæбес уæ кæнун! 
Уæ цийнæй, уæ кастæй 
Нæ зопун æфсес, 
Уæ зартæй, уæ гъазтæй 
Рæсугъддæр нæййес! 
47 

ÆЗ — ОКТЯБРИ ХЪÆБОЛÆ 
Октябри сурх цæхæр болатæй 
Ирайуй нæ зæнхæ, нæ куст. 
Деденæг, цъæх-цъæхид талатæй 
Нæ уарзои æмцард æй фæлуст. 
Мæ мадæ—мæ райгурæн бæстæ, 
Ирнстон, Советон Цæдес!.. 
Мæ зартæ—нæ хуæнхтæ, нæ фæзтæ, 
Мæ цийнæн кæрон дæр нæййес! 
Нæ хорæн æ рохсæй, æ кастæй 
Сурх тунæ—лæфийнæ цæуй. 
Нæ бæстæн æ гъуди, æ уарзтæй 
Мæ лирæ æхседуй, цæруй. 
Æмцарди туруса фелауй, 
Æрттесуй 'ма калуй тæмæн; 
Мæн хузæн хъæболти рæпдауй 
Æ хъури, гъæбеси фæлмæн. 
Уой туххæй мæ лирæ æлвесуй 
Æ зартæ—æ цийнæ—бæрзонд, 
Æ зæрдæ, æ гъуди æвдесуй,— 
Æ хъаурæ'й нæ бæстæн нивонд. 
48 

СУРХ ÆФСАДÆН 
Нæ тохи æмбæлттæ, 
Нæ царди æмгæрттæ, 
Уæ номæй хъал ан! 
Кавкази къæдзæхтæй, 
Кавкази бæрзæндтæй 
Дæттæн уин салан! 
Уæ номæй федар æй 
Нæ бæстæ æхсарæй, 
Игъусуй æ зард: 
Сæрбари уæйуг æй, 
Сæрбари мæсуг æй, 
Нæ дзиллæ, нæ цард! 
Уæ цæнгти æхсистæй, 
Уæ къæхти æмистæй 
Федардæр нæййе! 
И хори зарийкæ 
Зæнхæбæл æд цийнæ 
Æвдесуй æхе! 
49 

ÆФСÆДДОНИ ЗÆРДÆ 
Фæллойиæ, рохс цардæй 
Нихсистæй мæ цонг, 
Болатæй цнргъ кардæй 
Хуæрзарæхст—сфтонг. 
Исбадтæн, пигъгъазгæй, 
Мæ саулох бæхбæл. 
Рараст дæн, низзаргæй, 
И сæуми цъæхбæл. 
Кавкази цъæх фæзтæ, 
Уæ цори зæгъун: 
«Хуарзæбон, гъæубæстæ, 
Æфсадмæ цæун! 
Ирайгæ, мæ цæстæ, 
О, Сане, ду дæр, 
Мæ хуæрæ, ме 'хæстæ 
Феддзæнæн æз дæр!» 
«Фæмдараст, фæчдараст!»— 
Дзурдта уæд кизгай. 
Æ цæстæн æ ракаст— 
Æ хъаурæ—мæ хай, 
50 

АЗÆЛÆД ÆДЗОХ ДÆ ЗАРД! 
(«Ирон фæндури» рауагъди 40 анзмæ) 
О æстъалу, арвбæл кафæ, 
Рохс æрттевæ ду идард! 
О «фæндур», дæ цагъд нин уафæ, — 
Лзæлæд æдзох дæ зард! 
Хуæнхтн реубæл сугъзæрийнæй 
Ниццæйфинстан: «Нæ фæндур!»... 
Хори тунæй, сурх лæфийнæй 
Дзиллитæмæ ходуй нур. 
Æй фæлуст æ реу зæлдагæй, 
Хормæ 'рттевуй æ цæсгом, 
Кадæ рамста æ зæллангæй, 
Адгин, хъазар æй æ ном... 
Æй «Ирон фæндур» нæ барæ, 
Мах ин бауарзтан æ зар,— 
Ее æ сифти тохи 'хсарæ, 
Æй фæлтæртæн е лæвар... 
О æстъалу, арвбæл кафæ, 
Рохс æрттевæ ду идард! 
О «фæндур», дæ цагъд пин уафæ,— 
Азæлæд æдзох дæ зард! 
51 

О, ÆРТТЕВÆ, НÆ БÆЛАСÆ! 
О, нæ дзиллæ, о, нæ адæм, 
О, нæ зæнхæ, о, нæ бон! 
Æз сумахæн царди кадæн 
Рæстдзийнадæ æрдзорон. 
Нæ бæласæ æ уедагæ 
Ку рауагъта арф, федар, 
Хори рохсæй нæ 'й гъæуагæ, 
Æй йин зæнхæ, дон хæлар. 
Æ дзæгæрæг е итауй, 
Е æрттевуй, æвзестау, 
Дзилли алкæд фæррæвдауй 
Æ сурх рæзæй æнæвгъау. 
52 

МÆ БÆХМÆ 
Тæхæ, кæнæ цу балцп, 
Сурх æфсадмæ хæссæ мæн! 
Базондзæнæн уоми алци,— 
Уомæ нур дæр цæттæ дæн. 
Æз, мæ бæх, дæу берæ уарзун, 
Æй хъæбæр рæсугъд дæ кон д. 
Хори хæццæ дæубæп гьазун 
И гъæунгти æз хуæрлсонд, 
Ма фæттæрсæ: дæубæл бадуй 
Хуæрзефтонг æма нифсхаст... 
Да у бæрцитæ е æрдауй, — 
Æнцæ сугъзæрийнау раст. 
Хуæрзæбонæ, нæ хуæихбæстæ, 
Мæн фæххæссуй размæ бæх! 
Бафеддзæнæн æз ме хæстæ, 
Уо, мæ уарзон рохс къæдзæх! 
Не' рхæсдзæнæн æз æгадæ, 
Уобæл ахур æз нæ дæн.,. 
Дæ рæвдуд дин æз, мæ мадæ, 
Алкæд зондзæнæн дæуæн. 
53 

ÆЗНЛГИ ЗÆНХÆБЖП 
Цудап, цудан тохи надбæл, 
Уавæр адтæй зин, уæззау... 
Фал нæ топп æма нæ кардбæл 
Алкæд хуæстан, сахъ лæгау. 
Зуймон уазал, сæрддои тæвдæ 
Мах нæ саста некæддæр, 
Реуи медæгæ нæ зæрдæ 
Калдта, артау, сурх цæхæр. 
Сæтгæ цудап сау æзнлги, 
Нсци уорæдта нæ нуд... 
Нур дæр хæссæп сци уаги,— 
Нæййес иæбæл зæрдихудт... 
Æрцудан мах дæ зæнхæмæ, 
О, æносон сау æзнаг! 
Нур æвналæн дæ зæрдæмæ, 
Ниссастаи дип дæ дæндаг. 
54 

ÆНÆМÆЛГÆ '# КЪОСТА 
Бон—æхсæви, 'хсæвæ—бонг 
Уотæ 'ййевгæ цард цæуй; 
Йе кæ хезуй мах фæндонн,— 
Ка игуруй, ка мæлуй... 
Царди алии 'хе æййевуй, 
Еу феронхуй, иннæ—нæ! 
Хор бæрзондæй куд æрттсвуй, 
Ду нин, Къоста, уотæ дæ! 
Æнæмæлгæ!—Хори рохсмæ 
Цалинмæ дзора æвзаг, 
Цæрдзæнæ нин ду æносмæ 
Ду дæ намусæй идзаг! 
Кусти, уолæвди, йе тохи— 
Зарæн еумæ мах дæ зар. 
Хъаурæ бахсистæй нæ къохи,— 
Ан æмвæндæ 'ма федар. 
Æд нæуæг æма зæрондæй, 
Уарзгæ, мах дæ ном зæгъæн! 
Дæу æхсаргип зæрди кондæй 
Размæ, рохсмæ мах цæуæн! 
55 

БАЙРАЙАЙ, ИРПСТОН! 
Байрайай, Иристон—мæ бæстæ! 
Æрцудтæн æз дæумæ гъенур... 
Æз зонун еудадзуг ме 'хæстæ, 
'Ма бабæй æз райстон фæндур. 
Идарди, зæгъун дин æргомæй, 
Æдзохдæр дæ уиндмæ бæлтдæч. 
Мæ зунд 'ма мæ зæрди фæндонæй 
Нивонд дæн æз рагæй дæуæн. 
Уинун æз,—æносон къæдзæхтæ 
Бæрзæндти хæссунцæ сæ сæр. 
Сæрбари рохс хормæ нæ хуæнхтæ, 
Алмазау, калунцæ цæхæр. 
Сахартæ 'ма гъæути сæрбарæй 
Сурх турса фелауй бæрзонд,— 
Искодта е тохи æ хъаурæй 
Сæрæстур æ уиндæ, æ конд. 
Дæ зонгæ фæсевæд и тохи, 
Немуци æнсарæ кæпгæй, 
Æрхаста уамахез, æ къохи 
Дæ кади туруса хæсгæй. 
50 

Уой туххæй абони, Иристон, 
Æй кадгин, намусгин ирон; 
Æдзохдæр æз уотæ игъустоп— 
Искодтай дæхецæн ду ном. 
Хæссæ ду дæ кадæ æносмæ, 
Æхседæ 'ма калæ цæхæр! 
Советон Цæдесæн æ рохсмæ 
Фелауæ, æрттсвæ ду дæр!.. 
57 

ÆХСÆВÆ 
Не 'гъустæй уалд цъсути зарун, 
Не 'гъустæй цъæбзр-цъуоур. 
Æрмæст дæнтти сабур уайун 
Цухцурау кодта сур-сур. 
Мæйæ кастæй цалхидзагæй, 
Калдта 'взестау е тæмæн, 
Ниццæйрохс æй æ зæлдагæй 
Арви реубæл æ цæуæн... 
Мæйи фалдзос зингдзæститæ 
Иссугъдæнцæ, цмрæгътау, 
'Ма кодтонцæ пæррæститæ 
Уайгæ дони цæппæртау. 
Нихъулдæнцæ рохси хуæнхтæ, 
Æрттиптонцæ айдæпау 
Бэрохсæнцæ кæмтти рæгътæ 
'Ма зиндтæнцæ, æпзестау. 
И хæдзæрттæ нихъулдæнцæ 
Рохси цади æмхузон, 
И мæйрохсмæ идзулдæнцæ 
Сурх фæлустæй сæ фæндон. 
58 

Сабур—зæнхæ, сабур—-æрдзæ... 
Тог цæмæдæрти бæлдтæй... 
Реуи медæгæ мæ зæрдæ 
Йе 'взонг тухтæ лæдæрдтæй. 
'Ма мæ уарзон мæ цæстæбæл 
Рагъазидæ хаттæй-хатт... 
Эх, тæходуй, цъæх зæлдæбæл 
Зонæ, кизгæ, дæу бунат! 
Ракæсинæ ма къæразгæй 
Ецн фæдбæл листæгаæр, 
'Ма мæ уарзон, ходгæ-гъазгæй, 
Фæззиннидæ кæцæйдæр... 
Думгæ хаста уæд мæ гъосмæ 
Уарзон кизги дессаг зард: 
«Цæй, æрттевæ и мæйрохсмæ 
Сæребарæ еумаг цард!» 
95 

А * * 
О, уарзон, ку слæудтæ мæ рази,— 
Фæллигъдæй мæ зæрдæн æ мает... 
Нæ зонун дæу хузон Кавкази, 
И хорæй рæсугъддæр—дæ каст! 
«Дæу дæн æз»,—æрæгиау ку 
загътай, 
Дæ къох дин уæд райстон æз 
дæр... 
Дæ сæр ду мæ рсумæ ку руагътаи, 
Мæ зæрдæ нирризтæй куддæр. 

СÆРГÆНДТÆ 
Чиныджы авторы тыххæй 3 
Цнрагъдар 5 
Мæ над 7 
Майн фарнæ 8 
Æвзопгдзийиадæ 9 
Гагарин 11 
Валентина Терешкова 12 
Нисан 13 
Хори гъармæ 14 
Мадæ 16 
Тугъдони сорæт 18 
Цæгъдуй гнтарæ 20 
Будур 22 
Æхсæрдзæн 24 
Сæрдæ 25 
Игуæрдæнти 26 
Терки цори 27 
Бинонтн цийнæ 29 
Хуæнхаг изæртæ 30 
«Кæлуй уæларвæй сатæг дон...» .... 32 
Да^у агорун 33 
Хорау 34 
61 

Тæхгæ цъеу 35 
Ахур 36 
Арахъхъи уацари 37 
Мæ гъæу 39 
Уалдзæг 40 
«Цума фуритæ...» : 41 
Дугам рæнгънтæ 43 
Хуæнхбæстн 45 
ЧИНЫГ «ЛМОНД»-ÆЙ (1943 аз) 
«Мæ дарæг — фæллойпæ..л> .... 47 
Æз—Октябри хьсСболæ 48 
Сурх Æфсадæн 49 
Æфсæддони зæрдæ 50 
Азæлæд æдзох дæ зард! 51 
О, æрттевæ, нæ бæласæ! 52 
Мæ бæхмæ 53 
Æзнаги зæпхæбæл 54 
Æнæмæлгæ 'й Къоста 55 
Байрайай, Иристон! 56 
Æхсæвæ 58 
«О, уарзон, ку слæудтæ мæ рази,..» . . (30 

Виктор Констоптиповнч Акоев 
СЧАСТЬЕ 
Стихи на осетинском яш/гке 
Редактор В. Г М а л и с в 
Художник Л. Л. К а и у к о в 
Художественный рсдак юр У. К- К а и у к о в 
Технический редактор Л. Б. Я Л Ь1 к и и а 
Корректоры А. Г. Ц арак т и, М. Г. Г а д з а л о в а 

ИБ № 535 
Сдано в набор 28.05 80. Подписано к печати 29 09 80. ЕЙ 01641 
Формат бумаги 60х901/32. Бум. тип № 2. Гарн. шрифта  
литературная Печать высокая Усл. п: л 2. Учстно-нзд листов 
1,43. Тираж 1000 экз Заказ № 13308 Цепа 15 кои. 
Издательство «Ир» Управления по делам издательств,  
полиграфии и книжной торговли Совета Министров СО ЛССР, г  
Орджоникидзе, ул. Димитрова, 2. 
Книжная типография Управления по делам издательств,  
полиграфии и книжной торговли Совета Министров СО ЛССР, г. 
Орджоникидзе, ул. Тельмана, 16. 


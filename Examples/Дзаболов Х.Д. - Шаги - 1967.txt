о 
Æ/МД 1Æ ШЬ ГÆТÆ 

Хазби Дзаболов 
ШАГИ 
Стихи на осетинском языке 
Северо-Осетинское 
книжное издательство 
Орджони-сидзе * 1967 

МÆ МАДМÆ 
Мах фембæлдыстæм цардæфцæджы тигъыл, 
Фæлæ фæзынд нæ дыууæйы 'хсæн арæн: 
Дыргъ-дидинæг, дæу стыдта азты ихæн, 
Дæ хъарм ныууагътай ног дыргъы æвзарæн. 
Ды бацъынд дæ. Æрвон рухсы уындимæ 
Æз бавзæрстон зæххон хъыгты мæстагдæр: 
Сывæллоны фыццаг цъæхснаг куыдимæ 
Æрдз фехъуыста ныййарæджы фæстаг хъæр... 
Нæ зыдтон дæу. Фæлæ цы ссардтон номдзыд 
Сыгъдæгдзинадæй ацы зæххы сурыл, 
Æз сæмбырд кодтон уыдон иу фæлгонцы, 
Æмæ дзы снывæзтон мæхинымæр дæ сурæт, 
Куы райдайынц сылгоймагæй æппæлын, 
Уæд æм дæу æнхъæл фенынмæ фæбæллын. 
5 

СОНЕТ АБАДГÆ ЧЫЗГÆН 
Дæ дзыккутæн, рæхсад худы æндæхтау, 
Сæ урс хилтæ æфсæрмыхуызæй ма лас,— 
Дæ цæст ма ахæсс рудзынгæй нæ хæхтыл: 
Сæ бæрзонддæртыл тынгдæр бады халас... 
Сырхфарс фæткъуы! Ды бæласыл æрзадтæ 
Бæрзонд ран, æмæ баззадтæ йæ цонгыл. 
Дæ фаззæттæ нæ уыдысты хæрзаддæр, 
Фæлæ уыд къухæн се 'ртонын æнцондæр. 
Дæу та фæндыд дæ фæлмæн уарзтæй уарзын, 
Дæу та фæндыд цъæх æвзартимæ хъазын, 
Фæлæ дæм царды не 'рцыди фæсмон, 
Нæ кодтай хъаст суанг де 'схæссæг бæласæн... 
Сæрыстыр у: рæстæфхæрдæн фæразын 
Æрмæстдæр у хъæздыг зæрдæйы бон! 
6 

СОНЕТ 
Фыдæлты хотых — топхосдон бæрцытæ 
Уæлæдарæс, уынды дзаума куыд сысты, 
Сывæллон хъама йе 'рттывдæй куыд мысы, 
Сонет, нæ дугмæ афтæмæй æрцыдтæ. 
Фæлæ рæвдз лæуу,—хъæуы нырма дæ хотых: 
Поэт фæдисæй де 'лвæст дзырдмæ сиды,— 
Кæд сызгæ арц, уæддæр æргъæвд зæххон тых 
Ракетæтæй æрвон тыгъдадты зилы. 
Тызмæг у цард... Кæдмæ хъæдхъуыр трибунтæй 
Кæнгæ дзырдты цæнгæт уынаффæ хъуыса, 
Зæхх йе 'дзаг уа бынатагур тæппудтæй, 
Æнæхъуыды куырмыты бын æнкъуыса, 
Æмвæндаг уой рæстуд æмæ мæнгард,— 
Æхсиддзæн туг, æндзæвдзæн кардыл кард! 
7 

СОНЕТ СЫЛГОЙМАГÆН 
Нæ уыд дæ равзæрд цингуывдаг хæхбæсты, 
Цæстуарзон сых, сæхи хъаргæйæ арвмæ, 
«Лæппу дын райгуырæд!»—дæ мадæп кодтой арфæ„ 
Дæ фæзындæй фыд йе 'мгæрттæй æмбæхсти. 
Фæлæ дæуау ирон æфсарм кæуыл зынд! — 
Сылгоймаг-иу куы 'рцæйцыди сæ рæзты, 
Уæд-иу æруагътой туджджынтæ сæ гæрзтæ, 
Зæронд лæгтæ-иу сыстадысты уынджы. 
Ды мæн, хъæрзгæйæ, тухитæй ныййардтай, 
Ды схастай мæн, æгъуысгæ уарзт мын радтай, 
Мæ зæрдæйы мын ссудзын кодтай ныфс. 
Сылгоймаг, æз кæнын дæ размæ зоныг: 
Ды мæ хъаруйæ, зондæй дæр фæзмыс, 
Æз та дæуау фæлмæн уæвын нæ зонын» 
8 

ХЪУЫДДАГ ÆМÆ НЫХАС 
«Мæ кæхцгæнæны дзаг фынгæй цы райстон? 
Цымæ цы дзаума равзæрстон куыстæн?» — 
Тыхстæн-иу æз, æмбарынхъом куы стæн, 
Фæндыд мæ зонын — циу мæ хъысмæт райсом. 
Фæлæ нæ фæци дзуапп радтæг мæ фарстæн, 
Уыд буцмитыл мæ сабидуг æлгъин, 
Æмæ фыццаг хатт цонгтылдæй фæраст дæн,— 
Мæ царды фæтк хъуыд равзарын мæхи... 
Тагьд ныхыл хид... Сæр мидхъуыдытæй рыст... 
Æрцыд мæцъис, лæгъзгуыбын белæй фыст 
Мæ къухæрмттыл цæрæг уды хæсæвæрд. 
Æмæ ныр зонын, нал мын у дзырддаг: 
Фыццаг кæй уыд лæджы царды — хъуыддаг, 
Ныхас, ды та кæй фæзындтæ — фæстæдæр!.. 
9' 

СОНЕТ ХÆХТÆН 
Цæмæй ысурс ысты сæ сонты кары хæхтæ, 
Сæ айнæг уæхсчытыл, идæдз саудар усау? 
Цæмæн æрбакæнынц изæрыгæтты сау? 
Цæуыл ныуулæфы дон арф комы, уынæргъгæ? 
Цæуыл фæджихау и хæлд, тугахуырст мæсыг, 
Æвзистдзыкку-пырхæй къæйбын мæсчъы рæбынмæ 
Сæнтурс æхсæрдзæнтæ цæмæн хауынц сæрбынмæ, 
Цæй хъыгæй фемæхсти цъæх цъитийы цæссыг? 
О Иры цирхъ-хæхтæ! Æрвон цъæхы ныхстæй 
Уæ дисы бацæуæг фæстагоны тыхстмæ 
Рыст, мадзура фыдау æгомыгæй цы кæсут? 
Æви йæ зæрдæйæн æгæр хъыджы тæссæй 
Æгуыппæг арф кæмтты уæ хъæбулы цæстæй 
Сымах нæ фыдæлты удуæлдай цард æмбæхсут? 
10 

фЫДÆЛТÆ ÆМÆ МАХ 
Нызтой арахъ ирон фынгыл сыкъайæ: 
Сыкъа куы суадзай, уæд кæны фæлдæхгæ, 
Уый уыд æвдисæн нуазæгæн, зыдта йæ — 
Лæууа лæг хъуамæ фидардæр йæ къæхтыл. 
Чындзыл-иу хыз нæ æрытыдтой хинæн — 
Фæсномыгæй йын уый руаджы фæдзæхстой: 
Чызгон æфсарм куыд баззайа йæхимæ, 
Æмæ фæсмой куыннæ суадза йæ цæсгом. 
Мае фыд! Нæ хастай худинаг дæ сæрмæ. 
Ныййарæг мад! Фæдадтон æз дæ дзидзи — 
Цæмæй уон хайджын де 'рдхæрæн æфсæрмæй. 
Фæлæ у рæстæг ног, æмæ уæ фæстæ 
Куы нæ бафтауон ног хæзна уæ хæрзтыл, 
Уыдзæн мае уæд мæрдты уæ цæсгом чъизи. 
11 

ХÆХТÆМ ÆРЫЗДÆХГÆЙÆ 
Фæстаг нысан, цæрæнбонты бæллицау, 
Сæудзаст цъититæ сидтысты мæнмæ, 
Уад цæстытыл — цъæх суадоны былмæ 
Дзæнхъа къултыл цæукъа-сычъи куыд лидздзæн.„ 
Фæз-хъæуы гуырд — цъæхнæуу быдыртæй мæн 
Хæххон зæрдæ æвзист цъуппытæм ласта, 
Цыма уыдис уым дунейы сæмæн, 
Цæрæг зæххы тымбылæджы бæстастæу. 
О хохбæстæ! Бæрзæндтæм сидæг уæнт 
Дæ урс тигътæ! Æз искæцæй куы здæхын, 
Уæд дзагриуæй мæхинымæр фæзæгъын: 
Тæхудиаг, нæ цардвæндаг, дæ фæстæ 
Кæй цæст федта йæ бæллицтæ æххæстæй, 
Кæмæй нæ фæлыгъд рагбонты æууæнк! 
12 

ГИМН ХÆДЗАРЫ ÆШСИНТÆН 
Хъæуы уынджы æнæнхъæлгæ фембæлды 
«Цомут мидæмæ»,— дзуры лæг йе 'мбæлттæм. 
Бафсæрмы сты,— бæрæг у сæ уæнг-зынæй, 
— Фæлæ — размæ,— лæг хоны æууæнкджынæй. 
Уый нæ уыди йæ хæдзары райсомæй 
Ацы талынг изæрмæ, 
Фæлæ тас нæу фæрссаг уайдзæф райсынæй: 
Уазæг буц уыдзæн — дары йæ зæрдæ. 
— О, æгас цæуат, замманай уазджытæ! — 
Æфсин цингæнгæ рауад сæ размæ, 
Æмæ кæрты цывзыкъоппа уасджытæ 
Хъусынц тарстæй йæ фæлмæн ныхасмæ... 
Æфсин батылдта тагъд-тагъд йæ дыстæ... 
Хыссæ, хает фысау, арынджы рафæлдæхт, 
Норст бæгæны цæрæнбоны арфæтæн 
Зивæггæнгæ йæ хуыесæнæй сыстад, 
Фынгыл дзагæй бæркадхъуыр графин 
Æфсæрмгæнгæ рахид, 
Нуры хъазгæ-æртхъирæнау дуды, 
Нарст уæлибæх бæзджынбылярц худы, 
13 

Тулдз тæбæгъы æнæхъæнфых уасджытæ 
Ракъуыпп кодтой сæ нард фæрстæ уазджытæм... 
Карз сидтытæ... 
Хæдзары æфсин та 
Мидбыл худгæ æрлæууыд фæссимдау... 
Уый æндæр бонтæ федта йæ царды... 
Нæй нæлгоймаг æрдæгконд хæдзары. 
Æфсин бады — æхсæв дæр нæ хуыссы,— 
Зилы цалхы къуыдырæй æрмгуырой, 
Дымгæ сойын цырагъмæ лæбуры, 
Хæлдфын сабитæ къуымы дзыгуырæй 
Скъæфынц цæстытæй къæлуайы бур рыг... 
Тар æндæргтæ ма хъазынц æмбæхстытæй, 
Боны рухс таг нæма 'ртасыд рæгътыл,— 
Афтæ æфсин æруагъта йæ уæхсчытæй 
Суджы æргъом — æрдæгцъæл хъæллæгътæ... 
Фæлæ мæнæ хъæу райынц йæ цинæй,— 
Ссыди хæдзары дарæг! 
Æфсин раппæрста йе 'скуыдтæ цинел, 
Æмæ базмæлыд дзагхъæбыс арынг... 
Номы сидтытæ... 
Айсут мæ сидт дæр, 
О нæ Иры хæдзары æфсинтæ! 
Ут æнæниз цæрæнбонты дзагкъухæй, 
Цины куывдты фæкæнут хъæуваг тухæн, 
Ма фæхъуызæнт уæ къæбицтæм зинтæ! 
14 

СИДТ ХЪÆЛДЗÆГ ДЗЫРДМÆ 
Адæм фæхудын уарзынц, 
Риуы дзаг цин сын ратт,— 
Адæм фæссагъæс уадзынц 
Зæрдæты стыр фæллад! 
Фесæфт йæ цинбæллиц фырт — 
Нал хуыссы мад æхсæв... 
Хъæлдзæг, 
зæрдæйæ ист дзырд, 
Мады цæссыг æрсæрф! 
Ныхы тызмæг уырынгтыл 
Сайд чызджы риумæ 'рхиз 
Æмæ йæ бауырнын кæн — 
Царды æууæнк кæй ис! 
Кусæг сæрфы йæ худæй 
Цæстыты хид... 
фæзын, 
Æмæ йын хъæлдзæг худтæй 
15 

Алидзын кæн йæ зын! 
Бадзур зæронды хъусы, 
Сагъæс куы кæна, уæд — 
Дуне кæй у æнусон, 
Цинæн кæй нæй мæлæт! 
Фесхои фыййауы уадындз, 
Уазал былтыл æрбад!.. 
Адæм фæссагъæс уадзынц 
Зæрдæты стыр фæллад! 
16 

БЫДЫРОН ХЪУЫДЫТÆ 
Æз дæн, о саумæр зæхх, 
дæ хуымриуæй æрвыст, 
Дæу къахтон белгомæй, 
Дæу даргъ рувæнæй хостон. 
Ныр дæр æвдисæнæн мæ паспорты ис фыст 
«Колхозон». 
Æмæ дæ нæуу-тæрттыл æрæппæрстон мæхи, 
Дæ судзгæ зæрдæйы уæззау улæфтмæ хъусын. 
Æркъæдз мæ хæдсæрмæ Æрфæны фæды хид, 
Ныджджих æнусон арв — нæ мигъæмпъызт цъæх 
мусонг. 
Цæмæдæр дунетæ кæрæдзимæ тырнынц, 
Фæдисон-стъалытæ цымыдис цаутæ скъæфынц... 
Фæлæ æз мысын дæу, 
Дæу — чи тауы пырындз 
Æмæ сырхсыг мæнæу Галактикæйы стъæлфыл! 
Æз дæн, зæхкусæг лæг — дæ къæссы гуырд 
хъæлæс, 
Æмæ 
Мæ улæфтау, мæ туджы змæлдау зонын! 
17 

Тахт дуне дунемæ, 
Тох кодта Абон Сомыл, 
Зыст 
Паддзах паддзахмæ 
Дæ уæнтыл цыд йæ уæз. 
Фæлæ дын зæхх цыма дæ хидвæллад цъырдта, 
Цыма дын суадæттæ æрæхсадтой дæ уæнгрыст, 
Ды уыйау не 'скодтай 
Дæ тухитæ дзырддаг, 
Сыгъдæгуд сабиау дæ сомбоныл æууæндыс! 
18 

ЦАРД ЗОНЫНЫ ТЫХХÆЙ 
Æз куысты судзгæ монцимæ райгуырдтæн, 
Бададтон æй мæ мады æхсыримæ. 
Æз мæхи зонын райдыдтон 
Хид хæдоны, 
Кæронсаст æхсырфимæ. 
Суанг мæ фыды дæргъæлвæс цыргъ цæвæгæй, 
Уидыг къахæнæй, айнæгдур къахæнмæ — 
Фæд цæмæй нæй мæ къухтыл, æвæццæгæн, 
Кусæн дзаумæттæй нал баззад ахæм. 
Фæлæ царды 'фсон чи хаста царды хыз, 
Чи нæ федта дæрзæг къухты ардуан, 
Ахæм адæм мæм хатгай æрбаздæхынц: 
Раст, дам, не 'мбарыс цардуаг. 
Æмæ хъуыддæгтæн се 'ппæтыл чи 'ххæссы! — 
Мæн цæмæдæрты хъуамæ нæ равдæлди... 
Фæлæ царды уæз йе 'уæнтыл чи хæссы, 
Уыдоны цардуаг зонын суанг авдæнæй. 
19 

ГУТОН ÆМÆ КАРД 
Æрымысыдтæн 
Стъалыты зынг-хуртуан, 
Тыгъд арвы бын цъæх фæсалæй хуыссæн, 
Сæнтсау хуымгæрон ауæдзæй ист гутон, 
Æлвæст кардау — тæмæнкалгæ æфсæн... 
Уый уыд фæсхæст. 
Хæмпæл ныккæнды фæрсты 
Зылд халасбæх, хуыррыттытæгæнгæ, 
Дзырдта мæ фыд цæйдæр тыххæй йæ хъæстаг: 
«Лæг кардхæстæн нæ райгуырди бæргæ!.,%ч 
Дымгæ мигъты арвы риуæй марзта, 
Æрдæгсыгъд стъалы ратахти ныллæг. 
Æз тарбыИмæ хъуыдытæгæнгæ кастæн: 
«Уæдæ цымæ цæй тыххæй райгуырд лæг?» 
Мæнмæ зынди, 
Цыма сырх мæнæу тауынц 
Ирон зиууæттæ æврæгъты æхсæн, 
, Æмæ хуыссы тæмæнкалгæ фæсауæдз 
Æрдæгкъахыр мæй — хуымæй исг æфсæн... 
20 

зынг 
Цæхæр-нæмгуытæ схъиудтон дард, 
Хæдтæхæг судзгæ зылд... 
Фæлæ цæмæй ыскæной арт — 
Нæ уыд хæдзары зынг. 
Сылæг-мигъ фæздæгæй ныббур, 
Кæйдæр бынхæдзар сыгъд... 
Фæлæ кæрæдзимæ зынггур, 
Хъуызгæ, цыдысты сых. 
Мæйдар æхсæв хъæу бонау зынд, 
Сырх пиллон уагъта арв... 
Фæлæ фæсахсæвæр сæ зынг 
Фæнычы норстой арф,— 
Цæмæй куы хæссой райсом дард 
Ног нæмгуытæ цæхæр, 
Уæд къухтæ хъарм кæнынæн арт 
Уа ныккæнды уæддæр... 
21 

АРГЪАУ 
Цæстыл уайы рог фын: 
Ме 'взонг бонты уалдзæг,— 
Хъисуадул зæронд фыд, 
Урс рихиты андзæвд. 
Бонвæллад уæрджытæм 
Мæйы айдæн рахауд. 
Æмæ, ехх, фæрнджындæр 
Дуне фестад аргъау!.. 
Халонбадæн къæйыл 
Аргъæутты бæстæйы, 
Талынгмæ бæлгæйæ, 
Рувас хурмæ срæйы. 
Донбеттырты комы 
Саудалынг мæйдары 
Уазал къада-доны 
Аре æнгуырæй дары. 
Худы фæрвы хихæй 
Æхсæрæг йæ мидбыл. 
22 

Рагæпп кодта тигъæй 
Здыхтсыкъа дзæбидыр... 
Паддзахы рæсугъд чызг — 
Йе 'мхъæздгуыты фауæн — 
Радта уарзты хъусцæг 
Артзæрдæ фыййауæн. 
Раст лæг фос фæкодта, 
Хин лæг арты бахауд... 
Ехх, мæ сонты бонтæ — 
Хъулонбазыр аргъау!.. 
23 

РАЙСОМ РАДЖЫ ГАККУК- 
ГÆНАГ УАСЫД 
Мæ зынгхуыст æфсымæр 
Тепсарыхъойы номыл 
«Гаккук-гаккук»,— даргъ кæрдо бæласыл 
Райсом раджы гаккукгæнаг уасыд. 
«Гаккук-гаккук, 
Уæ чызджы мын раттут!» — 
Урсных саби кæйдæр фæзмгæ хъазыд... 
Урсных сабийы сау низ фæхаста, 
Атахт гаккуччы уастау йæ раст уд, 
Федта 'рмæстдæр æнæзонгæ уарзтæй — 
«Гаккук-гаккук, 
Уæ чызджы мын раттут!» 
Саудзыкку чызг сæ цъæх кæрты хъазы, 
Гаккукгæнаг сæ кæрдойæ уасы — 
« Гаккук-гаккук»... 
Ис ахæм æмбисонд: 
Чи нæ банызта уарзты æртæхæй, 
Чи нæ федта йæ царды æмбисбон, 
Уый йæ нывгонд бæллицмæ æртæхы 
Æмæ мигъбазыр маргъы æнгæсы 
«Гаккук-гаккук»,— фæкалы йæ цæссыг, 
24 

Ис зæрдæйæн дæр гомриу арвау стъалытæ, 
Æууæнчы, уарзты, циндзинады стъалытæ, 
Æмæ сæ рухс цы бонмæ судза алырдыгæй, 
Уæдмæ нæу тас йæ миддунейæн сталынгæй. 
Фæлæ лæгæн йæ хорз зонгæ, йæ хорз хæлар 
Куы райдайы фæливæн митæ алы хуызы, 
Уæд нал тавы уый æртыты бæстондæр арт — 
Æууæнчы стъалы ахуыссы, 
Æмæ цæф цъиуау зæрдæ баргъæфсы 
Ныттымбыл вæййы дурау, 
цалынмæ 
Кæйдæр сыгъдæг ми 'рбахæссы 
Хъæрмуст тын 
риуы талынгмæ. 
25 

ЦÆУЫН ÆЗ САУ ЗÆХХЫЛ... 
Цæуын æз сау зæххыл... 
Мæ цыд — уый у мае цыд, 
Мае æрдзæй ист уæнгты змæлд. 
Зæгъын мæ зæгъинаг... 
Мæ дзырд — уый у мæ дзырд, 
Мæ зæрдæйы тæгты зæл. 
Фыссын мæ хъуыдытæ... 
Мæ фыст — уый у мæ фыст, 
Гуырдзæй фæзмæн нæй искæй: 
Мæ фыст — мæ сонт улæфт, 
Мæ тугдадзинты схуыст, 
Мæ сагъæсты фæдис-хъæр. 
Цæуын æз сау зæххыл... 
Нæу сусæггаг мæ цыд, 
Мæ къахфындзтыл нæ хъуызын,— 
Нæ дзыллæйы рæстагдæр удты цыт, 
Нæ дуджы сагъæстæ, 
Куырыхон лæджы дзырд 
Мæ туджы змæлды хъуысынц, 
26 

т ш 
Мæгуыргур никуы уыдис Иры. 
О, уый лæууы мæнæн мæ зæрдыл! 
Æмæ уыдзæн хъызтытæ бирæ, 
Фæлæ хъæрмгур кæйдæр къæсæртыл 
Æз никуы 'рхаудзынæн. 
Æрхаудæй 
Фæлтау хуыздæр уыдзæн мæ мæлæт! 
Æмæ-иу уæд фыдæлты 'гъдауæй 
Мæныл куыройы фыд нывæрæнт. 
27 

ÆЗ ХÆХТЫ РАЙГУЫРДТÆН 
Æз хæхты райгуырдтæн. 
Хæххон зынгдзаст цæргæсы 
Æууæнкджын сабыр тахт ис ме 'уæнгты мæнæн, 
Зæйон уынæргъдимæ мæ дадзинты æнхъæвзы 
Хæххон æхсæрдзæнты æнæсысгæ уылæн. 
Мæ сонт æрбафыхты, 
Мæ къæрцц-цæхгæр ныхасы 
Ис дурты схъиуды хъæр, нæ донхауæнты нæрд, 
Фæлæ мæ зæрдæйы, æнусон ирд налмасау, 
Ис айнæг цъититы сыгъдæгдзинад æвæрд. 
Æмæ хæххон кæсаг æрттивгæ тугдæппæлттæй 
Куыд тындзы их-къæйтыл цъæх суадæтты сæрмæ — 
Уæрæх-уынг горæттæй, 
Æнæзмæлгæ пырх дæттæй 
Мæн ласы урс хæхтæм мæ хохбæстаг зæрдæ. 
Æз хæхты райгуырдтæн. 
Нæу ме 'сфæлдыст мæ бæстæ, 
Фæлæ æппынфæстаг дзуапп чи ратдзæн бæстон: 
Хъæуынц къæйриу хæхты — æндон базыр цæргæстæ, 
Æви хъуыд цæргæсты — къæйриу хæхты бæрзопд?! 
28 

ИРОН КАШТ 
Цыма марынмæ тæрхонгонд 
Цыд фæстаг балцы æрвыст, 
Уыйау сабыр айзæлд «хонгæ», 
Зарæг, хъарæг-зæлтау, рызт. 
Фæлæ нæй рæстæг кæуынæн, 
Куыд хъыг сайæн у æрмæст, 
Цард, цæрын кæй фæнда, уымæн 
У фæстаг улæфтмæ хæст. 
Æмæ хъарæг-зард фæхъус и, 
Сцырын фæндыры зыр-зыр, 
Арвæй зæхмæ рауагъд къусы 
Кафæг, уарийау, ныззылд. 
Ссыгъди цæстыты зæрин арт, 
Цæнгтæ айтынг кодта: «Гъæйтт!» 
Цыма базырджын сæрибар 
Сыстад царддæттæг зæххæй. 
29 

Ныфс, хъарухæссæг æххуысау 
Стынг и рог æмдзæгъд: «Æрц-ц! Æрц-ц!» 
Цыма тохы фæзæй хъуысы 
Ссад фæринк-кæрдты къæрцц-къæрцц. 
30 

КÆМ МЫСЫНЦ ДÆУ... 
Цæйбæрц хъуыддæгтæ ферох вæййы царды!.. 
Лæг уаргъбастау йæ бæллицтæ фæхæссы, 
Æмæ, куыд фæзæгъынц, 
кæм аленк кæны царвы, 
Кæм сагъæсты, гуырысхоты ныргъæвсы. 
Йæ хъуыдытæ йын тохы уæз æрцахсы, 
Æмæ йæ дæлзонд баззайынц æмбæхстæй 
Ныййарæджы хуыз, 
Рагфынты цъæхдзаст чызг, 
Йæ балцвæндаджы райдайæн цъæх фæзтæ... 
Фæлæ йыл искуы уады хъæр куы сниуы, 
Йæ къах куы скъуыры фæндæгты быцæуыл, 
Куы ныхситт кæны уазал дымгæ 
риуы, 
Ехх, уæд лæджы куыд æрфæнды фæцæуын 
Йæ зонгæ фæз, 
йæ гуырæн къуым, йæ хъæумæ — 
Кæм мысынц дæу, 
Кæм дæм кæсынц æнхъæлмæ! 
31 

БОНЫРУХСЫ ГИМН 
Æхсæв, рагхæлд фынау, комивазгæйæ сæфы, 
Боны том цæсгом рухс 
ивы сусæг æхсæвы... 
Ьайрай, чи у æрюм! 
Бонæн йс 'ргом æнгасы 
Рухсы ризгæ тын хъазы. 
Дуне сулæфыд рог... 
Цыма цины цау федта — 
Хæхтыл калы тæмæн 
хур — зынгзæрдæ планетæ. 
Барджын, хибар æнгас, 
æмæ йе 'ппæт æууæлтыл 
У бæлвырдæй бæрæг — 
хур цæуылдæр æууæнды... 
Нæй æнæ 'ууæнкæй ныфс. 
Æз æууæнддзынæн хурыл. 
О, æнæхуысгæ рухс, 
æз дæ фæзындмæ кувын! 
Ноггуырд саби кæугæ 
рухсмæ дисæй фæлгæсы, 
32 

Дуне, дуне, дæуæн 
уый дыууæ хуры 'рхæссы — 
Тынты — хауты æхсæн 
гом æрттивгæ цæстытæ! 
Згъоры хæдзæрттæм рухс 
Адæм сурынц сæ фынтæ. 
Æмæ базмæлыд цард, 
хуртæй сæрттывтой уынгтæ: 
Æрдз цы скодта хуыздæр, 
уый æмбæхстæй нæ дардта 
Æмæ алкæмæн дæр 
хи дыууæ хуры радта. 
Лæг цæмæй уа лæгæн 
рæвдз кæдфæнды æххуысмæ 
Æмæ 'ууæнчы зынгæн 
царды ма уа æрхуыссæн! 
3 Кьахуыпæр 
зз 

САГЪÆС ÆНÆЗОНГÆ ÆМБÆЛÆГЫЛ 
Æрвылрайсом, æнцойгæнæн лæдзджытыл 
Æрдæгбыцæугондæй, сæ кæрты дуармæ бадти 
Къæсхуыр, хъуыдыдзаст лæг. 
Мæ фæндаг уыд йæ рæзты, 
Æмæ йын иуцасдæр нæ лæвæрдтон салам дæр. 
Фæлæ куыдфæстæмæ фæцахуыр дæн чысылгай — 
Мæ сæрæй-иу ын акуывтон æгъдауæн, 
Æмæ-иу айрох и, æцæгæлон цæуджытау... 
Фæлæ зылд иу райсом цыдæр сагъæс мæ риуы, 
Куыст цыд æрвылбонау, фæлæ тыхстæн, æмæ мын 
Цыдæр нæ фаг кодта... 
Æппынфæстаг мæ зæрдыл 
Æрлæууыд: ацы бон йæ лæдзджытыл быцæуæй 
Къæсхуыр, хъуыдыдзаст лæг сæ дуармæ нæ 
бадти... 
Фæскуыст сæ рудзгуытыл сындæг мæ цæст æрхастон, 
Фæлæ нæ разынди. 
Дыккаг райсом дæр уынджы 
Нæ бадт æд лæдзджытæ. Æртыккаг бон дæр афтæ... 
34 

Æмæ цыдæр сагъæс ныффидар ис мæ риуы, 
Цыма зынаргъдæр уысм фæхицæн и мæ цардæй... 
Æз та йын афтæмæй нæ базыдтон йæ ном дæр... 
35 

КЪАХУЫНÆР 
Цард цæуын у. Фæдисон у дуне. 
Ис фæндагыл æппæтдæр, 
Зилы цалх, 
Зæхх æд бæлццæттæ тулы, 
Хъуысы къахуынæр, 
Базырты пæр-пæр... 
Арв дæр байдзаг и фæдтæй, 
Поэты ныхасау: 
«Уым стъалытæ згъорынц 
Сызгъæрин цæфхæдтæй...» 
Дæрдсудзгæ æртытæ 
Цæрæг уды хонынц. 
Хъуыды бæллицтæм сиды, 
Хъуыды стахти ракетæты 'хситты. 
Лæг ныууызта гæппæввонг йæ авдæн 
Æмæ сфæнд кодта й'арæнтæй афтын... 
Барызт уæлдæф. 
Сæуæхсиды худтыл 
Абадт атомы 'ртхутæг... 
36 

Фæлæ салд митыл 
уæфсты хъыс-хъысы 
Сонт æнусы зæрдæйы змæлд хъуысы, 
Мысынц къæхтæ хуымон зæххы хъарм фæд, 
Æмæ къахдзæфгай 
зæрдæты тæгтæ 
Дзурынц уарзтыл фæдисон фæндæгтæн, 
Сурынц дунейæ тар фæнд. 
Растдæр кадæг 
Фæндаггон æууæнкыл: 
Зæлы къахуынæр 
Сау зæххы уæнтыл! 
37 

ШÆНДАДЖЫ ТОХ 
Бæлццон гуырдтæн зæрдыл лæууынæн 
Ныффидар иу æгъдау зæххыл: 
Лæсынæн чи райгуырди, 
уымæн 
Йæ бон нæ бауыдзæн тæхын. 
Æмæ тырнынц... 
Кæуыл нæй базыр, 
Уый базыл 
рабадти бæрзонд, 
Цыма цæугæ дунейыл азылд, 
Ныр та хæсдзæн фæлтæртæн зонд. 
Лæг домы фидар фæтк цæуынæн 
Æмæ йæхинымæр фæрсы: 
«Тæхынæн чи райгуырди, 
уымæн 
Йæ бон куыд бауыдзæн 
лæсын?» 
38 

ДЕНДЖЫЗЫ ХЪАЗТÆ 
Æз никуы федтон уыцы хъазты уасгæ,— 
Хызтысты цады был æрвылрайсом дæр парчы 
Æмæ-иу хаттæй-хатт, 
Цыдæр рох зæл мысæгау, 
Йæ къубал сивæзта сæ искæцы 
хъæрæввонг, 
Фæлæ йæ гом дзыхæй 
хауд цавæрдæр мынæг хъист. 
Æнхъæлдтон æз, зæгъгæ — 
тæхын сæ ферох раджы: 
Сæ егъау базыртæ 
Хæсты фæуды нысанæн 
Фæлурс тырысатау, хæссынц тыгъдæй сæ фæрстыл, 
Æмæ сæ цудгæйæ фæбыцæу кæнынц зæхмæ... 
Фæлæ фæцæйтыдта Терк иу райсом йæ былтæй, 
Æрсбæрзæй гуылфæнтæ цæхгæр систæм лæбурдтой 
Æмæ уынæргъыдтой... 
Дыууæрдæм сысты хъазтæ, 
Фæдисмæ хъусæгау бæрзонд сæ сæртæ систой... 
39 

Цыма æрыскъуыд арвы цъæх йæ мæскъыл — 
Ныррызти уæлдæфы хъæлæсыдзаг цъæхснаг хъæр. 
Сæ иу йæхи нæ баурæдта, 
уасгæ 
Ныггæпп кодта мæстæлгъæд Терчы риумæ 
Æмæ хæрдырдæм, уылæнтæ лыггæнгæ, 
Цъæх фæндаг айгæрста... 
Æхситгæнгæ йæ фæстæ 
Æвзисттылд базыртæ сæууон уæлдæф ныууыгътой, 
Цъæхснаг фæдис-хъæрмæ 
æрдæгхъал горæт сыстад. 
40 

ШÆСТАГ ТÆРХОН 
Мæ цард у барст æрдзон бæрцæй, 
Мæ цард мæ фæндтыл н'аххæсдзæн, 
Тæрк-хъысмæт мын бæлццонрæвдзæй 
Йæ фæстаг тæрхон рахæсдзæн. 
Æвзонг поэт мæ цырты раз 
Фыццаг æмдзæвгæ бакæсдзæн, 
Зæронд фыссæг йæ цыргъ ныхас 
Мæрдон дзырды нæ бамбæхсдзæн, 
Зæгъдзæн: «Йæ цард уый арвыста 
Поэтикой дæлджинæгыл...» 
Æмæ фæзындзæн сау фыстæй 
Мæ ном фæстаг хатт чиныгыл. 
41 

ФÆНДАДЖЫ УÆЗ 
(Хæдтæхæджы тæхгæйæ хъуыдытæ) 
Мæ фыццаг æдсаргъ бæх — 
Мæ тулдзхъæдын авдæн 
Нæ къæссæй æддæдæр 
Æд барæг нæ рафтыд. 
Мæ фыццаг æдсаргъ бæх йæ хъæдын цæфхæдтæй 
Нæ зæхбын хæдзары ныууагъта йæ фæдтæ. 
Хæрзбон уал! 
Фæйлаугæ йæ саунымæт базыр 
Мæ сонтад 
Цъæх бæхыл хæххон комæй разынд, 
Мæ сонтад — 
Фæндагмонц идонæфтыд барæг 
Ныууагъта фæсизæр йæ хохбæстаг арæн... 
Ныр ризы мæ быны æдзæфхад хæдтæхæг, 
Уынæргъгæйæ хизы къуымбилдзагъд æртæхы. 
Йæ бынмæ та поезд фæлмæн мигъы тары 
Æфсæйнаг къуырцц-къуырццæй йæ развæд ысгары. 
42 

Мах зæхмæ фæлгæсæм, 
Мах рагацау зонæм: 
Нæ хæдтæхæг стæхдзæн йæ фæндон бæрзондмæ, 
Æмæ уæд æрлæудзæн йæ иугæндзон гæрзыл, 
Æрулæфдзæн сабыр, 
Ныууадздзæн йæ хъæрзын. 
Æрмæст та йæ зæхмæ куы бахъæуа хизын, 
Уæд катайау ногæй 
Йæ фæрстæй нырриздзæн, 
Цыма йæ нæ кæны йæ хъару уырнæгау, 
Хи уæлдæфыл хойдзæн, бæрзонддæр тырнæгау... 
О цардвæндаг! 
Ахæм кæд дæ ды мæнæн дæр,— 
Кæд искуы фæуыдзæн мæ сагъæс фæлмæндæр, 
Кæд искуы мæ фæндтæ, мæ бæллицты сæрмæ 
Æрсабыр уыдзæни хæлбурцъæй мæ зæрдæ... 
Фæхæццæ уыдзынæн мæ фæндты бæрзондмæ? 
Уыдзынæн сæрыстыр мæ цардæй? 
Нæ зонын. 
Фæлæ та бæлдзынæн 
Уæд рагбонтæм здæхгæ,— 
Мæн азты зæрдæнцой æрæлвæста зæхмæ. 
43 

АДÆМ КÆРÆДЗИ УАРЗЫНЦ.. 
Адæм кæрæдзи уарзынц. 
Фæлæ сæ уарзт æмбæхсын 
Зæрдæты бын фæразынц... 
Цыма нæ хæссынц сæ сæрмæ 
Фæлмæн худт, фæлмæн дзырд, 
Ие дзы тæрсынц æфсæрмæй, 
Уыйау кæнынц æдзæм цыд. 
Фæндаг нæмы хъуыддагхуыз, 
Иугæндзон къаххъæр... 
Фæлæ... 
Уый циу? — 
Æрбайхъуыст 
Музыкæ, 
зæрдæтæ къахгæ: 
Чырыны, саст бæлæгъау, 
Схойы æнгом уæхскуылæн... 
Æмæ сæхи бæллæхау 
Адæм æркуывтой уымæн. 
Иугæндзон къаххъæр банцад, 
44 

Нал комы уарзт æмбæхсын, 
Фсгом сæ хъыджы дзаг цад — 
Сæрттывта рустыл цæссыг... 
Фæлæ фыдæлтæй баззад: 
Зианæн у цин æфсымæр... 
Мæрддзыгой тигъæй базылд, 
Аджихау уынг фæсуынæр, 
Æмæ ныййазæлд фæндыр, 
Чындзхонтæ сметой зарæг — 
Уарзты хъысмæт æвзарæг 
Цардмонц удты æмвæндыл. 
Цыма зæрватыккцъиутæ 
Айхъуыстой йе 'змæлд мадæн — 
Рудзгуытæй худынц адæм, 
Урс дидинджытæ — цинтæ 
Калынц æвзонг æмбæлттыл... 
Ахæм рæсугъд æмбæлдыл 
Цæуджытæ райынц цинæй, 
Амондхæссæг чындзимæ 
Худæн ныхæстæй хъазьшц..., 
Адæм кæрæдзи уарзынц. 
Фæлæ сæ уарзт æмбæхсын 
Зæрдæты бын фæразынц... 

ДУГЪОН 
Ракетæты æнусы, 
Æз — хæхты гуырд — ныр дæр 
Мæ мидфынæймæ хъусын 
Æндон цæфхæдты хъæр. 
Дзæнхъа-урс сæфтæг дугъон! 
Лæдæрсид уæнтæй хид, 
Æз афтæмæй нынтъухин 
Дæ лæгъз рагъмæ мæхи. 
Дæ зæлдаг-дзала барцыл 
Мæ сæр кæнид хъæрмхуыст. 
Хъæуы мæ фæсарв балцы 
Мæн де 'нæхин æххуыс. 
Мæн раст дзырдыл хæстыты, 
Хъæдын цæсгæмтты раз, 
Хъæуы дæ цъæх цæстыты 
Æнæфæлывд æнгас. 
Æмæ зынгдзагъд æрдузы 
Æрхаудтæн, зæгъгæ, ныр, 
Фæнды мæ, о, уæд хъусын 
Дæ зæрдæбын мыр-мыр! 
46 

ХÆХХОН КÆСАГ 
Æнусон цъитийы хъæбысæй 
Дон, 
арвæй рахаугæ рæхысау, 
Цъæх их-цæмтæ 
Æмæ фынк хæсгæ, 
Кæм хауы 
арф комы хъæлæсмæ, 
Æдзæм цæндтæй кæм бадынц мигътæ, 
Уым — 
Ихсыд айнæджы къæй тигътыл 
Æмæ тызмæг уылæнты здыхсты — 
Дæ фæрстæ тугхъулон куы сысты,— 
Уæд цъити-бæрзæндтыл цы сгарыс? 
Дæ уд цыхцырджытæм цы хъарыс? 
Дæ зæрдæ ног рæттæм æхсайы? 
Æви дæ мигъты риумæ сайы 
Æнцонæй цард? 
Æви нæ зоныс: 
Кæй сæфы уылæнтæн сæ хъомыс — 
Кæм феуæгъди дон комæй фæзы, 
47 

Æмæ 
æнцад мæлттæй кæм лæсы, 
Уым ставдбыл хуыдзых 
Æмæ тъепа 
Кæй кæнынц удæнцойæ 
лекка?.. 
48 

ЦАРДЫ БЫЦÆУ 
Фæлмæн уддзæф цъæх зиллаггонд уылæнтæй 
Тылд сабыргай цæугæдоны уæлцъарыл, 
Кæсагахсæг ныллæг къардиуæй хъавгæ 
Ныппæрста малмæ уаллонконд къæдз æнгуыр. 
Сæртæг кæсаг цæттæ лæвар æнхъæлæй 
Ныккомдзаг кодта уаллоны фæлмæн буар, 
Фæлæ æндон-рисс банкъаргæйæ дзыхы, 
Иæхи фыртæссæй аппæрста фæстæмæ... 
Нæ баурæдта æнгуыры лыстæг бос, 
Фæсонтыскъуыд и цардисæг риуыгъдæй, 
Æмæ æд æнгуыр афардæг и кæсаг... 
Æрдæгфынæй мал сау зилдухтæ уадзы, 
Цыма цы 'рцыд, уый бамбарынмæ хъавы... 
— «Уæуу-уæй», — нæты кæсагахсæг, уынæргъы, 
Мæстæй фыцы лыстæг æнгуыры босмæ... 
Сæртæг кæсаг хъуынайы бын ныббырыд, 
Æмæ хъæрзы æндон æнгуыры риссæй. 
Уый нал баууæнддзæн уаллоны мæнг буарыл. 
О, уыцы уаллон, уый уыди фыдбылыз!.. 
4 Къахуьшæр 
49 

романтикой æмдзæвгæ 
Æз мæхи дæ хъарм æрттыл, 
Ир, цъындæй нæ мысын. 
Мæн ныййардта арвæрттывд 
Цъитийы хъæбысы. 
Урс æврæгъты базы бын 
Хурмæ судзгæ 'ртахæй 
Донхауæны базырыл 
Дунемæ фæтахтæн. 
Æз фæдадтон уады риу, 
Мемæ сты æмкарæн 
Мастисæг уагъд фаты ниуд, 
Саст æрдыны хъарæг. 
Æмæ басыгъд тарсты зын, 
Тугдадзинты баззад: 
Ме 'сфæлдисæг — уарзты зынг, 
Дард сагъæсы азæлд. 
50 

ХЪÆРИУЫ ХОХЫ РÆБЫН 
Ме 'мбæлццон Хъодзаты Æхсарæн 
Зымты уаст — сусæг катайау, 
Хæхтæ — бæрзонд, сæрыстыр. 
Къултыл чырынтæ куатæйы 
Апырх хъæугай Ирыстон. 
Мигъ-цæргæс урссис базыртæй 
Схæцыд сындæг Хъæриуыл... 
Рæгътæ мæ бынмæ — каузылдæй, 
Иунæг бæллиц — мæ риуы: 
Бавæр, ныуулæф зарæджы 
Иры сæрвæлтау зæрдæ! 
Къуылдымтыл, комы нарæджы 
Судзгæ фæтæх зынг зæлтæй! 
51 

СÆГУЫТ 
Сæумæрайсом. Карцагомы уæлхох чысыл æрдуз. 
Æнæнхъæлæджы мæ размæ февзæрд рæхснæг сы- 
къа цæу-сæгуыт. Æз æнцад ныхъхъус дæн, куы нæ 
фæтæрсид, зæгъгæ. Сæгуыт мæ ауыдта. Йæ къах 
зæххыл æрхоста, цалдæр санчъсхы мæм æрбакодта. 
Мæ цæстытæм мын æдзынæг ныккасти. Чысыл æд- 
дæдæр азгъордта æмæ та æрлæууыди. Æз нæ фе- 
змæлыдтæн. Уый мæм бирæ фæкаст, стæй гуырысхо- 
гæнгæ, фæаууон къудзиты фæстæ. 
Æртæхдзагъдæй дæ хуры тын ныййардта? 
Æрбатыхта дæ æрдузы тъæпæн? 
Æви æдзæттæ цуаноны мæтæн 
Дæу боныскастыл сырдты бардуаг радта? 
Хæрог фæрвы æрдæгæууылд æвзарыл 
Хæцгæйæ баззадтæ. 
Æз бандзыг дæн куыддæр. 
Сæууон æрдзы æммадæлон гуырдтæ — 
Кæрæдзийы зæрдæууæнкæй æвзарæм. 
52 

Дæ цæстьпæ — дыууæ райдзаст сæубоны 
Мæ цæстыты дыууæхстонмæ кæсынц, 
«Æууæндон æви нæ?» — 
Æгуыппæгæй фæрсынц, 
Æмæ ныгъуылынц ме 'рфгуыты æндоны. 
«Æууæндон æви нæ!..» 
Æз арф æууæнк æхсыстон... 
Фæлæ тæрсын... 
Нæ мæм фæци гæрзтæ 
Æмæ хъуызынц кæрæдзийы фæстæ 
Мæ зæрдæйы 
фæсмон æмæ æхсызгон. 
53 

ИС АХÆМ ЛÆГ ХÆХТЫ... 
Мæсыгтигъ хæххон хъæу, 
Уыгæрдæн — фæз рæгътыл — 
Кæцыфæнды ран дæр ис ахæм лæг хæхты: 
Æрмæстдæр ын радзур — 
кæмæй дæ, 
кæцон дæ, 
Æмæ дын фырцинæй æрхæццæн дæ цонгыл: 
«Нæхи лæппу куы дæ! 
Цæуæм ма нæхимæ!» — 
Дæ фыдимæ 
Кæнæ дæ фыды фыдимæ 
Уый царди хæларæй, 
Йе разынд дæ хæстæг. 
Æмæ дын нæ кæны æфсоны ныхæстæ,— 
Къæссы фарнæн баззад ирон хъæуы уазæг. 
Фыдæлтон сыкъайы дын рахæсдзæн нуазæн, 
Æрæвæрдзæн хойраг зырнæйзылд тæбæгъты... 
Ис ахæм æмбæлæг, 
Ис ахæм лæг хæхты. 
Фæдзурдзæн дын номгай æнæсгæрст къуыбыртæ, 
54 

Æрисдзæн дын мæсгуыты тулдзын гуыдыртæ, 
Фæкæндзæн дын таурæгъ æнæном лæгæтыл, 
Æнаххос уды мает, 
Хъайтары мæлæтыл... 
Ис ахæм æмбæлæг... 
Цæудзынæн мае къæхтыл 
Ныфсджынæй — 
цы бонмæ 
Уа ахæм лæг хæхты! 
55 

ЦЫХТАХСÆГ 
Урс сæрбæттæн æрбазылд 
Сау æрфыджы къæлæтыл, 
Хуры хæрдгæ тын хъазы 
Цæстыхауты кæрæттыл. 
Къусы былтæй æнхъæвзы 
Æнгуылдзты сæрты сылы. 
Урс къухты змæлд æмбæхсы 
Урс гуымбылы сыр-сыры. 
Чызджы цæсгомыл бандзыг 
Хъуыды — бæллиц нывæндæг, 
Цыма тæлфгæ уд уадзы 
Урс дзæнхъайы нывгæнæг. 
56 

ХЪУЫЛÆДЖЫ УЫНÆРМÆ 
ХЪУСГÆЙÆ 
Цæй тыххæй у цæгъдгæ хъуылæджы таурæгъ? 
Фыццаг сагъæс, фыццаг амонд æвзарæг 
Хъуымбылдзыкку хъуылæгцæгъдæджы зарæг 
Кæй ном мысы зæрдæбын зæлтæй арæх? 
Цæуыл хъырны уынгæг хъæлæсæй бæрдын? 
Хæххон хъамбулзæнг хъомхизæджы уарзтыл? 
Æууæнкæй тынд цъæх дидинæджы мастыл? 
Цæуыл ризы æвзистдзæссыг уыгæрдæн? 
57 

РАЙГУЫРÆМ КЪÆСÆРЫЛ 
Щ (А) {(*■> 
Ризы поезд... 
Цæй, тагъддæр, 
цæй, тагъддæр! 
Тагъддæр тары фæлмæны ныхс! 
Къулгæрæтты сæнтсау æфсæн цалхвæд 
Зæххæй агуры ныфс... 
О бæлццон сидт! 
Мæ къух дыл нæ систон, 
Уадз, бынуарз лæг мæ фыдкой кæна 
Æмæ дзура фыдæлты æмбисонд: 
«Тулгæ дурыл нæ хæцы хъуына...» 
Фæлæ атахт сæртæг зынг мæ сæрты 
Æхсæвы буар цæрдхуынкъгæнгæ, дард, 
Æмæ 'рлæууыд мæ зæрдыл 
Зсстын пецы тæрс-каухалæп арт... 
58 

Мад — хъæбул цух... 
Æрдæгсыгъд æхсидав 
Каед цæхæры ыслæууыд уырдыг, 
Æмæ дзурыс: «Цæудзæнис нæм чидæр... 
О мæ хуры фæрдыг!» 
59 

I® '^ ЙУ 
«Къæсæры уастырджи! Дæ рынтæ!.. 
Лæджы куывд истæмæ кæд дарыс, 
Уæд ацы рæзгæ уд дæ бынты 
Фæуæд мае хæдзарæй фæндараст! 
Цæмæй дзы йе 'мбæлттæ хъæубæстæм 
Хъæбулы арфæтимæ здæхой, 
Æмæ былысчъилæй мае фæстæ 
«Сæгъæй сæныкк гуыры» нæ зæгъой!» — 
Куывта сæрддон мæйрухс изæры 
Мæ фыд кæддæр мæ фæдыл афтæ. 
Æмæ нæ ныллæгцар къæсæрыл 
Къæмдзæстыгау ныр хизын, хъапгæ... 
Кæсы мæм, ног цыма кæддæрау, 
Мæ фыд фæсахсæвæр нæ хуыссы, 
Æмæ, рæвдауæджы æфхæрдау, 
Мæнмæ йæ уæззау ныхас хъуысы: 
60 

«Æгас куы нал вæййы ныййарæг, 
Уæд ын æрæмбарут йæ зынтæ, 
Уæд ма уæм рог фæсмон æрхъары... 
Фæлæ æгайтыма фæзындтæ!..» 
61 

ÆНÆХУЫССÆГ ÆХСÆВ 
Ихсыд дуртыл мынæг къуырцц-къуырцц хъуысы, 
Тары, хъусæгау, бандзыг и цар... 
Уый мæм хуыссæджы фæлмы æрхъуызы 
Кæд мае рагбонты цард. 
Уæлæ уисын цъæх бæхыл æртæхы 
Хурсыгъд саби, йæ хæдон — бæгъгъæтт, 
Ногдзыд нæууыл æвзистдзагъд æртæхы 
Зайы гом къæхты фæд... 
Ссыгъд та зæрдæйы азтæй æмбæхст ныв: 
Сау цæстыты æнæмæт тæмæн. 
Æмæ 'рфæндыд, æрæджиау фæдзæхстау, 
Уымæ базгъорын мæн: 
«О, фæлæуу-ма, циу къухы мæнгæвзыст,— 
Уисын бæх дын дæргъбарц æфсургъ нæу, 
Ды, мæн куыд фæнды, афтæ нæ рæзыс, 
Хурсыгъд саби, фæлæуу!..» 
62 

ХЪÆУУОН РАЙСОМ 
Дзыгуырæй сыхæгты зæрæдтæ 
Дыкъухыг сагæйтты æнцой 
Кæнынц сæ рагбонты ныхæстæ 
Æмæ сæ кусинæгты кой. 
Сæ цардвæд тад æвзист æртæхæй 
Сæ фæйлыд зачъетыл æрбадт, 
Цъæхдзаст хъæууон райсом фæтæхы 
Сæ хъæууон сагъæстимæ дард... 
Цæуын... 
Сæ цин æмæ сæ тыхстæй 
Уыдтæн æз цасдæр рæстæг цух, 
Æмæ мын хъазæгау зæгъдзысты: 
«Кæс-ма, куыд фæлмæн у йæ къух...» 
63 

АЛÆМÆТ-ДИССÆГТÆ 
— «Каем и, кæ, горæтаг бæлццон? — 
Фæдзырдта сыхæгты зæронд лæг,— 
Фæкæс хæдзаргæнæгмæ, цом, 
Æгуыстæй аирвæзтæ знон дæр». 
«Зæронд цæмæн бæззы, зæронд...» — 
Иæхиимæ сындæггай дзуры, 
Æмæ йæ гутонцалх уæрдон 
Æруагъта хъистгæнгæ нæ цуры. 
— «Æгас цу!» — рауадтæн æм æз, 
Æмæ чысыл лæгуæрдон тулæм... 
— «Цæуы мæ хæдзары къæс-къæс, 
Йæ фæйнæг бамбыдтæ и къулæн, 
Æмæ сæрды дæргъы тыхæй, 
Самандур ног къултæн фæкодтон, 
Фæлæ мæм ласыны тых нæй... 
Йæ бон ма цас вæййы зæрондæн!..» 
Æрбазынд мигъы бынæй хур, 
Æмæ æртавта зæхх уæлвонгæй... 
64 

— «Цæй, исты хабæрттæ мын дзур, 
Мæскуыйы та цы хъуысы ногæй? 
Ныр, дам, æцæг ыстахти лæг, 
Мæнæ, цы хуыйнынц?..» 
— «Космонаваттæ». 
— «Æмæ, æцæг у уый, æцæг?» 
— «Æцæг у афтæ». 
— «Ей-и,— ныуулæфыд сындæг, 
Æруагъта уæрдоны рæтæнагъд.— 
Зæххыл цы нæ фехъусдзæн лæг, 
Хуыцауæн басгæрстой йæ гæнах! 
«Алæмæт-диссæгтæ уыдзæн,— 
Дзырдта-иу зæронд молло раджы,— 
Лæг арвæй мигъты 'хсæн цæудзæн...» — 
Ей-и, цæй дардмæ уынаг разынд!..» 
Нæ уæрдон дурты 'хсæн ныхсти, 
Хъыс-хъысгæнгæ йæ тардтам уыртыл, 
Æмæ-иу зæронд лæг — «Ей-и!» — 
Зæгъгæ, ныддис кодта цæуылдæр... 
5 Къахуыпæр 
65 

МÆ РАГБОНТЫ ХÆЛАРМÆ 
Ам хырх-базыр цæргæс мигъы 
Зилы хъæуысæр ныр дæр, 
Ам кæддæрау хъуысы тигъæй 
Гомсæр сабиты цъæлхъæр. 
Рог сæхи цæргæстау фехсынц, 
Рыджы адугъ кæнынц цырд... 
Фæлæ раиртæстон — 
се 'хсæн 
Иу нæ фаг кæны бæлвырд,— 
Ам æз семæ зæхх нæ нæмын... 
Сывæллæттæй байдзаг фæз, 
Фæлæ фиппайын — 
æнæмæнг, 
Ам æнæмæнг хъуыдтæн æз... 
Мæйрухс хохрæбын æрхуыссы, 
Цыма рох артдзæст фæсарт, 
Донбыл цъæх обауæй хъуысы 
Фæсивæды зард. 
66 

Æмæ кæд нæ дæн хъырнынæн, 
Гъе, уæддæр æууæндын æз, 
Гъе, уæддæр хъæуы — уырны мæ — 
Уым мæ дæрзæгбын хъæлæс... 
Фæлæ авæййын æдзæмау, 
Цыма сайд æмбылд фæдæн: 
Ам, цъæх æфсирæн кæрддзæмау, 
Ды нæ фаг кæныс мæнæн... 
67 

НÆРТОН УДЫХЪÆД 
УЫРЫЗМÆГ 
(Ирон æгъдау) 
Рæвдздæр, рарæвдз кæн, Сатана! 
Æз цæуын фæстаг ыстæры. 
Ехх... мае зæронды заман ма 
Бахъуыдтæн нæртон кæстæры!.. 
— Нарты разагъды Уырызмæг! 
Нарт дæу куы 'взарынц тæрхонæн, 
Уæд ныр цавæрдæр хъуымыздзых 
Дæу æмхæтæгæн куыд хоны?! 
— Ма тæрс фегадæй мæ сæрæн, 
Рæвдздæр, мауал кæс æрхуымæй,— 
Аргъ куы нæ кæнай кæстæрæн, 
Уæд æгъдау домæн нæй уымæй! 
68 

АЦÆМÆЗ 
— Нарт! Æгъгъæд нымайут джихæй,— 
Кæд æнæ уаргæ нæ уадзынц, 
Уæд мæ хистæрты бындихæй 
Мæн хъæуы æрмæстдæр уадындз! 
Гъей, нæртон къуыпных фæсивæд! 
Ахсут хъазты фæзæн Сау рындз,— 
Æз быныуæрстæй уæ симдæн 
Райстон бурæгъæдæй уадындз! 
Гъей, уæлхох цæрæг Агуындæ! 
Нарт кæд не 'рвæссой мæгуыртыл, 
Уæд æрхондзынæн нæ куывдмæ 
Æз сыгъдæгзæрдæ сæгуытты. 
Уалæ сау хохы бæрзонд рындз 
Махæн рог уддзæф æрвитдзæн,— 
Уыдон фаг аргъ кæнын зонынц 
Зæрдæйы бæллицтæн! 
69 

УАЦАМОНГÆ 
Мæлгъæвзæгтæ, хъуыддагхуыз кадвæлгъаутæ, 
Хæлæф кæнут,— дзырды бар уæм æрхаудта! 
Æмæ цы сты нæртон цытджын лæгты раз 
Сымах разæй 
Ацæмæз, 
йе Батыраз 
Уæ дзыхты руаджы 
Нарты Стыр ныхасы? 
Фæлæ цы 'рцыд,— 
цы уæ ныууыгъта тасы? 
Уый тæрхоны 
Сатанайы урс цонгæй 
Æрхызти фынгмæ нарты уацамонгæ. 
Нæ бацæудзæн уый къулбылæй уæ размæ,— 
Уый фезмæлдзæн æрмæст 
æцæг Ныхасмæ. 
Уый хъусы дардмæ 
зонды хъæр, 
ныфсы хъæр, 
70 

Æмæ йæ сисдзæн 
зондджындæр, 
ныфсджындæр. 
71 

ХÆХБÆСТЫ ФАРН 
СÆУУОН АЗÆЛД 
Ныццавди цирхъ 
Æхсаргарды æндоныл — 
Ныййазæлыд сæууон булæмаргъ комы, 
Æмбæхсы тар йæ фæдджийы пырхæнтæ, 
Æмæ хуынæн 
нæуæг райгуыргæ бонæн 
Æрхæссынц хуры с'айнæг цæнгтыл хæхтæ. 
— «Гъе-гъей, гъе-гъей-и!» — 
Хи хойы къæйтыл азæлд, 
Цыма тындзы фæдис хъæргæнгæ барæг. 
— «Гъе-гъей-и!» — 
Уый у цъæхбазыр рухсы базард? 
Æви фынхæлд æхсæвы хъарæг? 
— «Гъе-гъей!» — 
Хъæр фегуырд араугæ мæ цуры, 
Цыма цæф маргъ цæгъды йæ систæ фæхстыл. 
— «Гъе-гъей, гъе-гъей-и!..» 
Æгомыг царды фæстæ 
Кæд къæдзæхты æрфæндыди фæдзурын?! 
72 

ДЗУРЫ ÆРДÆГКАЛД МÆСЫГ 
Нынкъуысæд зæхх — 
Æз калдсæрæй лæудзынæн 
Æвдисæндар ныгæд мает æмæ цинæн, 
Сымахæн æз рæстаг цæджындз уыдзынæн, 
Хæхбæсты фарн — 
Æфсарм æмæ лæгдзинад! 
Æз федтон тох. Æз тохæн конд æрцыдтæн. 
Мæ быны цард уыд тох æмæ фæдисон. 
Фæлæ нæ уыд лæджыхъæдæн æвдисæн 
Æрмæст æлвæст кард, 
топхосдон бæрцы тæвд... 
Уый раджы уыд 
Фæлæ ныр дæр æндзæвы 
Мæ хæлд хъустыл — 
куыд æхеитт кæны цæвæг 
Мæ бынмæ арф, нæузад æмдзæхгæр къулыл,— 
Уынын ныр дæр: 
æндон къæдзæхмæ бастæй 
Хæххон хоедзау фæсалгæрдæг ныккарста 
Æмæ йæ халгай къуымрæбынмæ тулы... 
73 

Уынын ныр дæр: 
Мæ сæрмæ хурсыгъд рагъыл 
Хæххон лæппу 
хъæбæрхоры хуымгондæн 
Хъæдын мæцъисæй къæйдуртæ фæлдахы. 
Хæххон чызг ссæуы айнæгыл æд гогон... 
Уынын ныр дæр: 
Мæ кæрты, зилгæ хъазты 
Хæххон барæг йæ саулохыл æрхъазыд: 
Тæхгæ-тæхын йæ бæхы бын фæныгъуылд, 
Æмæ, дыма чысыл цæсты фæныкъуылд, 
Йæ бынмæ фестад уæлдæфæй нывæрзæн: 
Йæ къухы февзæрд зæхмæ 'ппæрст кæлмæрзæн, 
Æмæ цæргæсау хъазты фæзыл азылд... 
О, мысын æз: 
Кæцæйдæр салд хæррæгъты 
Каеддæр æрбафтыд сурæггаг лæг хæхтæм. 
Æмæ йыл хъæу йæ хъæбулау æрынгом, 
Æхсæны йын цæрæнбынат æрцахстой, 
Хæдзар ын сарæзтой. 
Фæкодтой йæ цæрынхъом, 
Хъæу-ирæдæй йын бинойнаг æрхастой... 
О хохаг лæг! 
Мæ уæхсчыты цыргъ къæйты 
Дæ къухты туг цæхджын-таппузтæй хъары, 
74 

Дæ уаргъ нындзыг и сау хæхты æккæйттыл, 
Дæ тыхулæфт мæ дур риуы æнкъарын. 
Фæлæ нæй иу тигъ, иу къуылдым ыссарæн, 
Кæм нæй йæ кой дæ удуæлдай æфсармæн. 
75 

ДЗУРЫ СÆРСÆШÆН КОМ 
Уый федтон æз: 
Уынгæг фæдыл мае сæрмæ 
Хæрхæмбæлд 
тугисæг йæ туджджынимæ фесты. 
Йæ бæх фæзылдта туджджын лæг æфсæрмæй 
Æмæ йæхи мæ къæйрæбынмæ фехста. 
Цæргæсау коммæ ратахт бæх æд барæг... 
Æз адæргæй нынкъуысыдтæн: 
«Мæ бо-оны-ыл!..» 
Фæлæ дæ уарзон ахæм гуырд ныййарæд! — 
Æрвон барæгау багæпп кодта доны!,. 
Æруагъта саргъыл 
тугисæг йæ гæрзтæ. 
«Мæ туг дын — барст! — 
ныхъхъæр кодта йæ фæдыл,— 
Зылдтæн æз афæдз марынмæ дæ фæстæ, 
Фыццаг хатт сиу нæ къахвæндаг, 
Фæлæ дын 
Ныр дзырд дæттын: 
76 

Кæм дæм разынди уыйас 
Ныфс æмæ 'фсарм, 
уым ис мæныл хæсы фарн, 
Æмæ цæуæм, æгас хæххон хъæуы раз 
Зæгъын дæуæн 
Æфсымæр!» 
77 

ДЗУРЫ ШЫДÆЛТЫ МÆСЫГЫЛ 
УАГЪД КЪУХВÆД 
Цымытииы и у мæсыджы къулыл баззад 
егъау къухвæд — æвæццæгæн, мæсыгамайæ- 
джы къухæвæрд. 
Æз къухвæд дæн æрмæст. 
Фæлæ нæ дæн æнæуд. 
Мæ армы хæххытæ сты царды таурæгъ дзурæг. 
Мæн никуы бадаргъ чынд фæндаггон лæгмæ курæг, 
Мæныл æфсæнбыдæй хъадамантæ нæ лæууыд. 
Фæлгæсыс дисгæнгæ мæ дуры уагъд æнгуылдзыл... 
О, ацы къæйтæ сты уæнгдыхæй ист мæ армыл. 
Æз хъуамæ кодтаин ныв-галуантæ. 
Ныббар мын... 
Фæлæ хъуыдис мæн тох 
æлвæст кардæй 
дæ гуырдзыл. 
78 

ЦЫРТ ÆМÆ БАРÆГ 
БАРÆГ: 
Дур æркалдзæн йæ цæссыг: 
Ам цы бæллæх æрцыд: 
Къæйыл бафæлдæхт мæсыг, 
Фæлæ не 'рхуыссыд цырт. 
Рацыд мин азы хъуамæ... 
Ам кæй балц-дугъ æруад... 
Мæнæ цыртыл къахт хъама 
Хъисгай бахсыдта уад. 
ЦЫРТ: 
Гъей, уæлбæхæй æрхизæг! 
Мæрдты ма 'рымыс ам: 
Æз дæн царды æвдисæн 
Æмæ царды нысан. 
Æз дæн дурын нывæрзæн, 
Æмæ хъахъхъæнын ном. 
Чи уыд, 
нæу уый зын фæрсæн: 
Лæг! 
79 

Сыгъдæгуд, æргом. 
Хин нæ хаста йæ сæрмæ, 
Къулбæрзæйæ нæ цыд. 
Дар, фæндаггон, дæ зæрдыл — 
Ам цы хъуыддаг æрцыд: 
«Лæг нæу фыд æмæ цармæй,— 
Ам ныхъхъæр кодта лæг,— 
Кæд нæ фæтарстæ цардæй, 
Уæд тæссаг нæу мæлæт!» 
80 

ДЗУРЫ ХÆХХОН ФÆНДАГ 
— Æз дæн фæндаг. Фæнда дæ, йе нæ фæнда — 
Хæсс де 'рагъыл бæлццæтты уаргъ. Æвдисæн 
У хабæрттæн цæрæнбонты. Æууæндаг, 
Рæстаг æмæ фæлывд лæгæн æмриссæн, 
Æмуырдгуытæм, æмхæрдтæм хонæг у, 
Æсæрст сæмæнтæй царды хъыгыл ку, 
Æмдзæгъд кæн циныл къæйтыл хост цæфхæдтæй... 
Фæндырдзагъды æвзарджыты дæсныдæр 
Куы бакæсид мæ риуыл фыст къæхты хъæр, 
Уæд æй, йæ цæссыг асæрфгæйæ, схонид 
Бæлццон дунейы цардæгас симфони. 
Æз дæн фæндаг, хæххон фæндаг. Æд дуртæ 
Мæн сау къæдзæхтæй ахизын фæнды: 
Æвæд хъæдтæ, тыгъд быдырты уæнтыл, 
Зæххы къорийы денджызтæ 'мае фурдтыл 
Рæстаг дзыллæ кæрæдзимæ куыд хонон. 
Æрмæст кæронмæ 
фæндæгты тæрхоны 
Куыд уон нымад хæххоныл. 
81 

ЧИНЫДЖЫ ИС: 
5 
6 
7 
8 
9 
10 
11 
12 
13 
15 
17 
19 
20 
21 
22 
24 
25 
26 
27 
Мæ мадмæ 
Сонет абадгæ чызгæн 
Сонет 
Сонет сылгоймагæн 
Хъуыддаг æмæ ныхас 
Сонет хæхтæн 
Фыдæлтæ æмæ мах 
Хæхтæм æрыздæхгæйæ 
Гимн хæдзары æфсинтæн 
Сидт хъæлдзæг дзырдмæ 
Быдырон хъуыдытæ 
Цард зоныны тыххæй 
Гутон æмæ кард 
Зынг 
Аргъау 
Райсом раджы гаккукгæнаг уасыд 
„Ис зæрдæйæн дæр гомриу арвау 
стъалытæ..." 
Цæуын æз сау зæххыл... 
„Мæгуыргур никуы уыдис Иры. ." 

28 Æз хæхты райгуырдтæн 
29 Ирон кафт 
31 Кæм мысынц дæу... 
32 Бонырухсы гимн... 
34 Сагъæс æнæзонгæ æмбæлæгыл 
36 Кьахуынæр 
38 Фæндаджы тох 
39 Денджызы. хъазтæ... 
41 Фæстаг тæрхон 
42 Фæндаджы уæз 
44 Адæм кæрæдзи уарзынц 
46 Дугъон 
47 Хæххон кæсаг 
49 Царды быцæу 
50 Романтикон æмдзæвгæ 
51 Хъæриуы хохы рæбын 
52 Сæгуыт 
54 Ис ахæм лæг хæхты 
53 Цыхтахсæг 
57 Хъуылæджы уынæрмæ хъусгæйæ 
РÆЙГУЫРÆН КЪÆСÆРЫЛ: 
58 „Ризы поезд.. .- 
60 „Къæсæры уастырджи!.." 
62 Æнæхуыссæг æхсæв 
63 Хъæууон райсом 

64 Алæмæт-диссæгтæ 
66 Мæ рагбонты хæлармæ 
НÆРТОН УДЫХЪÆД: 
68 Уырызмæг 
69 Ацæмæз 
70 Уацамонгæ 
ХÆХБÆСТЫ ФАРН: 
72 Сæууон азæлд 
73 Дзуры æрдæгкалд мæсыг 
76 Дзуры сæрсæфæн ком 
78 Дзуры фыдæлты мæсыгыл уагъд 
къухвæд... 
79 Цырт æмæ Барæг 
81 Дзуры хæххон фæндаг 


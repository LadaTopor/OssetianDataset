84BРос=Осе) 
Г-14 
Гаджиты Георги 
Г—14 Уацмыстæ [текст]: æмдзæвгæтæ — Дзæуджы- 
хъæу: Ир, 2012 - 239 ф. 
Гагиев Г.Б. 
Произведения 
В сборник, приуроченный к восьмидесятилетию ав- 
тора, вошти его лучшие стихи и литературно-критичес- 
кие статьи. 
13ВЫ 978-5-7534-1355-0 
15ВМ 978-5-7534-1357-4 
Х М131@3)-12 92 84BРос=Осе) 
© ГУП РСО—Алания «Издательство «Ир», 2012 
© Гагиев Г.Б., 2012 
13ВМ 978-5-7534-1355-0 © Григорян В.С., оформление, 2012 
ТЗВЫ 978-5-7534-1357-4 

^ХЗ^ 
ЧИНЫГ «ÆХСÆРДЗÆН» 
ÆХСÆРДЗÆН 
Адæймаг куы равзæрди зæххыл, 
Уæд фырцинæй бæстæ худти, ради: 
Уайтагъд фемæхст цъитийы цæссыг, 
Быдырмæ хæрзæггурæггаг уади. 
Фæлæ хох йæ хæд размæ фæци, — 
Коммæ йын куы нал уыди фæцæуæн, 
Уæд йæ сæрты аппæрста йæхи 
Æмæ фестад цъитидон æхсæрдзæн. 
...Афтæ у нæ фæлтæры хъысмæт, 
Афтæ у нæ тохы фæндаг, афтæ, — 
Мах ныхмæ куы 'рлæууы исчи, уæд 
Не стыр тыхыл авд авд тыхы бафты. 

6 
Гаджиты Георги 
ИР 
Уыд уæззау нæ фыдæлты хъысмæт, 
Чи нымайы уыдонæн сæ зынтæ! 
Цас уæ уыд, нæ ирон адæм, мæт! 
Цас ныккалдтат судзаггаг цæссыгтæ! 
Балбирæгътау арф кæмтты зыдæй 
Цардæй къæртт æппæрстой сау æлдæрттæ, 
Карды комæй, топпы нæмыгæй 
Хъахъхъæдтой сæ мæлинаг æгъдæуттæ. 
Туджджынтæ-иу баисты æвæд, 
Уæд нызтой сæ кæрæдзи туг донæн, 
Чи лæвæрдта чызг æнæ ирæд? 
Ус лæгмæ кæд ысдзырдта йæ номæй? 
Мæгуыртыл-иу дур тылди хæрдмæ, 
Фæлæ дзыллæ рухс амонд уæд федтой, 
Питеры «Аврорæйы» нæрдмæ 
Ды куы сдæ, мæ уарзон Ир, советон. 
Партиимæ карз тохмæ цыдтæ, 
Бирæ зынтæн ахызтæ сæ сæрты. 
Ды, Ирыстон, судзгæ 'хсидав дæ 
Намысджын Октябры цæхæры! 

Уацмыстæ 
7 
СÆРИБАРЫ САЛДАТ 
Ызгъордтой сабыр царды азтæ, 
Нæ цытджын парти радта дзырд, 
Цæмæй нæ рухс горæты астæу 
Уыдаид стыр поэтæн цырт. 
Фæлæ фыдгул ныббырста махмæ, 
Æмæ Къоста салдат фæцыд, 
Поручик Лермонтовы фарсмæ 
Тарасы цъæх фæзты хæцыд. 
Æмæ уæлахизы фронты 
Йæ уарзон æмгæртты рæнхъы 
Йæ къах нæ фæллади тыхст бонты, 
Йæ зарæг хотых уыд хæсты. 
Фæстох та йæ зынаргъ хæлæрттæ — 
Цæрæццаг адæмы цæуæт — 
Хуыдтой сæ фæрнæйдзаг хæдзæрттæм, 
Æмæ йæ суазæг кæдтой уæд... 
Ныр та æрæздæхти йæ балцæй, 
Бæрзонд пъедесталмæ æсхызт. 
Ыскæсут-ма: йæ цæстæнгасыл 
Йæ сагъæстæ куыд ысты фыст! 

8 
Гаджиты Георги 
* * * 
Нал мысынц адæм кæддæры фыдбонтæ, 
Систой сæ саутæ. Æрцыди сыл хорз, 
Фæлæ сæ зæрдæты баззади ностæ, 
Æмæ сын рæстæг дæр не скæндзæн хос. 

Уацмыстæ 
9 
ЗÆРДÆЙЫУЫЛÆН 
Уылæн, о, урсбарц цъæх-цъæхид зыд уылæн, 
Денджызы уылæн, мæ зæрдæйы уылæн! 
Ахæсс мæ салам испайнаг хæларæн, 
Адæмы хъæбул — æвзонг партизанæн. 
Радзур ын, радзур, мæ бæллиц, мæ фæндтæ, 
Зонæд, æз дæр дæн йæ тохы æмбæлттæй. 
Цал хатты стылдтæн йæ бæсты мæ туджы!.. 
Йе 'взонг зæрдæйау мæ зæрдæ дæр судзы, 
Хъуысы йæ гуыпп-гуыпп Испанийы хæхтæй... 
Цал хатты фæхъуыдтæн ме 'мбæлтты рæнхъæй, 
Фæлæ-иу сыстадтæн зæххæй фæстæмæ 
Уадындзы уастмæ, йæ фæдисы хъæрмæ. 

10 
Гаджиты Георги 
* * * 
Царди лæг, æнæхинæй куыста, 
Галиу ми, хæрамдзинад нæ барста, 
Хаттæй-хатт ирон арахъхъ нызта, 
Иу чызджы йæхи уды бæрц уарзта. 
Сыхæгтæ йæ мадзура хуыдтой, 
Арæх æй бынтон дзæгъæлы фаудтой.^ 
Йе 'мбæлттæ «æгуыдзæг у» дзырдтой 
Æмæ йæм ысгуыхтдзинад нæ ардтой. 
...Иу бон байдзаг адæмæй сæ уынг, 
Йе 'мгæрттæ дзы «саг лæг уыди» загътой, 
Сыхæгтæ сæ дам-думтæ ныууагътой, 
Уымæн æмæ ахуыссыд йæ зынг. 

1 
* * * 
Ызнон дæр ма сывæллон уыдтæн æз, 
Нæ рæсугъд уынджы гом сæрæй цыдтæн. 
Мæ хуызæн хурсыгъд сабиты æхсæн 
Æгоммæгæс, цымыдисдæр уыдтæн. 
Ызнон дæр ма мæ худт æмæ мæ хъазт, 
Мæ сонт митæн кæрон нæ уыд, кæрон! 
Нæ хъæубæсты чындзæхсæв уа, йе хъазт, — 
Уыдис-иу хъуыстгонд уым мæ фыдуаг ном. 
Ызнон дæр ма сыхаг чызгимæ мах 
Куы кодтам хыл, куы та — ысхуыст ныхас. 
Ныр ку' ацахсæм кæрæдзи цæстæнгас, — 
Нæ цæсгæмттæ фæсырх вæййынц æваст. 
Нæ цурты згъорынц сабитæ... Цæмæн, 
Цæмæн нæу семæ хъазын та мæ бон? 
Ызнон куы фæцис ме 'взонгад мæнæн, 
Æвæццæгæн, ызнон фæцис, ызнон! 

12 
Гаджиты Георги 
* * * 
Искæд бон мæм удисæг фæзындзæн, 
Дурзæрдæ мын ахæсдзæн мæ уд, 
Фæлæ мын уæддæр мæлæт нæ уыдзæн, — 
Искæмæн та райгуырдзæн лæппу. 
Конд æмæ уындæй мæ хуызæн — 
Саухил, саулагъз, сау дыууæ цæсты, 
Цардæфсис, сыгъдæгзæрдæ, мæстыгæр... 
Бирæ уарздзæн райгуырæн бæсты. 
Никуы суыдзæн адæмыл сæрыстыр, 
Дардзæн сын йæ дæндагæй цырагъ, 
Ахæм номы чиныг сыл ныффысдзæн, 
Æмæ йын зын кæнæн уыдзæн аргъ... 
Искæд бон мæм удисæг фæзындзæн, 
Дурзæрдæ мын ахæсдзæн мæ уд. 
Фæлæ мын зæххыл мæлæт нæ уыдзæн, — 
Искæмæн та райгуырдзæн лæппу... 

БÆРЗ БÆЛАС 
Терк Дайраны комæй 
Быдырмæ кæм уайы, 
Уым бæрзонд къæдзæхыл 
Иу бæрз бæлас зайы. 
Йе 'мбæлттæ æмвæндæй 
Ацыдысты «хæстмæ», 
Тох кæнынц салдатау 
Дард ызмисджын фæзты; 
Хус дымгæты ныхмæ 
Слæууыдысты хохау; 
Хурсыгъд тыгъд быдыртæн 
Ныр уыдзысты дондзау. 
Бæрз та 'хсæвæй-бонæй 
Йе 'намонд хъысмæтыл 
Иунæгæй дзыназы 
Сау айнæг къæдзæхыл. 
Уалдзæджы уддзæфæй 
Йе 'взонг зæрдæ риссы, 
Зымæджы бæгънæгæй 
Уазалы нырризы. 
Сæрды йæм нæ хъарынц 
Уадымсы хъæбыстæ. 
Фæззæг ын ныууигъы 
Хъал Теркмæ йæ сыфтæр... 

14 
Гаджиты Георги 
* * * 
Тарæрфыг бон... Арвы нæрын... 
Къæвдайы сæх-сæх... 
Комулæфт... «Сосланы æрдын»... 
Æрвгæрæттæ — цъæх... 
Ногæвзæрд хуым... Сойджын астым... 
Ивылд дæтты хъæр... 
'Хсæрдзæнты хъазт... Мæргъты зарын... 
Хуры ирд цæхæр... 

Уацмыстæ 
15 
ÆРГОМ НЫХАС 
Цы ныфс ма бавæрон мæхицæн, 
Цæмæй фæкъаддæр уа мæ маст? 
Нæ уарзондзинадæн æвдисæн — 
Уæ рагон акъаци бæлас. 
Куы ма фембæлдыстæм йæ цуры 
Фæстаг хатт, загътай уæд æргом: 
«Мæ бинонты мын фен, æз курын, 
Дæу семæ базонгæ кæнон». 
Фæцыдтæн... Федтон уын уæ къуымтæ, 
Куы нæ сæ федтаин фæлтау! 
Уæ царыл — хæлуарæджы тынтæ, 
Уæ фæсдуар — бырæтты обау. 
Фырæфсæрмæй нымдзаст дæн къулмæ, — 
Уыд ауыгъд гауызыл дæ къам, 
Дæумæ йæ сау цæстытæй зулмæ 
Æрдæгбæгънæгæй каст Тарзан... 
Æмæ дæ бæсты уым ныссырх дæн: 
Уæвгæ та чи уыди æнхъæл, 
Ды уынгмæ иу хуызы кæй цыдтæ, 
Кæй уыдтæ хæдзары æндæр? 
Дæ фыд æваст фæтыхст цæмæйдæр, 
Дæ хъусы дын цыдæр дзырдта, 
Æстæй мæ бафарста, кæмæй дæн, 
Кæм кусын, цас исын æхца. 

16 
Гаджиты Георги 
Мæ зонгæтæй, мæ хæстæджытæй 
Æстыр бынаты исчи ис?.. 
Ныккаст мæм бирæгъы цæстытæй — 
Æвиппайды куыддæр фæцис, — 
Æз ын сæрыстырæй куы загътон, 
(Цæмæй йын фенад уа мæ фенд), 
Мæ фыд мæнæн кæй у колхозон, 
Æз та — æнæхæдзар поэт. 
Фæстиат кодтон æз дæу тыххæй. 
Зæгъын, нæ разындзæн мæнгард, 
Мæ бæсты сдзурдзæни йæ ныхмæ... 
Фæлæ лæууыдтæ ды æнцад. 
Æз ма цы загътаин уæд хъуамæ? 
Цы риссын кодтаин мæ сæр?.. 
Уым хъуыд сатирæйы цыргъ хъама? 
Уым хъуыд поэтикон цæхæр! 

Усщмыстсе 
17 
* * * 
Фæцыдтæ моймæ... Иу къуыдипп дæ асайдта, 
Уый ахæм ми нæ бакодта фыццаг хатт, 
Дæ зæрдæйы дын маргæйдзаг фат асагъта, 
Пæрпæргæнгæ æндæр кæдæмдæр атахт. 
Дæ цæгатмæ æрыздæхтæ къæвда боны, 
Фырдиссагæй дæ сæр куыддæр ысдзæгъæл, 
Нæ дæр чызг дæ, — чызг дæр ма дæ куыд рахонæм? 
Нæ дæр чындз дæ, — 
чындз дæр ма дæ куыд зæгъæм?.. 
Дæ мадмæ дын æнæсдзургæ куыд фæлæууон? — 
«Ысмой, дам, кæн, кæйдæр сабийы аппар...» 
Кæд не ссарай ды ног амонд æд сывæллон, 
Гъеуæд-иу æй æнæ сывæллон ма ссар. 

18 Гаджиты Георги 
\\ ¦ * * * 
Цæмæн мын къахыс мæ фæлмæн зæрдæ? 
Цæмæн мын кæныс дæрзæг ныхæстæ? 
Æнæ мæн хъазтмæ цæмæн фæраст дæ? 
Æндæр лæппумæ цæмæн нымдзаст дæ? 
Цæуылнæ 'мбарыс мæ сонт сагъæстæ? 
Мæ хорз бæллицтæ, мæ бирæ фæндтæ? 
Цæуылнæ 'ууæндыс мæ судзаг уарзтыл? 
Цæмæн мын кæныс ныр цæхх мæ «мастыл»? 

Уацмыстæ 
19 
* * * 
Ды хъусыс мæ сусæг ныхас, 
Дæ цæстытыл уайы мæ хуыз, 
Ныр дæр та уæ хæдзары раз 
Мæ фендмæ æнхъæлмæ кæсыс. 
«Æнхъæлдæн дзы баззад дæ уд!» - 
Фæдзурынц æмбæлттæ мæнæн. 
Уæд та дын куы уаин рæсугъд, 
Фæлæ дын рæсугъд дæр нæ дæн. 
Цы хорздзинад мæм ис, 'мæгъа, 
Цæмæн мæ бауарзтай, зæгъ-ма? 
Тæхуды *мæ не 'мгæртты раз 
Куы бауæндис барджын ныхас! 
Фæлмæн мæм куы худис, фæлмæн, 
Дæ бæллиц куы зæгъис мæнæн! 

20 
Гаджиты Георги 
Ехх, мæ зæрдæ, сау хъæд дæ ды, сау хъæд! 
Цæй, зæгъ-ма, цæмæн æмбæхсыс алкæд 
Ды колхозон сахъ лæппуйы сурæт? 
Уый мæнмæ æрбацыд иу бон курæг, 
Фæлæ мады зæрдæмæ нæ цæуы, 
Дохтæй амæст сиахс, дам, кæй хъæуы? 
Дохтыры куыд радтæм трактористæн? 
Ма мыл бакæн, уæ, нана, æвдисæн! 
Оххай-гъе, дæ фæндон дын куыд райсон? 
Цæй, ныббар мын, ЗАГС-мæ цæуæм райсом. 

Уацмыстæ 
21 
Де 'мбæлттæ дæ урс бæрзы бын бавæрдтой, 
Писыртæ ныййарæгмæ ныффыстой, 
Уарзонæн цыдæр зæрдæтæ бавæрдтой, 
Фæлæ уый цы феххуыс ис йæ рыстæн! 
Алыбон фæуайыс ды йæ цæстытыл, 
Колхозы йæ фарсмæ ды фæкусыс, 
Тмæст дæ зард куы нæ райхъуысы хъæзтытæй, 
Гъеуæд чызг йæ зæрдæмæ фæхъусы. 
«Мауал æм бад, ныр дæ уд дæхи бар у», — 
Хæстæджыты уайдзæфтæй ыстыхсы. 
Ехх, салдат, дæ ингæны дуар фидар у, 
Уыййеддæмæ сау мæры куыд хуыссыс? 

22 
Гаджиты Георги 
РАЙСОМ 
Ныууадз-ма, мæ хæлар, дæ хъазæн ныхас, 
Чызгаймæ мын минæвар бацу! 
Цы мын хæлæг кæны йæ рухс цæстæнгас? 
Æнæ уый мæ бон цæрын нал у! 
Æрæджы нæ сыхы тымбыл хъазт куы уыд, — 
Мæ фæнд ын уым сусæгæй загътон. 
Мæ сыгъдæг хъуыдытыл кæл-кæлæй ныххудт; 
Æргом дзуапп, дам, ратдзынæн райсом. 
Æз уыцы райсоммæ æнхъæлмæ кæсын, 
Æз батадтæн, баруадтæн сонтæй. 
Мæ зæрдæ куы ратона, уымæй тæрсын, 
Æгæр мыл ныддаргъ ысты бонтæ! 

Уацмыстæ 
23 
БУРДЗАЛЫГЧЫЗГ 
Мад йæ фырты институтмæ 'рвыста 
Райгуырæн Ирыстонæй Мæскуымæ, 
Æмæ цъусдуг зæрдæмæ ныхъхъуыста, — 
Иунæг лæппу, иунæг фырт уыд уымæн. 
Уый дзырдта йæ хъæбулæн хæрзбонæн: 
«Цæй, мæ къона, ма рох кæн дæ хæстæ. 
Æз тæрсын... Тæрсын, мыййаг, æвзонгæй 
Ды куы сафай дзæгъæлы дæ рæстæг». 
Фæлæ уый нæ бацыди йæ хъыджы 
Æмæ рæстæг дзæгъæлы нæ сæфта, 
Бауарзта рæсугъд уырыссаг чызджы... 
Поезд сæ Ирыстонмæ ыскъæфта. 
Мад сæ размæ вагзалмæ куы рацыд, 
Йе 'рфгуытæ уыдысты 'хсæвау талынг. 
— Ау, ирон чызг Иры дзыхъы нал уыд? 
— Уыд, фæлæ дзы бурдзалыг нæ разынд. 
— Ды хъуыддаг нæ бакодтай æгъдауыл, 
Æмæ нын фыдæлты фарн ныббардзæн? 
Æз, мæ хур, мæ чындзаджы нæ фауын, 
Фæлæ нæ зæрдæзæгъгæ æмбардзæн? 
Сыхы уынгтæ чи мæрздзæн йæ бæсты? 
Чи уайсаддзæн урсзачъе зæрæдтæм? 
Лæппу мады ныхæстыл ысмæсты, 
Лæппу мадæн не сразы йæ фæндтыл. 

24 
Гаджиты Георги 
Азтæ згъордтой... Уый сæрæн чындз разынд, 
Бинонтæм-иу никуы бакаст зулмæ, 
Йе 'фсин æм куыд æрхастаид азым, 
Кæд æмæ йын уый ысси хъæбул дæр! 
Мад ныр арæх хъазгæйæ фæдзуры: 
«Лæппутæ, æнæнизæй мын рæзут, 
Æмæ сомбон устытæ куы курат, — 
Бурдзалыг чызджытæ-иу æрхæссут». 

Уацмыстæ 
25 
* * * 
Зымæгон дæ федтон фæстаг хатт, 
Нæ зонын, цæмæн кодтай джихтæ. 
Дæ дзыхæй нывыл ныхас нал хауд, 
Дзырдтон дæм: «Мыййаг дын у ихæн?.. 
Дæхи мын ысуазалæй хъахъхъæн, — 
Дæ хорзæхæй, батав дæ къухтæ, — 
Мæ зæрдæ дыууæ дихы акæн, 
Дæхицæн дзы сараз æрмкъухтæ». 

26 
Гаджиты Георги 
* * * 
Дæу фарстон: «Нæ амынд бынатмæ 
Фæзындзынæ астыл?» 
Дæ сау дыууæ цæстмæ фыццаг хатт 
Æз комкоммæ кастæн. 
Фæсырх дæ, ды зæхмæ нымдзаст дæ. 
«О, фендзыстæм», — загътай. 
Нæ ныхас кæронмæ нæ фæци, 
Мæн уынджы фæуагътай. 
Фæззыгон къæвда бон куыд даргъ уыд! 
Куыд сындæг цыд рæстæг! 
Цæмæн кодта афтæ сæлфынæг 
Дæ ацыды фæстæ? 
Цæуылнæ 'нцад къæвда æхсæзыл? 
Цæуылнæ 'нцад авдыл? 
Цæуылнæ ныппырх кодта дымгæ 
Хъуынтъыз мигъты арвыл? 
Нæ амынд бынатмæ æрцæуын 
Æнхъæл дын кæм уыдтæн! 
Фæлæ мæм дæ мидбылты худгæ 
Уæ тигъмæ фæзындтæ. 
Æмæ цыма мигъты æхсæнты 
Зæрин хур ыстылди, 
Раст афтæ фырцинæй мæ зæрдæ 
Мæ риуы ыссыгъди. 

Уацмыстсе 
27 
* * * 
Уæд чидæртæ нæ рæстдзинад нæ зыдтой, 
Æмæ-иу кодтой алы хатт нæ кой: 
Дæуæн мæнæй цы нæ диссаг фæдзырдтой, 
Мæнмæ дæуыл цы нæ хахуыр фыстой!.. 
Фæлæ сыл æз мæхинымæры худтæн, 
Сæ дам-думтæм нæ байхъуыстай ды дæр... 
Мæнæн ды дæ чызджыты рæсугъддæр, 
Дæуæн æз дæн нæ лæппуты хуыздæр. 

28 
Гаджиты Георги 
УАЗДЖЫТÆ 
Ихсыд къул... Цæджындзтæ... 
Дзалайæ 'мбæрзт цар — 
Индиаг зæхкусæг 
Наргисы хæдзар. 
Бинонтæ кæдæмдæр 
Рæвдз кæнынц сæхи, 
Мад æхсы бызгъуыртæ, 
Ныхыл уайы хид. 
Фыд, мæгуыр, фæлладæй 
Зилы къухгуырой, 
Сывæллæттæ къуымы 
Нал кæнынц æнцой... 
Баййардтой сæ фыды: 
— Радзур-ма нын, цæй, 
Чи æрцæудзæн райсом 
Делимæ, æццæй? 
Фыд йæ куыст фæуагъта: 
— Нал уæ у мæ бон, 
Ма кæнут хъæлæба, 
Æмæ уын зæгъон!.. 
Делимæ æртæхдзæн 
Кадджын уазджытæ, — 
Ленины хъæбултæ, 
Ленины фырттæ. 
Уазджытæ куы 'рцæуой 
Махмæ дæр, мыййаг... 
Ма тонут кæрæдзи! 
Ма кæнут фыдуаг! 

Уацныстæ 
29 
Райсом мах сæ размæ 
Фæндагмæ цæуæм, 
Азилæм нæ куырой, 
Еуу ыссад фæуæм... 
Сабитæ сæ фыдæй 
Нал исынц сæ цæст: 
— Радзур-ма нын ноджы, 
Радзур нын æххæст... 
— Афон у хуыссынæн, — 
Дзуры сæм гыцци. 
Кæстæр лæппу Джани 
Сагъæстыл фæци: 
«Ленинæй фæдзурынц, 
Хохыйас лæг уыд, 
Ницы у йæ цуры 
Аргъауы уæйыг. 
Æмæ кæд ныр Ленин 
Асæй у къæдзæх, 
Уæд йæ фыртты уымæн 
Бауромдзæн зæхх? 
Се суазæг кæнынæн 
Стыр агъуыст хъæуы, 
Махæн та нæ къæсы 
Лæг тыххæй цæуы. 
Æз ыстыр куы уаин, — 
Саразин хæдзар, 
Уæлæ арвы риуыл 
Сæнцаид йæ цар. 
Уазджыты æрхонин, 
Фæлæ нæу мæ бон...» 

30 
Гаджиты Георги 
Сабийæн йæ зæрдæ 
Суынгæг и бынтон. 
Баталынг ис... Хъæдæй 
Зымты 'хситт цæуы, 
Маймули ныххуды, 
Джани та кæуы... 
Райсом раджы хъæуыл 
Хур нæма ыскаст, — 
Фыд йæ бинонтимæ 
Горæтмæ фæраст. 
Сосайæн йæ фæрсты 
Базмæлæн нæ уыд, 
Уыйбæрц дзыллæ ардæм 
Никуыма æрцыд. 
Фæндагыл фæзынди 
Машинæты къорд... 
Уазджытæм тындзыдтой... 
Бæстæ сси ызгъорд... 
Джани дисы бацыд, 
Фæндагмæ нымдзаст: 
«Уæйгуыты» фæзындмæ 
Уый æнхъæлмæ каст. 
Базгъордта йæ фыдмæ: 
«Ницы мæм зыны, 
Сæргъæв мæ дæ уæхскмæ... 
Гъер сæ хорз уынын...» 
Уазджытæ фæцæуынц 
Дзыллæйы рæзты. 
Джани дзуры: «Уыдон 
Индийæгтæ сты, 

Уацмыстæ 
31 
Уæртæ саулагъз, саухил 
Раст дæ хуызæн у, 
Рахиз къух нæм тилы, 
Систа нын йæ худ». 
Фыд ныббуц йæхицæй, 
Бахудти фæлмæн, 
Нал æй уадзы Джани: 
«Ахон сæ хъæмæ!» 
Фыд йæ бинонтимæ 
Дард балцæй цæуы... 
Джани хъазы, худы, 
Маймули кæуы... 

32 
Гаджиты Георги 
* * * 
Хаттæй-хатт мæ сонт митыл æрхудын 
Æмæ уæд фæсырх вæййы мæ цæсгом, 
Хаттæй-хатт æмгæртты 'хсæн фæцудын 
Æмæ уæд нæ вæййын, нæ, æфæсмон... 
Бабыхсдзынæн бирæ зындзинæдтæн, 
Циу мæлæт? Цæмæн фæтæрсон уымæй? — 
Царды мидæг æз тæрсын æрмæстдæр 
Не знæгтæн сæ фæндиаг фæуынæй. 

^ад^ 
ЧИНЫГ «ÆМГАРЫ ЗÆРДÆ» 
* * * 
Мæ хорз æмгар, дæуæн дзурын мæ фæндтæ, 
Дæуимæ абон дард балцы цæуын. 
Куыд хорз у, уæдæ, а зæххыл цæрын, 
Сывæллонау сыгъдæг куы уа дæ зæрдæ! 
Æз никуы 'взæрстон над фæндæгтæ царды, 
Æдзух дæ фарсмæ хъузонау цыдтæн, 
Æрмæст æрхæндæг хаттæй-хатт уыдтæн, 
Æмæ мын уый ныххатыр кæн мæ зарды. 
Æз уарзын цин, æз рухс фидæныл зарын, 
Фæлæ цы лæг нæ бавзара æнкъард, 
Уый у мæгуыр, уый никуы уарздзæн цард 
Æмæ уæд махæн не сбæздзæн æмбалæн. 
Мæ хорз æмгар, фæцудынæй мын ма тæрс — 
Поэзийы зынтæй фылдæр цы ис! 
Куы 'рхауон æз, мæ зарæг-иу мын сис 
Æмæ йæ дарддæр рухс фидæнмæ ахæсс. 
2 Гадж1ггы Георги 

34 
Гаджиты Георги 
МÆФÆЛТÆР 
Фыдыбæсты хæсты рæапæджы 10-15 азы 
кæуыл цыд, уыцы æмгæртптпæн. 
Æз цардæй æнцойад нæ домын, 
Æгас цæуæд тох æмæ зын! 
Цыбырдыс, чырынтæ хæдоны 
Æз дымгæты ныхмæ бырсын. 
Мæ фæлтæр, дæ сагъæс, дæ рыстæй 
Æз никуы ыздæхтæн фæсвæд. 
Мах полчъы хъæбултæ уыдыстæм, 
Мах тынг раджы бацыди мæт. 
Мах фаг рæвдыд цардæй нæ зыдтам, 
Нæ хæлæрттæ — маст æмæ хъыг. 
Мах не 'дзард фыдæлтыл куы куыдтам, 
Фæлæ нæ кæмæй хауд цæссыг? 
Мах не скодтой къулбадæг ахуыр, 
Æдзухдæр æмбæрстам нæ хæс, 
Æрæнцади царды уæз махыл, 
Гъе уый тыххæй не схастам рæз... 
Фæлæ ныр цы дзурæм нæ рыстыл, 
Кæмæ кæнæм царды хæлæг? — 
Æрмæстдæр зæронд коммунисттæм, 
Уæззау тохты чи уыди лæг! 

Уацмыстæ 
35 
Сæрибарыл Ирæй Берлинмæ 
Йæ туг чи нæ кодта æвгъау, 
Гъе уыдонмæ бæллæм мах иумæ, 
Гъе уыдонæй исæм æгъдау. 
Гъе уыдонæн кувæм нæ сæрæй, 
Бæрзонд сын хæсдзыстæм сæ ном, 
Цæмæй нын нæ хæстдомд фæлтæрæй 
Сыгъзæрин ныхæстæ зæгъой: 
«У Разы сымахæй нæ бæстæ, 
Уæ уæнгты æхсиды нæ туг, 
Уæ хуызæттæ аразынц рæстæг, 
Уæ хуызæттæй фидауы дуг!» 

36 
Гаджиты Георги 
мдд 
Мадæн тохæй нал раздæхт йæ фырт — 
Фесæфтис æнæ бæрæгæй хæсты. 
Чи зоны, æдзард салдаты цырт, 
Искуы ис Карпаты гоби хæхты. 
Йе та лæппу уæлдæфы хæцыд, 
Æмæ кæд йæ хæдтæхæджы басыгъд, 
Чи зоны, хæстон-денджызон уыд 
Æмæ науы доны бынмæ ацыд. 
Банцад хæст. Ныссабыр и йæ хъæр... 
Ферох ысты хъæубæстæй сæ ристæ... 
Уарзон чызджы ракуырдта æндæр, 
Буц хотæ ызнон сæ саутæ систой. 
Фæлæ мад, ныййарæг мад, уæддæр 
Не 'ууæнды йæ хъæбулы мæлæтыл, 
Не 'ууæнды уый писырты гæххæттыл, 
Не 'ууæнды, кæй банцад тохы хъæр. 
Бирæ 'хсæвты не 'рцъынд кæны цæст, 
Иу бон дæр æнæ кæугæ нæ фæци. 
А дунейыл раджы банцад хæст, 
Фæлæ мадæн хæст нырма нæ фæци... 

Уацмыстæ 
37 
ФÆЗЗÆГ УÆЛЛАГКОМЫ 
Дæттæн сæ дугъуад фæкъаддæр, 
Саппытыл фæсал фæбур. 
«Бафснайут зад хуымтæ тагъддæр! 
Сиды Уæллагкомæй хур. 
Атахти зæрватыкк фатау, 
Сырддонцъиу гонмæ нымдзаст... 
Уæртæ æвзыгъд акробатау 
Кауыл æрцауындзæг нас. 
Фыстæ ыстыхсынц сæ фистæй, 
Фыййау сæ уисæй «хынцы»... 
Мæлдзыг йæ уæззау уаргъ систа, 
Узгæ, дæлдзæхмæ тындзы... 
Мæйрухс та луары йæ тынтæ, 
Кæмттæ нæ кæнынц фынæй, 
Хъуысы ирон цагъд Къæмынтæй, 
Хъуысы ирон зард Дымтæй. 
Фынг у ирон царды скъола — 
Дзыллæйы кад æмæ рад. 
Фысымтæ кувынц: «Ныккола...» 
Чындзхонтæ курынц: «Бæркад...» 

38 
Гаджиты Георги 
САЛДÆТГÆ ЗАРЫНЦ... 
Урсбарц æхсæрдзæнтæ хауынц, 
Арф кæмттæй Теркмæ тырнынц. 
Мæйрухсы салдæттæ зарынц, 
Дæттæ сын цадæг хъырнынц. 
Дардыл сæ «и-лæ-лæй» хъуысы, 
Зарæг æнæбазыр нæу: 
Чи дзы йæ уарзоны мысы, 
Чи та — йæ райгуырæн хъæу, 
Чи та йæ хæххон уæлвæзтæ, 
(Бирæ бæллицтæ сæм ис), 
Иумæ та — Райгуырæн бæстæ, 
Иумæ та — уарзон Цæдис! 

Уацмыстæ 
39 
СÆЙРАГ КОНСТРУКТОР 
Цыппар æхсæвы дун-дуне нæ хуыссыд, 
Цымыдисæй уæларвмæ уыд нæ каст, 
Дыууæ уаримæ космосы хъæбысмæ 
Зæххы къори цымыдисæй нымдзаст. 
Нæ хуыссыд фыд, фынæй нæ кодтой хотæ, 
«Æрфæны фæдæй» нал истой сæ цæст. 
Ныййарæгыл /ныддаргъ ысты йæ бонтæ, 
Чызгайы зæрдæ сагъæстыл фæхæст... 
Æрыздæхтысты уаритæ уæларвæй 
Сæрыстырæй, уæлахизæй, фæрнæй. 
Куы сын кæнынц æгас дзыллæтæ арфæ. 
Зæххыл æрмæст у иунæг лæг фынæй... 
Уый уариты æрцæйтæхгæ куы федта, 
Æруагъта уæд фæллад къухтыл йæ сæр... 
Йæ къæхты бын — нæ зынгзæрдæ планетæ, 
Йæ уæлæ та — ыстъалыты цæхæр. 
Фæфылдæр ысты тар ныхы æнцъылдтæ, 
Йæ дæрзæг былтæ худæзмæл кæнынц, 
Фынæйæ дæр ма генион хъуыдытæ 
Йæ сæры магъзы, дугъæттау, тæхынц. 
Мæ иубæстаг, ныххатыр кæн ды уымæн, 
Кæй нæ кæны ныртæккæ немæ цин. 
Цæмæй нæ хуыссой къорд суткæйы дзыллæ, — 
Уый мин æхсæвы 'нæхуыссæг фæци! 

40 
Гаджиты Георги 
ÆМГАРЫМÆЛÆТ 
Уæрæсейы сгуыхт артист Цæрукъаты 
Тотырбеджы фырт Аяыксандры рухс ном 
дзы арын. 
Цыд мæ фарсмæ мæ хæлар ызнон, 
Каст мæм афтæ — æнусмæ цæрдзыстæм. 
Ууыл абон нытталынг и бон, 
Мах æй сау сынты уæлæ хæсдзыстæм. 
Уыд æмхуызон нæ зæрдæйы уаг, 
Иумæ сайд дзырд, мæнгард ми нæ барстам, 
Иунæг хатт дæр нæ зæрдæйы фаг 
Мах нæ дзырдтам, нæ уыдтам, нæ уарзтам. 
Каст мæм афтæ — цæрдзыстæм æнус. 
Рæстæг мах у. Цæмæн кæнæм тагъд дæр? 
Чи æнхъæлдта, йæ дунейы рухс 
Ууыл ахуысдзæн йе 'мгъуыдæй раздæр. 
Чи æнхъæлдта, зæрдæрисгæ мæн 
Уый йæ фæстæ æнкъардæй кæй уадздзæн. 
Нал бахуддзæн йæ мадмæ фæлмæн, 
Сауцæст чызджы куырдуаты ныууадздзæн. 
Цыд мæ фарсмæ мæ хæлар ызнон, 
Каст мæм афтæ — æнусмæ цæудзыстæм. 
Фæлæ ууыл нытталынг йæ бон, 
Мах æй сау сынтыл райсом хæсдзыстæм... 

Уахщыстæ 
41 
НЕГР ÆМÆ АПЕЛЬСИН 
Балладæ 
Уыд Мæскуыйы цыппурс, 
Тымыгъ бæстæ йæ уæлныхты систа, 
Тынг фæрынчын Ильич, 
Бацыд кусджыты тас æмæ мæт. 
Зон, нæ хæцыд хуыссæг 
Уæд зынгзæрдæ, æвзгъыд коммунисттыл, 
Адæм иумæ куывтой: 
«О, ыстыр Хуыцау, Ленин цæрæд!» 
Уыд Мæскуыйы цыппурс... 
Кодта Африкæ хурмæ дзæгæрæг... 
Хабар тарст цъиуау тахт 
Æмæ негырты бауагъта маст. 
Уайтагъд рарвыстой лæг: 
«Цу *мæ базон, куыд цæры нæ фæтæг, 
Радзур уымæн нæ рис, 
Ракæн уымæн лæмбынæг нæ хъаст...» 
Бæлццон райста лæдзæг, 
Райста йемæ йæ фæстаг æхцатæ, 
Уыд йæ уæхскыл хызын. 
Уым та рахаста Ленинæн хуын. 
Негр фистæгæй цыд, 
Цыд Уæрæсемæ, ластой йæ наутæ, 
Уад йæ хъустыл æдзух 
Сау цагъайрæгты ниуын, хъæрзын. 

42 
Гаджиты Георги 
О, куыд зын уыд йæ балц! 
Уый куы пъæлицæ ехсытæй надтой, 
Куы ыстыгътой йæ царм, 
Уыд йæ зæрдæйы маст æмæ цин. 
Петрограды куы 'рхызт, 
Уым ын кусджытæ «'гас цу» куы загътой, 
Уымæ баззадис уæд 
'Рмæстдæр иунæг зынгцъар апельсин. 
Ленин Горкæты сад, 
Низ ыл кодта тыхджынæй-тыхджындæр... 
Негр уымæн дзырдта: 
«Тагъд ысласдзыстæм буржуйты уд! 
Мах ыстæм ныр уæ ныфсæй ныфсджындæр, 
Гъе æрмæст нын ды цæр!..» 
Æмæ Ленин йæ мидбылты худт. 
Негр фæтæгмæ каст, 
Стæй йын 'фсæрмхуызæй апельсин радта: 
«Курын, ма ракæн хъаст, 
Айс мæ хуыздæр хæлæртты лæвар...» 
...Уый æвдадзы хос у! — 
Дохтыр цингæнгæ негрæн загъта, 
— Уый æвдадзы хос у! — 
'Мæ йын стигъынмæ хъавыд йæ цъар. 
Ленин негрмæ каст, 
Ленин негры бирæ фæфарста, 
«Цæй, фæндараст фæу!» 
Æмæ дохтыртæй иумæ фæсидт: 
«Дысон фехъуыстон æз, 

Уацмыстæ 
43 
У тыхджын рынчын Галя Семашко1 
Æмæ ацы лæвар 
Уымæн, чи зоны, хосæн баззид...» 
Дохтыр разы нæ уыд, 
Дохтыр комкоммæ загъта йæ фæндон... 
Ленин уымæй куырдта: 
«Ды, дæ хорзæхæй, ма кæн тыхсгæ. 
Æз фæцардтæн дзæвгар, 
Фæлæ Галя нырма у сывæллон, 
Æз фæцардтæн дзæвгар, 
Галя — махæн нæ сомбон, нæ цард...» 
...Ленич тынгдæр ыстыхст, 
Тмæст ма иунæг хатт ракаст йæ цæстæй. 
Фарста: «Саби куыд у?» 
Дзуапи ын радтой: «Фæсæрæн и тынг». 
Ленин мидбылты схудт, 
Ленин ракаст нæ Райгуырæн бæстæм, 
Æмæ тынгдæр ыссыгъд 
Прометейау æнусты йæ зынг. 
1 Æнæниздзинад хъахъхъæнынады адæмон комиссар 
Семашкойы чызг. Ацы хабар уыд æцæг. 

44 
Гаджиты Георги 
ФЫРТ 
Мад рагæй нæ федта йæ иунæг хъæбулы, 
Фырт горæты куыста, мад хæхбæсты цард. 
Фыста йæм: «Æрцу æмæ абад нæ цуры, 
Нæ хъæбул, æнæ дæу куы кæнæм æнкъард...» 
Йæ мады фыстæгæн фырт дзуапп дæр нæ радта, 
(Кæд æй, мыййаг, не 'вдæлд, ыстыр куысты уыд). 
Ныййарæджы зæрдæ ыстыхсти, ыскатай 
Йæ фыртмæ бæрæггæнæг хъæуæй ыссыд. 
Фырт мады куы федта, уæд уайтагъд ыскатай, 
Дзырдта йын цыдæртæ, цымыдисæй каст, 
Ыстæй уæд æрæнкъард, йæ мидбылхудт атад, 
Йæ зæрдæйы сæвзæрд æнæкæрон маст: 
«Мыййаг мæ куы агура исты æххуысæн, 
Кæцæй йын æрхæссон ныртæккæ æхца. 
Цæмæй ма балхæндзынæн «Волгæ» мæ усæн? 
Цæмæй сараздзынæн мæ бинонты цард? 
Кæнæ та куы феной мæ куысты æмбæлттæ 
Нанайы æдзæллаг хъæууон дарæсы, 
Зæгъдзысты: нæ риссы йæ мадыл йæ зæрдæ, 
Æмæ мæм фыдбылыз æнхъæлмæ кæсы»... 
Мад худти йæ мидбыл: «Æрæгмæ куы цыдтæ, 
Нæ зæронд ыстыхсти, рынчын у, рынчын... 
Чысылæй ды уарзтай уæливых, хъæбынтæ 
Æмæ дын ысхастон, мæ урс уæрыкк, хуын!» 

Уацмыстæ 
45 
Дыккаг хатт та загъта ныййарæг йæ фыртæн: 
«Æруай-иу нæхимæ, рынчын у дæ фыд!» 
«О, райсом зындзынæн!» — 
фырт тагъд-тагъд ысдзырдта, 
Мæлæтæй фервæзæгау йе 'муд æрцыд. 
...Мæйы фæстæ хъал лæппу йе стъолы лагъзæй 
Хъуынайæ ысласта ныййарæджы хуын. 
Фæкасти йæм бирæ, ыстæй уæд йæ разæй 
Кæдæмдæр нынтъыхта ыскъуыдтæ хызын. 
Йæхæдæг хъуыддагхуызæй бавнæлдта куыстмæ — 
(Йæ бынат бæрзонд уыд. Мызд дæр ын уыд хорз!) 
Куы схъуына уой хуынтæ — ис ног хойраг скæнæн, 
Куы схъуына уа зæрдæ, уæд уымæн нæй хос! 

46 
Гаджиты Георги 
СЫРХРОЗÆТÆ 
Мæнæн мæ хорз хæлæрттæй иу 
Æндæраз ус куырдта. 
«Кæд ма мын аргъ кæныс, уæд-иу 
Фæзын хъæмæ! — дзырдта. 
Лæварæн исты хъуыд фæрæз. 
Зымæг уыд, хур нæ каст, 
Фæлæ уæддæр ыссардтон æз 
Сырх дидинджыты баст. 
Чысыл сабитау, хъарм, фæлмæн 
Æз розæты тыхтон, 
Зымæгон тымыгъы цæмæй 
Нæ баргъæвсой бынтон. 
— Кæм дын уыд дидинджыты баст? — 
Мæн иууылдæр фæрсынц. 
Фырцинæй чындзы 'мбал æваст 
Мæнæн кæны хъæбыс... 
Æнæкæрон уыди сæ цин: 
Цыма сыл хур ыскаст, 
Æрмæст мæнмæ сæ чындзы 'фсин 
Былысчъилæй нымдзаст. 
Хæрзаг йæхинымæр дзырдта: 
«Цæй хуын у уый, цæй хуын? 
Куы сын балхæдтаис фæлтау 
Йе иу къус, йе хызын...» 

Уацмыстæ 
47 
Мæ лæвар райста уый мæстæй, 
Фыдгæнæгау ныхъхъус. 
Ыстæй йæ рудзынгмæ хæстæг 
Ныппæрста къуымы ус... 
Лæбурдта гом рудзынгæй уад, 
Мæ розæты баст сыд. 
Фæлæ сæ, марадз, кæд æрхауд 
Тæригъæддаг цæссыг. 
Æрцыд сæ рухс цардæн кæрон, 
Куыд нæ сын уыди зын!.. 
Сыгъдæг зæрдæйæн у æнцон 
Цæрын æмæ мæлын! 

48 
Гаджиты Георги 
ÆД ЫЛЫТЫ ÆВЗÆРДÆР 
Æмбисонд 
Иу хъæуы цардысты адæм фæрнæй, 
Фæлæ дзы чи уыд йæ хорз цардæй разы? 
Ахæм хъæу зонут, зондцух кæм нæй? 
Уыцы хъæуы та дзы иу дæр нæ разынд, 
Никæуыл худтысты иумæ хъæрæй, 
Раджы сæ ферох цыргъзонд ныхас, хъазын. 
Райдыдтой агурын се 'хсæн сæрхъæн, 
Диссæгтæ кодтой кæрæдзийы цæстмæ, 
Исчи кæд разынид суцца, сæртæг, 
Исчи кæд сдзурид æдылы ныхæстæ... 
...Рацыд æрмæстдæр хæрзчысыл рæстæг — 
Нал уыдис сæрхъæнтæн се 'хсæн нымæц дæр. 
Иу æдылыйæ «фæфидауы» хъæу, 
Дыккаг дæр худынæн ницы хъыгдары, 
Æртыккаг, цыппæрæм, царды хос нæу, 
Райдыдтой хъæубæстæ се сæфт æмбарын. 
Иу райсом райстой сæ къухмæ кæрдтæ, 
Сфæнд кодтой се «'взæрты» иумæ ныммарын. 
Хъæугæрон сæрхъæнтæн се 'взæрдæр цард, 
Уырдæм цыдысты. Кæсынц æмæ дурыл 
Æдылы дауы йæ ызгæхæрд кард, 
Хъама — йæ астæуыл, хъримаг — йæ цуры. 
— Байрйай, Хамбитта, цы кусыс, зæгъ-ма? 
— Ма мæ хъыгдарут, — тыхстхуызæй сæм дзуры, — 

Уацмыстæ 
49 
Дысон нæ хъæубæстæ бахордтой ард, 
Хъуамæ нæ сæрхъæнты скæнæм быныскъуыд, 
Цомут мæ фæстæ, цæттæ у мæ кард!.. 
...Хъæубæстæ иууыл æрвдзæфтау уыдысты, 
Стæй уæд йæ саулохыл алчи ысбадт... 
Худгæ сæ фæрныг хæдзæрттæм цыдысты... 

50 
Гаджиты Георги 
* * * 
Мæ хæлар, мауал кæн фынæй, 
Рæхджы уыдзæнис аст, 
Зæххыл нæма уыдис нырма 
Гъе ахæм хурæскаст. 
Кæд ды нæ фидæнмæ бæллыс, 
Кæд æм кæныс хæлæг, 
Уæд рæвдздæр кæн, нæ балц у зын, 
Нæ нысан та — бæрæг. 
Æрбалæуу де 'мгæрттæм хæстæг, 
Нæ сонбонмæ тындзæм! 
Фынæй кæнынмæ нын рæстæг 
Милуан азты уыдзæн... 

Уацмыстсе 
51 
* * * 
Сыхæгтæ стæм, ис не 'хсæн 'рмæстдæр кау, 
Фæлæ нæ дзырд кæрæдзийыл нæ бады, 
Куы сдзурын «урс», уæд ды фæзæгъыс «сау», 
Куы феныс мæн, уæд амбæхсыс дæ уаты. 
Куы кæнон цин, уæд ды вæййыс æнкъард, 
Куы фембæлæм — нæ мæм кæсыс фæрсмæ дæр. 
Фæлтау, чызгай, куы цæриккам мах дард, 
Зæрдæйæ та куы уаиккам хæстæгдæр. 

52 
Гаджиты Георги 
* * * 
Уæззау сагъæс мын бафтыдта мæ удыл, 
Æмæ мæ цард ныггалиутæ йæ мæтæй. 
Куы мæм чызгай йæ мидбылты фæхуды, 
Куы мæм фæкæсы, туджджынау, ызнæтæй. 
Куы мын фæкæны, хионау, йæ сагъæс, 
Куы та мæ фены, удхæссæгау, йе сæфт, 
Куы мын фæдзуры: «Тагъддæр-ма мæ ахæсс!» 
Куы мын фæзæгъы: «Тагъд, мæ цурæй фесæф!» 
«Куыд ын барыс? Æрхуд, гормон, дæ митыл!» - 
Мæхицæн уæд фæзæгъын æз фырмæстæй, 
Фæлæ та мæм куы бахуды йæ мидбыл, 
Уæд, карчы цъиуау, азгъорын йæ фæстæ. 

Уацмыстæ 
53 
* * * 
Уыцы чызгæн — зæд йæ бакаст, 
Сауцæст, сауæрфыг, дæргъæлвæс, 
Судзгæ арт — йæ уæнгты ахаст, 
У мыр-мырæгау йæ хъæлæс. 
Арæх рацæуы нæ рæзты 
Уый изæрыгæтты донмæ, 
Æмæ уæд мæ дыууæ цæсты 
Нал фæкæсынц, нал, мæ коммæ. 
Уыцы чызг йæхибæрц уарзы 
Урс æхсæрдзæнты пырхæндæг 
Æмæ куы фырцинæй зары, 
Куы чысыл вæййы æрхæндæг. 
Уыцы чызг йæхибæрц уарзы 
Хæхтæ, тыгъд быдыртæ, дæттæ, — 
Иудзырдæй, мæнæй фæстæмæ 
Уарзы дунейыл æппæтдæр! 

54 
Гаджиты Георги 
сидгон 
Рабалц кодта æфсадмæ мæ бæстаг, 
Хæхтæ йын сæ урс сæртæй куывтой, 
«Даргъ æмæ зын уыдзæнис дæ фæндаг, 
Æмæ у ныфсхаст, лæппу!» — дзырдтой. 
Уыд дзырддзæугæ йе 'мгæртты 'хсæн, куысты, 
Ничи федта сахъ лæппуйæ маст, 
Хъæубæстæ йæ хæдзармæ цыдысты, 
Сарæзтой йæ кæрты астæу хъазт. 
Чызджытæ йыл амбырд ысты иууыл, 
Уый дæр сæм, æфсымæрау, дзырдта. 
Се 'ппæт дæр æм худтысты сæ мидбыл, 
Гъе, æрмæстдæр иунæг чызг куыдта. 
Уый дæрддзæфæй сахъ сидтонмæ касти, 
Бакъул кодта урс бæрзыл йæ сæр. 
Авд азы йæ сусæг уарзтæй уарзта, 
Æмæ ныр йæ сусæг уарзт фæхъæр! 

Уацмыстæ 
55 
* * * 
Нæ бæрзонд хæхтæй рог уддзæф дымы, 
Рæхснæг бæрз бæлас, расыгау, фæцуды. 
Кæд мæ, чызгай, дæ удхæссæг уыныс, 
Уæддæр дæуыл мæ сонт зæрдæ нæ худы. 
Куы ма дæ фенин иунæг хатт æрмæст, 
Æрхæссин уæд дæ сæрвæлтау мæ уды, 
Кæд мын нæ уарзы хорзамонд дæ цæст, 
Уæддæр дæуыл мæ сонт зæрдæ нæ худы. 
Куы мæм бахудис иунæг хатт фæлмæн, 
Уæд мæм кæниккой ме * мгæрттæ тæхуды. 
Кæд æз дæу тыххæй сагъæссаг фæдæн, 
Уæддæр дæуыл мæ сонт зæрдæ нæ худы. 

56 
Гаджиты Георги 
Æндæримæ-иу урссæр хæхтæм кастæ, 
Мæныл та-иу мæ дун-дуне ныттар... 
Æндæримæ-иу киномæ фæраст дæ, 
Мæнæн та-иу дзырдтай: «Дæ зæрдæ дар!..» 
Æндæрæн-иу изæрыгæтты арæх 
«Æрра у», загъгæ, ракодтай мæ кой. 
Мæнæн та-иу æдзух дзырдтай мæнг таурæгъ: 
«Æрмæстдæр ды, ды уыдзынæ мæ мой!» 
Æндæримæ дæ рухс бæллицтæ бастай, 
Æмæ дæ цардæн арæзтай фæрæз, 
Æндæр лæппуйы судзгæ уарзтæй уарзтай, 
Мæнæн та-иу дзырдтай: «Æнхъæлмæ кæс!» 

Уацмыстæ 
57 
КАДИРЫСТОНÆН 
Фæрнæй мын фæцæрай, мæ райгуырæн бæстæ, 
Мæ зæрдæйы уидаг, мæ цард. 
Тæхуды, тæхуды,дæу аккаг ныхæстæ 
Нæ рæсугъд æвзагыл ссар. 
Дæ фадат дæхи бар, дæ фезмæлд дæхи бар, 
Нымад æмæ кадджын дæ сæр. 
Æрмæст нын у фидар, æрмæст у сæрибар, 
Æрмæст нын зæрдæрухсæй цæр. 
Къоста *мæ Черменты цæрæццаджы бæстæ — 
Хъæбатыр Иссæйæн йæ ныфс, 
Æрдхæрæны заман, æрдхæрæны рæстæг 
Ды сомбоны рухсмæ цæуыс. 

58 
Гаджиты Георги 
УАЙДЗÆФТÆ 
Дысон та мæ ме 'мгæрттæ æрцахстой, 
Уайдзæфтæй фæкодтой мæн фыдæхсæв, — 
Уыдон се 'ппæт бинонтæ æрхастой, 
Æмæ, дам, ды дæр ыскæн чындзæхсæв. 
О, бæргæ нæ байхъусин уæ дзырдмæ, 
Фæлæ мæм кæсы нана дæр зулмæ: — 
«Уæртæ, мæ хур, де 'мгæрттæн сæ фырттæ 
Хъæугæроны ихыл хъазынц хъулæй». 
Удæнцой мын нал дæттынц æмгæрттæ, 
Арæх мæ зынæрвæссон фæхонынц, 
Фæлæ мын кæм æмбарынц мæ фæндтæ!.. 
Фæлæ мын мæ сагъæстæ кæм зонынц!.. 
Иу рæсугъды сусæг уарзтæй уарзын, 
Иу рæсугъдмæ æз кæсын æнхъæлмæ, 
Кæд мæн дæр æрхъуыды кæнид царды, 
Кæд æрхæссид мæн чысыл йæ сæрмæ. 
Кæд, мыййаг, йæ зæрдæмæ фæцæуин, 
Нал ын уаин ме 'мгæртты 'хсæн чидæр. 
Уыййеддæмæ чызджытæй нæ хъæуы 
Дунейыл æртæ хорзæй мæн иу дæр! 

Уацмыстæ 
59 
* * * 
Ызнон дæр ма æвзонг уыдтæ, сырхуадул, 
Рæхснæг бæрзау — хæрзконд æмæ хæрзуынд. 
Ныр дыл дæ хур ныгуылæнмæ куы акъул, — 
Дæ сау дзыккуты урсытæ фæзынд. 
Зæрватыккау дыл атахти дæ рæстæг, 
Рæсугъд фынау, дæ æвзонгад фæцис. 
Ызнон-иу дæм цы усгур каст зынгцæстæй, 
Уый ныр æрмæст йæ сабиты мæт ис... 
Дæуæн дæр ныр дæ чызджытæ — чындздзонтæ... 
Кæддæр сæ фыд уынгæг тохы фæмард... 
Куыд ныддаргъ вæййынц сидзæргæсыл бонтæ! 
Куыд тагъд ацæуы сидзæргæсыл цард! 
Ныртæккæ у дæ фæдонтыл дæ катай, — 
Дæ тухитæ куыд нæ бавзарой ног. 
Дæ сабитæн дæ æвзонгад куы радтай, 
Уæд чи кæны сæдæ азмæ зæронд? 

&ъх&к 
ЧИНЫГ «ГУТОН ÆМÆ СТЪАЛЫТÆ» 
ГУТОН ÆМÆ СТЬАЛЫТÆ 
Мæн фæнды, цæмæй мæ Ир, мæ бæстæ 
Стъалытæм цымыдисæй кæса, 
Къаддæр уайой хæсты нывтæ цæстыл, 
Рухсдæр фидæн рухс амонд хæсса. 
Уа цæмæй нæ цардамонд æлутон, — 
Ууыл дзыллæ зарджытæ фысса. 
Хъуамæ кусæг рацæгъда зынг гутон, 
Зæхкусæг цъæх ауæдзыл тыхса. 
Хъуамæ сбада гутондар зынг бæхыл, 
Мах та йын «фæрнæйдзаг у» зæгъæм. 
Гутон арф куы нæ ацæуа зæххы, 
Уæд куыд ис ыстъалытæм тæхæн?.. 

Уагуиыстсе 
61 
МÆКÆСТÆРÆН 
Нæ хъæуы тагъд-тагъд кæнын царды, 
Кæд иу хатт цæры лæг, уæддæр. 
Кæд царды циныл зарæг зарыс, 
Уæд баназ царды маст фылдæр. 
Цæмæй дæ фидæны фæлтæртæ 
Бæрзонд, уæздан ныхас зæгъой, 
Цæмæй ирон фынгыл сæ сæрмæ 
Æрхæссой ракæнын дæ кой. 
Дæ хорз хъуыддæгтæй ма у разы 
Æмæ, нæргæ куы уа дæ кад, 
Уæддæр рох ма фæкæн, дæ размæ 
Къоста Ирыстоны кæй цард... 

62 
Гаджиты Георги 
ФЫДЫЗÆХХ 
Куы зыдтон, зæрдæйæ кæй уарзтон — 
Сæ фылдæрыл нал хæцы цæст... 
Цы кæнон, сæ фæдыл фæраст уон 
Æви ма фæлæууон æххæст? 
Мæн рагæй æлвасы йæхимæ 
Ныййарæгау райгуырæн зæхх. 
Фыдгулты кæлæнтæ 'мæ хинтæй 
Æнафоны зæрдæ фæцъæх. 
Æз уалдзæгæй цас хæрзтæ зонын, 
Йæ хурæй дæр кодтон æрра. 
Цæй, а зæххыл бакæнон сомы, 
Цæмæй мыл хæкъуырццæй кæуа, 
Цæмæй мын, кæй йыл цыдтæн хъавгæ, 
Кæй йæ кодтон сагъæсæй хурх, 
Йæ риу уа æнустæм дæр авдæн, 
Йæ рæвдыд — ныййарæджы къух. 
Кæй зыдтон, зæрдæйæ кæй уарзтон — 
Сæ фылдæры нал уыны цæст... 
Сæ хæс сын мæхимæ æз райстон. 
Хъæуы мæ фылдæр ныфс æрмæст. 

Уахщыстæ 
63 
ПОЭТИКОН ИЗÆР 
Ссыгъдысты поэзийы цырæгътæ, 
Рухс зæрдæтæй фесæфт талынг, маст. 
Раст цыма сыгъзæрингъуыз æндæхтæй 
Сагъæстæ æрцæуынц иумæ баст. 
Фесæфти хæрамдзинад, мæнгард ми, 
Сулæфыд йæ къæхты бынæй зæхх, 
Абырста хæлардзинады арми, 
Амардта нæ зæрдæты фыдæх. 
Æмæ дуне ноггуырд мæйау худы, 
Кувæндонау зæрдæтæ сыгъдæг, 
Иу нæ кæны иннæмæ тæхуды, 
Иу нæ кæны иннæмæ хæлæг. 
Рын æмæ фыдæн сæ хъару не сси 
Бакæнын нæ рухс фæндтæм сæ арм, 
Гъей-джиди, цæй тыхджын дæ, поэзи, 
Гъей, мæгуыр, цæй æдых дæ, хæрæм! 

64 
Гаджиты Георги 
ИРОН 
«Ирон-ирон»-гæнгæ куы цæрай, 
Ирон — дæ цин, ирон — дæ хъыг, 
Æмæ дыл ирæттæ куы калой 
Æрмæстдæр искæд бон цæссыг, 
Фæлæ æфсымæрон дзыллæтæ 
Куы нæ зæгъой, кæй уыдтæ лæг, 
Куы нæ дыл фæрисса сæ зæрдæ, — 
Зæгъ-ма, цæй ирон уыдтæ уæд? 

Уацмыстæ 
65 
ÆХСÆРДЗÆНТÆ 
Макуы дзурут: æхсæрдзæнтæ зарынц, 
Хъазгæ, худгæ урс хæхтæй тæхынц... 
Æхсæрдзæнтæ судзаг цæссыг калынц, 
Æхсæрдзæнтæ сау марой кæнынц... 
Макуы дзурут: æхсæрдзæнтæн дардмæ 
Раст æмæ æнцон уыдзæн сæ фæд... 
Искуы федтат дзидзидайы заргæ, 
Мадæй йæ куы фæиртасынц, уæд? 
Макуы дзурут: æхсæрдзæнтæ размæ 
Цингæнгæйæ денджызмæ тындзынц... 
Искуы федтат хъазгæ æмæ худгæ 
Хорз чызджы куы фæхæссынц чындзы?.. 
3 Гаджшы Георги 

66 
Гаджиты Георги 
* * * 
Лыстæг, æнæбазыр хъуыддæгты 
Кæны мæ царды монц тызмæг, 
Кæнынц изæрмилтау сындæггай 
Мæ уд, мæ сагъæстæ мынæг. 
Кæддæр мын цас уыдис хæлæрттæ, 
Мæ сæрыл сын уыдис фæндаг, 
Сæ иутæ мын ныр дæр — хуыцæуттæ! 
Лыстæг сырдтæ дæр дзы уыд фаг... 
Ныр дæр мæ хъысмæтыл фæстохау 
Зыны бæзджын фæздæджы тæлм, 
Æмæ мæ зæрдæйы фыдохау 
Æнусы рис æвæры фæлм. 
Фæлæ мæм рæстæджы нысæнттæ 
Куы схудынц сабийау рæсугъд, 
Уæд цинæй рацæйтоны зæрдæ, 
Æмæ ныззæлланг кæны уд. 

Уацмыстæ 
67 
поэт 
Поэт мæнг ныхæстæ куыд фысса, 
Куыд хона зындоны дзæнæт? 
Къоста йæ рухс ингæнæй сыстдзæн 
Æмæ дыккаг мард кæндзæн уæд. 
Поэт егъау мыздыл куыд дзура, 
Куыд кæна йе 'мдзæвгæтæ уæй? 
Йæхицæн хорзæхтæ куыд кура, 
Куыд цæра амондджын, фæрнæй? 
Поэт мæнг ныхæстæ куыд фысса, 
Куыд кæна хицауадмæ хъаст, 
Кæуылдæр дам-думтæ куыд мыса, 
Хæрам лæджы куыд хона раст? 
Поэт цыфæнды стыр хицауæн 
Йæхæдæг рахæссы тæрхон, 
Æмæ уæд суанг Ыстыр Хуыцауæн 
Нæу уымæн аивын йæ бон. 
Поэт мæнгард дзырдтæ куы фысса, 
Куы нæ уа табугонд йæ ном, 
Уæд уый нæу дзыллæйæн тырыса, 
Уæд уый нæу дзыллæйы цæсгом. 

68 
Гаджиты Георги 
«НАЦИОНАЛИСТ» 
Фæсарæйнаг фыссæг мæ бафарста: «Ца- 
вæр музыкæ уарзыс тынгдæр?» Æз ын 
ирон куы загътону уæд мæ рахуыдта на- 
ционалист. 
Куы федтон хорз адæмтæ бирæ — 
Нæ хæссын уыдонмæ æз фау, — 
Уæд тынгдæр бамбæрстон, нæ Ирмæ 
Кæй.ис рæсугъд фæтк æмæ 'гъдау. 
Куы кастæн Дант æмæ Шекспиры 
(Сæ дзырдты фарныл кодтон дис), 
Уæд тынгдæр бамбæрстон, нæ Ирæн 
Рæсугъд, аив æвзаг кæй ис. 
Куы хъуыстон Моцарт æмæ Бахмæ, 
Уæд тынгдæр бауырныдта мæн, 
Кæй ис нæртон зарджытæ махмæ 
Æмæ сын нæй зæххыл мæлæн. 
Æдзух цы лæг дзура: «Мæ бæстæ, 
Зæххыл дæ хуызæн нæй дыккаг», 
Кæны уый базайраг ныхæстæ 
Æмæ у дзыллæйæн ызнаг. 
Фæлæ цы лæг хона мæлинаг 
Йæ туг, йæ хорз æгъдау, йæ фыст, — 
Уый у дыууæ хатты кæуинаг, 
Уый у дыууæ хатты æлгъыст. 

Уацмыстæ 
69 
Уæдæ ирон зарæг кæй уарзын, 
Кæй у Къоста мæ уд, мæ рис, 
Хæссыс мæм уый тыххæй кæд азым, 
Уæд-иу мæ хон националист. 
Мæнæн дунейыл у зынаргъдæр 
Домбай æфсымæрон Цæдис, 
Нæ уарзын уый æз Ирæй къаддæр, 
Æмæ мæ хон националист. 
Мæнæн мæ хур, мæ цæст — Уæрæсе, 
Мæ судзгæ уарзт, мæ бон, мæ ис. 
Мæ сæр бæрзонд хæссын йæ фæрцы, 
Æмæ мæ хон националист. 
Куы 'ртайа боны рухс мæ цæстыл — 
Иронау мын ыскæнут хист. 
Куыд зæгъой ме знæгтæ мæ фæстæ: 
«Мæрдты дæр у националист!» 

70 
Гаджиты Георги 
ЗÆРОНД НЫВГÆНÆГ 
Цыма хуыцауы сконд у, дурæй 
Нæрæмон цырт бæрзонд фæцыд, 
Æмæ йæ саразæг йæ цуры 
Æрвдзæфау æрмадзы лæууыд. 
Фæрсынц æй йе 'мбæлттæ: «Цы рцыди, 
Зæгъ-ма, цæмæ 'руагътай дæ сæр? 
Дæ цырт нæ зæрдæмæ фæцыди, — 
Уый у дæ уацмысты хуыздæр! 
Кæс-ма, бæрзонд фæцыд цъæх арвмæ, 
Æнусты уый цæрдзæн фæрнæй. 
Дæ куыст у афтæ аив, афтæ, 
Æмæ йæм фау æрхæссæн нæй. 
Дæ нывмæ кæсгæйæ æвзæрынц 
Нæ риуты цины монцтæ, уарзт...» 
Фæлæ дзы цас фылдæр æппæлынц, 
Гъе, уыйбæрц тынгдæр судзы маст. 
Цæуылнæ йын зæгъынц рæстдзинад? 
Куы уаид афтæ аив цырт, 
Уæд дзы куыд нæ ссарынц хъæндзинад, 
Кæнæ хуымæтæджы рæдыд? 
Йæ рыстзæрдæ фыдох æнкъары, 
Кæнынц йæ кæстæртæ та цин: 
Йæ куысты иу аипп нæ ары — 
Æмæ йæ курдиат фæци! 

Уагуыыстæ 
71 
ДЫУУÆ ПОЭТЫ 
Ис иу поэт. Уый булæмæргъау зары, 
Æдзухдæр мæймæ, стъалытæм — йæ каст, 
Йæ чингуыты нæ вæййы цин, йе маст, 
Уæддæр йæхи æцæг классикау дары. 
Уый никуы вæййы йе 'мбæлттау æнкъард, 
Дыууæ минутмæ афыссы æмдзæвгæ, 
Æмæ нын кæд нæ агайы нæ зæрдæ, 
Уæддæр чысыл нæ райсы гонорар... 
...Æндæр поэт... О, уымæн у йæ бон 
Цæрæнбонты хæссын йæ риуы зарæг, 
Уый у æдзухдæр балхон æмæ сгарæг, 
Æмдзæвгæ фыссын уымæн у зындон... 
Нæ йын у нард фынг, буц бæрæгбон цард, 
Чысыл цæлхдур нæ кæсы уымæ стыр дур... 
Æцæг поэт æдзух вæййы мæгуыргур, 
Æцæг поэт вæййы Хуыцау. 

72 
Гаджиты Георги 
Мæрзойты Сергейæн 
Хæларæй фæцардыстæм иумæ, 
Æфсымæр дæ загътон мæхицæн. 
Кæй никуы дыл рацыдтæн хинæй, 
Дæхи зæрдæ уымæн — æвдисæн. 
Æмгарæй æз бирæ нæ домын, — 
Кæй хъæуынц козбаудзæф ныхæстæ? 
Æрмæст-иу зын сахат, тыхст боны 
Мæ фарсмæ æрбалæуу æдæрсгæ. 
Мæ сагъæс, мæ мæт-иу мын бамбар, 
Æмæ мын-иу авæр ныфсытæ, 
Къостайы зарæг-иу мын азар, — 
Фæкъаддæр уыдзысты мæ зынтæ. 
Хæларæй фæцардыстæм иумæ, 
Æфсымæр дæ загътон мæхицæн, 
Кæй никуы дыл рацыдтæн хинæй, 
Дæхи зæрдæ уымæн — æвдисæн. 
Ныр дæр ма цы рæстæг фæцæрæм, 
Уым хъуамæ уæхски-уæхск фæцæуæм, 
Нæ фæндаг та зын æмæ даргъ у, 
Нæ цард та æнæ уый цæй цард у? 

Уацмыстсе 
73 
МÆАХУЫРГÆНÆГ 
Ды дæ сæууон æртæхдзаст арвыл 
Фыццаг зæрин хуры цæхæр, 
Ды дæ мæ сæнтты монц — цъæхбазыр, 
Мæ фыццаг хъуыдыты пæр-пæр. 
Ды дæ æнусмæ ныр мæ зарæг, 
Ды дæ мæ цин æмæ мæ уарзт, 
Ныббар, ныббар мын, куыд ныййарæг, 
Кæд дын ыскодтон искуы маст. 
Кæд дын æфтыдтон мæт дæ мæтыл, 
Кæд мын мæ сонт митæ уыдтай, 
Æмæ мæ хуызæтты хъысмæтыл 
Дæ базыл сусæгæй куыдтай. 
Кæд-иу ыстыхстæ ды мæ хъæрæй, 
Мæн тыххæй бавзæрстай зынтæ, 
Æмæ æнафоны дæ сæры 
Фæзынди урсытæ фылдæр... 
Лæууын сывæллонау дæ цуры, 
Кæсы мæм ме 'взонгад фынау, 
Мæ риуы та цæры дæ сурæт — 
Рæсугъд сæууон хуры тынау. 

74 
Гаджиты Георги 
НЫХАС САЛЬВАДОР АЛЬЕНДЕИМÆ 
Æз дæу, комрад, лæгæй-лæгмæ нæ федтон, 
Сантьягойы нæ уыдтæн æз, ды — Иры. 
Дæуыл фыссынц ныр дунейы поэттæ, 
Цæрыс рæсугъд сæуæхсидау сæ риуы. 
Паддзах нæ уыдтæ, хорзæхтæм нæ кастæ, 
Уыдтæ æдзух сæрибары фæдисон. 
Дæ риу тыдта æфхæрд дзыллæйы мастæй, 
Æмæ чысыл нæ феххуыс дæ сæ рисæн. 
Æууæндыдтæ рæстдзинадыл, æфсармыл, 
Æмæ дыл знæгтæ рацыдысты хинæй, 
Сæ фыццаг тæрхон уыд дæуæн дæ цардыл, 
Мæрдтæм дæ фæстæ барвыстой ныр минтæ... 
Дæ сыгъдæг зæрдæ мах æфтауы дисы: 
Фæлтæрд салдат, куыд дæ асайдта хунтæ? 
Куыд дæ ферох ис, балбирæгътæ цирчы 
Æрмæст фæкæнынц хъазгæ æмæ худгæ? 
...Ныдздзæм дæ бæстæ. Кæд, мыййæг, дæу мысы? 
Фæсабыр ысты марой æмæ хъарæг. 
Зынг континенты талынг риуæй хъуысы 
Дæ фæдонтæн сæ тохы сидт, сæ зарæг: 
«...Мах цæуæм мæлæтдзаг тохмæ, уарзон президент, 
Нал ахуысдзæн тохы арты судзгæ континент! 
Багъæцут, нæ сау ызнæгтæ, разылди уæ дуг, — 
Хъуамæ райсæм бартыл тохы не 'фсымæрты туг!..» 

Уацмыстæ 
75 
ДЫУУÆ ЦЫРТЫ 
Фæмард ыстыр Хуыцауы рынæй 
Цæстфæлдахæг æмæ фылдæг, 
Æмæ йын йе 'мхуызон уырытæ 
Ыскодтой диссаджы хæрнæг. 
Цы нæ козбау ныхас дзы загътой: 
Цыма уыд дзыллæйæн йæ фырт, 
Æмæ зынаргъ дурæй ныссагътой 
Хъæбатыр лæгау уымæн цырт. 
— Куыд нæ атонынц, куыд, нæ фæрстæ, — 
Дзырдтой, —цы лæг уыди, цы лæг?! 
Фæлæ чысыл рæстæджы фæстæ 
Йæ цурмæ нал уыди зынæг... 
...Йæ фарсмæ хохаг дурæй цыртыл 
Æрмæстдæр цалдæр дзырды фыст: 
«Ирон зæххыл, ирон сыджыты 
Фæлладæй кусæг лæг хуыссы». 
Нæ хъуысти уæлсынтæй йæ кадæн 
Мæнг ныхæстæ æмæ мæнг кой, — 
Йæ мард сæхимæ райстой адæм 
Æмæ йыл сабитау куыдтой. 
Ныр дæр фыдохы бон куы 'рцæуы, 
Куы 'вæрынц уæлмæрдты зиан, 
Уæд алчи кусæг лæджы къæйыл 
Æнкъардæй авæры йæ арм. 
Æмæ цыма ызнон фæхицæн — 
Сæ риутæй райхъуысы хъæрзын. 
Кæсы сæм «сахъ лæджы» цырт дисæй 
Æмæ йæхинымæр кæрзы. 

76 
Гаджиты Георги 
* * * 
Афтæ ма 'нхъæл, маст исынмæ 'мхиц дæн, — 
Уæд мæ риуы атонæд мæ маст. 
Чи скæндзæнис барæй знаг йæхицæн, 
Чи схондзæн æнæраст лæджы раст? 
Фæлæ дыл куы фæхуда мæ зæрдæ, 
Хорз лæгæй куы зæгъай ды «æвзæр», 
Уæд мæрдтæй дæр сыстдзынæн фæстæмæ, 
Æмæ мын уæд сар кæны дæ сæр! 

Уацмыстæ 
11 
ХИВÆНД ЛÆППУГÆ 
Мадæн фарнимæ фондз фырты цард — 
Саджы фисынтыл амад лæппутæ. 
Хъуамæ фондз чындзы 'рхастаид мад, 
Хъуамæ фондз чындзæн загътаид мад: ' 
«Æз ныр уе уазæг абон, мæ хуртæ...» 
'Рмæстдæр хистæр фырт фарныл фæхæст, — 
Мад ын скодтаид хъуамæ чындзæхсæв, 
Фæлæ райдыдта тугкалæн хæст, 
Ссыгъди бартыл сæрибары хæст, 
Æмæ лæппутæ райстой сæ гæрзтæ. 
Тох уæззау уыд, кæм ын уыд кæрон? 
Мад та 'нхъæлдта — рæхджы йæм зындзысты. 
Мад та 'нхъæлдта — йæ хъаймæты бон 
Уый йæ фырттæн зæгъдзæнис хæрзбон, 
Фæлæ лæппутæ хивæнд уыдысты... 
Фырттæй иуы дæр нал федта мад; 
Топпы дзыхмæ æвæрдтой сæ удтæ, 
Радтой удуæлдай тохы сæ цард, 
Скодтой Ирæн æнæмæлгæ кад 
Уыцы «мæлинаг» хивæнд лæппутæ... 

78 
Гаджиты Георги 
ЗÆРОНД ФÆДЫСГАРÆГ 
Кæддæр уæззау тохы йæ номæй. 
Æнæхъæн полкъ сæрыстыр уыд. 
Кæм сусæгæй, кæм та æргомæй 
Йæ фазыл не знæгтæм хъуызыд. 
Мæлæты арæнтыл-иу ахызт, 
Уæддæр-иу бардзырд уыд æххæст: 
Кæм-иу йæ къухы бафтыд «далыс», 
Кæм та-иу «тохъхъылыл» фæхæст... 
...Сындæггай рох кæнынц йæ зынтæ, 
Цы удхар бавзæрста кæддæр. 
Фæлæ-ма кæс: 
— йæ фырты фырттæ 
Сæ цыппæртыл бырынц уæддæр... 

Уацмыстæ 
79 
СОВЕТОН ИРЫСТОН 
Чи зоны мæ фыдæлты хъысмæт? 
Чи бамбардзæн уыдонæн сæ зынтæ? 
Цас дæ уыд, мæ чысыл адæм, мæт, 
Цас ныккалдтай туг æмæ цæссыгтæ!.. 
Тухитæ куы уыдысты дæ хай, 
Тыгъд быдыры саугуырмæй хæтыдтæ. 
Скæсæнæй æрбабырста Мамай, 
Батардта дæ хæхты арф цъæссытæм. 
Хуссарæй æртхъирæн кодта Турк, 
Сау денджызæй — тæтæры æрдонгтæ, 
Бадомдта дæ Особайы дуг, 
Кæвдæсæрдтæн ницы уад сæ тохæй, 
Цагъайрæгтæ мардысты сыдæй, 
Цардæй къæртт æппæрстой хъал æлдæрттæ, 
Карды комæй, топпы нæмыгæй 
Хъахъхъæдтой нæ мæлинаг æгъдæуттæ. 
...Тынг даргъ у дæ хъизæмар дæуæн, 
Фæлæ ды дæ зарæггаг поэтæн, 
Парти æмæ Ленины фæрнæй 
Ир, мæ Ир, куы ысдæ ды Советон! 
Райстай ды нæ фыдæлтæй æрмæст 
Туг, ыстæг, бæрзонд хæхтæ, цъæх фæзтæ, 
Слæууыдтæ республикты æмрæнхъ, 
Семæ размæ ацыдтæ æдæрсгæ. 

80 
Гаджипгы Георги 
Ацæудзынæ ноджы дарддæр ды, — 
Рухсдæр фидæн сонт зæрдæ æнкъары, 
Мæн æрмæст Советон Ир хъæуы, 
Хæлд мæсгуытæ, зæппæдзтыл нæ зарын. 
Ницы у æрра дæттæн сæ уад, 
Терчы хъæрмæ мин азты дæр хъуыстой, 
Фæлæ циу æнæ Уырыс нæ цард? 
Циу, зæгъут, æнæ Ленин Ирыстон? 
Уыдонимæ карз тохты цыдтæ, 
Бирæ зынтæн ахызтæ сæ сæрты, 
Ды, Ирыстон, судзгæ 'хсидав дæ 
Намысджын Октябры цæхæрты. 
Зæрдæ рухсдæр фидæнмæ бæллы, 
Ивгъуыд заман цардуагæн цы мысæм? 
Мах æрмæст Советон Ир хъæуы, 
Иумæ йыл рæсугъд зарæг ныффыссæм! 

Уацмыстæ 
81 
ЗÆХКУСÆДЖЫ САГЬÆС 
Зæронд дæн ныр. Мæ уæнгты хъару асаст. 
Мæ адзал мæм æрбалæууыд хæстæг. 
Хъуыды кæнын, фыццаг мыл хур куыд ракаст, 
Хъуыды кæнын мæ сабийы рæстæг. 
Хъуыды кæнын, ирон фæндыры зæлтæм 
Куыд систон хъазты ме уæнгтæ бæрзонд. 
Фыццаг уарзтæй куыд басыгъди мæ зæрдæ, 
Фыццаг мастæй куыд ныффидар мæ зонд... 
...Куы цæрон, уæд ирон лæгау цæрдзынæн, 
Æлгъыст фæуæд амал æмæ мадзал. 
Куы мæлон, уæд зæрдæнизæй мæлдзынæн, 
Хуыцауы рынæй нæй мæнæн адзал. 
Æз дуджы рисмæ иуварсæй нæ кастæн, 
Сыгъдысты риуы амонд æмæ тох, 
Фæлæ цы федтон тухи æмæ мастæй, 
Гъеуыдон мæ кæнынц сындæггай рох. 
Лæууынц мæ зæрдыл: тохы монцты зарæг, 
Мæ фыццаг ауæдз колхозон зæххыл, 
Цыма та ног дæн балхон æмæ сгарæг, 
Цыма та цины базыртыл тæхын. 
Ныр дæр ма фехсин, гъей-джиди, мæ нысан, 
Уæйгуытæ стæм, куыд нæ уромы зæхх? 
Цы хистæр нæ уа кæстæрæн тырыса, 
Уый уæд мыггагмæ рæстæджы фыдæх. 

82 
Гаджиты Георги 
КЪОСТАЙЫ КАР 
Къостайы карæнмæ фæхæстæг 
Мæнæн мæ фæлтæры хъысмæт, 
Æмæ кæны хъазардæр рæстæг, 
Фæкъаддæр —цин, фæфылдæр — мæт. 
Нæ куыстæй арæхдæр ыстыхсæм, 
Æхсæв дæр нал зонæм фæллад, 
Фæлæ сæдæ куы уа нæ цард, — 
Уæддæр Къостайау нæй ныффыссæн! 
...Кæм рифмæтæ кæнынц къуылых, 
Кæм раст зæгъынмæ къух нæ тасы, 
Кæм уацмыс рауайы фæлвых, 
Кæм ирд фæлгонц нæ зонд нæ ахсы. 
Уæдæ, зæгъут, цы у нæ зард? 
Кæйдæртау рифмæтæй цы хъазæм? 
Кæнæ æвдисæм растдæр цард, 
Кæнæ нæ фыдæбон ныууадзæм... 

Уацмыстæ 
83 
КЪОСТА 
Фыдохы бон ирон адæммæ рагæй — 
Лæгау лæгæн куы ахуыссы йæ зынг, 
Уæд ын фæзæгъынц «рухсаг у» æнкъардæй 
Æмæ ныккалынц судзаггаг цæссыг. 
Фæлæ дæуæй нæ дзыллæтæ куыд зæгъой: 
«Дæ ном уæд рухсаг, дзæнæты фæбад!» 
Лæгæн кæд искуы йе стыр ном, йæ хорз кой 
Уæлæуыл баззад, уый у уæд Къоста! 
Фыдæй фыртмæ ирон адæммæ рагæй 
Кæд искуы 'рцыди зондджын ныхас загъд, 
Кæд айхъуысти ирон лæджы зард дардмæ 
Нæ талынг хæхтæй, уый у уæд Къоста! 
Къоста йæ цард нæ сæрвæлтау æрхаста, 
Нæ буц сабиты авдæнтæ уызта, 
Нæ адæмæн рæсугъд æвзаг ныууагъта, 
Йæ тугæй нын «Ирон фæндыр» фыста. 
Ныр дæр мах йемæ фидæнмæ фæбырсæм, 
Зæрдæрухсæй æфсымæртау æнгом. 
Мæлæт дын ма уæд, дзыллæйы тырыса! 
Мæлæт дын ма уæд, дзыллæйы цæсгом! 
Зын уыдысты уæлахизы фæндæгтæ... 
Ирон салдат-иу карз тохы куы 'рхауд, 
Уæлахиз-иу куы фæцæйкодтой знæгтæ — 
Зæгъын ын хъуыд ирон ныхас — «Къоста» 

84 
Гаджиты Теорги 
Æмæ-иу слæууыд йе 'мбæлттæн сæ фарсмæ, 
Мæлæтыл-иу фæуæлахиз и цард, 
Рæстдзинады зын фæндæгтыл æй размæ 
Хуыдта нæ Иры стыр поэт Къоста. 
Къостайы цыт нæм стыр хъуыддæгтæм сиды, 
Къостайы номæй дзыллæ ард хæры, 
Къостайы туг нæ къабазты æхсиды, 
Къостайы зард нæ зæрдæты цæры. 
Цæй, размæ, уæдæ, фидæнмæ фæбырсæм, 
Зæрдæрухсæй æфсымæртау æнгом. 
Мæлæт дын ма уæд, дзыллæйы тырыса! 
Мæлæт дын ма уæд, дзыллæйы цæсгом! 

Уацмыстæ 
85 
КЪОСТАЙЫ МЫСГÆЙÆ 
Арын дзы мæ ахуыргсенæг, зындгонд ирон 
фыссæгАрдасенты Хадзыбатыры рухс ном. 
Никуы вæййы базырджын æнусы 
Царды уæз æнцон хæссæн лæгæн, 
Алы райсом радиомæ хъусæм, 
Тагъд-тагъдгæнгæ аходæн хæрæм. 
Хаттæй-хатт кæрæдзийы фæрсæм: 
— Цæй куыд дæ?... 
— Дзæбæх... 
— Хæрзбон... 
— Салæмттæ... 
Газеты тæфæрфæстæ кæсæм, 
Уыйфæстæ та дунейы хъуыддæгтæ... 
Диссаг у нæ фæлтæры хъысмæт: 
Чи уæйыгау къæдзæхтæ рæмудзы, 
Чи кæны йæ улупайы мæт, 
Чи æнæнцой тохы арты судзы. 
Цас мын ис сыгъдæгзæрдæ хæлæрттæ! 
Фæлæ махæй уый разындзæн лæг, — 
Стыр Къостайау фидæны фæлтæртæ 
Искæд бон кæмæ кæной хæлæг... 

86 
Гаджиты Георги 
КЪОСТАЙЫ ФЫД ЛЕУАНЫ МОНОЛОГ 
Зинтæ скодтой кæлæнтæ мæнæн 
Æмæ ноджы мæ иунæг бындарæн, 
Æз паддзахы фæсдзæуин кæй дæн, 
Уый мæ хъæбул æрдумæ нæ дары. 
Уымæн хинтæ кæд не скодта зин, 
Уæд йæ урсзачъе фыды нæ саид, 
Райсид афоныл унтеры цин, 
Стæй йæ рæстæджы штабс дæр ысуаид. 
Сисид мыггаджы намыс бæрзонд, 
Уаид уымæн йæ фадат йæхи бар, 
Уый та райста зæхкусæджы зонд 
Æмæ гутоны къухыл ныффидар. 
Уый та аразы æрдзы нывтæ, 
Ноджы ардауæн зарджытæ зары, 
Тох кæй кодтон Шамилы ныхмæ, 
Уый мын арæх мæ цæстмæ фæдары. 
Ноджы райдыдта дзуæртты рох, 
Хицæуттимæ йæ быцæу фæкарздæр. 
Ехх, куы 'мбарин, цæуыл у йæ тох, 
Ехх, куы 'мбарин, цæуыл у йæ катай... 
Ау, мæ фыртæн цы нæ кæны фаг? — 
Уый дын хор, уый дон фос, уый — зæххытæ, 
Уый та райста зæхкусæджы уаг, 
Цыма цард у нывтæ 'мæ хæххытæй... 
Ныр бæрæг у — æвæстаг фæдæн, — 
Ничи уздзæн нæ къонайыл авдæн, 
О, цы хохы зæд ралгъыста мæн, — 
Сау æвзалыйæ 'рхауæд уæларвæй. 

Уацмыстæ 
87 
РОХИНГÆН 
Ныррухс и кувæндонау Нар, 
Фæззыгон хурмæ цæхæртæ калдта, 
Цыма зыдта, кæй райгуырд ам 
Нæ Иры цин, нæ Иры катай. 
Йæ авдæны куы 'рцыди баст, 
Уæд ноггуырд саби дзидзи 'ркуырдта. 
Йæ мад æм къулбæрзæйæ каст, 
Тыхстæй йæ цæссыгтæ ныхъуырдта. 
Куы федта сабийы кæугæ — 
Йæ зæрдæ нал фæлæууыд мадæн. 
Йæ къух ма систа мад бæргæ, 
Цæмæй йын ауза йæ авдæн. 
Фæлæ йæ æдых цонг æрхауд, 
Йæ сæр цæф сæгуытау æруагъта, 
Йæхæдæг сидзæр уыд, ныр та... 
...Ныр уый дæр сидзæрæй ныууагъта. 
Къæстайы мадæн загътой «рухс», 
Туалгом кад ыскодта уымæн. 
Фæлæ йæ ингæны уæлхъус 
Нырма къæйдур цырт дæр нæ уынæм. 
Къостайы Иры дзыллæ хоны 
Йæ цæугæ кад, йæ ном, йæ ис. 
Зæххыл та иу лæг дæр нæ зоны, 
Йæ мады рох ингæн кæм ис. 

88 
Гаджиты Георги 
КЪОСТАЙЫФАРН 
Йæ бæстæ чи уарзы хъæбулау, 
Ироны чи хоны ирон, 
Рæсугъд сæуæхсиды зынг хурау 
Уæд уымæн арфæйаг йæ ном. 
Ирыстон никуы уыд гадзрахат, 
Ызнæт митæй йæ фарн уыд хызт, 
Тыхы бон калд йæ туг парахат, 
Аланты кардæй дуне рызт. 
Ирыстонмæ ныр худы хурау 
Нæ ныфс — æфсымæрон Цæдис, 
О, хурты хур, уæддæр дæ курæм, 
Къостайы фарн нын ма уæд ист. 

Уацмыстæ 
89 
Бирæтæ загътой: «У саулагъз фыдуынд». 
Лæппутæ хъазты «кæй чызг у?» нæ фæрсынц, 
Усгуртæ тигътæй йæ уатмæ нæ кæсынц, 
Астæумæ не 'ххæссы дзыккуты быд... 
Бирæтæ загътой: «Тæригъæд у тынг, 
Бады æдзухдæр æнкъардæй йæ уаты, 
Базæронд уыдзæн йæ фыды уæларты, 
Бамынæг уыдзæн йæ цæстыты зынг... 
...Фæлæ æндæр хъæуæй барæг фæзынд, 
Мыггаджы кад æмæ номæй нæ фарста, 
Чызджы йæ зæрдæйы къайæн ыскарста... 
Чызг дæр æндæр хъæумæ моймæ фæцыд... 
Усгуртæ загътой: «Нæртон рæсугъд уыд, 
Иннæты разæй дæр уый хъуыди курын, 
Не 'дылы сæртæ кæм уыдысты? — дзурынц, — 
Чызджы æндæр хъæумæ уадзын нæ хъуыд!» 
Фæлæ цы ' рцыд... уый æрцыд! 

90 
Гаджиты Георги 
МÆ СЫХАГ ЧЫЗГÆН 
Цæй фыдуаг уыдтæн! Терчы был мæ хъултæй 
Æз кодтон ихыл тохси хъултæ пырх, 
Фæлæ-иу ды куы рацыдтæ нæ цурты, 
Уæд-иу мæ уæнгтæн асастис сæ тых. 
Нæ барстон сонт ми, суцца ныхас иуæн, 
Мæ цахъхъæнтæн сæ фыдуагдæр уыдтæн, 
Фæлæ-иу ды куы загътай: «Цом нæхимæ», — 
Дæ фæдыл уæд сæргуыбырæй цыдтæн. 
Цыдис мæ цард зынтæ 'мæ цинтæ 'взаргæ, 
Ды мын æндæры амæттаг фæдæ, 
Дæ чындзæхсæвы адæм кодтой заргæ. 
Æз та нæхимæ сабийау — кæугæ. 
Æмбæрстон æй, мæ хъысмæтæй кæй цæуыс, 
Уæддæр ыскарстон рухс амонд дæуæн: 
Уæд арфæйаг, ды а зæххыл кæй цæрыс 
Æмæ кæй худыс дунемæ фæлмæн. 

Уацмыстæ 
91 
ДЫ МЫН ДЗЫРДТАЙ 
Т. Зумакуловайæ 
Ды мын дзырдтай, кæй дæн дæ уд, дæ цæст, 
Ды мын дзырдтай, мæ номæй ард кæй хæрыс, 
Уæдæ ныр ды æнæ удæй куыд цæрыс, 
Гъеуый ма мын куы зæгъис ды æххæст. 
Ды мын дзырдтай: — «Æрмæстдæр мæм фæсид, 
Æмæ дæ фæстæ сау ингæнмæ уайын». 
Мæ риуы та дæ рæсугъд сурæт тайы, 
Куыд тайы уалдзæг хуры хъарммæ мит. 
Ды мын дзырдтай: — «Мæ къона дæ, мæ арт — 
Æмæ мæ фенд кæй рухс кæны дæ зæрдæ». 
Уæд ныр куыд арыс талынджы фæндæгтæ, 
Æнæ къона куыд æрвитыс дæ цард? 
Ды мын дзырдтай: — «Æз цалынмæ цæрон, 
Уæдмæ ды маст нæ фендзынæ, мæ къона». 
Уæдæ мæ уд ныр чи кæны тыхтона, 
Мæнæн мæ артыл чи ауагъта дон? 
Ды мын дзырдтай: — «Хæрын дын зæххæй ард 
Кæй уарздзынæн æрмæстдæр дæу æнусмæ, 
Кæй цæрдзынæн æрмæст дæ цæсты рухсмæ»... 
Уæд ныр куыд у æнæ рухсæй дæ цард?! 

92 
Гаджиты Георги 
* * * 
Фæндараст. Хорз амонд ыссар. 
Мæ зæрдæ мын цырагъау ахæсс. 
Кæд дын ис мард æмæ дзуар, 
Уæд мæм æлхынцъæрфыгæй ма кæс. 
Æмбарын æз, дæуæн у зын, 
Æз дæр мæ фырхъалæй нæ дзурын... 
Нæ уарзт дæм касти кæд фыдфын, 
Уæддæр мæн ма райхъал кæн, курын. 
Кæд дын ыскодтон искуы маст, 
Уæддæр мæм абон азым ма хæсс. 
Кæнæ нæу махæй чидæр раст, 
Кæнæ нæ дыууæйы у аххос... 

Уацмыстæ 
93 
ИРОН САЛДАТЫ ПИСМО ЙÆ ХОМÆ 
Цикл «Уырыссаг бæрзытæй» 
Æз цæрын уырыссаг горæт Энны, 
Ме службæ фæхæццæ ис кæронмæ, 
Ехх, куыд фæнды мæн нæ хæхтæ фенын, 
Ехх, куыд фæнды дзурын мæн иронау... 
...Фæлæ мæ мæ къах нæ хæссы, баууæнд, 
Ме 'мхуызон сыгъдæгзæрдæ хæлæрттæй. 
Тынг цæуынц мæ зæрдæмæ сæ адæм, 
Тынг фæцыд мæ зæрдæмæ сæ бæстæ. 
Нæй фæлывд, гæдымитæ сæ уаджы, 
Уарзынц — уæд æнувыд æмæ 'ргомæй. 
Кæд нæ фæуай сау рæсугъдæн адджын — 
Райгæ рау уæд дæ кад, дæ номæй. 
Дзаг фынгтыл нæ агурынц рæстдзинад, 
Агурынц æй туг æмæ зæрдæйæ, 
Не 'мбæхсынц сæ маст æмæ сæ цинад, 
Гъе, æрмæст нæ зарынц ам «уæрæйдæ»... 
Сусæгæй ирæд нæ домынц махау, 
Чегърейæн лæгъстæ нæ кæнынц хъазты. 
Раст куы нæ уай, уæд дыууæ дæр ахау, 
Гъе, уæддæр дæ ничи зæгъдзæн «раст дæ». 

94 
Гаджиты Георги 
Ма 'хсайæд, мæ кæстæр хо, дæ зæрдæ... 
Гъе, æрмæст, куыд дын зæгъон? Ныббар мын... 
Улæфт нын куы фæдæттынц æрæгмæ — 
Иу æнæнтыст уæд йæхи фæмары... 
Иудзырдæй, аивæй зæгъ нæхимæ, 
Ма ыстыхсæд, ма бацæуæд хæсты... 
...У æрмæст нæ сикъо гал тæригъæд 
Æмæ йæ ныхъхъæбыс кæн мæ бæсты... 

Уацныстæ 95 
ФЫДÆЛТЫ 'ГЬДАУ 
Иу лæгæн дыууæ хъæбулы цард... 
Дыууæйы дæр бавæрдта æдзардæй; 
Хистæр хæсты кадимæ фæмард, 
Кæстæр лæппу — худинаджы мардæй. 
Хистæрыл куы кодтой дзыллæ хъыг, — 
Цас зæрдæтæ уый фæкодта риссын! 
Зæронд лæгæй не 'рхауди цæссыг, 
Æмæ дзыллæ бацыдысты дисы. 
Кæстæр фыртыл хъарæг кодта уыг, 
Бирæ адæм не 'рбадти йæ хисты. 
Цас ныккалдта зæронд лæг цæссыг!.. 
Дзыллæ ноджы бацыдысты дисы... 
Сахъ фыдæлтæм хорз æгъдæуттæ уыд, 
Иутæ нын дзы — абон дæр фæзминаг, 
Хъуамæ скæуой буц ныййарæг, фыд 
'Рмæстдæр ууыл, чи вæййы кæуинаг. 

96 
Гаджиты Георги 
СÆРИБАРЫ ЗАРÆГ 
Фæмарди мæгуыр лæджы кардæй 
Сæрибарыл тохы мæнгард лæг. 
Æмæ йыл Ирыстоны хъалтæ 
Ыскодтой хъæбатыры зарæг. 
Ысбадтысты уыдон сæ бæхтыл 
Æмæ йæ хъæуи-хъæу фæхастой, 
Фæлæ сын нæ бæрзонд урс хæхты 
Нæ дзыллæ сæ зарæг нæ айстой. 
Уæд сфæнд кодтой хъалтæ мæнгардæй, 
Цы хъæуы нæ зарой сæ зарæг, 
Уый бафхæрын топп æмæ кардæй, 
Куыд райхъуыса уырдыгæй хъарæг. 
Нæ райхъуыст ирон хъæутæй хъарæг, 
Гæнæн сын куы нал уыд, уæд иумæ 
Ирон дзыллæ сарæзтой зарæг, 
Йæ и-лæ-лæй хъуысти Хъæриумæ. 
Æгомыг къæдзæхтæм дæр хъардта, 
Мæнгард лæджы худинаг кодта, 
Цы мæгуыр зæронд æй ныммардта, 
Уый зарæджы сæйраг ыскодта. 
Цы мæгуыр æй амардта кардæй, 
Уый сидти сæрибарыл тохмæ. 
Фырмæстæй Ирыстоны хъалтæ 
Цæф æрсытау кодтой уæд богътæ. 

Уацмыстсе 
97 
Ысфæнд кодтой уыдон мæнгардæй, 
Цы хъæуы ма азарой зарæг, 
Уый бафхæрын топп æмæ кардæй, 
Куыд райхъуыса уырдыгæй хъарæг. 
Цы ран-иу фæзындысты, уым-иу 
Фæхъус ысты зарæджы зæлтæ. 
Ыстæй-иу æндæр ран ыстынг и, — 
Хъырныдтой йын хæхтæ 'мæ кæмттæ. 
Ыстыхстысты зарæгæй хъалтæ, 
Ыстыхстысты, туг сыл æруарыд. 
Сырхбазыр Сæрибары зарæг 
Æнæхъæн Ирыстон куы зарыд. 
4 Гаджиты Георги 

98 
Гаджиты Георги 
РОЗÆ ÆМÆ ХÆРÆГСЫНДЗ 
...Æцæгæлон зæххыл, 
Йæ бæстæйæ дард, 
Мангойлаг тыхгæнæг 
Даргъ-Къохы фæмард. 
Йæ нарæг цæстытæ 
Ныццавта Хъæриумæ, 
Йæ бур-бурид къухтæ 
Нылхъывта йæ риумæ. 
Æрбацыд тыхгæнæг 
Æндæр бæстæй, дардæй, 
Йæ мæлæт ыссардта 
Ирон лæджы кардæй. 
Бæргæ ма фæцæуид 
Фæстæмæ сæхимæ, 
Æцæгæлон зæхх æй 
Нæ исы йæхимæ, 
Нæ йын ис Ирыстоны 
^зыхъхъы бынат, 
Йæ зæрдæйы уæлæ 
Хæрæгсындз æрзад. 
Йæ хъуынджын пехцел сæр 
Ныттилы фырмæстæй, 
Нæ бæрзонд хæхтæм нын 
Ыскæсы сындз цæстæй... 
...Æцæгæлон зæххыл, 
Йæ бæстæйæ дард, 
Мангойлаг тыхгæнæг, 
Даргъ-Къохы фæмард. 

Йæ фарсмæ Фыдыбæсты 
Адджын хъæбысы 
Алайнаг лæппу-лæг 
Æнусмæ æрхуыссыд. 
Æрхуыссыд фæлладæй, 
Æрхуыссыд дæлгоммæ, 
Йæ рæзгæ къабæзтæ 
Нæ кæсынц йæ коммæ. 
Æндæр ам нæ хуыссид 
Æдыхстау, æнцад, 
Кæсы йæм æнхъæлмæ 
Йæ ныййарæг мад. 
Кæсынц æм æнхъæлмæ 
Йæ уарзон хæхбæстæ, 
Йæ ысхъæлфындз цæвæг, 
Йæ цъæх-цъæхид фæзтæ. 
Æрфынæй æнусмæ 
Алайнаг салдат, 
Йæ рæзгæ зæрдæйыл 
Сырх уарди æрзад. 
Нæ Рæйгуырæн бæстыл 
Зынгцæстæй фæлгæсы, 
Йæ улæфт ын уадымс 
Нæ фæзтæм фæхæссы. 

100 
Гаджиты Георга 
АЛАНТЫ САУДАРÆГ ЧЫЗДЖЫТÆ 
Алантæн сæ паддзах уыд цытуарзаг, 
Ноджы уыд зынæрвæссон, фыд-зæрдæ, 
Тохтæ та — бонæй-бонмæ карздæр, 
Алантæ та — бонæй-бон куынæгдæр. 
Паддзах иубон фидиуæгæн загъта: 
«Мауал лæуу хæлиудзыхæй ды уынджы! 
Фехъусын кæн, алчидæр куыд радта 
Æфсадмæ йæ хо кæнæ йæ чызджы! 
Сахуыр кæнæд уыдон уартæй, кардæй, 
Лæппутæй куыд нæ 'хсой фат æвзæрдæр. 
Исчи ныл куы рацæуа мæнгардæй — 
Уайтагъддæр сын акъуырут сæ сæртæ!..» 
...Сарæхстысты саурæсугъдтæ бæхтыл, 
Цъиуы цæст нæ ивгъуыдтой сæ фæттæй, 
Гъе, æрмæст нæ цыдысты сæ уæнгтыл 
Церечы ызгъæрæй конд хæдæттæ. 
Паддзах смæсты, бирæгъау нынниудта: 
«Уе 'ппæтæн дæр сласдзынæн уæ удтæ! 
Ралыг кæнут чызджытæн сæ риутæ! 
Акъуырут сæ сау хъуымбыл дзыккутæ!» 
Паддзахмæ йæ чызджы алчи ласта, 
Галуанты сæ къæйдуртыл æппæрстой, 
Сæркъуырæг йæ хъама дурыл даудта, 
Зæрæдтæ сывæллæттау дзынæзтой. 
Сæркъуырæг-иу зæды хуызæн чызджы 
Кусæрттагау ракодта йæ быны. 
Паддзах бацыд дисы æмæ хъыджы: 
Иуы дæр дзы схъæрзгæ уый нæ уыны. 

Уацмыстæ 
101 
Иу дæр дзы «ныххатыр кæн» нæ куырдта, 
Не 'рхастой лæгъстæ кæнын сæ сæрмæ, 
'Рмæст-иу сын сæ дзыккутæ куы къуырдгой, — 
Цæссыгтæ ызгъæлдысты гæр-гæрæй... 
Скуывтой-иу сæхинымæр Хуыцаумæ: 
«Не скæнæг,бынтон рæстæй куы мæлæм, 
Кæд дæумæ нæ тæригъæд нæ хъары, 
Кæд куырм бадæ, уæд æрхау дæлæмæ!... 
Чызджытæм уæззау хотыхтæ радтой, 
Дугъæттыл сæ арвыстой фыдхæстмæ. 
Тахтысты-иу æфсæдтæн сæ разæй, 
Здæхтысты-иу æфсæдтæн сæ фæстæ. 
Рæстæг згъордта. Алантæ сæ кардæй 
Сау денджызмæ айгæрстой фæндæгтæ, 
Чи ауæрста чызджытæй йæ цардыл? 
Чи лæууыд сæ цирхъы ныхмæ знæгтæй? 
Ссыгъди-иу сæ риуты арт — дывыдон, 
Чи йæ зоны, цас зынтæн фæрæзтой? 
Тохæй-иу дзы чи раздæхти, уыдон 
Сабитау сæ хъысмæтыл дзынæзтой. 
Скуывтой-иу сæхинымæр Хуыцаумæ: 
«Не сфæлдисаг, афтæмæй куыд цæрæм? 
Кæд дæумæ нæ тæригъæд нæ хъары, 
Кæд куырм бадæ, уæд æрхау дæлæмæ!». 

102 
Гаджиты Георги 
ÆНÆНТЫСТЧЫЗГ 
Алантæн сæ паддзах — 
Карз тохæй фæстæмæ — 
Иу уалдзæг ыздæхти 
Райгуырæн бæстæмæ. 
Хуры хъарммæ хæхты 
Райхъал ысты дæттæ, 
Рабырстой фæдисы 
Арф æнусон кæмттæй. 
Базмæлыд Уæлладжыр, 
Паддзахæн йæ размæ 
Рацыдысты дзыллæ 
Нузалы ныхасмæ. 
Паддзах уыд хæствæллад, 
Арф комы æрæнцад. 
Иууылдæр ын кувынц, 
Цыма уыд сæ хуыцау. 
Зоныгыл ын кодтой 
Хистæрæй, кæстæрæй. 
Фæлæ йын нæ куывта 
Иу рæсугъд йæ сæрæй. 
Уыцы чызг — æнæнтыст — 
Паддзахмæ нæ касти, — 
Йе 'фсæддонтæй иумæ 
Аивæй нымдзаст и. 

Уагщыстæ 
103 
Лæппу уыд бæзæрхыг, 
Уыд цæрдхуыз мæцкъуыйау, 
Бæх йæ быны кафыд 
Урс-пуси цæкуыйау. 
Бахудт чызг йæ мидбыл, 
Лæппу дæр фæджих и... 
Алантæн сæ паддзах 
Адаудта йæ рихи: 
— Уый кæй чызг у уæртæ? — 
Бафарста Цæразон, 
Йе 'ххуырстмæ фæдзырдта: — 
«Ацу 'мæ йæ базон». 
Базыдтой йæ уайтагъд 
Паддахы дæлбартæ: 
— Чызджы ныййарджытæ 
Сты дæуæн цагъартæ, 
Де стыр цытæн кувын 
Хъал чызджы нæ фæнды, 
Де 'ххуырстмæ кæсын дæр 
Сау цагъар куыд уæнды?.. 
— Акæнут æй иуварс, 
Ма лæууæд мæ разы! 
(Паддзахæн хъыг уыдис, 
Чызг цагъар кæй разынд). 

104 
Гаджиты Георги 
'Ндæр уый хорз уыдаид 
Уымæн хъазæн хъулæн, 
Диссаджы хорз уаид 
Уыцы чызг хæзгулæн... 
Батагъд кодта паддзах: 
— Цом, зынаргъ у рæстæг... 
Бафардæг и рæсугъд 
Арф комы сæ фæстæ. 
Нузалы тъæпæны — 
Паддзахæн йæ бадæн. 
Рагуылф кодтой уырдæм 
Алы кæмттæй адæм. 
Бон фæкъул. Ыстынг и 
Куывд, нæртон куывд, цин. 
Рæгъытыл ызгъордтой 
Дзаг нуазæнтæ минтæй. 
Дзыллæйыл фæлгæсы 
Аивæй Цæразон, 
Хæрд æмæ ныуæзтæн 
У тыхджын, фæразон. 
Æмæ та йæ цурты 
Уыцы чызг фæраст и, 
Уарзон цæстæнгасæй 
Æфсæддонмæ касти. 

Уацмыстсе 
105 
Смæсты ис Цæразон, 
Рæсугъдмæ фæдзырдта: 
— Зæгъ, Уыналæй ардæм 
Ды цæмæн фæцыдтæ? 
Комкоммæ куыд уæндыс 
Ме 'ххуырстмæ кæсын дæр? 
Ау, æфсарм дæм нал ис? — 
Сау цагъар, фæрсын дæ! 
— Ма мæсты кæн, паддзах, 
Æз дæумæ нæ кæсын, 
Стæй мæнæн цы 'мбæлы, 
Уымæй дæ нæ фæрсын. 
Де 'фсæддоны уарзын, 
Кувын ын мæ сæрæй... 
Паддзах фестад рогдæр 
Сойылвых къæбæрæй. 
— Афтæ мæм куыд уæндыс 
Ды, къæйных цагъайраг! 
Раласут-ма тагъддæр 
Бæхдонæй мæ байраг. 
Бабæттут æй тагъддæр 
Байраджы къæдзилмæ, 
Ахæм налат хъуамæ 
Мауал уа нæ Ирмæ... 

106 
Гаджиты Георги 
Саурæсугъд нæ кæны 
Паддзахмæ кæсгæ дæр. 
Батахтис бæлонау 
Лæппумæ хæстæгдæр: 
— Адæмы цæсты дæ 
Кæд, мыййаг, æфтауын? — 
Мæн фæнды дæ къухæй 
Сау мæлæт ыссарын. 
Иу дзырд ма ыскодта: 
— Цæй, хæрзбонтæ рау! 
Дзыллæ бацыд дисы: 
«Кæд, мыййаг, æрра у?» 
Паддзахы маст рафыхт, 
Йе 'фсæддонмæ дзуры: 
— Мауал кæн фæстиат, 
Амар æй мæ цуры! 
Паддзахы æфсæддон 
Абадти йæ бæхыл, 
Бæх йæ къæхтæ 'рхоста 
Удисæгау зæххыл. 
Бæх йæ къæхтæй 'ркафыд 
Рæсугъдæн йæ риуыл, 
Чызг хæрдмæ ыскасти, 
Бахудти йæ мидбыл... 

Уацмыстæ 
107 
Лæппу уайтагъд чызджы 
Фелвæста йæ саргъмæ, 
Фесхуыста йæ саулох 
Къасарайы рагъмæ. 
Иу каст ма ныккодта 
Сæрсæфæнæй коммæ, 
Стæй цæргæсау атахт, 
Уый æд саулох донмæ. 
Ивылд уыд Æрыдон, 
Абухта, хъæрзыдта, 
Раст цыма æмбæрста 
Дзыллæйæн сæ зынтæ. 
Иууылдæр мæрдджынау 
Куывддзаутæ уыдысты, 
Паддзах сын цъыфкъахæй 
Бацыди сæ рыстыл, 
Схъæр кодта: — Цы 'рцыди? 
Гъе, цы ис уæ зæрды? 
Кафут, зарут, хъазут, 
Рахæссут-ма фæндыр! 
Фæндырдзæгъдæг кувы 
Паддзахæн йæ сæрæй, 
Цæссыгтæ та згъорынц 
Уадултыл гæр-гæрæй. 

108 
Гаджиты Георги 
Паддзахæн йæ фыдæх 
Дзыллæйæ кæй хъæуы? 
Иууылдæр ныззарынц, 
Фæндыр та ныккæуы. 
Фæндыр та дзыназы, 
Паддзахмæ нæ хъусы, 
Уый кæны йæ хъарæг 
Сагъæссаг æнусыл... 

Уацмыстсе 
109 
АЛАЙНАГ ФÆЙНÆГФАРС ЛÆППУТÆ 
Алайнаг паддзахмæ хъæргæнæг 
Æрбацыд Ногъайы бæстæй: 
— О, курæм, фæу нын хæрзгæнæг, 
Æрбабырстой тæтæр нæ фæзтæм! 
Æххуысæн нын рарвит æфсæдтæ, 
Ды рагæй дæр махæн нæ фарс дæ, 
Дæ хъаруйыл дарæм нæ зæрдæ... 
Æрвитæм дын бирæ алмазтæ». 
Уæд паддзах йæ мидбылты бахудт, 
Йæ урс-урсид зачъе æрдаудта, — 
Фæкъул и йæ морæ сæгъдзарм худ, 
Йæ æфсады хицауæн загъта: 
«Тагъд Ногъайæн арвит æххуысæн 
Фынддæс мин хъæбатыр хæстоны! 
Тагъд, уат мын, мæ цагъар, — æрхуыссон, 
Фырнызтæй мæ тæрных фæтоны». 
Фынæйæфсон бацыд йæ уатмæ, 
Фæйнæрдæм ныппырх кодта базтæ, 
Йæхæдæг хуыснæгау нымадта 
Ногъайаг æрттиваг налмастæ. 
Къуыри дæр нæма рацыд, афтæ 
Æрбарвыстой тæтæры хантæ: 
«Æххуысмæ та сидæм сымахмæ, 
Нæ зынаргъ, нæ уарзон алантæ. 

110 
Гаджиты Георги 
Хъæуы нæ æд бæхтæ, æд сæргътæ 
Фынддæс мин хъæбатыр хæстоны...» 
Дыууадæс хæрæджы æд уæргътæ 
Æрбацыди Аланты комыл, 
Æрбахастой бирæ хæзнатæ, 
Æрбахастой бирæ сыгъзæрин... 
Аланты паддзахæн йæ уаты 
Фырцинæй йæ зæрдæ нывзæр и. 
(Фæкасти йæм, цыма фын уыны), 
Йæ æфсады хицауæн загъта, 
Фынддæс мин хъæбатыр бæхджыны 
Уый тæтæры хантæн куыд радта. 
...Хæст бацайдагъ кард æмæ уартæй 
Асыйы æгæрон цъæх фæзы. 
Ногъай æмæ тæтæры хантæн 
Хæцыдысты Ир уым сæ бæсты. 
Нæ сæ раздæхт иунæг дæр тохæй, 
Асыйы лæгъз байдзаг ц мæрдтæй, 
Æрмæст дзы нæ уыдысты Ногъай, 
Æрмæст дзы нæ уыдысты тæтæр. 
Дæлгæмттæй хуыссыдысты зæххыл 
Фæйнæгфарс алайнаг лæппутæ. 
Паддзахы æрттиваг налмастыл 
Нывондæн æрхастой сæ удтæ. 

Уацмыстæ 
111 
ЗÆРОНДХÆСТОН 
Уæлахизæй та раздæхтысты тохæй 
Ирон фæсивæд — Уастырджи сæ фарс уыд. 
Сæ цъæхснаг зарæг райхъуыст хъæды къохæй. 
...Ныддæлгом кодта иу хæстон йæ арцыл. 
Ныддæлгом кодта иу хæстон йæ арцыл, 
Куыдта хæкъуырццæй йе 'намонд хъысмæтыл; 
Уæууæй! Ныр ыл дыууиссæдз азы рацыд, 
Фæлæ уæддæр нæ хæст кæны мæлæтыл. 
О, худинаг! Цы ис цыма æгаддæр, 
Алайнаг лæг куы фæцæра зæрондмæ: 
Йæ лæгдзинад, йæ ныфс куы кæной къаддæр, 
Йæ урс хилтыл куы æфта бонæй-бонмæ. 
Йæ сау туг уый куы нæ ныккала хæсты, 
Уæд сывæллæттæн хъазæнхъул уыдзæнис, 
Æдзух уыдзæн йæ кæстæртæй къæмдзæстыг 
Æмæ мæрдты дыууæ марды кæндзæнис. 
О, цал фыдгулы амардта йæ кардæй, 
О, цал саулохы бабын ис йæ быны! 
Йæ æмгæрттæ фæцагъд ысты æдзардæй, 
Фæлæ уæддæр йæ удхæссæг нæ зыны... 
Уæлахизæй та раздæхтысты тохæй 
Ирон фæсивæд — Уастырджи сæ фарс уыд, 
Сæ цъæхснаг зард æваст фæхъус и къохы, — 
Æнусмæ 'рдæлгом иу хæстон йæ арцыл. 

112 
Гаджиты Георги 
ХÆРЗБОН, ХÆХТÆ! 
Хæрзбон, нæ хæхтæ, кувын уын мæ сæрæй, 
Уæ дзигло уæм кæй бауæндыд, — ныббарут! 
Æз ахызтæн Фыдыбæсты къæсæрæй, 
Мæ балцы фæндаг тынг зын æмæ даргъ у. 
Мæ фæндаг у Европæйы цъæх фæзты, 
Нæ фыдæлтæ кæм ацыдысты тохы, 
Кæм ыскуынæг сæ бирæ цот фыдхæсты, 
Кæм сæмбæлдысты маст æмæ фыдохыл. 
Зæгъут ма мын, Европæйы быдыртæ, 
Нæ ферох кодтат алантæн сæ сурæт? 
Цы ран ысты сæ æнæном цыртытæ, 
Кæм ацыди цæф сæгуытау сæ тугвæд? 
Кæм ныккалдта алайнаг мад йæ цæссыг 
Йæ хъæбулыл, йæ иунæгыл кæугæйæ? 
Цы ран ныккалдис алантыл сæ мæсыг, 
Цы ма сдзырдта фæстаг алан мæлгæйæ? 
Æвæццæгæн ма загътаид уый: «Хæхтæ...» 
Æвæццæгæн ма сфæрæзта: «Ирыстон...» 
Ыстæй æрхаудта тулдз бæласау зæхмæ, 
Йæ домбай зæрдæ банцади йæ куыстæй... 
...Ныхъхъус ысты Европæйы быдыртæ, 
Нухъхъус ысты, цыма кæнынц тæфæрфæс. 
Цыма цы фесты аланты цыртытæ, 
Цыма кæм бамыр алантæн сæ хъæлæс?.. 

Уацмыстсе 
113 
ПОЭТЫ МÆЛÆТ 
Фыццаг нрон поэт Мам- 
сыраты Темырболатæн 
Уый раджы уыд. Паддзахы инæлар 
Нæ дзыллæйæн дзырдта: «Цæут мæ фæстæ, 
Нæ мæгуыр сæртæ нал ысты нæ бар 
Æмæ сæ Туркмæ кадимæ фæхæссæм!» 
Нæ йын æмбæрстой бирæтæ йæ фæнд, 
Цæмæ сидти, цы йæ хъуыди, цы куырдта... 
Куы ницы уад йæ хъал ныхæстæй, уæд 
Йæ хæрæфыртмæ инæлар фæдзырдта. 
Йæ хæрæфырты нал ахста хуыссæг, 
Уырныдта йæ: ис фервæзæн зын цардæй, 
Фырцинæй лæппу фестади фыссæг 
Æмæ ныффыста боныцъæхтæм зарæг: 
«Стамбулмæ цæудзыстæм, 
Урс дæллагхъуыр кæндзыстæм, 
Сырх мæнæу дзы хæрдзыстæм, 
Сырх уадул дзы кæндзыстæм!..» 
Нынкъуысыд Ир, хъæуи-хъæу згъордта зард, 
Кæйдæр бæстæм хуыздæр амондмæ сидти, 
Нæ мæгуыртæ сæ сæртæ сæфтой дард, 
Куыдта сæ фæдыл Иры урссæр цъити. 

114 
Гаджиты Георги 
Куыдта сæ фæдыл Иры сау къæдзæх, 
Йæ ниуынæй æнæнцой Терк ныффæсус, 
Сæ быны сыгъд зындоны артау зæхх, 
Сæ сæрмæ арв фырдиссагæй ныффæлурс... 
Куы базыдта султаны инæлар, — 
Йæ хæрæфырт кæны мæрдджынау катай, 
Уæд ын асламæй балхæдта хæдзар, 
Йæ зæххытæй йын иу гæппæл дæр радта. 
Фæлæ фыссæгæн дзыллæйы хъысмæт 
У дунейыл æппæтæй дæр зынаргъдæр, 
Нæ фæкъаддæр ис поэтæн йæ маст, 
Æрмæст йæ цард дыууæ хатты фæкъаддæр. 
Нæ дзыллæйæн йæ сагъæстæ, йæ рис 
Цæссыгкалгæ йæ сырх тугæй фæфыста, 
Йæ инæлар ын туджджынау ыссис, 
Йæ фыдæлгъыст та паддзахæн æрвыста. 
Куы бамбæрста — йæ бонтæ сты нымад, 
Уæд рацæйлыгъд Ирыстонмæ рынчынæй, 
Æрдæгфæндагыл аскъуыди йæ цард, 
Кæйдæр бæстыл, кæйдæр зæххыл æрфынæй. 
Йæ цæссыгтæ йын федта 'рмæстдæр хур, 
Йæ фæстаг улæфт гоби хæхтæ хъуыстой. 
.„Йæ къухы уыд ирон сыджыты мур, 
Йæ дæрзæг былтыл бандзыг ис: «Ирыстон...» 

Уацмыстæ 
115 
БАЛЛАДÆ АРАББАГ САБИЙЫЛ 
Хъæзæй конд лыстæнмæ 
Дыдзы хур кæсы, 
Æнахъом сывæллон 
Рынчынæй хъæрзы. 
Фыртыхстæй йæ цæссыг 
Йæ уадултыл калд, 
Йæ фарсмæ нæ бадынц 
Йæ хохтæ, йæ мад. 
Æрбайхъуысы уынгæй 
Йæ æмгæртты худт, 
Уæлæмæ ыстыныл 
Куы хъары йæ уд. 
Фæлæ йæ кæм уадзы 
Æнæхатыр низ. 
Цагъайраджы рæстæг... 
Фыдæнусы рис... 
Æнахъом сывæллон 
Æнкъардæй кæсы, 
Йæ комкоммæ теуа 
Рынчынæй хуыссы. 
Æнæхъæн бинонтæн 
Сæ дарæг, сæ фос, 
Йæ цуры — банантæ, 
Кокостæ, цъæх хос. 

116 
Гаджиты Георги 
Æнæхъæн бинонтæ 
Нæ кæнынц фынæй, 
Куы нæ сыста теуа, — 
Мæлдзысты сыдæй. 
Æрбайрох сæ рынчын — 
Сæ мадызæнæг... 
Æрмæстдæр сæ теуа, 
Сæ теуа цæрæд. 
Фыд кувы Хуыцаумæ, 
Кæны йын лæгъстæ: 
«О, ма нæ бабын кæн, 
Мах курæм, рæстæй! 
Уæд де уазæг теуа — 
Нæ дарæг, нæ хур. 
Уæд де уазæг ноджы 
Мæ чысыл хъæбул. 
Сæ дыууæйæ иуы 
Куы равзарай, уæд — 
Мæ сабийы бæсты 
Мæ теуа цæрæд!» 
...Хуыцаумæ кæм хъуысы 
Мæгуыр лæджы куывд? 
Æрбамардис теуа, 
Фæфыддæр ис фырт. 

Уацмыстæ 
117 
Фыд ниуы, дзыназы, 
Мад хойы йæ сæр, 
Æгас хъæуыл хъуысы 
Сæ сабиты хъæр. 
Сæ хуызæн мæгуыртæ 
Сæ кæртмæ цæуынц, 
Сæ уæззау зианæн 
Тæфæрфæс кæнынц. 
Æрмæстдæр сæ сыхаг 
Нæ кæны æнкъард, 
Æхсызгон у уымæн 
Сæ теуайы мард. 
Хъæздыг лæг — фыд-зæрдæ 
Йæ мидбылты худт, 
Йæхинымæр дзуры: 
«О, сар мын уæ уд, 
Сымахыл хæрæгау 
Кæндзынæн фыркуыст, 
Уæ хистæр лæппу мын 
Уыдзæнис æххуырст. 
Уæ чызг мын уыдзæнис 
Фæндзæм ус, уæллæй...» 
Фырцинæй ныззары, 
Ныххуды хъæрæй. 

118 Гаджиты Георги 
...Хъæзæй конд лыстæнмæ 
Фæлурс мæй кæсы, 
Æнахъом сывæллон 
Æнусмæ хуыссы. 
Ыскодтой йын уайтагъд 
Чъырдурæй зæппадз, 
Фæлмæн у йæ хуыссæн — 
Мысыры цъæх фæз. 
Цæуылнæ йыл кæуы 
Йæ райгуырæн хъæу? 
Æви уый йæ саби, 
Йæ буц хъæбул нæу? 
Æрмæстдæр æй мысы 
Йæ ныййарæг мад, 
Йæ æххормаг хотæ, 
Йæ чысыл æмгар, 
Кæй быны-иу хъазыд — 
Рæхснæг кипарис... 
...Цагъайраджы рæстæг, 
Фыдæнусы рис... 

Уацмыстæ 
119 
ЦАВДДУР 
Даниаг легендæ 
Копенгаген. 
Ыстыр цырт фæзы. 
Ус 
цыппар галæй хуым кæны. 
Иу мæгуыргур 
дарддзæф лæууы 
Æмæ 
тарстхуызæй 
цыртмæ кæсы. 
Дис кæнæм мах, 
фæрсæм æй иумæ: 
— Зæгъ, 
цæмæн калыс ды 
цæссыг? 
— Ме 'мбæстæгтæ 
фыццаг тугцъирæн 
Ацы фæзы ыскодтой цырт. 
Цас бахардз кодтой ууыл 
минтæ! 
Мæгуырæн та 
нæ радтой мур, 
О, куы зониккат уымæн йæ митæ, 
Уæд ыл алчидæр фехсид 
дур!.. 
...Уый уыд раджы. 
Хуыцаумæ бацыд 

120 
Гаджиты Георги 
Иу бонджын ус, 
зæгъынц, 
хъæстмæ: 
— Не сфæлдисаг, 
О, ратт мын алцы, 
Стæй мæ хъуыддæгтæ уадз рæстмæ! 
Ды мæ бинонты хиз 
фыдрынæй, 
Ратт сын ноджы хуымзæхх фылдæр. 
Мах 
æнæ дæуæн скувгæ 
нæ дзыхмæ 
Никуы схастам 
нырма къæбæр. 
Уыд Ыстыр Хуыцау 
бонджынтæм хъусаг, 
Рæсугъд сылтæм æмхиц уыдис, 
Æмæ сныв кодта 
уыцы усæн: 
Уый куыд никуы хъыгдара 
низ. 
Уæд йæ хæдзар хъæздыг, 
æнгузау, 
Уæд йæ фадат 
æдзух 
йæ бар, 
Иу æхсæвмæ цы зæхх бакуса, 
Уыцы зæхх ын 
фæуæд лæвар. 
Ус ыскатай Хуыцауы дзырдтыл, 

Уацмыстæ 
121 
Нал бакодта уæларв 
фысым. 
Уыцы æхсæв йæ цыппар фырты 
Нал бауагъта 
минут хуыссын. 
Нал ауæрста йæ гал, 
йæ бæхыл, 
Лæппутæн та фæци фыддæр. 
Цас фылдæр-иу æфтыд 
йæ зæххыл, 
Уыййас ноджы уыдис 
зыддæр. 
Æмæ скуывта Хуыцаумæ 
афтæ: 
— Уæнт мæ хуртæ дæуæн нывонд, 
Ацы 'хсæв сæ 
фестын кæн 
галтæ, 
Кæд æрцæуид фылдæр зæхх 
хуымгонд... 
Фехъуыст усæн йæ куывд 
уæларвмæ, 
Æмæ загъта Хуыцау, 
цæмæй 
Уыцы лæппутæ 
фестой галтæ: 
— Ахсæв бонмæ хуым кæн 
фæрнæй. 
Хур куы скæса, 
уæд ма куы кусай, 

122 
Гаджиты Георги 
Уыдон баззайæнт 
галтæй уæд. 
Ус ныхъхъæр кодта: 
—Гъæйтт, мæ хуртæ! 
Размæ абырста галты цæд. 
Хурыскастмæ фырхæст, 
фыртыхстæй 
Галты сау хид 
лæсæнтæй уад, 
Фæллад галтæн фырнад, 
фыргуыстæй 
Се стыр цæстыты 
туг ныббадт. 
Фæллад галтæ 
зæрдæхалæн «'ммуйæ 
Ехсы судзаг цæфтæй 
куыд^ой, 
Карз, 
Тæригъæддаг карз 
æмбуйæ 
«Мауал нæ мар, нана», — 
дзырдтой. 
Фæлæ мадмæ уæддæр 
фырзыдæй 
Уыдон богътæ 
нæ хъардтой мур, 
Бонырæфтæм 
сæ тæригъæдæй 
Арвы астæу ныллæууыд 
хур. 

Уацмыстсе 
123 
Æмæ фехъуыст æваст 
гæрæхтæ. 
Дуне 
сау ингæнау 
ныттар. 
Мигъы фæлмы 
хъæрзыдтой хæхтæ, 
Ставд цæссыгæй ныккуыдта арв, 
Стæй 
йæ судзгæ цæхæртæ 
фехста, 
Æмæ зæххыл фæцыд 
сæ дзæхст, 
Ус йæ галтимæ 
цавддур фестад. 
Арвыл нал фæзынд 
хуры цæст. 

124 
Гаджиты Георги 
ЗÆХХОНДЗÆНÆТ 
Ыссыгъдысты-иу рекламæтæ минтæй 
Æмæ дзырдтой: «Æгас цæуæд Париж!» 
Ис дунейыл рæсугъд горæттæ бирæ, 
Фæлæ дзы уымæй аивдæр кæм ис. 
Лæууыдтæн æз рæсугъд Сенæйы донбыл, 
Æваст мæм сдзырдта сауцæст чызг: «Бон суар», 
Ыстæй мын уайтагъд ахæцыд мæ цонгыл, 
Цыма уыдис мæ уарзондæр æмгар. 
Ныфсæрмы дæн. Æмæ уæд уый фæрæвдз и, — 
Йæ мидбылты мæм бахудти фæлмæн: 
«Цом мемæ, æмæ бауарзæм кæрæдзи, 
Æз ацы 'хсæв æрмæст, месье, дæу дæн! 
Куы нæ баййафа пъæлицæйаг иумæ, 
Уæд ын зæгъдзынæ, æз кæй дæн дæ сыл, 
Дзæбæхдзинæдтæ фендзынæ ды бирæ, 
Æхца та дæ æз райсдзынæн чысыл...» 
Йæ ныхас мæм фынфенæгау фæкасти, 
Фырадæргæй æз цавддурау фæдæн, 
Ысдзырдтон ма: «Куы уаис ды мæ бæстаг, 
Уæд дын дæ хурхыл сæвæрин бæндæн!» 
Æваст цыма æрхудти чызг йæ митыл, 
Гъеуый хуызæн йæ цæстæнгас фæтар, 
Йæ цæстытæ нæ уыдысты фæлитой, 
Йæ цæстытæ нæ уыдысты мæнгард. 

Уацмыстæ 
125 
Йæ цæстытæ мæ нал ысуагътой дзурын, 
Фæлæ сæхæдæг тарстхуызæй дзырдтой: 
«Ды ма фæхуд мæ къæйных митыл, курын, 
Æвзæры охыл ма ракæн мæ кой. 
Цы саразон, кæд иунæг дæн мæ мадæн, 
Уый у рынчын, æз та нæ арын куыст, 
Цы сæрфат ма æрхъуыды кæнон цардæн? 
Æвæццæгæн, Хыцауæй дæн æлгъыст. 
Ам бонджын адæм цардæй къæртт æппарынц, 
Æз та æгуыстæй удхарæй мæлын, 
Мæн дæр фæнды зынаргъ дарæстæ дарын, 
Мæн дæр фæнды æнæмæтæй цæрын. 
Кæсут мæм! Æз ныггом кодтон мæ риутæ, 
Кæй хъæуы, тагъддæр, хъарм хъæбыстæ, пъа! 
Кæд бакусин къæбæры фаг мæнг цинтæй, 
Æмæ мæлæтæй фервæзид нана!..» 
Æлгъыст горæт, мæ маст фыцы мæ риуы, 
Аккаг уайдзæф ыссарын нæу мæ бон. 
Зæххон дзæнæт ды дæ æрмæстдæр иутæн, 
Ды дæ ныртæккæ мин-минтæн зындон. 

126 
Гаджиты Георги 
КОММУНАРТЫ ИНГÆН 
Æз никуы уыдтæн ацы рæтты раздæр, 
Æмæ мæ кæд æргом фæрсыс, Париж, 
Уæд дын зæгъын: æппæтæй мын зынаргъдæр 
Дæ хæзнатæй у коммунарты сис. 
Кæсын сæркъулæй мраморæй цыртытæм 
Æрхæндæгæй мæхинымæр тыхсын. 
Уæлæрвтимæ хæцыдысты дæ фырттæ 
Æмæ ныр ам хæствæлладæй хуыссынц. 
Æрдæлгæмттæ сты кæрдæгыл æдзардæй, 
Куыд баурæдта ацы зæхх сæ рис? 
Куыд ма рæзы сæ ингæныл æнкъардæй 
Сæдæаздзыд сыкъаджын кипарис? 
Куыд ма бахуды дзаг цæстæй дæ бæстæм 
Æнусон хур сæумæрайсом фæлмæн? 
Куыд нæ атыдтой фырмæстæй дæ фæрстæ 
Сæ тæригъæдмæ кæсынæй дæуæн? 
Хуыссут, хъайтартæ! Мах бырсдзыстæм размæ, 
Цæмæй æрзила дунейыл уæ дуг. 
Æртывæрæй уын райста æмæ райсдзæн 
Октябры ныфсхаст фæлтæр уæ туг! 
Нырма нæ тох нæ ахæццæ кæронмæ, 
Нæма райстам мах бонджынтæй нæ хæс. 
Уæ хъæбултимæ ард хæрæм уæ номæй — 
Уæ бæллиц уын ыскæндзыстæм æххæст. 

Уацмыстæ 
127 
Æлгъыст дуне, кæрон æрцыд дæ цардæн, 
Сæрæгасæй ыскæн дæхицæн хист! 
Уæ сисы цур ыслæудзæн тагъд нысанæн, 
Тæрсгæ-ризгæ фæстаг капиталист. 
Фæлæ йæ мах нæ амардзыстæм кардæй, 
Уæ тугмæ йын нæ райсдзыстæм йæ сæр. 
Уадз, музейы лæзæра экспонатæй, 
Æмæ йыл худой фидæны фæлтæр. 
Зæххы къори уын мады хъæбыс фестдзæн, 
Мæнгарддзинад дзы нал уыдзæнис, нал, 
Йæ рæхыстæ æнусы тармæ фехсдзæн 
Æмæ ныззардзæн «Интернационал». 

128 
Гаджиты Георги 
НЫХАС ПАРИЖАГ ИРОНИМÆ 
Хъус-ма, хорз лæг, æз курын, ды ма дзур: 
«Ирæн йе 'гъдæуттæ нал бæззынц царды, 
Ирæн йе 'взаг мæгуыр æмæ цауд у, 
Нал айхъуысдзæн уæ хорзы кой дардыл...» 
Ды нæ зоныс нæ фыдæлты 'гъдæуттæ, 
Ды нæ зоныс нæ фыдæлты заман, 
Ды нæ зоныс, нæ дзыллæйы зæрдæ 
Цал рæхуысты ныккодта дæ хъама. 
Ды цы ныхæстæ загътай сæртæгæй, 
Уыдон махæн цы 'ххуыс ысты царды? 
Кæд ирон дæ, уæд радзур æцæгæй, 
Ды цы бафтыдтай Ирæн йæ кадыл? 
Кæд ирон дæ ды тугæй, ыстæгæй, 
Уæд кæйдæр зæхх дæ къона куыд хоныс? 
Ды цы 'мбарыс сæрибар рæстæгæн, 
Кæнæ Иры хъысмæтæн цы зоныс? 
Зæгъ, кæм ацыдис удуæлдай хæсты 
Ивгъуыд дуджы нæ фыдæлты тугвæд? 
Искуы ауад тыхст сахат дæ цæстыл 
Ос-Бæгъатыры цардæгас сурæт? 
Искуы уарзтай хъæбулау нæ хæхтæ 
Æмæ скуыдтай, куы цыдтæ фæндагыл? 
Искуы загътай сыгъзæрин ныхæстæ 
Ды Къостайау нæ рæсугъд æвзагыл? 

Уацмыстæ 
129 
Кæнæ искуы дæ уд цыма барызт, 
Ды куы хъуыстай ирон усы хъарæг? 
Йе дæ зæрдæйы иннæрдæм ахызт 
Топпы нæмыгау «Иунæджы зарæг»? 
Ды ныхъхъус дæ?! Ды райгуырдтæ Францы, 
Ды фæцардтæ дæ гуыбын, дæ рагъæн, 
Ды кæйдæр дзыхæй дзурыс ныр алцы, 
Зæгъгæ, нал ис рæсугъд фидæн махæн. 
Нæй уæ дам-думтæй, зонут, фæцудæн 
Йе стыр фæндагæй абон нæ Ирæн. 
Махæн не 'взаг хъæздыг у, рæсугъд у, 
Æмæ бирæ цæрæнбон ис уымæн! 
Кæс, ныззылди нæ Ирыстон дардыл, 
Уымæ бирæ дзыллæтæ бæлдзысты, 
Махæн не 'гъдæуттæй чи бæззы царды, 
Уыдон мин азты дæргъы цæрдзысты! 
Кæд ирон дæ ды тугæй, ыстæгæй, 
Уæд Парижы фыдызæхх куыд хоныс? 
Ды цы 'мбарыс сæрибар рæстæгæн, 
Кæнæ амондджын цардæн цы зоныс? 
Зæгъ, куы нæ уаид фидæн нæ бæстæн, 
Йе куы нæ уаид йе 'взагыл зарæн, 
Уæд цæмæн хъуыд сæрибары рæстæг, 
Уæд цæмæн хъуыди уыйбæрц туг калын? 
5 Гаджшы Георш 

130 
Гаджипгы Георги 
ХÆРЗБОН, ПАРИЖ! 
Хæрзбон, Париж! Ды дæ рæсугъд, хæрзконд, 
Гуырвидауц чызгау ахадыс цæсты. 
Дæ аккаг дзырдтæ не скæрддзæн мæ зонд 
Æмæ мæм ма кæн уый тыххæй мæсты. 
Хæрзбон, Париж, æз рагæй уарзын дæу, 
Дæ хъысмæт мын кæронмæ у зындгонд, 
Фæлæ мæнæн æнæ Ирыстон нæу 
Зæххыл фæцæрын иу минут мæ бон. 
Мæнæн ныр ам мæ сурæт и æрмæст, 
Мæ зæрдæ та ис Райгуырæн бæсты, 
Гъе, уымæн дæн æнкъард æмæ фæлмæст, 
Фæлæ мæм ма кæн уый тыххæй мæсты. 
Мæ къæхтæ мæн Ыскæсæнмæ хæссынц, 
Кæм ныззылд дардыл Райгуырæн Цæдис, 
Кæд мæм нæ дзыллæ не 'нхъæлмæ кæсынц, 
Уæддæр мæ зæрдæ Иры хæхты ис. 
Кæд афонмæ мæ буц хотæ тыхсынц, 
Æмбарынц мын мæ сагъæстæ, мæ рис, 
Фæлæ, мыййаг, кæд не 'нхъæлмæ кæсынц, 
Уæддæр мæ зæрдæ Иры хæхты ис. 
Кæд афонмæ сæ рудзынгæй кæсы 
Кæйдæр рæсугъд, æнæхуыссæг фæци, 
Кæд мæм, мыййаг, уый не 'нхъæлмæ кæсы, 
Уæддæр мæ зæрдæ Иры хæхты ис. 
Мæ къæхтæ мæн Ыскæсæнмæ хæссынц, 
Кæм ныззылд дардыл Райгуырæн Цæдис, 
Фæлæ, мыййаг, кæд не 'нхъæлмæ кæсы, 
Уæддæр мæ зæрдæ Иры хæхты ис. 

Уацмыстсе 
131 
* * * 
Æмбарын м' аххостæ, мæ азым, 
Цы нæ зын бавзæрста мæ сæр? 
Æрмæст ма йыл куырой нæ разылд, 
Æндæр... 
Ныр дæр мæ цард цæуы ызмæстæй, 
Мæ зæрдæниз кæны фылдæр, 
Фæлæ мæ хосгæнæг у рæстæг 
Уæддæр... 
Уый у мæнæн мæ ныфс, мæ фæрдыг, 
Æмæ мæ сонт митыл — æргом — 
Нæ кæнын иу уысм дæр дызæрдыг, 
Фæсмон... 

132 
Гаджиты Георги 
ÆРГОМДЗЫРД ДÆН 
Æргомдзырд дæн — мæ удхæссæг уынын 
Уæлæнгай фыст æнцонкæсæн романтæй, 
Уым не знæгтæ æдзух кæнынц сым-сым, 
Фæлæ уæддæр æрæвæрынц сæ «къамтæ». 
Уым не знæгтæ æдзух æвдыст цæуынц 
Гæххæттæйконд æдылыдзæф тæппудтæй, 
Сæ гæрзтæй сæ бындзыты цагъд кæнынц 
Бæрæгбонарæзт итувæрд лæппутæ. 
Уындæй дæр се 'хсæн иу нывыл лæг нæй, 
Кæнынц фыртæссæй карз тохы дыдæгътæ, 
Цæмæй нæ кæной кæсджытæ фынæй, — 
Кæнынц кæрæдзи хаттæй-хатт гæрæхтæ... 
Ау, кæд æдых, æнæбон у знаг, 
Уæд уыимæ цæмæн хъæуы хæцын дæр? 
Нæ, уымæн абон карздæр у йæ марг, 
Æмæ йæ ныхмæ тох кæнын фæзындæр... 

Уацмыстæ 
133 
АСАЙДТА САЛДАТ МÆЛÆТЫ 
Цыд салдат ызнæгты ныхмæ, 
Цыд салдат адзалы дзыхмæ, 
Фæлæ йæ хызта мæлæтæй 
Цардамонд, 
Цардамонд, 
Цардамонд. 
Кæрдæгмæ æрхауди бæхæй, 
Нал ын уыдис сыстæн зæххæй, 
Фæлæ йæ мæлæтæй байста 
Судзгæ уарзт, 
Судзгæ уарзт, 
Судзгæ уарзт. 
Хæхты уарзон чызг ныууагъта, 
Уый йын фидар дзырд куы радта, 
Се 'хсæн карз æвдисæн баззад 
Къухдарæн, 
Къухдарæн, 
Къухдарæн. 
Асайдта салдат мæлæты. 
Уый нæ бафæндыд дзæнæтмæ, 
Хæхты йæм æнхъæлмæ касти 
Уарзон чызг, 
Уарзон чызг, 
Уарзон чызг. 

134 
Гаджиты Георги 
ЗАЗБÆЛАС 
Цыма ныр цас рацыд — æнус? — 
Дæуæн куы ахуыссыд дæ зынг. 
Æмæ дæ ингæны уæлхъус 
Куы калы зазбæлас цæссыг. 
Фынгæн нын дардтай ды дæ арм, 
Куыд фенæм къаддæр тухи, маст, 
Дæ чызджытæм куыд уа æфсарм, 
Дæ лæппутæ куыд уой ныфсхаст. 
Куы рауад лæппутæй лæгтæ, 
Дæ дыууæ чызджы та — чындздзон, — 
Ды дард балцмæ уыдтæ цæттæ, 
Дæ раздахын нæ уыд нæ бон. 
Дæ фырттæм кодтаис мæсты, — 
Сæ иу куы æрхастаид чындз, 
Уæд ныр дæ ингæны уæлхъус 
Ирон рæсугъд чызджы бæсты 
Нæ калид зазбæлас цæссыг... 

Уацмыстæ 
135 
ÆРВОНГХЪУЫДЫ 
Мурасты Махарæн 
Кæнынц мæм арæх ме 'мгæрттæ мæсты, 
Кæй нæ дæн сабыр, коммæгæс, æрмахур. 
Кæй фæдзурын кæддæриддæр рæстыл, 
Кæй нæ барын мæнгард митæ 'мæ хахуыр. 
Кæнынц мæм арæх бирæтæ мæсты, 
Куы баназын ызнæт æмæ фырмæстæй, 
Æнцад-æнцойæ цæрыны бæсты 
Мæ цард кæй кæлы ивылд донау змæстæй. 
Кæнынц мæм арæх бирæтæ мæсты, 
Кæй нæ уадзын хъæздыг бынтæ мæ фæстæ, 
Кæй дæн æрра, кæй дæн æдзух «хæсты», 
Кæй хардз кæнын «лыстæг хъуыддæггыл» рæстæг. 
Мæ хæлæрттæ, цæрут рæсугъд, фæрнæй, 
Кæцæй ма ис æрдæгфæндагæй здæхæн? 
Лæг хъуамæ расыг ма кæна сæнæй, 
Фæлæ æрмæстдæр уарзт æмæ фыдæхæй. 

136 
Гаджиты Георги 
ЦЫРТДЗÆВÆН 
Мигъты 'хсæнæй хуры цæст нæ зыны, 
Урс æхсæрдзæн айнæгыл кæуы, 
Иры хæхты Фыййагдоны былыл 
Дугъон бæх сæргуыбырæй лæууы. 
Уый у кæд уынгæг тохæн æвдисæн — 
Карз хæстмæ йæ барæгимæ тахт. 
Лæппу уыд сæрибары фæдисон, 
Фæлæ саргъæй кæрдæгмæ æрхауд. 
Не 'рхаста уый худинаг йæ сæрмæ, 
Судзгæ тохæй нал раздæхти, нал, 
Фæлæ йæм ныр дæр кæсы æнхъæлмæ 
Доны был йæ фæдисон æмбал. 
Цыртдзæвæн йæ сусæг хъуыды дзуры: 
Ма рацæуæд ног хъаймæт зæххыл. 
Царды цалх гуыргъахъхъ фæндæгтыл тулы, 
Рæстæг ныл фæдисонау тæхы. 

Уацмыстæ 
137 
НÆ КÆСТÆРТÆЙ КÆМÆНДÆРТЫ... 
Кæстæр дæм кæстæрау куы хъуса, 
Куы 'мбара дæ зæрдæйы рис, 
Дæ фарсмæ уæхскуæзæй куы куса, 
Хуыздæр амонд царды цы ис? 
Нæ кæстæртæ — махæн цæргæстæ, — 
Сæ хистæртæй ноджы лæгдæр. 
Фæлæ дзы ис ахæмтæ дæр, 
Кæмæй у зæрдæцъæх нæ рæстæг. 
Кæсут-ма, фæсирынц нæ рæзты, 
Нæ рæзты фæуайынц сæппæй, 
Мыггагæй ирæттæ бæргæ сты, 
Фæлæ сæм ирон æгъдау нæй. 
Куы сын кæной хистæртæ уайдзæф: 
«Кæстæр дæ, дæхиуыл фæхæц!» — 
Фæстæмæ нæ акæндзæн къахдзæф, 
Фæлтау ыл ды сечкæ ныццæв. 
Нырма дзы нæ фæззыгон наймæ 
Нæ бахаста иу дæр куырис, 
Гъе, афтæмæй алчидæр «хаймæ» 
Æнхъæлмæ кæсыныл фæцис. 
Йæхи дзы чи рахуыдта Кафка, 
Вийон, Аполлинер, Камю! 
Кæйдæр цагъдмæ къахфындзтыл кафгæ 
Къостайыл ныффæлдæхтой дур... 

138 
Гаджиты Георги 
Мах зонæм, цы домы сæ «лирæ», 
Мах зонæм сæ зæрдæйы уаг 
Чысыл сын нæ бантысид — бирæ, — 
Æрмæст сын чысыл фадат ратт. 
Хæциккой нæ ныхмæ фырытау, 
(Сыкъатæ сын к' уаид бæргæ!), 
Гæппытæ кæниккой уырытау 
Сæ талынг хуыккæмттæй хæрдмæ... 
Нæ фæлтæры халы сæ хъæстæ, 
Нæ рæзгæты мары сæ марг, 
«Æгъгъæд сын у!» — домы нæ рæстæг, 
«Афон сын у!» — домы нæ уаг. 
Уæдæ сæм цæй иу бон æркæсæм, 
Зæгъæм сын æргомæй «фæлæуу». 
Уæвгæ сæ мыггагæй цы фæрсæм, 
Мыггагыл дзы иу дæр куы нæу... 

^ад^ 
ЗАРДЖЫТÆ 
ФЫДЫБÆСТÆ 
Æз райгуырдтæн цъæх-цъæхид арвы бын. 
Фыдыбæстæ, мæ авдæн мын уызтай, 
Куы нæ зыдтон æдæрсгæйæ цæуын, 
Уæд мæ фыдрын, фыдбылызæй хызтай. 
Куы бафидон дæ буц рæвдыд дæуæн, 
Фыдыбæстæ, мæ удæнцой, мæ бон! 
Мæнæн æнæ дæу иу бон цард дæр нæй, 
Мæнæн æнæ дæу рухс дуне — зындон. 
Æрыздæхтæн та дард балцæй хъæмæ, 
Ныййарæгау мæм худгæйæ кæсыс. 
Фыдыбæстæ, мæ зæрдæйы куы дæ, 
Уæд дын, зæгъ-ма, куыд акæнон хъæбыс?! 

140 
Гаджиты Георги 
ЧЫЗДЖЫ САГЪÆС 
Баталынг и, хур фæсхохмæ ахызти, 
Хъæугæронæй зонгæ зарæг райхъуысти. 
Уый мæ уарзон 'ндæр чызгимæ рацæуы, 
Судзгæ маст мæ сонт зæрдæйы нал цæуы. 
Ферох ысты лæппуйæ йæ ныхæстæ, — 
Фæззæджы кæй уыдзæнис нæ чындзæхсæв, 
Баззадис мæ урс къухыл йæ къухдарæн, 
Зæрдæйы та карз сомытæ — удхарæн. 
Фæлæ æз куыд ферох кæнон уыцы бон, 
Ды мæнæн куы райхæлдтай дæ рухс фæндон. 
Загътай мын дæ цин æмæ дæ мæстытæ, 
Кастæ-иу мын комкоммæ мæ цæстытæм. 
Кæд мæнæн цытæ дзырдтай æцæгхуызæй, 
Уыдон ныр фæкæныс ды æндæр чызгæн, 
Кæд мæныл фæхудыс ды æндæримæ, 
Уæд дæуыл æрцæудзæнис мæ тæригъæд. 
Æз дæуыл нырма мæ зæрдæ не сивтон, 
Хъуамæ ма дыл иу ныхасмæ фембæлон. 
Раздæрау дæ стъалытимæ бардзынæн, 
'Рмæст дæу тыххæй, зон, мæхи нæ мардзынæн! 

Уацмыстæ 
141 
ИУ ИЗÆР КУЫ НÆ ФЕНАЙ ДÆ УАРЗОНЫ 
Иу изæр куы нæ фенай дæ уарзоны, — 
Æхсæв дæм фæкæсдзæнис æнус. 
Дард балцы куы цæуа, уый куы базонай, — 
Атайдзæн дæ сау цæстытыл рухс. 
О мæ зæрдæ, ма райхал дæ карз фæндтæ, — 
Сусæг удхар раппæлинаг нæу. 
О, фæлтау куы нæ уаиккой уарзæттæ, 
О, фæлтау куы нæ федтаин дæу. 
Урс бæрз бæлас цады былыл мæйрухсы 
Къулсæрæй зыд уылæнтæм кæсы... 
Искуы мын куы бауарзай æндæр чызджы, 
О, мæ къона, уымæй дын тæрсын! 

142 
Гаджиты Георги 
СУСÆГУАРЗОН 
Æз авд азы дæргъы мæ судзгæ зæрдæйы 
Хæххон дидинæгау дæ сурæт фæхастон, 
Нанайы рæсугъд чызг, дæ алы фæзылд дæр, 
Дæ алы фезмæлд дæр къахдзæфтæй куы барстон. 
Сæрдыгон æхсæвтæ, цæй даргъ-иу ныйистут, 
Æндæры куы уарза, уæд уымæй тæрсгæйæ. 
Мæ сау дыууæ цæсты, куыд нæ рахаудыстут, 
Чызгайы куы хастой, уæд уымæ кæсгæйæ. 
Кæйдæр лæппумæ мын кæд моймæ фæцыдтæ 
Æмæ кæд дæ зарæг мæ уатæй нæ хъуысы, 
Уæддæр дæ рох ма уæд, мæ хæххон æхсинæг, 
Мæ хъаймæты бонмæ æдзухдæр дæу мысын. 
Кæй фæрныг хæдзар у ныртæккæ дæ къона, 
Тæхудиаг æрбауа, дæ зæрдæ кæй уыдзæн? 
Сусæг уарзон ма уæ цы лæппу ыскæна, 
Уый райсом мæ хуызæн фæсмойнаг фæуыдзæн. 

Уацмыстæ 
143 
УАРЗÆТГÆ ЗАРЫНЦ 
Урсбарц æхсæрдзæнтæ хауынц, 
Арф кæмттæй Теркмæ тырнынц, 
Мæйрухсы уарзæттæ зарынц, 
Хæхтæ сын цадæг хъырнынц. 
Зарæг, зарæг, 
Урсбарц æхсæрдзæнты хъазт. 
Зарæг, зарæг, 
Райхæлдта зæрдæты уарзт. 
Гъе-мардзæ, лæппу фæрæвдз и, 
Чызг ын куы бавæрдта ныфс, 
Зарæджы зæлтæ кæрæдзи 
Кодтой зæрдиаг хъæбыс. 
Зарæг, зарæг, 
Урсбарц æхсæрдзæнты хъазт. 
Зарæг, зарæг, 
Райхæлдта зæрдæты уарзт. 
Арвæй сыл рухс мæй фæлгæсы, — 
Бадиккой райсоммæ 'нцад, 
Фæлæ æнхъæлмæ куы кæсы 
Чызгмæ йæ ныййарæг мад. 
Зарæг, зарæг,. 
Урсбарц æхсæрдзæнты хъазт. 
Зарæг, зарæг 
Райхæлдта зæрдæты уарзт. 

144 
Гаджиты Георги 
ЧЫЗДЖЫТЫ РАКОДТАМ ХЪАЗТМÆ 
Мæйрухс хæхтæм ирд цæстæй ныккасти, 
Комы худы уалдзыгон изæр, 
Рацæуынц ирон чызджытæ хъазтмæ, 
У дзы иу чызг иннæтæй хуыздæр. 
Рацæуынц æфсæрмыдзастæй, худгæ, 
Иууылдæр сæ амондмæ бæллынц, 
Усгуртæ фæкъул кодтой сæ худтæ, 
Худты бынтæй сусæгæй кæсынц. 
Фæндыры хъис чызджы къухты ризы, 
Сæрра кодта лæппуйы йæ цагъд: 
Афтæ хæхтыл дзæбидыртæ хизынц, 
Афтæ кæмтты уаритæн сæ тахт. 
Дымгæ сын сæ зард ыскъæфы дардыл, 
Ноджы дарддæр айхъуысæд сæ кой. 
Чи ссардта рæсугъддæр амонд царды, 
Уыдон æмбал чызджытæ куыд уой. 

Уацмыстæ 
145 
УАРЗТЫДИДИНÆГ 
Охх, мæнæ Терчы был дидин æрзади, 
Хур æм зынг цæстæй кæсы 'мæ кæсы, 
Дидинау райхæлд нæ уарзондзинад, 
Амонд нын йемæ хæссы. 
О рæсугъд æрвдидинæг, 
Ды фæу мæ фидиуæг, 
Уарзон чызгæн 
Райхал кæронмæ мæ фæнд. 
Макуы ферох кæн сæрдыгон æхсæв, 
Сонтæй нæ риуты ыссыгъди зынг арт, 
Цæй-ма, кæд уыдзæн нæ буц чындзæхсæв, 
Иумæ кæд уыдзæн нæ цард? 
Курын дæ, мæ урс бæлон, 
Зæгъ æргом дæ рухс фæндон, 
Мауал мыл худ, 
Мауал мæ мар ды мæстæй! 
Хъæубæсты иууылдæр зонынц нæ уарзт 
Æмæ нæ цинмæ æнхъæлмæ кæсынц, 
Цæй-ма, мæ бæлон, цæмæ у нæ каст, 
Афæдзтæ бонтау тæхынц. 
Бирæ дыл ис дзурджытæ, 
Фервитын дæм курджытæ, 
Сауцæст чызгай, 
Райхал дæ зæрдæйы фæнд! 

146 
Гаджиты Георги 
МÆ УСЫ МАД 
Цардыстæм амондджын цардæй, 
Иумæ мæ къаимæ мах, 
Фæлæ нæм иурайсом дардæй 
Смидæг и ме 'фсины мад. 
Фестад, фестад 
Махæн нæ рухс цард зындон. 
Нал уыд, нал уыд 
Уайдзæфтæм хъусын мæ бон. 
Гъей-джиди, алидз ныр хъæумæ, 
Ацæр уым иу бон æнцад!.. 
Дыккаг бон уырдæм изæрæй 
Смидæг и ме 'фсины мад. 
Ногæй махæн 
Фестад нæ рухс цард зындон, 
Нал уыд, нал уыд 
Уайдзæфтæм хъусын мæ бон. 
Бузныг мæ хæстæг æрвадæн, 
Иубон уый загъта мæнæн: 
Бавдæл, дам, де 'фсины мадæн 
Балхæн путевкæ фæрнæй. 
Ацыд, ацыд 
Курортмæ ме 'фсины мад. 
Фестад, фестад 
Рухс дзæнæт бинонты цард. 
Фæлæ, абон 
Раздæрау зæрдæ кæуы. 
Тагъд æй ардæм 
Ногæй фæстæмæ хъæуы. 

Уацмыстæ 
147 
ХОРЗ АМОНД ЫССАР 
Ды уыдтæ мæ рухс дуне, мæ ныфсы хох, 
Демæ хордтам сау сыджытæй ард. 
Ме 'нхъæлцау, мæ дидинæг, мæ цард, 
Ме 'нхъæлцау, мæ дидинæг, мæ цард. 
Фæлæ мын мæ артыл дон куы ауагътай, 
У æндæр чызг ныр дæуæн дæ хур, 
Сæвæрдтай мæ зæрдæйы та дур, 
Сæвæрдтай мæ зæрдæйы та дур. 
Раздæрау мыл худгæ хур куы нал кæсы. 
Уый мæнмæ цæхæр цæстæй куы каст, 
Судзы риуы ме 'намонды уарзт, 
Судзы риуы ме 'намонды уарзт. 
Раздæрау цæрыс ныр дæр мæ зæрдæйы, 
Кувын дын æз: «Хорз амонд ыссар, 
Æмæ йын мæ тæригъæд ныббар, 
О хуыцау, мæ тæригъæд ныббар!..» 

148 
Гаджиты Георги 
ФАРНЫЗАРÆГ 
Рагæй дæр нæ буц фыдæлтæ амондмæ куывтой, 
Авд бæркады, авд лæппуйы, авд фарны куырдтой. 
Мах та авд хойы æрмæстдæр иу хорзæх хъæуы, — 
Уыцы амонд уыцы фарнмæ дун-дуне бæллы. 
Арвæй нæм æдзухдæр худæд 
Худгæ хуры цæст. 
Адæмы фарн ма рауадзæд 
А дунейыл хæст. 
Алы аз дæр ныл рæсугъдæй, 
Хъæлдзæгæй цæуæд, 
Уарзон уарзоны хъæбысы 
Фарнимæ цæрæд. 
Ирон дзыллæ азæй-азмæ цинтæ 'взарæд ног, 
Усгур лæппу чызджы цæстмæ хъазты кафæд рог, 
Фесæфæд нæ зын, нæ сонæн а зæххыл йæ кой, 
Абадгæ чызг мауал бадад — тагъд ыскæнæд мой. 
Чи кæны йæ хорз сыхагмæ алкæддæр хæлæг, 
Ма рахауæнт уый цæстытæ, — уадз æмæ уынæд. 
Чи загъта йæ буц бинонтæн расыгæй «хæрзбон», 
Уыцы лæг йæ сæрхъæн митыл ныр кæнæд фæсмон. 

Уацмыстæ 
149 
ДЫУУÆЗАРÆДЖЫ 
Лæппу чызджы цæстмæ фырцинæй зарыд, 
Лæппу рæсугъд чызгæй нæ кодта цух: 
«Мæ хæххон æхсинæг, 
Мæ сæууон дидинæг, 
Дæу мæ къухтыл хæсдзынæн æдзух!» 
Лæппу рæсугъд чызджы æнцад нæ уагъта, 
Кодта рæсугъд чызгæн æдзух лæгъстæ: 
«Мæ хæххон æхсинаг, 
Мæ сæууон дидинæг, 
Æз дæ бæсты æхсдзынæн гæрстæ». 
Лæппу рæсугъд чызджы къуыримæ 'рхаста, 
Уайтагъд ацарæзта сæ сыхы хъазт, 
Фæлæ мæйы фæстæ 
Æрзылд æндæр рæстæг, — 
Райхъуыст хæдзарæй чындзы цъæхахст. 
Лæппу йе стыр мыздæй капекк нæ хаста, 
Куывдтæ, чындзæхсæвтæй нæ кодта цух, 
Куы-иу фæрасыг и, — 
Йæ къæхтыл нал цыди, 
Ус æй хаста йæ къухтыл æдзух. 
Лæппу бинонты дæр цæрын нæ уагъта, 
Кодта алы 'хсæв дæр йæ усмæ загъд: 
«Фылдæр кус хæдзары, 
Науæд дæ чи дары, 
Йе та згъоргæ дæ цæгатмæ тагъд». 

150 
Гаджиты Георги 
Лæппу чызджы цæстмæ æгæр куы зара: 
«Нал у иу минут дæр цæрын мæ бон!» 
Уæд-иу, рæсугъд чызгай, 
Къæрцхъусдæр хъуамæ уай, 
Науæд сомбон кæндзынæ фæсмон. 

ФÆСМОН ФÆКÆНА 
Æз сонты бонты 
Мæ рухс бæллицтæ 
Кæимæ бастон, 
Гъе, уыцы чызджы 
Мæ буц хæдзармæ 
Чындзы æрхастон. 
Мæ ныййарæджытæн 
Сæ худт, сæ цинæн 
Кæрон дæр нал уыд. 
Фæлæ мæ «бæлон» 
Рæсугъд уавгæйæ 
Хуыскъастæу разынд. 
Уый иунæг хатт дæр 
Йæ уæздан къухтæм 
Цъылын нæ райста. 
Мæ рынчын мад ын 
Æдзух йæ бæсты 
Йæ уæттæ марзта. 
Йæ ахуырст дзыкку 
Хъæмпы цъынайау 
Хæрдмæ ысфасы, 
Йæ джинс хæлафы 
Куы фæцæйуайы 
Уый тасгæ-уасгæ. 

152 
Гаджиты Георги 
Мæ хорз сыхæгтæ 
Куы нал фæразынц 
Йæ хъæр, йæ загъдæй, — 
Уый усбирæгъау 
Куы балæбуры 
Мæ рынчын мадмæ. 
Мæ ныййарæг æм 
Тæрсгæ-ризгæйæ 
Ысдзырд кæм уæнды. 
Къостайы загъдау: 
«Лæгдзарм тæнæг у, 
Мæлын кæй фæнды?..» 
Мæ фыды зæронд 
Куы нæуал уæнды 
Нæ буц хæдзармæ. 
Йæ иунæг хо дзы 
Йæ къæхты фæрцы 
Фæлыгъди дардмæ. 
Мæ хæлæрттæ мын 
Кæнынц тæригъæд: 
Кæм æй ыссардтай? 
«... Фæсмон фæкæна, 
Мæрдты дзыназа, 
Дæу чи ныййардта!..» 

Уацмыстæ 
153 
ÆНДÆРИМÆ РÆСУГЪД АМОНД ЫССАР 
Куы нæ дæ фенын уалдзыгон изæр, 
Куы нæ 'рбатæхыс хъазтизæрмæ маргъау, 
Мæ уд уæд судзы зындоны цырагъау, 
Нæ фæзонын, кæм бафснайон мæ сæр, — 
Куы нæ дæ фенын уалдзыгон изæр. 
Æдзухдæр у дæ рудзынгмæ мæ каст, 
Дæ цурмæ мæ фæцæйхæссынц мæ къæхтæ, 
Мæнæн ыскодта мæйы чызг кæлæнтæ, 
Нывондау дæн зæлдаг æндахæй баст, 
Æдзухдæр у дæ рудзынгмæ мæ каст. 
Тæхуды, æз куы базонин мæ бон, 
Куы мын зæгъис, кæй дæ разы мæ фæндыл, 
Фæлæ дæм æз ысдзурын дæр нæ уæндын, 
Мæ хурыскаст, мæ зæрдæйы фæндон, 
Тæхуды, æз куы базонин мæ бон. 
Мæнæн, чызгай, мæ судзгæ уарзт ныббар, 
Мыййаг, кæд у æндæримæ дæ амонд, 
Уæд демæ æз уæларвмæ кувын абон: 
Æндæримæ рæсугъд амонд ыссар, 
Мæнæн та ды мæ судзгæ уарзт ныббар! 

154 
Гаджиты Георги 
САБИТÆ 
Сабитæ, сабитæ, 
Рацæут зиумæ. 
Ахъазæм, акафæм, 
Ахудæм иумæ. 
Саразæм иумæ 
Змисæй хæдзæрттæ, 
Залмы сыфтæй сын 
Ыскæнæм цъæх сæртæ. 
Хъæдрæбын иумæ 
Æхсæртæ æртонæм, 
Æмæ тъæбæрттæй 
Нæхимæ ызгъорæм. 
Науæд нæ баба 
Хыл кæнын дæр зоны, 
Науæд нæ нана 
Æрнæмын дæр зоны. 

Уацмыстæ 
155 
ШОФЫРЫЗАРÆГ 
Рухс хур нæма скæсы райсомæй, 
Горæт ма адджын фæхуыссы, 
Афтæмæй уынгты мæ машинæ 
Размæ фæбырсы. 
Сидынц нæм дард балцмæ фæндæгтæ, 
Бæлæстæ тилынц сæ къухтæ, 
Цас ласын алыбон хорз лæгтæ, 
Сауцæст рæсугъдтæ. 
Чи дзы фæтагъд кæны кусынмæ, 
Райсомæй горæтæй хъæумæ, 
Чи та фæтындзы йæ усимæ 
Ав дæнбæттæнмæ. 
Рухс уынджы рацæуынц сабитæ, 
Хъæлдзæгæй хъазгæ 'мæ худгæ. 
Цæй-ма фæуромæм машинæ, — 
Размæ, мæ хуртæ! 
Уартæ та магуса рацæуы, 
Й' ахсæн та акодта йе 'ккой, 
Уымæн мæ машинæ 'вгъау кæнын, 
Уый æз нæ федтон. 
Нозтæй мæм чи хата дзаг фынгыл, 
Уый у мæ фыдызнаг царды, 
Уарзын æрмæстдæр ирон хуынды 
Кафт æмæ зарын. 

156 
Гаджиты Георги 
Гъей, чызгай, ма кæн пæррæстытæ, 
Курын, æрхæсс мæ дæ сæрмæ, 
Комкоммæ ма кæс мæ цæстытæм, — 
Тоны мæ зæрдæ. 
Гъей, хорз ус, ма кæс хæлиудзыхæй, 
Дам-думтыл схæцыд дæ зонгæ, 
Уый бæсты рæвдздæр дæ хæдзармæ 
Фарнимæ згъоргæ. 

Уацмыстæ 
157 
ЦÆМÆН МА ДÆ МЫСЫН? 
Мæ зæрдæйы тайынц 
Мæ судзаг мæстытæ. 
Сæхимæ мæ сайынц 
Дæ цæхæр цæстытæ. 
Оххай! Цæмæн ма дæ мысын, цæмæн? 
Цæмæн ма дæ мысын, цæмæн? 
Мæ удæн хъадаман — 
Дæ уарзон ныхæстæ, 
Бæллиццаджы заман, 
Бæллиццаджы рæстæг. 
Зыдта йæ мæ зæрдæ, — 
Мæн уыдтæ, мæн уарзтай, 
Фæлæ уæд æндæры 
Ды къайæн ыскарстай. 
Ныр дæр ма нæ зонын 
Цы 'рцыди, цы кодтай? 
Æдзухдæр мæ номæй 
Ды стыр ард куы хордтай. 
Мæ удæн хъадаман — 
Дæ уарзон ныхæстæ, 
Бæллиццаджы заман, 
Бæллиццаджы рæстæг. 

158 
Гаджиты Георги 
УЫЦЫЧЫЗГ 
Уыцы чызг æдзухдæр кодта худгæ 
Дидинæгау мидбылты фæлмæн. 
Никуы радта иу æнцон йæ удæн, 
Никуы скодта иунæг зын мæнæн. 
Искуы-иу куы арвыстон мæ рæстæг, — 
Уыцы чызг мын никуы скодта маст. 
Уый æдзух йæ цæссыгтæ æмбæхста 
Æмæ-иу мæм худгæйæ нымдзаст. 
Фембæлдмæ-иу бакодтон æрæджы, 
Кæнæ-иу нæ рацыдтæн æппын. 
Афтæ 'нхъæлут, уый уыди уынгæджы, 
Кæнæ-иу мæм райдыдта хæцын? 
Нæ, мæ хуртæ, худти-иу йæ мидбыл 
Æмæ-иу дзырдта: «Мæ цард, мæ бон!» 
Фæлæ-иу æз не 'рхудтæн мæ митыл, 
Фæлæ-иу æз не 'ркодтон фæсмон... 
Афтæ 'нхъæлдтон, уыцы чызг мæ уарздзæн, 
Афтæ 'нхъæлдтон, уыцы чызг у мæн. 
Афтæ 'нхъæлдтон, худгæ æмæ хъазгæ 
Алцыдæр ныббардзæнис мæнæн. 
Ныр мæ зæрдæ бариссы йæ койæ, 
Ныр мæ зæрдæ нал уромы маст: 
Уыцы чызг æндæр лæппумæ моймæ, 
Мидбылхудгæ, иуизæр фæраст. 

Уацмыстсе 
159 
ХÆРЗБОН 
Хæрзбон! 
Мæ уарзтæн æз зæгъын хæрзбон, 
Дæуæй æз базыдтон мæ бон, 
Дæумæ æвзонг, æвзонг чызгайы уарзт 
Æдзухдæр хъазын каст. 
Хæрзбон! 
Мæ буц ныхас дæуæн уыди рæхуыст, 
Ды не 'мбарыс мæ сонт зæрдæйы рыст, 
Дæуæн æндæр, чызгай, 
Ныр у дæ къай! 
Хæрзбон! 
Мæнæй нæ фендзынæ цæссыг, 
Æз тынг арф бамбæхстон мæ хъыг, 
Æмæ дæ чындзæхсæвы, бауырнæд дæ ныр, 
Цæгъддзынæн æз фæндыр. 
Хæрзбон! 
Æнусмæ кувдзынæн, цæмæй 
Цæрай рæсугъд æмæ фæрнæй! 
Фæстаг хатт ма мæм 
Бахуд фæлмæн... 
Хæрзбон! 

160 
Гаджиты Георги 
ÆНÆНТЫСТ УСГУРЫ ЗАРÆГ 
Ма ныл худут, хорз æмгæрттæ, 
Ма ныл кæнут дис. 
Махæн иумæ цалдæр чызгæй 
Иунæг уарзон ис. 
Уый куы фенæм, уæд нæ фæллад 
Айсæфы æваст, 
Алы изæр æмдзæрæны 
Ацаразæм хъаст. 
Уый æмдзæгъдмæ мах фæкафæм, 
Йе цæгъдæм фæндыр. 
Фæлæ нæ кæй ракурдзæни, 
Уый нæ зонæм ныр. 
Иннæ чызджытæн лæвæрттæ 
Лæппутæ кæнынц, 
Уымæн та æдзух къафеттæ 
Чызджытæ хæссынц. 
Уый нæ хæссы мах йæ сæрмæ. 
Худы ныл хъæрæй: 
«Кæнæ уе 'ппæты дæр курын, — 
Кæнæ иу дæр нæ!..» 
Мах æй уарзæм судзгæ уарзтæй. 
Ой-ой-ой-ой! 
Фæлæ ныр куыд кæнæм астæй 
Иу лæппуйæ мой. 

Уацмыстæ 
161 
Иуизæр та нын фæтæргай, 
Скодта та нын маст, 
Æмæ уæд йæ ныййарджытæм 
Бахастам нæ хъаст. 
«Усгур» ставд цæссыг нызгъæлдта — 
Райдыдта кæуын, — 
Уымæн æмæ йыл æрмæстдæр... 
Авд азы цæуы... 
6 Гаджыты Георги 

162 
Гаджиты Георги 
ТЕРЧЫ МАСТ 
Терчы былыл сауцæст лæппу царди, 
Арæх ын «дæ райсом хорз» дзырдта. 
Терчы хъазтыл худæгæй уый марди, 
Терчы мастыл сусæгæй куыдта. 
Теркау уый æнцойдзинад нæ зыдта, 
Уыд æнæхин, цардбæллон, рæдау. 
Кæстæрты æфсымæрау рæвдыдта, 
Хистæртæн лæвæрдта уый æгъдау. 
Уымæй хорз лæг рауадаид царды, 
Уый зарджытæй фидыдта нæ уынг, 
Фæлæ иубон арвæй рахауд стъалы, — 
Лæппуйæн та аххуысыд йæ зынг... 
Терк ма йæм ныр дæр кæсы æнхъæлмæ, 
Терк ма йæ ныр дæр фæрсы: «Кæм и?» 
Кæд фæзынид иурайсом йæ хъæрмæ 
Æмæ йын «дæ райсом хорз» загъид. 
Мауал æм кæс, урсбарц Терк, æнхъæлмæ, 
Уымæн у дæ цурмæ згъорын зын, 
Уымæн æмæ арвæй рахауд стъалы, 
Лæппуйæн та ахуыссыд йæ зынг... 

Уацмыстсе 
163 
ИРОН ХÆСТОН ФÆСИВÆДЫ ЗАРÆГ 
Гъей, фæсивæд, тохы бон æркодта, 
Ирæттæм фыдыбæстæ фæсидт. 
Тохæй хъуысти сармадзанты богътæ, 
Тохæй хъуысти бомбæты æхситт. 
Базард: 
Нæ ныфс цытджын Уырыс уыдысты, 
Сæ фезмæлдæй фыдызнаг рызт. 
Сæ фарсмæ ирæттæ цыдысты, 
Æмæ сæ тохы зарæг хъуыст. 
Ахæм ирон чи ссардзæн нæ хæхты, 
Чи нæ райста знаджы ныхмæ кард? 
Ахæм къона *р: ссардзæнис, хæсты 
Чи нæ радта ирæттæй йæ цард? 
Базард: 
Бырстой домбай Цæдисы фырттæ, 
Уыдис сæм ныфс æмæ æхсар. 
Уыдис иу иннæмæн æфсымæр, 
Уыдис иу иннæмæн хæлар. 
Базард: 
Абон дæр ма тохы уынæр хъуысы, 
Сусæгæй нæ зæрдæты цæры, 
Урссæр фыд йæ буц хъæбулты мысы, 
Сидзæргæс йæ иунæгыл кæуы. 

164 
Гаджиты Георги 
Базард: 
Фæлæ зæгъдзæн æрмæстдæр Рæстæг, 
Кæй зонынц ирæттæ хæцын, 
Кæй уарзынц ирæттæ сæ бæстæ 
Æмæ сæрыстырæй мæлын! 

Уацмыстæ 
165 
ТЕДЕТЫ ФОНДЗÆФСЫМÆРЫ ЗАРÆГ 
Фыдбоны поезд, дам, Беслæныл фæраст и, 
Беслæныл фæраст и, фæдисы уайгæйæ, 
Тедеты Кларæ йæ рæзгæ хъæбултæм 
Æнхъæлмæ куы касти, йæ цæссыг кæлгæйæ. 
Цæмæй йæ æмбæрста æнамонд сидзæргæс, 
Куыд уыдзæн йæ амонд, йæ хъысмæт куыд уыдзæн, — 
Йæ æхсæз хъæбулæн æрмæстдæр сæ иунæг 
Дыууадæс цæфимæ нæ Ирмæ фæзындзæн. 
Æнамонд сидзæргæс æхсæв дæр нæ хуыссыд, 
Æнхъæлмæ куы касти уæ амонд, уæ цинмæ, 
Сымах та ныууагътат уæ ирон ыстджытæ 
Æцæгæлон бæстыл Кавказæй Берлинмæ. 
Цы уды фидар уыд ирон сылгоймагыл, — 
Йæ мæлæты бонмæ нæ систа йæ саутæ. 
Ныр дардмæ фæйлауынц уæ афтид ингæныл 
Йæ сау цырты фарсмæ уæ сау тырысатæ. 

166 
Гаджиты Георги 
КОЗАТЫ ЦЫППАРÆФСЫМÆРЫ ЗАРÆГ 
Рассветы сæрмæ фыдбоны сау сынт, — 
Фашистон æрдонг æд удисджытæ, 
Козаты Косер мæлæты размæ 
Бæргæ басиды йæ тугисджытæм: 
— Цы фæдæ, Федыр, мæ хистæр хъæбул, 
Мæ фæстаг сахат дæумæ куы дзурын? 
— Ныббар мын, нана, мæ сæр фæзæбул, 
Мæ туг нæ райстон, хатыр дæ курын. 
— Кæм мын дæ, Бачче, мæ кафаг лæппу, 
Фæзын-ма иу хатт нæ сыхы хъазтмæ. — 
— Габрисы хуызæн мæн дæр, Косерхан, 
Ызнаджы нæмыг лыстæг ыскарста. 
— Мæ гыццыл Гермæн, мæ кæстæр хъæбул, 
Дæуæй фылдæр æз куы никæй уарзтон... 
— Мæ мадызæнæг, æз уе 'ппæты туг 
Цъаммар ызнагæй дывæрæй райстон. 
Рассветы сæрмæ сæрибары хур 
Сæумæрайсомæй йæ тынтæ тауы. 
Æрмæст ма, Косер, дæ фырты цыртыл 
Сæууон дидинæг йæ цæссыг калы. 

Уацмыстсе 
167 
АЦÆМÆЗЫЗАРÆГ 
Нæ урссар хæхтæй рог уддзæф дымы, 
Рæхснæг бæрз бæлас къæдзæхтыл фæцуды. 
Кæд мæм, чызгай, тызмæгæй кæсыс ды, 
Уæддæр дæуыл мæ сонт зæрдæ нæ худы. 
Куы фембæликкам иунæг хатт æрмæст, 
Æрхæссин уæд дæ сæрвæлтау мæ уды. 
Кæд мын нæ уарзы хорз амонд дæ цæст, 
Уæддæр дæуыл мæ сонт зæрдæ нæ худы. 
Куы мæм бахудис иунæг хатт фæлмæн, 
Уæд мæм кæниккой ме 'мгæрттæ тæхуды. 
Кæд æз дæу тыххæй сагъæссаг фæдæн, 
Уæддæр дæуыл мæ сонт зæрдæ нæ худы. 

168 
Гаджиты Георги 
ХÆРЗÆХСÆВ 
Ды мæнæн «хæрзæхсæв рау» загътай, 
Фæлæ зæгъ, куыд уа ныр ме 'хсæв хорз? 
Кæд, мæ хур, мæн иунæгæй ныууагътай 
Æмæ нæй мæ зæрдæнизæн хос. 
Ды мæнмæ «у амондджын» ысдзырдтай, 
Фæлæ æз цæй амондджын дæн, цæй? 
Кæд, мæ цин, мæ цардамонд ды уыдтæ, 
Æмæ ныр фæцыдтæ дард мæнæй... 
...Зæгъ, цæмæн хъуыд судзгæ сæнтгæй хъазын, — 
Карз сомытæ, сабийау, ызнон? 
Уый бæсты мын загътаис: — Нæ уарзын! 
Уый бæстæ мын загътаис: — Хæрзбон! 

Уацмыстæ 
169 
СУДЗГÆУАРЗТ 
Загътон, æнцойбон æрцыдис мæ удæн, 
Нал зондзæн уарзт æмæ маст, 
Фæлæ нæ цурты куы 'рцæйцæуыс худгæ, — 
Цавддурау фестын æваст. 
Цыма хæххон цæргæс рындзæй фæлгæсы, 
Арф фурды ленк кæны нау. 
Цавæрдæр рухс амонд риумæ ныккæсы 
Уалдзыгон хуры тынау. 
Судзы мæ зæрдæ дæ цæстыты 'нгасæй 
Æмæ мыл цасфæнды худ, — 
Фервæзын мæ кæн æрмæстдæр дæ уарзтæй 
Æмæ дæ фæхъхъау мæ уд! 

170 
Гаджиты Георги 
МЫСЫНДÆ... 
Рагæй дæн хайджын дæ цинæй, дæ мастæй, 
Рагæй мæм худыс фæлмæн. 
Судзы мæ зæрдæ дæ иунæг фæкастæй, 
Судзы мæ зæрдæ мæнæн. 
Уалдзыгон изæр æхсæрдзæнты изæрмæ 
Мысын дæ фæлмæн ныхас. 
Уалдзыгон изæр ыстъалыджын арвмæ 
Мысын дæ рухс цæстæнгас. 
Арæх æз сомы фæкæнын дæ номæй, 
Алкæд дæумæ у мæ каст. 
Гъей-джиди, бауæнд дæ цуры æргомæй 
Райхалын зæрдæйы уарзт. 
Фæлæ куы бауæндон искуы дæ цурмæ — 
Мидбылты-иу мæм фæхуд. 
Ма-иу мæм ракæс сæрыстырæй зулмæ, 
Ма-иу мын ахæсс мæ уд. 

Уацмыстæ 
171 
ИРОН ЧЫЗДЖЫ КАФТ 
Мæйрухс хæхтæм ирдцæстæй ныккасти, 
Комы худы уалдзыгон изæр, 
Рацæуынц ирон чызджытæ хъазтмæ, 
У дзы иу чызг иннæмæй хуыздæр. 
Зæрдæты рæсугъд бæллицтæ уафынц, 
Алчи дзы йæ уарзонмæ бæллы, 
Симды фæзы урс бæлæттау кафынц, 
Фæндыр куы ныххуды, куы кæуы. 
Айзæлынц йæ нæртон зæлтæ рæгътыл, 
Арф кæмттæй сæм ирд дæттæ тырнынц, 
Кувынц сын сæ урс сæртæй нæ хæхтæ, 
Æхсæрдзæнтæ цадæггай хъырнынц. 
Арвы риуы мæй йæ тынтæ уафы, 
Мидбылхудгæ стъалытæн зæгъы: 
Акæсут: ирон чызджытæ кафынц, 
Байхъусут: ирон фæндыр цæгъды. 

172 
Гаджиты Георги 
НÆУАРЗТАЙМÆН... 
Мæ цæстытыл уайы дæ сурæт мæнæн, 
Æндæр хъæумæ моймæ цыдтæ, 
Дæ уарзон хъæубæстæм ды худтæ фæлмæн, 
Дæ амондæй разы уыдтæ. 
Æз кафыдтæн хъазты, хъуысыд дардмæ мæ зард, 
Æз аив æмбæхстон мæ хъыг. 
Фæстаг хъæбыс ма дын куы кодта дæ мад 
Æруад уæд мæ русыл цæссыг. 
Дæ хуызæн уæздан чызг нæ хъæуы нæ уыд, 
Хъыгаг у, ныр дæр дзы кæй нæй. 
Нæ усгуртæ мардтой кæрæдзи дæуыл, 
Уыдтæ хызт æрмæстдæр мæнæй. 
Рæдау уыд дæ зæрдæ, уынаг уыд дæ цæст, 
Ды алкæмæ худтæ фæлмæн, 
Ды алкæй уарзтай нæ хъæуы, æрмæст, 
Æрмæстдæр нæ уарзтай ды мæн. 

Уацмыстæ 
173 
ХЪАЙТЫХЪТЫ ХЪАМБОЛАТЫ ЗАРÆГ 
Сыгъд Уæрæсе арты, тох нæ уыд æнцон, 
Сау ызнаг нæ бæстæм, сау рынау, бырста. 
Сидзæрты дзыназын, сидзæрты фыдбон 
Хъайтыхъты Хъамболат карз хæсты уыдта. 
Базард: 
Хъайтыхъы-фырт загъта: «Сар кæнынц уæ сæртæ, 
Сар кæнынц уæ сæртæ, тугдзых сау ызнæгтæ, 
Сыстади нæ дзыллæ, сыстади нæ бæстæ, 
Сытади Ирыстон! Тох, фæсивæд, тох!» 
Бирæ сахъ лæппутыл баталынг ис бон, 
Бирæ сахъ лæппутæн бамынæг сæ цард, 
Фæлæ уыд сæ разæй тугдзыхты æрдонг, 
Фæлæ уыд сæ фæстæ горæт Ленинград. 
Базард: 
Барвыста æртиссæдз сау фыдгултæй мæрдтæм. 
Хъайтыхъты лæппуйæн бамыр ис йæ зæрдæ: 
Охх, æрхауд Хъамболат, тулдз бæласау, зæхмæ, 
Æмæ йын ныккодта судзаггаг хъæбыс. 

174 
Гаджиты Георги 
САЛДАТ 
Фыдыбæстæ, дæуæн уыдтæн салдат, 
Æртæ азы салдаты цинел хастон, 
Мæ бæллицтæ дæ хъысмæтимæ бастон, 
Ды дæ мæ цин, мæ хурыскаст, мæ мад, 
Дæ сæрвæлтау æз ратдзынæн мæ цард. 
Мæнæн мæ риумæ хурзæрин ныккаст, 
Æз сонты бонтæй сауцæст чызджы уарзтон — 
Мæ бæллицтæ йæ сурæтимæ бастон, 
Фæлæ дын искуы кæд ыскодтон маст, 
Уæд мын ныббар, мæ хурзæрин, мæ уарзт. 
Мæ сауцæстимæ фембæлдзынæн тагъд, 
Кæсы мæм хурты хурзæрин æнхъæлмæ, 
Кæд мæ æрхæссид сау рæсугъд йæ сæрмæ... 
Ныртæккæ та хæрын мæ удæй ард: 
Йæ иунæг фендыл радтин æз мæ цард. 

Уацмыстæ 
175 
БÆРЗОНД ХÆХТЫ ЗАРÆГ 
Цард нæм, худгæ хурау, худы, 
Гъей, тæхуды, гъей тæхуды, 
Ныр сыгъзæрин дзырдтæ ссар 
Ирыл ног зарæг ныззар. 
Базард: 
Ирыстон, Ирыстон, мæ уарзон Ирыстон, 
Мæ цæсты рухс, мæ хурыскаст, 
Зæрдæ у дæуимæ баст. 
Нæй нæ урс хæхтæй бæрзонддæр! 
Нæй нæ æхсæрдзæнтæй сонтдæр, 
Нæй нæ лæппутæй лæгдæр, 
Нæй нæ чызджытæй хуыздæр. 
Кад кæнæм нæ буц хистæртæн, 
Кувæм сын ныллæг нæ сæртæй, 
Кад нæ буц кæстæртæн, кад, 
Уыдонæй фидауы цард. 

0^X2^ 
ЧИНЫГ «ТÆЛМАЦТÆ» 
Джордж Байрон 
* * * 
Цæссыг цæссыджы фæдыл тагъд 
Æрвгъуыз дыууæ цæстæй, 
Алмазау райсомы 'ртæх уад 
Дæ уадултыл мæстæй. 
Ды бахудтæ æмæ фæтар 
Сапфиры рæсугъд уынд, 
Уый уыд цъæх цæстыты цæхæр, 
Цъæх цæстыты æрттывд. 
Куы 'мбæрзы бæстыл сау æхсæв 
Йæ сау нымæт, йæ фын, 
Уæддæр ма тар æврæгъты 'хсæн 
Фæхъуызы хуры тын. 
Гъе уыцы рухс хуры тынау, 
Мæнæн дæ цæстæнгас, 
Кæд аныгуылдис хур, уæддæр 
Зæрæхсид у мæнæн. 

Уахщыстæ 
177 
Уильям Шекспир 
130 СОНЕТ 
Йæ цæстытæ мын стъалытимæ ма бар, 
Йæ рæсугъд былтæ не сты сырх балтæ, 
Йæ дæллагхъуыр сæнтурс нæу, доны хъазау, 
Йæ сау дзыкку куы не 'ххæссы уæрагмæ. 
Йæ уадулты 'рттывд никуы дæм фæкæсдзæн 
Сæнт-сырх розæйы ирд æрттывды хуызæн. 
Йæ буары тæф никуы дæм æрхæсдзæн 
Фиалкæйы зæрдæйыхъаргæ уддзæф. 
Йæ цæсгомыл нæ хъазынц хуртæ, мæйтæ, 
Рæсугъд, хæрзуынд, хæрзконд у дзы нæ зæгъын, 
Нæ федтон æз куыд тæхынц арвыл зæдтæ, 
Мæнæн мæ уарзон сау зæххыл куы цæуы, 
Уæддæр хуыздæр у уыцы хъал чызджытæй, 
Кæмæн æппæлынц с' аив конд, сæ уындæй. 

178 
Гаджиты Георги 
Пушкинсей 
ÆЗУАРЗТОНДÆУ... 
Æз уарзтон дæу, æмæ дæ цæстæнгасæн 
Мæ зæрдæйы нæ ахуыссыд йæ зынг... 
Æрмæст дæ курын: ма сфæлмæц мæ уарзтæй, 
Нæ мæ фæнды дæ маст æмæ дæ зын. 
Фыруарзтæй мыл мæ бонтæ кодтой тартæ, 
Мæ сусæг монцтæ бамбæхстон уæддæр. 
Хуыцау зæгъæд: æз дæ куыд уарзтон, афтæ 
Дæу искæд бон куыд бауарза æндæр. 

Уацмыстæ 
179 
Александр Пушкин 
САУÆХСÆВ 
У сау хызмæ абон æррайау мæ каст: 
Мæ уазал зæрдæ мын куы хæры, куы маст, — 
Куы уыдтæн æрыгон, куы ма уыдтæн сонт, 
Бердзенаг рæсугъд чызг уæд уарзтон — æвзонг. 
Уæд чызг мæн куыд уарзта! Йæ хур мæ хуыдта, 
Фæлæ мыл æрцыдис æнамонд хъуыддаг. 
Æз уазджытæ иу хатт куы 'рхуыдтон хъæмæ, 
Æрбахоста дыуар уæд дзуттаг мæнмæ, 
Йæ хъуыды мын загъта: «Цæл кæнын ныууадз, 
Дæ чызг дæ фæсайдта, ды та уал æй уарз!» 
Æз дзуттагæн радтон æлгъыстимæ 'хца, 
Мæ цагъарæн загътон бæх ифтыгъд куыд уа! 
Дугъ уагътам, ыскъæфта мæ саулох мæн тагъд, 
Фырмæстæй мæ зæрдæйы тугтæ ныттагъд... 
Куы 'рлæууыдтæн чызгæн йæ хæдзары раз — 
Мæйдар æхсæв фестад мæ рухс цæстæнгас. 
Кæсын æмæ уаты мæ уарзон лæууы, 
'Мæ сомихаг уымæн хъæбыстæ кæны. 
Мæ дуне мыл батар, мæ болатдзагъд кард 
Нæ бауагъта былтæй стонын тæвд пъа. 

180 
Гаджиты Георги 
Æз цъаммары мардыл мæ къухтæ сæрфтон, 
Æнæдзургæ чызгмæ ныккастæн бæстон. 
Мæ цæстытыл уайы лæгъстæтæ, сырх туг, 
Мæ уарзондзинадæн куы фæцис йæ дуг — 
Йæ сæрæй йын систон æз сау-сауид хыз 
Æмæ дзы ныссæрфтон мæ фæринчы æз. 
Сæ мæрдты изæры куы нал уыдта цæст — 
Донайы уылæнтæм æрцыдысты 'ппæрст. 
Уæдæй нырмæ нал судзы зæрдæйы арт, 
Ныххуыссыд мæ риуы мæ уарзондзинад. 
Æз сау хызмæ абон æдзæмæй кæсын, 
Мæ сау маст æлхынцъæн мæ риуы хæссын. 

Уацмыстсе 
181 
Александр Блок 
ЛÆГДЗИНДД ÆМÆ НАМЫСЫ }Л>УЫДДÆГТÆ... 
Лæгдзинад æмæ намысы хъуыддæгтæ 
Æз кодтон рох тæригъæдджын зæххыл, 
Куы-иу сыгъдис дæ рухс сурæт мæ сæнтты, 
Куы-иу фæндыд мæн базыртыл тæхын. 
Æрцыд рæстæг, æмæ ды мæн ныууагътай, 
Дæ къухдарæн мæ урс къухыл ныр нæй, 
Дæ хъысмæт ды æндæримæ ысбастай, 
Æмæ дæ сурæт ферох и мæнæй. 
Цыдис мæ цард æлгъыст æмæ мæнгардæй, 
Сæн æмæ монц мын бадомдтой мæ уд. 
Дæумæ æз сидтæн кувæндоны размæ, 
Лæгъстæ дын кодтон: мидбылты мæм худ. 
Æз дæм дзырдтон, фæлæ мæм ды нæ кастæ, 
Æз сабийау мæ хъысмæтыл куыдтон, 
Ды мæйдары цъæх фæлысты фæраст дæ, 
Фæстаг хатт дæ кæй уынын, уый зыдтон. 
Кæм дæ ныр ды, дæ цъæх фæлыст нæ зыны, 
Мæ цæсты рухс, кæм бафснайдтай дæ сæр? 
Æз дæн фынæй, уынын дæ сурæт фыны, 
Æмæ кæны мæ хъизæмар фылдæр. 
Цы ма бæллон ныр намыс æмæ кадмæ? 
Мæ сау зæрдæйы уарзты монц ныддур, 
Æрмынæг ис дæ рæсугъд сурæт цадæг, 
Æмæ мæ риуы аныгуылдис хур. 

182 
Гаджиты Георги 
Ахмет Ведзыжевæй 
ЗОНЫН 
Зонын, искæд бон мæ зæрдæ 
Банцайдзæн æваст йæ куыстæй, 
Атар уыдзысты мæ фæндтæ 
Æмæ 'рхаудзынæн зынгхуыстæй. 
Чи зоны, мæ уæлсынт хъуысдзæн 
Дардыл марой æмæ хъарæг, 
Мæн мæ фыдыуæзæг мысдзæн 
Æмæ мыл ыскæндзæн зарæг. 
Рох нæ уыдзынæн хæлæрттæй 
Стæй мæ буц сабитæй, — зонын, 
Не 'ууæндын æрмæст дзæнæтыл, 
Не 'ууæндын æрмæст зындоныл. 
Ацы дунейыл æууæндын 
Æз дæуыл æрмæст, мæ адæм, 
Сты дæуимæ баст мæ фæндтæ, 
Ма уæд фесæфæн дæ кадæн. 
Кæд нæ сарæзтон æз бирæ, 
Кæд нæ бафыстон дæ хæрзтæ, 
Гъеуæддæр ды дæ мæ дуне, 
Гъеуддæр ды дæ мæ зæрдæ. 

^ад^ 
ПОРОДИТÆ ÆМÆ ЭПИГРАММÆТÆ 
НÆ ПОЭТГÆЙ КÆМÆДÆРТЫ 
Къорд азты æнæхуыссæг æхсæвтæ 
Арвыстон уæ чингуыты уæлхъус, 
Фæлæ сæм нæ бахъазыд мæ зæрдæ, 
Фæлæ сæ нæ баци зæрдæ рухс. 
Иутæ уæ чызгайы фæстæ зилынц, 
Иннæтæ йæм минæвар кæнынц, 
Аннæтæ та хом хъуыды «æууилынц», 
Над фæндагыл цадæггай цæуынц. 
Циу, цы 'рцыд? Уæ поэзи куыд бастад? 
Хъуамæ уæ куыд фæуыдаид рох, 
Карз хæсты цы стыр рæстдзинад байстам, 
Уый сæрыл кæй нæма фæци тох? 
Бюрократтæн не сыскъуыд сæ мыггаг, 
Мещантæ нæма фесты æвæд... 
Æви уый æппындæр нæу уæ хъуыддаг? 
Аппарут уæ фыссæн систæ уæд!.. 

184 
Гаджиты Георги 
* * * 
«Ам хазст цыдис. Ам знаг æрцыдис саст...» 
Балаты Тембол 
Ам хæст æрцыд. Ам саст æрцыд знаг. 
Ам уыд цæссыг, мæ уадултыл æруад. 
Ам зарыд цъиу. Ам хъæдхой хоста тулдз. 
Ам гæды кодта бур фиумæ фæсус. 
Æз сæм, мæ хур, лæмбынæгæй фæхъуыстон, 
Æмдзæвгæтæ хатиагау ныффыстон. 

Уацмыстæ 
185 
«Кæсыс та мæм? Æнцад! Мæнæн ис ус\...» 
Уырымты Петя 
Æз дæн поэт. Ды та дæ чызг. Дæ ном 
Мæнæн ды ма зæгъ. Уый бæсты мæм хъус. 
Мæн бауарзтай? Нæ дын ратдзынæн ком! 
Кæсыс та мæм? Æнцад! Мæнæн ис ус! 
Мæ зæрдæ у уæрццы хъуынæй фæлмæндæр. 
Мæ поэзи æртæ къахыл лæууы: 
Нанайы чызгыл — се 'ппæты сæрæндæр, 
Дыууæ цæссыгыл, Хъаспы денджызыл. 
Лæппу, кæд дæ фæнды, цæмæй 
Ды дæр фыссæг ысуай фæрнæй, 
Уæд-иу дæ фыдымадмæ хъус 
Æмæ мæ фæдзæхстмæ дæр хъус: 
Аргъау хъуамæ даргъ уа, 
Даргъ уа хъуамæ аргъау: 
Раджыма-раджыма ус æмæ лæг 
Цардысты, цардысты ус æмæ лæг, 
Лæг æмæ ус... 
Ус æмæ лæг, 
Лæг æмæ ус... 
Ус, ус... 
Лæг, лæг... 

186 
Гаджиты Георги 
ГРАФОМАНТÆН 
Нырма дзы нæ фæззыгон наймæ 
Нæ бахаста иу дæр куырис. 
Гъе афтæмæй алчидæр хаймæ 
Æнхъæлмæ кæсыныл фæци... 

Уацмыстæ 
187 
ХЪАЙТЫХЫЫ ГЕОРЫ ФАРСТ 
Пушкины роман «Евгений Онегин»-ы 
тæлмацы тыххæй 
Зæгъут-ма, кæсджытæ, æргомæй: 
Мæ тæлмацмæ цы фау хæссут? 
Кæд æй нæ бамбарат иронау, 
Уæд æй уырыссагау кæсут! 

188 
Гаджиты Георги 
ГÆЛУАТЫ АКИМ ДЗУРЫ 
Апырх 
ут, 
мæ 
рæнхъытæ, 
Фæйнæрдæм! — 
Бухгалтер 
уæ 
бахынцдзæн 
уæддæр. 
Алы 
рæнхъ 
дæр, 
алы 
дзырды 
зæл 
дæр 
Хъуамæ 
райса 
туманæй 
фыл- 
дæр! 

Уацмыстæ 
189 
ЦÆГÆРАТЫ гаГОЙÆН 
Дæ фыццаг чиныг, оххай-гъе, фæкъæрис! — 
Мыййаг дæ хъаст куы ахæссой нæ уазджытæ; 
Хæлардзинады кой дын дзы бæргæ ис, 
Фæлæ дзы нæй хæлардзинады зарджытæ... 

^од^ 
КРИТИКОН УАЦТÆ 
БЫДИРАГ КОМУЛÆФТ 
Мæ фыдæлты сау зæхх 
Мæ хуыссæн дæ уæлæ — мæ мады хъæбыс, 
Нæ бадæн дæ уæлæ — мæ фыды уæхскау. 
Фæкæсы мæм афтæ, 
Цыма æз гъеныртæккæ райгуырдтæн раст... 
Фæкæсы мæм афтæ: 
Æз мин азты демæ æмудæй цæрын, 
Дæн мин азты дæргъы дæуимæ æмбай. 
Цæрукъаты Алыксандр 
Цæрукъаты Алыксандрмæ стыр поэтикон хъа- 
ру кæй ис, йæ размæ стыр домæнтæ кæй æвæры, 
уый уæлдай бæлвырддæр рабæрæг йæ фыццæг 
æмдзæвгæтæй иу «Дæрзæг ныхæстæ», зæгъгæ, 
уым. Æмдзæвгæ чиныгкæсæгæн йæ зæрдыл æрлæу- 
уын кодта нæ æдзард поэт Хъамбердиаты Мысост 
æмæ Хозиты Яковы. «Дæрзæг ныхæстæ» туагад 
радтой нæ иуæй-иу фысджытæн, уымæн æмæ ав- 
тор стох кодта лыстæг мæгуырау хъуыдытæ, ни- 
цæйаг æнкъарæнтæ чи æвдисы, уыцы уацмысты 
ныхмæ, стыр поэзийы егъау домæнты сæраппонд. 
Поэт интимон лирикæйы нæ фауы. Уæдæ æрмæст 
уацмысты тематикæ фæуæрæхдæр кæнынмæ дæр 
нæ сиды. Темæтæ се 'ппæт дæр хорз сты. Æмæ 
Алыксандр йæ программон æмдзæвгæйы домы, 

Уацмыстæ 
191 
цæмæй алы поэт дæр йæ алы ног уацмысы дæр 
зæгъа исты ног хъуыды. Равдиса адæймаджы тых- 
джын æнкъарæнтæ, æмæ йын уа сæрмагонд æхсæ- 
надон нысаниуæг: 
Цæйут, — ног зард! — 
Хъуамсе уый стона 
Зсеххсей, уазал денджызæй гæбаз. 
Дзырд — æхсидав, 
Хъуамæ-иу дзы, бонау, 
Æхсæв барухс, баирдхуыз уа, раст! 
Поэтыл царды цы стыр æмæ зын хæс æвæрд 
ис, уый сæххæст кæнын йæ бон бауыдзæн æрмæст- 
дæр уæд, æмæ цардæн йæ арфыты куы цæуа, нæ 
дуджы сгуыхт лæджы бæллицтæ, хъуыдытæ тых- 
джынæй куы æвдиса. Цытджын советон поэт Вла- 
димир Маяковскийы фæзмгæйæ, Цæрукъаты 
Алыксандр зæгъы: 
Æз æппындæр ницы марын уе 'хсæн, 
Ехх, уæддæр мæм иу цыдæр тых и, 
Раст, цыма, æнусты сæрты фехсин, 
Уарийау, нæ фидæнмæ мæхи! 
Нæ фидæны темæ, коммунизмы темæ у Алык- 
сандры поэзийы ахсджиагдæр темæтæй иу. По- 
эты фæнды, цæмæй нæ поэзии иу сахат раздæр 
уæддæр бакæса сомбонмæ. Нæ зæрдæ афтæ рухс 
у, афтæ тынг бæллæм нæ царды стыр нысани- 
уæгмæ, æмæ йыл хъуамæ скæнæм нæ хуыздæр 
зарджытæ. 

192 
Гаджиты Георги 
Цæуылфæнды куы фысса Алыксандр — Ирыс- 
тоны хъал чызджытыл, колхозон фыййæуттыл, 
Сылтаныхъы быдыртыл — æдзухдæр йæ поэти- 
кон хъару, йæ ирд, хуызджын ахорæнтæ бахардз 
кæны йæ лирикон геройты зæрдæйы хæтт аивдæр, 
рæсугъддæрæй равдисыныл æмæ ссары йæхи по- 
этикон мадзæлттæ. Царды цаутæ æмæ æрдзы нывтæ 
курдитджынæй сфæлынды, йæ æмдзæвгæты чиныг- 
кæсæгимæ ныхас кæны дæсны нывгæнæгау. 
Хуымты рæзты надфæндæгтæ, 
Хъæллæгъты сыр-сыр... 
Бур æфсиры фæхс дæндæгтæ, 
Худæгау — зыхъхъыр. 
Уазал хæхты ирд цъуппытæ 
Цатыртау зынынц. 
Халыл кондау хърихъуппытæ 
Хуссармæ тæхынц... 
Ацы æмдзæвгæйы алы рæнхъы дæр нæ цæс- 
тыл ауайы æрмæст фæззæджы ныв нæ, фæлæ ма 
суанг уæлдæф цы ад кæны, уый дæр æнкъарæм. 
Хосы рæгътæ, ног æвзæрд мæнæу, нартхоры хуым- 
тæ —æппæтмæ дæр лирикон герой кæсы æнæхин 
фæллойгæнæджы цæстæй. Экскурсийы чи ацæуы 
колхозмæ, уыцы поэт ахæм нывтæ нæ бафиппай- 
дзæн, куы сæ фена, уæддæр сæ афтæ аив нæ 
равдисдзæн. Гъе, уымæн сæ бадары йæ зæрдыл 
чиныгкæсæг, гъе, уымæн фæкæны дис, уый размæ 
дæр кæй уыдта, фæлæ афтæ рæсугъд сты, уый 
кæй нæ зыдта, ууыл. Поэты курдиат ын дуне но- 

Уацмыстæ 
193 
гæй байгом кодта, йæ зæрдæ, йæ зонд фæхъæз- 
дыгдæр сты. Поэт ын йæ цæстыты раз æрæвæрд- 
та æвæджиауы хæрзаив нывтæ æмæ уый дæр арф- 
дæр бамбæрста царды ад, фæллойы цин. Уый ми- 
дæг ис, кæй кой кæнæм, уыцы æмдзæвгæйы эсте- 
тикон тых æмæ хъæздыгдзинад. 
Аивадон фæрæзты тыххæй ма æнæ зæгъгæ нæй 
— уыдон сты поэты хотыхтæ. Алыксандр арæхст- 
джынæй пайда кæны эпитет æмæ метафорæйæ. Йæ 
уацмысты æрдз æмæ царды нывтæ фæрæсугъд- 
дæр кæныныл никуы архайы, фæлæ уыдон сæхæ- 
дæг æцæгæй куыддæриддæр сты, раст афтæ æххæс- 
тæй сæ равдисы, уымæн æмæ æууæнды, цард æмæ 
æрдзæн сæхицæй дæсныдæр нывгæнæг кæй нæй, 
ууыл. Æндæр уæдæ цы зæгъæн ис мæнæ ахæм 
нывæфтыд рæнхъытæй: 
Бонивайæн. Лрвгæрæтты 
Судзгæ тæлм ысцатыртæ. 
Ферттывтой та таджы дæттыл 
Сæуæхсиды базыртæ. 
Цæрукъаты Алыксандры лирикон уацмыстæ 
кæсгæйæ ис бамбарæн, поэты зæрдæ куыд тæл- 
фы, рухс хъуыдытæ сæрымагъзы куыд уылæнтæ 
кæнынц, уый. Уый стыр курдиат у. Дæ тугвæл- 
лойы, дæ фысты дæ зæрдæ равдис, чиныгкæсæ- 
гыл дæ фæндтæ, дæ сагъæстæ базырджынæй æмбæ- 
лын кæн — цыма уа уымæй бæллиццагдæр æмæ 
арфæйагдæр хъуыддаг. Поэт йæ иу æмдзæвгæйы 
афтæ фыссы: 
7 Гаджшы Георги 

194 
Гаджиты Георги 
Уæ, дæ райсом хорз, мæ бæстæ, 
Ралæвар мын кодтай уадындз, 
Æз мæ сæууон зарджытимæ 
Радтон фидæнæн мæхи. 
Ам дæр ирдæй зыны поэты сурæт — бузныг у 
райгуырæн зæххæй, уый йæ схотыхджын кодта 
æмæ уый фидæнæн снывонд кодта йæ цард. 
Уадындз алы поэтмæ дæр вæййы. Фæлæ дзы 
цæгъдынмæ се 'ппæт æмхуызон нæ арæхсынц. 
Иутæ равзарынц над, лæгъз фæндæгтæ æмæ, ис- 
кæй фæсарц хъазгæ-худгæ фæцæйцæуынц Парна- 
сы бæрзæндтæм. Иннæтæ сæхи баппарынц царды 
гуылфæнтæм, поэзии сын хъазæнхъул нæ вæййы, 
фæлæ Александр Блокы загъдау, «хъизæмар æмæ 
зындон». Цæрукъаты Алыксандр у, йе сфæлдыс- 
тад æппынæдзух тыхджындæр, арфдæр, аивдæр 
кæмæн кæны, ахæм поэт. Царды алы фæзынды 
дæр уый бафиппайы ног поэтикон детальтæ, об- 
рæзтæ æмæ сыл философион æгъдауæй арф ахъуы- 
ды кæны, афтæмæй сæ фæзæгъы. Гъе афтæ бай- 
гом вæййы чиныгкæсæджы раз ног дуне: 
Æз рахастон фæндаджы бæллиц царды, 
Мæ дард хæтæн ныр — зонады цæуæн. 
Æмæ йыл размæ цас ацæуын дарддæр, 
Гъе уыйбæрц дуне ногдæр у мæнæн! 
Цардæн йæ æрфыты цæуын æнцон нæу, фæлæ 
поэты ныфс ис йæ адæмæй, уымæн æмæ йын цины 
дуджы дæр æмæ зын сахаты дæр уыдон раттынц 
«хæзна ныхæстæ, зонды суадон, æхсардзинад». 

Уацмыстæ 
195 
Поэт бирæ арф хъуыдытæ зæгъы цард æмæ 
мæлæт, хæлардзинад æмæ хæрамдзинады тыххæй. 
Йæ фыстытæн сæ лейтмотив у иу: дзыллæтимæ 
баст чи уа, уыцы адæймагæн цæрын æнцон у, мæ- 
лæт ын нæй, мыййæг, куы фæцуда, уæддæр æй 
адæм æрхауын нæ бауадздзысты, зын «фæндагыл 
ныфсæнцой уыдзысты» уымæн. 
Поэтæн, Ирыстоны хъысмæтыл дзургæйæ, йæ 
зæрдыл æрлæууынц аланты хъæбатыр тох æмæ 
фыдцæрдтытæ. Иæ фыдæлты хорз æгъдæуттæ, хорз 
хъуыддæгтæй ныфсджын, сæрыстыр чи нæ уа, уый 
адæмы рæгъмæ нæ рацæудзæн. Стæй Ирыстоны 
сæдæ азты Ирыстон у æмæ йын йæ ивгъуыд цард 
чи нæ зона, уый аккаг аргъ не скæндзæн нæ Сове- 
тон Ирыстоны цардæн дæр. Алыксандр зары сове- 
тон Ирыстоны кадæн, нæ дзыллæты хæлардзина- 
дыл, судзгæ уарзтæй уарзы нæ бæрзонд хæхтæ, нæ 
бæркадджын быдыртæ. Фæлæ Алыксандрмæ наци- 
он къуындæгдзинады тæфаг æппындæр нæ хæццæ 
кæны. Ирыстоны хоны йæ авдæн, фæлæ саби йæ 
авдæнæй куы рахиза, уæд хъуамæ фена, бауарза йе 
стыр фыдыбæстæ. Байхъусæм поэтæн йæхимæ: 
Мæ Ирыстон, дæуæй зынаргъдæр ц* и? 
Фæлæ мын кæд ысныллæг и дæ цар... 
Мæнæн ды, — къона, тавын дæм мæхи, 
Æппæт Цæдис та — стыр галуан, хæдзар. 
Хъæздыг у Алыксандры уацмысты тематикæ. 
Бирæ ахсджиаг хъуыддæгтыл асагъæс кæны æмæ 
ныффыссы нæ поэт. Æвдисы не 'мбæстоны цин, 
маст, сагъæстæ. Не 'мбæхсы йæ геройы удыхъæ- 

196 
Гаджиты Георги 
ды хицæн аиппытæ дæр. Гъе уымæн агайынц 
зæрдæ трактористы сагъæс, Гуызмайы чызджы- 
ты катай, хуымгæнæджы зарæг... 
Дæсны фыст сты Алыксандры уацмыстæ аива- 
дон æгъдауæй. Нæй сын æндæр искæйы æмдзæв- 
гæтимæ фæивддзаггæнæн. Суанг ма сæ ритмы арæзт 
æмæ сæ динамикæ дæр хицæн кæнынц нæ поэзийы, 
цыма хæххон дон йæ ауæзт ратоны æмæ кæмтты 
рабырсы, афтæ сæ разæй айсынц адæймаджы йæ 
хъуыдытæ, йæ æнкъарæнтæ. 
Сатирикон уацмыстæ арæх нæ фыссы поэт, 
фæлæ куы ныффыссы, уæд та вæййы ныфсхаст, 
æнæхатыр. Стæм хатт пайда кæны юморæй дæр, 
уымæн æмæ сатирæмæ æмхицдæр у. Уымæн æвди- 
сæн у «Дæ дыууæ къухы», зæгъгæ, уыцы 
æмдзæвгæ. Кæрæдзи комкоммæ бадынц дыууæ 
сылгоймаджы. Чи сты, цавæр сты, уый бæрæг нæу. 
Поэт сын ныв кæны æрмæст сæ къухтæ æмæ уый 
фæрцы мах базыдтам уыдонæн сæ царды уаг, сæ 
зæрдæйы хатт, сæ хъуыдытæ. Мæнæ куыд ныв 
кæны поэт зæхкусæджы къухтæ: 
Дсв дыууæ къухы — уæрджытыл æвсердæй, 
Цыма хуыссынц дыууæ куыствæллад галы. 
Æрттивынц ностæ цардæфхæрд уæлæрттыл. 
Зыны сыл урсæй цалдæр ног тæппалы. 
Колхозоны комкоммæ цы сылгоймаг бады, уый 
къухтæ та мæнæ цы хуызæн æвдисы: 
...Фæлурс æнгуылдзтæ, уаллæттау, ыздыхсынц, 
Куы акæсынц сыхырна сау æрмкъухты, 

Уацмыстæ 
197 
Куы каубыдæй кæрæдзийыл ыстыхсынц, 
Куы райдайынц хыртт-хыртт кæнын гæдыйау, 
Куы та дæууонтæм джихауæй ныккæсынц. 
Поэт дзуры, джазты 'хситмæ кафейы чи кафы, 
æвзист вилкæтæй тæбæгътæ чи хойы, уыцы ни- 
цæйаг æввонгхорты ныхмæ. Æмæ кæд уыцы «уæз- 
дан» къухтæ сæрыстырæй, былысчъилæй «кæ- 
сынц» фæллойгæнæджы æфхæрд къухтæм, уæд- 
дæр фæстагмæ 
Фæкъæрцц кодтой фырмæстæй, 
Сæхи фæцавтой дысæлгъты тæргайау... 
Гипербола æмæ гротескы руаджы поэт йæ хъуы- 
дытæ арфдæр, ирддæрæй равдисы. Фæлæ хаттæй- 
хатт рæдыдтæ дæр æруадзы. Уый уымæн афтæ у, 
æмæ йæ обрæзтæ афтæ сцæхджын кæны, афтæ 
скъæбæлдзыг вæййынц æмæ сын бамбарæн нал 
вæййы. Зæгъæм: 
Мæ цинтæ — зæхх, 
Фæллад уæйыгау æз хуыссын уæлгоммæ; 
Мæ улæфт дымгæ у, 
Мæ хуыфын — уадыджы гыбар-гыбур. 
Мæ комы тæф — æврагъ, 
Мæ рон æрфæн кæрæй-кæронмæ, 
Мæ риуыкъæй — уæларв, 
Мæ зæрдæ та йæ мидæг — судзгæ хур. 
Поэты лирикон геройтæ æгæр хъусынц сæ- 
химæ, æгæр æмхиц сæм у æнкъарддзинад, æгæр 
арæх риссынц сæ зæрдæтæ: 

198 
Гаджиты Георги 
Æууилдзæн сагъæс мæн ахсæв-бонмæ. 
Мæ мид-зæрдæйы. 
Изæрдалынгты зæрдæ кæд нырхæндæг 
Дæу мысгæйæ хæххон доны уæлхьус. 
Мæ сонт зæрдæ ныррызт куыддæр, 
Мæ цæстысыг æруад. 
Мæ зæрдæ-иу дзы катайгæнгæ суынгæг... 
Мах афтæ нæ зæгъæм, æмæ уæлдæр ранымад 
рæнхъытæ се 'ппæт æнæхъуаджы фыст æрцыды- 
сты. Мах фæнды, цæмæй поэт йæ зæрдыл дара 
адæмон æмбисонд: «Æгæр цæхджын дойны кæны». 
Алыксандры поэзи зæххы арф уидæгтæ кæй 
ауагъта, уый бæрæг кæны уымæй дæр, æмæ поэт 
раздæрау пейзажтæ æнæхъуаджы кæй нал ныв 
кæны. Уый кæддæриддæр æрдзы нывтæ арæхст- 
джынæй арæзта, фæлæ-иу хаттæй-хатт хъæды къох, 
æхсæрдзæнты хъазт, Сылтаныхъы быдырты кой 
цæй фæдыл ракодта, уымæн йæхæдæг дæр дзуапп 
нæ радтаид. Ныр поэт йæ цæстæнгас фылдæр аз- 
дæхта адæймаджы миддуне равдисынмæ, æмæ йæ 
пейзажон лирикæйы дæр ис арф хъуыдытæ. 
Æрдзы рæсугъд цардæгас нывтæм кæсгæйæ, поэт 
зæгъы: 
Ныффумыл кæнынц уазал, митсефцæг къæдзæхтæ, 
Мæ хæдон фæсонты мæ ронбастмæ ныддымст... 
Ныхъхъæбыстæ кæнын фæнды мæн ацы зæххæн, 
Мæ зæрдæйы цыдæр æнахуыр цин ныххызт. 

Уацмыстæ 
199 
Тынг хъæздыг, хуызджын, æхсæст у Алыксан- 
дры æвзаг. Нæ зæрдæ нын балхæны, нæ поэзийы 
фыццаг хатт кæй фехъуыстам, ахæм ныхæстæй, 
обрæзтæй. Алыксандр æдзухдæр фыссы царды ах- 
сджиагдæр фарстатыл. Фидарæй йæ уырны, «æгас 
зæххы къори кæй ысуыдзæн Ленины судзгæ 
зæрдæ», никуы дзы рох кæны, фырты хæс кæ- 
мæй дары, уыцы адæмыл аккаг зарджытæ кæнын. 
Уый у йæ поэзийы пафос, йæ зарджыты гуырæн. 

200 
Гаджиты Георги 
ФÆЛТÆРЫ САГЪÆС 
Кæрдæгæй йе стонг чи нсе суагъта иу ха?пт, 
Кæнæ æхсæв йæ хуыссæны кæроныл 
Кæй цæстысыг нæ ныууарыди ихау, 
Поэзийæн уый иу мур дæр нæ зоны! 
Джусойты Нафи 
Джусойты Нафи литературæмæ æрбацыд хæс- 
ты агъоммæ. Поэты фæлтæр сæ æвзонджы бонтæ 
арвыстой карз тохы Фыдыбæстæйы сæраппонд. 
Уыдон нанайы къæбæры бæсты цардысты æфсæд- 
доны паекæй, сыгъдæг уæлдæфы бæсты ны- 
хъуырдтой топпыхосы фæздæг. Бирæтæ дзы ирон 
хъазты сæ фаг нæ акафыдысты, сæ фаг нæ азары- 
дысты се 'мгæрттимæ, афтæмæй сæ зынг ахуыс- 
сыд. Фæлæ сæ зарæг нæ бамынæг. Адæмы рисс 
ахъардта сæ фыстыты, уæлахиздзау уыдысты æмæ 
сын ферохгæнæн нæй. 
Салдаты цинелы фæзынд Нафи дæр нæ по- 
эзийы. Йæ фыццаг чиныджы нывæфтыд обрæзты 
равдыста йæ фæлтæры уæззау хъысмæт. Рæзыд 
нæ поэт, фидардæр кодта йæ хъæлæс, зарыд абон 
æмæ сомыл, фæлæ уæддæр ивгъуыд тохы бонтæ 
æдзух йæ цæстыты раз лæууынц æмæ зæрдæбы- 
нæй зæгъы: 
Кæй фæнды, кæ, йсе бирæ ристыл дзурын, 
Йæ адæмы зæрдæйы цæфмæ 'вналын, 
Уынгæг дзырдтæ бæргæ мæхицæй сурын, 

Уацмыстæ 
201 
Фæлæ мæ бон сæ бауромын нал у. 
Бæргæ нæ зæгъин иу дзырд дæр мæ ристыл, 
У цины зарæг зæрдæйæн æнцондæр, — 
Фæлæ та ныр фыдгултæ цоппай систой, 
Дзыллæты маст сæ байрохи бынтондæр. 
Нæ зонынц уыдон, масты сæр куыд зилы, 
Хæсты цæхæр нæ ныккалдис сæ бæстыл, — 
Фæлæ фæзил хæдзар-хæдзар мæ Ирыл, — 
Кæуыл не 'рцыди уды зиан хæсты? 
Салдаты тох, салдаты цард, салдаты сагъæстæ 
дзæвгар бынат ахсынц Нафийы сфæлдыстады. 
Поэт къæбæлдзыг ныхæстæ никуы агуырдта йæ 
хъуыдытæ зæгъынæн. Уæдæ кæй никуыма фе- 
хъуыстам, ахæм диссаджы хабæрттæ ракæнынмæ 
дæр нæ тырны. Нафи æфсæддоны фæндаг æвди- 
сы, куыддæриддæр уыд, афтæмæй: йæ зындзи- 
нæдтæ дæр ын не 'мбæхсы, йæ циндзинад дæр ын 
сонт хъæртæй нæ ныв кæны. Фыссы, хæстон лæ- 
джы зын фæндагыл цæугæйæ, йæхæдæг цы федта 
æмæ цы бавзæрста, уыдоныл: 
...Чидæр митыл арт кæнынмæ хъавы, 
Кæд ысфыцид дард фæндагыл цай, 
Фæлæ арт æрмæст гæзæмæ 'ндавы — 
'Нхъæлмæ кæс, уый цалынмæ фыца... 
Салдæттæ сæ хардз арахъхъ ныуæзтой. 
Арты сугтæн митмæ тагъд сæ хид. 
Фæздæг тади... Зынджытæ æмбæрзтой 
'Ртхутæгæй тæнæг кæрцæй сæхи. 
Уалынмæ — цæугæут! — бардзырд радтой. 
Дард уыдис нæ тохы фæндаг, дард! 

202 
Гаджиты Георги 
Салдæттæ сæ агтæй хом цай калдтой, 
Миты уæлæ бамынæг ис арт. 
Нæ поэзийы дзæвгар уацмыстæ фыст ис сал- 
даты цардыл. Фæлæ нын ныртæккæ Нафи нæ разы 
цы ныв æрæвæрдта, ахæмтæ дзы чысыл ис. Хæс- 
ты тыххæй хъæлдзæг зæрдæйæ фыссæн нæй. Туг- 
вæндæгтыл куы цæуай, алы бон дæ хæстон 
æмбæлтты зындзинад куы уынай, уæд зæрдæ 
æрхæндæг дæр кæны, адæймаг цæстысыг дæр 
æруадзы. Ис уыцы миниуæг Нафийы æмдзæвгæ- 
ты дæр. Поэт æнкъардæй дзуры хъæбатырты мæ- 
лæтыл, нæ адæмы тухитыл, фæлæ цыфæнды тыхы 
рæстæджы дæр тынг арæхстджынæй пайда кæны 
юморы фæрæзтæй, искæй ахудын кæна, гъе та хи 
аирхæфсыны тыххæй нæ, фæлæ советон адæйма- 
джы удыхъæд æргомдæр, арфдæр равдисыны тых- 
хæй. 
Æртæ хатты мæ писыртæ ныгæдтой, 
Фæкуыдта мыл æртæ хатты мæ мад, 
Æрыздæхтæн æртæ хатты дæр мæрдтæй — 
Салдатæн, дам, дзæнæты нæй бынат. 
Нæ дзы ис тох, дзæнæт, дам, у улæфæн, 
Зымæг, дам, дзы арахъхъ нуазæн нæй. 
Фæлæ, дам, цу, ирон салдат, дæ фæд-фæд, 
Æз дæр та-иу æрыдæхтæн фæрнæй. 
Уæлахизыл чи æууæнды, йæ размæ стыр ны- 
сан кæмæн и, уыцы салдаты дзыхы фидауынц 
ахæм цардбæллон ныхæстæ. Оптимист у æмæ зын 
сахат мæлæтимæ хъазæн ныхас кæнын фæразы. 

Уацмыстæ 
203 
Нафийы лирикон геройтæн тохы бонты дæр 
æмæ сабыр царды азты дæр æдзух сæ зæрдыл 
лæууынц «стыр Мæскуы поэтæн у йæ ныфсы цæ- 
джындз, Ирыстоны ныффыста фыццаг хатт йæ 
тетрадыл Къостайы ном, Ирыстоны бауарзта сау 
рæсугъды, æмæ «фыццаг уарзты фыццаг ба йæ 
былтыл хæсты дæр нæ бахус». 
Поэтæн йæ зæрдыл æдзухдæр лæууы чиныг- 
кæсæг. Уый арæх ацæуы сагъæсты: аив у æви нæу 
йæ зарæг, адæймаджы зæрдæмæ хъары æви нæ? 
Тæхуды уымæ кæны, Къостайы загъдау, æмгæрт- 
ты 'хсæнæй дардмæ йæ зарæг кæмæн хъуысы, 
хæсты дæр йæ удыл чи нæ ауæрды, йæ фæллойæ 
адæмæн пайда чи хæссы, стæй фыд цæфæй дæр 
чи нæ цуды. Йæ зарджытæ райгуырдысты нæ цар- 
ды цин, нæ адæмы тох æмæ фæллойæ. Поэт хорз 
хъусьг. адæмы зæрдæйы тугдадзин куыд цæвы, 
уый. Йæ лирикон геройы, зноны салдаты, абон та 
коммунизм чи аразы, уыцы фæллойгæнæджы «за- 
рын сахуыр кодтой уистæ, цæвæг æй сахуыр код- 
та кусын». 
Фæллой æмæ зарæг — гъе уыдонæй у сæрыс- 
тыр поэт, уымæн æмæ 
У алцы дæр куыстæй ыссаргæ, 
Куыст та æнæ зарæг нæ вæййы, 
Мæ куысты сæр æрлæууын заргæ, 
Æмæ йæ заргæйæ фæвæййын... 
Бирæ рæсугъд хъуыдытæ, сагъæстæ æмæ бæл- 
лицтæ ис Нафийы поэзийы. 

204 
Гаджиты Георги 
Райсæм ма йын йæ уарзондзинады лирикæ. Цас 
æмæ цас ис ам тыхджын æнкъарæнтæ! 
Салдат йæ уарзондзинад хæсты тымыгъты дæр 
бахъахъхъæдта саузæрдæты сындз къухтæй æмæ 
дам-думтæй. Уарзондзинад ын йæ тыхтæ фылдæр 
кодта. Уый фæрцы фæрæзта йæ бирæ зынтæн, 
уый-иу ын барухс кодта йæ рыст зæрдæ, арв æмæ- 
иу зæхх кæрæдзи куы хостой, уæд. Афтæ уыд 
хæсты азты. Гъе уыцы сыгъдæг, рæсугъд уарзон- 
дзинадыл зары поэт абон дæр. Йæ уарзæттæ æдзух 
кафгæ æмæ заргæйæ нæ цæрынц, фæлæ сын уæд- 
дæр сæ зæрдæты сыгъдæг æнкъарæнтæ ничи сыз- 
мæнтдзæн: уымæн æмæ сты цардбæллон, сæ уар- 
зондзинад хæзнайау хæссынц рухсдæр фидæнмæ; 
стыр идеалтæм бæллынæй райгуырд: 
Æз зарæджы аккаг уарзондзинад хонын, 
Кæд иу зæрдæйæн дæр фæлывд ми нæ бары, 
Кæд уый коммунизммæ дыууæ уды хоны, 
Кæд сын уый дæсæвæр ыскæны сæ хъару. 
Уарзондзинады лирикæйы Нафи лæуд у æмæ 
дарддæр хæссы ирон классикон поэзийы тради- 
цитæ. Иæ геройтæм ис тыхджын æнкъарæнтæ æмæ 
кæд æдзух æмзæрдæ нæ вæййынц, уæддæр иу ин- 
нæйы не 'фхæры уайдзæфтæй, дæрзæг ныхæстæй. 
Арф хъуыдытæ æмæ бæллицтæ ис йæ лирикон ге- 
ройтæм. 
Къорд æмдзæвгæйы ныффыста Нафи ныййа- 
рæг мады тыххæй. Сегас дæр тыхджын сты, баст 
сты райгуырæн зæхх æмæ Фыдыбæстæйы темæ- 

Уацмыстæ 
205 
имæ. Хъæбулы зæрдæ дары поэт нæ зæхх æмæ 
нæ Фыдыбæстæмæ, хъæбулы ард сын æрхаста, 
йæ цард, йæ фæллой уыдонæй рæсугъд у. Поэт 
зæгъы: 
Цы дæн æнæ дæу? *Нæгагуытæ цæст, 
Æнæ дæу лæг — афтид кæрддзæм æрмæст, 
Ды та мæ бæстæ ирд фæринк, æлвæстæй! 
Мæ зарæг циу? — Дæ уарзты зæл æрмæст, 
Æгъуыстаг зарæг — уый ды дæ, мæ бæстæ! 
Йæ алы ног уацмысы дæр Нафи равдисы нæ 
абоны царды исты ног фæзынд, советон адæйма- 
джы удыхъæдæй исты ног миниуæг. Абоны цард 
у йæ поэзийы гуырæн. Фæлæ поэты авналæнтæ 
уæрæх сты, йæ цæстæнгас ахæссы Ирыстоны ив- 
гъуыд историйыл дæр æмæ йæм разыны фæг хъа- 
ру историйы рæстад равдисынмæ. Нафийы поэмæ 
«Фыдæлты фæндæгтæ» кæд æнаипп нæу, уæддæр 
дзы арæхстджынæй сныв кодта нæ рагон фыдæл- 
ты трагеди, сæ хъæбæтыр тох сæрибардзинад æмæ 
хæдбардзинадыл. Тугахуырст фæндагыл цыдис 
Ирыстон бирæ æнусты дæргъы, бирæ тухитæ, 
бирæ хъизæмæрттæ бавзæрстой ирон адæм сæри- 
барыл тохы, мидхæстыты, тугистыты. Чи нæ зоны 
Чермены, Таймуразы, Бæстæйы фыртты тохы зар- 
джытæ æмæ царды трагеди. Сæ тохæй ницы ра- 
уад. Æрмæстдæр хурæмдых Октябры, стыр 
уырыссаг адæмимæ æфсымæрон цæдис кæй сарæз- 
той, уый фæрцы фервæзтысты нæ адæм се сæфт, 
се 'вæды фæндагæй: 

206 
Гаджиты Георги 
Паддзах нæ бæстæм къорд фыдтæ æрхаста, 
Уырысæн та йæ хæрзтæн нæй фæфидæн. 
Нæ Ирыстоны уырысимæ куы сбаста 
Йæ маст, хьысмæт, уæд райгуырдис йæ фидæн. 
Нæ рагон фыдæлтæ нын ныууагътой æрмæст- 
дæр сæ бæрзонд хæхтæ, се 'взаг, сæ туг, се стæг, 
сæ зарджытæ, сæ сагъæстæ. Уыдон хæларæй цар- 
дысты Кавказы æфхæрд адæмтимæ, цытджын 
уырыссаг адæмимæ, фæлæ уыцы хæлардзинад 
сæрттывта æрмæст со етон дуджы. 
Фыдæлтæ нын æмбисондæн ныууагътой: 
Фæллойæ хъæздыг — уый хъæздыг нæма у. 
Зæххæй хъæздыг та мард вæййы-иу загътой — 
Æнæуд хæзна, лæджы аккаг — хæлар у! 
Дæхи адæмæй иу хæлар — хæлар у, 
Æндæр адæмæй иу хæлар — сæдæ у. 
Нæфийæн ис йæхи хъæлæс, хъæздыг æвзаг, 
пайда кæны йæхи поэтикон мадзæлттæй, поэт тых- 
джын æмæ ирдæй равдисы йæ уацмысты ирон на- 
цион колорит. 
Стъалы — арвыл у чысыл зæрин тæпп, 
Иугай-дыгай разынынц изæры. 
Цыма раст мæ зæронд мад йæ цъиутæн 
Тæбæгъы цыхты муртæ ызæры. 
Кæнæ: 
Ыстылди мæй. Уый тауы рухс фырбуцæн, 
Æниу цæй рухс, фæлæ мæстæй фæмары... 
Цыма мæ мад нæ гæрæм хъуджы дуцы, 
Мæ фыд та йæм нæ ала фанар дары. 

Уацмыстæ 
207 
Ацы рæнхъытæ бакæсгæйæ алчи дæр базон- 
дзæн, уыдон æрмæст ирон поэт кæй ныффыста- 
ид, растдæр зæгъгæйæ та, хæхбæсты, ирон цыхт 
æмæ кæрдзынæй чи схъомыл, йæ зæрдæмæ хæх- 
бæсты адæмы цард арф чи айста, уый. Фæлæ на- 
цион колорит æрмæст хицæн аивадон детальтæй 
равдисын фаг нæу. Поэт цæуылфæнды куы фыс- 
са, уæддæр хъуама бæрæг уа, йе схæссæг дзыл- 
лæимæ фидар баст кæй у, уыдон зæрдæйы хатт 
иттæг хорз кæй зоны. Чысыл сабийæ галты сæр- 
босыл чи ахæцыд, уыдонæй нæ ферох уыдзысты 
мæнæ ацы стихтæ: 
Охх, фæлмæн уыд ногæвзæрд ??гау, 
Фæлæ уддзæф хъазыд дыс??гы. 
Æхсæв зæххыл халас 'вæрдта, 
Къухтæ сæрбосыл сыдысты. 
Аивæй æвдисы Нафи хæхбæсты æрдзы нывтæ: 
Хъузджы æмпылынц æхсæры æппытæ, 
Бахсыс??ги джебогъау сындз. 
Кæсаджы фарсыл хъулон тæтгытау, 
Доны был дуртæ зынынц. 
...Фæкæсынц джихау райсомæй æнхъæлмæ, 
Сæныччы хъусау, сыфтæр??гæ зæбулæй. 
Бирæ дзæбæх ныхæстæ ма ис зæгъæн Нафийы 
лирикæйы тыххæй, фæлæ нæ фæнды поэтæн йæ 
хъуагдзинæдтæ бацамонын дæр. Нафийы поэти- 
кон хъару йæ тæккæ тæмæны ис. Иу чиныгæй ин- 
нæмæ уый арфдæр, аивдæрæй æвдисы йæ хъуы- 

208 
Гаджиты Георги 
дытæ, лæмбынæгдæр кæсы æмæ фылдæр сæгъæс 
кæны цардыл, йæ поэтикон фæндагыл, нæ фæл- 
тæры хъысмæтыл. Æмæ нын хъыг вæййы, поэты 
уацмысты æхсæн лæмæгъ æмдзæвгæтæ куы бакæ- 
сæм, уæд. Хатгай Нафи иу темæйыл ныффыссы 
иухуызон, халдих æмдзæвгæтæ (уалдзæг æмæ 
фæззæг, хурыскаст æмæ хурныгуылды нывтæ), 
кæнæ та йæ æмдзæвгæтæ вæййынц æнæхъуаджы 
даргъ æмæ æмхæццæ фыст («Фидыдады зарæг», 
«Рухс сагъæс», «Бибойы зæронд» æмæ æнд.) Хат- 
тæй-хатт та йæ хъуыды бæлвырд нæ фæзæгъы, 
йæ хъуыдыйæдтæ тыхарæзт вæййынц. Зæгъæм: 
«Куы ныссæлой мæ тæвд хæдæхсы дискыл мæ 
салд къухтæ». «Хæдæхс» тыхарæзт дзырд у, стæй 
хæдæхсгæ тæвд кæд у, уæд ыл къухтæ куыд ныс- 
сæлдзысты? «Ралæудзæн царды ахæм фазæ, 'гас 
дуне кæмæ 'хсыдта йæ былтæ!» Куыд зонæм, аф- 
тæмæй цардæн фазæтæ нæй, стæй 'гас дуне кæмæ 
'хсыдта йæ былтæ», зæгъгæ, уый аив рæнхъ нæу. 
«Æрыгон урс сæныкк кæуæгау кæртæй уасы», — 
цымæ зæронд сæныкк дæр вæййы? «Най кæны 
йæ хортæ къахæй хъæуфæрныг колхоз». Цавæр 
къахæй най кæны колхоз йæ хортæ? «Сабыр æхсæв 
байдзаг хъинцæй». Куыд байдзаг хъинцæй æхсæв? 
Поэты хицæн строфатæ кæнæ зын бамбарæн вæй- 
йынц, кæнæ та сын æппындæр бамбарæн нæ 
вæййы. Зæгъæм: 
Уынг йедзаг адæмæй. Фæдзæгъæл. 
Цæуын ын нал æнтысы размсе. 
Фæкаст æм уымæ та: ныззæгæл, 
Æмæ ныххауд зæгæлæй сасмы!.. 

Уацмыстæ 
209 
Нафи йе сфæлдыстадон хъару фæлвары лите- 
ратурæйы æппæт жанрты дæр. Уый фыссы кри- 
тикон æмæ публицистикон статьятæ, литературон- 
иртасæг чингуытæ, пьесæтæ, радзырдтæ... Фæлæ 
мæнæн мæ зæрдæмæ тынгдæр цæуынц Нафийы 
лирикон уацмыстæ. 
Йе 'мдзæвгæтæй иуы поэт афтæ зæгъы: 
Мæ хорз хæлар, мæ зæрдæйы ныхæстæ 
Кæд уой дæуæн дæ бирæ куысты 'ххуыс, 
Уæд зарæгæй æз фиддзынæн мæ хæстæ, 
Дæ рæвдыд дзырд мæнæн уыдзæнис ныфс. 
Æмæ дæ цард, дæ куыст æмæ дæ циныл, 
Ныффысдзынæн зæрдæйы дзырдтæй уæд, 
Ирыстоны советон дуджы чиныг — 
Нæ адæмы рæсугъ зæрдæйы фæнд. 
Ирыстоны советон дуджы чиныг ныффыссын 
алы поэтæн дæр кадджын хæс у. Уыцы чиныгæй 
уал Нафи цалдæр сыфы ныффыста. Нæ зæрдæ 
йын зæгъы, кæронмæ йæ куыд ныффысса, афтæ. 

210 
Гаджиты Георги 
ПОЭТЫ ЛИРИКОН ЗÆРДÆ 
Ресы хох — хохтæй бæрзонддæр, 
Дардыл ныззылди уæрæх, 
Диссаг куыд иæ у йæ конд дæр! 
Иууыл — цъæх айнæг — кьæдзæх. 
Плиты Хадо 
Иухуызон нæу литературон уацмысты хъыс- 
мæт. Иутæн бирæ азты фæстæ дæр сæ тых нæ 
сæтты, чиныгкæсæг сæ йæ зæрдыл фæдары. Ин- 
нæтæ цыбыр рæстæгмæ адзæрæг вæййынц, хус ти- 
халджытæй аззайынц. 
Плиты Хадо бирæ æмдзæвгæтæ æмæ поэмæтæ 
ныффыста. Уыдонæй дæр бирæтыл рæстæджы 
рыг æрбадти, кæддæр куыд зыланг кодтой, афтæ 
нал зыланг кæнынц. Фæлæ сæ ныффыссын ницы 
пайда æрхаста, зæгъгæ, афтæ зæгъæн нæй. Цы 
темæтыл сæ фыста — фыццаг кооператив, ног трак- 
тор, рабфак æмæ æндæртæ, — уыдон царды куыд 
ахсджиаг уыдысты, афтæ ахсджиаг уыдысты по- 
эты фыстытæ дæр. Хадо, Хъамбердиаты Мысост, 
Епхиты Тæтæри, Боциты Барон æмæ иннæтимæ 
иумæ фыццаг зарджытæ скодта коллективон фæл- 
лойыл, социалистон арæзтадыл. 
Хадойы лирикон герой фæллоймæ дары социа- 
листон цæстæнгас. Уый адæймагæн аргъ кæны йæ 
рæсугъд удыхъæд æмæ йæ фæллоймæ гæсгæ. 
Æфхæры магусаты, куыстæй йæхи расай-басай чи 

Уацныстæ 
211 
кæны, фæсивæдимæ æмцыд чи нæ кæны, уыдо- 
ны, сæ цæстмæ сын дары сæ æнæмæт цард («Ма- 
гуса чызгмæ»). 
Фæллойы мотивимæ Хадойы поэзийы фидар 
баст у уарзондзинады мотив, иу у сæ пафос дæр: 
адæймаг цыфæнды хъуыддаджы куы бацæуа, уæд- 
дæр хъуамæ уа йæ лæгдзинад равдисынхъом, уар- 
зондзинад хъуамæ æххуыс уа адæймагæн цæры- 
нæн, фæллой æмæ тох кæнынæн. Афтæ куы уа, 
уæд цыфæнды зындзинæдтæн дæр фæраздзæн, нæ 
фæцуддзæн, йæ рухс бæллицтæ йын йæ развæд 
рухс кæндзысты æмæ цардæй нæ фæиппæрд уы- 
дзæн. Цард та бæрæгбон нæу, æнкъард бонтæ дæр 
акæны. Цынæ вæййы æмæ Хадойы лирикон герой 
йæ уарзон чызгимæ фæзулдзых, сæ мыды къæм 
бахауд. Фæлæ ууыл дуне нæ батар, йæ хур ыл нæ 
аныгуылдис, йæ уарзондзинад цас тыхджын у, уый 
бæрц æм хъару, лæгдзинад разынд æмæ зæгъы: 
Хсерзбон, хæрзбон, нанайы чызг, 
Цæй, хорз амонд фæхæсс! 
Æз та бæрзонддæр сисдзынæн 
Мæ лирæйы хъæлæс! 
Ахæм уды фидар кæмæн ис, царды чи бахсыст, 
уыцы адæймаг, кæй зæгъын æй хъæуы, канд фæл- 
лой кæнын нæ уарзы. Уымæн йæ зондахаст хи 
миддунейы арæнтæй ахызт æмæ цæры адæмы сæ- 
раппонд, йæ туг фæстаг æртахы онг ратдзæн ба- 
хъуаджы сахат райгуырæн бæстæйы сæрвæлтау. 
Йе стырдæр бæллиц у Фыдыбæстæйæн лæггад кæ- 

212 
Гаджиты Георги 
нын. Æмæ поэт советон фæсивæды хъысмæт бæт- 
ты Фыдыбæстæйы хъысмæтимæ. 30-æм азты рай- 
дианы нæ поэттæ къорд аив æмдзæвгæйы ныф- 
фыстой, советон адæм сæ хъæбулты Сырх 
Æфсадмæ куыд фæндараст кодтой, уый тыххæй. 
Уыдонæн сæ хуыздæртæй иу уыд Хадойы 
æмдзæвгæ «Æфсадмæ». Поэт йæ уацмысы хорз 
равдыста нæ цæрæццаг фæсивæды удыхъæд, нæ 
адæмы иузæрдиондзинад, нæ рæсугъд æрдзы 
нывтæ. Зæрдæ райы сæ уындæй, зæрдæ барухс 
вæййы цардбæллон фæсивæды зарджытæй. 
Рухс фæзынди хьæды 'рдузы, 
Хуры тынтсей барухс рындз, 
Дымгæ цъæх кæрдæджы узы, 
Бæлæстæ сыр-сыр кæнынц. 
Уый кæй зарæг зæлы дардмæ? 
Уый кæй фæндыр рог цæгъды? 
Уый нæхи цытджын æфсадмæ 
Ирæй сахъ лæппу цæуы. 
Кæрты дуарæй рацыд худгæ 
Мад йæ хъæбулы фæдыл: 
«Цæй-ма, акафут, мæ хуртæ, 
Цæй-ма, ацæгъдут фæндыр»... 
Райгуырæн бæстæйы темæ уæлдай зынгæдæр 
бынат æрцахста Хадойы сфæлдыстады Фыдыбæ- 
стæйы хæсты азты. Уыцы бонты зындзинад 
æвдыст цæуы лирикон æмдзæвгæты/ Хæсты тра- 
геди адæймаджы цард æмæ зондахастыл куыд 
фæзындис, удуæлдай тохмæ йæ йе стыр идеалтæ 

Уацмыстæ 
213 
куыд разæнгард кодтой, уый тыххæй Хадо загъта 
зæрдæбын поэтикон ныхас. 
Тынг аив фыст у йе 'мдзæвгæ «Дыууæ цæс- 
сыджы». Советон Æфсад ссæрибар кодта нæ хъæу- 
тæй иу, нæ салдæтты размæ рацыдысты, фашис- 
ты дзæмбыты бын къорд азы чи хъæрзыдта, уыцы 
æфхæрд адæм. Се 'хсæн уыд иу рæсугъд чызг. 
Уый фырцинæй скуыдта, йæ цæссыгтæй дыууæ 
гагайы æрхаудтой салдаты уадулыл æмæ салдат 
зæгъы: 
Дыууæ гагайы мын мсе уадул сыгътой, 
Дыууæ гагайы мæ нæ уагътой æнцой. 
Кæд цинæй уыдысты? Фырмæстæй куыдта? 
Кæм сæ хатыд зæрдæ? Кæцæй сæ зыдта?! 
Уыцы судзгæ маст, уыцы судзгæ цæссыгтæ 
советон салдатмæ сидтысты размæ, тохмæ. 
Ноджы тыхджындæр фыст рауад йæ иннæ 
æмдзæвгæ «Дидинджытæ». Кæд уацмысы иуæй- 
иу рæнхъытæм фау æрхæссæн ис, уæддæр æмдзæв- 
гæйы банымайæн ис нæ лирикæйы хуыздæр уац- 
мыстыл. Хадойы «Дыууæ цæссыджы» сты нæ 
дзыллæйы цин æмæ масты, Фыдыбæстæ æмæ 
тохы символ. Поэты лирикон герой кæй ныссæс- 
та, уыцы тыгъд быдыртæ, нæ рæсугъд æрдзы об- 
рæз. Хадо тæригъæд кæны, знаджы къæхты бын 
чи хъæрзы, уыцы зæххæн, уæлахиздзау салдаты 
бæхы къæхты бын чи фæци, уыцы дидинджытæн 
дæр. Цæмæй салдат йæ уæззау хæс сæххæст кæна, 
цæмæй та нæ фæзтæ ногæй дидинæг акалой, уый 

214 
Гаджиты Георги 
сæраппонд ацыд салдат дидинджытыл æмæ сæ 
куры хатыр: 
Мсен уæ ныссæндын нсе фæндыд, 
Ма мæ кæнут абон хъаст... 
Ахæм лирикон ахастдзинад ис поэты фысты- 
тæн сæ фылдæрæн. Алыхуызон вæййы сæ тема- 
тикæ, фæлæ се 'ппæтæн дæр иу у сæ лирикон 
бындур. Уый мидæг ис поэты сфæлдыстады хи- 
цæндзинад. 
Фæлæ Хадо нæ поэзийы зынгæ бынат бацахс- 
дзæн куыд эпикон поэт, нæ чиныгкæсджытæн се 
'пæттæн дæр зындгонд чи у, уыцы поэмæтæ «Сæ- 
лимæт» æмæ «Уæлахизы кадæджы» автор. 
Плиты Харитоны чысыл кадæг «Сæлимæт» 
мыхуыры фыццаг куы фæзынд, уæдæй фæстæмæ 
сси чиныгкæсджыты уарзондæр уацмыстæй иу. 
«Сæлимæт»-ы Хадо хорз сныв кодта хуымæтæг 
хæххон сылгоймаджы хъысмæт граждайнаг хæсты 
азты, ног дуджы, ног цард æмæ тохы уавæрты. 
Чи у Сæлимæт? Революционер нæу, уæдæ йæ 
рæстæджы раззагдæр фæсивæдимæ дæр нæй. Уый 
у хæххон чызг, æмæ Къоста кæнæ Секъайы ду- 
джы куы цардаид, афтæмæй йæ йæ уарзонæй куы 
ахицæн кодтаиккой, уæд, чи зоны, Фатимæйау сæр- 
ра уыдаид, Азауау удхæртты йæ цард арвыстаид, 
гъе та, чи зоны, худинагæй тæрсгæйæ, Ханысиа- 
тау йæхи былæй аппæрстаид, фæлæ уæддæр уарз- 
таид Ибрагимы, Таймуразы... Æрмæст йæ сæри- 
бардзинад, йæ бартыл уæндонæй сдзурын не суы- 

Уацмыстæ 
215 
даид йæ бон, йæ фыдызнæгтæм не сластаид кард. 
Цæуыннæ? Уымæн æмæ Фатимæ æмæ Азауы дуг 
æндæр уыдис. Сæлимæт йæхицæн худинаджы 
бæсты равзæрста мæлæт. Фæлæ уый мæлæты тæр- 
хон рахаста йе знæгтæн дæр. Фыццаг хатт ирон 
сылгоймаг систа йе знагмæ йæ къух. Сæлимæт 
Коцойты Арсены Саломийау стихион тох кодта 
урсгвардионты ныхмæ, фæлæ йæхи Саломийау 
доны нæ баппæрстаид. Уый амардта йе знаджы, 
байста йын йæ бæх æмæ йæ къухы алидзын куы 
бафтыдаид, уæд, æвæццæгæн, æцæг революцио- 
нер дæр суыдаид. 
«Сæлимæт» романтикон кадæг у, æмæ йын ба- 
нымайæн ис ирон поэзийы социалистон реализмы 
бындурыл фыст фыццаг уацмыстæй иуыл. Кадæ- 
джы сæйраг герой Сæлимæт та у ирон советон 
поэзийы фыццаг фæзминаг геройтæй иу. 
Сæлимæты обрæз æвдыст цæуы цыргъ драма- 
тикон цауты, уымæ гæсгæ иннæ обрæзтæй æххæст- 
дæр рауад, стæй йын йæ сурæт дæр бæстондæр 
равдыста поэт. Фæлæ уый æрмæст уынд æмæ кон- 
дæй рæсугъд нæу, уый рæсугъд æмæ хъæздыг у 
йæ удыхъæдæй, йæ хъаруйæ, йæ ныфсæй. Гъе 
уымæ гæсгæ нæ Сæлимæты трагеди æмæ маст ка- 
дæджы кæрон æнкъард хъуыдытыл нæ бафтауынц, 
нæ зæрдæты нын сæвзæрын кæнынц ныфс, нæ 
сæрты та — рæсугъд хъуыдытæ: сæрибары ад чи 
бамбара, уымæн сæрибар цардæй зынаргъдæр у. 
Сæлимат фæмард, фæлæ йæ хъæбатырдзинад, йæ 
кад, йæ ном фæстагæттæн æмбисондæн баззай- 

216 
Гаджиты Георги 
дзысты. Ирд ахорæнтæй сныв кодта Хадо чыз- 
джы мæлæт: 
Тарст цъиуау, чызг дæр ныррызти, 
Арцау йсе сæрыхъуын сбадт. 
Иу сыбыртт дзыхæй нæ хъуысти. 
Тар ныв йæ цæстыпгыл уад. 
Зæрдæ йæ риуы фæтоны, 
Зæрдæ нæ уромы маст. 
Атахт фæдисонау донмæ, 
Цъус æм æдзынæг ныккаст. 
Абухта ивылд дон арсау, 
Диссаг кæлæнтæ фæци. 
Мæнæ Сæлимæт, кæсагау, 
Гуылфмæ нывзылдта йæхи. 
Дон ын йæ дзыккутæ фасы, 
Уый дæр ыл марой кæны... 
Тархъæдæй сидахъ ныууасы, 
Уыг дæр æнкъардæй кæуы. 
Хадойы тæккæ зынгæдæр уацмыс у «Уæлахизы 
кадæг». Поэт йæ кадæгыл бирæ æмæ бæстон фæ- 
куыста, гъе уымæн хъарынц зæрдæмæ йæ обрæзтæ, 
гъе уымæн у рæсугъд, хъæздыг кадæджы æвзаг. 
Автор йæ уацмысы бындурæн райста ирон адæмон 
таурæгъ Бадилаты балцы тыххæй. Хадойы размæ 
уыцы таурæгъæй арæхстджынæй спайда кодта зынгæ 
ирон фыссæг Барахъты Гино йæ уацмыс «Уæлла- 
джырон кадæджы». Дыууæ кадæджы дæр нымад 

Уацмыстæ 
217 
сты нæ поэзийы зынгæ уацмыстыл æмæ дзы алкæ- 
мæн дæр ис йæхи сæрмагонд нысаниуæг. «Уæлахи- 
зы кадæджы» æвдыст цæуы Бадилаты хъалтæ Уæл- 
ладжыры коммæ куыд ныббырстой, хæххон фæл- 
лойнæнæг адæмæн сæ фос куыд ратардтой, æнахъом 
сабитæ æмæ сылгоймæгтæ уацары куыд ракодтой, 
фæллойгæнæг дзыллæ сæ ныхмæ куыд рацыдысты 
æмæ сæ куыд ныццагътой, уый. 
Кадæджы геройтæй алкæмæн дæр ирдæй зыны 
йæ кълассон зондахаст, цæстæнгас. Хадо цыргъ 
сатирокон мадзæлттæй æвдисы Бадилаты хъалты 
(Елхъан, Астемыр, Саламджери, Мысырби æмæ 
æнд.) æмæ сын сæ ныхмæ æвæры, уыдон цагъары 
'фсондз кæуыл бакодтой, уыцы фæрссаг лæгтæ 
æмæ сау адæмы (Госæда, Сабаз, Сабазджери). 
Чысыл лæмæгъдæр равдыста Хадо, Бадилаты чи 
ныддæрæн кодта, уыдон — Уæлладжыры хъæба- 
тыр фæсивæды. Уæлладжырæгтæй æрмæст Тæга, 
Зæлда æмæ Аслæмырзæйы обрæзтæ сты аив 
фыст. Уыдонæй дæр Аслæмырзæ кæд кадæджы 
сæйраг герой у æмæ йын автор йæ кой бирæ кæны, 
уæддæр ын йæ удыхъæд равдисынæн аккаг ма- 
дзæлттæ не ссардта. Мах æй уынæм куывды дзуап- 
джын лæгæй, тохы хъæбатырæй, фæлæ йæ зæр- 
дæйы уаг, йæ зонд, йæ хъару æххæстæй равдисын 
фыссæджы къухы нæ бафтыди. 
Поэт йæ кадæджы арæхстджынæй пайда кæны 
адæмон æмбисæндтæй, фольклоры аивадон фæ- 
рæзтæй. 

218 
Гаджиты Георги 
Кадæджы бирæ ис дæсны арæзт портреттæ, 
хъæздыг æрдзы нывтæ, рæсугъд лирикон бы- 
нæттæ. 
Сылтаныхъы тыгъд быдыры 
Бæрзонд фæцыд тæгæр бæлас: 
Дард айвсезта йæ къабæзтæ, 
Арф ауагъта йæ уидæгтæ, 
Дзаг æфсирæй сырх мæнæутæ 
Æркъул ысты йæ алыварс; 
Къахвæндаг æм ныддæвдæг и 
Къулæгæй хост уæлхæдзарау. 
...Ныссабыр и тæгæр бæлас, 
Ныхъхъус ысты йæ сыфтæртæ, 
Пыхцыл æмæ тызмæг хуызæй 
Уынаффæйы зæронд лæгтæн 
Æнцад хъусы сæ ныхæстæм. 
Тæгæр бæлас нæм кæсы, бирæ чи рацард, бирæ 
чи федта, бирæ чи зоны, хорз зæрдæ кæмæн ис, 
ахæм адæймагау. Уымæн Бадилаты зæрæдты 
уынаффæтæ йæ зæрдæмæ нæ цæуынц æмæ сæм 
уымæн кæсы тызмæг пыхцылхуызæй. Æмæ нын 
ахæм нывтæ нæ цæстыты раз иу æмæ дыууæ хат- 
ты нæ æрæвæры поэт. Æрдзы нывты рæсугъддзи- 
над æй йæхæдæг не 'ндавид, адæймаджы цардимæ 
баст куы нæ уаид, уæд. Уымæ та хорз арæхсы 
поэт. Æвдисæнæн æгъгъæд у, Бадилатæ кæй рас- 
къæфтой, номылус кæмæй скодтой, уыцы сылгой- 
маг Госæдайы сурæт дæр. 
Нæ критикты 'хсæн арæх рауайы быцæу Ха- 

Уацмыстæ 
219 
дойы поэзийы тыххæй. Иутæ йæ æрмæст лирик 
хонынц, иннæтæ та раппæлынц йæ эпикон уацмыс- 
тæй. Мæнмæ гæсгæ, уый дзæгъæлы быцæу у — 
йæ хуыздæр лирикон æмдзæвгæтæй дæр нæ зæр- 
дæтæ барухс вæййынц, йæ кадджытæй куыд ба- 
рухс вæййынц, афтæ. Фæлæ йын, æвæццæгæн, 
æппæтæй фылдæр бантысти эпикон жанры. Уымæн 
æмæ Хадойы лирикон æмдзæвгæтимæ кæй абарæм, 
ахæм уацмыстæ нæ поэзийы чысыл нæй. «Сæли- 
мæт» æмæ «Уæлахизы кадæджы» фарсмæ кæй 
æрæвæрæм, уыцы кадджытæ та бирæ не сты. 
Иу хорз миниуæг ма ис Хадойы поэзимæ. Поэт 
арæх фыссы æмдзæвгæтæ нæ сабитæн, æмæ уый 
раппæлинаг у. 
Сывæллæттæн фыссын тынг зын у. Цæмæй дыл 
сывæллон баууæнда, цæмæй дын дæ фыст бауар- 
за, уый тыххæй хъуамæ йемæ ныхас кæнай, куыд 
дæ кæстæр æмбал, дæ хорз хæларимæ, æргомæй 
йын зондамоныныл ма схæцай, фæлæ йын хæрза- 
рæхст, æнцон æмбарæн обрæзты руаджы бацамо- 
най, Владимир Маяковскийы загъдау, хорз цы у 
æмæ æвзæр цы у, уый. 
Хадо уыдæттæ йæ зæрдыл дары æмæ нæ кæс- 
тæр фæлтæры ахуыр кæны Райгуырæн бæстæйыл 
æнувыд уæвыныл, фæллой уарзыныл, цæмæй нæ 
сабитæ хъæбултау уарзой, амондджын цард сын 
чи сарæзта, уыдон — Коммунистон партийы, дзыл- 
лæты фæтæг Ленины, сæ намысджын фыдæлты 
— коммунизм аразджыты. 

220 
Гаджиты Георги 
Поэты чысыл геройтæ — сабитæ — ахуыры дæр 
æмæ куысты дæр сты раззагдæр. Улæфт афон 
æххуыс кæнынц сæ ныййарджытæн, зилынц кол- 
хозы фосмæ, дыргъцæхæрадæттæм, бирæ уарзынц 
зайæгойты æмæ цæрæгойты. Хадойы фæнды, цæ- 
мæй нæ рæсугъд æрдз, цæмæй сæ зæрдæты æдзух- 
дæр хæссой Фыдыбæстæйы сурæт, гъе уымæ 
гæсгæ йе 'мдзæвгæты арæх фембæлæн ис нæ хæх- 
ты, нæ быдырты нывтыл: 
Æризæр. Хур сындсеггай рагъыл, 
Йæ тынтæ уафгæйæ, ныттылд. 
Сырх зæлдагау, хæмпус æврагъыл 
Зæрæхсид, хъазгæйæ, ыссыгъд. 
...Сæ ахстæтты та цъиутæ бадынц, 
Фæлмæн цъыбар-цъыбур кæнынц, 
Уыгæрдæнтæ дзæбæх тæф уадзынц. 
Нæ хæхтæ ирдхуызæй кæсынц. 
Æрфаста бæлæстæн сæ сæртæ 
Сыгъдæг дымгæ æмæ цъус 
Сыбар-сыбур кæнынц сыфтæртæ, 
Æрфынæй хъæд æмæ ныхъхъус. 
Дыууæ ныхасы мæ зæгъын фæнды Хадойы 
лирикæйы хъæндзинæдты тыххæй. Декларативон 
поэзийы тæфаг æм куы бахæццæ вæййы, уæд йæ 
хъуыдытæ рауайынц хæццæ, йе 'взаг — зынæмба- 
рæн, рифмæтæ — къуымых. Поэт адæмты фæтæг 
Лениныл ныффыста цалдæр æмдзæвгæйы, сæ 

Уацмыстæ 
221 
фылдæр сты уæлæнгай хъуыдытыл быд, иумæйаг 
ныхæстæй фыст. Зæгъæм: 
Ахуырмæ махæн 
Фæндаг чи байгом кодтаз? 
Лмондджын цард нын 
Цымæ чи фенын кодта? 
Ой, æмæ Ленин нæ фæтæг, 
Ой, æмæ адæмы фæтæг. 
Кæнæ: 
Мæгуырæн сæрибар ды 'рхастай, 
Ды сдардтай нæ бæстыл цырагъ. 
Ды базыртæ махыл ныссагътай, 
Ды фехстай цагъарæн йæ уаргъ. 
Фыццаг æмдзæвгæйы хус, æнæуд прозæйæ 
уæлдай нæ обрæзтæ ис, нæ рифмæ, нæ ритм. Дык- 
каджы кæд ихсыд рифмæтæ ис, уæддæр зын бам- 
барæн у, нæ фæтæг ныл базыртæ куыд ныссагъ- 
та, цагъары уаргъ куыд фехста, уæлдæф нын куыд 
радта, денджызæй нæ куыд схаста, уый. 
Хадо ныффыста дæсгай æмдзæвгæтæ мæнæ 
ахæм темæтыл: ног азыл, Ирыстоны æрдзыл, нæ 
паддзахады разамонджытыл, фысджытыл, артист- 
тыл æмæ аф. д. Кæй ранымадтам, уыцы темæтыл 
æмдзæвгæты циклтæ ныффыссын уæд æмбæлы 
æмæ алы æмдзæвгæйы дæр поэт йæ хъуыдытæ 
ногæй ногмæ куы райхала, ног обрæз куы ссара. 
Фæлæ Хадойы æмдзæвгæтæ иу-цалдæрæй фæс- 
тæмæ сты æмхуызæттæ, æнгæстæ. Зæгъæм: 

222 
Гаджиты Георги 
Цæй, барзонддæр дзаг нуазæнтæ сдарæм. 
Ног азу райс ма иу нуазæн ды дæр! 
Сабитæн сæ буц нæмттæ ыссарæм, 
Рæзæнт райгæ фидæны фæлтæр. 
(«Ног азы») 
Кæнæ: 
Сдарæм нуазæнтæ сырх сæнæй, 
Фарны цинæй зæрдæ 'лгъæд, 
Чи ныл зила хин, кæлæнæй, 
Уыдон ардзысты мæлæт! 
(«Ног азы нуазæн»). 
Бирæ æмдзæвгæтæй ис ахæм бынæттæ æрхæс- 
сæн, æмæ уый хъыгаг у. 
Иу адæймаджы культы рæстæджы нæ литера- 
турæйы рæзтæн стыр зиан æрахста цардæй ип- 
пæрд, декларативон поэзи. Нæ поэттæй бирæтæ 
æмдзæвгæты бæсты фыстой æппæлæн одæтæ, уац- 
мысты æвзагыл нал куыстой, уымæн æмæ иумæ- 
йаг ныхæстæй арæзт æмдзæвгæ æвзæр фыст уац- 
хъуыдæй ницæмæй хицæн кæны. Хадойы сфæл- 
дыстадыл дæр фæзындис хус декларативон по- 
эзийы тæфаг. Поэт уыцы рæстæджы фыста æппæт 
темæтыл дæр уыцы иухуызон джиппæйуагъд рæн- 
хъытæ, мæнæ ахæм стихтæ: 
Куыннæ зарæм абон 
Дæуыл Конституци, — 
Нæ домбай советон закъон! 

Уацмыстæ 
223 
Кæд дзыллæ дæ цинæй, 
Дæ рæвдыдæй сбуци, 
Кæд рухс у сæ фæндаг, сæ бон! 
(«Ды нын радтай бартæ»). 
Бирæ бантыст Плиты Хадойæн йе сфæлдыста- 
ды куысты. Æмæ кæд йæ поэзи хъуагдзинæдтæй 
цух нæу, уæддæр йæ ахадындзинад, йæ поэзийы 
æнтыстытæ фылдæр сты æмæ йæ хуыздæр уацмыс- 
тæй дзæвгар фæхъæздыгдæр кодта ирон поэзи. 

224 
Гаджиты Георги 
ХУРЫ ТЫН 
Æз мæ цард нæ пымайын æвгъауыл: 
Цард цсеуы, æхсæрдзæнтæй кæлы. 
Мæн хъæуы фæстаг тохы æрхауын, 
Мæн хъæуы сæрыстырæй мæлын. 
Калоты Хазби 
Ирон фысджытæй Фыдыбæстæйы Стыр 
хæстмæ чи ацыд, уыдонæй бирæтæ нал раздæх- 
тысты. Райгуырæн зæххы сæраппонд сæ рæзгæ 
цард радтой æрыгон поэттæ Кочысаты Мухарбег, 
Баситы Дзаххотт, Елехъоты Мурат, Хъаныхъуа- 
ты Майрæм, Абайты Бекызæ, Хозиты Зауырбег, 
Наниты Васо æмæ æндæртæ. 
Калоты Хазби дæр 22-аздзыдæй фæмард хæс- 
ты быдыры. Хазбийы сфалдыстад бирæ нæу, фæлæ 
йедзаг у поэтикон цæхæрæй, дзæвгар æм ис аив 
фыст æмдзæвгæтæ, тыхджын æнкъарæнтæй хъæз- 
дыг уацмыстæ, æцæг поэтикон рæнхъытæ. Æз ба- 
рæй зæгъын «рæнхъытæ». Уымæн æмæ арæх, по- 
эзийыл дзургæйæ, мах хорз фæарæхсæм хицæн 
лæмæгъ рæнхъытæ рафауынмæ, фæлæ æцæг по- 
этикон рæнхъытæй раппæлын, уыдон рæсугъд- 
дзинад равдисын нæ къухы нæ бафты, гъе та нæ 
фæндгæ нæ фæкæны. 
Алы поэт дæр цард æвдисы, йæ зондахаст, йæ 
курдиаты миниуджытæ куыд амонынц, афтæ, йæ 
зæрдæмæ арфдæр чи ныххизы, иу кæнæ цалдæр 
ахæм темæйыл арæхдæр фæфыссы. Калоты Хаз- 

Уацмыстæ 
225 
бийы сфæлдыстады ахсджиагдæр темæтæй иу у 
уарзондзинад райгуырæн бæстæмæ, партимæ, ног 
цардмæ, советон адæймагмæ. 
Уарзондзинад ног темæ нæу, фæлæ Хазбийæн 
йæхи поэтикон хъæлæс ис, æмæ йæ къухы баф- 
тыд уыцы æнкъарæн хуызджын ахорæнтæй сныв 
кæнын. Бирæ азтæ рацыд, поэт йе 'мдзæвгæтæ 
куы ныффыста, уæдæй нырмæ. Фæлæ абоны онг 
сæ хæстхъомдзинад, сæ аивадон тых нæ фæкъад- 
дæр. 
Хазби хъæбулы уарзтæй уарзта нæ советон 
Фыдыбæстæ. Йæ мæлæты размæ прозæйæ фыст 
æмдзæвгæйæ иуы] афтæ загъта: «Æз цæуын... Цæ- 
уын, чи зоны, мзё фæстаг балцы... Хорзæй баззай, 
мæ рагуырæн Ир! Уарзын дæ æмæ курын: ма мæ 
ферох кæн. Ницы дын фæдæн хорзæй, нæ уыд 
рæстæг. Ехх! Фæлæ мæ бон уыд уарзын, бауро- 
мæн кæмæн нæй, ахæм уарзондзинадæй». 
Нæ фыдæлтæ сæ хъарм тугæй кæй балхæдтой, 
уыцы рæсугъд зæхх, уыцы рæсугъд æрдз, уыцы 
сæрибар цард уарзта Хазби, уыдон сæраппонд 
æрхаста нывондæн йæ цард дæр: 
Гьей, ныхсесты ныфс, мæнæй цæй дард дæ! 
Гъей, цæй тыхджын дæ зæрдæйы рад! 
О, нæ зæхх, цæрынмæ мæ ныййардтай 
Æмæ мын дæ урс æхсырæй радт! 
Мæн дæуыл дунейы уаг ныббаста, 
Демæ ахицæн мæ хьару нæу, 
Уарзын æз дæ хæхтæ судзгæ уарзтæй, 
Уарзын æз дæ фæйлаугæ мæнæу. 
8 Гаджнты Георги 

226 
Гаджиты Георги 
Хазби йе 'мдзæвгæты арæх кæны райгуырæн 
зæххы кой. Зæххы номæй хæры ард, зæххæй кæны 
карз æвдисæн. Цыфыддæр знаг нæм куы 'рбабыр- 
ста, уæддæр уый сæраппонд ацыд хæцынмæ, тыхст 
сахаты дæр уымæ сиды, уый у йæ удæнцой: 
Бон нæма фæзынд сæууон æртæхы, 
Фесæфт хьамылы æххормаг сынт, 
Æз цæуын... Æрзоныг кодтон зæххыл 
Æмæ йын йсе риуæн пъа кæнын. 
Ма хьæрз, зæхх, мæ уд фæрыст дæ мастæй, 
Базæронд и мæ лæппуйы буар... 
Тугæй нал зыны дæ фæтæн астым, 
Судзгæ 'мбисæндтæ — нæмгуыты уард!.. 
Ма хьæрз, зæхх... о, бафæраз бæллæхæн!.. 
Уалæ скæсæны сырхдзыкку бон фæзынд. 
Поэты лирикæйы зæххы сурæт у Фыдыбæс- 
тæйы сурæт. Æрмæст ацы æмдзæвгæтæй дæр бæ- 
рæг у, Хазбимæ стыр поэтикон курдиат кæй уыдис, 
йæ зæрдæйы тугæй кæй фыста, йæ Фыдыбæстæ 
æнæкæрон бирæ кæй уарзта, уый. Зын ссарæн у 
Хазбийы уацмысты былалгъæй чи схауы, ахæм 
ныхæстæ. Зын ссарæн у поэтмæ, тыхджын об- 
рæз, кæнæ та ирд^поэтикон хъуыды кæм нæ уа, 
ахæм æмдзæвгæ. Йе сæфт уыдта хус, декларати- 
вон «поэзийæ». Йæ бæллиц уыдис адæймаджы 
зæрдæйы арф æнкъарæнтæ равдисын, цард, куыд 
амал ис, афтæ æххæстдæрæй, аивдæрæй сныв кæ- 

Уацмыстæ 
227 
нын, — йæ рæсугъддзинад æмæ йæ аууæттимæ, 
йæ размæцыд æмæ йæ аиппытимæ. 
Хазби цы уыд, уымæй ма суанг прозæйы дæр 
уыди лирик. Поэты æмдзæвгæты ахаст, йæ кур- 
диаты хицæндзинæдтыл хъуыдыгæнгæйæ, нæ зæр- 
дыл арæхдæр æрлæууынц Хъамбердиаты Мысост 
æмæ Цæрукъаты Алыксандр. Мысосты поэзийы 
тæваг, мæнмæ гæсгæ, йе 'мдзæвгæтыл дæр фæ- 
зындис. Байхъусæм ма йын йæхимæ. Мысосты 
интонацитæ, Мысосты лирикæйы зæлтæ нæ хъус- 
тыл не 'рцæудзысты? 
Зæгъут-ма. Амæлын кæй фæнды? 
Цæрынæй чи бафсæст нæ зæххыл? 
Мæнæн у хурырдæм мæ фæндаг 
Æртæхджын быдырты уæрæхыл... 
Æз хойын рухс фидæны дуæрттæ, 
Цыбæл кæны мæн хурджын райсом. 
Гъæйтт, размæ, цардбæллон æмгæрттæ! 
Гъæйтт, размæ, уе 'ндон систæ райсут! 
Хазби уыдис хæдæфсарм бонзонгæ лæппу. Кæд 
ын бирæ æнтысти, кæд-иу дзы арæх раппæлыдыс- 
ты, уæддæр йæхицæй, йæ куыстæй разы никуы 
уыди. Гъе уымæн бæллыд, поэтикон лæмæгъдзи- 
над дзы цæмæй фæхицæн уа, уымæ, уымæн 
куырдта йæ чиныгкæсджытæй, цæмæй дзы уыдон 
«фыссæг дæ» ма дзурой. Нæ зæрдыл ма лæууы, 
Мысостмæ дæр раст ахæм хъуыдытæ уыдис: «Но- 
гæй бакастæн ме 'мдзæвгæтæ, мæ хъуыды басу- 

228 
Гаджиты Георги 
сæг кæнын мæ бон нæу — ницæмæн бæззынц. Ау, 
дзæгъæлы сæ фæфыстон». Поэзимæ ног обрæзтæ 
бахæссын — уый уыд Хазбийы царды бæллиц. 
Нæ поэттæй иуæй-иутæ уарзондзинадæй хъазæн- 
хъул саразынц сæ фыстыты. Арф, тыхджын æнкъа- 
рæнтæ равдисыны бæсты уыдонæн сæ лирикон ге- 
ройтæ арæх кæнæ ноггуырд роды чъыллиппытæ 
фæкæнынц сæ фырдиссагæй, кæнæ та сæ катай, сæ 
хъарджытæй сцъæхдæндаг кæнынц адæймаджы: 
«Уарзтон, уарзын, уарздзынæн, мæ цæст, мæ бон, 
мæ бæлон, мæ зæрватыкк, мæ зæрдæдарæн...» 
Цас тыхджындæр у, цас ирддæр æмæ æнæсайд- 
дæр у Хазбийы лирикон геройы уарзондзинад! Уый 
лирикæйы дæр уарзæттæ сæ царды фæндагыл 
сæмбæлынц зындзинæдтыл, цæлхдуртыл, фæлæ 
дзы уæнгмард æмæ хиуарзондзинадæн, æнæрхъуы- 
ды, æнæсæрфат ныхæстæн бынат нæй. 
Дон фæйлауы... дон нæстыйæ ниуы, 
Къæйтыл райсом — фынксей урс тæмæн... 
Сауцæст, саудзыкку цæры мæ риуы, 
Сауцæст басаста мæ тых мæнæн. 
Зæрдæ — сайд, фыдуаг сæнттæ нæ сысынц, 
Зæрдæ ацыд, ахицæн мæнæй... 
Цæй, фыссон æмæ йæм ныр цы фыссон, 
Исты йæ, мыййаг, мæ мæт куы нæй. 
Ацы æмдзæвгæйы лирикон герой «уарзын», 
зæгъгæ, иу хатт дæр нæ загъта. Кæд æй чызг нæ 
уарзы, уæддæр йæхи нæ хæры, уæдæ кæугæ дæр 

Уацмыстæ 
229 
нæ кæны. У иугъæдон, гæлæбуйау иу дидинæгæй 
иннæмæ нæ тæхы. Сæрыстыр у йæ уарзондзина- 
дæй, йæ уарзонæй æмæ йæ фæнды æрмæстдæр 
уымæн йæ хорздзинад. «Ныххатыр кæн, кæд дын 
мæ митæй, дзæгъæлы искуы маст æрхастон», — 
фæзæгъы уый. Æмæ чиныгкæсæджы зæрдæмæ йæ 
сагъæс арфдæр хъары, æууæнды йын йæхиуыл 
дæр, йæ æнкъарæнты рæсугъддзинадыл дæр. 
«Ды дзырдтай...», «Уый федтон æз...», «Тар 
æхсæв», «Абон та мæ раджы...», «Цæй рæхснæг у 
æвзонг тала, цæй рæхснæг...» — ацы æмдзæвгæ- 
тæй алчи дæр у сæрмагонд ныхасы аккаг, афтæ 
бирæ сæ ис, адæймаджы рог базыртыл чи сисы, 
царды рæсугъддзинад æм æргомдæр æмæ æххæст- 
дæрæй чи равдисы, ахæм хъуыдытæ. 
Хазбийы зынг æгæр раджы ахуыссыд. Знаджы 
нæмыг ын йæ царды таг аскъуыдта, йе сфæлдыс- 
тады фæндагыл æдæрсгæйæ фыццаг къахдзæфтæ 
куы акодта, уæд. Фаг нæ бахсысти царды цæхæ- 
ры, йæ бирæ хъару равдисыны фадат æй нæ фæци, 
æмæ йæм, кæй зæгъын хъæуы, лæмæгъ æмдзæв- 
гæтæ ссарæн дæр ис. Акъоппы фыст æмдзæвгæ- 
тæм фау хæссын аив нæу, æмæ сыл-иу кæд нæ 
поэт кæронмæ нæ бакуыста, уæд уымæн йæ ах- 
хостæ алчидæр бамбардзæн. Фæлæ мæн зæгъын 
фæнды æндæр хъуыддаджы фæдыл — цыфæнды 
зын уавæрты куы фыста, уæддæр Хазби арæхсти 
оригиналон, нывæфтыд обрæзтæ саразынмæ æмæ 
уыдон кæддæриддæр сызгъæрины къæрттытау 
ферттивынц æрдæгфыст уацмысты дæр. 

230 
Гаджиты Георги 
Фæтахти булæмæргъ... Лæууы та хъæд семырæй, 
Бæрзондæй арв æхсыргъуызæй кæсы. 
Æмæ рæуæг дымгæ æнæкæрон быдырæй 
Йæ уазал комы тæф хæссы.. 
Ахæм рæнхъытæм алы поэт дæр бахæлæг кæн- 
дзæн. Ам дæр нывгæнæджы къухвæд ирдæй зыны, 
æмæ гъе уый у Хазбийы хъæлæс, Хазбийы курдиат. 
Сæрмагондæй æркæсын æмæ равзарын æмбæ- 
лы Хазбийы прозæйæ фыст æмдзæвгæты. Алкæй 
къухты не 'фты ацы жанры кусын, уымæн æмæ 
тынг тæссаг вæййы позийæ хус, æнæуд прозæмæ 
рахизын. Фæлæ Хазби йæ алы æмдзæвгæйы дæр 
бæрзонд хæссы поэзийы тырыса. Рæсугъдæй рав- 
дисы адæймаджы удыхъæд, бæллицитæ, цин æмæ 
æнкъарддзинад. Мæнæ йæ æмдзæвгæтæй иу ныв... 
«Уый уыд уагъылыйы дидинæгау рæсугъд æмæ 
фæлыст. Лæууыди доны был æмæ уылæнты æнцад 
фæйлыдмæ касти... Кæцæй фæци ацы æвзонг 
чызг? Цæмæн æдзынæг кæсы донмæ? Кæд хæ- 
лæг кæны, мыййаг, уылæнтæм æмæ йæ доны рæ- 
сугъд буарыл асимын фæнды?» 
Æмдзæвгæйы алы хъуыдыйадæн дæр ис хицæн 
музыкалон ритм, махæн нæ цæстытыл ауайы чыз- 
джы сурæт, нæ хъустæ ацахсынц уагъылыйы сыф- 
ты сыбар-сыбур, доны сыр-сыр... 
Йæ прозæйы дæр Хазби лирик уыдис, фæлæ- 
иу дзы райхъуысти масты зæлтæ дæр, йæ роман- 
тикон хъæлæсы уаг-иу стыр публицистон пафо- 
симæ сиу æмæ-иу йæ рæстæджы цаутыл дзырдта, 

Уацмыстæ 
231 
хæстон лæджы, сæрибаруарзаг патриоты номæй, 
сидтис тохмæ, æууæндыд уæлахизыл. «Æнусон 
бæлас», зæгъгæ, уыцы æмдзæвгæйы Хазби рав- 
дыста Францы фæллойгæнæг адæм фашизмы 
æфсондзы бын куыд удхар кæнынц, уый. Равдыс- 
та зæгъын æгъгъæд нæу. Тох кæны æмæ тохмæ 
хоны, разæнгард кæны ссæст адæмы: «Ды ба- 
састæ, ды æрхаудтæ... — зæгъы поэт Францæй. — 
Ой, куыд æрхаудтæ, æнусон бæлас. Зæгъ-ма мын, 
дæ хорзæхæй, цы кодтай? Кæм ис дæ хъару, дæ 
ныфс, фыдæлтæй нырмæ сæрыстыр кæмæй 
уыдтæ, уыцы рæсугъддзинад? Уыдис ахæм рæс- 
тæг, æмæ ды дæхимæ фæндаггæтты цæстæнгас кæд 
сайдтай. Дæ бæрзонд къалиутæ бæрзонд фæцы- 
дысты æмæ сæфтысты арвы цъæхы... Ныр та æр- 
хаудтæ, афæлдæхтæ бындзарæй æмæ мæрдон 
æнцаддзинадимæ мысыс дæ ивгъуыд бонтæ. Нын- 
къард дæ, ныссабыр дæ... Уæ де 'гæр фæкалай, де 
'гæр фæкалай, кæд куыд æруагътай дæхи!.. 
Гъæйтт-мардзæ, схæц дæхиуыл». 
Æз 1961 азы уыдтæн Францы. Бирæ горæтты 
сæрмæ федтон америкаг реактивон хæдтæхджытæ, 
хъуыстон немыцаг танкты гуыр-гуыр æмæ салдæт- 
ты уæззау цырыхъхъыты гуыпп-гуыпп, федтон 
зæхкусджыты цымыдис, тарст цæстæнгас, æмæ мæ 
зæрдыл æрбалæууыдысты Хазбийы æмдзæвгæтæ. 
Æмдзæвгæтæй уæлдай ма Хазби ныффыста 
цалдæр поэмæ æмæ пьесæйы. Раст зæгъгæйæ, 
уыдон лæмæгъдæр фыст сты, автор сыл кæронмæ 
нæ бакуыста. Поэмæты обрæзтæ рауадысты схе- 

232 
Гаджиты Георги 
матикон, ранæй-рæтты ритм фехæлы, рифмæтæ 
цæсты нæ ахадынц. 
Драматургийы дæр нæ поэт йæ хъарутæ авзæр- 
ста, фæлæ йæ уым дæр йæ курдиат равдисыны 
фадат нæ фæцис. 
Фронты цы æмдзæвгæтæ ныффыста Хазби, 
уыдонæй иуæй-иутæ æгæр æнкъард сты. Уæззау 
уыд хæст, зын бонтæ ныл скодта, бирæ хъизæ- 
мæрттæ бавзæрстам, æмæ ахæм мотивтæ кæй фæ- 
зынд йæ фыстыты, уым диссагæй ницы ис. Стæй 
ныфссаст поэт у Хазби, уый зæгъæн нæй, уый йæ 
удыхъæды никуы уыд, хæсты бонты та уæлдай- 
дæр. Цы писмотæ фыста, уыдонæй бæрæг у, ныфс- 
хаст поэт, хъæбатыр салдат кæй уыд æмæ нæ фи- 
дæнмæ цæхæрцæстæй кæй каст, уый. Йæ писмо- 
тæй иуы йæ фыд Алыксандырмæ афтæ фыста: 
«...Тагъд фæуæлахиз уыдзыстæм, ныссабыр уы- 
дзæн хæсты тымыгъ æмæ æрыздæхдзынæн Иры- 
стонмæ. Æз дæн танкист. Хæстæй мæ чысыл куы 
февдæлы, уæд ныв кæныныл фæвæййын. Æмдзæв- 
гæтæ фыссынмæ мын æппындæр рæстæг нæй. 
Æдзухдæр ме 'мбæлттимæ дæн. Мæнмæ та æвзæр 
миниуæг ис, æмдзæвгæтæ фыссын, æрмæстдæр 
зыбыты иунæгæй куы баззайон, уæд». 
Поэзийыл Хазби йæ зæрдæ никуы сивта — зын 
рæстæг уа, æвадат ран уа, аивад æй йæхимæ лас- 
та, уымæн æмæ йын йæ цард снывонд^кодта кæ- 
ронмæ, фæстаг туджы æртахы онг. Йæ уарзон 
чызгмæ хицæнæй афтæ фыста: «Мæ хъоппæгцæст! 
Ма кæн æнкъард. Нæ царды хуыздæр бонтæ ныр- 

Уацмыстæ 
233 
ма разæй сты. Мыс æмæ уарз, кæд ма дæ зæр- 
дæмæ цæуын, уæд. Мах цæрдзыстæм хъæлдзæг 
æмæ амондджынæй. Ам баззайынæй мын тас нæу. 
Мæ къодах ма уæддæр сæфтдзæн нæхимæ. Уый 
дæр æгъгъæд у — фыссын ма мæ бон уыдзæн...» 
Хорз уаид, Хазби цы уацмыстæ ныффыста, 
уыдон (уыимæ йæ писмотæ дæр) се 'ппæт хицæн 
чиныгæй рауадзын. Уæд æнцондæр уаид курдиат- 
джын поэты сфæлдыстадæн арфдæр аргъ скæнын. 
Хуры тынау ферттывта нæ поэзийы Калоты 
Хазби. Арвы астæумæ нæма схæццæ, афтæ йæ сау 
мигътæ бамбæрзтой æмæ нал фæзынд. Æрмæст 
нæ бамынæг йæ поэтикон хъæлæс — йæ сæуæхсид 
нæ зæрдæты тыбар-тыбур кæны. 

СÆРГÆНДТÆ 
Æхсæрдзæн 
Æхсæрдзæн 5 
Ир 6 
Сæрибары салдат 7 
«Нал мысынц адæм кæддæры фыдбонтæ...» 8 
Зæрдæйы уылæн 9 
«Царди лæг, æнæхинæй куыста...» 10 
«Ызнон дæр ма сывæллон уыдтæн æз...» 11 
«Искæд бон мæм удисæг фæзындзæн...» 12 
Бæрз бæлас 13 
Тарæрфыг бон... Арвы нæрын...» 14 
Æргом ныхас 15 
«Фæцыдтæ моймæ... » 17 
«Цæмæн мын къахыс мæ фæлмæн зæрдæ?...» 18 
«Ды хъусыс мæ сусæг ныхас...» 19 
«Ехх, мæ зæрдæ, сау хъæд дæ ды, сау хъæд...» 20 
«Де 'мбæлттæ дæ урс бæрзы бын бавæрдтой...» 21 
Райсом 22 
Бурдзалыг чызг 23 
«Азтæ згъордтой...» 24 
«Зымæгон дæ федтон фæстаг хатт...» 25 
«Дæу фарстон: «Нæ амынд бынатмæ...» 26 
«Уæд чидæртæ нæ рæстдзинад нæ зыдтой...» 27 
Уазджытæ 28 
«Хаттæй-хатт мæ сонт митыл æрхудын...» 32 
Æмгары зсердæ 
«Мæ хорз æмгар, дæуæн дзурын мæ фæндтæ...» .... 33 
Мæ фæлтæр 34 

235 
Мад 36 
Фæззæг Уæллагкомы 37 
Салдæттæ зарынц 38 
Сæйраг конструктор 39 
Æмгары мæлæт 40 
Негр æмæ апельсин 41 
Фырт 44 
Сырх розæтæ 46 
Æдылыты æвзæрдæр 48 
«Мæ хæлар, мауал кæн фынæй...» 50 
«Сыхæгтæ стæм, ис не 'хсæн 'рмæстдæр кау...» 51 
«Уæззау сагъæс мын бафтыдта мæ удыл...» 52 
«Уыцы чызгæн — зæд йæ бакаст...» 53 
Сидтон 54 
«Нæ бæрзонд хæхтæй рог уддзæф дымы...» 55 
«Æндæримæ-иу урссæр хæхтæм кастæ...» 56 
Кад Ирыстонæн 57 
Уайдзæфтæ 58 
«Ызнон дæр ма æвзонг уыдтæ, сырхуадул...» 59 
Гутон æмæ стъалытсе 
Гутон æмæ стъалытæ 60 
Мæ кæстæрæн 61 
Фыдызæхх 62 
Поэтикон изæр 63 
Ирон 64 
Æхсæрдзæнтæ 65 
«Лыстæг, æнæбазыр хъуыддæгты...» 66 
Поэт 67 
« Националист» 68 
Зæронд нывгæнæг 70 

Дыууæ поэты 71 
«Хæларæй фæцардыстæм иумæ...» 72 
Мæ ахуыргæнæг 73 
Ныхас Сальвадор Альендеимæ 74 
Дыууæ цырты 75 
«Афтæ ма 'нхъæл, маст исынмæ 'мхиц дæн...» 76 
Хивæнд лæппутæ 77 
Зæронд фæдысгарæг 78 
Советон Ирыстон 79 
Зæхкусæджы сагъæс 81 
Къостайы кар 82 
Къоста 83 
Къостайы мысгæйæ 85 
Къостайы фыд Леуаны монолог 86 
Рох ингæн 87 
Къостайы фарн 88 
«Бирæтæ загътой: «У саулагъз фыдуынд»...» 89 
Мæ сыхагчызгæн 90 
Ды мын дзырдтай 91 
«Фæндараст. Хорз амонд ыссар...» 92 
Ирон салдаты писмо йæ хомæ 93 
Фыдæлты 'гъдау 95 
Сæрибары зарæг 96 
Розæ æмæ Хæрæгсындз 98 
Аланты саударæг чызджытæ 100 
Æнæнтыст чызг 102 
Алайнаг фæйнæгфарс лæппутæ 109 
Зæронд хæстон 111 
Хæрзбон, хæхтæ! 112 
Поэты мæлæт 113 
Балладæ араббаг сабийыл 115 

237 
Цавддур 119 
Зæххон дзæнæт 124 
Коммунарты ингæн 126 
Ныхас парижаг иронимæ 128 
Хæрзбон, Париж! 130 
«Æмбарын м' аххостæ, мæазым...» 131 
Æргомдзырд дæн 132 
Асайдта салдат мæлæты 133 
Зазбæлас 134 
Æрвонг хъуыды 135 
Цыртдзæвæн 136 
Нæ кæстæртæй кæмæндæрты 137 
Зарджытæ 
Фыдыбæстæ 139 
Чызджы сагъæс 140 
Иу изæр куы нæ фенай дæ уарзоны 141 
Сусæг уарзон 142 
Уарзæттæ зарынц 143 
Чызджыты ракодтам хъазтмæ 144 
Уарзты дидинæг 145 
Мæ усы мад 146 
Хорз амонд ыссар 147 
Фарнызарæг 148 
Дыууæ зарæджы 149 
Фæсмон фæкæна 151 
Æндæримæ рæсугъд амонд ыссар 153 
Сабитæ 154 
Шофыры зарæг 155 
Цæмæн ма дæ мысын? 157 
Уыцы чызг 158 

238 
Хæрзбон 159 
Æнæнтыст усгуры зарæг 160 
Терчы маст 162 
Ирон хæстон фæсивæды зарæг 163 
Тедеты фондз æфсымæры зарæг 165 
Козаты цыппар æфсымæры зарæг 166 
Ацæмæзы зарæг 167 
Хæрзæхсæв 168 
Судзгæ уарзт 169 
Мысын дæ 170 
Ирон чызджы кафт 171 
Нæ уарзтай мæн 172 
Хъайтыхъты Хъамболаты зарæг 173 
Салдат 174 
Бæрзонд хæхты зарæг 175 
Тæлмацтæ 
Джордж Байрон. 
«Цæссыг цæссыджы фæдыл тагъд...» 176 
Уильям Шекспир. 
130 Сонет 177 
Александр Пушкин. 
Æз уарзтон дæу 178 
Сау æхсæв 179 
Александр Блок. 
«Лæгдзинад æмæ намысы хъуыддæгтæ...» 181 
Ахмет Ведзижевæй. 
Зонын 182 
Пародитæ æмæ эпиграммæтæ 
Нæ поэттæй кæмæдæрты 183 
«Ам хæст æрцыд. Ам саст æрцыд знаг...» 184 

239 
«Æз дæн поэт. Ды та дæ чызг. Дæ ном...» 185 
Графомантæн 186 
Хъайтыхъты Георы фарст 187 
Гæлуаты Аким дзуры 188 
Цæгæраты Гигойæн 189 
Критикон уацтæ 
Быдираг комулæфт 190 
Фæлтæры сагъæс 200 
Поэты лирикон зæрдæ 210 
Хуры тын 224 


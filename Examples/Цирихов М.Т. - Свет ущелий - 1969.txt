Чиныгуадзæн „Ир" 
Орджоникидзе * 1969 

Кæмтты рухс 
Æмдзæвгæтæ 
æмæ кадджытæ 

МИХАИЛ ЦИРИХОВ 
Свет ущелий 
Стихи и поэмы 
Издательство пИри 

ÆМДЗÆВГÆТÆ 

ÆНУСЫ ’МБИС 
Æкусы <мбис...— 
Гæзæмæ митхъæстæ уæлвæз... 
Æмсе тæхгæ азты мæсыг... 
Мæныл æрынцади сæ уæз, 
Æрбадт мæ дарæстыл сæ рыг. 
Æнусы ’мбис...— 
Цымыдис сабийы ысхудт, 
Фыццаг рæсугъд сæнтты ыстахт, 
Цæхæрджын дымгæты ныффутт...— 
Куыд тагъд мыл азгъордтой, куыд тагъд!.. 
Æнусы *мбис...— 
Мæ царды уалдзыгон быдыр 
Æмæ мæ халассæр фæззæг... 
Цæмæй сæ бабуц кæнон ныр? 
Цæмæй сын разынон хæрзæг? 
Æнусы ’мбис...— 
Æнцон, цыбыр фæндаг нæ уыд,— 
7 

Мæ уаргъ ыл не ’рхаудта уæддæр... 
Кæд ыл нæ фидыдта мæ цыд? 
Кæд ыл ысхизæн уыд уæлдæр?.. 
Æнусы *мбяс!..— 
Æрмæстдæр ууыл у мæ хъыг, 
Æрмæстдæр ууыл кæнын мæт: 
Мыййаг мын даргъ фæндаджы рыг 
Бынтон кущ бамбæрза мæ фæд... 
1968 аз. 
8 

# 
Æз нырма æнæ лæдзæгæй 
Къуыбыртыл цæуынхъом дæн. 
Сонт дымгæ фыды уæзæгæй 
Коммæ на ’ппардзæни мæн... 
Гъе æрмæст мæ бонты цыдæй 
Хатгай батыхсын куыддæр, 
Цавæрдæр уæззау хъуыдытæй 
Цъилау разилы мæ сæр... 
Кæд, мыййаг, æдзæлгъæд царды 
Искуы агуырдтон æнцой, 
Адæм, кæд мæ цыбыр зарды 
Никуы ракодтон уæ кой... 
Йе уын кæд уæ бирæ хæрзтæй 
Ницы бафыстон, мыййаг, 
Науæд кæд мæ хæцæнгæрзтæй 
Тохы никуы тарст ызнаг... 
Йе мæм кæд уæ раст ысныхас 
Искуы уайдзæфау фæкаст 
§ 

Æмæ уын уæ хорз фынджы раз 
Истæмæй ыскодтон маст... 
Уæд цы кæнон?.. Месхæсджытæ, 
Æз уæ хъæбул дæн уæддæр, 
Мæн æргъæвынц уе ’уæхсчытæ 
Царды асинтыл уæлдæр!.. 
1968 аз. 
11 

МÆ ХОМÆ 
О мæ хо, ма мын тæрс: фæндаджы даргъæй 
Зæрдæ нæ ныккæрзы, зæрдæ нæ риссы; 
Чи, дам, фæфæлмæцы балцы йæ уаргъæй, 
Уыцы фæндаггон, дам, хохмæ нæ хизы. 
Донæн-иу тæппудтæ сгарынц йæ тæнæг,— 
Уыдоны фæдыл мæ фæндаг куыд дарон? 
Къахдзæф бæрц афæдз нæ хилы сæтæлæг, 
Цæй-ма, мæхи дын уæд ууыл куыд барон? 
Уарзын æз, асæст бон хъулон æврæгътæ 
Барджытау ку’ атæхынц арвы тыгъдады; 
Уарзын æз, рагуалдзæг уарыны ’ртæхтæ 
Зæххы куы фæнайынц, зæххы — нæ мады... 
Уарзын æз уад-тымыгъ, дæтты фæлдзæгъдæн, 
Зымæджы урс фæздæг комы хъæбысы; 
Уарзын æз, арв æмæ зæххы æмдзæгъдæн 
С азæлд сæрдыгон бон дардмæ куы хъуысы... 
12 

0 мæ хо, ма мын тæрс ахæм фæндагæй! 
Алчи дæр царды ад ууыл ыссары. 
Ракæс-ма, мæнæ та не ’стыр хъуыддагæй 
Бæстæ куыд ныррухс и! Бæстæ куыд зары! 
Мæскуы. 1959 аз. 
13 

ф 
ЦÆУЫН... 
Цæуын, цæуын... Нæй фæндагæн кæрон.— 
Кæуылты дæ, мæ Райгуырæн бæстæ! 
Ныр дæр та мыл æрбарухс и, ысбон 
Æндæр æфцæг, æндæр хохы фæстæ... 
Æндæр æфцæг, æндæр хохы фæстæ 
Æндæр рындзтæ сæхимæ сайынц мæн; 
Æндæр хойраг, æндæр доны хъæстæ 
Æндæр комы, æндæр хæрды фæдæн... 
Æмæ цыдæр, цыдæр цæхæр ыссыгъд 
Мæ зæрдæйы, мæ риу та йын — куырдадз. 
Мæ фæллад дард, сæууон мигъау, фæлыгъд... 
Цымæ, цы уа? Цы мын фестад æвдадз? 
Мыййаг мын кæд сæууон хуры тæмæн 
Æрвайдæн у — нæ фидæнмæ кæсæн! 
Мыййаг, кæд у рæууон дымгæ мæнæн 
Мæ фæндагсар нæ урс хæхты æхсæн! 
14 

Йе кæд, мыййаг, æрвæрттывды цæхæр 
У цъититыл фæндаггæрдæг лæгæн, 
Йе кæд, мыййаг, мæ хъустыл уайы хъæр: 
«Дæ сæрыл арв нымæтхудæн æркæн!» 
И.е кæд, мыййаг, æхсæрдзæнты сæр-сæр 
Мæ риуы суагъта дидинджыты тау, 
Æмæ кæд разылд уыдæттæй мæ сæр, 
Цытмæбæллæг, козбаугæнæг лæгау!.. 
Мæ иубæстон, цы-фæнды мæ ысхон; 
Мæ сæнттæн у сæ растæмбис дæ хай; 
Ды дæр мæнау бæлццон лæг дæ, зæххон— 
Ие хъомгæс уай, йе стъалытæм тæхай... 
Мах иу нысан йæ базыртыл хæссы, 
Æмæ йæ цинæй артзæрдæ вæййæм, 
Ныр дæр нæм уый æрттивы ’мæ кæсы... 
Нæй арф комы æнæ змæлгæ лæууæн... 
Æмæ цæуæм... Нæй фæндагæн кæрон.— 
Кæуылты у нæ Райгуырæн бæстæ! 
Ныр дæр та ныл æрбарухс и, ысбон 
Æндæр æфцæг, æндæр хохы фæстæ... 
1963 аз. 
16 

& 
ХУРЫ ТЫНТЫ АРТ 
Хæхтæ, хæхтæ — 
Зæххы сконд гæнæхтæ... 
Комы та.сæм урс фæлмы тæхын. 
Айнæг-рындзтæ... 
Тауæмбæрзт... 
Гæмæхтæ... 
Чи скæндзæни уыдон аккаг хуын!.. 
Уым æз федтон хурыскаст фыццаг хатт 
Æмæ рæгътыл асæсты нымæт: 
Уым кæддæр мæ фыды къæс ныззаууат,— 
Хæхтæ мын æмбæрстой уæд мæ мæт... 
Дымгæйы æнæрынцой къуыс-къуысы 
Уыдонæн сæ ныхас хъуыстон æз: 
«Ма ку, лæппу... Уады ниуд кæм хъуысы, 
Уым дын мах — æнцæйттæ ’мæ фæрæз!.. 
Хæхтыл æз æууæндыдтæн... 
Цыдтæн сыл,— 
Тавта мæн сæ риуты норст цæхæр. 
Федтон сæ-иу тархуызæй, 
16 

Фæлæ сын 
Уыд нывонд мæ рæзгæ цард, мæ сæр... 
Хур мæн сæрды, судзгæйæ, кæм тавта, 
Суадон мын мæ дойны саста уым. 
Арв-иу ам йæ джебог/ьæй кæй цавта, 
Уымæн уыд мæ уæлæфтау фысым... 
Алцы дæр мæ риуы баззад сонтæй: 
Фæскъуылдымæй бал-бирæгъты уаст, 
Уалæ уыцы сау хохы фæсонтæй 
Тар æхсæв зæронд мæйы ыскаст... 
Далæ уым та, иу тъæпæн хæдзары — 
Сидзæрты зæрдæхалæн цъæхахст... 
Саударæджы ирд цæссыгты уарын... 
Ердойы фыдуаг тымыгъты хъазт... 
Карз зымæг... 
Нæ ихджын дæтты бустæ... 
Ирдгæты æнæрынцой къуыс-къуыс... 
Салд хъæпæнтыл дымгæйы над «мустæ» 
Æмæ митнорст залгъæды хъыс-хъыс... 
О, фæлæ мæм цавæр уаг, цы цæстæй 
Ракæсдзысты урс хæхтæ ныр та? — 
Æз мыггагмæ бузныг дæн сæ хæрзтæй 
С авдæны ысхъомылгонд фыртау!.. 
Арт æндзарын хуры тынтæй хæхты 
Æмæ йыл мæ аходæн фыцын... 
Хизгæ ссæуынц фосы дзугтæ рæгътыл, 
Ам та æз фынккалгæ къуаз цымын... 
Арв кæмдæр ныууынæргъм, ныккæуы; 
2 Кæмтты рухс 17 

Стæхы ам мæ къæхты бынæй уæрцц, 
Уалæ уым та айнæгыл фæцæуы 
Дзæбидырты здыхт сыкъаты къæрцц. 
Уартæ уым гæрæм зымты къуыззиттæй 
Гоппонцъиу йæ ахстоны фæтарст,— 
Ам та зарынц фыййæуттæ æхситтæй, 
Уазæгæн сæ цæхх, сæ кæрдзын — барст... 
Уæлдæфы — æхсинджыты хъæзтытæ. 
Цъититыл — фæлмæн æврæгътæй худ, 
Тар æхсæв та арвы ирд цæстытæ — 
Стъалыты тæмæнтæ калгæ худт... 
Дæлæ шахты — азæлгæ гæрæхтæ, 
Комæй коммæ — вагæтты зыв-зыв. 
Фæхстыл — дæтты анывæзт цырæгътæ, 
Æмæ рындзтыл —- ’ндон телты гуыв-гуыв... 
Кæрдæг — расыг райсомы æртæхтæй... 
Цæй, цæуон... 
Мæ фæндаг дард у, дард,— 
Мæн нæ хъæуы ’ндæр хæрзтæ нæ хæхтæй,— 
Хæхты судзæд хуры тынтæй арт!.. 
1966 аз. 
19 

ТЙ7 
МÆ ИРМÆ 
Дæ бон мын хорз уа, Райгуырæн Ирыстон, 
Мæ хæххон бæстæ, дидинæгджын хъæу! 
Дæ номыл абон а зарæг ныффыстон,— 
Ныббар мын, кæд дæу аккаг зарæг нæу... 
Мæ цæстыл уайыс Сырх фæзы мæ цуры, 
Сæууон ыстъалы, ирд хуры тынау... 
Кæдæмдæр дымгæ æврæгъты фæсуры, 
Æмæ та хæхтæ сæрттывтой зынгау. 
Ызгъорынц дæттæ, барджытау, дæ рæгътæй, 
Ды сын сæ рохтыл барджынæй хæцыс, 
Æмæ уæлвонгæй Ленины цырæгътæй 
Æхсæвæй, бонæй дунемæ кæсыс. 
Æз хъусын ардæм арвнæрдау гæрæхтæ; 
Фæпырх и комы райсомы фæздæг. 
Уый кусæг халы урс-тенка къæдзæхтæ,— 
Уым къахы абон хæхты хæзна лæг. 
20 

Уынын æз дардмæ тар хъæдты тъæпæнтæ, 
Тыллæгджын хуымтæ, тауæмбæрзт быдыр. 
Нæ зынынц дзугтæй арыхъджын фæтæнтæ, 
Ысты уым бæхтæ зæйуаты тыгуыр. 
Хæссы мæм дымгæ заводты кæртытæй 
Ирон, уырыссаг, сомихаг ныхас,— 
Уынын: æмбæлццон адæмы æртытæй 
Тæмæнтæ калы райгуырæн Кавказ. 
Мæ цæстыл уайынц разагъды Мæскуыйы 
Дæ салд фæндæгтæ, уарзон Ир, дæуæн. 
Куы комы зарæг азæлы... Ыскъуыйы... 
Куы хæхтæй дымгæ радымы фæлмæн.. 
Мæ цæстыл уайы: Наргомы гæмæхтыл 
Дæ ивгъуыд азты тугвæдтæ зынынц; 
Мæйдар æхсæвтæ Захъайы гæнæхтыл 
Сæ уазал цæнгтæй ризгæйæ тыхсынц. 
Мæ хъустыл уайы урсдзыкку æнустæй 
Хæрог дзывыры, ададжы хæр-хæр,— 
Зыны мæм: тоны саударæг йæ рустæ; 
Зыны мæм: хойы хъалондар йæ сæр... 
Кæсынц æнустæ тугæрхæм цæстытæй,— 
Кæддæр сын чидæр аскъуыдта сæ таг. 
Æмæ фæцух дæ судзаггаг мæстытæй,— 
Дæ размæ айтынг ног дуджы фæндаг. 
21 

Фæлæ уый чи уыд? Тасхæссæг зын азы 
Дæ талынг кæмтты чи ссыгъта цырагъ? 
Кæй фæрцы банцад тымыгъты дзыназын? 
Кæй къух дын райста де ’ккойæ дæ уаргъ? 
Мамысон уымæн — цардæгас æвдисæн... 
Бырсы уым размæ Кировы æфсад. 
Зæгъынц, ныцъцъенгæ æфцæгмæ ысхизæн, 
Зæгъынц, уым сыстад уыцы бонты уад. 
Ыскодтой хæхтæ митуæлдзарм кæрцытæ, 
Зымæгон дæттыл—сахсæнтæ æвæрд. 
Рæхойынц зæрдæ ихфистон æрцытæ. 
Бырынцъаг фæндаг æфцæгмæ — æмхæрд. 
Æвзилы коммæ Чанчахи йæ зæйтæ. 
Къæбæлдзыг урс мигъ Хевсуртыл æрбадт. 
Æртасынц зæхмæ хид-бæхты бæрзæйтæ. 
Хæстонтæ — ’ххормаг, гомкъæхтæ, фæллад... 
Сæ бæхтæй исынц митæйдзаг æргъæмттæ 
Æмæ сæ ’ккойæ æфцæгмæ хæссынц... 
Кæмдæр сæм дауынц урсытæ сæ кæрдтæ, 
Кæцæйдæр бордзæй хотыхтæй æхсынц... 
Деникин хæхтæм бирæгъау ныхилы: 
Дæ мæгуыр хъæутыл бандзары уый арт, 
Куы та дæ зæххыл сау калмау фæхилы, 
Куы уынджы сласы сабитæм йæ кард. 
22 

Мæ цæстыл уайы: хускъалиу бæлæстыл 
Дæ буц хъæбултæ дзедзыкка кæнынц,— 
Мæлæт кæй айсы, уыдонæн сæ бæсты 
Æндæртæ ногæй карз тохмæ цæуынц... 
Æрлæууыд уалдзæг... Ивылынц дæ дæттæ... 
Мæскуы дæм дзуры: «Уарзон Ир, ныззар! 
Фæстаг ныббырсты ног дуджы æфсæдтæ 
Дæуæн фæхæссынц Ленины лæвар». 
Лæвар — сæрибар, базыртæ — тæхынæн, 
Дæ хæхты, дæтты, быдырты бæркад; 
Æвзаг, мæлгъæвзаг — дзурынæн, зæгъынæн, 
Цыты фæндагыл хорз бæлццоны кад. 
Уæд, Ир, дыккаг хатт райгуырдтæ зын азы, 
Æмæ дыл Ленин сæвæрдта уæд ном; 
Ыстæй дын уалдзæг, рагуалдзæг Кавказы 
Дари хъуымацæй бахуыдта хæдои... 
Дæ хуыз ныр сысты Сырх фæзы мæ цуры, 
Сæууон ыстъалы, ирд хуры тынау... 
Кæдæмдæр дымгæ æврæгъты фæсуры, 
Æмæ та хæхтæ сæрттывтой зынгау. 
Нæхи Мæскуымæ Ленины цырæгътæй 
Æхсæвæй, бонæй дзаг цæстæн кæсыс! 
Ызгъорынц дæттæ, барджытау, дæ рæгътæй, 
Ды сын сæ рохтыл барджынæй хæцыс. 
Мæскуы. 1960 аз. 
23 

^^^^Ж^Й^^ 
Шг*%\4 
ХÆС 
Ирыстон, кæмдæриддæр уон: 
Йе балцы фæндагыл цæуон, 
Йе искуы æрфысым кæнон,— 
24 

^#§ 
Фæзæгъын: дæ фæхъхъау фæуон,— 
Нæ рох кæны никуы мæнæй: 
Фырты хæс кæй дарын дæуæй. 
25 

Цъæх арвы зæлдаджы хуызæн 
Куы фенын нæ быдырты тау, 
Фынккалгæ уылæнты æхсæн 
Куы айгæрды фурды мæ нау, 
Уæд рохуат нæ вæййы мæнæй, 
Фырты хæс кæй дарын дæуæй. 
Куы вæййын æз тохы, куысты, 
Куы рахъары уæнгтæн сæ хкд, 
Йе урсбарц зымæджы хъызты 
Куы райдайы тымыгъ æхситт, 
Уæд рохы нæ вæййы мæнæй, 
Фырты хæс кæй дарын дæуæй. 
Ирыстон, кæмдæриддæр уон: 
Йе балцы фæндагыл цæуон, 
Йе искуы æрфысым кæнон,— 
Быдыры, йе хохы кæрон,— 
Нæ рох кæны никуы мæнæй, 
Фырты хæс кæй дарын дæуæй! 
Мæскуы. 1958 аз. 
2в 

ш 
РÆСТÆГ 
Нæй рæстæгæн фæстæмæ здæхæн, нæй. 
Уысмы бæрц искуы ку’ аззайон йæ фæстæ, 
Уæд мыл мæ дуне бауыдзæн фынæй, 
Уæд мæ рæуфынау айрох кæндзæн бæстæ. 
Æз рæстæгæн йæ хъузон дæн æрмæст. 
Æмæ, мыййаг, куы райдайон ыстайыч, 
Уæд нал уындзæни боны рухс мæ цæст. 
Æууад кæрдæгау райдайдзынæн руайын. 
Тæхуды, хохау уый ныхмæ æрлæуу, 
Тæхгæ цæргæсау йе ’фсургъыл ысфидау! 
Уæд дзы нæ курин: «Иуцъус-ма фæлæуу!» 
Уæд мæ нæ тонид иударон æрчъитау. 
Уæд, зилгæ уадау, арвы бын тæхин. 
Мæ царды бонтæ афæдзтæй нымайын 
нæ сомы фæлтæртæн зæгъин, 
Куыд хъæуы дугъы рæстæгимæ уайын. 
27 

Фæлæ мын ахæм даргъ фæндаг хъысмæт 
Нæ ратдзæни, нæ ратдзæни, уый зонын. 
Æмæ мæ цин, мæ сагъæстæ, мæ мæт 
Æз рæстæгæн йæ иунæг къахдзæф хонын. 
Уæдæ у иу мæ бæллиц дæр мæнæн: 
Зæххы къорийыл исты фæд ныууадзын, 
Кæм кала рæстæг фидæны тæмæн, 
Уым абон йскуы иу бæлас ныссадзын! 
1967 аз. 
33 

11 
Сæуæхсид арвыл аныхъуырдзæн тагъд 
Фæстаг ыстъалыты фæд-фæдыл, 
Æмæ фæсхохæй бонрухсы ыстахт 
Зынг ехсытæй æрæмдзæгъд кæндзæн хъæды. 
Æмæ та иумæ базардзысты уæд 
Æндон хырхытæ, алмаси фæрæттæ,— 
Рыгджын фæндæгтыл араст уыдзæн хъæд 
Мæ бæстæйы æнæхуыссæг кæрæттæм. 
Уым сыстдзæни бæрзонд галуантæй хъæд 
Æмæ фæллойы арты ’взæгтæй судздзæн. 
Æмæ йæ зынгтыл баззайдзæн мæ фæд, 
Йæ сыфтæртæй мæм амонд хурау худдзæн. 
1967 аз. 
29 

т1& 
ХЪЫСМÆТ 
Мæн ма фæрс: Райсом дæм цы кæсы? 
Цы дын ысныв кодта хъысмæт?..» 
Лæджы цард иухуызон нæ хæссы: 
Кæм цин, кæм сагъæстæ, кæм мæт. 
Æз зонын иу хъуыддаг: мæ фæстæ 
Æндахау н’ аскъуындзæни цард; 
Лæгæн нæ байсæфдзæн йæ хъæстæ, 
Лæгæн нæ ахуысдзæн йæ арт. 
Фæлæ æз не ’ууæндын хъысмæтыл, 
Мæ хъысмæт — зæхх æмæ фæллой. 
Фыййауы сау уæйлаг иымæтыл 
Ыссарын хойраг æмæ сой. 
Фæлæ кæд не ’рцахсынц мæ хъустæ 
Нæ дуджы азæлгæ хъæлæс, 
Уæд мын кæй аххос у, уæд бустæ 
Дæуæн цæй тыххæй кæнон æз? 
30 

Кæд уайы какон-сындз мæ уырзты, 
Уæд ыл нæма зонын хæцын, 
Вæййын уæд сау мигътæм æххуырсты, 
Уæд зæххыл н’ арæхсын цæуын. 
Кæм хъæуы тымыгътæй фæзилын, 
Кæд сæм уым байтындзын мæ риу 
Æмæ, æргъæвст цъиуау, фæризын, 
Уæд мын хъысмæты аххос циу? 
Кæд загътон: «Рæстæджы цы сурон, 
Уæддæр ын баййафæн куы нæй, 
Фæлтау мæ фæндаггаг ысцурон 
Æмæ фæцæл кæнон фæрнæй...» 
Кæд атахт фидæны бæрзæндтæм 
Мæ рæзты уадбазыр рæстæг, 
Мæнæн та бавнæлдта мæ тæрттæм 
Тызмæгæй уазалдзых фæззæг, 
Уæд ныр цы хъаст кæнон хъысмæтæй, 
Мæхæдæг азымджын кæд дæн? 
Цы кæсон фæндагмæ ызнæтæй, 
Кæд ыл-иу фисынмæ цыдтæн? 
Мæ хур, æз не ’ууæндын хъысмæтыл, 
Мæ хъысмæт — зæхх æмæ фæллой, 
31 

Фыййауы сау уæйлаг нымæтыл 
Æз арын хойраг æмæ сой! 
Мæскуы. 1960 аз. 
32 

ДОМÆН 
Фæсæфцæгæй расимдта райсом. 
Хур адардта арвыл йæ гутон. 
Цæй, хурæн йæ сæрбос æз райсон. 
Цæй, байтауон зæххыл æлутон!.. 
Йе хъæды, 
Мæнæргъыджын хъæды 
Ныр уады йæ рохтæй æрцахсон, 
Йе дæтты гуылфæнтæй æвæды 
Бæлццонæн ыскæнон дзæнхъа ’хсон! 
Йе комы, 
Фæлмæй æмбæрзт комы 
Æз æхсæв ыссудзон цырæгътæ,— 
Мæ рæстæг мæ афтæ куы домы, 
Куы мæ цомынц афтæ нæ хæхтæ! 
1965 аз. 
Кæмтты рухс 
33 

ж 
ÆРМÆСТ МЫН 
МАКУЫ ЗÆГЪ... 
Зæгъ-иу мын: 
«Сау мигътæй мæ сæрмæ 
Æмбисбон хуры цæст ныссау, 
Æмæ мæ бахъуыди дæ зæрдæ»,— 
Æвгъау мæм не ’ркæсдзæн, æвгъау... 
Зæгъ-иу мын: 
«Байсæфти дæ дарæг, 
Дæхи йыл ма æфхæр æгæр»,— 
Æмæ дæм нал хъуысдзæн мæ хъарæг, 
Бæрзонддæр сисдзынæн мæ сæр... 
Зæгъ-иу мын алцы дæр... 
Дæ фæдыл 
Зæххыл цы не суыдзæн мæ бон! 
Æрмæст мын макуы зæгъ, цæмæй дын 
Нæ хæхтæ ауæлдай кæнон... 
Мæскуы. 1960 аз. 
34 

ш 
КОМЫ ЛУЛÆ 
Уартæ ком егъау лулæ дымы 
Æмæ хæхтыл апырх и йæ фæздæг... 
Буц хисдæр, мæ буц хисдæр ды мын 
Загътай: «Уалдзæг, рухс уалдзæг æрхæстæг»... 
Зонын æй: нæ арф адаг фæцъæх. 
Булæмаргъ ныззарыди нæ кæрты. 
Сулæфыд фæлмæн уарынмæ зæхх 
Æмæ кæрдæг хурырдæм лæгæрды. 
Ком нæры... Егъау лулæ дымы... 
Уалдзыгон бон уырдæм у мæ фæндаг. 
Буц хисдæр, мæ буц хисдæр ды мын 
Ма фенхъæл у, ма фенхъæл нæуæндаг! 
Ды мæ фæдыл радзырдтай: «Цæуыс?..» 
Ма ’хсайæд дæ кæсдæрмæ дæ зæрдæ... 
Ком нæры... Ыскалдта ком йæ хуыз. 
Урс хæхтæ мæм батылдтои сæ сæртæ... 
1963 аз. 
36 

ш 
МÆ ХЪÆУ 
Дæ изæр хорз, дæ райсом хорз дын загътон, 
Мæ авдæнмæ фыццаг цинтæ хæссæг! 
Мæ фæллад та дæ къуыбыртыл ысуагътон... 
Мæ. сæрмæ сыстад бонрухсы фæздæг. 
Æмæ æз хатын бонрухсы фæздæджы 
Дæ зæрдæйы æнæрынцой ызмæлд. 
Кæддæр, кæддæр — нæ, буррихи фæззæджы 
Мæныл дæ уынгты царды хос ызгъæлд.’ 
Æмæ мæ зонды, д* айнæгриу къæдзæхтау, 
Мæ чысыл .Хъæу, дæ рухс сурæт æхсыст; 
Мæ риуы, хъазты анæргæ æмдзæгъдау, 
Мæ фæндагыл дæ уæздан ныхас хъуыст. 
Ысуагътай ды мæ зæрдæйы хæрдгæ тау. 
Æмæ мын дæ ныр уалдзыгон быдыр. 
Кæсыс мæм ды мæ амонды цæстытау, 
Мæ чысыл хъæу — хъуытазхъæлæс фæндыр! 
1968 аз. 
36 

Мæ хъæу — тымбыл къухты мæсыг, 
Æнусты тугвæллойы рындз. 
Мæ цин, мæ сагъæсты — цæссыг, 
Мæ царды астæуккаг цæджындз... 
Уый дары урс æврæгътæй худ 
Æмæ тæнæг фæлмæй нымæт... 
Мæ хъæумæ, хорз адæм, тæхут 
Æмæ уæ ферох уа уæ мæт! 
Уым арв у денджызау быгъдæг, 
Уым уæлдæф — адджындæр мыдæй; 
Уым дæттæ — бадт сæнау сыгъдæг, 
Уым фысым тохъылы фыдæй 
Æвæры буц уазæгæн фынг, 
Лæппу дзы фаудзырдæй тæрсы, 
Ирон бæгæныйæн йæ фынк 
Уым кады нуазæнты нæрсы... 
37 

Уым иу ком иннæ комыл — баст, 
Уым цъити айнæгыл — ныхæст, 
Æмæ фыццаг хуры ыскаст 
Ис фенæн уыцы ран æрмæст!.. 
1968 аз. 
38 

А ИЗÆР 
Боны рухс ахуыссыд, æмæ нывæнды 
Хæхтыл хæрдгæ тынтæ мæй. 
Урс-урсид адардтой доны уылæнтæ, 
Уайынц, ныллæууæн сын нæй! 
Чи загъта, а изæр бафынæй бæстæ? 
Чи загъта: ком у æнкъард? 
Байхъус-ма суадæтты зæлгæ хъæлæстæм!— 
Зæрдæ сæм фестади арт. 
Къахвæндаг н’ аныгъуылд, нæ, мæ хур, тары; 
Къахвæндаг н’ аскъуыд æрдæгыл: 
Хохаг изæры дæр тынг бæрæг дары 
Къæдзæхтыл, ногдзыд кæрдæгыл! 
Мæскуы. 1958 аз. 
39 

• у.*ойЕ: /А-.; •¦ гг-.^ууг. .-ц.-гф 

V 
Уынгмæ-ма ракæсут, Иры лæппутæ, 
Æмæ фæцин кæнæм а зæххы кондыл... 
Чидæр та райхæлдта хуры дзыккутæ,— 
Уалæ æрхаудысты хæхты фæсонтыл. 
Комы сын фестади суадон фæтдзæгъдæн, 
Къæдзæхты тигътæ та — тинтычъи пирæн. 
Уартæ сæм бавнæлдта дымгæ, æнхъæлдæн, 
Æмæ сæ цухъхъайаг уафы нæ Ирæн... 
Хурæн йæ дзыккутæй доны фæндырæн 
Хъистæ куы скæниккам, уый мæ æрфæндид: 
Кæд æмæ ал-изæр хъæлдзæг быдырæн 
Диссаджы хъæлæсæй зарæг нывæндид... 
Мæскуы. 1959 аз. 
42 

МÆ МАДМÆ 
Уынын та: нæ хæхты, 
Нæ цъититы сæрмæ 
Фæленк кæнынц мигътæ сындæг. 
Мæ алыварс хъусын 
Хæххон дæтты хъæрмæ, 
Æвдадзыхос — уæлдæф, сыгъдæг. 
Цæуын æз мæ хъæумæ, 
Мæ райгуырæн коммæ. 
Ныййарæг, æнхъæлмæ мæм кæс! 
Дæ бæсты та æрхмæ 
Фæуайдзынæн донмæ, 
Дæ бæсты та сугтæ æрсæтдзынæн æз. 
О, ракæс-ма, ракæс, 
Нæ уаты къæсæрæй, 
Куыд-иу кастæ арæх кæддæр, 
Мæн дардмæ дæр тавыс 
43 

Дæ уарзты цæхæрæй, 
Æгъгъæд мæм нæ кæсы уæддæр! 
Хæстæгмæ дæ фенон, 
Фæбадон дæ цуры,— 
Дæ фенд та мын балцы ныфс уыдзæни, ныфс, 
Дæ бахудт мын ивдзæн 
Къæвда рæстæг хуры, 
Æмæ Дын фæндагыл уыдзынæн æдыхст! 
О, ракæс-ма, ракæс, » 
Нæ уаты къæсæрæй, 
Куыд-иу кастæ арæх кæддæр. 
Мæн дардмæ дæр тавыс 
Дæ уарзты цæхæрæй, 
Æгъгъæд мæм нæ кæсы уæддæр! 
1958 аз.; 
44 

МÆ ХЪÆБУЛМÆ 
Мæ буц хъæбул, æрбабон дыл, æрбабон. 
Дæ чысыл къухтæ хуры тынтæм батил. 
Мæ цæстырухс, мæ зæрватыкк, мæ бæлон, 
Дæ базыртæм дæ балцы размæ базил! 
Дæу не скъæфдзæни саргъыбæх фæндагыл, 
Уыдзæн дын кæмтты, хæхты цæуын зын. 
Кæм цæуа тох нæ фидæны хъуыддагыл, 
Уым уадимæ дæу бахъæудзæн тæхын. 
Ды ног заман,—ракетты тæхæг азты,— 
Нæ зæххы сæрмæ зилДзынæ бæрзонд, 
Ды кафдзынæ уæларвон фæзты хъазты... 
Фæлæ, мыййаг, куы разынай рæузонд... 
Фыды зæрдæ... Дæуæн фæнды уый алцы: 
Хæрзтæй хъæбулæн ницы ис æгъгъæд. 
Фæндараст у дæ даргъ фæндагыл балцы 
Æмæ дзы уадз дæ чысыл къæхтæй фæд! 
1959 аз. 
45 

ДУРТÆ 
Ысхæмпæл лæнк 
Нæ хъæугæрон, 
Лæнк хуртуан фестад дуртæй: 
Кæм хъен, кæм — къул, 
Кæм рыджы бын 
Цæндтæ-цæндтæй лæууынц 
Æгомыгæй, 
Æдзæмхуызæй — 
Сырхытæ, саутæ буртæ... 
Æдзух сыл ам — 
Æхсæв уа, бон 
Сыгкъæвдатæ цæуынц... 
Æхсадта сæ 
Кæйдæр цæссыг 
Æмæ сыл дымгæ хъазыд,— 
Уæддæр ма сыл 
Мæ фыдæлтæн 
Сæ тугвæдтæ зынынц... 
46 

^.йШЙЙ 

Кæддæр ам сынт, 
Ам сау халон 
Хæххон хæдзæрттæм уасыд, 
Ныр та ма сын 
Нæ кæсдæртæ 
Сæ хæлд систæ уынынц... 
Фæндаггæттæ, 
Цæнд ма халут,— 
Мыййаг, куы скæуой дуртæ— 
Фыдæлты хид, 
Уырзты фæдтæ, 
Сæ сагъæстæ, сæ мæт... 
Уадз, улæфой, 
Уадз, улæфой — 
Сырхытæ, саутæ, буртæ... 
Æрмæст сыл-иу 
Къæвда рæстæг 
Æрæмбæрзут нымæт... 
1966 аз. 
48 

СТЪАЛЫТÆ 
1 
Зыны мæм арв цъæх кæрдæнау, 
Уым айтыгъта йæ ног хаутæ. 
Зыны мæм арв уыгæрдæнау: 
Ыстъалытæ — уым хосдзаутæ. 
Куы райсынц уым сæ цæвджытæ, 
Æвзист дуртæй — сæ дауæнтæ. 
Сæ рæттыл — ирд æргъæвджытæ, 
Сæ кæфойтæ — зынгтауæнтæ... 
Кæрдынц, кæрдынц сæ кæрдинаг 
Раст зиууæттау уым алырдæм, 
Мæнæн та у лæгæрдинаг 
Мæ даргъ фæндаг ыстъалытæм... 
2 
Æхсæв, æхсæв... 
Куы нæ тайынц 
4’КæмттьГ рухс 49 

Хъæпæн миттæ... 
Æрдз бафынæй... 
Мæ сæрмæ та куынæ ’нцайынц 
Ыстъалытæ сæ кафынæй. 
Уынын: сæ иу тæлæ-худы 
Дугъ рауагъта, дугъ ацырдæм. 
Цымæ уый ныр кæмæ худы?— 
Иæ размæ-та тагъд ацырд уæм!.. 
Мæнмæ тæхы, мæ иубæстон, 
Æвзист базыр, дзæнхъа ’хсонæй. 
Æз æм мæ къух куы сивæзтон: 
Æрцахсон æй, æрцахсон æй! 
Фæстæмæ йæ кæд ахæссид 
Йæ хæдуæлвæд мæ цырд кæсдæр 
Кæд уый къухты нæ ахуыссид 
Йæ судзгæ фæд, йæ ирд цæхæр... 
3 
Кæс, «Авд хойы» тымбыл цыдæй 
Куы фæцæуынц сæ бæрзондыл. 
Сæ дзыккутæ хъуымбыл быдæй — 
Сæ фæсонтыл, сæ фæсонтыл. 
Нæ зæххыл сын сæ дзыккутæн 
Сæрвасæнтæ ыссардæуыд... 
50 

Нæ лæппутæ, нæ лæппутæ, 
Сæ размæ-ма ысфардæг ут! 
Сæхй фæнды, зæххон бæхтыл 
Сæ алыварс куы хъазиккат, 
Уæ къухтæй сын уым бонцъæхтыл 
Сæ дзыккутæ куы фасиккат... 
4 
Уый циу? Уый циу? 
Тæхгæ стъалы 
КæДæм тындзы, кæдæм уайы? 
Иæхи цымæ лæугæ малы 
Æмбисæхсæв цæмæн найы? 
Цы ферттивы? 
Цы ахуыссы? 
Йæ авдæны кæй ауызы? 
Зынг базыртæй цы афыссы 
Сыгъдæг арвы цъæх гауызыл? 
Ыстахти уый мæ бæстæйæ, 
Нæ зæххы ном — йæ дзуринаг; 
Йæ байзæддаг, йæ хъæстæйæн 
Æрвон рæсугъд — сæ куринаг.,. 
5 
Ыстъалытæ... 
Цы сыл зарон? — 
51 

Сæ хæрзтыл сын нæ кæлдзынæн. 
Мæ зæрдæ сыл цæмæй дарон? — 
Хуым сыл, мыййаг, нæ кæндзынæн!.. 
Ыстъалы ’хсæв фæхуды ’мæ 
Нæ вæййы бон нæ æмдзæрин. 
Фæлæ уæддæр... Тæхуды ’мæ 
Ыстъалыйау куы фæцæрин! 
Нæ быдырты цъæх кæрдæныл 
Ыстъалыйау куы лæгæрдин, 
Нæ зæххы зад уыгæрдæны 
Æз уыйау хос куы фæкæрдин!.. 
1964 аз. 
62 

$& 
ЧР 
ÆШСИР 
Мæнæуы дзаг æфсир — мæ къухы: 
Уым быдыр айдæнау зыны: 
Уым афæдз зæххы рыг ыздухы, 
Уым лæг йæ рухс цæсгом уыны. 
Мæнæуы арфæйаг æфсиры 
Ысиу нæргæ дæттæн сæ зард, 
Уым дымгæ дугъон бæхау сиры, 
Уым худы мин хъæлæсæй цард! 
Мæнæуы дзаг æфсир... Йæ сыгтæ — 
Джебогътæ — не знагæн, мæнæн — 
Мæ бонтæ, æхсæвты цæссыгтæ 
Æмæ мæ ирд хуры тæмæн. 
Мæнæуы дзаг æфсир... Хæлæрттæ, 
Куы уа амал æмæ гæнæн, 
Уæд-иу кæрæдзийы хæдзæрттæм 
Хæссут мæнæуы ’фсир хуынæн! 
1968 аз. 
?? 

88 
Комæй мигъ сыстад... Урс дары 
Ногдыгъд æхсыры фынкау. 
Бæлæстæн уазал дон дары, 
Кæрдæгыл йе ’ртæх— зынгау... 
Арвы цъæх — уыцы æртæхы, 
Хурвæрдыг — уыцы æртæх. 
Хæхтæм дзы уари фæтæхы, 
Æмæ дзы сулæфы зæхх... 
Гъей-джиди, дымгæ кæм хъазы, 
Уым уый дæ риумæ нылхъив! 
Гъей-джиди, царды бæласыл 
Ахæм æртæхау æрттив!.. 
1968 аз. 
§4 

# 
КÆНДЫС 
У сæрды буц митæй æфсæст. 
Цъæх къаба йын рæдауæй рард. 
Уый хуры ирд тынтыл фæхæст 
Æмæ йæ сыфтæ уадзынц арт. 
Фæлæ йæм ма баздах дæ фос, 
Æввахс æм ма бауадз дæ карк — 
Йæ сыфты а рæсугъд кæндыс 
Æмбæхстæй дары ал-хатт марг... 
1966 аз. 
*^ 

МÆНГ ХЪУЫДЫ 
Ныссабыр дымгæйæн йæ кæл-кæл. 
Рæвдауынц «Авд хойы» Сæнайы, 
Мæн та ма суадонæн йæ хæл-хæл 
Йæхимæ сабыргай фæсайы... 
56 

^’Г. 
•• ^ 
.V 
Фæлæ уый суадоны цы зыны? — 
Мæ кардæн уым ныххауд йæ фистон. 
Кæнынц æй сау къæйтæ сæ быны... 
Æз æй хæзнайы хуызæн систон... 
07 

Мæнг хъуыды, байсæфай ды, уастæн! — 
Мæ къухтæй дон æркалди дуртæм, 
Æмæ æдзынæгæй ныккастæн 
Ыстъалыйы æрттивгæ муртæм... 
1966 аз. 
58 

ч» 
I 
Чыртæ-чыртæй фæлæсынц хохыл мигътæ.— 
Бынæй сæм ком йæ хъæлæс дары. 
О ме ’мбæлццон, кæд уый тыххæй фæджих дæ 
Ды ацы схæрдгæнæн тæссары? 
Кæд исты тас дæ уæнгты фатау хизы, 
Кæд зæй æрлæбырдзæн дæ хъæрмæ? 
Дæ уаргъ æри... 
Ныртæккæ уад кæм тъизы, 
Уым хур стулдзæни нæ сæрмæ!.. 
1966 аз. 
59 

§3 
Арвы цъæх хъуымац хæсгардæй 
Чидæр ыскарста, ыстæй 
Хæхтæн сæ уæхсчытыл дардæй 
Урс хыз æрæппæрста мæй. 
Хъазы йын дымгæ йæ хаутæй,— 
Дымгæмæ буц митæ нæй. 
Хæхтыл кæдмæ лæудзæн хаудæй 
Уыцы хыз? — Сисæм æй, цæй! 
1966 аз. 
ед 

V 
Зæронд тулдз, рагбонты фырфыхтæй 
Дæуæн сæгæмбæрзт у дæ райсом... 
Уæдæ дæ хауæггаг æхсныфтæй 
Фæндагыл арты фаг цы райсон? 
Нæ зонын... 
Радтай мын дæ хихтæй 
Ды иухатт æфцæгмæ лæдзæгваг 
Æмæ мын бахъахъхъæдтай мигътæй 
Ды ацы сау зæххыл мæ фæндаг... 
Ныр дæр ма хайджын дæн дæ хæрзтæй, 
Фæлæ дæу аккаг дзырд нæ арын, 
Æрмæст дын а хæхты æвзæрстæй 
Æхсидгæ суадæтты дон дарын... 
1967 аз. 
61 

ф 
ФæтызмæГ арв, цыма æваст 
Уый хох ысрæхуыста йæ сытæй, 
Арв хохæй исы ныр йæ маст 
Зынгджын зылын-мылын ехсытæй... 
Фæлæ нæ сæтты хох уæддæр,— 
Æрвæрттывд фескъуыны йæ тигътыл, 
Æмæ зынг ехсыты цæхæр 
Арт бандзары мылазон мигътыл. 
Æмæ цы кæны!— 
Арв нæрæд 
Нæ балцы даргъ фæндагыл махæн, 
Æрттивæд арв, мыййаг нын кæд 
Æхсæв" дæр бабæззид цырагъæн! 
1967 аз. 
62 

& 
АЙНÆДЖЫ ХЪЫГ 
Хурты хурзæрин, уынын дæ,— 
Не ’хсæн рухсы мæсыг — рындз, 
Æмæ уырдыгæй дæ тынтæ 
Коммæ дзоныгътыл бырынц. 
Мигъы айнæгæй фæсурынц,— 
Айнæг тархуыз у уæддæр. 
«Ам,—-нæ хисдæртæ фæдзурынц,— 
Бабын хорхæссæг кæддæр...» 
Æмæ айнæгæй лæдæрсы 
Ууыл абон дæр цæссыг... 
Айнæг сусæгæй ныккæрзы 
Æмæ сабузы йæ хъыг. 
1966 аз. 
63 

ш 
Æргуыбыр кодтон комы донмæ,— 
Йæ зæлгæ фæндыр ын куы ссарин, 
Уæд уын, æмгæрттæ, ахсæв бонмæ 
Æз хæхты сынæгæй фæзарин. 
Фæлæ дон уадзы комы дугътæ,— 
Йæ фæндыр искæмæн кæм дæтты! 
Уæддæр дзы ауагътон мæ къухтæ 
Æмæ мын ме ’нгуылдзтæ фæсæтты... 
Дон уайы... Абухы... Ысмæсты, 
Æмæ мæм дзуры: 
«Кæд къæрных дæ?.. 
Мæ зæлтæ дæу, мыййаг, куынæ сты, 
Уæд мæ цы ныссагътай дæ ныхтæ?..» 
1966 аз. 
64 

ДÆ ЦÆСТЫТÆ 
Куы вæййы арв ызмæстытæ, 
Куы скæны зæхх лæхъир хæдон, 
Уæддæр дæуæн дæ цæстытæ 
Мæнæн вæййынц æрттивгæ бон. 
Куы хъазы хур æмбæхстытæй, 
Иæ ирд тынтæ куы фæцудынц, 
Дæуæн та уæд дæ цæстытæй 
Ыстъалытæ куы фæхудынц... 
Куы вæййы хох æлвæстытæ 
Хъызт зымæджы тызмæг ныхты, 
Дæуæн та уæд дæ цæстытæ 
Тых фефтауынц мæ саст тыхтыл... 
Кæд мæм, мыййаг, фæмæсты дæ 
Хæххон сæгуыт, хæххон бæлон, 
Ысты уæддæр дæ цæстытæ 
Мæ хурыскаст, мæ цард-мæ бон. 
5 Кæмтты рухс 55 

I 
Кæд денджызы, цъыфдзæстыты 
Фæкъул, фæкъул мæ царды нау, 
Уæддæр дæуæн дæ цæстытæ 
Ысты мæнæн æрвайдæнау. 
Мæ ис, мæ цин мæ кæсдæртæн 
Æндахы онг æз ратдзынæн, 
Æрмæст дæуæн дæ цæстытæ 
Мæ зæрдæйы ныууадздзынæн... 
1965 аз. 
66 

Æндæвта сæрд... 
Сыгъди æппæт дæр зæххыл. 
Бæрзонд хохыл сырх дидинæг æмпылд. 
Æнуд уæлдæф, 
Æнуд арвы сæнтцъæхы 
Фæллад маргъау дæ хуыз мæ сæрмæ зылд. 
Цы фесты, цы, нæ рухс дондзау изæртæ! 
Мæнмæ сæ улæфт айнæгыл нæ хъуыст. 
Ды дæр мæм уæд нæ зындтæ, 
Æмæ зæрдæ 
Æнæрхъæцгæ æнхъæлмæ кастæй рыст. 
Æндæвта сæрд... 
Мæнмæ дæ худын нал цыд,— 
Уый рагхаласау атади кæмдæр. 
Цы кодтаин? 
Æнхъæлмæ кæсын нал хъуыд,— 
Æнхъæлмæ кастæн де ’рцыдмæ уæддæр... 
67 

Æмæ та ныр дæ базырты пæр-пæрæй 
Мæ зæрдæ ногæй фестади фæндыр,— 
Нæ басыгъд уый æнуд сæрды цæхæрæй, 
Зыны мæ размæ тауæмбæрзт быдыр! 
1965 аз. 
68 

Фæстаг писмо... 
Фæстаг цæхæртæ... 
Фæстаг æнкъарæнты тымыгъ... 
Цымæ цæмæн нырхæндæг и мæ зæрдæ? 
Цымæ цæмæн у ме ’взаг ныр къуымых? 
Кæд афонмæ дæ сатæгсау цæстытæ 
Æнæхуыссæгæй урс хохмæ кæсынц, 
Кæд истæмæй æфхæрд æмæ мæсты дæ, 
Кæд мын дæ сæрмæ сау мигътæ лæсынц... 
Фæстаг писмо... 
Фæстаг ныхæстæ... 
Фæстаг хъуырдухæнты æхситт... 
Цæмæндæр мын фæлмæхгæдау у бæстæ, 
Мæ зæрдæйы цæмæндæр уары мит... 
Цæмæн дæ схуыдтон зымæджы мæ уалдзæг 
Цæмæн дæ схуыдтон цъитийыл мæ нау? 
69 

Мæ хъуыдытæн ныххаутæ и сæ халдзæг 
Æнæнысан, æнæбазыр фынау. 
Фæстаг писмо... 
Фæстаг утæхсæн... 
Фæстаг монцты æнæбанцайгæ зæй... 
Фæнды мæн дæр, 
Мæ райгуырæн хæхты ’хсæн, 
Куы бауин æхсæв иучысыл фынæй... 
Æз боныцъæхтыл дидинæг æртыдтон, 
Ныр æм дæу æнхъæл алы ’хсæв кæсын. 
Йæ сыфтæ йын дæ дзыккутæ ысхуыдтон 
Æмæ сæ уарзты суадоны æхсын... 
Фæстаг писмо... 
Цæмæн? 
Мæ риуы 
Кæнынц æхсæрдзæнтæ сæр-сæр... 
Æви дзы уад-тымыгъ ысниуы 
Æмæ дзы уый кæны уынæр? 
Нæ, нæ, мæ хур! 
Уый уад нæ тъизы, 
Уый нæу æхсæрдзæнты нæрын,— 
Уый хох дæ кæл-кæлæй нырризы... 
Æз та дæу мысгæйæ цæрын... 
1966 аз. 
70 

ФÆЗЫН МÆМ 
Уалдзæг у... 
Кæрдæг та базмæлыд. 
Æрдз нын фæндырæй цæгъды. 
Комы кæйдæр зарæг азæлыд... 
Уæдæ кæм фесæфтæ ды? 
Рауай-ма, рауай. 
Уæлитауы 
Хуры тынтимæ фæзар: 
А зæхх æнæ дæу нæ фидауы, 
А зæхх æнæ’ дæу у:тар. 
Райстон дын хъусдзæг кæркусæгæй, 
Цæй-ма, фæзын æм, фæзын. 
Науæд æй ал-изæр сусæгæй 
Зæрдæйы монцты æхсын. 
Ракал мыл, ракал, уæ рудзынгæй 
Иу æхсæв арвы цæхæр. 
Судзæм дыууæйæ дæр иу зынгæй, 
Фæлæ дæ нывонд — мæ сæр. 
71 

Уалдзæг у... 
Кæрдæг -та базмæлыд. 
Суадæттæ систой сæр-сæр, 
Комы дæ зарæг куы азæлыд, 
Ардæм нæ зыныс уæддæр... 
72 

¦ *!§>•* 
1 
ттшшшт:::ш^:Ш0^ 
Ц»’"?’;-2ар1г *’*-**2*1жР :-х-:^ ’¦ ’.""¦ ^ I 
Мæнæ дæ хъусдзæг 
Кæркусæгæй. 
Цæй-ма, фæзын æм, фæзын, 
Науæд æй ал-изæр сусæгæй 
Судзгæ мæ риуы хæссын. 
1965 аз. 
73 

ЗÆГЪ ИСТЫ!.. 
Мæйдар æхсæв йæ цæстыхаутæ 
Куы апырх кæны арвыл, уæд 
Ыстъалытæ, цæхæртæ калгæ, 
Фæуадзынц* уæлдæфы сæ фæд. 
Суанг дуртыл дæр æвзаг æрзайы, 
Æмæ сыл бахæцы ныхас, 
Дон цъититæй, фынкалгæ, уайы, 
Дон комы стынг кæны йæ хъазт... 
Ныр алцы дæр зæххыл куы;дзуры, 
Ды уæд цы бахуыдтай дæ дзых? 
Хуыцауæй курæгау дæ курын: 
Зæгъ исты!.. 
Ма мын сæтт мæ тых!.. 
Мæскуы. 1959 аз. 
74 

Боны рухс арвы кæрæттæй 
Урс ыссад луары... 
Чидæр мæм уалæ Къæмæттæй 
Къухмæрзæн дары... 
Чи уа? Мæ зонгæ, мæ хæлар 
Хæхты куыд хæтдзæн? 
Науæд мын буц чызг йæ лæвар 
Афтæ куыд дæтдзæн?.. 
Къухмæрзæн ферттивы рындзæй 
Буц чызджы къухы. 
Уайын æм хæрды тырындзæй 
Байрагау дугъы... 
Февзæрдтæн чызгæн йæ цуры,— 
Хурау йæ ракаст. 
Мидбылты бахудти, дзуры: 
«Айс æй... Фæндараст...» 
75 

Сау æлхуый æхсæв ыздухы... 
Уарын фæрсудзы. 
Фæлæ цырагъау мæ къухы 
Къухмæрзæн судзы... 
1968 аз. 
76 

Ды искуы мæйдар æхсæв хъæды 
Куы фæуис, мæ дуне, дзæгъæл, 
Уæддæр дын æз фехсин дæ фæдыл 
Мæ судзгæ зæрдæйы дæгъæл... 
Ды искуы ызмисджын быдыры 
Куы агурис удхосæн дон, 
Уæд цъититæй суадон кæм гуыры, 
Æз уырдæм фæтæхин, мæ бон... 
Ды искуы куы зæгъис: «Ныттар и 
Мæ фæндаг... Мæ зæрдæ ныддур», 
Уæд фестин дæ сæрмæ зынг уари, 
Дæ размæ дын ратулин хур... 
Æрмæст дæ нæ федтон мæ цæстæй, 
Æмæ мын цæй зын у, цæй зын! 
Дæ ном мын мыггагмæ æмбæхстæй 
Куы баззайа, уымæй тæрсын!.. 
1968 аз. 
77* 

Мæ хуры тын! 
Ныр арв куы фехсид 
Йæ цъæх пæлæз уæлвонгæй коммæ, 
Æмæ сырх тæлмытæй сæуæхсид 
Куы судзид ууыл ахсæв бонмæ.— 
Уæддæр «дæ сагъæсхуыз цæсгомæй 
У ирддæр уыцы арт»,— нæ зæгъин. 
Æмæ сырх пиллон уадзæг комæй 
Æз бонрухсау дæумæ ыздæхин. 
1967 аз. 
78 

Ма йæм тæхут, хуры тынтæ,— 
У фынæй мæ къона. 
Уадз æмæ йæ адджын фынты 
Дидинджытæ тона! 
Ма йын кæн зæлланг хъæлæсæй, 
Булæмаргъ, дæ зарæг,— 
Куысты фæстæ цинæфсæстæй 
Афынæй мæ дарæг... 
Ма йæ хъал кæн, хохаг дымгæ, 
Ма йын хой йæ рудзынг, 
Баулæфа, сом та хуыммæ 
Уайдзæни нæ буц чызг. 
Ма йæм тæхут, хуры тынтæ,— 
У фынæй мæ къона, 
Уадз æмæ йæ адджын фынты 
Дидинджытæ тона! 
Мæскуы. 1960 аз. 
79 

* 
НÆ ЙÆ ИСЫН... 
Ныллæг цыртыл ызгъæлдысты 
Бæрз бæласы цъæх сыфтæртæ; 
Ныллæг цыртыл ысхылдысты 
Кæм таугæрдæг, кæм къутæртæ... 
Кæддæр, зæгъынц, ам аскъуыди 
Кæйдæр фæндаг нæ тохы бон. 
Кæй чызг уыди? 
Кæй фырт уыди? 
Куыд æм дзурбн? 
Куыд æй хонон?.. 
Бæрз бæласыл сæууон æртæх 
Цæстысыгау æрцауындзæг. 
Æмбæхсы мæ цыдæр бæллæх... 
Мæ зæрдæ йæм æрбауынгæг... 
Куы йæ райсин... 
Нæ йæ исын,— 
80 

Мæ къухты ’хсæн куы айсыса; 
Мыййаг мæм дзы уæззау хъæрзын, 
Æнкъард ныхас куы райхъуыса... 
1961 аз. 
6 Кæмтты ружс 
81 

ш 
ТУРЧЫ ШЫСТЫТÆЙ 
1. НАЙГÆНÆГ 
Фæцис, мæгуыр, йæ хуымы гæппæл карст. 
Еууы куыристæ, 
Хидæйдзаг уыгæстæм 
Изæрмилты æдзынæгæй фæкаст. 
Ыстæй йæ ныхас райхъуысти: 
«Мæ хæстæ 
Мæртгай ныр дæр нæ фæуыдзысты фыст... 
Хуыцау, 
Цæмæй дæн аххосджын дæ быны?!. 
Хæссыс нывондæн бонджынтæп мæ куыст, 
Мæнмæ та арвæй хуры цæст нæ зыны...» 
Иæ къуымых æхсырф сабимæ дæтты: 
«Цу, ахæсс æй 
Æмæ йæ бафснай цары...» — 
Иæхæдæг ма фæстаг куырис бæтты 
Æмæ йæ ’лкъардæй мусырдæм æппары. 
Еууы куыристæ — 
Цъæмæлæфсир, æууад... 
82 

Лæууынц æнæфснайд мусы лæгъзы калдæй. 
Кæнынц сæ най мæллæг æмæ фæллад 
Хæрæгцæдæй, бæрзæйтæ æфхæлд галтæй... 
Ныззыгуым хъæмп... 
Сырддонцъиутæ зыдæй 
Еууы нæмгуытæ галты бынæй давынц. 
Фæлæ цы кæндзæн найгæнæг? -1- Сыдæй 
Иæ сабитæ мæлæты дзыхмæ хауынц!.. 
9. ХУЫМГÆНÆГ 
Ныхъхъæбæр зæхх... 
Фæйнæрдæм фаркгай хауы... 
Измиты комæй хус дымгæ ысдымы 
Æмæ та бæстыл судзгæ цæхæр тауы. 
Иæ цотимæ æрбадти туркаг хуымы. 
Сæ разы «фынг» — пырындзы кас, ыстæй 
Тæнæг мисын, 
Хъæбæрхоры кæрдзын... 
Фæскуыст æфхæрд, фæллад æмæ рыстæй 
Ныр иу комдзаг ыскæнын дæр у зын. 
Фæци сæ хæлц... 
Æнцадгай сыстад лæг. 
Иæ галтæ йæм хæринагæнхъæл уасынц. 
Хъæр сыл кæны ’мæ уыдон дæр сындæг 
Сæ фæдыл гутон, зивæггæнгæ, ласынц. 
Мæцъы ехсæй, йе даргъ уисæй æвзыст 
83 

Фæллад хдйуантæм бонрæфты нæ хъары... 
Сæ хицауæн нæма фæцис йæ куыст 
Æмæ йæ гутон хурсыгъд зæххы дары... 
3. ЧЫНДЗДЗОН ЧЫЗГ 
Сæ къæсæрыл бады дæргъкъахæй. 
Йæхимæ æрхæндæгæй хъусы. 
Лыстæг æлвыст цыллæ æндахæй 
Йæ фыды уæлæфтау æмпъузы... 
Цæуылдæр фæджихи... Лæдæрсы 
Йæ цæссыг йæ хъоппæг цæстытæй... 
Уый ниугæ. тымыгътæй нæ тæрсы, 
Нæ тæрсы уый арвы дзæхстытæй. 
Фæлæ йæм фæлмы тыхт мæйдарæй 
Цыдæр мæт цыргъ хъама ысласы 
Æмæ йын сæ фæрныг хæдзарæй 
Кæдæмдæр йæ бæллиц фæласы... 
Уый ахсæь йæ фыды фæндонæй 
Иæ кæлмæрзæн бахъæудзæн сисын, 
Фыццаг хатт кæмæдæр уæндонæй 
Хъæудзæн уый йæ цæсгом æвдисын. 
Кæмæ цымæ? Чи у, кæм цæры? 
Кæд уæртæ æнтъыснæг Гулаты 
84 

Зæрондæй йæ бынтыл лæзæры, 
Йæ мæзджыты къуымы фæбады? 
Æви кæд дымгæджын Измиты 
Фæцæйцæуы курдтæм æххуырсты? 
Йе уазал, тызмæг хæхты миты 
Уый иунæгæй рафтыд зын куысты?.. 
Кæмæй у йæ курæг? Цы кусы?.. 
Зындзæн æм — хæстæг кæнæ дардæй... 
Ныр та уал æмпъузы... Æмпъузы 
Йæ фыды уæлæфтау æнкъардæй... 
Фыд дзуры цыдæртæ сæ кæрты. 
Чызг уымæн йæ ныхас нæ хъусы... 
Мыййаг æй йæ цард дæр кæмдæрты 
Куы бахъæуа афтæ æмпъузын... 
4. ЗÆРОНД УС 
Æз туркаг æгъдæуттæ нæ фауын, 
Ыстæй сыл хæцæг дæр нæ дæн,— 
Кæйдæр размæ гауызтæ тауын 
Мæ туджы нæ фæци мæнæн. 
Æрмæстдæр, зæронд ус, дæ цуры 
Æркъул кодтон абон мæ сæр.— 
9Э 

Дæу зымæг тæргæ-бæхæй суры.— 
Æгæр дыл фæуарыд, æгæр... 
Куыддæр мын дæ фæсус ныхасæй 
Мæ риуы цæппæрстай ды их, 
Æмæ мыл дæ цæсты æнгасæй 
Фæздæгау æрбакалди мигъ... 
«Ирон дæн»,— къуызгæйæ мын загътай, 
Цæмæндæр дæ цæсгом фæсау... 
Ды хъазты фæндырæй нæ цагътай, 
Нæ симдтай ды хъазты чызгау. 
Бердзайнаг лæппу дæ Измитæй 
Гулатмæ ысхаста кæддæр. 
Уыдис дын чындзæхсæв... Уым Ирæй 
Хуындзаутæ нæ федтай, уæддæр 
Уыд рухс æмæ хъæлдзæг дæ зæрдæ. 
Дæ амонд сыгъзæринтæй худт. 
Æвзистæй — дæ уæтты къæсæртæ, 
Бриллйанттæй — нывæфтыд дæ худ. 
Лæггадгæнæг тасгæ æхсинтæ, 
Æцæгæлон фæтк æмæ уаг, 
Хæлцгæнæг — чындздзон чызгæфсинтæ, 
Дæ рæбынтæ — алцæмæй дзаг... 
86 

Ныр дзурыс: «Хуыцауы æхсарæй 
Нæ рантысти махæн зæнæг 
Æмæ мæ йæ хъæздыг хæдзарæй 
Хæтæнхуаг фæкодта мæ лæг...» 
Цæгат дын нæ фæци, хæстæгæй 
Ды хайджын нæ фæдæ, æрмæст 
Гамалты сæнары фæздæгæй 
Ды нал уыдтай хурæн йæ цæст... 
Дæ хъарм хъæццул — мигъты хæррæгътæ, 
Дæ гобан дын раивта зæхх,— 
Сыдысты йыл хурбон дæ къæхтæ, 
Æхсæв дыл дзы бадти æртæх... 
Быруссы цæгæвæрд тыппыртæ — 
Дæ уисдаг, дæ гауыз, дæ баз, 
Пергамы къæдзæхты ыссыртæ — 
Дæ уæздан фыдæлты ныхас... 
Гъе афтæ дæ фæндаг ныддихтæ, 
Ныссаджилтæ афтæ дæ цард. 
Хъызт зымæг дæ суры... Ныджджих дæ... 
Цæм донау æруазал дæ арт... 
Æз туркаг æгъдæуттæ нæ фауын,— 
Æнкъардæй дæ мастмæ кæсын: 
Дæ размæ мын гауызтæ тауын 
Нæ уаид нæхи зæххыл зын... 
87 

5. ÆЗ АГУЫРДТОН ЗАРÆГ... 
(Мамсыраты Темырболатæн) 
Э л е г и 
Æз агуырдтон зарæг... 
Ирон дзырд 
Мæн фехъусын дард ран фæндыд... 
Цымæ-иу йæ бæхыл хæххон гуырд 
Цæргæсау кæм тахти, кæм цыд? 
Кæд уалæ Сæрхъæмысы тигътыл 
Йæфæндыр æнафон ныссаст 
Æмæ-иу кæд саудзыкку мигъты 
Сæркъулæй нæ фидæнмæ каст? 
Йе туркаг ыскъуыдтæ хæдонæй 
Кæд баивди уымæн йæ ном 
йын йæ фæстаг бон донæй 
Æнхъæвзæг нæ фæци йæ ком?.. 
Æз агурын... 
Суадонмæ дзурын: 
—«Дæуыл кæд фæдзæхста йæ цард?» 
—«Уый никуы æрлæууыд мæ цуры... 
Нæ зонын, кæм сызгæ йæ кард...» 
Фæрсын æз зæронд тулдз бæласы: 
«Дæуæй кæд ыскодта фæндыр?» 
88 

Зæронд тулдз æнкъардæй æртасы: 
—«Мæнæн уый зын зæгъæн у ныр...» 
—«Цъæх айнæг, поэты дзыназын 
Кæд искуы дæ риумæ ныххызт?..» 
—«Иæ цæссыг мæ дуртыл нæ разынд... 
Нæ зонын, кæм’ баци зынгхуыст...» 
—«Фынкалгæ цъæх денджыз, уæд та мын 
Поэтæн йæ хъысмæт ды зæгъ!» 
—«Нæ зыдтон æз ахæм... Нæ бабын 
Мæ тæлтæг уылæнты йæ бæх...» 
—«О туркаг уæлмæрдты цыртытæ, 
Йæ ном уæ кæцыйыл у фыст?» 
—«Ам бирæтæн не счынд æртытæ, 
Ам бирæтыл молло нæ тыхст...» 
Æз туркаг ироны хæдзары 
Мæ фысымы хъавгæ фæрсын: 
—«Кæд уый зарæг исчи фæзары 
Æмæ йæ ныккæны кæрзын?..» 
—«Нæ зонын, мæ уазæг... 
Мæ хъустыл 
Ам никуы ’рцыд уымæн йæ кой... 
Нæ фендæуыд уымæн нæ мусты 
Фæззыгон йæ къухты фæллой...» 
89 

Æз агуырдтон зарæг... 
Æрталынг... 
Чысыл хъæуы фезмæлæг нæй. 
Арв ахсæв — ыстъалыты арынг. 
Фæлгæсы тæргайхуызæй мæй... 
Мæй дзуры: 
—«Ам ма агур зарæг... 
Уæ Иры нæртон хæхтæй дард 
Æнæ бæхæй баззади барæг, 
Кæйдæр зæххыл аскъуыд йæ зард...» 
6. ДЗÆГЪÆЛ ДИДИНÆГ 
Æз хъусын, хъусын: дидинæг хъæрзы, 
Кæмдæр йæ сæрмæ ногуард мит лæбыры. 
Уый уалæ зæйты ’ртхъирæнтæй тæрсы 
Æмæ йæ цæссыг дойныйæн ныхъуыры... 
Æз хъусын, хъусын: дидинæг кæуы,— 
Кæйдæр уæзæгыл баззади дзæгъæлæй. 
Æмæ йæм зымæг давынмæ цæуы, 
Йæ сыфтæ руайынц дымгæйы кæл-кæлæй. 
Æз хъусын, хъусын сау халоны уаст: 
«Рæхджы æрцæудзæн дидинæгыл уарын...» 
Мах не стæм иумæ иу хъысмæтæй баст, 
Уæддæр ыл æз ирон нымæт æппарын... 
90 

7. САБИТÆ 
Туркаг йæ æфсинæй домы: 
— «Ма уадз дæ сабиты уæгъд.— 
Астæрд фæндагыл та комы 
Хъуысы сæ къæхты æмдзæгъд!..» 
— «Чи сæ ныууромдзæн?..» 
— «Оххай, 
Иумæ дзы нал хъары дзырд? 
Цотджынæй — цотæй æнæхай,— 
Нал хъусы мадмæ йæ фырт! 
Бакæс ма уыдонмæ! Иу дзы 
Хйзынмæ н’ аздахдзæн хъуг... 
Хисдæр та — иууыл хæлиудзых,— 
Иу артваг не ’рхæсдзæн суг!..» 
— «Афтæ канд махонтæ не сты. 
Иу михыл чи быйы кау?..» 
—«Иу джиппы уагъд та йын фесты... 
Абабау, ма сæм. хæсс фау!.. 
Æхсæвтæ — къухтæн æмхасæн... 
Нал у уæ дарын мæ бон...» — 
Хъæубæсты ахæм ныхасæн 
Никуы ис, никуы кæрон. 
91 

Гъе фæлæ сабитæ уайынц 
Бæлццæтты размæ чыргай. 
Дардмæ сæ уисдæгтæ сайынц,— 
Фидæнæй агурынц хай! 
«Иу чиныг! Иу газет!—курынц,— 
Мах хъæуы ахæмтæ нæй. 
Афтæмæй моллотæ дзурынц: 
Хурыл, дам, бандæдздзæн мæй... 
Иу чиныг!— Ку’ аиккам мах дæр 
Ахуыргонд, уый нæ фæнды... 
Иу газет! — Уый нæ кæд тагъддæр 
Акæнид рухсмæ хуынды!..» 
Къæдзæхтыл сау мигъ фæлæсы. 
Фæндæгты уарын хæры. 
Моллойы домаг хъæлæсы 
«Мæзджытмæ уайут!» — нæры... 
Гъе фæлæ сабитæн комы 
Хъуысы сæ къæхты æмдзæгъд... 
Туркаг та йе ’фсинæй домы: 
«Ма сæ уадз, ма сæ уадз уæгъд!..» 
1968 аз. 
92 

КАДДЖЫТÆ 

ш 
ПАРТИЙЫ КАДÆГ 
I 
Æз фехъуыстон зымæгон бон нæ хæхты 
Ныфсхаст цæргæсы базырты æхситт,— 
Зылди мæ сæрмæ урспакъуы æврæгъты, 
Иæ сахъ лæппынтæм арвы цъæхмæ сидт. 
Æмæ кæд ниудтой салдхъæлæс тымыгътæ, 
Уæддæр уыдис бæрзонд рындзтæм йæ тахт, 
Фæлæ фæстагмæ састысты йæ тыхтæ 
Йæ хид æртахгай цъититыл фæтагъд. 
Ныфсхаст цæргæс! 
Æвзыгъд гуырдты фæбарынц 
Дæуимæ адæм тох æмæ куысты, 
Сæ ном сын алкæд зарæджы ыссарынц. 
Æмæ мыггагмæ кадæггаг ысты. 
Фæлæ дæуимæ нæу уæддæр ысбарæн 
Нæ Партийы домбай хъару мæ бон! 
Уый раджы сахуыр ног рындзтæ ысгарын.— 
Йæ размæ уæд кæлæх фæндæгтæ, ком; 
Æвзидæд мигъ, 
95 

Арв самайæд гæрæхтæ,— 
Мæйдар æхсæв йæ сау къуымбил цæгъдæд, 
Уадз, ризæд зæхх, 
Уадз, сæнкъуысæнт нæ хæхтæ, 
Уадз, уарæд. мит, 
Уæд дун-дуне æвæд!— 
Фæлæ уæддæр нæ Партийæн йæ тыхтæ 
Кæнынц дывæр 
Уынагдæр у йæ цæст, 
Ысвæййынц ын уæд коммæгæс тымыгътæ, 
Йæ рухс фæндтыл 
Вæййы ныфсджындæр хæст! 
II 
Уæд та йын, цæй, æрæвæрон йæ фарсмæ 
Нæ хъал Терчы, 
Нæ фынккалгæ дæтты. 
Домбай у Терк,— 
Тындзы, ыссæнды размæ, 
Дзæнхъа дурты уынгæг комы сæтты, 
Æрлæууæд ма йæ ныхмæ исчи, йама, 
Æрвæрттывд. ма йын басæттæд йæ тых! 
Фæлæ нæ Теркæн зымæджы цыргъ хъама 
Йæ уазал комæй ахгæны йæ дзых. 
Уæд нал фæзæлы къæдзæхтыл йæ зарæг, 
Æрбайсæфы фæзгъæр чхты йæ фæд, 
96 

Йæ сæрты бæх, æдзæфхад бæх æд барæг 
Æдас, æдыхстæй нал фæхизы уæд. 
Нæ Парти та? — 
Иæ тохы зарæг алкæм 
Æппæт зæххы æмдзугайнæг, æхсар! 
Поэт, фæлæуу! 
Фæхæц дæхиуыл, макæн!— 
Ды Партийæн æндæр барæн ыссар! 
III 
Æз фехьуыстон: 
Æнусон хæхтæ, кæмттæ, 
Сæрыстырæй рæхысбыдæй лæууынц, 
Сæ хъæбыстæй, пырхæнтæ калгæ, дæттæ 
Æхсырхуызæй кæлынц æмæ кæлынц. 
Нæ урс хæхтæн сæ фидардæры тигътæ 
Фæкæнынц зилгæ-уадимæ ныхас, 
Нæ сæм æфтынц, нæ сыл æртыхсынц мигътæ, 
Нæ сæм уæнды хæххон цæргæс æввахс. 
Æз уыдонæн сæ бæрзонддæр æвзарын, 
Æз уыдоны цытджындæрмæ кæсын. 
Нæ буц Парти, 
Дæу абон ууыл барын... 
Куы нæ уон раст, 
Куы нæ уон раст, тæрсын! 
Нæу раст барæн!— 
7 Кæмтты рухс 
97 

Кæд уыцы бæрзонд дард й, 
Сыгъдæг у кæд, 
Кæд хурджын у, уæддæр 
Бæрзонддæр у цы-фæнды хохæй 
Парти! 
Æндæр барæн ыссар, поэт, æндæр! 
IV 
Нæ!— 
Æз хъуамæ абон фурдимæ ысбарон 
Нæ Партийы. 
Фæлæ цы ’гъдауæй, куыд? 
Цæй, фурды йас сырх тырыса ысдарон, 
Фæлæ тырыса фурдвæтæн кæд уыд?.. 
Зæххыл цы дæттæ гуырынц æмæ уайынц, 
Гъе уыдон фурдмæ абухгæ тæхынц. 
Сæхи дзы ’хсæв ыстъалытæ фæнайынц, 
Цæхсы уым хур йæ тæвд цæсгом, зæгъынц. 
Æрхауынц æм йæ урс дзыккутæ мæйæн, 
Фырхæлæгæй йæм денджызтæ мæлынц. 
Егъау у фурд, 
Домбай у фурд, 
Фæлæ йæм 
Æппæт зæххы æхсæнтæ дæр кæлынц. 
Домбай у фурд. 
Фæлæ куы сысты дымгæ — 
Фурд сæнкъуысы, фурд нал вæййы æдас. 
98 

Фыдуаг уад ын, йæ уылæнтæ æхсынгæ, 
Ныууромы йæ худт æмæ йæ хъазт. 
Уæд Партийы æз фурдимæ куыд барон? 
Поэт, нæу афтæ барынтæ дæ бон! 
Цæй, нæ, фæлтау æндæр барæн ыссарон, 
Цæй, нæ, фæлтау æндæр исты зæгъон! 
V 
Ис хурзæрин — 
Æрзад йæ тынтæм уарди, 
Æмæ йыл æз æдзух фæкæнын дис. 
Уæдæ дæу хурыл барын æз, нæ Парти,— 
Дæ риу, дæ уæнгты уыйбæрц хъарм куы ис! 
Хур — рухсдæттæг 
Зæххыл, уæлæрвты — алкæм, 
Хур — царддæттæг, 
Хур — дунейæн йæ цæст... 
Фæлæуу, поэт! 
Фæхæц дæхиуыл, ма кæн — 
Куы нæ у хур дæр барынæн æххæст. 
Æрныгуылд хур — 
Æмæ нытталынг бæстæ, 
Æрбадти мигъ — 
Æмæ ныттар и хур; 
Æрхуыссыд арт,— 
Зынг нал и ’мæ дæ рæзты. 
Фæцæуы лæг æндæр сыхмæ зынггур. 
99 

Кæнæ зымæг йæ салд хъама ысласта 
Æмæ дзы скарста а зæххæн йæ риу, 
Йæ комы уад æваст ныкъкъуыззитт ласта,— 
Зæгъ, уыдæттæн уæд хуры бон та циу? 
Нæ Парти та?— 
Йæ зонд фыцы, æхсиды — 
Зымæг уа, сæрд, æхсæв уа кæнæ бон — 
Йæ фæдыл махмæ ног бæрзæндтæм сиды, 
Нæ разæй у йæ къахы айст уæндон! 
Уадз, ниуæд уад, 
Цæхæртæ калæд арв дæр — 
Æдзух дæр судзы Партийы цырагъ. 
Уый фурдæй у сыгъдæгдæр æмæ арфдæр. 
Уæдæ йын ныр цæмæй ыскæнон аргъ? 
Нæ Парти у зæххы, уæлæрвты уалдзæг, 
Нæ фæндагсар, 
Нæ дуджы зонд, 
Нæ цыт. 
Нæ гутондар, 
Нæ дидинджытæ садзæг 
Нæ сабитæн сæ уарзон мад, сæ фыд. 
Уый рухс кæны йæ арвы йас зæрдæйæ... 
Поэт, поэт! 
Æндæр барæн ыссар! 
Тыхджындæр’ зар нæ Партийыл æмæ йæ 
Æрмæст æнусон рухс уалдзæгыл бар! 
1962 аз. 
100 

$ 
ТУЗАР 
Цæлхæмбырд æристы Зджыды Ныхасы 
Цæхæрцæст фæсивæд сæрдыгон изæр. 
Бæрæчеттæй дзаг фынг нæ зыны сæ разы, 
Нæ сын лæууы дзагдæр сæ уарзон кæсдæр. 
Нана сын нæ хæссы æнхъизгæ бæгæны. 
Сæ хисдæртæй хъазтмæ нæ курынц фæндаг. 
Азау сын фæндырæй уæздан цагъд нæ кæны.— 
Æндæр у сæ бакаст, æндæр у сæ уаг... 
Йæ тарбын куырæты бæрз къодахыл бады 
Фæсивæдæн се ’хсæн зæронд лæг Тузар. 
Тузар та хæхбæсты кæм нæ у нымады? — 
Æддагон уа, хион — æппæтæн хæлар. 
Сæ цинмæ йæм хонæг æрбарвитынц Нарæй. 
Бæрæгбон æй тибаг фыццагдæр хынцы. 
Æнæ уый ыскувгæ йæ фыды хæдзарæй 
Чындздзон чызг нæ цæуы Зынцъарæй чындзы. 
Зæрæмæджы зйанджын Тузармæ фæкæсы: 
«Нæ судзаггаг мардæн фæндараст ды зæгъ...» 
101 

йæ хъаст дæр-иу саби Тузармæ фæхæссы, 
Куы йын байсы исчи йæ хъултæ, йæ «бæх»... 
«Нæ таурæгъты чиныг»,— шахтертæ фæдзурынц,— 
Æдзух æм фæлладæй фæуайынц фæскуыст. 
«Цæй, кадæг нын ракæн»,— ныр дæр та дзы 
курынц,— 
Æмæ та нæ уæнгтæн фæлидза сæ рыст». 
Йæ зачъетыл хъавгæ æруагъта йæ къухтæ. 
Æрбайста йæхимæ йæ хъисын фæндыр. 
«Бабайы лæппутæ, цæстæй уын фæцух дæн, 
Фæцудыдтон хъусæй, у ме ’взаг мæгуыр... 
Уæдæ уын куыд кæнон фыдæлтыккон кадæг, 
Куыд уын дзурон таурæгъ мæлгъæвзагæй ныр! 
Фæлæ уæ кæм фæнды, уым байхъусут цадæг,— 
Мæ таурæгъ уын абон уыдзæни цыбыр...» 
Уæд фæндыры зæлтæм ныхъхъус ысты хæхтæ, 
Хæххон дымгæ банцад йæ кафынæй уæд. 
Æрыхъуыстой уымæ бæмбæгхуыз æврæгътæ, 
Æрæмбæрзта зæххыл йæ цъæх пæлæз хъæд... 
Æхсæрдзæны зарæг фæхъус æмæ бæстæ 
Цæуылдæр фенкъард и, цæуылдæр фæджих.— 
Кæд уый тыххæй, æмæ Тузары ныхæстæм 
Хъæриуыл æууадæй æрæнцади мигъ? 
Тузары æнгуылдзтæ куы тасынц-нæ тасынц, 
Куы фæндыры хъистыл æргъæвстæй лæууынц... 
Йæ зæрдæйы тæгтæ цæуылдæр дзыназынц, 
102 

Йæ зæрдæйы тæгтæ цæуылдæр кæуынц. 
Æмæ нæм кæцæйдæр уæззау æмæ тарæй 
Фæззыгон æхсæвтæ сæлфынæг хæссынц: 
Æмæ нæм Тузарты тъæпæнсæр хæдзарæй 
Мæлæты цæстытæ тызмæгæй кæсынц... 
О фæндыры зæлтæ, о зæрдæйы тæгтæ, 
Ызджыды ныхасæй фæйнæрдæм кæлут! 
Ысбарут та ногæй фыдæлты фæндæгтæ,— 
Мах хъусæм сымахмæ, уæ таурæгъ кæнут! 
Мах хъусæм: 
«Уыд раджы... Уæлладжыры комы 
Ныссалдысты дæттæ, ныууарыди мит. 
Фыдуаг тымыгъ сыстад. Зымæгон хъызт боны 
Хъуыст дардмæ йæ ниуын, йæ тызмæг æхситт... 
Æрæмбæрзта æхсæв йæ сау нымæт хæхтыл. 
Хуыснæгау лæбурдта нæ хæдзармæ уад. 
Мах бадтыстæм фондзæй æнæтафс хæррæгътыл. 
Хуыссыди нæ фарсмæ æнкъардæй нæ мад. 
Фæлурс къухтæй ласта йæ фæсмын пысултæ 
Æмæ сæ нæ уæлæ æппæрста, кæугæ. 
Дзырдта нæм: «Æрхуыссут, нанайы хъæбултæ... 
Æгас ма куы уаид уæ фыд ныр, бæргæ... 
Уæд-иу уæ рæвдауид йæ зæрдæйы хъармæй; 
Кæнид уын цæрынæн уый исты фæрæз; 
Фыдæхсæв уæ хизид тымыгъты сындзармæй, 
Æмæ уын сылыгур нæ зилин уæд æз... 
Уæд уынгты нæ уидзин æртдзыхæн лыстытæ, 
Уæхскуæзæй нæ кæрдин кæмæндæрты хос; 
103 

Нæ кæнин уæд галЯу цæдисы куыстытæ. 
Уæд, чи зоны, уаид нæ рæбыны фос... 
Йæ фæдыл æфтыд ф’ уа уæ тæригъæд, уастæн,— 
Фырхъалæй уæ фыдмæ уæд чи сласта кард...» 
Æз хъуыстон мæ мадмæ... Æдзынæг æм кастæн... 
Нæ сæгдзыд хæдзары æрхуыссыди арт. 
Æрызгъæлди тынгдæр йæ цæссыг нæ мадæн. 
Иæ сидзæр хъæбултыл ныддæлгом, куыдта... 
Фæкарздæр и йе ’хситт фыдбылызы уадæн.— 
Нæ мæгуыр къонамæ лæбурдта, тыдта... 
Ыстонг сырдау ниудта... Мæллæг родау уасыд, 
Æмæ нын нæ сафа дыууæрдæм тылдта, 
Сæнары фæныкæй кæл-кæлгæнгæ хъазыд, 
Нæ сæрмæ нын миты тъыфылтæ зылдта... 
Нæ мады дæллагхъуыр тыхстыстæм мах фондзæй, 
Æмæ дзы кæугæйæ хæринаг куырдтам... 
Фæлæ нын нæ лыстæн уый сахуырста рондзæй... 
Ныййарæг... Ныййарæг... Цæмæй йæ зыдтам, 
Иæ бирæ бæллицтæ кæй ивдзæн мæлæтæй, 
Адзал æм йæ уазал цæстытæй кæй каст, 
Нæ тызмæг хæхбæсты кæй батад нæ мæтæй, 
Иæ зæрдæйы туг ын кæй бацъырдта маст!.. 
Гъе афтæ, мæ хуртæ, ныййарæг ныууагъта 
Йæ сабиты... Цардæй æнафон фæцыд... 
Нæ фыд та... Нана нын кæронмæ нæ загъта, 
Кæй къухæй ыссардта йæ адзал нæ фыд...» 
Фæтар ысты мигъау Тузары æрфгуытæ. 
Ысрысти йæ зæрдæ. Ныуулæфыд арф. 
104 

Йæ рустыл тылдысты цæссыджы фæрдгуытæ... 
Йæ хъæдгом та фегом... Ныккæрзыдта тарф. 
Кæнынц ыл шахтертæ сæхинымæр дистæ,— 
Зын сын у, кæй фенкъард сæ номдзыд хæлар... 
Цы дзурдзысты дарддæр йæ фæндыры хъистæ? 
Цы зæгъдзæни дарддæр ныртæккæ Тузар? 
Цы зæгъдзæни дарддæр?.. Йæ фæндыр Тузарæн 
Цæмæн æрхауд дуртыл йæ къухтæй, цæмæн? 
Куы нæ кæны хæхты арв абон зынгуарæн, 
Куы нæ асаст зæххæн йæ фидар сæмæн!.. 
Йæ зæрдыл æрлæууыд, Ызджыды Ныхасы 
Егъау тулдз кæй зади Тузарты фæскъул. 
Уым тымыгъ фыдæхсæв куы ниудта, куы хъæзыд, 
Уæд тулдз дæр Тузарты хæдзармæ æркъул. 
Æркъул, æмæ цæссыг лæдæрсти йæ хихтæй... 
Цæуыл куыдта тулдз та æрхæндæгæй уæд? 
Каед сидзæртæй тарсти йе сатæгсау мигътæй 
Куырдта уый: «Ныууадзут уæ хъомпал... 
Æгъгъæд?» 
Кæд бирæгъты ниудмæ йæ къалиутæ ’руагъта? 
Кæд ердойæ миты тъыфылтæ сырдта? 
Æви, кæд адзалы хæрв цæстытæ къахта? — 
Тузар уый нæ зоны... 
Зæронд тулдз куыдта... 
Куыдта æмæ уазал хæдзары къæсæрмæ 
Сæргуыбырæй, донау, йæ цæстысыг калд. 
Хæххон дымгæ тахти уым тулдзæн йæ сæрмæ: 
Мæйдар æхсæв тулдз дæр хъызт тымыгъты салд. 
105 

Фæлæ уый фыдбонтæн нæ куымдта æртасын, 
Мылазон æхсæвты уый бонрухсмæ каст. 
Тулдз ницæмæ дардта уæд халæтты уасын,— 
Уыд тулдзæн Тузартыл йæ сагъæс, йæ маст... 
О, уыцы фыдæхсæв!.. 
Кæд уыдæттæ мысы 
Зæронд Тузар ацы сæрдыгон изæр? 
Ныр дæр æм кæд тулдзы уынæргъын фæхъуысы? 
Кæд уымæн æруагъта йæ риуыл йæ сæр? 
Фæлæ нæм кæддæры хъаймæты зымæгæй 
Куы нал хъуысы зæйты гыбар-гыбур ныр; 
Тулдз нал зыны хохы уырынгтæ сынæгæй,— 
Тузар дзы йæхицæн ыскодта фæндыр. 
Йæхæдæг та, тулдзау, дзæнхъариу къæдзæхтыл 
Йæ зæрдæйы тæгтæй ныхæст у, ныхæст. 
Ныр дæр та ыслæууыд уый, тулдзау, йæ 
къæхтыл,—- 
«Цæй,— загъта,— фæуон уын мæ таурæгъ 
æххæст...» 
Æрбадын æй кодтой... 
Иæ фæндыр æм радтой, 
Æмæ та дзы ногæй æрцагъта Тузар. 
Йæ фæндыры хъистæ ыставд цæссыг калдтой... 
Цы баци Тузартæн сæ уазал хæдзар? 
Тузары æнгуылдзтæ куы тасынц-нæ тасынц, 
Куы фæндыры хъистыл æндæгъдæй лæууынц. 
Йæ зæрдæйы тæгтæ цæуылдæр дзыназынц, 
Йæ зæрдæйы тæгтæ цæуылдæр кæуынц. 
106 

Æмæ та кæцæйдæр уæззау æмæ тарæй 
Зымæгон æхсæвтæ сæлфынæг хæссынц; 
Æмæ та Тузарты тъæпæнсæр хæдзарæй 
Мæлæты цæстытæ тызмæгæй кæсынц. 
О фæндыры зæлтæ, о зæрдæйы тæгтæ, 
Цæй, сабузут тынгдæр, фæйнæрдæм кæлут! 
Ысбарут нын дарддæр фыдæлты фæндæгтæ,— 
Мах хъусæм сымахмæ... Уæ таурæгъ кæнут! 
Мах хъусæм: 
«Уыдтæн æз нæ хæдзары хисдæр,— 
Æртындæсæмаздзыд... Цу, бинонты хæсс! 
Хæдзар-хæдзар зилын... Нæ хæрд дæр, нæ ис дæр— 
Æнæбæрæг сæнттæ... Дымгæмæдард къæс:.. 
Дзырдтой нын-иу арæх нæ гæвзыкк хъæубæсты: 
Уæ амонд, дам, конд у... Кæндзыстут амал... 
Мæгуыр æмæ сидзæр фæразон кæм нæ сты!.. 
Фæлæ нæ йæ ныхтæ ныссагъта адзал... 
Зджыды уæлмæрдты ингæнтæ фæкъахтон 
Мæ мады зæнæгæн æнахъомæй æз. 
Ыстæй уæд.. Ыстæй уæд нæ уæзæг ныууагътон. 
Кæдæмдæр фæцыдтæн... Хъуыд цардæн фæрæз. 
Фыдбойнаг фæндæгтыл, фыдбойнаг куыстыты 
Æз агуырдтон амонд, фæлæ мæ-иу цард 
Фæстæмæ æппæрста. Мæ уæнгтыл тыхстысты 
Æндонцæг рæхыстæ, æрттывта мæм кард. 
Æз хурмæ бæллыдтæн,— мæнæн та мæ размæ 
107 

Лæсыдысты мигътæ, ныууарыд-иу мит; 
Фæллойы гуылфæнтæн лæгæрстон сæ карзмæ, 
Фæлæ-иу мæ быны нызгъæлæнтæ хид. 
Мæн хæхты фæндыди мæ уадындзæй зарын; 
Фæндыди мæн хъазты фæсимын мæ фаг: 
Фæндыди мæн искуы мæ амонд ыссарын, 
Фæлæ йæм нæ ардтон нæ зæххыл фæндаг... 
Æз хурджын Бухары дзæгæрæг ызмисыл 
Фæцагуырдтон бирæ сырх дидинæг уæд, 
Фæлæ мын фескъуыди мæ сæнттæ æмбисыл, 
Æмæ уæд Сыбыры ныууагътон мæ фæд... 
Мæн Ленæйы былтыл, æнкъуысгæ Иртисы 
Æгъатырæй хоста йæ базыртæй сынт, 
Æз федтон Цæгаты цæмдæтты æнхъизын, 
Фæлæ мæм мæ амонд мæйдары нæ зынд... 
Æз фехъуыстон раджы: у амонд ыстъалы 
Æмæ, дам, нæ сæрмæ уый ал-хатт тæхы; 
Æхсæв, дам, бæрзондæй тæмæнтæ фæкалы, 
Йæхи, дам, фæнайы уый арвы цъæхы... 
Уæд арвы уыгæрдæн цæвæгæй фæкарстон, 
Мæ фынты уæд мæйæн æз дондзау ысдæн. 
Ыстъалы мæм худти... Ыстъалыйы фарстон: 
«Куыд нæ мæм æртæхыс?.. Кæд м’амондды дæ?..» 
Ыстъалы-иу атахт... Мæнæн та-иу тары, 
Сыф-сыфгæнгæ сау калм мæ риумæ хылди. 
Ыстъалы-иу атахт... Мæнæн та мæйдары 
Сынт уасыд мæ размæ, мæ сæрмæ зылди... 
Куывтон æз хуыцаумæ: «Бæрзондæй фæлгæсæг, 
108 

Ды сфæлдыстай дуне, ды рауагътай царД, 
Фæлæ нæм дæ быны куы нæ ис фæкæсæг,— 
Уæлæуыл мах судзы зындоны цъæх арт. 
Æппæты ыскæнæг, дæ сыгъзæрин къухæй 
Дæ хорзæхæй, амонд дæ адæмæн радт!— 
Фæлæ-иу æрхаудтæн æз хуыртыл уæнгцухæй, 
Æмæ мыл хъуынтъыз мигъ бæзджындæрæй бадт...» 
Тузарæн та аскъуыд йæ таурæгъ æрдæгыл, 
Тузарæн та мигъау йæ цæсгом фæтар. 
Бæрз къодахæй сыстад,— цъæх-цъæхид кæрдæгыл 
Æрбадт æмæ арвмæ ныджджихи Тузар. 
Арв денджызы донау æнхъæвзы, фæйлауы, 
Æмæ та йыл уалæ ысленк кодта мæй, 
Зæрæхсид ыл худгæ хæрдгæ тынтæ тауы,— 
Фенкъуысыди арвыл ыстъалыты зæй... 
Ыстъалытæн Урс хох сæ цæхæр фæд ахсы, 
Ыстъалытæм Урс хох рæвдаугæ кæсы... 
Сыбар-сыбур систой бæрзбæлæстæ фахсыл. 
Хæххон дымгæ комæй йæ сатæг хæссы; 
Хæххон дымгæ бæрзы сыфтæртæ æркалы, 
Тузары фæндырыл ныттыхсы, кæрзы; 
Азауы дзыккутæм уый хъавгæ æвналы, 
Цыма сын кæдæмдæр тæхынæй тæрсы... 
Азауы цæстытæ — дыууæ ирд цырагъы 
Тузарæн зæрондæй — ныфс æмæ æнцой, 
Цыма сæ ыссыгъди Уæлитауы рагъыл. 
109 

Раст уый хуызæн айхъуыст хæхбæсты сæ кой. 
Азауæн йæ бахудт, йæ фæлмæн ныхасы — 
Лæппуйæн йæ уалдзæг, йæ амонд, йæ уарзт, 
Азауæн йæ рацыд, йæ цæсты æнгасы 
Кæмæндæр йæ хъысмæт рæсугъдæй ыскарст. 
Азауы ысхудтмæ фæкæнынц тæхуды, 
Зджыды фæхонынц уый хуры ыскаст. 
Фæлæ ныи Азау дæр ныртæккæ нæ худы, 
Азау дæр ныртæккæ фæлмаст у, фæлмаст. 
Цыма йын йæ уæнгтæ рæхыстæй ныббасти,— 
Тузары чъылдыммæ сæркъулæй лæууы; 
Цыма нын Тузары зæрдæйы цы маст и, 
Уый абон Азауы зæрдæйæ цæуы. 
Уый сидзæрæй баззад йæхæдæг Тузарау,— 
Нæ зоны, цы ран ис йæ фыды хæдзар. 
Уый райрæзт Тузармæ мæнæуы æвзарау — 
Хъæбулау ысхаста Азауы Тузар. 
Æнцадгай йæ кодта чындздзон чызджы кармæ, 
Фæндагыл ын авгау æрхауынæй тарст... 
Фервыста йæ далæ Мæскуыйы сахармæ,— 
Уым сабузта тынгдæр нæ хæхтæм йæ уарзт, 
Ыстæй нын Тузармæ фæстæмæ ыстахти 
Зæрватыккау сæрды тæмæны Азау. 
Уæд базыртæ ногæй Тузарыл ныссагъди — 
Йæ чызгмæ йын никуы æрхастæуыд фау! 
Ныр мæнæ дыккаг аз Уæлладжыры хæхтæн 
Ысгары сæ зæрдæ, ысгары сæ риу. 
Фæдзурынц, Азау, дам, бæмбæгхуыз æврæгъты 
110 

Йæ бæллицТы хуры тынтймæ ысиу. 
Тузар ын иннæбон чындзæхсæв кæндзæни, 
Чындзы йæ æрвитдзæн иннæбон Тузар, 
Фæндарасты нуазæн йæ былтæм кæлдзæни... 
О фæндыр, о фæндыр ды й’ амондыл зар!.. 
Фæлæ нын Тузары æнгуылдзтæ нæ тасынц,— 
Йæ фæндыры хъистыл æндæгъдæй лæууынц. 
Йæ зæрдæйы тæгтæ æнкъардæй дзыназынц, 
Йæ зæрдæйы тæгтæ æнкъардæй кæуынц. 
Æмæ та кæцæйдæр уæззау æмæ тарæй 
Зымæгон æхсæвтæ сæлфынæг хæссынц, 
Æмæ та кæцæйдæр хæлд æнусы дуарæй 
Мæлæты цæстытæ тызмæгæй кæсынц... 
О фæндыры зæлтæ, о зæрдæйы тæгтæ, 
Цæй базмæлут тынгдæр, фæйнæрдæм тæхут! .. 
Ысбарут кæронмæ Тузары фæндæгтæ 
Æмæ нын йæ хъыгтæ кæронмæ зæгъут! 
Мах хъусæм сымахмæ... 
«Мæ зæрдыл ма дарын: 
Тыгъд быдыры бадтæн сæрдыгон изæр. 
Нæ мæм хъуысти дардæй хæххон дæтты зарын, 
Нæ мæм хаста дымгæ æхсæрдзæнты хъæр. 
Æрмæстдæр хъызт тымыгъ мæ цæстытыл уади... 
Цыма та мæ фæдыл гæрæхтæ хъуысти, 
Цыма та ныййарæг йæ хуыссæны руади 
Æмæ йыл мæ зæрдæ æнкъуысгæ рысти... 
111 

Цыма мæм æгæрон цъæх-цъæхид быдыры 
Нæ зынди сыгъдæг арв, нæ калдта тæмæн, 
Фæлæ мын жандармты ехсытæ Сыбыры 
Мæ азтæ нымадтой мæ синтыл мæнæн. 
Цыма та тайгайы сырд райдыдта ниуын, 
Æмæ та кæйдæр фос кæндзæни тæлæт, 
Мæнæн та дысæрон хъæрццыгъа мæ риуыл 
Йæ зылын дзæмбытæй ныффыста: «Мæлæт!» 
О, цал хатты уыцы æлгъыстаг дзырдимæ 
Йæ ингæны дуармæ æрлæууыди лæг!.. 
Æз федтон, куыд æм цыд йæ иунæг фыртимæ 
Сæрибар — йæ амонд, йæ бартыл хæцæг... 
Уый бирæты айста чысылæй, ыстырæй. 
Æдзухдæр йæ тæрхон уыд уымæн цыбыр... 
Æз та дзы фæлыгъдтæн уæд уазал Сыбырæй 
Æмæ мæ æмбæхста сæрдыгон быдыр. 
Æнхъæлдтон, цыма ныр йæ судзаг нæмыгæн 
Тыгъд быдыры искуы фескъуындзæн йæ тахт, 
Цыма ныр æрхæццæ йæ кæрон мæ хъыгæн, 
Цыма мæм фæзындзæн ныр ме стъалы тагъд.. 
Фæлæ та мæм ногæй æнæуддзæф сæрды 
Мæлæты цыргъ хъама кæцæйдæр фæзынд. 
Кæдæмдæр та халон фæцæйтахт мæ сæрты, 
Фæлмæмбæрзт обауыл æрцæйбадти сынт... 
Цæуылдæр ныджджих и уым къуыбырыл уарди,— 
Уыдысты йын хуры фæстаг тынтæ маст. 
Йæ хæдфарсмæ саби... бæгънæг саби марди. 
Йæ гыццыл цæстытæй ныййарæгмæ каст... 
112 

Ныййарæгмæ касти... Йæ фæлурс цæсгомæй . 
Дыдзы хуры тынтæ лыгъдысты тæргай... 
Кæд уымæ тахт халон дæрддаг хуырджын 
, комæй? — 
Мæлæтæй æрмæстдæр ис халонæн хай!.. 
О, халоны уасын... Ныр дæр мæм фæхъуысы... 
Уый агуырдта холы... Уый холымæ тахт... 
Бæгънæг саби марди йæ мады хъæбысы, 
Фæлæ йыл йæ мады цæстысыг нæ тагъд... 
«Цы фæуон,— дзырдта мын,— ыскодта мыл сау 
бон. 
Мæ зæрдæ нырхæмттæ, мæ риуы ныддур... 
Зын фæндæгтыл байсыст мæ цæстыты суадон... 
Ныртæккæ мыл мæнæ æрныгуылдзæн хур... 
Цыппар мын уыдысты... Хуыцау мын сæ радта 
Æмæ мын сæ айста фæстæмæ хуыцау... 
Тæхуды, тæхуды, кæд уыдзæн мæ рад та?.. 
Дæ хорзæхæй, ма ’рхæсс мæ ныхæстæм фау... 
Сæ фыды сын фехста йæхи къухæй фарон 
Нæ бонджын кæфхъуындар... 
Цæй, рухсаг фæуы... 
Æрынцад... Фæкæс мæм... Æз иу дур ыссарон...— 
Уæддæр ын чысыл цырт ныссадзын хъæуы...— 
Æмæ йын ныссагътам... 
Тæркаууон быдыры 
Мад арасти цудгæ... Æрныгуылди хур... 
Æрмæст ма сау дардта æнтъыснæг къуыбырыл 
Хъæбулы чысыл цырт—æгомыг къæйдур... 
8 Кæмтты рухс 
113 

Æртахтис æм сау сынт... Æрбадтис ыл халон... 
Мæнæн та мæ риуы ныхситт кодта уад... 
«Сæ фыды сын фехста йæхи къухæй фарон...» 
«Мæ цæстысыг байсыст... Кæд уыдзæн мæ рад...» 
Сывæллонау уадтæн æз мадæн йæ фæстæ: 
«Æрбайхъус ма иуцъус... Чысыл ма фæлæуу!.. 
Цæуын афон нал у... Нытталынг и бæстæ. 
Æрфынæй ис уартæ нæ хæдфале хъæу. 
Уым зианджынæн исчи «æгасцуай» зæгъдзæни... 
Уым искæмæ ахсæв дæ фæллад ысуадз...» 
«Мæ хъæбулау уым дæр ныр исчи мæлдзæни... 
Мæ мæт сæ кæм уыдзæн!.. Ныууадз мæ, ныууадз! 
Мæ хъарджытæ фесты... Æз нал кæуын абон... 
Ыссардзынæн искуы мæхицæн фысым, 
Йе райсом мæнмæ дæр æртæхдзæни халон,— 
Фæззыгон сыфтæрæн æрхауын нæу зын... 
Йæ зæххæй мын бонджын ингæнваг нæ ратдзæн; 
Йæ дуртæй мын бонджын нæ ратдзæн цыртæн! 
Фæлтаумын мæ марды йæ ныхтæ ныссадздзæн...— 
Мæ хуызæтты тугæй нæй бафсис сырдæн!.. 
Тæригъæд нæ зоны нывæндтæ æргæвдæг... 
Хæрзæхсæв... Хæрзæхсæв... Нывонд дæн æз дæр...» 
Æрбадымдта дымгæ, ысфæйлыдта кæрдæг. 
Мад æхсæвы тары æрбайсæфт кæмдæр...» 
Ныллæг бæрзбæласæй дыгоппон ыстахти... 
Цæлхæмбырд фæсивæд æрхуымæй кæсынц, 
114 

Цыма сыл æхсæрдзæн цæм донау фæтагъдй, 
Цыма сæм фыдбонтæ мæрдон тæф хæссынц. 
Дзырд дæр сæ нæ хауы. Сæ сæртæ æруагътой 
Æмгары уæлмæрды лæуджытау куыддæр, 
Цыма сын ныр дæр ма кæронмæ нæ загътой 
Тузары фæндырæн йæ хъистæ цыдæр. 
Уæдæ нын Тузар та цы ныджджих и коммæ, 
Æви нын йæ хъару бынтондæр фæсаст? 
Æви нын йæ фæндыр нæ кæсы йæ коммæ, 
Æви йын йæ къухтæ фæстæрдæм ысбаст? 
Цытæ ма æмбæхсы йæ уарзон кæсдæртæй, 
Цытæ ма йын баззад зæгъинаг уæддæр? 
Мыййаг кæд йæ цардæй фæмысыд æгæртæ? 
Фæлæ сын нæ загъта, Сыбыры кæддæр 
Кæй нæ уыд ыстигъæг, къæрных, йе лæгмарæг, 
Тайгайы нæ кодта кæйдæр фос тæлæт.— 
Æмбæлттимæ систа сæрибары зарæг, 
Æмæ ма йын баззад фæстаг уысм: «Мæлæт!..» 
Мæлæты зынг нæмыг нæ сæмбæлд Тузарыл,-— 
Тузары бæсты дзы æрхаудта æндæр. 
Фæлæ уый ныр дæр ма фæниуы, фæзары, 
Тузарæн йæ хъусты, ныр дæр ма кæмдæр 
Дард, Ленæйы былтыл сыгъзæрин ызмисы 
Йæ тугвæд куы баззад, æмæ ма ныр дæр 
Æнæхъæн Уæрæсе йæ коймæ ысризы... 
Цæй, хъусут, фæсивæд, Тузар ма цыдæр 
Зæгъдзæни ныртæккæ.— Йæ фæндыр ысгары, 
Иæ фæндыры хъистæм æвналы цæрдæг. 
116 

Мæй, цалхыдзаг мæй йæм йæ рухс цырагъ дары, 
Йæ цуры фæйлауы цъæх-цъæхид кæрдæг... 
Кæсут-ма, Тузары æнгуылдзтæ куыд тасынц! 
Кæсут ма, нæ хæцы ныр уыдоныл цæст. 
Йæ фæндыры хъистæ æркафынц-ысхъазынц,— 
Æппæт фæидырдзæгъдтæн сæ зæлтыл фæхæст! 
Æмæ нæм æнусы æмбисæн йæ сæрты 
Фæззыгон .æхсæвтæ цæхæр уад хæссынц; 
Æмæ нæм нæ цытджын лæгдæрты лæгдæртæ 
Сæ тохы быдырæй цырддзастæй кæсынц!.. 
О фæндыры зæлтæ, о зæрдæйы тæгтæ, 
Цæй, сабузут тынгдæр, фæйнæрдæм тæхут, 
Кæронмæ ысбарут фыдæлты фæндæгтæ, 
Æмæ нын кæронмæ сæ хъысмæт зæгъут! 
Мах хъусæм сымахмæ: 
«Æнæкæрон тары 
Уæд иухатт нæ зæххыл сæуæхсидт ыссыгъд: 
Цыд зæххыл æнцадгай æндæрхуызон уарын. 
Цыма йæ фынккалгæ æхсырау фæрсыгъд. 
Мæ цæстытыл уайы, зынгбазыр ыстъалы 
Хæрæ-мигъты скъуыдтæй куыд зынди, куыд худт.— 
Ныр дæр мæм уый дардæй тæмæнтæ фæкалы; 
Ныр дæр ын мæ сæрæй æз сисын мæ худ... 
Мæ балцы фæндагыл æз хъуыстон кæмдæрты, 
Нæу худгæ ыстъалы, фæлæ, дам, у лæг, 
Цæуы, дам, уый дæттæн сæ тæккæ цæмдæрты. 
Æмæ дам ын фурд дæр тæнæг у, тæнæг! 
Сыбыры, дам, иухатт нæ фарсмæ дæр бадти, 
116 

Тайгайы, дам, немæ хъæд калынмæ уыд. 
Йæ уæнгты, дам, уымæн æрвон тых нæ хъазы. 
Цæргæсæй, дам, дарддæр уынаг у йæ цæст. ’ 
Йæ азæлгæ худты, йæ къуызгæ ныхасы — 
Цъæх фурды ысфæйлыд, æнусты нывæзт. 
Вæййы, дам, ныббырсты æхсæв æмæ бон дæр, 
Фæлæ йын йæ къухы нæ фендæуыд кард. 
Æмæ, дам, ныр уыцы зæххонты зæххондæр 
Нæ паддзахы бынтыл куы æндзары арт. 
Арт кодта цырендæр. Йæ сыгъдæг æвзæгтæ 
Историйы арвæн йæ ала сыгътой, 
Хæрог тулдз бæласæн ызгъæлдтой йæ сæгтæ 
Æмæ йын йа* æмбыд сыфтæртæ уыгътой. 
Уый не счынд Тыбауы — Æрвнæроны хохъ!, 
Æмæ йыл хуыцауæн нывонд гал нæ фыхт, 
Нæ йæ скодта Хетæг йæ номхæссæн къохы, 
Тæтæртуппы карды æрттывдæй иæ сыгъд. 
Уым сидзæрты цæссыг, нæ дудгæ хъæдгæмттæй 
Фыццаг зынджы стъæлфæн куы бавæрдта лæг,— 
Мæ мады лыстытæй, цагъарты æргъæмттæй 
Ысцæхæр æмæ дзы нæ калди фæздæг. 
Уый бандзæрста Ленин йæхи сконд дзæбугæй 
Æмæ йын æхсырфæй ысхъаудта йæ цæст, 
Ыстъæлфæнтæ калдта уый партийы тугæй, 
Уый партийы зондæй æндæвта æрмæст! 
Лæсыдысты мигътæ æмбисонды артмæ 
Æмæ йын-иу ахста йæ æвзæгтæ уад, 
Фæлæ-иу æрттывта уый ирддæрæй дардмæ 
117 

Æмæ йæм фæзгъæргай æнусон их тад. 
Фурд равзæрд, мæ хуртæ, фæзгъæр ихы дæттæй, 
Фурд дардыл æнхъæвзта, фурд арвау нæрыд! 
Уым ацæуæн нал уыд хъæдынцалх уæрдæттæй,— 
Иæ уылæнты науы лæгæрдын куы хъуыд. 
Лæджы сфæлдыст наутæй хуыздæрты хуыздæры 
Куы иугай, куы мингай мах бадтыстæм уæд. 
Сæрибарыл тохы, æнæнцой ыстæры 
Фыцгæ фурды науæн ысцæхæр йæ фæд. 
Цæхæр дымгæ сыстад йæ разæй, йæ фæстæ, 
Цæхæр дымгæ мигъты бындзыггай тыдта. 
Зæхх ризæгау кодта, фыхт карз тохы бæстæ,— 
Хъадаманты цæгтæ нау саста, тыдта... 
Уый рухс зæд нæ ратахт æрвнæрæн Тыбауæй, 
Уæларвæй нæ зæхмæ зынг фæттæ нæ уагъд.— 
Уый Ленины нау уыд... Уый Ленины науæй 
Мæ амонды стъалы æрттивгæ ыстахт! 
Мæ сæрмæ æрзылди... Йæхи мæм æруагъта. 
Æмæ йæм æз худгæ нымдзаст дæн, нымдзаст. 
Уый хæхты æнусон бæзджын рыг æрцагъта, 
Уый зæххæн ысуагъта йæ уæнгтæн сæ баст. 
Тыгъд быдыры чи мард йæ хъæбулы фæстæ, 
Кæй фæдыл зылд халон, кæмæ тахти сынт, 
Мæйдар æхсæв уымæ æнтъыснæг цъæх фæзты 
Уæд уыцы ыстъалы фæдисы фæзынд. 
Уый зилгæ тымыгъты йæ диссаджы зынгтæ 
Йæ армы фæхаста хуымгæнæг, куырдæн, 
/Тæгмарты æфсондзæн йæ фæстаг тæбынгтæ 
118 

Лæгмартæн сæхицæн ныссагъта цыртæн... 
Ыстъалыйы рухсмæ Уæлладжыры хæхтæм 
Æз уалдзæджы ’рцыдтæн фæстæмæ бæхыл, 
Йæ рухсмæ куы скастæн нæ тауæмбæрзт рæгътæм, 
Уæд загътон фыццаг хатт: «Ис амонд зæххыл!» 
Фыццаг хатт цæргæсау мæ базыртæ систон. 
Зæронд тулдз бæласæй ыскъахтон фæндыр, 
Фыццаг хатт мæм бахудт мæ уарзон Ирыстон, 
Фыццаг хатт мæм райхъуыст нæ дæтты сыр-сыр. 
Уæдæй нырмæ судзы мæ амонды стъалы,— 
Тымыгътæ *мæ уадæн нæ комы хуыссын! 
Уæдæй нырмæ Урс хох ам дидинæг калы, 
Уæдæй нырмæ зарæг мæ риуы хæссын! 
Уæдæй нырмæ дæттæ — мæ фæндыры хъистæ, 
Уæдæй нырмæ кæмттæ — мæ бæркад, мæ ис; 
Уæдæй нырмæ рæгътæ мæ хосгæрсты уистæ...» 
О хæхтæ... Тузар сæм кæсынтыл фæцис. 
Ыскъæфы сæм дымгæ Тузарæн йæ кадæг... 
Уым æхсæв фæбæзджын... Уым æхсæв фæсау... 
Зæронд Тузар сыстад бæрз къодахæй цадæг 
Æмæ йын йæ цонгыл æрхæцыд Азау. 
Æнцадгай фæцæуынц сæ фæрныг хæдзармæ. 
Сæ фæрныг хæдзармæ ыстыр фарн хæссынц. 
Зджыды фæсивæд ныр уыдоны дуармæ 
Сæ цæхæр цæстытæй хæлæрттау кæсынц. 
Зынынц ма сæм уартæ Азауы дзыккутæ... 
Тæхудйаг æрбауай, тæхудйаг чызгай! 
Иннæбон Тузартæм нæ цæрдæг лæппутæ 
119 

Хуынтимæ цæудзысты, хуынтимæ чыргай. 
Уыдзæн уым чындзæхсæв... Уым хохæй, быдырæй 
Хуынд уазджытыл кæрты нæ æххæсдзæн цæст. 
Тузар сын æрцæгъддзæн йæ хъисын фæндырæй, 
Уыдзæн уым фыццаг кафт Тузары æрмæст! 
Ыстæй, дам, Азауæн йæ фæндыр куы ратдзæн, 
Зæгъдзæни: «Мæ хъæбул, мæнæй дын лæвар... 
Фæндагыл дын искуы мæн мысын нæ уадздзæн... 
Фæндагыл дзы алкæд нæ амондыл зар!..» 
Ныййазæлыд зарæг... Шахтеры хъæлæстæм 
Фæлмæн уддзæф комы фæсимы, хъырны 
Ныййазæлыд зарæг... Зджыды цъæх фæзтæм 
Æмбисонды маргъау фæтæхы, тырны. 
Арв денджызау ахсæв цъæх-цъæхид куы дары. 
Ыстъалытæ систой цъыллинджытæ уым, 
Мæй, цалхыдзаг мæй йыл йæ гутон фæдары, 
Цыма йын у арвы уæрæх быдыр хуым! 
Нæ æнцайы зарæг... Ыстъалыты уарын 
Фæтынгдæри хæхты, æрмæст дзы Тузар 
Йæ худгæ ыстъалы ныр дæр ма нæ ары,— 
Кæсынц æм уæларвæй æрттивджытæ тар! 
Тузарæн йæ арвыл ис иунæг ыстъалы, 
Ис иунæг ыстъалы Тузарæн зæххыл, 
Æмæ йын æдзухдæр тæмæнтæ фæкалы, 
Æдзухдæр Тузарæн йæ разæй тæхы. 
Уый худы Тузармæ æхсæв æмæ брн дæр, 
120 

Кæсут-ма фæсивæд, ныррухс та дзы ком! 
Уый радта Тузарæн зæххонты зæххондæр, 
У йе ссудзæг Ленин, 
Октябр — йæ иом! 
Мæскуы. 1966—1967 азтæ. 
121 

ДИДИНÆДЖЫ ИНГÆН 
I 
Дæллаг комы фæтæн æрдузы 
Ызгъоры къада-дон къæдз-мæдзы. 
Тæссаг заман, ызмæст æнусы 
Цæссыгтæ денджызмæ фæласы... 
Кæддæр-иу дон кæй ысфынк сæрды, 
Уый хæхты цæрджытæй йæ зæрдыл 
Ныр иу дæр нал дары, æмæ дзы 
Æдасæй алы бон дæр нуазы... 
Ам зилгæ уад-тымыгъ нæ тъизы, 
Фæлæ дзы рог уддзæфы зæлдæй 
Зæронд бæлас гæзæмæ сризы, 
Æмæ йæ сыфтæрты ызмæлдæй 
Æмбары адæймаг: кæддæр 
Йæ хъыджы бацыди хъысмæт, 
Фæлæ йын абон дæр ма мæт 
Йæ хихтæ бауигъы куыддæр... 
Цырддзаст фыййау бæласы аууон 
Йæ фæллад бонрæфты фæуадзы. 
122 

Уым зæххæй не сбырдзæни уаллон, 
Тæхæг æм залмы сыф нæ уадзы; 
Уым хуры арт-тынты æндæвдæй 
Хъæз-къусы ихы къæртт нæ тайы; 
Уым судзгæ дымгæйы æндзæвдæй 
Лæджы хид суадонау нæ уайы... 
Æрвонхуыз дидинæг дзы зайы 
Æмæ йæ æвæлмон æнгасæй 
Йæхимæ хъал чызджы фæсайы 
Æмæ йæм сабийау ысхуды. 
Фæлæ дзы ’хсидгæ уарзты тасæй 
Лæппуйы сонт зæрдæ ысдуды... 
Лæууы зæронд бæлас... Йæ хихтæ 
Сæрдыгон уарынæй æрæхсы 
Æмæ кæны цæуылдæр джихтæ, 
Цыдæр йæ сыфтæрты æмбæхсы. 
Йæ иу къабуз —- ысхъистæ, дихтæ — 
Цæмæндæр баззади зæбулæй 
Æмæ сæлфынæг хæссæг мигътæм 
Фæлгæсы бонрæфты сæркъулæй. 
Кæнæ йыл райсомы æртæхтæ 
Фæсысынц, сабыргай фæтайынц... 
Кæнæ йыл урс-урсид æврæгътæ 
Æнæпырд къуымбилау æууайынц. 
Цымæ зæронд бæлас уæддæр 
Цы кодта? Чи бацыд йæ хъыджы? 
Уый арв нырриуыгъта кæддæр 
Æмæ йæ сæвдылдта йæ рыджы. 
1?? 

Фæлæ уæд арвы судзгæ фатæн 
Иæ цард нæ бакуымдта дæттын, 
Нæ бакуымдта æртасын уадæн, 
Тызмæг æнустæн та — сæттын... 
Æмæ лæууы фæтæн æрдузы 
Æрвонхуыз дидинæгæн гæсæй. 
Изæр æй кæрдæгыл фæузы 
Æмæ йæ тугмондаг цæргæсæй 
Фыдбонты хъахъхъæны, ныхилын 
Уый уымæ стонг сырдты нæ уадзы, 
Æнаккаг хилджыты йæм хилын 
Нæ уадзы тар æхсæв, цыма дзы 
Цыдæр хæс рагæй нырмæ. дары 
Æмæ йæ фиды ныр йæ цардæй. 
Кæд искуы арв йæ тых фæхъары 
Æмæ йæ зынг фæттæ æппары 
Æрвонхуыз дидинæгыл дардæй, 
Уæд сæ зæронд бæлас йæ сæрæй 
Æрцахсы. Донмæ сæ нывзилы 
Æмæ сæ æлгъыстаг цæхæрæй 
Ысфыцы дон, зынг дуртæ уилы... 
Кæддæр ам цард æмæ мæлæты 
Хъысмæт кæрæдзиуыл ыздыхта, 
Ыстæй сæ сау мигъты нымæты 
Фæссихор доны был ыстыхта. 
Фæлæ нæ амондгур лæппутæ 
124 

Ныр дæр ма уыцы цау нæ зонынц 
Æмæ сæ уарзæтты дзыккутæ 
Æрвонхуыз дидинæг ысхонынц. 
Лæппу ам уарзонæн фæдары 
Йæ къухы дидинæг, фæлæ дзы 
Цыдæр маст буц чызгыл фæтæдзы 
Æмæ йыл сахкъæвда фæуары. 
Æхсидгæ монцты сонт ысфыхтæи 
Æртахгай уæнгты туг фæсысы. 
Бæласы къалиуты ныууыгъдæй _, 
Æрмæст фæдисы хъæр фæхъуысы. 
Уыдис ам ахæм дуг: сæ бæхтыл 
Цыдысты дзыллæтæ фæдисы 
Æмæ сæ карз тæрхонæй хæхты 
Æфтыдтой уыцы бонты дисы. 
Ныр нал ис уыцы бонтæн дардæй — 
Æнусты урс фæлмæй æрхонæн. 
Æрмæст ма дидинæг æнкъардæй 
Лæууы æнæрцæугæ тæрхонæн 
Æвдисæн ацы ран. Иæ цуры 
Æнæкарст кæрдæгыл æрбадæм. 
Æнцад æм байхъусæм, цы дзуры 
Æмæ йын с’ аргъ кæнæм йæ кадæн... 
II 
Ам раджы дидинæг нæ зади, 
Нæ дзы зад даргъ къалиу бæлæстæ. 
126 

Ам таджы къада-дон нæ уади, 
Нæ дзы зæлд уадындзы хъæлæстæ. 
Хуыдтой йæ калмбадæн. Йæ рæзты 
Нæ уæндыд адæймаг цæуын. 
Фæлæ дзы иу райсом хæхбæсты 
Цæрджытæ фехъуыстой кæуын... 
Куыдта зæронд цуанон Гæбæци. 
Иæ цæссыгтæй ысумæл зæхх. 
Уый цардæй арфæгонд нæ фæци. 
Иæ быны никуы скафыд бæх. 
Фæлæ йæ топпы иу гæрахæй 
Сырды фæстæ тылди сырд рагъæй. 
Иæ къæрцгæнаг, уæздан ныхасы 
Куы хъазыд хуры тын, куы та дзы 
Мæнгард лæджы æппæрста тасы... 
Иæ фæстæ лæг цы фæд ныууадзы, 
Кæнынц ын уымæ гæсгæ аргъ дæр. 
Гæбæцийæн йæ сæрты маргъ дæр 
Тæхын нæ уæндыди. Ызнагæй 
Дывæрæй райстаид йæ маст. 
Æмæ йæ дызгъуынтæ фæндагæй 
Уый никуы ракодтаид хъаст. 
Фæзынд-иу хох-рындзтыл сæударæй,— 
Кæм тæхынц æврæгътæ чыргай, 
Æмæ Æфсатийы лæварæй 
Уый кодта алкæмæн дæр хай. 
Йæ хæдзар — уис-халагъуд хъæды. 
Сырдты цæрмттæй æмбæрзт — йæ цар. 
126 

Уым бадт йæ бинойнаг æвгъæды* 
Æмæ йыл аскъуыд уым йæ цард. 
Ныууагъта уыцы ран йæ фæстæ 
Сæгъдзармыл иунæг цъæх чызг мад. 
Уæд чызджы рахуыдтой хæхбæстæ 
Иæ мады буц номæй: Дзылат. 
Дзылаты сау сæгъы æхсырæй, 
Сырды фыдæй ысхаста фыд. 
Хъæубæстæн — сабийæ, ыстырæй— 
Уый мигъ бон хурыскастау уыд. 
Чызг райрæзт дидинæгау, хæхты 
Æрвнæрдау хъуыст йæ кои æдзух 
Æмæ сæрæнгуырдтæ сæ бæхтыл 
Кæрæдзи фæдыл уагътой дугъ... 
Сæ тахт — Гæбæцийы хæдзармæ, 
Сæ цин — Дзылаты фенд æрмæст. 
Æмæ-иу халагъуды дуармæ 
Куы никуы ’рхæцыди сæ цæст 
Хæххон æхсинæгыл,— сæ сæртæ 
Уæлæмæ нал истой-иу уæд, 
Рысти уæд алкæмæн йæ зæрдæ 
Æмæ сыл-иу нытталынг хъæд. 
Дзылаты сау хъуымбыл дзыккутæ, 
Йæ фæлмæн дзыхыдзырд, йæ зард 
Нæ Иры разагъды лæппутæн 
Куыддæр ыскарз кодтой сæ цард... 
Дзылаты хурвæрдыг цæстытæ — 
Æрттивгæ райсомы æртæх, 
127 

Хæххон æхсинджыты хъæзтытæ, 
Лæгъзвæтин быдыртæн — сæ цъæх. 
Йæ фезмæлд — арт, æмæ йæ бахудт — 
Сæуæхсидт, бонрухсы тæмæн, 
Йæ рацыд — уалдзæджы æрбафутт 
Æмæ æхсæрдзæны кæлæн. 
Йæ ракафт — денджызы цъæх уылæн, 
Хъуынтъыз бон, арвы цæф — йæ маст, 
Йæ цæссыгтæ — тæрккъæвда уымæн, 
Йæ кæуын — сабийы цъæхахст. 
Йæ тыны уæфт æмæ йæ балвыст, 
Ыстæй ливорбосы ысбыд 
Нæ Иры иуæн дæр нæ бантыст,— 
Нæ Иры ахæм чызг нæ уыд. 
Дзылаты судзины ныссынкыл 
Сæ цæстытæ æвæрдтой адæм. 
Йæ конд хойраг бæрæгбон фынгыл— 
Æмбисондæн хæссинаг — алкæм. 
Чызг æмæ фыд — дыууæ хæлары: 
Уыд иу сæ цин æмæ сæ маст 
Æмæ сæ халагъуд хæдзары 
Уыдтой сæ хурзæрины скаст. 
Фæлæ ныкъкъуыззитт ласта уад. 
Арв самадта æваст гæрæхтæ. 
Хъуынтъыз мигъ хæхтæм дугъы уад, 
Ддоæ æркалд сæ цæссыг хæхтæн. 
Ныттар, фæдисмæ сидти хъæд: 
«Фыдбылыз сæмбæлди Дзылатыл!..» 
128 

Фæлæ йын нал арди йæ фæд 
Æмæ зæронд цуанон бынатыл 
Æдыхстæй нал æмбæлди, нал, 
Æмæ йæ тæригъæдæй комы 
Фæтæн æрдуз уæд фестад мал. 
Фæндаггон абон дæр нæ зоны, 
Зæрондæй ацы ран Гæбæци 
Кæй хоста къæдзæхтыл йæ сæр 
Æмæ йæ хотыхты цæхæр 
Æнцад кæй æрхуыссыд, кæй фæци... 
Иæ хъустыл хæхты ныхас уад, 
Дзырдтой йæм тар хъæды бæлæстæ, 
Æммугæнæгау кодта бæстæ: 
«Кæдæм, кæдæм фæлыгъд Дзылат 
Иæ фыды халагъуд хæдзарæй? 
Гæбæци, ма æрбад æнцад 
Зæрондæй! Агур æй, ыссар æй! 
Кæд ма дæ уæнгты исты ис 
Дæ рагон цыт æмæ æхсарæй, 
Уæд уалæ айнæгмæ ысхиз, 
Уæд хæхтæ рафæлдах бындзарæй, 
Уæд ногæй рацъон-фæрæт райс. 
Дæ хъама сигæцыл ысдау,— 
Дзылаты калмы дзыхæй байс 
Æмæ йæ бахъахъхъæн фыдау!» 
Æмæ Гæбæци хæхты зылд. 
Куы тар хъæд, сау кæмттæ ысгæрста, 
Куы пыхсы кардæлвæстæй хылд, 
9 Кæмтты рухс 
129 

Куы ивылд арф дæтты лæгæрста. 
Уый мæймæ каст æмæ дзырдта: 
«Дзылатмæ ранывæнд дæ тынтæ!» 
Цæхæрцæст цæргæстæй куырдта. 
«Дзылатмæ райдайут тæхынтæ 
Æмæ йын афтæмæй йæ фæд 
Кæд искуы ацы бон ыссарин... 
Уæд æз бындзагъд ныккæнин хъæд. 
Уæд пыхсыл судзгæ арт æндзарин!..» 
Æмæ кæд дымгæты цъæхахст 
Гæбæцийæн йæ хъару саста, 
Уæддæр æй арвы бын йæ маст 
Йæ базыртыл ыскъæфта, хаста... 
III 
Æрыхъал хъæд. Æгомыг хæхтæй 
Фынккалгæ суадæттæ кæлынц. 
Сæ сæрмæ урс-урсид æврæгътæ 
Дыууæрдæм дзедзыкка кæнынц. 
Дымы фæлмæн дымгæ. Фæйлауы 
Æртæхдзыд астæумæ кæрдæг... 
Уым чидæр буц митæй рæвдауы 
Дзылаты... Сисы йæ цæрдæг 
Йæ къухтыл... Хъавгæ йæм ысхуды: 
«Ды дæр куы бахудис, тæхуды, 
Уæд кæмтты нал æрбадид мигъ. 
130 

Зымæг мæ нал хъæуид уæд хур дæр, 
Уæд дæттæ нал кæниккой их, 
Мæлгъæвзагæй ысдзурид дур дæр... 
Уæд.уадæн банцаид йæ ниуын, 
Уæд фестид дидинæг нæ зæхх 
Æмæ сыгъзæринхуыз æртæх 
Æрттивид бонрухсау мæ риуыл...» 
Дзылат ын ахæм дзуапп дæтты: 
«Тыхджын дон хохы дæр сæтты... 
Дæ карз æртхъирæнты, дæ бусты 
Дæ зонд, дæ туджы змæлд ысиу. 
Нæры дæ буц ныхас мæ хъусты 
Æмæ йын нал фаг кæны риу... 
Нæ зонын æз: кæцон дæ, чи дæ? 
Нæ дæ курын: «Дæ ном мын зæгъ». 
Нæ дарыс махмæйау æрчъитæ 
Æмæ нæу мах бæхтау дæ бæх. 
Нæ судзы де стъалы нæ арвыл, 
Нæ тулы мах арвыл дæ мæй. 
Дæ цæхх нæ батайдзæн нæ царвыл. 
Дæ бæлас мах дыргъдоны нæй... 
Дæумæ нæ хъардзæни мæ зарæг. 
Дæу никуы батавдзæн мæ худт. 
Дæ фырт мæм не суыдзæни барæг 
Æмæ уæ хъæугæрон йæ худ 
Йæ карæнтæн уыдзæни хъазæн. 
«Дзæгъæлзад» — алкæд дæр йæ ном. 
Нæ йæм хаудзæн уæ куывды нуазæн. 
131 

Йæ кардæн саст уыдзæн йæ ком... 
Дæ рацыд — фидиссаг, дæ бахæрд 
Уыдзæни мастхæццæ дæуæн... 
Фæлтау дын барст фæуæд мæ бафхæрд... 
Цæй, ауадз, ауадз тагъддæр мæн 
Мæ фыды царæфтыд хæдзармæ...» 
Æрынкъард лæппу æмæ дзуры: 
«О, нал ис уымæн, нал гæнæн!.. 
Мæ бонрухсæй æхсæвы тармæ 
Мыггагмæ баддзынæн дæ цуры... 
Æхсидынц денджызау мæ монцтæ,— 
Мæ сæр сæ уылæнты æркъул. 
Ды ацы урс хæхты фæлгонц дæ, 
Æз та — сæ хауæггаг хъæбул. 
Дæ кой дын рагæй хъусын, рагæй... 
Æмæ уыныс, дæ разы дæн. 
Мæ галиу цард æмæ фæндагæй 
Æрмæст ды бахиздзынæ мæн! 
Абырæг, давæджы хæтгæ цард 
Æз ивын ацы бон дæуæй. 
Сæттын нæ фыдæлты ызгæ кард, 
Дзылат!.. Æндæр гæнæн мын нæй!» 
Дзылаты сау хъоппæг цæстыты 
Ыссыгъди цавæрдæр цъæх арт: 
«Æнаххос адæмы мæстыты 
Ды раджы бахсыстай дæ кард! 
Дæ къухтæ тугæйдзаг, дæ зæрдæ 
Тæригъæд нал зоны, ныддур! 
132 

Дæ кардæй бирæтæн сæ сæртæ 
Фæкъуырдтай, аныгуылд сыл хур... 
Æз ма дын баззадтæн... Мæныл дæр 
Дæ фæлтæрд хотыхтæ æвзар 
Æмæ дæ туг ныккалд — фæфылдæр, 
Дæ кад фæбæрзонддæр дзæвгар!» 
Дзылаты ’лхыскъгæнаг ныхасмæ 
Йæ цæсгом сау гуырдæн фæтар. 
Уый чызгæн балæууыд йæ фарсмæ: 
«Мæ хæххон дидинæг, æмбар: 
Нæ хæхты фарн мын уæд æвдисæн — 
Нæ мæ фæнды ныккалын туг... 
Дæ ныхас мастæн у æнхъизæн, 
Кæнын дæ ныхасмæ хуыдуг. 
Уынын æз: бахордтай дæ цæсгом, 
Дæ æвзаг райхæлдтай... Фæлæуу: 
Дæумæ æркæсдзæни æгас ком, 
Дæуыл нытту кæндзæн уæ хъæу!» 
Йæхимæ ’рбалхъывта Дзылаты: 
«Ныууадз дæ хивæнд митæ, ца&й! 
Уарзт судзгæ ’нкъарæнты, йе баты, 
Кæнæ фæлмæн хъæбысты нæй. 
Фæлæ уæддæр æз уыцы хæрзтæй 
Ныртæккæ райсдзынæн мæ хай... 
Цæй, лас дæхи къухæй дæ гæрзтæ, 
Сæууон æртæхæй гуырд чызгай!..» 
Дзылат гæдыбæласау ризы. 
Фæцыд йæ хуыз... Цы кæна, цы? 
133 

Йæ маст ысфæйлыдта, æнхъизы, 
Йæ маст цæтджинагау фыцы. 
Иæ зæрдæ нал цæуы йæ риуы 
Æмæ æрхæндæгæй кæуы. 
Дыууæ ыстыр фыдæй ныр иуы 
Уый абон равзарын хъæуы: 
Кæнæ тыхгæнæджы фæндонæй 
Мыггагмæ худинаджы цард, 
Кæнæ мæлæт райсын уæндонæй... 
Иæ цæстытæ ысуагътой арт: 
Цæмæндæр бахудти, цæмæндæр 
Фæйнæрдæм айтыгъта йæ цæнгтæ: 
«Мæ амонд нал дæттын кæмæндæр. 
Бæрзонддæр сис, мæ цæст, дæ уæнгтæ... 
Ныббар мын ме ’нæууылд ныхæстæ. 
Мæ масты рафыхт мын ныббар... 
Дæуæй мын фидаудзæн ныр бæстæ, 
Уыдзæн æнæ дæу дуне тар. 
Дæу да»н... Дæуыл лæудзæн мæ зæрдæ. 
Æмæ мын бахæр абон ард: 
Æиамонд адæмæн сæ сæртæ 
Кæй никуал къуырдзæни да* кард...» 
«Хæрын ард не скæнæг хуыцауæй, 
Хæрын дын ацы зæххæй ард: 
Фыййауæй, хосдзауæй, хъæддзауæй— 
Мæнæй æдас уыдзæн сæ цард. 
Мæ бæстæ — Асыйы къæдзæхтыл 
Æрзайдзæн н’ амонды бæлас 
134 

Æмæ уым райсомы æртæхты 
Сырды фыдæй фыцдзыстæм бас... 
Уым хæхты, уадæй гуырд цæргæстау, 
Нæ хъæбултæ кæндзысты дугъ. 
Сæ фендæй не знæгтæ зæрдæсау 
Кæндзысты, тарст цъиутау æдзух.» 
Дзылат ныр нал лæууы сæркъулæй. 
Дзылат ысхъæлдзæги куыддæр. 
Йæ хъоппæг сау цæстыты зулæй 
Ысгары, агуры цыдæр. 
Кæд ацы халоны цыргъ хъама?.. 
Йе уымæн йе ’хсаргард, йæ уарт?.. 
Бын бауа се скæнæг, бын бауа 
Æмæ сыл сирвæза цъæх арт... 
Дзылат сæм не ’ххæссы... Дзылатæн 
Йæ сæры ’ндæр хъуыды тæхы. 
«Цæй, исты самал кæнæм уатæн... 
Уæд та чысыл мусонг...»—зæгъы.— 
«Фыццаг фыцгæ монцтæн æвдисæн 
Нæ хъæуы... Де ’хсаргард ыслас. 
Æрцæгъд æхсæр талатæ уисæн 
Æмæ сæ æрдузмæ æрлас. 
Æз та дæ цыргъ хъамайæ михтæн 
Фæлмæн бæрз бæлæстæ кæнон... 
Мыййаг, куы ’рбагуылф кæной мигътæ 
Æмæ куы баталынг уа бон, 
Цæмæй нæ халагъуд, мæсыгау, 
135 

Уæд махæн хъахъхъæнæг лæууа 
Æмæ сывæллоны цæссыгау 
Сыгъдæг нæ фыццаг уарзт фæуа...» 
«Чызгай, æгæр цыдæртæ домыс! 
Дæ ныхæсты цыдæр хин ис: 
Кæнæ мæ ’ууæндаг саби хоныс, 
Кæнæ фæрв бæласы ысхъис! 
Дæ æвзаг у бæрз уистау тасаг 
Æмæ сæрдасæнау — кæрдаг... 
Дæ цæфæй не ’рфæлдæхдзæн а саг, 
Мæ фыдæн къусы йас — дæ аг! 
Дæ зæрдыл дар, чызгай: кæд исты 
Мæ ныхмæ сфæнд кодтай ды, уæд 
Бæхыл ысхъаздзынæн дæ хисты... 
Ныр та уал, цæй... дæ фæнд фæуæд! 
Цыргъ — ме ’хсаргард! Уый уисæн, михæн 
Цæгъддзæни хъæд.— Ды ласгæ кæн... 
Æмæ дын нал уыдзæни ихæн. 
Дæ зынгæй батавдзынæ мæн?..» 
Рæхснæг талатыл судзы, хъазы 
Болат æхсаргарды тæмæн.— 
Ныззæлланг ласы ’мæ фæтасы... 
Дзылаты дзыккутæ фæлмæн 
Хæххон дымгæ фæйлаугæ фасы.... 
Дзылат ысиллæг и, Дзылат 
Иæ фæдыл уисты баст фæласы. 
136 

Йæхицæн нал ары бынат. 
Фæзылд фæстæмæ. Худы, зары: 
«Цæргæс нæ фæллайы куыстæй; 
Цæргæсæй хиды ’ртах нæ хъары... 
Æрмæст ма иу февнæлд... Ыстæй 
Уыдзысты «уаты» фаг нæ уистæ... 
Уый циу? Цæмæн банцад дæ дзæхст? 
Мæ уды хай фæуой дæ низтæ, 
Мæ нæргæ айнæг хох, мæ цæст!..» 
Æмæ та уæлдæфы æрттивы 
Болат æхсаргардæн йæ ком... 
Дзылат йæ цæстæнгас нæ ивы. 
Дзылат æхсæр уисты æргъом 
Фыдисау иуварсмæ æппары. 
Цæмæдæр бавнæлдта, фæкаст... 
Цыма ыстæхыныл фæлвары — 
Йæ цæнгтæ фелвæста æваст. 
Сæгуытау агæпп ласта размæ... 
Зæлланг... Æхсаргарды цæхæр — 
Æмæ æхсæр бæласы фарсмæ 
Æрхаудта кæрдæгыл йæ сæр... 
Ысниудта дымгæ... Дымгæ тъизы. 
Æрбагуылф кодта комы мигъ. 
Мигъ хъæды сау къуымбил æлвисы 
Æмæ йæм айнæг хох ныджджих. 
Фæлæ фыдгæнæгæн нæ ризы 
137 

Йæ къух... Уый йе ’хсаргард æнцад 
Нытътъыста кæрддзæмы...— Фæдисы 
Тæхæнт ныр дымгæ æмæ уад!.. 
Ысбадт йæ бæхыл æмæ тары 
Кæмдæр æрбайсæфти йæ фæд. 
Ысбæзджын сау мигъ æмæ уары... 
Æрхæндæгæй ныккæуы хъæд... 
IV 
Дзылаты иу фенæг нæ фæци. 
У хъæды мигъæмбæрзт Дзылат... 
Фæлæ кæм фесæфти Гæбæци? 
Йæ чызгыл сагъæсты кæм тад? 
Уый ацы тар хъæды æввахс и! 
Кæмдæр сындз-къудзиты лæсы. 
Кæлмбадæн фаллагфарс цы фæхс и, 
Æрбахызт ууылты... Кæсы... 
Фæзынд æм мигъы бынæй барæг. 
Фæллад бæхмæ æвзиды цырд: 
«Цæй, фезмæл, мауал дæ уа дарæг,— 
Куы нæ бады дæ размæ сырд!.. 
Æви Дзылаты туг дæ фындзыл 
Нæ хæххон карз нозтау ныппырх?..— 
Ысуадздзыстæм нæ фæллад рындзыл, 
Кæм дарынц хуры тынтæ сырх... 
Цы чындæуа?.. Мæ фæнд нæ сæххæст... 
138 

Сыгъдæгæй баззади Дзылат. 
Æхсаргарды æрриуыгъд, иу дзæхст. 
Дзылатæн бахызтой йæ кад...» 
Зæронд цуанон фæтызмæг, барызт, 
Цыма йыл ихджын дон æркалд 
Æмæ йæ дудгæ хъæдгом барыст... 
Æрысгæрста йæ фарсыл кард... 
Иæ къухы топп æргъæвдæй дары. 
Цæргæсау сау дурыл æрбадт 
Æмæ йæ куывд уæларвмæ хъары: 
«Хуыцау, фæстаг амонд мын радт!..» 
Гæбæцимæ æрбаввахс барæг. 
Ыстæвд, ыстæлтæги йæ бæх. 
Дзылаты бабынгæнæг — марæг 
Йæ саргъыл фидауы дзæбæх. 
Ехсы къæрцц... Æмæ бæх ыслæууы 
Йæ фæстæгтыл... Мыр-мыр кæны. 
Уый размæ нал комы, нæ цæуы. 
Иæ фынк йæ донгæмттæй кæлы... 
Зæронд цуанон æрхызти дурæй. 
Æрæмбæхст аууоны, кæсы: 
Кæмдæр ыссыгъди сау мигъ хурæй 
Æмæ лыстæг уарын хæссы. 
Рæхснæг бæлæстыл дымгæ кафы. 
Кæнынц сæ къалиутæ зæу-зæу. 
Гæбæци барæгмæ ныхъхъавы... 
О багъæц... Ма-ма фехс! Фæлæуу!..— 
Фыдæзнаджы чъылдымæй марын’ 
139 

Лæгæн æхсары нысан нæу!.. 
Фæбæзджын мигъ. Фæтынгдæр уарын. 
Кæмдæр ызмæлы комы хъæу... 
Уым иуы кæртмæ дæр нæ хъуысы 
Цæхæрцæст цуанонæн йæ хъæр: 
«Дæ быны зæхх хъæрзы, æнкъуысы, 
Æгæр ысналат дæ, æгæр, 
Фыдохы сау халон! Ды рагæй 
Ызмæнтыс тугимæ нæ дон 
Æмæ дын хотыхты æвзагæй 
Æз хъуамæ рахæссон тæрхон!» 
Фæуыргъы барæг. Бæх йæ быны 
Чысыл æрсабыр и.— Цы у?— 
Тыхгæнæг цуаноны нæ уыны 
Æмæ йæм комкоммæ цæуы... 
«Æрлæуу!» — Ныййазæлыд.— Дæ хъама 
Ыслас, дæ хъыримаг æргъæв! 
Æнæ хæцгæ нын нал и... Йа-ма: 
Цæмæй арæхсыс, уымæй цæв!» 
Тох бацайдагъ. Мæлæты ниуын — 
Тæхгæ зынг нæмгуыты суых-суых 
Дыууæ фыдгулæй абон иуæн 
Ам хъуамæ басæтта йæ тых.— 
Маст афтæ агуры ’мæ домы, 
Ныртæккæ тугмондаг у зæхх! 
Æмæ та топпы гæрах комы 
Ныййазæлыд... Æрхаудта бæх. 
Дыккаг гæрах... Уæйлаг нымæты 
140 

Кæсгон саргъыл æрфæлдæхт лæг. 
Æмæ æнкъард, кæуындзаст хъæды 
Ыстади топхосы фæздæг... 
Мигъ хæхтыл апырхи. Æппары 
Хур айнæг цъититæм йæ зынг. 
Кæмдæр та булæмаргъ ныззарыд, 
Кæмдæр та дæтты зард ыстынг. 
Гæбæци тугуарæн бынаты 
Тыхсы ’мæ пыхсбынмæ цæуы,— 
Иæ иунæг буц хъæбул Дзылаты 
Уый дарддæр агурын хъæуы. 
Адзалдзых хотыхтæй тæрхоны 
Йæ уæнгтæ — рыст æмæ фæллад, 
Фæлæ йæ кæрдæгыл фæхоны 
Бæхы фæд æрдузмæ æнцад... 
V 
Æнхъæвзы сатæг уддзæф комæй, 
Æрдæгдзагъд къудзиты тæлфы, 
Дзылаты митфæлурс цæсгомæй 
Мæлæты сау фæдтæ сæрфы; 
Куы йын йæ дзыккутæм æвналы 
Æмæ сæ афасы сыгъдæг, 
Куы сыл цъæх сыфтæртæ æркалы, 
Куы та сæ сфæйлауы сындæг. 
141 

Лæууы зæронд цуанон. Æдзынæг 
Дзылатмæ цавддурау ныджджих, 
Цыма йæ цæстыты тæдзынæг 
Иæ халас зачъетыл ныййих. 
Кæдæм фæхастæуа Дзылаты? 
Иæ арм ын чи дардзæн фынгæн?— 
Хъуыды кæны, фæлæ нæ хаты: 
Кæм ын ыскъахтæуа ингæн? 
Кæцæй йын нал сурдзысты хъалтæ 
Сæ бæхты мыр-мырæй йæ фын? 
Кæм нæ кæндзæн зæхх тугæй малтæ? 
Фыдлæг кæм нæ уæнддзæн тæлфын? 
Кæд уалæ уыцы нарæг къулы?— 
Уым мардыл дур дæр ма кæуы... 
Гæбæци йе ’дзард буц хъæбулы 
Йæ къухтыл систа *мæ цæуы... 
Иæ цæссыг уадултыл лæдæрсы, 
Æртахгай кæрдæгмæ тæдзы, 
Кæд мардæн хауынæй нæ тæрсы, 
Уæддæр ыл бандæгъди, хæцы... 
Фыд къулмæ схæццæ и. Æвæры 
Дзылаты цъæх нæууыл, Уыны: 
Зæрæхсид сабыргай лæзæры 
Æмæ зæронд тынау зыны. 
О дымгæ, сонт дымгæ, уæд та ма 
Ысхон ды ацы фахсмæ хъæу! 
Фæлæуу... Фæрæт æмæ къæдз хъама 
Кæнынц ам зæххимæ быцæу. 
142 

Сæ иу — æндон бел, иннæ — къахæн, 
Сæ цæф уæззау æмæ æмыр, 
Цыма фыдæлтыккон гæнахæн 
Цæгъды куырдалæгон гуыдыр... 
Зæронд фыд архайы, зæронд фыд 
Тæппал къухтæй ыскалы хуыр... 
Кæддæр йæ къабæзты цы тых уыд, 
Уый тайы ногуард митау ныр... 
Хæххон арв фадынæгæй фады,— 
Кæны ыстъалытæй хæбуз 
Æмæ йын мæй рынчынгæс бады,— 
Куыддæр йæ худынæй фæхъус. 
Кæд ахсæв иунæг мæй æмбары 
Æнамонд цуанонæн йæ зын 
Æмæ йæм. уый тыххæй æппары 
Цырагъæн дард арвæй йæ тын? 
Лæзæры æхсæв... Æхсæв тайы. 
Рæхджы та бонрухсы ыстахт 
Ыссудздзæи рагон хох. Сæнайыл... 
Фæци Гæбæци ингæн къахт. 
Æнæ мæрддзаг, æмæ чырынæй. 
Дзылаты зæххы хай кæны...— 
Фæстæмæ сау сыджыт цырынæй 
Æгомыг ингæнмæ кæлы. 
Гæбæци ракодта цым тала 
Цыртæн... Æндæр дзы ницы ис хуыздæр. 
Уый хъуамæ ацы фахсыл кала 
Дзылаты ингæныл сыфтæр!.. 
143 

«У рухсаг»...— Фыд æнкъардæй загъта. 
Ныссæрфта кæрдæгæй йæ хид 
Æмæ йæ иунæджы ныууагъта 
Нæ хæххон дымгæты æвджид... 
VI 
Бон, хъазгæ, иннæ боны ивы. 
Дзылаты сау ингæн фæцъæх 
Æмæ йыл судзгæйæ æрттивы, 
Цæссыгау, райсомы æртæх. 
Уым равзæрд дидинæг, ысхуды, 
Уый тонæг, бахъыпдрæг нæй, 
Æрмæст æм тала-цырт ысмуды 
Æмæ йын акувы сæрæй... 
Фæлæ уый циу? Фæссихор адæм 
Цæмæн ахсынц хæстонтау фахс? 
Кæцæй æрбагуылф кодтой ардæм?— 
Дзылаты ингæнмæ æввахс 
Лæууынц цæлхæмбырдæй, цымæ сæ 
Фыдгул æртыгуыр кодта уым 
Æмæ сæ цурты нæй æдасæй 
Цæуæн... Æцæг у æви фын? 
Нæу фын.— Дызæрдыг æмæ тауыс 
Зæйау гыбар-гыбур кæнынц 
Æмæ хæххон æрдзы цъæх гауыз 
Æппæтæн абон фестад сындз.— 
Рæхойы цуаноны хъæдгæмттæ 
Æмæ фæдудагдæр сæ рыст. 
144 

Тыхст адæмы тызмæг цæсгæмттæ 
Æмæ тымбыл къухты æвзыст 
Тас уадзынц дурты дæр... Цæй тыххæй 
Лæджы зондыл фыдæх ныкконд? 
Нæ, ам хæцæнгарзæй, лæгдыхæй 
Нæ цæуы карз быцæу лыггонд.— 
Фыдæлты уаг æмæ æгъдæуттæ 
Дзуапп домынц, агурынц лæгæй, 
Тæхынц æхситгæнгæ сæ фæттæ,— 
Сæ ныхмæ ’рлæууæн, дзурæн нæй! 
Сæ фидар рæхысты уæнгбастæй 
Гæбæци сау зæхмæ ныккаст. 
Хæхбæсты буц хисдæртæ астæй 
Зæгъынц æмхъæлæсæй: «У раст: 
Куы ласта фæндæгты рыг уарын 
Æмæ куы фесæфти Дзылат, 
Уæд номдзыд цуаноны хæдзары 
Къуыззиттæй зарын систа уад. 
Гæбæци нал фæзынди... Хæхты 
. Кæддæрау нал хъуысти йæ кой, 
Фыццагау тар хъæд æмæ рæгъты 
Уый сырдты нал кодта сæргой... 
Уæдæ кæм уыд цы бæсты хатти? 
Мыййаг, кæд дард балцы фæцыд? 
Йе искуы нафы куывды бадти? 
Æви ызнагимæ хæцыд? 
Цæмæн, кæдæм фæлыгъд нæ комæй 
Æмæ кæм æмбæхста йæ фæд? 
10 Кæмтты рухс |4б 

Уый ацы адæмæн æргомæй 
Ныртæккæ комкоммæ зæгъæд: 
Æнæ чырын, æнæ мæрддзагæй 
Цæмæн æрцыд Дзылат ныгæд? 
Нæ хæххон æгъдау æмæ уагæй 
Цæй тыххæй баззади фæсвæд? 
Дзылаты ингæныл йæ фæрæт 
Цæмæн сызгæ?.. Зæгъæд, зæгъæд 
Æмæ нæ хæхты бæрц фæцæрæд, 
Кæд раст, æнæ азым у, уæд! 
Сыджыт æрысс, ызмæнт æй, луар æй, 
Ыссад дзы не ’рцæудзæн уæддæр...— 
Гæбæци ницы дзуры барæй, 
Фæлæ йæ фыдраконд ысхъæр: 
Уый иу бон йе ’лгъыстаг хæдзарæй 
Йæ чызджы акодта сæударæй 
Æмæ йæ барвыста мæрдтæм!..» 
Кæмæндæр райхъуысти йæ хъæр: 
«Тæрхон!.. Ныр не ’рттиваг кæрдтæн 
Кæрдинаг нал баззад æндæр!..» 
Хæхбæсты буц хисдæртæ астæй 
Тызмæгæй, тархуызæй кæсынц 
Æмæ сæ кæсдæрты æвастæй 
Æнцад сæ карз тæрхон хæссынц: 
«Фыды фарн чи фехалы барæй, 
146 

Ис уымæн йу тæрхон: мæлæт!.* 
Хуыцауы фæнд æмæ æхсарæй 
Гæбæци айнæгмæ цæуæд. 
Уым кард æмæ фæрæтдзæгатæй 
Ыссудзын кæнæд дуртыл арт,— 
Кæмæн нæ уа æрхуыссæн уадæй, 
Кæмæн хауой йæ зынгтæ дард. 
Æмæ йæ не ’нхъæлцау кæсдæртæ 
Уым абон басудзæнт, цæмæй 
Сыгъдæгæй баззайой нæ сæртæ... 
Цæут, æндæр тæрхон ын нæй!..» 
Уæд айнæг базмæлыд, уæд хæхты 
Ысниудта зилгæ уад куыддæр. 
Арв бамбæхст абухгæ æврæгъты, 
Мигъ комы — сау калмæй фыддæр: 
Ызгъоры, къæдзæхтыл ыздыхсы, 
Йæ цæссыг айнæгмæ кæлы 
Æмæ дзы хæхты фарн ыстыхсы 
Æмæ дзы уæнгты туг сæлы... 
Гæбæци, о мæгуыр Гæбæци, 
Куы уыдтæ раст лæгыл нымад, 
Дæ ном уæд дам-думаг цы фæци? 
Зæгъ исты, бахъахъхъæн дæ кад! 
Гæбæци бамыри. Нæ дзуры... 
Дзылаты ингæнмæ фæраст 
Æрвонхуыз дидинæджы цуры 
Ыслæууыд... Джихæй йæм ныккаст. 
Фæстаг хатт уый сыфтæм æвналы, 
147 

Фæстаг хатт йнгæныл йæ къух 
Æвæры... Дидинæг ызгъалы 
Йæ сыфтæ... Дидинæг фæцух 
Æнамонд цуаноны уызæлдæй...— 
Гæбæци айнæгмæ цæуы... 
Адзалы базырты ызмæлдæй 
Цъæх айнæг барызти... Кæуы... 
Æрмæстдæр уыцы айнæг зоны 
Мæлæты тых æмæ æхсар: 
Хæхбæсты хисдæрты тæрхоны 
Фæстаг цæф уымæн у йæ бар! 
Фæстаг цæф... Цуанон æм фæхæссы 
Йæ æппæт цард æмæ йæ мæт 
Æмæ дзы не ’стъæлфы, нæ тæрсы,— 
Уый барæй равзæрста мæлæт... 
Уый цардæй бафæллад... Фæуырдыг... 
Ныр халдзæн айнæгыл йæ рон... 
Æмæ йын адæмы дызæрдыг 
Ыскæндзæн а зæххыл кæрон! 
Цæуы Гæбæци... Дзыллæ фенкъуыст 
Йæ фæдыл... Дам-думтæ... Уынæр... 
Сæ фæстæ арвы нæрдау райхъуыст 
Дзылаты сау ингæнæй хъæр: 
«Мæ фыд нæу не ’гъдæуттæй хæсдарæг, 
Сыгъдæг у суадонау мæ фыд! 
Мæнæн мæ бынгæнæг, мæ марæг 
Фыдохы сау барæг куы уыд! 
Ныр уымæ сынтытæ уæ рæзты 
148 

Фæтæхынц... Нал хъуысдзæни ныр 
Иæ ниуын бирæгъау хæхбæсты 
Æмæ йæ хъал бæхы мыр-мыр. 
Йæ риуы сызгæ ис, о адæм, 
Мæ фыды мастисæг нæмыг!.. 
Нæу тас фæцудынæй уæ кадæн, 
Уæ кадыл не ’рбатдзæни рыг...» 
Уыдис уый дидинæг... Йæ хъæрмæ 
Фæсабыр адæмæн сæ цыд. 
Арв мигъæй асыгъдæг, сæ сæрмæ 
Æрттивгæ хурзæрин лæууыд... 
Хæхбæсты хисдæрты тæрхоныл 
Цъæх айнæгæй æрфæлдæхт дур... 
Уæдæй нырмæ йæ хъæбул хоны 
Æрвонхуыз дидинæджы хур. 
Æмæ йын хъал дымгæ фæфасы 
Йæ дзыккутæ — æхсæв уа, бон, 
Йæ хъыг ын денджызмæ фæласы 
Уæрæх комы æнкъуысгæ дон. 
Уæдæй нырмæ ам уымæн гæсæй 
Лæууы бæласы хуызы лæг,— 
Цырддзастдæр — уадæй гуырд цæргæсæй 
Хъызт бон ызмæст фурдау — тызмæг... 
Æрвдзæф зæронд бæлас —- Тæбæци, 
Æрвонхуыз дидинæг — Дзылат... 
Ныр дæр нæ рох кæнынц кæрæдзи 
Æмæ сын ницы хъом у уад. 
Лæууынц дæллаг комы хъæбысы, 
149 

Нырма нæма ссыди сæ маст 
Æмæ сæ цæстысыг нæ сысы — 
Нæ фæци къада-дон уый ласт... 
Мæскуы. 1967—1968 азтæ. 
150 

т 
МÆ ФЫДЫ ХУЫМ 
Цæргæсы базыртау — мæ хъæу. 
Йæхи бæрзонд къæдзæхтæм систа. 
Кæм рагон мусы лæгъз ыснæуу, 
Кæм та зæронд хæдзæртты систæ 
Кæлдтытæ, къахыртæй лæууынц 
Æнусты рыджы бын æмбæхстæй 
Æмæ сыл дымгæтæ кæуынц 
Рыгæй норст дард азты хъæлæстæй. 
Мæ фыды мигъæмбæрзт уæзæг!.. 
Йæ сæрмæ сау халæттæ уасынц 
Æмæ йын уарынтæ йæ сæг 
Ныр дæр ма арф адагмæ ласынц. 
Цымæ кæд фæуыдзæни ласт? 
Цæмæн, цæмæн та йæм ныджджих дæн, 
Æмæ цæй тыххæй дæн фæлмаст?.. 
Фæлгæсын азты сæрты мигътæм 
Æмæ уынын: æрбадт мæ фыд 
Уырынгтæ сау дурыл æнкъардæй. 
Цыма йыл тыгъдызæй æрцыд, 
151 

Цыма йæм сау уæрдоны дардæй 
Хъæбулы сау чырын ысласт... 
Хид фемæхст суадонау йæ ныхæй. 
Цæмæндæр комырдæм ныккаст 
Æмæ нæ хауы дзырд йæ дзыхæй... 
Иæ ризгæ уæрджытыл мæ сæр 
Мæ фыдæн сабыргай æруагътон. 
«Баба... Фæзæронд дæ æгæр...»— 
Цымæ йын афтæ та куыд загътон? 
«Лæппу, æцæг зæгъыс, æцæг... 
Мæ цард зæронд тынау лæзæры. 
Рæхджы мæ бахъæудзæн лæдзæг... 
Мит уары, залты мит мæ сæрыл... 
Ис мæнæ хохрæбын нæ хуым — 
Нæ хæххон зæххыты мæгуырдæр. 
Бæхы къах никуы ’рлæууыд уым, 
Уым никуы адарди дзывыр дæр. 
Уыныс, æввахс æм дон дæр нæй, 
Уым сæрды калм дæр ма нæ лæсы. 
Йæхи дзы ’мбæхсы фæлмы мæй, 
Зымæг æм хуры цæст нæ кæсы... 
Фæлæ нæ дарæгыл уæддæр 
Æз уыцы хус зæххы нымадтон 
Æмæ иæ уалдзæг дæр, сæрд дæр 
Мæ хиды æртæхтæй æхсадтон. 
Кæлæх тæссæртты йæм кæддæр 
Лæгуæрдоны сыджыт фæластон,— 
Уæдæ цы гæнæн уыд æндæр?— 
152 

Тæсчъы йæм фаджыс дæр фæхастон 
Æмæ йæ белæй къахтон æз, 
Зылдтæн æм сабийау æдзух дæр. 
Æмæ йæ ныфсæй хастон рæз, 
Цыма уæззау уаргъæй фæцух дæн... 
Йæ дойны хус зæххæн куы ссыд 
Мæ туг, мæ сур хиды æртæхтæй, 
Уæд ыл æвирхъау зæй æрцыд 
Цыргъсынæг, митифтыгъд къæдзæхтæй...» 
Ныджджихи, цавддурау, мæ фыд,— 
Йæ ныхас аскъуыди æрдæгыл. 
Цы йыл æрбамбæлд æмæ куыд?..— 
Æрхауди бур дзала-кæрдæгыл... 
Фæлæ ма ихсыд бел уæддæр 
Æлхъывдæй баззади йæ къухы, 
Зæгъ систа айнæгыл гæр-гæр, 
Ызгъордтой арвыл мигътæ дугъы... 
Гæбазгай хаудтой мигътæ фæзтæм 
Мæ фыды ’мпъызтытæ хæдонау. 
Æмæ куы ныттари хæхбæстæ 
Фыдуацхæссæг, фыдохы бонау. 
Нæ хуымæй дурты цæндтæ зынд,— 
Æндæр дзы нал уыди ызмæлæг. 
Ыстæй æртахт кæцæйдæр сынт — 
Фæдисы саубазыр хъæргæнæг... 
Ысбæзджын æхсæв... Уарыд зæгъ... 
Фæлæ мæ фыд æнцад хуыссыд. 
Йæ хъæццул — арв, йæ гобан — зæхх— 
153 

«Йæ фæллад уыдоныл ыссыд». 
Æмæ та сбон... Æмæ та сбон... 
Йæ тæрхон рахаста нæ хъæу: 
Зæйласт хæххон хуымы кæрон 
Ингæнæн афтæ ’взæр ран нæу... 
Мæ фыдæн белыхъæдæй уым 
Лæгдыхæй ратыдтой йæ къухтæ: 
«Ныр къахын нал хъæудзæн дæу хуым. 
Д,æ судзгæ сагъæстæй фæцух дæ... 
Фæлæ уæддæр дæ зæххæн ам 
Ныр дæр у хъахъхъæнæг дæхæдæг, 
Цæмæй йæм ма бабыра калм, 
Цæмæй дзы ма ’рлæууа фыдгæнæг. 
Къæйдур —- нæ, белыхъæд дын — цырт,— 
Дæ тæппал къухвæллойæ сцæттæ.— 
Уый искуы сласдзæни дæ фырт 
Æмæ дзы сгардзæни дæ фæдтæ...» 
Уæд банцад дымгæтæн сæ хъазт. 
Мæ фыд йæ ингæнмæ ныххызти. 
Фæлæ ма сау сынтæн йæ уаст 
Дыууиссæдз боны хæхтæй хъуысти. 
Дыууиссæдз боны мигъ лæсыд,— 
Лыстæг сæлфынæг йемæ хаста 
Æмæ дзы дурты дойны ссыд, 
Мæ фыды дойны та нæ саста... 
Æмæ тыхсти, тыхсти мæ мад: 
«Куыд уыдзæн уыцы лæг?.. Цы уыдзæн?.. 
Нырма у бинонтыл нымад... 
154 

Нæ хæдзар уайдзæфаг фæуыдзæн, 
Ныр дæр ын истæмæй йæ ном 
Куы нæ ыссардæуа, мæгуырæг...— 
Ныххуси дойныйæ йæ ком... 
Йæ уд æххормагæй ыскуынæг...» 
Хæрнæг ыскæнын та йæ бон 
Нæ уыд... Йæ хуыссæны куы рабадт 
Æмæ ныххæлар кодта дон 
Мæ фыдæн иу æхсæв... Фæстаг хатт... 
Уæдæй нырмæ фынæй у хуым 
Æнусон дурцæндтæн сæ быны. 
Бæхы къах никуы ’рлæууы уым 
Фыццагау... Гутон дзы нæ зыны. 
Уым дымгæ сау мигътæй ныр дæр 
Фæкæны къæдзæхтыл тынуæрдæн. 
Æгас зæхх — ме ’рдхæрæн уыгæрдæн!.. 
Æмæ сыл не ’рцæудзæни зæй. 
Мæ бæзджын сæрвæтты, мæ фæзты 
Рыгæвæрд дурты цæндтæ нæй. 
Нæ тæхынц сынтытæ мæ фæстæ. 
Мæ фыдæн не сластон йæ цырт 
Æмæ йын не сгарын йæ фæдтæ...— 
Цæмæн, цæй тыххæй_садза фырт 
Фыдæлты мард бæхтæнТцæфхæдтæ?! 
Æз хуры рухс тынтæй лæдзæг 
Ыскодтон фидæны сæрвæлтау. 
Мæнæн æндæр æфцæг — уæзæг, 
Фæндагыл арв мæнæн — улæфтау. 
155 

Мæнæн æхсæрдзæнтæ — фæндыр, 
Мæсгуытæ — а зæххыл нæ хæхтæ. 
Мæ къухты ноггуырд мæй — æнгуыр, 
Кæсæгтæ — урс-урсид æврæгътæ. 
Тæхгæ ыстъалытæ мæнæн 
Фæндагыл — ног ыссыгъд цырæгътæ, 
Уæдæ цы бауромдзæн мæн: 
Цы тызмæг къæдзæхтæ, цы рæгътæ! 
Нæ барын белыхъæдæй æз 
Мæ фыдау хус зæххы гæбæзтæ,— 
Мæнæн егъаудæр у мæ хæс, 
Мæнæй фылдæр домы мæ бæстæ. 
Æз царды уалдзæджы «хæрзбон» 
Æрхæндæг тар æхсæвтæн загътон. 
Зæйласт хæххон хуымы кæрон 
Мæ фыды сау ингæн ныууагътон 
Æмæ лæууы ныр дæр ма уым... 
Æнусты рыджы бын æмбæхстæй 
Хъæрзы, хъæрзы цæф лæгау хуым, 
Дзыназы дард азты хъæлæстæй... 
Мæнæн та арвы бын мæ хъæу 
Йæхи æндæр бæрзæндтæм систа. 
Уым зары дзагæфсир мæнæу, 
Зынынц дзы ног галуанты систæ... 
1967 аз.~ 
166 

ЧИНЫДЖЫ ИС: 
Æмдзæвгæтæ 
Æнусы ’мбис .... . . 7 
«Æз нырма æнæ лæдзæгæй...» 9 
Мæ хомæ 12 
Цæуын... .14 
Хуры тынты арт 16 
Мæ Ирмæ 20 
Хæс 24 
Рæстæг 27 
«Сæуæхсид арвыл аныхъуырдзæн тагъд...» 29 
Хъысмæт 30 
Домæн 33 
Æрмæст мын макуы зæгъ 34 
Комы лулæ 35 
Мæ хъæу 36 
«Мæ хъæу—тымбыл къухты мæсыг...» 37 
А изæр 39 
«Уынгмæ-ма ракæсут, Иры лæппутæ,..» . 42 
Мæ мадмæ 43 
167 

Мæ хъæбулма* . * * < . 45 
Дуртæ 46 
Стъалытæ 49 
Æфсир 53 
«Комæй мигъ сыстад...» 54 
Кæндыс 55, 
Мæнг хъуыды • .56 
«Чыртæ-чыртæй* фæлæсынц хохыл мигътæ.—...» 59 
«Арвы цъæх хъуымац хæсгардæй...» ... 60 
«Зæронд тулдз, рагбонты...» 61 
«Фæтызмæг арв, цыма æваст...» . . . г 62 
Айнæджы хъыг -.63. 
«Æргуыбыр кодтон комы донмæ,— » . 64 
Дæ цæстытæ ... . 65, 
«Æндæвта сæрд...» . §% 
«Фæстаг писмо...» 69 
Фæзын мæм :, 71 
Зæгъ исты!... ...... ...,.А .^4 
«Боны рухс арвы кæрæттæй...» . . . .\, 75 
«Ды искуы мæйдар æхсæв хъæды...» . . . 77- 
«Мæ хуры тын...» . _л 78. 
Ма йæм тæхут, хуры тынтæ,—...» • ?9 
Нæ йæ исын .80. 
Турчы фыстытæй 
1. Найгæнæг 82 
2. Хуымгæнæг 83 
158 

3. Чындздзон *Шзг , , I , ; , . 64 
4. Зæронд ус 85 
5. Æз агуырдтон зарæг.. ... 88 
6. Дзæгъæл дидинæг 90 
7. Сабитæ .91 
Кадджытæ 
Партийы кадæг . . . ’ . 95 
Тузар . . .101 
Дидниæджы ингæн .... .122 
Мæ фыды хуым * 151 

Цирихов Михаил Тасолтанович 
СВЕТ У ЩЕ Л ИЙ 
Стихи и поэмы 
Редактор Б. А. Муртазов 
Художник И. К. Тибилов 
Художественный редактор X. Т. Сабанов 
Технический редактор Ю. В. Гречишкина 
Норректоры М. Б. Савкуева, В. Т. Дзодзикова 
Наборщик Н. Белоусова 
Печатник 3. Г. Каргиева 
Сдано в набор 26-11-1968 г. Подписано к печ. 29-У-1969 г. 
Формат бумаги 60x90/32. Усл.-п. л. 5. Учетно изд. лис- 
тов 4,77. Заказ № 603. Тираж 1000. Изд. № 137. 
ЕИ 00897. Цена 69 коп. 
Книжное издательство Управления по печати при Со- 
вете Министров СО АССР, г. Орджоникидзе, ул. Димит- 
рова, 2. 
Книжная типография Управления по печати при Совете 
Министров СО АССР,!г. Орджоникидзе, ул. Тельмана, 16 
7-4-3 
61-69М 


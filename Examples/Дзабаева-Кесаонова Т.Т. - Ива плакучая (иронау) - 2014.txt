ДЗАБАЙТЫ-КЪЕСАОНТЫ ТАИСÆ 
ДОНХÆРИС 
Гасситы Викторы номыл 
рауагьдадон-полиграфион куыстуат 
ДЗÆУДЖЫХЪÆУ 2014 

ББК 84BРос-Осе) 
Дз-П 
Дзабаева-Кесаонова Т. 
Дз—11 Ива плакучая [Текст]: роман / Т. Т. Дзабаева-Кесаоно- 
ва — Владикавказ: Издательско-полиграфическое пред- 
приятие им. В. А. Гассиева, 2014 — 276 с. 
84BРос-Осе) 
© Дзабаева-Кесаонова Т. Т., 2014 
15ВЫ 978-5-91139-305-2 © Гаппæва Н. У., оформление, 2014 

с«Й ^§]ИЙН@^ 9>> 
ВМЕСТО ПРЕДИСЛОВИЯ 
Роман Таисии Тамбиевны «Ива плакучая» я читал 
дважды и со всем вниманием, на какое только способен. 
Скажу сразу же: роман на меня произвел хорошее впечат- 
ление. 
На мой взгляд, роман заслуживает отдельной публи- 
кации. Роман, надо сказать, не страдает растянутостью. 
Все в нем изложено компактно, деловито, все связано и с 
персонажами произведения, и с историческим временем, 
в коем живут и действуют люди, населяющие роман. Не- 
нужных авторских отступлений нет. 
Роман состоит из двух частей. В нем жизнь и судьбы 
двух поколений. Хронологические рамки действия - се- 
редина 30-х годов и послевоенное десятилетие, заверша- 
ется все встречей главных лиц романа на Орловщине1 и 
поминанием воинов погибших в Великой Отечественной 
войне. 
Первая часть повествования посвящена молодым лю- 
дям предвоенных лет. Их образу жизни, природе их ха- 
рактеров, моральному состоянию и деятельности. Это 
люди по призванию своему творцы, не только любят 
жизнь, но и созидают ее: по законам красоты и добра, 
трудолюбия и человеколюбия, чести и высокого личного 
достоинства. Поразительна также их преданность любви 
1 д. Улемец Орловской области. Ныне Калужская обл. 
5 

~г* <*^1§)^е^@у^ о, 
и справедливости, стойкости в трудных ситуациях, в пре- 
данности Родине, родной земле без всякого высокопарно- 
го разглагольствования, коего в нашей литературе сверх 
всякой меры... 
Главные герои романа: Сослан Дзодзиков, Асят, Ма- 
дина Доциева, Анна, Артур, Диана, Лазарь Байсонгуров 
и другие выписаны довольно подробно. Они убедительны 
в своих поступках, в отношениях к окружающей среде 
(людской и природной) как психологически и нравствен- 
но, так и идеологически. Они все верны в любви и друж- 
бе, ни шагу не могут сделать вопреки своей чистой нрав- 
ственной природе, ради личной выгоды. Они совестливы и 
прямодушны, и в трудных ситуациях, и в благополучное 
время. 
Таисия Тамбиевна умеет и повествовать, и изображать, 
и размышлять. Это естественные качества любого дарови- 
того литератора. Но особенность искусства Таисии Тамби- 
евны заключается в том, что она повествует, изображает и 
размышляет на пределе лирической исповеди. Она как бы 
не знает никакой литературной условности. Все, что она 
пишет, говорит и сообщает, все делается с какой-то перво- 
начальной, я бы сказал даже - детской, исповедальной 
искренностью. И она это делает так убедительно, словно 
рассказывает перед самыми близкими друзьями свои вос- 
поминания о пережитом, о горестном и радостном опыте 
жизни, реальной, а не вымышленной жизни людей осе- 
тинского села в 30-40-е и 50-е годы XX века. 
Таисия Тамбиевна отлично знает то, о чем повествует. 
Это тоже важное качество романа «Ива плакучая». Одна- 
ко самое главное художественное качество произведения - 
исповедальная искренность повествования. 
Еще раз возвращаюсь к своей аттестации романа: «Иву 
плакучую» следует издать... 
Нафи ДЖУСОЙТЫ, 
народный писатель Осетии, доктор филологических наук, 
главный научный сотрудник Юго-Осетинского 
НИИ им. В. Н. Ванеева, 15 ноября 2009 года 
6 

хаи 
Бæхджын 

«<а <^®^М®^3 «*> 
I СÆР 
Цæгат Кавказы хохрæбынты уалдзæг тæргайгæнаг у. Иу 
бон нæлгоймаджы сæрыл сæрдыгон худ сæрыстырæй уынг- 
ты фæтезгъо кæны, дыккаг бон та тæрхæгæй хæлæггæнгæ 
акæсы зымæгон худы фæдыл. Фæлæ кæд нæ уалдзæг ахæм 
тæргайгопп у, уæддæр базмæлыд æрдз. Халсарты цæхæра- 
дæтты сæ сæртæ сдардтой нуры æмæ мыггаджы хъæдындз. 
Каурæбынты сау хъæлæрдзыйы къутæртæ фæцъæхбын 
сты, гутоны фындз кæм нæ абыры, уымыты, быруйы хæд 
рæбынты, обæутты сæрты, йæ сындз сыфтæ сдардта пысы- 
ра. Уæдæ хъæдрæбынты, тæрфыты былгæрæтты, донгуы- 
рæны дæр нæууытæ уалдзæджы уддзæфмæ фæцъæхбын 
сты. Æртахтысты сауцъиу æмæ гугукгæнаг. 
Гугукгæнаг куы иу хæдзары сæр абады, куы иннæйы. 
Кæй хæдзары сæр абадт, уыдонмæ агуыридур ныххойы йæ 
дзæбуг сæрæй «гугу-гукк-гу-г-укк». 
Уалдзæджы фидиуæджы хойынмæ адæм змæлынц сæ 
бæстыхæйтты. Адæймаджы къухты февнæлдмæ гæсгæ 
тæлфынц кусæнгæрзтæ: сагæйттæ, халамæрзæнтæ, 
рувæнтæ, белтæ, фæрæттæ... Чи йæ цæхæрадон сыгъдæг 
кæны фароны фæсалæй, чи зилы йæ бырумæ, чи бийы 
9 

с«й М®МН®^5 9>> 
ног кау, чи та æхсæды дыргъ бæлæстæ. Цæхæрадæттæй 
кæлы фæздæг. Уæлдæфы адæймаг æхсызгонæн æнкъары 
фæздæджы тæф. Куыстдзагъд адæмы хъæлæба, сырддон- 
цъиуты цъыбар-цъыбур, гугукгæнаджы уаст... уалдзæджы 
уыцы миниуджытæ адæймаджы уæнгрог кæнынц. 
Астанты Инал æмæ йæ æвддæсаздзыд чызг Асиат дæр 
архайынц сæ цæхæрадоны. Зымæг-зымæджы дæргъы 
хъæллæгъы фæлхоримæ фосы фаджыс ирвæзт æмæ ныр 
уый аххосæй арт гуыр-гуырæй судзын кæй нæ фæразы, 
уый тыххæй цыма чызгæй йæ маст иста, афтæ-иу æм 
Асиат фæлхæртты сагойгомимæ куы фæцæйцыди, уæд-иу 
ыл йæ хуыдуггæнаг бæзджын цъæх фæздæджы тъыфыл 
баскъæрдта, ууыл цыма тынгдæр мæсты кодта, афтæ-иу 
ныззылди, фæздæджы бын-иу аууæрста хъæлæрдзыйы 
къудзитæ, нуры æмæ хъæдындзы лæппын сыфтæ. Инал 
сагойæ артдзæстимæ архайгæйæ Асиатмæ дзуры: 
— Чызг, цæгат-скæсæнæй дымы, уаргæ кæндзæн. 
Кæрдо бæлас дæр ма куы ахсæдис. Мæнæн куыстмæ цæ- 
уын афон у. 
— Хорз, — разыйæ загъта Асиат. Базгъордта сарамæ, 
фездæхт иукъухыг хырх æмæ бæласæхсæдæн хæсгардимæ. 
Йæ фыд кæрты дуарæй нæма ахызт, афтæ кæрдойы сæрæй 
ракаст. Йæ цæст ахаста бæласыл. Бæрæг уыдысты бæласы 
хуылфмæ чи цыди, уыцы æнæхъæугæ къалиутæ æмæ фа- 
роны лæппын таутæ. 
Асиат акаст хъæумæ. Сывæллæттæ хъазынц уын- 
джы, каурæбынты рыджы бæгъдулæг кæнынц кæ*рчытæ, 
рæсугъд нæл гогыз йæ къæдзил ныппака г.одта æмæ куы 
иуырдæм акафы, куы иннæрдæм. 
Уæлбыл цъæх кæрдæгыл хизынц рæуæ^тæ. Йæ цæст 
æрæнцад сæ хæдзары сæрыл, астæуæй фефсæрста, цыма 
йыл раст уæйыг бæхбадт акодта, афтæ. 
Бæласы сæрæй хъуысы куы хырхы уынæр, куы хæсгар- 
ды чъепп-чъепп... Кæрæдзийы фæдыл бынмæ зивæггæнгæ 
кæлынц къалиутæ: чи егъаудæр — лæдзæгæн бæзгæ, чи — 
тæсчъы уисау... 
10 

с^ У^§)^^И@^ 9>> 
Иналы хæдзар æртæ рудзынгæй кæсы уынгмæ — цæга- 
тырдæм. Æвæрд ис уæлæмæ, хъæдмæ цæугæйæ галиу 
фарс. Хæдзарæн йæ хуссарварс кæрт, сæнæфсир æм æрба- 
хызт быруйы сæрты цæхæрадонæй. Скъæттæ — хæдзары 
дæллагварс. Скъæты дуар уынгмæ. 
Инал цыди уæззау къахдзæфтæй йæ куыстмæ, колхо- 
зы дыргъдонмæ зилы æмæ дзы кусы хъалагъурæй дæр. 
Йæ зæрдæбын фæллойæ разы сты колхоз æмæ хъæубæстæ. 
Урсдоны доны хиды сæрты бахызт, фæстейы аззад хъæу, 
уæддæр йæ сæрæй нæ цух кæны йæ чызг. 
Асиатыл авд азы куы сæххæст, уæд амард йæ мад. 
Фыдмæ ус курыны фæнд нал уыди, фæлæ цард адæймагæй 
домы йæ æнæфыст закъонтæ. Дыууæ азы фæстæ æрхуыд- 
та Астемыраты чызг, бæрзонд, хæрзхуыз, сæрæн фезмæлд 
æмæ карз ныхасыуагимæ сылгоймаг. Кæд Асиаты мадау 
уæздан нæ уыдис, уæддæр хæдзар уынджы рагъыл мæгуыр- 
хуыз нал уыди: йæ хъустыл ауад Арсæгты Дибæйы ныхас, 
агъуысты къуымты йæ цæст ахæсгæйæ. «Кæд цыфæнды у, 
уæддæр ныр уæ хæдзар сыхбæсты царды зилахары æмцыд 
кæнын райдыдта». 
Дзерассæ хæдзары лæмбынæг æфсин нæ уыд. Сывæл- 
лонмæ кæсын та æппын нæ бауарзта. Куыддæр райгуы- 
ры, афтæ йæ Асиаты хъæбысмæ баппары, йæхæдæг — 
быдырмæ... Судзин æмæ хæсгардимæ та — куыдз æмæ 
лæдзæг. Хæринаг кæныны бæсты быдыртæ иннæрдæм 
афæлдахдзæн. Йæ сывæллæттæ йæ зæрдыл æрбалæууы- 
дысты æмæ йæ мидбыл бахудт. Афæдзмæ йын ныййардта 
лæппу Фидар. Стæй чызг Аниссæ. Ноджыдæр та лæппу 
Бибо. 
Фæлæ Асиатæн тæригъæд кæны. Йæ тар цæстæнгас 
ахаста рагуалдзæг быдырыл, раст цыма зæххы бын егъау 
арт счынди æмæ йæ фæздæг мæры æхсæнтæй уæзбынæй 
хæрдмæ хъары, афтæ. Йæ цæст æрхæцыд таджы былты 
бæлæстыл, æхсæр, хъæддаг кæрдо, мугæ æмæ донхæрис 
бæлæстыл. Æвæдза, иунæг донхæрис нал тæрсы уазалæй 
æмæ иннæтæй раздæр акодта йæ уалдзыгон къаба... Йе 
’рфгуытæ куы фæирд вæййынц, куы фæтар. Йæ хъуы- 
11 

с*а ^®ИМ®^й &>- 
дыйы ноггуырд сабийы кæуын йæ хъустыл куы ауайы, 
уæд æрфгуытæ сæхи хæрдмæ сисынц... 
Уæд æхсæвæддæ мæнæу най кодта Дзерассæ. 
Фæсæмбисæхсæв уыдаид, афтæ фæзынди сæхимæ. Агъуыс- 
ты дуарæй куы бакаст, уыцы рæстæг раст Асиат сывæл- 
лон йæ хъæбысы, афтæмæй фæтæгены цырагъы судзгæ 
æвзагмæ дардта кружкæйы æхсыр. Сывæллон цъæхахст 
кодта. Чызг нæ бафиппайдта, фыдыус куыд бацыд, уый. 
Ус рамæсты, бауад æмæ Асиаты ныццавта. Чызг фæуыр- 
гъуыйау, чысыл ма бахъæуа, цырагъыл ма бахауа... 
Хъæлæбамæ уатæй рацыд Инал... 
Йæхицæн нæ хатыр кæны, йæ сидзæр чызгыл цы 
æфхæрдтытæ уайы, уый. 
Астантæ æмæ Арсæгтæ хæрз сыхæгтæ сты. Сæ лæппу 
Таймуразæн хæдзармæ бацæуыны хъомыс нал вæййы, 
Асиат цæхæрадоны куы фæархайы, уæд. Мæнæ йæм ныр 
дæр дзырдæппарæн кæны сæ фæткъуы бæласы сæрæй. 
Чызг æм ницы йæ хъус дары. Таймураз колхозы нарт- 
хоры зындгонд куыстгæнæг у. Йæ бригад фарон бацахста 
фыццаг бынат сæ колхозы иннæ бригæдты æхсæн. Ацы аз 
йæ нысан у районы фыццаг бынатмæ. Æмæ йын æнтысгæ 
дæр бакæндзæн: æнæзивæг, куыстуарзон. Хъæубæстæ йын 
йæ къæпи æмбисондæн хæссынц. «Таймуразы рувæнау 
æрттивы»... 
— Халоны айчы тъыллупп ма æркæн, — хъазæн ныхас 
та баппæрста Таймураз чызгмæ. 
— Æнæмæт у, — дзуапп радта Асиат, — хизгæ кæнын, 
къалиуты цæнд æгæр егъау сси, хъæдкалджыты куыста- 
дау... 
Чызг æмбары лæппуйы зæрдæйы уаг... Йæ зæрдыл 
æрлæууыд... фарон нартхор тонгæйæ иннæтæй фæхицæн 
сты хуымы æмæ йæ бафарста: «Кæдмæ мæ удхарæй 
мардзынæ?» — «Ницы дæ марын». «Куыд нæ? Мæ мин- 
æвæртты мын сæргуыбырæй куы рарвитыс, уæд мæнмæ 
æрбакæсын». «Омæ, чызджытæ... ракур æндæры». Уæд не 
’мбæрста, «æндæры» цæуылнæ куры, уый. Таймураз ра- 
иртæста, йæ зæрдæ кæмæдæр кæй æхсайы, уый. Йæ хъуы- 
12 

<ча М®^И®И «>> 
дыйы æрзилдух кæны сæ хъæуы фæсивæдыл, уæдæ сæ 
кæцы æрæнцайын кодта Асиаты цæстытыл уарзондзина- 
ды тæлм? Суанг ма гуырысходзинад абады сæ колхозмæ 
горæтæй æрвыст тракторист Сосланыл дæр... 
Дымы, куы цæгатæй, куы ныгуылæнæй. Уымæ гæсгæ, 
цæхæрадæтты фæздæджы хъуымбылтæ дæр куы иуырдæм, 
куы иннæрдæм фæцæйлæсынц. 
Хъæумæ ног трактор фарнимæ фæцæуы. Хъæумæ нæма 
схæццæ, фæлæ йын йæ домбай зæрдæйы куысты уынæр 
дымгæ йæ æнæуынгæ базыртыл скъæфта: «Ног трак- 
тор, ног трактор!» хæрзæггурæггаг фæци хъæубæстæм. 
Иу хæдзарæй иннæмæ цины хабар хæссы. Цы хæдзармæ 
фæхæрзæггурæггаг вæййы, уырдыгæй разгъорынц адæм. 
Цæхæрадæтты кауты сæртæй гæпп кæнынц, чи хæдза- 
рæй згъоры, чи кæртæй, хæдзары æфсинтæй чи æд сывæл- 
лон, чи хыссæ къухæй. Сывæллæттæй та азмæлæн дæр 
нал уыди. Сабитæй бынтон къаннæг чи уыд æмæ чи ницы 
æмбæрста хабарæн, уыдон та сæ ныййарджыты фæччитыл 
ныкъкъæндзæг сты æмæ тарст цæстытæй кастысты. 
Адæмы æнæрæнцой змæлд хæдзарон мæргътыл дæр 
фæзынд. Нæл гогызтæ фæдисон хъæр систой, уасджытæ 
уасыдысты кæрæдзийæн бар нæ дæтгæйæ. Дзæргъ æд хъы- 
былтæ йæхи айста донгуырæнмæ. 
Асиат Сосланыл хъуыды кодта æмæ исдуг нæ бафип- 
пайдта адæмы хъæлæба, афтæмæй та, цалдæр боны йæ 
хъус хъæугæронмæ дары. Ныр адæмы згъоргæ куы ауыдта, 
уæд хъавыд афæрсынмæ, цы хабар у, уымæй, фæлæ... Йæ 
хъус ацахста тракторы уынæр. Афтæ йæм фæкаст, цыма 
уый æндон бæхы зæрдæйы хъæр нæ уыд, фæлæ Сосла- 
ны зæрдæйы уынæр у. Уынгмæ ауайынмæ куыд хъавыд, 
афтæ Дзерассæйы ауыдта уынгмæ ахизгæ æмæ цъусдуг 
фæсах. Фездæхт, бæласы быны пыхсытæ рамбырд кодта, 
артмæ сæ бакалдта. Артдзæст къæцæлæй азмæста. Зынг 
сыл фæхæцыд. Тракторы гуыв-гуыв хæстæгæй-хæстæгдæр 
хъуысыд. Хъавыд кауы сæрты акæсынмæ, фæлæ йæ Дзе- 
рассæ куы ауына, уымæй æдас нæ уæвгæйæ, йæхи фæиу- 
варс кодта. Зæхмæ хырх æмæ бæласæхсæдæн хæсгардмæ 
13 

~г» »^а)^^йг^3у*> &^ 
нымдзаст. Исдуг аджих. Дзырды уысммæ йæ цæсгом 
фæирд. Кæрдо бæласмæ сгæпп кодта. Уынг æм зынди 
тæбæгъау. Цыма пылы сцæйластой, афтæ адæм чысы- 
лæй, стырæй уыдысты уынджы. Чызджы зæрдæ цыдæр 
æхсызгон гуыпп-гуыпп скодта. Ног тракторыл иттæг аив 
фидыдта сырх тырыса. Тракторæн йæ разæй, йæ фарсмæ 
цыдысты бæхджынтæ. Сабиты къорд згъордта йæ фæстæ, 
бæхджынтæн æдзæстхиз фæндаг нæ дæтгæйæ... 
Æфсæн бæх тардта Дзодзыккаты Сослан. Асиатмæ 
афтæ каст, цыма хъæубæстæ цин кæны æрмæстдæр Сосла- 
ныл. Сывæллæттæ цымыдисæй быцæу кæнынц, цал гуто- 
ны ласын фæразы, ууыл. Иутæ зæгъынц — æртæ ласдзæн, 
иннæтæ зæгъынц фондз гутонæй къаддæр нæ. 
Астанты сыхы тракторы цыд æрсындæг æмæ бын- 
тондæр æрлæууыд, раст кæрдо бæласы акомкоммæ. Сос- 
лан æргæпп кодта. Адæмæн салам дæтгæйæ сылгоймæгты 
къордмæ æххæст нæма бахæццæ, афтæ Дзерассæйы къух- 
ты февзæрд фæндыр. 
— Нæ бæлццонæн иу кафт!.. 
— Æрц то-ох! 
Фæндыры рог цагъд, æмзонд къухæмдзæгъд, сахъгуырд 
бæхджынты бын, гуыбынæлвæст æмæ бæрзондкъах бæхтæн 
сæ сæпп-сæпп къуылымпы кæй æрцыд, ууыл сæ мæстджын 
мыр-мыр, сабиты цины уынæр, уыцы хъæлдзæгдзинадæн 
фæлмæн хъырныдта Урсдоны донгуырæн. 
Сослан æрзылд йæ тракторы алыварс. Акæса-ма, дуне 
дзыллæ йыл цин кæны, Асиат та æгæрыстæмæй сæ къæсæрæй 
ракæсынмæ дæр йæ сæрмæ не ’рхаста, уый та, хæрæг ихыл 
ныллæууæгау, ам ныццæхгæрмæ. Уæвгæ йæм цæмæ кæса?! 
Ныууынæргъыдта. Ныртæккæ йæхи атондзæн, сæ уæл- 
ныхты хæссынмæ йæ разы чи у, уыцы адæмæй, æрбал- 
васдзæн йæ æфсæн бæхы идон, хъен куыд ныллæууа. 
Мæстæлгъæдæй ма иу æхсгæ каст фæкодта Иналты ’рдæм 
æмæ йæ ауыдта бæласы сæр. Цыппар цæсты кæрæдзийы 
куыд нæ райардтой. Сослан йæ былтæ анцъылдта. 
— 0, кафын! — сдзырдта æмæ мидбылхудгæ цæсты- 
фæныкъуылдмæ Дибæйы цур æркъах-къухтæ кодта. 
Фæндырдзагъд æмæ æмдзæгъд сцырен сты... 
14 

с«я »^§)^абс^@^^ »^ 
Сосланы фыд фæмард Советон хицаудзинады сæраппонд, 
урсгвардионтимæ хæцгæйæ. Йæ мад амард тифæй. Цып- 
пæрдæсаздзыдæй бафтыд кæрдзыны къæбæрыл æххуыр- 
сты, хъуымæцты дукани чи дардта, ахæм гуыбынджын 
лæгмæ. Дуканигæсæн уыди иунæг чызг Сафиат. Фыд ба- 
зыдта йæ æххуырст, Нарты Сосланау, хъаруджын æмæ 
уæздан кæй у. Нæ йын бæззы сиахсæн?.. Иуæй хæрзуд 
у, иннæмæй та йæ фыд ацы цардарæзтыл йæ сæр ны- 
вондæн æрхаста æмæ сидзæр лæппумæ фыды цæстæй кæй 
кæсы, уый дæр хицауадмæ æнæнымады кæй нæ уыдзæн, 
уый æмбæрста. Дыууæ азы кæстæр у йæ чызгæй æмæ уый 
ницы кæны. Æстдæс азы куы сæххæст лæппуйыл, уæд ба- 
кой кодта йæ чызгæн йæ хъуыды. 
Чызг сразы. Сослан нæ куымдта, хойы зæрдæ йæм 
дарын, зæгъгæ. Куыстуарзон æмæ сыгъдæгзæрдæ лæппу 
нæ уарзта урскъух æмæ хъал Сафиаты. Фæлæ йæм фыд 
æмæ чызджы фæндоны ныхмæ схæцыны хъару нæ ра- 
зынд. Нæ баци йæ бон заводмæ куыстмæ бацæуын, 
ома куыстмæ зивæг нæ кодта, фæлæ йын йæ тыхсты 
рæстæг æххуыс чи бакодта, сыдæй мæлын æй чи нæ ба- 
уагъта, уыцы зæронд лæджы зæрдæхудт райсын æй нæ 
фæндыд. Кæй зæгъын æй хъæуы, искуы йын йæ цæхх 
æмæ кæрдзыны ратт йæ цæстмæ куы бадардтаид, уæд 
ын æнцондæр уыдаид йемæ дзурын. Фæлæ уыдис зонд- 
джын æмæ хиуылхæцгæ зæронд лæг. Афтæмæй æстдæсаз- 
дзыдæй бахауд цардласæн æфсондзы бынмæ. Афæдзмæ 
фыд амард. Сослан дукани радта паддзахадмæ йæ усы 
хивастæй. 
Сафиат Сосланы сусæгæй зынаргъ дзаумæттæ æмæ 
æхцатæ бафæсвæд кодта. Бирæ хъуыддæгтæй йæ зæрдæмæ 
нал цæуы Сослан. Йæ фыдау æххуырстытæ дарын йæ бон 
нæу, хæдзары æфсиниуæг усы дæр уый фæндонæй арви- 
тид, фæлæ уый ницы хуызы æрлæудзæн пец æмæ пысултæ 
æхсæн тасы уæлхъус. Сæ иумæйаг царды фыццаг бонтæй 
райдыдта сывæллоны кой кæнын, фæлæ Сафиат нæ разы 
кæны. Иуæй йæ мæлæтдзаг тасы æфтыдтой адæймаг гуы- 
рыны хъизæмæрттæ, иннæмæй та йæ тынг нæ фæндыд йæ 
гуыры конд свидауц кæнын. «Уæдæ кæд дæ гуыры кондæн 
15 

«е М®^*М®М> «*» 
тæрсыс, уæд махæн дарддæр иумæ цæргæ нал у», — загъта 
иу ахæмы Сослан. 
Ус кæд тынг разы нæ уыд йæ лæгæй, уæддæр æй нæ 
фæндыд Сосланæй фæхицæн уæвын æмæ загъта: «Æрмæст 
нæ сæхсдзынæн сывæллоны чъизи». «Ау, æмæ сабимæ та 
цы чъизи ис?» — «Базондзынæ йæ, — æртхъирæнгæнæгау 
дзуапп радта ус, — сывæллонгæс куы нæ баххуырсай, 
уæд». 
Уыцы бон фыццаг хатт трактор «Фæрзон»-æй хуым 
кодта колхозы дыргъдоны бæлæсты æхсæнты уынгтæ. 
Дыргъдон æмызмæлд кодта адæмæй. Сосланмæ афтæ 
фæкаст, цыма хъæуы ничиуал баззад. Нæлгоймæгтæ 
бæлæстæ æхсæстой, сылгоймæгтæ æмæ чызджытæ та сæ 
чъырæй цагътой. Сихор кæнынмæ æрæмбырд сты Иналы 
мусонджы раз. Трактор сæ размæ куы æрбахæццæ, уæд 
æм цалдæрæй сæ къухтæ фæтылдтой. Трактор æрлæууыд. 
Сослан рог æргæпп кодта. «Уый дын æмбæлæггаг!» Инал 
æм авæрдта бæгæныйы къус. Цæрвкъахæнты кувæггаг! 
«Дæ нуазæн бирæ, — загъта Сослан. — Цы зæды номыл 
конд æрцыд ацы нуазинаг, уымæн табу уæд. Уæ цæрæнбон 
бирæ уе ’ппæтæн дæр», — къус йæ былтыл куы сцæйдард- 
та æмæ зына-нæзына куы фергъуывта йæ сæр, уæд ауыдта 
мусонджы раз рæсугъд чызджы. Бафиппайдта, чызджы 
сау цæстытæ йæ цæсгомыл куыд афæстиат сты, уый. Сос- 
лан ферхæцыд. Йæхи фæиуварс кодта. «Дæхи хай», — 
сдзырдтой чидæртæ. Хатыр ракуырдта æмæ фæраст йæ 
трактормæ. Йæ рахиз къах схизæныл куы авæрдта, уæд 
та фæкаст чызгмæ. Дыууæ цæсты та йæм кæсынц æнцад, 
уæзбын цæстæнгасæй. 
«Нал! — фидарæй загъта йæхицæн Сослан æмæ трак- 
тор уромæн йæ къахæй тыхджын алвæста. — Нал, кæсгæ 
дæр æм нал фæкæндзынæн»... 
Сæуæхситты хъæуы колхозы картофы бурттæ адаргъ 
сты Урсдоны быдыры. Егъау кæрийы рагъы алыварс 
куыстой сылгоймæгтæ, зæронд лæгтæ, чызджытæ æмæ 
лæппутæ. Бурт йæ алыварс адæмы змæлдимæ афтæ зынд, 
цыма егъау цыппоркъахыг хъулон-мулон хъуынджын 
16 

с*а М®^^М®^5 **> 
калм базмæлы. Сæ размæ лæууыд дыууæ галуæрдоны, сæ 
гуыффæты ставд уисæй быд къутутæ. Къутуйы былгæрон 
алæууы картофæй дзаг бедра, кæнæ тæскъ, фæфæлдæхы, 
афтид мигæнæн та балæууы кæрийы раз. Къуту æххæст 
нæма байдзаг вæййы, афтæ æрлæууы дыккаг галуæрдон. 
Дзаг уæрдон узгæ-узгæ уæзбын ацæуы. Дзаг мигæнæнтæ 
та, уасæг кауы сæр куыд абады, афтæ абадынц уæрдоны 
къутуйы былыл.;. Афтæ ерысæй цæуы куыст. 
Бурттыты рахиз фарс, хуссарырдыгæй йæхи хох- 
рæбынмæ нылхъывта хъæд. Хъæдрæбын фæхсыл Стыр 
Къорайы дзуары кувæндон бæлас, хъæддаг кæрдо, аив 
æмæ сæрыстырæй лæууыд. 
Колхозонтæ картоф кæм æвзæрстой, уырдыгæй суанг 
хъæдрæбынмæ йæхи айтыгъта ног хуымгонд быдыр. Йæ 
фале, хурыскæсæнырдыгæй, хорз зынынц дыууæ егъау 
зиллаччы. Хъæумæ хæстæгдæр зиллаккыл цæуынц бæхтæ, 
иннæйыл та трактор. Рог дымгæ йæ базыртыл æрбахæссы, 
хуымонты «ауæдз, ау-æ-æдз!»... æмæ тракторы гъуыв- 
гъуыв. 
Асиат зæрдæрухсæй кусы. Æмраст картофы дзыхъхъы- 
ты рæнхъ фæхæццæ кæны кæронмæ, суанг хъæдрæбынмæ, 
йæ дзыхъхъыты картофы мыггаг æппары Куыдзой, Тай- 
муразы фыд. Йæ фарсмæ дыккаг рæнхъ хæссы Тайму- 
раз, Асиаты дзыхъхъытæ æмбæрзгæ. Таймураз йæ чын- 
дзæхсæвæй нырма фыццаг бон рацыд адæмы æхсæнмæ. 
Дыууæ къуырийы фæрамбæхс-бамбæхс кодта йæхи сыхы 
хистæртæй. Мæнæ ныр, йæ нымæтхуд йæ ныхыл дæли- 
ау конд, афтæмæй кусы йæ фыдимæ. Йæ фыдæн уыны 
æрмæстдæр йæ къæхтæ кирз цырыхъхъыты æмæ йæ къух- 
ты архайд. 
Асиат хуымы кæрон æрлæууыд. Йæ цæст ахаста кар- 
тофсадзджытыл. Хуым зынди, цыма тарбын хъæдабæ 
егъау гауызыл апырх чынди: сырх, бур, урс, кæрдæгхуыз 
дидинджытæ. Дидинджытæ змæлыдысты, цыма сæ дымгæ 
фæлмæн бауигъы, афтæ. Белтæ, бедратæ ферттивынц 
хурмæ. Адæмы зæрдæбын архайд, сæ уынæр, бел дурыл- 
хосты зæлланг, бедраты дзыгъал-мыгъул, тракторы хъæр 
хъæдæй æхсынцъы дидинджыты тæф, гакк-гуччы уаст, 
2 Заказ № 1709 
17 

с*«? ^4®^^^^ **-> 
цъиуты зард... Утæппæт змæлд æмæ æрдзы миниуджытæ 
иу кодтой æмæ лæвæрдтой адæймагæн æхсызгондзинад. 
Асиаты зæрдæ æнахуыр гуыпп-гуыпп скæны, дымгæ 
йæм куы дардæй, куы хæстæгдæрæй тракторы уынæр куы 
æрбахæссы, уæд. Йæ рæнхъ цыди Сослан кæм хуым кодта, 
уымæ хæстæгдæр. Трактор куы æрбазилы, уæд æм Сослан 
не сдзуры, фæлæ йæ хуымы кæрон иунæгæй куы ауыд- 
та, уæд йæ бадæнæй фестад. Чызг дæр мидбыл бахудт, йæ 
сæры тылдæй салам ратгæйæ. 
Трактор куыд дарддæр кодта, афтæ йæ хъæр уæзбынæй- 
уæзбындæр хъуысыд. Чызг йæ бел зæххы æрсагъта, ба- 
цыд пысырайы къутæрмæ. Сæ сыфты кæрæтты сындзытæ 
хъарагъулау лæууыдысты, цыма афтæ дзырдтой, никæй 
бауадздзыстæм нæхимæ æвналын, зæгъгæ. Фæлæ чызджы 
къухтæ рæвдз ратыдтой рагуалдзæг кæрдæг, тылаф-тылуф 
кæнгæ. Йæ куатæйы цалдæр æууæрцъываг куы ратыдта, 
уæд фесхъиудта тракторы мынæг дæргъвæтин уастмæ. 
Фæкаст галиуырдæм, трактор лæууыд хуымы кæрон. Сос- 
лан йæ цæнгтæ тракторы цалхыл æруагъта æмæ сыл йæ 
роцъойæ æрæнцад, афтæмæй каст чызгмæ. Асиат йæхи 
фæаууон кодта, йæ риуæй фелвæста къухмæрзæн, пысы- 
райы къутæры раз æй авæрдта, дымгæ йæ куыд нæ ахæс- 
са афтæ ма йын йæ кæроныл чысыл дур, раст хъæддаг 
æхсæры йас, авæрдта æмæ азгъордта. 
Æрлæууыд йæ рæнхъыл. Йæ сæр нæ исгæйæ кæны 
дзыхъхъытæ. Ехх, куыд æй фæндыд фæкæсын пысырайы 
къутæрмæ, цымæ Сослан бафиппайдта дуры бын йæ лæвар 
æви нæ? Кæд нæ, уæд тракторы уынæр куы адард уа, уæд 
æм сызгъордзæн. Фæлæ дзæгъæлы хъынцъым кодта. Сос- 
лан уæзбын æрхызт, йæ тракторы алыварс æрзылд, цалх 
йæ къахæй батъæпп кодта, стæй цъусдуг рæстæджы фæстæ 
сындæг къахдзæфтæй бацыд, йæхимæ йæ цы урс стъæлф 
сайдта, уырдæм. Раст чызг кæм бадт дзуццæджы, уым 
æрбадт йе ’ргом хъæды ’рдæм. Дуры бынæй систа миты 
хъæпæнау урс-урсид дари къухмæрзæн. Йæ былтæм æй 
нылхъывта. Чи зоны, цас фæбадтаид афтæ æдзæмæй, йæ 
мидхъуыдыйы сæнтты, дымгæ йæм хуымонты хъæр куы 
нæ æрбахастаид, уæд. Фесхъиудта. Къухмæрзæн авæрдта 
18 

<<2 ^4®^^^®^5 «*> 
йæ роны. Дур систа, лæмбынæг æм æркаст, авæрдта уый 
дæр йæ дзыппы æмæ сгæпп кодта трактормæ. 
Чызг тыхсти, кæд, мыййаг, Таймураз истæуыл фæгуы- 
рысхо, æмæ йын цыма йæ хъуыды бамбæрста, афтæ ба- 
фиппайдта лæппу: 
— Асиат, а горæтагмæ кæй нæ фæлæууыдтæ, уымæй 
хорз бакодтай, — чызг асырх, фæлæ ницы сдзырдта. 
Таймураз йæ ныхас кодта дарддæр: 
— Нæ чындзæхсæвы дæ ме ’мхæрæфырт федта, йæ 
зæрдæмæ фæцыдтæ. Минæвæрттæ дæм æрбарвитынмæ 
хъавы. Хъавы нæ, фæлæ æнæмæнг. Нæ мæм хъусыс æви? 
— Куыд дæм нæ хъусын. Фæлæ йын зæгъ, дзæгъæл 
фыдæбон ма кæнæд. 
— Фæлæуу-ма, фæлæуу, — рамæсты Таймураз. — 
Мæнæн нæ бакуымдтай, æмæ, раст зæгъгæйæ, æнхъæл 
уыдтæн, нæ уазæг трактористмæ дæ зæрдæ æхсайы. Фæлæ 
ныр бæстон базыдтон, уе ’хсæн кæй ницы ис, уый. 
— Цæмæй йæ базыдтай? 
— Куыд цæмæй? — бадис лæппу, — куыддæр трактор 
æрлæууыд, афтæ ды та лидзгæ ракодтай. Дæ бон уыд, дæ 
разы дæ куатæйы цы пысыратæ ис, уыдоныл ма бафта- 
уын. 
Асиат ныр фæхъуыды кодта йæ хъæбысы пысыратæ 
кæй ис, уый. 
— Ныртæккæ æртондзыстæм бирæ, сихоры хæрды 
скæндзыстæм пысырайы æууæрцъытæ, — йæ зæнгтæ 
фæдон сты, кæд ма, мыййаг, йæ къухмæрзæн уым ис... 
Сæуæхситты хъæуы абон ис дыууæ бæрæгбоны: 
Фыццæгæм майы æмæ Къорайы Стыр дзуары бæрæгбон. 
Хæдзæртты тохынаты фæздæг æмæ хæхты цъуппытыл 
хуры фыццаг тынты сæмбæлд баиу сты. Сæууон уæлдæфы 
бæлæсты дидинджыты тæфимæ баиу уæливых, дзыкка 
æмæ гогызы дзидзайы хæрзад тæф. Хъæуæн йæ ныгуылæн 
фарс цъæх нæуу быдыр æмызмæлд кæны бæрæгбонарæзт 
адæмæй. Стырæй, чысылæй цыдысты Дзуары бынмæ. Сыл- 
гоймæгтæ хуынтимæ, сывæллæттæ хъæлдзæгæй згъордтой 
сæ ныййарджытæн куы сæ разæй, куы сæ фæстæ. Дзуары 
19 

с«й М®^*М®^ &>> 
бынмæ рæвдзытæ кодта Дзерассæ дæр. Фæлæ куадзæны 
карз бæгæны сæумæрайсом йæ сæры бацыд æмæ кувинаг 
уæлвыцгæтæй чи басыгъд, чи та хом уыд. 
— Асиат, мæ хур, акæн-ма сæ, — бахатыд чызгмæ, æмæ 
бафæлдæхт хуыссæнтыл... 
Рабадт Дзерассæ. Стъолыл рæвдзæй лæууы хуын, 
сывæллæттæ бæрæгбонарæзтæй, бадтысты даргъ бандоныл, 
æрмæст ма Аниссæйы дзыккутыл сырх лент баста Асиат. 
Æрбацыд Дибæйы ног чындз Азæ æмæ хатыр курæгау 
загъта: 
— Дзерассæ, Асиаты-ма мемæ ауадз. 
— Кæдæм? — фæгæпп ласта Дзерассæ. Сынтæджы раз 
бандоныл хæрзитувæрдæй лæууыдысты йæ дарæс, бандо- 
ны бын та йæ сау лак туфлитæ. 
— Омæ ацæуæд, — бакаст чызгмæ. — Æрмæст рухсæй 
ам куыд уат, афтæ. 
Дзерассæ сывæллæттимæ куы ацыд, уæд Асиат хæдзар 
афснайдта, йæхи арæвдз кодта. Цъиуджын карк æмæ го- 
гызы æд цъиутæ æрбакодта кæртмæ, дуар ахгæдта æмæ 
рацыд уынгмæ. Уым æм æнхъæлмæ каст Азæ. Уый йæ 
куы ауыдта, уæд йæ цæстытæ æхсызгон æрттывд фæкод- 
той. Урс даргъдыс кофтæ аив бадт æрыгон чызджы 
хæрзконд гуырыл. Сау юбкæ æмæ сау дæрдджын туфлитæ 
йæ къæхтыл. Йæ дыууæ дзыккуйы быды фæсонтыл уæз- 
зау змæлыдысты. Азæйы уæлæ даргъгомау æрвхуыз къа- 
ба, урс бæрзондзæвæтджын туфлитæ. Йæ фæсонтыл йæ 
мыдхуыз дзыккуйы быд зынди даргъхауджын урс цыллæ 
кæлмæрзæны бынæй. 
Азæ Асиатæн йæ галиу цонгыл фæхæцыд æмæ фæраст 
сты. Хъæуы фæстæ адæмы гуылфæнæй йæ иувæрсты хуыд- 
та. Йемæ йæ аныхас кæнын хъуыд, фæлæ куыд райдыд- 
таид, уый нæ зыдта. Йæхæдæг дæр æй нæ бамбæрста, йæ 
армы бафæрсын куыд бафтыд, уый: 
— Дисæй мæлын мæхимидæг, махонæн цæуылнæ ба- 
куымдтай? 
— Цæмæй ды амондджын уай, уый тыххæй, — дзуапп 
радта чызг. 
20 

г<й М§)ИМ@)М^ »*> 
— Нæ хæстæг лæппу дыл йæхи мары, нæ йæ федтай 
дысонизæр? 
— Федтон... 
— Нæ дæм бауæндыд сдзурын. 
— Ау, ахæм бирæгъ дæн? 
— Йæ ныфс дæм нæ бахаста... 
— Æмæ йæ хъуыддаг дæуыл бафæдзæхста? — йæ хъуы- 
ды йын рацахста Асиат... 
-0. 
— Ницы дзы рауайдзæн. 
— Цæуылнæ?.. 
— Æз мой нæ кæнын, ахуырмæ мæ зæрдæ æхсайы. 
Йæхицæн та йæ зæрдæйы гуыпп-гуыпп ссыд æмæ аджих. 
«Цымæ кæм и ныртæккæ Сослан?» 
— Æвæдза, тынг æхгæд зæрдæ дæ, — бауайдзæф ын 
кодта Азæ. 
— Фыццаг хатт æй нæ хъусын. 
— Дæуимæ иу пут нæ, фæлæ дæс путы цæхх чи бахæра, 
уый дæр дын дæ зæрдæйы уаг нæ базондзæн. Ау, дæуæн 
уарзон нæй, уый мæ нæ уырны! 
Асиаты зæрдæ ныссæххæтт кодта. Ницы сдзырдта. Йæ- 
хинымæр та загъта: «Лæппу-уарзон нæй, фæлæ усджын. 
Æмæ уæд усджын, йæ сæр хъал сагау систа. Мæн æндæр 
ничи хъæуы. Зонын, мæн нæу, фæлæ уæддæр...» 
Дзуары куывддон кæрдо бæлас зынди егъау урс дидинæ- 
гау. Йæ быны, йæ алыварс æрæмбырд сты адæм. Хъæд дæр 
йæхи сфæлыста йæ уалдзыгон дарæсы; егъау урс, сырхбыл 
дидинджытæ тыбар-тыбур кæнынц кæрдæгхуыз хъæдабæ 
зæххыл. Рог дымгæ рæвдаугæ бакалы адæмыл фæткъуы 
бæласы стæммæ иугай уардихуыз æмæ кæрдойы урс дидин- 
джытæ. Хъæд уæззау базмæлы дымгæмæ. Бæлæсты сыф- 
сыф, алыхуызон мæргъты зарынмæ зæрдæ рухс кæны. Иу- 
гай цъиутæ: «чъырритт-чъырритт», «фитт-фитт», зæгъгæ, 
хъырнынц зараг цъиутæн. 
Асиат йæ цæст ахаста хъæуыл, афтæ зынди, цыма йæ 
райгуырæн хъæу йæ фæллад уадзы егъау дидинджыты 
бын. Йæ цæстæнгас æрæкцад хъæуысæр цъæхнæуу бы- 
21 

с*«> У^@^И®М *>> 
дыры адæмыл. Уыдон лæууыдысты аив æмæ кастысты, 
цъæх нæууыл цы барджытæ тезгъо кодтой, уыдонмæ. Ныр 
фæхъуыды кодта, абон сæ колхозы дугъонтæ, сыхаг кол- 
хозы дугъонтимæ дугъы кæй уайдзысты, уый... 
— Азæ, — сдзырдта Асиат, — нæхимæ нæма цæуæм? 
— Нæхимæ? Нæма. 
— Афон нæма у? 
— Дугъмæ бакæсæм. Нæ номдзыд тракторист дæр 
дугъы уайдзæн. 
Асиат кæд иттæг хорз зыдта, чи у «номдзыд тракто- 
рист», уæддæр бафарста: 
— Чи уайдзæн? 
— Махæй, ома трактористтæй, Сослан, æхсæзæм брига- 
ды бригадир, хъугдуцæг æмæ дæ сыхаг... 
— Таймураз? 
Дугъæттæм кæсджытæн сæ кæрон райдыдта хъæдрæбы- 
нæй, иннæ кæрон та хæццæ кæны хъæуы дæллаг скъо- 
лайы фæстæмæ. Асиаты цæстытæ агуырдтой бæхджынты 
æхсæн Сосланы. Рæсугъд, æлвæст бæхтæ рог сæпп кодтой 
ерысты размæ. Барджытæ сæрыстырæй хъазыдысты сæ 
хъал бæхтыл. Йæ зæрдæ фæкъæпп кодта саулох бæхмæ, 
йæ фæстаг галиу къах урс кæмæн уыд, цыма йыл исчи 
урс къуымбил цыбыр цъында скодта, уымæ. Чызгмæ сау- 
лох бæх уæлдай аивдæр фæкасти. Сæууон æртæх лæппын 
кæрдæгыл куыд фидауы, афтæ. 
— Асиат, — мидбылхудгæ дзуры Азæ. — Кæс-ма, сырх 
бæхыл махон бады. 
Чызг æргом нæ уæндыд Азæйæ бæхджынты фæдыл 
кæсын, фæлæ йæ цæстæнгас хаста саулохы фæдыл. Кæсы, 
æмæ саулох бæх хæстæг бацæуы адæммæ. Кæронмæ æххæст 
не схæццæ вæййы æмæ та асæпп кæны дарддæр. 
— Нæ йæ уыныс? — афарста Азæ сырх бæхмæ амон- 
гæйæ. 
— Уынын... 
Саулох бæхджын та хæстæг бацыд адæммæ. Зонгæтæн 
йæ сæр æмæ йæ къухæй салам дæтгæ ссæуы кæронмæ. 
Раст цыма Сосланы зæрдæйæ ратахт рæсугъд цъиу æмæ 
22 

с*а &4!§3^»^^ 
абадт Асиаты зæрдæйы, афтæ цавæрдæр æрдзон хъаруйы 
’руаджы бамбæрста чызг, саулох бæхджын уый кæй агу- 
ры. 
Йæ сæр фæгуыбыр кодта, афтæ йæм фæкаст, цыма йæ 
цæсгом судзы цырагъау æмæ йæ фендзæн дзыллæ. Йæ 
амондæн æм Азæ йæ хъус нæ дары. 
Саулох барæг ссæуы кæронмæ. Асиат базыдта барæджы, 
хорз ын уыны йæ къæхтæ æгъдæнцæйтты, йæ рæсугъд 
сæр, йæ фæтæн риу, ноджы домбайдæр зыны ирон барæ- 
джы фæлысты. Нæ ферох кæндзæн æрвхуыз сыгъдæг 
цæстыты рæвдаугæ цæстæнгас, æрвхуыз цæстытæ ленк 
кæнынц миты хъæпæнау урс цады, цадæн йæ алыварс 
сау, даргъ цæсты хаутæ, сау æрфгуытæ, рæсугъд фындз, 
дзаг былтæ, раст урс дзæнхъа дæндæгтæ, йæ роцъойыл 
зына-нæзына чысыл дзыхъхъ. Барæг куыд хæстæгдæр 
цæуы, афтæ йæ тугдадзинты туг тагъддæр зилдух 
кæны. 
— Дæ бон хорз, Азæ! Æмæ дæ бæрæгбоны хорзæх 
уæд! — фехъуыста Асиат фæлмæн хъæлæсы уаг. Нæ ба- 
уæндыд барæгмæ скæсын. 
— Дæ дугъ дæхи фæндиаг, — раарфæ кодта Азæ. 
Цыдæртæ дзырдтой, фæлæ сæ Асиат нæ хъуыста. 
Йæ размæ барæг. Йæ хъал бæх йæ быны кафы, æмбары 
Сосланы цæстæнгас йæхиуыл, фæлæ нæ уæнды скæсын. 
Ноджы уадултæ судзынц артау. Йæ цæстæнгас æрæвæры 
æнцой чи нæ ары, уыцы бæхы къæхтыл, хъуызгæ сбыры 
барæджы галиу къахмæ. Къах æлвасы æгъдæнцой, фæбы- 
ры уæлдæр, Сослан йæ галиу къухæй æртъæпп кодта йæ 
зæнг. Уыцы тъæппæй йæ цæстæнгас фæтарст æмæ амбæхст 
бæхы урс зыгъар къахы рæбын. 
— Рæсугъд дæр ам куы ис?! — сæ размæ æрлæууыд 
сырх бæх, — Асиат, куыд дæ рауагътой? — дисæй афарста 
Таймураз. 
Сослан бамбæрста чызджы уавæр. Таймураз уæлбæхæй 
цыдæртæ дзырдта йæ усмæ. Асиат æмбаргæ дæр нæ ба- 
кодта, иунæгæй куыд аззад. Лæппу æмбæрста иу æхсгæ 
каст дæр æм кæй нæма скодта, уый. Тынг æй фæндыд йæ 
23 

с<Й М®И*М®М «*» 
æрвхуыз цæстытæй Асиаты сау хъæдабæ цæстæнгас арæв- 
дауын. Бæх кафы йæ быны. Чызг лæууы æдзæмæй. 
Асиат æфсæрмхуызæй скаст бæхджынмæ. Федта Сосла- 
ны цухъхъайы галиу фарс бæрцыты æхсæн къухмæрзæн. 
Къухмæрзæн зынди дыууæ æвзист бæрцы æхсæн, хохы 
тигъау. 
— Цæй, хæрзбон, — загъта Сослан, — ныртæккæ дугъ 
райдайдзæн. 
— Лæгты зæды уазæг у, — загъта Азæ. 
«Уæлахиз у», — загъта Асиаты рæвдаугæ цæстæнгас 
æмæ акаст Сосланы фæстæ. 
Азæ йæ афарста: 
— Къухмæрзæн нæ федтай? 
— Куы нæ, — загъта чызг, цыма уыцы къухмæрзæнмæ 
æппындæр ницы бар дары, ахæм хуызæй. 
— Бæрцыты æхсæн. Уый йын йæ ус радта, ардæм 
куы цыд, уæд... Иу бон ын æй скъæфынмæ хъавыдтæн, 
къухмæрзæн мæ къухы бæргæ уыд, фæлæ кæд разынд 
дзыпмæ фидаргонд. Йæ иу кæрон та у æлхынцъ, — йæ 
ныхас фæсабыр кодта, — æвæццæгæн, дзы сызгъæрины 
къæртт ис, дурау хъæбæр. 
— Асиат мидбылты бахудт æмæ загъта: 
— Азæ, цом нæхимæ. 
— Уый та куыд цыд у? Ныртæккæ дугъ куы рай- 
дайдзæн уæд! 
— Амондджын уæнт. Афонмæ нæ цъиутæ сыдæй 
мæлынц. 
— Фæлæуу, — лæгъстæйæ загъта Азæ. — Уæлæ дзыц- 
цаитæ дæр æрцæуынц. 
Æцæгдæр сыхы устытимæ æрцæйцыд Дзерассæ дæр 
Дибæимæ. 
— Дзерассæ сæ бакой кæндзæн. 
— Нæ, æз фезгъорын. Æгæр афæстиат дæн... 
Асиат кæрты куыстытæ конд куы фæци, уæд райдыд- 
та хæдзар æфснайын. Абон сæудартæй хуын рæвдз кæны- 
ныл балæууыд Дзерассæимæ æмæ цырагъы авг дæр хъу- 
лонæй баззад. Йæхимæ хардзау æркаст, цырагъы авджы 
24 

с<й М®^«М®М 9» 
гуыбыныл, ног мæйау, къæлæт сау ала куы ауыдта, уæд. 
Къамоды лагъзæй райста цырагъы авг сæрфæн сæрмагонд 
урс хæцъил. Сæрфы авг, йæ хъуыдытæ зилдух кæнынц 
Сосланы алыварс. Уыны, уадау уайы. Кæсы æмæ саулох 
бæх скъуырдта йæ къах... — А!, — зæгъгæ, сонт хъæр 
фæкодта. Кæсагау йæ къухтæй ацъыввытт кодта цырагъы 
авг æмæ зæххыл йæ тъупп фæцыд. Чызг аджих. Йæхи 
зонынхъом куы фæци, уæдæй нырмæ никуыма ^ицы аса- 
ста. Рæвдз афснайдта авджы цъæлтæ. Цармæ сгæпп код- 
та. Синагыл конд фондз авджы стъарапилы зæгæлыл 
ауыгъд. Иу дзы райста, фæныкдонæй йæ ахсадта, ныс- 
сæрфта йæ, цырагъыл æй бакодта. Уынгмæ рацыд. Йæ 
хъустыл ауад хъæуы фæстæ дугъмæкæсæг адæмы цины 
хъæлæба... 
Бæстæ æрсабыр. Аивгъуыдта хъæлдзæг бæрæгбон. Хъæу 
аныгъуылд йæ тар фыны, афтæ зынди, цыма канд адæм 
нæ фынæй кæнынц, фæлæ фос, хæдзæрттæ, каутæ, суанг 
дидинæгкалæг бæлæстæ дæр. Сабыр, иу цъиуызмæлæг нæ 
уыд. Раст уыцы сабыр æхсæвы фæцæйцыд доныбылырдæм 
сæ цæхæрадæтты Асиат. Йæ уæлæ йæ фыды зæронд куы- 
рæт. 
Доны был, се ’мцæхæрадон, се ’рвадæлтæм, Мынцитæм, 
фатеры царди Сослан. Иу бон дзаг бедратимæ æрбацæйцыд 
Асиат. Ус сæ уынгтæ марзта æмæ йæм чызг фездæхт. 
— Аминæт, дон дæ нæ хъæуы?! 
— Хорз лæппу дæ хай! Куыд нæ мæ хъæуы, дæ фæхъхъау 
фæуон, — бадав-ма сæ. 
Асиат кæрты куы фæцæйцыд, уæд йæ зæнгтæ фæдон 
сты. Сослан се ’рвадæлтæм кадæй цæры, уæдæй сæм никуы- 
уал уыд. Къахвæндагмæ лыстæг касти, цыма дзы сызгъæ- 
рин дзаума фесæфти, афтæ. 
Чызг бедратæ авдæлон кодта æмæ цæуыныл ныллæу- 
Уыд. 
— Нал нæм цæуыс хæстæг... Тагъд куадзæн — чъырæй 
цæгъдынмæ мæм куы фæкæсис. 
— Фæкæсдзынæн, бæгуы, — загъта бедратæ æмæ 
донхæссæн райсгæйæ æмæ фæраст. 
25 

г<а М®^^М®М *» 
Асиат каурæбынты фæцæуы сæ цæхæрадоны кæронмæ. 
Акаст, цæхæрадонмæ цы дыууæ рудзынджы и, уыдонмæ. 
Уыдон сты, Сослан цы уаты цæры, уый рудзгуытæ. 
Зоны, кæдæм цæуы, уый. Сабыр, æгомыг сабыр, суанг ма 
хæфсытæ дæр басабыр сты, æрмæст хъуысы Урсдоны абу- 
хын. Æрныгъуылд гом рудзынджы бын. Бæлвырд хъуы- 
ста йæ уарзоны уæзбын улæфт. Æрбадт... Скаст арвмæ. 
Сынты базырау æм сау арвæй сæ цæстытæ ныкъуылдтой 
стъалытæ. Бæрзонд, арвы астæумæ, арвы бикъмæ хæстæг 
æрлæууыд стъалыты къорд Фисынмæдзæуджытæ. Стъа- 
лыты къордæн йæ къусы ком хурыскæсæнырдæм, цыма 
хурыскæсæны зæдтæ æмæ дауджытæй куырдта рæсугъд 
райсом. 
Бады... Адæм сæрыстыр кæй хонынц, усгур лæппутæ 
сдзурын кæмæ нæ уæндынц, уый бады кæйдæр лæджы 
рудзынджы раз æмæ йын нымайы йæ сулæфт — йæ ра- 
улæфт. Хуыцауы фæндæй ахсæв афæдзы дæргъæн куы 
уаид, уый дæр æй фæнды. Бæргæ йæм сдзурид, фæлæ йын 
куыд бахъыгдара йæ фын. Хурыскæсæнмæ акæсы, мый- 
йаг, мæй æхсырфæнгæс куы скæса, уæд бонмæ бирæ нал 
уыдзæн... 
Бон æрбарухс. Сослан рудзынгæй акаст Иналты ’рдæм. 
Дидинæгæй цæхæркалгæ дыргъбæлæсты æхсæнты ауыдта 
Асиаты нурыйы хуым рувгæ. Хуыссæныл йæхи æруагъ- 
та фæстæмæ. Йæ хъуыдытæ чызджы алыварс æртыхсты- 
сты. Йæ нывæрзæнæй систа къухмæрзæн, кæсы лыстæг 
сынкмæ, куыд аив хуыд сты дыууæ дамгъæйы. «С», «А». 
Æрвхуыз дари æндахæй. «Уарзын, тынг бирæ дæ уарзын, 
мæ бон нæу æнæ дæу цæрын». Цы бакæна, куыд бакæна, 
йæ къухтæ æмæ къæхтæ баст куы сты. Знон æм скæсын 
дæр куы нæ уæндыд, мæгуырæг. Йæ зæрдыл æрбалæууыд 
йæ хæдзар, кæд ын афонмæ фырт ис кæнæ чызг. Йæ иу 
зæрдæ фæраст вæййы горæтмæ, иннæ зæрдæ та йæ уромы, 
ивазы йæ, тæрккъæвдайы хъæд йæхимæ куыд сайа, афтæ. 
Рабадт йæ хуыссæны, йæ цæст нæ исы Асиатæй. Уый рувы 
цыбырхъæд чысыл рувæнæй. 
26 

<«й 9^4®(^№^)^ к» 
Чысыл рæстæджы фæстæ Сослан Гаспойы цæхæрадоны 
цур тракторæй похци кодта нартхоры хуым. Æнхъæлмæ 
касти, кæд, мыййаг, Асиат йæ фыдмæ рацæуид... æмæ 
сихормæ æввахс фæндагыл фæзынд. Сослан трактор бау- 
рæдта таджы был бæлæсты аууон. Рог æргæпп кодта, 
тæгтæ-тæгтæ йын йæ фæндаг рацахста. Æрбадт таджы 
къанауы был. 
Асиат цыд сындæг къахдзæфтæй. Йæ цæстыты раз лæу- 
уы саулох бæхджын. «Фыццаг бынат Сослан бацахста, — 
цингæнгæ йæм базгъордта дысонизæр Азæ. — Кæнæ сау- 
лох барæг, кæннод та ничи». 
Тагмæ куы ныххызт, дурты сæрты багæпп кæнон, 
зæгъгæ, афтæ дзыхълæуд фæкодта: таджы, кæсаджы 
цæстау рæсуг къанауы был бадти Сослан йæхæдæг. Йæ 
фæсонтæ чызджы ’рдæм. 
Лæппу йæ галиу уæхсчы сæрты ракаст. Фенын æнхъæл 
кæмæн нæ уыд, афтæмæй æвæлмæцгæ кæмæ æнхъæлмæ 
каст, уый лæууы йæ фæстæ. Фестад... 
Иучысыл рæстæг æнæдзургæйæ алæууыдысты. Бæлæсты 
сæрæй зарыдысты цъиутæ, къанауы доны мынæг хæл-хæл 
æмæ бæлæсты уæзбын сæр-сæр иу кодтой рог дымгæйы 
уддзæфмæ. 
Сослан дыууæ къахдзæфы акодта чызгмæ: 
— Кæс-ма, амоны йæ галиу дзыпмæ. Ссардтон дын дæ 
къухмæрзæн. 
Чызг йæ сæр нæ сисгæйæ загъта: 
— Барæй йæ аппæрстон... дæуæн... 
— Кæд раст дзурыс, уæд ма мæм уæдæ комкоммæ 
æрбакæс. 
Чызг ныкъкъæмдзæстыг, нæ йæм уæнды бакæсын. 
— Ау, хъыг дын у мæ уынд?.. 
Сослан ма цыдæртæ дзырдта, фæлæ йæм чызг нал хъуыс- 
та, аныгъуылд йæ хъуыдыты малы. Уырнгæ дæр æй нæ 
кæны, дысон-бонмæ фыдæхсæв кæй рудзынджы раз арвы- 
ста, уый йæм афтæ хæстæг лæууы, уый. Нæ йæм уæнды 
скæсын. Йæ мидхъæлæс ын уайдзæф чындæуы: «Лæуу, 
лæуу, стæй та кæндзынæ фæсмон...» Скаст мидбыл- 
худгæ лæппумæ. Сослан йæ мидбынаты цъилау ныззылд. 
27 

с*й М®ИМ®М> *>> 
Фæндыд æй, йæ хъæбысы Асиаты фелвасын. Иу санчъех 
акодта, фæлæ дзыхълæуд фæкодта. Йæ размæ лæууыд 
æнæхин, ноггуырд сабийау, чызг. Хæстæгдæр бацæуыны 
фæлтау, йæ сæрыл фæхæцыд æмæ, цæф сагау, азгъордта 
таг-таг хъæды ’рдæм. ^Асиат цъусдуг алæууыд. Джихæй 
каст Сосланы фæдыл. Йæ дзæкъул фехста бæласы бынмæ. 
Азгъордта йæ фæдыл. Иучысыл куы ауад, уæд ын йæ 
развæндаг рацахстой донхæрисы уæззау къалиутæ, сæ 
кæрæттæ таджы доны сæхи надтой. Йæхи фæгуыбыр код- 
та, йæ къухтæй фæйнæрдæм ахæцыд къалиутыл. Мусонгау 
уыд бæласы бын, сонтæй дарддæр цæуынмæ хъавыд, фæлæ 
ауыдта, Сослан бæласы зæнгыл куыд ныттыхст, уый. Йæ 
фæсонтæ змæлыдысты. Чызг бамбæрста кæугæ кæй кæны. 
«Бафхæрдтон æй», — ахъуыды кодта стыр хъыгзæрдæйæ. 
Хæстæг æм бацыд. 
— Сослан... — йæ былыл фæхæцыд. — Бахатыр мын 
кæн... 
Раздæхтысты фæсонтæ. Сослан йæ хъæбысы ныттыхта 
Асиаты... Донхæрис бæлас йæ бæзджын, уæззау къалиутæ 
ноджы ныллæгдæр æруагъта донгуырæнмæ. 
Раст уыцы рæстæг, горæты арæн хæдзары ныккуыдта 
Сосланы лæппу. 
П СÆР 
Дзæуджыхъæуы сæйраг уынджы бæлæсты аууæттæ ды- 
дзызмæлдæй бырыдысты хурыскæсæнырдæм. Сырх æмæ 
бур ахуырст трамвайтæ кæрæдзийы фæдыл уадысты уын- 
джы астæуты, бульвары хæдрæбынты. Адæм уыцы 
æнæвдæлонæй тагъд кодтой, алчи йæ хъуыддаджы фæдыл. 
Йæ галиу къухы морæхуыз егъау дымст хызын, аф- 
тæмæй фæцæйцыд Сослан. Адæмæй йæхи иуварс кæд дард- 
та, уæддæр-иу ыл куы иу зонгæ амбæлд, куы иннæ. Лæппу 
йын райгуырд, уый чи зыдта, уыдон йын цингæнгæ йæ 
хъустæ ивæзтой. Æмæ кæд йæ хъустæ пиллон арт уагътой 
ивæзтытæй, уæддæр-иу раппæлыди, лæппуйы фыд кæй у, 
уый, чи йæ нæма зыдта, уыдонæн дæр. Æнæвдæлон горæты 
28 

г<й 5^@ИйГ^@^ &>> 
цард æм цыдæр æнахуыр фæкаст, хъæуы сабыр цардимæ 
абаргæйæ. Йæ цæстытыл ауад, колхозы æнæкæрон тыгъд 
быдырты трактортæ куыд бырынц, денджызы наутæ куыд 
ленк кæной, афтæ. Ныуулæфыд. Йæ уæззау сагъæсты бын, 
уæззау къахдзæфтæй цыд Дзодзыккайы-фырт. Йæ аууон, 
даргъæй-даргъдæр кæнгæ, гуырæй-гуырмæ цыд йæ фæстæ. 
Куыдфæстæмæ аууон æрæнцад арæн хæдзары дуармæ. Йæ 
хъустыл ауад æнахуыр хъæр. «Цы уа?» — фæлæууыд, 
стæй фембæрста хъуыддаг æмæ бахоста, дуарыл цы ру- 
дзынггонд уыд, уый. 
Чысыл рæстæджы фæстæ бацыд æнхъæлмæ кæсæн 
агъуыстмæ. Уым æм æнхъæлмæ каст Сафиат. Хæрз- 
хуызтæ, зæрдæмæдзæугæ сылгоймаг, урс æмæ сырх чы- 
рынтæ бæмæзе халаты. Ныццин ис йæ мойыл. 
— Æгайтма дæхæдæг дзæбæхæй баззадтæ, — загъта 
Сослан æмæ æрбахъæбыс кодта йæ бинойнаджы, цыдæр 
къæмдзæстыг хуызæй. Æрбадтысты урс цикъæйæ æмбæрзт 
тъахтиныл. 
— Сафиат... — рæвдаугæ хъæлæсæй сдзырдта лæг. 
— Сослан, — чысыл ма бахъæуа ма скæуа ус. — Зоныс, 
куыд зын у, — йæ сæр бауагъта йæ лæджы риуыл. 
— Ма тыхс, æмбарын дын дæ рыст, фæлæ... — фестад 
Сослан. 
— Фæлæ цы?! — фестад Сафиат дæр. Йæ лæгыл сæрæй 
къæхтæм йæ цæст æрхаста: дохтæй хъулæттæ куырæт, кирз 
цырыхъхъытæ, цыма йæ дысон-бонмæ фæхты фæхостæ- 
уыд, ахæм куыствæлладхуыз. Йæ цæстыты раз февзæрд 
йæ зонгæ зæрингуырд. «Баком мын...» — йæ хъустыл ауад 
йæ ныхас. Кæннод йæ палатæйы устытæм цы лæгтæ æрба- 
цæуы! Кæмæ афицер, кæмæ стыр ахуыргонд. Ахуыргонд 
кæмæн нæу, уымæ та æрбацæуы аикæвдылдау сыгъдæг 
æмæ арæзтæй. Уымæ та... Цæй хуызæнæй æрбасхъæл? Йæ 
дзыппæй систа пъапъирозы хуызæн цыдæр муштук æмæ 
йæ былтæ ацахуырста тугхуыз. 
— Айдæн дæр дæ нал хъæуы, афтæ сдæсны дæ, — ба- 
фиппайдта йæ усы ахуырст æнгуылдзты ныхтæ дæр. — Дæ 
хорзæхæй, афтæ карз сырх ахорын сæ цæмæн хъæуы?.. 
Йæ ныхас ын йæ хъуырæй фелвæста ус: 
29 

«ча М®^^И®М^ *>> 
— Мæ бон нал у дæ талынг митæй... 
— Сывæллоны дзыхæй йе ’хсыры хъуыртт исын дæр 
талынг хъуыддаг у, нæ?! 
Ус йæ цæст нæ фæныкъуылгæйæ загъта: 
— Мæ гуыры конд нæ халын, — йæ сæр хъал дзæби- 
дыры сæрау фæхъил кодта, — сывæллонæн рæвдауæг ус 
бацагур. Дзæбæх, фæлмæнзæрдæ адæймаг. 
— Мадæй фæлмæндæр никæй зонын æз, стæй агурынмæ 
дæр нæ хъавын. 
— Æндæр дæ ницы хъæуы? Фараст мæйы йæ мæ гуы- 
быны фæхастон, ныр та йæ мæ риуы гуыдырæй хæссон?.. 
Нæ, уымæй дын ницы зæрдæ æвæрын. Æз æй ныййардтон, 
хæсгæ та ды!.. 
— Дохтыр мын загъта, мæ лæппуйæн дзидзи дары иу 
сылгоймаг, йæхион мæлгæ акодта. Ды йын дзидзи куы нæ 
дарай, уæд рахондзынæн уыцы усы, — барджынæй загъта 
Сослан. 
Сафиат йæ лæгимæ кæй нæ базæронд уыдзæн, уый бæрæг 
у, фæлæ йæ æгады уагъд ныккæна, уый йæ æппындæр нæ 
фæнды. 
— Уый ус нæу, фæлæ чызг у, дзæгъæлзад ныккодта. 
Гæбæр бæх гæбæр бæхыл йæхи хафы, ды дæр уыцы æгад 
чызгæй хуыздæры аккаг нæ дæ. 
Сослан куы айхъуыста «чызг у», уæд йæ зæрдæ 
ныссæххæтт ласта, нырма ныр ахъуыды кодта, афтæмæй 
кæд Асиат?! 
— Нæ мæм хъусыс æви? — бакъуырдта йæ Сафиат. — 
Ды дæр, зæгъын, хуыздæры аккаг нæ дæ! 
— Сафиат, — дæтты йæм хызын. — Тагъд суæгъд уы- 
дзынæн мæ куыстæй. 
— Сывæллонæн рæвдауæджы кой бакæн, — радзырдта 
ма йæ мойы фæстæ ус. 
— Нæ хæдзары æфсиниуæггæнæг кæм ис? 
— Уый дæр нæхимæ, цы диссаг дæ, æфсин сывæллоны 
хæцъилтæ куы сæхса, уæд ма уый къухæйдзаг чи хæры, 
и? — фырмæстæй йæ сæр ныттылдта æмæ йæ бæрзонд 
сæры фаст фехæлд. 
Сослан йæ хæлафы дзыппæй систа æхцайы гуцъу- 
30 

с*а М®^М®М «>> 
ла æмæ сæ радта усмæ. Сафиаты цæстытæ зыд æрттывд 
фæкодтой, йæ халаты дзыппы сæ афсæрста. 
— Нæ уыныс? — йæ былтæ фесчъил кодта. — Цы ха- 
лат мыл ис, уый? 
— Цы кæны, тынг дзæбæх у. Сыгъдæг, æппæт рынчын- 
тыл дæр ахæмтæ ис. 
— Мæн иннæтимæ ма бар, — фырмæстæй йæ цæстытæ 
цары фæцавта, — уæртæ цавæрдæр къанæуттæ æмæ дзыхъ- 
хъытæ чи къахы, заводты сау дохтмæ чи смуды, уыдонæй 
мæ ма хон! 
— Сафиат, мæ хур, бамбар, — лæгъстæйæ йын дзуры 
Сослан, — уыдонæй нæ дæ, фæлæ уыдонимæ иу палатæйы 
хуыссыс, дохтыр уе ’ппæтмæ дæр иухуызон кæсы. 
— Дохтыр дæр уыдоны хуызæн у. Мæ фарсмæ иу хуыс- 
сы, йæ къухты скъуыдтæй хæфсытæ уасынц. Æмæ цы? 
Дохтыр йæ сынтæгыл æрбады, бæстон æй фæрстытæ рай- 
дайы. Æз та йæм дзурын дæр мæ сæрмæ нæ хæссын. Мæ 
зæрдæ йæм схæццæ вæййы. 
— Æвæццæгæн, кадджын кусæг у, — загъта та Сослан, 
йæ усы хъал ныхæстæй йæ къусы бын кæугæйæ. 
— Цыдæр здытайæн пецыл, дам, кусы. 
— «Кавцинчы», — загъта Сослан. — Цæй, æз цæуын, 
курын дæ, сывæллонæн дзидзи дар. Дæ хъæбул у, дæ туг, 
де стæг, æппынфæстаг. 
Дыккаг бон фæссихор Алагирæй Сæуæхситты хъæумæ 
хъæдрæбын фæндагыл цыд Сослан. Иуæй цин кодта, кæд 
ын Асиаты феныны фадат фæуаид, иннæмæй та йæхимæ 
хæцыд, цæмæн фенамонд кодта чызджы. Нæ, куыддæр 
йæ лæппу йæхиуыл фæхæца, афтæ йæ ракурдзæн, кæд ын 
Сафиат сывæллоны радта, уæд тынг хорз, науæд дæр æй 
хæсдзæн... 
Уæззау хъуыдытимæ æрбахæццæ хъæды коммæ 
фæндагмæ. Амбæлд ыл Асиаты æфсымæр Фидар. 
— Кæм уыдтæ, кæ? 
— Хъæды. 
— Дæ ном та цы хуыйны? — цыма йæ нæ зоны, афтæ 
бафарста Сослан. 
31 

г<зь__^8^(^ й*-> 
— Фидар. 
— Мæн нæ зоныс? 
— Нагъ! — йæ пехцел сæр батылдта лæппу. 
Сослан æмбæрста иунæгæй кæй нæ уыдаид, уый, фæлæ 
йæ уæддæр бафарста: 
— Цы хъæбатыр лæппу дæ, цы! Иунæгæй хъæдмæ 
ауæнд! 
— Нæ, Асиат уым ис, æз та бафæлладтæн æмæ нæхимæ 
ралыгътæн... 
— 0, о, лидзгæ?! — кæм ис, уый бæлвырд базоныны 
тыххæй хинфарст акодта. — Æмæ цæстытæ нæй дæ ма- 
дыл, нæ дæ федта? 
— Мæ мад нæу... 
— Уæдæ? 
— Мæ хо! Мæ мад бабаимæ алыгъд Хъызлармæ. 
— Уый та куыд лыгъд у? 
— Фыййæуттæн хæринаггæнæгæй. 
— Æмæ ма уæд уæхимæ та чи ис? 
— Мах æмæ Асиат, — загъта лæппу æмæ фæраст. 
— Фæлæуу-ма, сайгæ цæмæн кæныс, дæ хо дæ федта? 
— Куыдæй мæ федта?! — йæ рахиз къухæй ацамыдта 
комы хуссарварсмæ. — Уый уæлбылмæ сбырыд. 
— Куыд сбырыд? Калм, мыййаг, у? 
— Дыууæ бекъæйы зæххы тъысгæ сбырыд. 
— Æмæ цы кусы уым? 
— Чи? 
— Дæ хо, стæй кæимæ ис? 
— Никæимæ, — афтæ æнæуи дзуапп радта лæппу, — 
йæхæдæг иунæгæй хъæдурыхъилтæ кæны. Баба ракодта, 
фæлæ фаг не сты. 
— Цæй уæдæ... Æз æмраст цæуын, ды та? 
— Æз та нæхимæ, — загъта Фидар æмæ йæ ных хъæумæ 
сарæзта. 
Сослан фæраст йæ фæндагыл нæ, фæлæ хъæд-хъæд. 
Мæргъты зарыны æхсæн йæ хъустыл ауад фæрæты хъæр. 
Фæлæууыд. Цъиуджын карк йæ цъиутæм куыд сида, 
афтæ йæ йæхимæ сайдта уæзбын фæрæты хъæр. Фидар 
раст загъта, къул уыди хæрд. Сычъийау бæлæсты къалиу- 
32 

«ча 9^4^Р^9^(§^ а^ 
тыл хæцгæ сызгъордта уæлбылмæ. Уæлбыл æмбисонды 
рæсугъд æмæ ноджы сыгъдæгдæр уыди уæлдæф. Йæ баком- 
коммæ ног конд хъæдуры хъилтæ сагъд, сæ быны хъæдуры 
æвзартæ ницы уыйас ма зындысты æмæ æнхъæлæн уыд, 
цыма уыцы хъилтæ æнæхъуаджы сагъд сты. Рахизырды- 
гæй картоф конд. Æхсызгонæй сулæфыд. 
Сослан лæууыд, хуымæллæг йæ быны цы æхсæр бæласы 
æрнорста, уый раз. Дис кодта чызджы арæхстдзинадыл. 
Цыфæнды хъæддзауы къухы дæр афтæ аив нæ фидаудзæн 
фæрæт. «Цæй мæгуыр дæ, сидзæр...» — ахъуыды кодта 
хинымæр, бацыд æм хæстæг. Асиат йæ сæр нæ сисгæйæ 
сдзырдта: 
— Фидар, ам дæ? 
— Фидар афонмæ уæ дуармæ хъазы... 
Уыцы иу уысммæ фæрæт фæсагъд фароны калд бын- 
дзæфхады, галиу къухæй та æрфæлдæхтысты æхсæр 
уистæ. 
— Сос-лан... — йæ былыл фæхæцгæйæ сдзырдта Аси- 
ат. 
— Асиат... — цыдæр рæвдауæн ныхæстæ зæгъынмæ ма 
хъавыд, фæлæ йе ’взаг ныссуйтæ. 
— Сослан, цæргæ кæнæд дæ лæппу, — мидбылхудгæ 
раарфæ кодта Асиат. 
— Асиат... — фæтыхст та... — Мæ зæрдæ мын сау калм 
æууилы... 
— Уæд цæмæн? Сывæллон?.. 
Сослан дис кодта Асиаты æнæхин зæрдæйы хаттыл. 
— Сывæллон дзæбæх у, фæлæ... 
— Фæлæ цы?! 
— Дæ тæригъæд мæ нæ хъæуы, куыд цæрдзынæ? — 
фыртыхстæй йæ худ аууæрста йæ къухы. — Цæмæн 
фæрæдыдтæн, фенамонд дæ кодтон... 
Асиат йæ мидбыл бахудт, йæ сæр систа. 
— Æз амондджын дæн. Ды мыл кæй тыхсыс, уый 
мæнæн стыр амонд у. Цы ’рцыд, уым та мæхæдæг дæн 
аххосджын... Дзуапп дæр мæхæдæг дæтдзынæн. 
— Нæ, Асиат, æз дæу нæ ныууадздзынæн... — цыдæр 
зæгъынмæ ма хъавыд, фæлæ йæ фæурæдта: 
3 Заказ № 1709 
33 

с<а М§3^аМ@Н* е^ 
— Цы аххосджын у дæ ус? Цы ракодта æнахъом ног- 
гуырд? — дард кæдæмдæр хъæды сæрты арвы тыгъдадмæ 
акаст. — Зон, Сослан, искæй æнамонддзинадæй æз мæ 
амонд нæ сараздзынæн. Искуы иухатт мæ куы ’рымысай, 
уæд уый уыдзæн мæнæн стыр амонд. 
— Царды хос дын нæ уыдзæн... 
Асиат цъусдуг æнæдзургæйæ алæууыд. 
— Æрмæст дæ иу хъуыддаг курын. Нæлгоймæгтæ сæхи- 
цæй раппæлынц... Макуы мæ рахæсс ныхасы сæрæн... — 
йæ зæрдæ суынгæг. 
Сосланы зæрдæ дæр дурæй конд нæ уыд. Фæрæтмæ фев- 
нæлдта æмæ сæ размæ хуымæллæг кæуыл стыхст, уыцы 
æхсæры къутæрмæ йæхи фæзылдта. А ныр ныдздзæхст 
кæна, зæгъгæ, афтæ Асиат сдзырдта: 
— Ма ныццæв! — Сосланы къух æд фæрæт уæлдæфы 
аззад ауыгъдæй. 
— Нæ уыныс?.. Хуымæллæг фæрисдзæн... Йæ тæккæ 
къуыбар калгæйæ. 
Сослан фæрæт æрæвæрдта зæххыл. Иу цъусдуг æнæдзур- 
гæйæ лæууыдысты. Стæй чызджы цонгыл фæхæцыд, ба- 
цыдысты æхсæр къутæры бынмæ æмæ уым æрбадтысты. 
Зæрдæбын ныхасæн цыма хъырнгæ кодтой, афтæ хъæды 
хъуыст цъиуты зарыны симфони... 
Æхсæр бæлас хуымæллæджы хъæбысы куыд аны- 
гъуылд, афтæ лæппуйы хъæбысы аныгъуылд уарзон чызг... 
Дзодзыккатæ сæ фыртæн ном раттыны сагъæсы ба- 
цыдысты. Сосланы фæндыд ирон ном сæвæрын. Сафиат 
нæ разы кодта. Чингуытæ бирæ каст æмæ йæ фæндыд 
æнæмæнг фæсарæйнаг ном раттын йæ лæппуйæн. Аф- 
тæмæй бонтæ цыдысты æмæ сæ фырт æнæномæй рæзыд. 
Бирæ хатт райхъал вæййы йæ ныййарджыты хъаугъамæ. 
— Дæумæ хъус, уæд æй Хæмыц схонис! 
— Æмæ ма куыд нæ? Хæмыц Сосланы фырт, тынг аив 
У- 
Сафиат дæр нæ сæтты æмæ мæстæй цæхæртæ калы, 
афтæмæй нымадта фæсарæйнаг нæмттæ Джемтæ, Томтæ, 
Джектæ. 
34 

с«а М®ИМ®М^ а>» 
— Æмæ Джек цы кæны? — фæрæвдз та ус. — Джек 
Лондон курдиатджын лæг уыди. 
— Нæхи ирон нæмттæ рæсугъддæр сты нæхицæн. Уы- 
дон та сæхицæн сты рæсугъд. 
— Тæккæ райсом дæм Джекимæ фездæхдзынæн. Джек 
у нæ лæппу! 
— Уæдæ-ма бафæлвар! 
Уыцы рæстæг уынгæй æрбайхъуыст, иу сылгоймаг йæ 
сабимæ Томæс, зæгъгæ, куыд дзырдта, уый. Сафиат ру- 
дзынгæй акаст æмæ та лæгмæ дзуры: 
— Хъусыс, Томæс, зæгъгæ, куыд дзуры ирон сылгой- 
маг йæ лæппумæ, уый! 
Чи зоны, цас ма фæхъæлæба кодтаиккой, иу бон Сос- 
лан дыууæ чиныгимæ куы нæ бацыдаид йæ хæдзармæ, 
уæд. Сафиат бацин чингуытыл. «Овод» Войничы æмæ 
Джек Лондоны радзырдты æмбырдгонд. 
— Кæс-ма, кæс, æвзæр лæг у Джек? — бауайдзæф код- 
та ус. 
— Æвзæр æй нæ хонын, фæлæ цæмæн цæуæм номгур 
фурды сæрты, нæхимæ тынг рæсугъд нæмттæ куы ис, уæд? 
Сафиат рафæлдæхта Войничы чиныг «Овод». Фыцца- 
джыдæр æркаст йæ рауагъдады текстмæ, чи йæ ратæлмац 
кодта, кæм æй рауагътой мыхуыры. Цæстæнгас систа ра- 
хиз фарс фыццаг сыфы сæрмæ. Бакаст фыццаг хатт фыц- 
цаг сæргонд æмæ, афтæ æнæуи, йæхинымæр акаст текстæн 
йæ фыццаг хъуыдыйад. Йæ цæстытæ аразæй сты æмæ кас- 
тысты цыппæрæм, фæндзæм дзырдтæ, афтæ йæ сæры афæс- 
тиат тæккæ фыццаг дзырд. Хъуыдыйад æмбисыл кастæй 
фæуагъта æмæ фездæхта цæстæнгас... 
— Артур... Артур! — хъæлдзæгæй сдзырдта Сафиат. 
— Цы у? — афарста лæг. 
— Цы у нæ, фæлæ чи у? — фæзыст кодта ус. — Нæ 
лæппу у Артур, æндæр ничи. 
— Уый та ма дзы цавæр «тур» у? Æхсарбег, Махарбег, 
Хъамболат... Цы ма ис нæхи нæмттæй рæсугъддæр. Кæннод 
нæ кадджын нæртон нæмттæ Уырызмæг, Батрадз... 
Сафиат æм кæсы æмæ бамбæрста, ацы номæй дæр та 
йын кæй ницы рауайдзæн, уый, æмæ карзæй загъта. 
35 

с*а М§^М®^5 е» 
— Джек уæдæ, Джек, Уырызмæг нæ фæлæ... — цыдæртæ 
ма дзырдта, фæлæ йæ Сослан нал хъуыста, «Джектæ», 
«Томæстæй» Артур дзæбæхдæр ном у æмæ сразы хинымæр 
йемæ. Фестад йæ бынатæй. 
— Артур, — загъта фыд æмæ бацыди авдæнмæ æмæ 
кæсы йæ фыртмæ мидбылхудгæ. 
— Æццæй, Джек дæ æви Артур дæ? И? Ауыстæн, фи- 
дауы йыл Артур, — авдæны раз дзуццæджы æрбадт фыд. 
— Артур! — сцин кодта Сафиат. — Нырмæ мæ зæрдыл 
куыд не ’рлæууыд уыцы ном. 
— Артур куы дæ æмæ дæ куы нæ зыдтам, — кæсы 
фыд сабимæ æмæ йын цыма дзуапп ратдзæн, афтæ йæ 
фæрсы. — Артур, куыд зæгъыс, бафæраздзынæ уыцы кад- 
джын ном хæссын? 
Сывæллон йæ былтæ сысчъилтæ кодта æмæ ныккуыд- 
та. 
— Тагъд хæринаг, — загъта фыд. 
— Аннæ! — цæлгæнæнмæ адзырдта Сафиат. — Рауай- 
ма, мæнæ дæ лæппуйыл цы ном сæвæрдтам. Хæринаг дæр 
демæ раскъæф. 
— Дæхæдæг ын бадар хæринаг, ууыл дæр уд ис. Хæри- 
наджы куыст дын кæна, æфснайыны, æви дзаума æхса. 
Куыстытæ йын иууылдæр йе ’ккой куы скодтай. 
Агъуыстмæ бацыди хæрзконд, æфхæрдхуыз уырыссаг 
сылгоймаг Аннæ. Йæ къухтæ фыр дзаумæттæ æхсынæй 
нысоырх сты. Айнæг хурмæ куыд æрттива, афтæ æрттивы 
сæ царм. Сывæллоныл цинтæ кæнынмæ фæци. 
— Аннæ, арфæ нын ракæн, ссардтам ном нæ 
лæппуйæн, — загъта Сослан. 
— Уанцон нæу! — бадис кодта Аннæ. 
— Артур. 
— Артур, — æхсызгон худт аивылд Аннæйы цæсго- 
мыл. — Тынг рæсугъд æмæ фæрнджын ном у, амондимæ 
уæд, — загъта æмæ рацыди сывæллонæн хæринагмæ... 
Цыппармæйдзыд лæппу йæ фыдмæ йæхи æппарын 
райдайы. Сослан йæ фырты уарзы æнæкæрон уарзтæй. 
Æдзухдæр йемæ мидбылхудгæ ныхас кæны йæхинымæр. 
36 

с<а М®ИйИ®М^ »>> 
Сентябры æмбисы Сосланмæ фæсидтысты æфсæддон 
хайадмæ. Æнкъардæй рацыд хайадæй. Дæс боны фæстæ 
йæ акæндзысты æфсадмæ. Службæйæ нæ тæрсы, фæлæ йæ 
фыртыл нæ бабыхсдзæн. Куыд æй ныууадздзæн, йæ мад 
дæр ам куы нæ и. Ме ’нæниздзинад фæхъыгдард, зæгъгæ, 
ацыд Сау денджызы былмæ. Ссæуын афон ын бæргæ у, 
фæлæ куы нæ зыны... 
Иу изæр йæ фырты йæ хъæбысы батыхта, афтæмæй ба- 
хуыссыд Сослан. Йæ хъæбулы буары хъарм ын лæвæрдта, 
зæгъæн кæмæн нæй, ахæм æхсызгондзинад. 
Сослан уыны фын... Цыма цъымара цады был лæу- 
уынц адæм. Цадмæ æхсынц дуртæ, алыхуызон ныхас- 
æппарæн кæнынц, худынц. Сослан бацыд былмæ. Кæсы, 
æмæ сау ламийæ цады былмæ бырыд фæллад, фæлмаст 
сылгоймаг. Йæ хуызыл бæрæг уыд, цъымарайы йæ царды 
сæраппонд рагæй кæй тох кæны, йæ чъизи къух сдары 
хæрдмæ адæммæ æххуысмæ. Æххуыс нæ, фæлæ йæ къа- 
хæй фесхойы, кæмæ бадаргъ кæны йæ къух, уый. Æмæ 
бæзджын ламийы йæ тъыллупп фæцæуы. Цъымарайы 
уæлцъар, уæззау мæсты уылæнтæй базмæлы, цыма адæмы 
худынмæ смæсты вæййы, уыйау. Сылгоймаг та рабырыд 
былмæ, йæ дæс æнгуылдзы цæргæсы дзæмбытау фæса- 
дзы лæгъз былыл. Былыл сырх-сырхид зынди йæ къухты 
туджы фæзгъæртæ. Сцæйбырыд. Фæлæ та йæ æнæхатыр 
адæймаг йæ къахæй фесхуыста цадмæ... 
Адæм ныххудтысты. Афарста кæйдæр чи у, зæгъгæ. 
Уый йын худгæйæ дзуапп радта: «Асиат»... Йæ хъустыл 
ауад, æрвнæрæгау, адæмы уайдзæф худт... 
Фехъал... Исдуг фæуыргъуыйау, йæ сур хид акалд. Цы 
уа уый? Асиат цъымарайы? Æмæ йæ нæ ныууагъта цъы- 
марайы?! 
Хорз фын кæй нæ федта, уый æмбары. 0 Хуыцау! Сы- 
вæллон æм ма бафтæд. Уæд бынтон сæфт кæны. Йæ фырты 
йæ хъæбысы æрнорста, йæ цæстытæ æрæхгæдта. Йæ сæры 
зилдух кодта йæ фын. Цæй фынæй æмæ ма цæй æндæр? 
Рабадт. Æркаст сахатмæ. Цыма йæ исчи схойгæ фæкод- 
37 

~г« »^@^М@У^ &>> 
та, афтæ рагæпп кодта сынтæгæй. Рæвдз йæ дарæс акодта. 
Сывæллон Аннæйы фарсмæ авæрдта. 
— Æз хъæумæ цæуын. 
— Фæндараст! — къуыхцы иронау загъта ус. 
Чысыл рæстæджы фæстæ йæ цырыхъхъыты хъыс- 
хъыс хæлдта горæты æхсæвы сабырдзинад. Тындзыдта 
вагзалмæ, алагираг поездмæ... 
Фæззыгон хурбон Сослан цыди Алагирæй Сæуæхсит- 
ты хъæумæ хъæдрæбынты. Йæ галиу фарс дæрдтыл йæхи 
айтыгъта нæргæ хъæд. Йæ бæрзонд тæрс бæлæстæй ныфс- 
джынæй лæууыд, цыма колхозы быдыртæ хъахъхъæны, 
уыйау. Тагъд нæ кодта. 
Гаспойы дыргъцæхæрадон ын æгас цуай загъта йæ 
хæрзад дыргътæ æмæ алыхуызон мæргъты зардæй. Йæ 
зæрдæ æнахуыр цинæй байдзаг. Фæндаджы дæлбыл цъы- 
марайы уасыдысты хæфсытæ æмæ сæм куы бахæццæ, уæд 
ламийы нытътъыллуппытæ кодтой. 
Дыргъцæхæрадонæй куы ахызт, уæд азгъордта та- 
джы донхæрис бæласмæ. Раст цыма Гаспойы цæхæрадоны 
мæргътæ æмæ хæфсытæ йемæ рабалц кодтой, афтæ таг сæ 
уæлныхты систой. Исдуг ницыуал хъуыста. Йæ цæстытыл 
ауад Асиат. 
Бирæ фæбадт донхæрисы бын. Йæ зæрдæйы æвирхъау 
тох кодтой дыууæ хъæлæсы, сæ иу йæхи аххосджын код- 
та, иннæ та нæ. Арвы тыгъдад, раст цыма хуры йæ риуы 
æгънæгæн æрсагъта, афтæ дунерухсгæнæг арвы тигъæй 
æркаст Сосланмæ бæласы сыфты æхсæнты æмæ йæ фер- 
вæзын кодта йæ хъынцъымæй. Арф ныуулæфыд. Рæвдз 
йæхи кæрздæлгом фæкодта æмæ таджы донæй хуыппытæ 
систа. Фестад, йæ ных сарæзта хъæдмæ хуымæллæг æмæ 
æхсæры къутæрмæ. Йæ хъустыл ауад тракторы æхсыз- 
гон хъæр, йæ цæст ахаста ног хуымгæнд быдыртыл. Бы- 
дыры куы ам, куы уым æрбæстон сты хъæмпы цъынаты 
рæгътæ, раст цыма тарбын денджызы зивæггæнгæ бырынц 
сызгъæринхуыз егъау наутæ. Соса фæндагыл дыууæрдæм 
згъорынц машинæтæ, галуæрдæттæ æмæ бæхуæрдæттæ. 
Иутæ аивгъуыйынц быдырты дарддæр сæхи хъуыддаджы 
38 

«ча й^4@^<М@^^ *ъ 
фæдыл. Бæрзонд гуыффæджын уæрдæттæ узгæ-узгæ ра- 
тулынц дыргъ цæхæрадонæй халсар æмæ дыргъæй цъуп- 
дзагæй. Фæндагмæ хæстæг бæрзонд хъæддаг кæрдо бæла- 
сæй æнахуыр цъиу ныззарыд. Сосланмæ афтæ каст, цыма 
йæм цъиу «хъæздыг фæззæг, хъæздыг фæззæг» дзуры. 
Бæласмæ ма иу каст фæкодта, кæд фенид уыцы цъиуы, 
фæлæ бæзджын сыфтæрты æхсæн æмбæхст уыди. Тын- 
дзы Асиатмæ. Фæлæ йын йæ феныны фадат фæуыдзæн, 
нæ, ууыл не ’ууæнды. йе ’рцыдæн хорз æфсон бæргæ ис, 
Мынциты абæрæг кæнын. Хъуыдытæ кæнгæ цæуы æмæ 
йæ размæ спъалыты егъау цæнды калдыл хæрхæмбæлд 
фæци. «Æнæхсæстытæ, ныр сыл æнафоны цæуæг йæхи нæ 
цæвы», — хъуыды кæны æмæ фæндагыл чи ныццæхгæрмæ, 
уыдон иуварс аппæрста. 
Фæндагаразджытæй ничи зынди, æвæццæгæн сын 
кусгæ бон нæ уыди. Æфсæнвæндаг куы срæвдз уа, уæд 
хъæуы куысты уавæр цас фæрæвдздæр уыдзæн, ууыл хъуы- 
ды кæнгæйæ тагъд-тагъд цыди. Паддзахады арæзтадон 
пъланмæ гæсгæ фидæны аз хъæды айзæлдзæн хъæдласæн 
поезды æхситт. Ноджы ацы хъæдæн хуылфы низтæ сафæн 
суартæ æмбисонд сты. Науæд йæ адæм та? Нæртон адæм, 
кæрдзындæттон, кусаг. Йæ фæсивæдæн та бынтон аргъ 
нæй: хæдæфсарм æмæ хæрзæгъдау. Хъæубæсты цин æмæ 
зианы лæггадгæнæг. 
Йæ хъуыдыты денджызы уылæнты ленк кæнгæйæ нæ 
бафиппайдта хъæды коммæ куыд бахæццæ, уый. Кæсы 
æмæ дис кæны, комы рахиз фарс арæзт ног фермæ. Йæ 
къултæ ногкалд æхсæрхъæд сахъарийæ быд. Йæ æнгуз- 
хуыз нæма аивта, йæ сæрыл хъæмп сызгъæринау зынди 
хурмæ. Фермæйы раз арæзт уыди дæргъæй-дæргъмæ си- 
лосæвæрæн къахт. Иу-фондз, æхсæз метры æрфæн. Даргъ 
дзыхъхъы конд уыди хатæнтæ. Силосгæрдæн агрегатæн 
йæ иу кæрон уыди хъуыдыды нартхоры хъæды рагъы 
раз. Сагæйттæй йæм калдтой нартхоры хъæд, машинæ 
йæ скъæфта, карста йæ йæ домбай кæрдтæй. Карст цъæх 
нартхор агрегат йæ пылы бырынкъхуыз хæтæлфындзæй 
калдта силосæвæрæн дзыхъхъы иу хатæнмæ. Силосгæрдæн 
агрегат кусын кодта, Сослан-иу цы тракторыл бадт, уый. 
39 

<*«> у^@МИ@)м **> 
Йæ тракторы уындæй йæ зæрдæ суынгæг. Чысыл дарддæр 
лæууыд домбай трактор «Путиловон». Йæ бынæй рабырыд 
Таймураз. Йæ къухтæ дохтæйдзаг хæцъилæй сæрфгæ раз- 
гъордта уазæджы размæ. 
— Сослан!.. 
— Таймураз!.. 
Дыууæ лæппуйы ныхъхъæбыс кодтой кæрæдзийы. 
— Цы хур, цы къæвда? — афарста Таймураз. 
— Цы хабæрттæ уæм ис? — къæрцхъусæй хъуыста Тай- 
муразы ныхасмæ. Зæрдæрыстæй æнхъæлмæ каст, сыхбæ- 
сты хабæрттæ кæнгæйæ Асиаты æнамонды хабар куы ра- 
кæна, уымæ. Фæлæ йын йæ кой дæр не скодта. Йæ уд йæ 
муд куы æрцыд, уæд трактормæ амонгæйæ бафарста: 
— Ног трактор куы у? 
— 0, «Путиловон» — фырхъæлдзæгæй загъта Тайму- 
раз. — Тыхджын трактор у, пыл, пыл! Ацы аз нын радтой 
ноджыдæр ма хосгæрдæн, мæнæунайгæнæн машинæтæ. 
Фæлæ цыдæр кæны. 
Сослан йæ пъалто феппæрста, мидбыл бахудт. 
— Нæ йæ фæнды силос æфснайын, нæ? — тракторы 
бын фæмидæг. Цъусдуг рæстæджы фæстæ тракторы бы- 
нæй ракаст цыппар къахы. Уæлгоммæ хуысгæйæ Таймураз 
æмæ Сослан ныхас кодтой хъæубæсты цы ног хъуыддæгтæ 
æрцыд æмæ колхозы куысты хъуыддæгтыл. 
— Мах дæр архайæм, — загъта Сослан дæгъæлæй винт 
здухгæйæ, — фæлæ нæ горæты цы æмбисонды бæсты- 
хæйттæ аразынц, уый æгæр диссаг у. Кæннод заводтæ æмæ 
фабрикты цы ерысы куыст æхсиды, уый та бынтон нæртон 
хъуыддаг у! 
— Уæд нæ горæты тæккæ бæрæг астæу цы хæдзар ара- 
зынц, уый та цы уыдзæн? — бафарста Таймураз. 
Уæлгоммæ хуысгæйæ галиуырдæм бакаст Сослан. 
— Цыбыр рæстæгмæ нæ горæтæн йæ «астæу» бæрæг 
нал уыдзæн, афтæ дæрдтыл ныззилдзæн. Куыд дзурынц, 
афтæмæй ахиздзæн Терчы галиу фарсмæ. 
— Бауырнæд дæ, Сослан, цыфæнды дæрдтыл нæ горæт 
йæхи куы айтындза, уæддæр нæ проспект уыдзæн тæккæ 
адджындæр æмæ зынаргъдæр уынг ирон адæмæн. 
40 

с«а ^4®^^Ч^^ »>> 
— 0, нæ проспект тынг рæсугъд у. А-а, проспектыл 
Ленины цыртдзæвæны раз цы æртæуæладзыгон хæдзар 
аразынц, уымæй зæгъыс? 
— Уымæй зæгъын. 
— Уый егъау дукани уыдзæн. 
— Йæ æппæт æртæ уæладзыджы дæр дуканитæ 
уыдзæн? 
— Уæдæ! 
— Газеты дæр йæ кой кодтой, фæлæ, зæгъын, уыйас 
дзы цы уæй кæндзысты? 
— Таймураз, паддзахад домбай у, — загъта Сослан 
æмæ йæ ныхы хид асæрфта. — Уыныс, уæ хъæдрæбын- 
ты фæндаджы арæзтад куыд рæзы, уый? Хурбон нæма 
акастæ, рельсытæ куыд æрттивынц? 
Таймуразæн тынг æхсызгон уыди, сæ ахъаззаг арæзта- 
дæй сын кæй раппæлыд горæтаг, уый, æмæ зæрдæрухсæй 
загъта: 
— Нæ æфсæнвæндаг уæйыг къахдзæфтæй бырсы. Ахæм 
цыдæй куы цæуа, уæд ног азы басылгур Алагиры дуар ба- 
хойдзæн, Хетæджыстæн! 
— Паддзахадон арæзтæдты пъланмæ гæсгæ уæ ног 
æфсæнвæндагыл фидæн аз хъуамæ поезд згъора. 
— Æвæдза, советон хицауад алы къуыммæ дæр йæ цæст 
куыд дары, нæ, Сослан? Æндæр мæнæ ам, Мæскуыйæ дард 
кæмдæр, хъæд ис, æмæ хъæды куыст цæмæй æнцондæр 
уа, уый тыххæй цытæ аразы махæн, ирон адæмæн. Науæд 
ма мæнæ нæ хъæумæ акæс. Цас ног хæдзараразджытæ дзы 
ис. Хъæды куысты уавæртæ цæмæй фенцондæр уой, уый 
тыххæй дæр нын удæнцой техникæ ратдзысты, стæй ма 
хъæды арфы кæндзысты хæдзæрттæ... 
Сослан исдуг аджих. Зæгъынмæ хъавыд æнæ техни- 
кæйы æххуысæй хъæд зынтæй æфты къухы, зæгъгæ. Фы- 
дæбон ыл бирæ ис. Паддзахады та хъæуы хъæд. 
— Рæвдз у, — сдзырдта Таймураз æмæ рабырыдысты. 
— Ауыстæн, — загъта Дзодзыккайы-фырт, — æмби- 
сонды фермæ сарæзтат. 
— Мæнæ йæ адыууæ боны зиуæй куы айсæрдæм, уæд 
ноджы дзæбæхдæр уыдзæн. 
41 

с<я М®^*М®!М* **> 
Уæйыг тракторы хъæр айзæлыд хъæдрæбынты æмæ 
кæмтты. 
— Цы хорз у, — сцин кодта Таймураз. — Райсоммæ 
дæр мын не срæвдз уыдаид. 
— Хорзæй баззай, — загъта Сослан. — Æз хъæумæ 
ныккæсон, — йæ пъалто йе уæнтыл баппæрста. 
— Æнæ ’рбауайгæ нæм ма фæу, — йæ фæстæ ма адзырд- 
та Таймураз. 
— Фендзыстæм. 
Таймураз йæ трактормæ сгæпп кодта. Сослан ма хъæдмæ 
иу каст фæкодта, ныуулæфыд æмæ фæраст хъæуы ’рдæм. 
Силос æвæрæн уæрмы размæ куы æрхæццæ, уæд йæ трак- 
торæй æргæпп кодта Азæ. Ныццинтæ сты кæрæдзиуыл. 
— Мæнæ ма кæй уынын? — чысыл ма бахъæуа Азæ йæ 
ма ныхъхъæбыс кæна. 
— Уый дын чызг, — мидбыл худгæ загъта Сослан. 
— Уарзын денджызы наускъæрæгау трактор быдырты 
скъæрын. 
— Сæрæн чызг дæ, æвæдза. 
Ныхас кæнгæ бацыдысты дзыхъхъы размæ. Йæ 
кæрæтты уыди цæххы бедратæ. Куыдзой армыдзаг фел- 
васы цæхх куы иу бедрайæ, куы иннæйæ, ныккалы йæ 
уæрммæ. Сосланы куы ауыдта, уæд йæ куыст фæуагъта: 
— Мæнæ нæм цы уазæг æрцыд? — йæ хъæбысы йæ 
акодта. 
«Путиловон» уæззау цыдæй æрцæуы. Азæ йæ хицауæй 
цæст хизгæйæ сæры тылдæй «хæрзбон» загъта Сосланæн 
æмæ рог сгæпп кодта трактормæ. 
Чысыл рæстæджы фæстæ Азæйы трактор афæндараст 
быдырмæ. Йæ бынаты æрлæууыд «Путиловон». 
— Цæхх! — сыхъуыст уæрмæй хъæр. 
Куыдзой та армыдзагæй калын райдыдта дзыхъмæ 
цæхх. 
Сослан бацыд дзыхъхъы былмæ. Цы федта, уый йын 
йæ зæнгтæ фæдон кодта. Исдуг ницыуал бамбæрста. 
Æрбадт йæ мидбынат: уæрммæ калди агрегаты пылхуыз 
уæрæх фындзæй нартхоры карст. Куыдзой æнæвгъау калд- 
та цæхх, дыууæ лæджы æмæ дыууæ сылгоймаджы та сæ цы- 
42 

с«й 5^(§)^^И®^ 9» 
рыхъхъытæй надтой силос. Сылгоймæгтæй иу уыди Дибæ, 
иннæ та... Асиат... Сослан йæхи фехста дзыхъмæ. Уыцы 
иу цъусдуг йæхæдæг бынмæ тахт, йæ пъалто та йæ уæн- 
тæй цæргæсау атахт æмæ уæлейы абадт. Уæрмæй хъуыст 
цины уынæр: 
— Мæнæ Сослан! 
— Цы хур, цы къæвда дæ æрхаста? — бæлвырд хъуыст 
Дибæйы хъæлæс. 
Асиаты цæстытæ фæирд сты, фæлæ уайтагъд йæхи аиу- 
варс кодта, раст цыма сæм арвæй æрхауæгау чи æргæпп 
кодта, уый уындæй йæ зæрдæ ныккæрзыдта, уыйау. 
Сослан Асиатмæ куы бацыд, уæд æм Дибæ сдзырдта 
дисæй: 
— Асиат, мæ хур, нал æй зоныс, æви? Уый Сослан у, 
нæхи Сослан! 
Чызджы цæсгомæй иу нуар дæр нæ фезмæлд. 
Дзодзыккайы-фырт стыр дис фæкодта Асиаты хиуылхæцгæ 
домбай хъаруйыл. Фæлæ къух исгæйæ сæ къухтæ куы 
фæныдзæвыдысты, раст уыцы исдуг Асиаты гуыбыны, ра- 
хиз тæны цыдæр сызмæлыд, цыма Сосланы зæрдæйы куыс- 
ты хъару азгъордта дзуарæвæрд къухтыл æмæ скусын 
кодта Сосланæй Асиатмæ цы гуырдз уыди, уый зæрдæ!.. 
Чызг фæтарст тæны тъæппæй. Кæд йæхи алы хъуыддагмæ 
дæр цæттæ кодта, уæддæр. Фондз æмкъай цырыхъхъы 
нæмын райдыдтой силос, уæлейæ сыл цæхх, лæхурæг ми- 
тау, згъæлыд. Сосланæн тынг æхсызгон уыди, Асиат æм 
афтæ хæстæг кæй ис, уый. Афтæ иумæ кусиккой æнусмæ 
дæр. Фæлæ йæ уарзон йæ уæззау цырыхъхъытæ куыд зы- 
нæй исы, уый йæ мары. Афтæ йæм кæсы, цыма чызджы 
къæхтæ нæ нæмынц силос, фæлæ йын ссæндынц йæ зæрдæ. 
Цæххы бырдæн æркалд. Хæрдмæ скаст æмæ ныххудт. 
— Удæгасæй нæ кæдæм цæхджын кæныс? 
— Схиз, ныууадз сæ, — дзуры йæм Куыдзой. 
— Нæ, иучысыл уæм фæкæсон. 
Кæдæм? Кæм æй цы хъуыддаг ис? Кæмæ æрцыд, уый 
йæ разы куы и. Æвæццæгæн, йæ дысоны фын ацы силосы 
дзыхъмæ рацыд. Йæ къах цал исты кæны, уал хатты йæ 
зæрдæ сриссы. Арвитид сылгоймæгты, фæлæ уæд Асиа- 
43 

г<« ^®ИйН[@^ *>> 
ты уындæй æнæ хай кæны. Куыдфæстæмæ фæуæлахиз йæ 
фæлмæн зæрдæ æмæ загъта: 
— Ацæут, нæ ныццыдмæ истытæ срæвдз кæнут. 
— Дæ рынтæ мæ гуыбыны, — загъта Дибæ æмæ 
дзыхъхъæй хæрдмæ схизæн асиныл фæхæрд кодта. 
Дибæйы фæстæ — Асиат... 
Æмбары, уыцы сывæллон ын цас тухитæ, зындзи- 
нæдтæ, худинаг æрхæсдзæн, уый. Æмæ, дæ хорзæхæй, чи 
йын радта ахæм бар æмæ фæхудинаг кæна фæллойуар- 
заг хъæубæстæ, йæ фыды мыггаг, йæ мæгуыр фыды сæр. 
Ирон адæмы? Уыдоныл куы ахъуыды кæны, уæд йæхи 
марынмæ æрцæуы. Фæлæ!.. Цин, цин... 
Æмбары, сывæллон зынтæй кæй фæзыны дунейы 
рухсмæ, куы ахъуыды кæны, куыд æмæ кæм гуырдзæн, 
уæд æрбатыхсы. Йæ удыл хæцæг Азæ у. Кæнæ йын æй 
раздæр зæгъдзæн, кæннод та йæм арвитдзæн сывæллæттæй 
искæй. Йæхи уыйас сцæттæ кодта æмæ ма суанг сывæлло- 
ны бикъ бæттын дæр базыдта. Бæтгæ ома нæ бакодта, 
фæлæ амбулаторийы стъолыл цы чиныг уыд, уым æй ба- 
каст. Карк куы аргæвдынц, уæд æй карчы тъæнгтыл та 
фæлваргæ бакæны. 
Инал æмæ Дзерассæ нæма сыздæхтысты Хъызларæй. 
Фидар бацыд скъоламæ. Аниссæ æмæ Бибо хæдзары. Кæрт 
æмызмæлд кæны фосæй, маргъæй... Куы ацыдысты, уæ- 
дæй нырмæ иу цыд дæр нæма скодтой нæдæр мад, нæдæр 
фыд. Сосланы æрцыд Асиаты зæрдæйы бауагъта рухс, 
дæргъвæтин сæлфынæг рæстæджы фæстæ хурбон райсом 
куы скæны, уыйау. Æмæ ма куы зыдтаид сæрмагондæй 
йæ уынынмæ æрцыд, уæд уымæй амондджындæр нæ уыда- 
ид азæххыл. Изæрон куыстытæ акодта, хæринаг скодта, 
сывæллæтты бахуыссын кодта. Рацыд цæхæрадонмæ. Тай- 
муразты сарайæ цыд нæлгоймæгты дзурын. Чызг архайы 
Сосланы ныхас фехъусыныл. Фæлæ уазæг дзуры сындæг 
хъæлæсы уагæй. 
44 

с<й ^^4@ИМ(§I^^ *-* 
Кауыл йæхи бауагъта æмæ йæ дарддæры цардыл хъуы- 
дыты аныгъуылд. Чи зоны, цас фæленк кодтаид йæ 
æнæбæрæг уæззау хъуыдыты денджызы, Таймуразтæй 
лæгтæ куы нæ рацыдаиккой, уæд. Кæрты дуары фæстæ 
амбæхсти. Ныхасы уагæй æмбары, Сослан кæй фæцæуы, 
фысымтæ «фæндараст» загътой æмæ бацыдысты сæхимæ. 
«Хæрзæхсæв» чи загъта, уый къæхты хъæр фехъуыст 
уынгæй. Йæ хъуыдыйы цæуы Сосланимæ. Рæстæгæй- 
рæстæгмæ акæсы Сосланы дыууæ рудзынгмæ, фæлæ нарт- 
хорконд цæхæрадонæй ницы зыны. 
Уасджытæ дыккаг уаст ныккодтой, Таймуразтæй 
уынæр нал хъуысы, уæддæр æм мидæмæ цæуыны фæнд 
нæма ис. Йæ цæст ахаста фæззыгон арвыл. Ног мæй ны- 
гуылæнырдыгæй хæхты сæрмæ æрзæбул, цыма сызгъæрин 
æхсырфы саст хохы фæстейæ сæппæрстæуыд æмæ арвы 
дæлбазыр абадт, афтæ. Стъалытæм кæсгæйæ дзы исдуг ай- 
рох ам цæмæн и. Нæ бамбæрста, кауы сæрæй йæм чидæр 
куыд æрбадзырдта, уый. Фæтæрсæгау кодта, фæлæ базыд- 
та хъæлæс. 
Сослан æмæ Асиат бадынц. Мынæг ныхас кæнынц. 
Скæсæнырдыгæй, арвы тыгъдады, нарт Зилахары фæзы 
куыд симой, афтæ симгæ ссæуынц стъалыты къорд Авд 
хойы. Сæ бынмæ, хуссарварс, иннæ стъалытæ — Фыййа- 
уы лæдзæг, хъавынц «хоты» баййафынмæ. 
Дыууæ уарзоны цас фæбадтаиккой, чи зоны. Уасджытæ 
цалæм хатт ныууасыдысты, уый дæр ничи банымадта, фæлæ 
бонмæ бирæ нал уыд, уый бæрæг уыди, хæхтæй цы уазал 
ирдгæ дымдта, уымæй. Авд хойы, Фыййауы лæдзæг, цыма 
лæугæ æркодтой, афтæ æрттывтой арвы бæрæг астæу. 
— Ма суазал у, — рæвдаугæ ныхасæй батыхст Сослан. 
Катай кодта, цы амалæй базона, йæхи бар у æви нæ? 
Æмбаргæ дæр нæ бакодта, йæ зæрдæ фæхæссы æви нæ, 
уымæй йæ куыд бафарста, уый... 
Уыцы сонт фарстæн æнцонæй æмбæлд дзуапп раттын 
«хæссы». Фæлæ чызг ацы фарстамæ дæр уыд цæттæ. 
— Ма тæрс, стæй ахæм исты — никуы дæ бахъыгдар- 
дзынæн... 
45 

с<л__^1^^ &>> 
— Хъыгдарыны тыххæй нæ зæгъын, фæлæ... 
— Дæ зæрдæ ма дзурæд. Мæ уд сæрибар у. Дæ бинонты 
мæт кæн. 
— Æз дæ мæтæй мæхицæн бынат нæ арын... 
— Ма дзур! — йæ ныхас ын нал бауагъта кæронмæ 
зæгъын. — Мах уыцы сывæллоны нæ фæсидзæр кæн- 
дзыстæм. 
— Ды та куыд уыдзынæ, куыд цæрдзынæ?! 
— Сослан! Æртæ боны мын радтай дæ цардæй. Уыдон 
мæ скодтой амондджын. Мæн æндæр амонд нæ хъæуы. Æз 
мæ сæр нывондæн хæссын уыцы æртæ бонæн! 
Сосланы зæрдæ куыд æрбауынгæг, уый банкъардта 
чызг, фæлæ ницы сдзырдта, йæхи цæстысыг ауæзт дон- 
марæны сæрты, ракæлынæввонг у. 
Чи зоны, кæдмæ фæбадтаиккой? Хурыскæсæнæй нарт- 
хоры къæбылайы сæрты Бонвæрнон стъалы куы нæ багу- 
дзи кодтаид, уæд. 
Сослан йæ риуы дзыппæй систа æхцайы гуцъула, 
æнæдзургæйæ сæ нывæрдта чызджы телогрейкæйы дзып- 
пы. Асиат фестад. Телыхъæдау æмраст алæууыд æмæ загъ- 
та зыбыты иунæг дзырд: 
— Сослан! 
Сосланæн йæ зæнгтæ фæдон сты. Уыцы дзырды бан- 
къардта стыр уайдзæф æмæ йæхæдæг систа чызджы дзып- 
пæй æхцатæ... 
Ш СÆР 
1935 азы фыццæгæм февралы, æхсæвы, уасджытæ 
фыццаг уаст куы ныккодтой, уæд фехъал Асиат йæ астæ- 
уы æнахуыр рыстмæ. Кæд суазал дæн, зæгъгæ, йæхи 
æрбатыхта хъæццулæй. Афынæй кæныныл архайы, фæлæ 
кæм. «Æвæццæгæн, фæрыстæн», — ахъуыды та кодта йæ- * 
хинымæр. 
Абондæргъы арахъхъ уагъта хæсгæ дон æмæ митæй. 
Зымæгон-иу арахъхъ куы уагътой, уæд-иу Инал хæрæг 
уæрдонæй доныбылæй егъау ихы цæхгæртæ ласта. Ихы 
46 

г<а йх^@)^^йН@1^^ у^ 
къæртт бæлæгъы нывæр æмæ æнцонæй дæ куыст кæн. 
Бирæ хатт-иу дысвæлдæхтæй балæууыд бæлæгъы раз, 
æххуыс ын кодта, уымæн æмæ Дзерассæ дыккаг аджы 
сæр никуы бамбæрзы. Абон дæр афтæ. Фыццаг аг рай- 
ста, дыккаджы фæуæларт кæнын ма йæ бон баци, фæлæ 
йæ рафыцынмæ нал бафæрæзта, фыццаг агуйан æй йæ 
быны æрнорста. Æнтыдæй амæзтæй, æд дзабыртæ, сусæны 
мæй, къамбец цæугæ доны йæхи куыд афæлдаха, афтæ 
æнæмæтæй уæлгоммæ адаргъ хуыссæнты уæлæ. Бонсау- 
изæрмæ агъуысты хъуыст Дзерассæйы æнæмæт хуыр- 
хуыр. Асиатæн бæлæгъ астауæг дæр нæ уыд, афтæмæй 
цыппар аджы рауагъта. Донмæ-иу куы цыд, уæд-иу Фи- 
дарæн алæгъстæ кодта, бæлæгъ-иу астау, зæгъгæ. Фæлæ 
йæм хæстæгдæр не ’рцыд, хиконд къахдзоныгътыл бы- 
рыд доныбыл. «Æз астаудзынæн», — сцин-иу кодта чы- 
сыл Бибо, фæлæ дыууæ кæстæры хæдзарæй^кæсын дæр нæ 
уагъта, куы басудзой, уымæй тæрсгæйæ. Йæ фыды къах 
асаст æмæ хуыссыд рынчындоны. Кæд тынг бафæллад, 
уæддæр мигæнæнтæ сæхсадта бæлæгъы хъæрмуст донæй 
фанары рухсмæ. Бацыд хæдзармæ. Ныр бамбæрста, æххор- 
маг кæй у, уый дæр. Стъолыл сывæллæтты уæлдай уазал, 
æдцъар картофтæй иуы хæргæ рацыд. Тыргъты фанар рай- 
ста, ныццыд пъадвалмæ хæндыгæй цыхт сисынмæ, фæлæ 
дуарыл баныдзæвын дæр нæ бауæндыд, раздæхт. Цырагъ 
сарайы къулыл йæ бынаты сауыгъта. Ныххуыссын æй 
кодта. Бацыд йæ уатмæ. Дуар сæхгæдта. Хисæрфæнæй 
хуыд гуыбынæлвасæн куы феуæгъд кодта, уæд, куыд 
алы хатт, афтæ ныр дæр, æнцонæй сулæфыд йæ фæлмаст 
буар. Бахуыссыд, фæлæ куыддæр йæ цæстытæ фæхæцынц, 
афтæ та фехъал вæййы, йæ къухтæй фæлæбуры хъæдын 
сынтæджы зырнæйзылд къухмæ., Кæд йæхи цæттæ кодта, 
кæд зыдта адыууæ боны уыдзæн, кæд ын йæ ’мбæхсын 
бонæй-бонмæ зындæр уыд, уæддæр æй нæма фæндыд. Ехх, 
куыд æй нæ фæндыд! Иу бон ма, æрмæстдæр ма йæ иу 
бон куы бауадзид, куы афынæй уаид, фæлæ!.. Æрдзон тых 
нæ фæрсы адæймаджы. Уымæн ис йæхи закъонтæ æмæ 
уыдон æххæст кæны. Бамбæрста, ахсæв, æмбæхстæй кæй 
дары, уый йæхи кæй æргом кæны. Бамбæрста, ноджы рай- 
47 

<<•> еь4®ИМ(§)М е^ 
сом, кæннод иннæбон адæм уынгты лæудзысты къордтæ- 
къордтæй æмæ æнæвгъау кæндзысты йæ худинаджы кой!.. 
Æфхæрд цæстысыгтæ згъордтой. Базы бынæй райста йæ 
гуыбынбæттæн, уæллаг дыууæ сæхтæджы уæгъд æлвæст 
акодта, иннæты ныууагъта. Йæ сынтæг афснайдта миты 
мынæг рухсмæ, архайдта сындæг, цæмæй бинонтæ ма 
райхъал уой, йæ дарæс скодта. Урс æндахы къæбæл æмæ 
чысыл хæсгард райста, йæ дзыппы сæ авæрдта. Рацыд 
кæртмæ. Скаст арвмæ, хъавыд стъалытæм гæсгæ рæстæг 
цафон у, уый базонын, фæлæ арв уыди æнтъыснæг. Дымд- 
та цæгат-ныгуылæнæй. 
Скъæтмæ куы фæцæйцыд, уæд галиуырдыгæй кæркдо- 
нæй ныууасыд уасæг. Уымæн дзуапп радта Таймуразты 
уасæг. Афтæмæй бæстæ уасæджы уаст сси. Афтæ йæм 
фæкаст, цыма уасджытæ фæдис хъæргæнæг сты уый тых- 
хæй. Куыд уыдзынæн? Цы уыдзынæн?! Уыцы фарстатæн 
дзуапп лæвæрдта цæстысыджы æнæвгъау дыууæ сыгæй. 
Уасджытæ ныууасыдысты дыккаг хатт — æмбисæх- 
сæвмæ фæхæстæг кæны. Хъуджы кæвдæсæй систа хосы 
хъæбыс, рахиз фарс къуымы йæхицæн скодта лыстæн. 
Уазал ризæг ыл бахæцыд. 
Сарайы къулыл ауыгъд дзаумæттæй, æрмифицаугæйæ 
ссардта йæ зæронд пъалто æмæ йæхи быд урс къуымбил 
гаруз. Йæ къухтæ аныдзæвдысты йæ фыды дæрдджын 
кæрцы уæлдзармыл. Бæргæ дзы йæхи æрбатухид, фæлæ 
нæ бауæндыд. Фæдыдагъ-фæдыдагъ кæнгæ рацыд сарайæ. 
Тыхтæй-амæлттæй баирвæзт скъæтмæ. Хъуджы иугæндзон 
сынæры цагъд ын йе уæнгты бауагъта цыдæр^ныфс. Скъæт 
уыди уазал. Йæ пъалтойыл йæхи æруагъта. Йæ фæсонтæм 
фæбыцæу цыдæр хъæбæр, уый цы у, зæгъгæ, рабадт, фе- 
рох дзы хъуг æхсæв-бонмæ «селатæ» кæй æппары, уый. 
Йæхи феккуырста иуварс. Хъуджы фæздоныл йæ къухтæ 
æмæ цæсгом хъарм кæнгæ, чысыл ма бахъæуа, ма афынæй 
уа. Фæлæ та куыддæр йæ цæстытæ кæрæдзиуыл æрцæй- 
æвæрдта, афтæ йын цыма чидæр йæ астæуыстæджы фæрæт 
фæсагъта æмæ йæ ивазы фæйнæрдæм... Хъуджы сынæр 
цагъдимæ айхъуыста йæ хъæлæс. Æнуд, цыма йын исчи 
йæ хурх æлвасы, ахæм уынгæг, дæргъвæтин хъæр... 
48 

«ча 5^@^^М|®^ й>> 
Фервæзт та йæ рызтæй, фæтарст. Афтæ ма куы ныхъхъæр 
кæна, уæд æй фехъусдзæн йæ фыдыус. Миты мынæг 
рухсмæ йæ цæстæнгас ахаста скъæты къуымты. Къæрц- 
хъусæй айхъуыста — никæцæй ницы сыбыртт хъуыст. 
Йæхи хъугыл фæдæлгоммæ кодта. Ныккуыдта, æмыр куы- 
дæй... Йæ рыст цас уыди, уымæй фылдæр æй тухæнæй 
мардта æбæрæгдзинад. Куыд уыдзæн? Цы уыдзæн рай- 
сом?.. 
Чи зоны æмæ æрдз хъавыд Асиаты æмыр хъæрзын 
Дзерассæйæ бамбæхсынмæ æмæ рауагъта дымгæ. Фæлæ 
дымгæмæ райхъал фыдыус. Абон райсомæй куыд 
бафæлдæхт, уæдæй нырмæ йæ къах дæр нæ атылдта. 
— Цы æвзæр дымгæ у, — загъта æмæ йæ дзабыртæй 
сыррытсыррытгæнгæ бацыд рудзынгмæ. Салд рудзынджы 
авгмæ, цыма дымгæ хъарм комы тæфæй баулæфыд, афтæ 
авджы их æмбисмæ атад æмæ миты рухсмæ зынди, хæхты 
тигътау, къуыбыртæ-къуыбыртæй. Йæ бæмбæджджыны 
æгънæджытæ æфтауынмæ куыд фæци, æрхуыссон, зæгъгæ, 
афтæ йæ хъустыл ауад дæргъвæтин, æнуд хъæрзын. Дымгæ 
архайдта чызджы хъæрзын бамынæг кæныныл, фæлæ йæ 
æнæрхъуыдыйæ йæ æнæуынгæ базыртыл фыдыусмæ бас- 
къæфта. Бæргæ ма ныффуттытæ кодта, цыма хæдзармæ 
цы хъæрзын фехъуыст, уый фæстæмæ раскъæфынмæ хъа- 
выд, афтæ ныккафыд кæрты. Фæлæ та Дзерассæ айхъуы- 
ста хъæрзын. 
— Цы диссаг у уый? — бадис кодта æмæ рауад 
тыргътæм. — Асиат! — бахъæр кодта. Дуар бахойынмæ 
хъавыд, фæлæ йыл куыддæр бандзæвыд, афтæ фегом. — 
Асиат, кæм дæ, кæм?! — Миты рухсмæ ауыдта чызджы 
сынтæг æфснайдæй. Разгъордта. Хæдзарæй спичкæтæ ра- 
давта. Сарайы фанар ссыгъта. Айхъуыста та дæргъвæтин 
хъæр. 
— Сыгъдæгæй дæр арахъхъы фыхæй йæхи басыгъта, — 
азгъордта арахъхъ кæм уагътой, уырдæм. Фæлæ дæлбазыр 
сара уыд æфснайд, цыма дзы цæрæнбонты дæр арахъхъы 
куыст никуы чындæуыд, афтæ, æрмæст цырагъы рухсмæ 
урс дардта артдзæсты бынат æмæ фындзыл уади æнтыды 
æхсызгон туаг тæф. — Кæм ингæны ныххаудтæ, кæ? — 
4 Заказ № 1709 
49 

с*я М®^^М®1^й а» 
мæстыйæ дзуры Дзерассæ, — æнарæхст, дæхи басыгътай, 
нæ?.. 
Асиат фехъуыста фыдыусы ныхас. Бæргæ йæ дзыхыл 
ныххæцыд, фæлæ йæ бон нæ баци. Уыны, скъæты дуа- 
ры зыхъхъыртæй цырагъы рухс скъæты талынг куыд фа- 
ринтæ кæны, уый. Дуар фегом... 
Дзерассæ исдугмæ ницы уыдта. Йæ лыстæг сау цæстытæ 
сгаргæ æрзылдысты скъæты къуымты. Рахиз къуымы 
лыстæныл æвдылы Асиат, йæ цæстытæ цæф сырдау тар- 
стæй ныдздзагъыр сты. 
— Ам цы ми кæныс?! — йæ фарстæн ын дзуапп радтой 
йæ тухитæ, æрбатымбылтæ... 
Йæ разы арæг сылгоймаг кæй ис, уый гуырысхойаг нал 
уыд. 
— Сау туг дыл ныууара! — фæхъæр кодта Дзерассæ. 
Фанар бæрзонд систа æмæ йæм ноджы хæстæгдæр бацыд. 
Рахиз къух уæлдæфы баззад æд фанар, цыма цырагъ 
хъæдыл ауыгъд у, афтæ. Йæ рахиз къах Асиаты фарсы 
бын атъыста. Уыцы иу риуыгъдæй йæ фæуæлгоммæ код- 
та. — Сывæрджын уыдтæ?! — йæ дæндæгты къæс-къæсы 
бын фæци хъуджы сынæрцагъд. Фанар дуары тарвазы 
зæгæлыл ацауыгъта, фездæхт Асиатмæ. Йæ цонгæй йæ 
фелвæста, карчы цъиу доны бедрайæ фелвасæгау, йæ 
былтæ сысчъилтæ кодта æмæ йæ ныззылдта. 
Асиат дыдагъæй ахауд. Дзерассæйы æнæхатыр зæрдæйы 
мисхалы бæрц дæр нæ базмæлыд мады, сылгоймаджы 
зæрдæ. Æрбайрох æй сты йæхи тухитæ, йæхи рыстытæ. 
Нæ, фæлæ ма йæ мæнгарддзинад рафыхт цæджджинагау, 
йæ сæры февзæрд: йæ фыды хæдзары дыууын æхсæз азы 
фæцард æмæ йыл къæм дæр нæ абадт, уæд ын ныр ацы 
куыдз йæ сæр, йæ хæдзар, йæ сывæллæттæ фегад, фæху- 
динаг кодта, йæ цæстытыл ауад, йæ хъæбултæ уынгæй 
æрдиаг кæнгæ куыд згъордзысты: Асиатæй мæ мæстæй 
марынц, зæгъгæ. Йæ чызджы та йын æфхæрдзысты: «Ды 
дæр дæ хойы хуызæн уыдзынæ...» 
Дзерассæ нæ бауадздзæн, йæ цотæн ын афтæ фидистæ 
кæной, уый. Ныртæккæ йæ æрбамардзæн ам, скъæты йæ 
аныгæндзæн! Дыууæ къухæй йыл хафт-хафтæй ралæууыд. 
50 

<<а М®ИйИ®М а>> 
Асиатæн йæ бон куыд уыд, афтæ хъахъхъæдта йæ гуыбын. 
Дзерассæ ауыдта чызджы æнцъылдтæ цæсгом. 
— Кæс-ма йæм, — тымбыл къухæй ныццавта цæсгом, — 
уæддæр уый хъахъхъæны! — Дзыхæй туг рахъардта. Ус 
уый фенгæйæ тарстæй алæууыд. 
Асиат æрбатымбыл, йæ рыстæй йæ дзых фæхæлиу код- 
та, денджызы уылæн былмæ цы кæсаг раппары, уыйау. 
— Курын дæ... Ма хъæр кæн, худинаг у... 
— Худинагæн та цы ’мбарыс? — йæ къахæй батъæпп 
кæнынмæ хъавыд гуыбын, фæлæ йæ хъахъхъæдтой къухтæ 
æмæ тымбыл тыхт къæхтæ. Цæф ауад галиу уæраджы 
сæрыл. — Худинагæн цы ’мбарыс, æвзæр цъымарайы 
дзæргъ! 
Асиат æм скаст. 
— Дзерассæ, уæддæр уæлдай нал у... Феххуыс мын 
кæн, рисгæ кæнын... мæл-гæ кæн-ы-ын... — йæ фæстаг 
дзырд даргъ ауагъта. 
— Уæлдай нал у?! — фæтъæлланг кодта ус. — Уый 
дæуæн уæлдай нал у, фæлæ дæу мæ сывæллæттæн 
цæрæнбонты фидисы сæрæн дардзысты! — йæ æхсæрварс 
ын ныдздзæхст кодта. Фæлæ чызджы рыст буар Дзерас- 
сæйы цæфтæ нал æмбæрста. 
— «Рисгæ кæнын, — худы... — Феххуыс мын кæн»... 
Куыдзау каурæбынты куы хаттæ... — йæ фырмæнгардæй 
йæхи ныууыгъта, йæ сæры фæмидæг мæнгард, хин хъуы- 
ды: 
— Асиат, феххуыс дын кæндзынæн... 
Чызджы цæстытæ ныфсы æрттывд фæкодтой. 
— Æрмæст зæгъ чи у?.. 
Асиат йæ цæстытæ фæцъынд кодта, афтæ йæм фæкаст 
цыма Дзерассæйы налат цæстытæ цырагъы рухсмæ фен- 
дзысты йæ горæтаг трактористы рæсугъд цæсгом. 
— Нæ йæ зæгъыс?! — фæхъæр кодта ус. — Уæдæ дын 
уæларвон сихæй гуыры. 
Дзерассæйы уырныдта, йæ уд æрдуйæ нарæгдæр кæмæн 
сси, уыцы фæлмæст чызг сау æлгъыстытæ калгæ зæгъдзæн, 
ацы тухитæ кæй фæдыл æвзары, уый ном. Фæлæ, уый 
кæсагау, ныхъхъус. 
51 

с<«^__^М^^ *>> 
— Нæ йæ зæгъыс?! 
— Нæ, — йæ сæр батылдта чызг. 
Дзерассæ æлгъгæнгæ кæсы Асиатмæ. Уый тыххæй або- 
нæй фæстæмæ йæ хæдзар уыдзæн фидиссаг, адæм ын йæ 
кадджын къух нал исдзысты. Æмæ кæмæн? Дзерассæйæн, 
йæ фыды мыггаджы кадджынæй чи бадт, уымæн. Æмæ 
кæй тыххæй? Дзæргъау скъæты лыстæны чи тулæччытæ 
кæны, уый тыххæй. Йæ иу акъахдзæфы кады аргъ чи нæ у, 
уыцы куыдзы тыххæй. Нæ, уый йæ сæрмæ не ’рхæсдзæн. 
«Маргæ»! Куыд æм фæгуыбыр кодта, афтæ йын цыма йæ 
хъусы бадзырдæуыд «ахæстон, ноджы хъæздыджы чызг 
дæ!» Фестад. Чи зоны æмæ йæм æй æрбахаста дымгæ, чи 
зоны æмæ йæ æрцахста йæхи зонд. 
— Тагъд цæугæ ардыгæй! — уайтагъд Асиаты марыны 
тæрхон, хæдзарæй асурынæй аивта. — Цæугæ! — мынæг, 
фæлæ карз ныхасы уагæй загъта ус æмæ скъæты дуар 
уæрæх фегом кодта. 
Асиат исдуг нæ бамбæрста, афтæ æнхъæл уыд, кæд йæ 
мæстæй дзуры, æндæр æй, кæй зæгъын æй хъæуы, тæргæ 
нæ акæндзæн. Дзерассæ азгъордта. 
Асиат фехъуыста сарайæн уынгмæ цы дуар ис, уый 
хъист. Сæ хæдзары æппæт дуæртты хъæр дæр зоны. 
Зæгъæм, сæ пъадвалы дуары æвдузæн тынг хъæр кæны, 
иу хатт æй царвæй байсæрста æмæ йæ фыдыус фæнадта, 
барæй, дам, æй байсæрстай, цæмæй æнæ стыфæй давай 
хæринæгтæ. 
Дзерассæ агъуыд бирæгъау фæмидæг скъæты. 
Асиат бамбæрста, уазалмæ йæ кæй тæры, уый. Йæ зон- 
гуытыл æрлæууыд, йæ æнæбон къухтæ, Хуыцаумæ кувæ- 
гау, сдардта æвирхъау усмæ. Йæ дзыхæй дзырд тыххæй 
хауди, афтæмæй загъта: 
— М-ма мæ т-æр... Курын дæ, феххуыс мын кæн, рис- 
гæ... — фæдыдагъ та. 
— Ацу ардыгæй, цалынмæ ам нæма æрзадтæ, уæдмæ! — 
йе уæхск ын батъæпп кодта йæ къахæй. 
Асиат ахауд йæ рахиз фарсыл. Йæ сæр æм разылдта 
галиуырдæм, тæригъæддаг цæстæнгасæй йæм скаст æмæ 
загъта тыхулæфт кæнгæ. 
52 

с«а М@ИМ15^ ^» 
— Æз иу... цырагъау лæууыдтæн... 
— Пуй, æдзæсгом, куыд уæндыс мæ кой кæнын. Мæнæн 
мæ сывæллæттæ лæгæй гуырдысты дæуæн та кæй куыд- 
зæй гуыры, уый бæрæг дæр нæй! Абонæй фæстæмæ дæ 
чъизи дзыхæй мауал сдзур мæ зæды хуызæн сывæллæтты 
ном! 
Асиат бамбæрста, уæлмит, уæлихмæ йæ кæй тæрынц, 
уый! Ныккуыдта зæрдæхалæн куыдæй. Йæ тæригъæдмæ 
хъуг фестад, ныффу кæнгæйæ, йæхи ныттылдта. 
Дзерассæ фæлæбурдта Асиатмæ. Сыфцæй йæ йæ фæдыл 
адавта. Чызг ауыдта фосы сарайы дуар уæрæх гомæй. 
Фæтарст, афтæ йæм фæкаст, цыма дуар гом конд у æнæбын 
бæстæмæ, зындонмæ! Уыцы уæрæх гом дуар ыл бафтыдта 
ризæг, йæ дæндæгтæ кæрæдзийы хостой. Æвæдза, куы йæ 
бауадзид! Скъæты, скъæты дæр нæ. Куыд кæсы, афтæмæй 
йын уый дæр æгæр у. Фæлæ мæнæ ам! Фосы сарайы. 
Кæмфæнды дæр уæд, æрмæст уыцы гом дуары æддейы нæ! 
Кауы михыл фæхæцыд. 
Дзерассæ йæм дзуры: 
— Фæнды дæ хъарм хæдзармæ? — мæстæй маргæйæ та 
йæ бафарста. 
— Фæнды... — чызджы рыст буар, цыдæр æнахуыр 
æрбалæмæгъ. 
— Зæгъ, чи у?! 
Асиат бамбæрста, æгæр зынаргъ аргъ дзы агуры. Ка- 
уыл ныффидар æмæ лæууы, æнæбасæтгæ лæудæй. 
— Нæ йæ зæгъыс?! 
Цæмæй Асиаты рыст зæрдæ ноджы тынгдæр фæрисса, 
уый тыххæй ма йæ ныхасмæ бафтыдта: 
— Куы йæ загътаис, уæддæр дæ не ’рбауагътаин, уый 
зон! — æмæ йæ фесхуыста. 
Асиат ахауд. Йæ гуыр уынджы, йæ къæхтæ дуары тар- 
вазыл. Дзерассæ чызджы къæхтæ йæ къахæй скъуырдта. 
Чызг йæ фазыл абырыд. Дуары цæджы æхгæнæны уынæр 
айхъуыста Дзерассæйы сæрыстыр ныхасимæ: 
— Ныр мæ хæдзар ирвæзт у худинагæй! — загъта æмæ 
йын йæ фæстæ раппæрста йæ пъалто æмæ йæ гаруз. 
Асиат тарст цæстæнгасæй, хуыснæгау акаст йæ ал- 
53 

<•*«> У^@^1М@I^ »>> 
фамбылаймæ. Кæд мæй мигъты аууон уыди, уæддæр 
йæ рухсы тæфаг лæвæрдта зæххæн. Дымдта хъæрмуст 
митæмхæццæ... Йæ размæ сæргуыбырæй балæууыд сæ 
урс фыййау куыдз Домбай. Инал æй Хъызларæй сласта. 
Æрбахъæбыс æй кодта æмæ ныккуыдта мынæг куыдæй. 
Цы кæна, кæдæм фæцæуа? Куы никæм ын ничи ис? Хъуы- 
дыты денджызы уылæн æй æппæрста иу уæззау хъуы- 
дыйæ иннæмæ. Фестад. Йæ пъалтойы риуы æгънæджытæ 
æрбангæмттæ кодта, йæ гарузы йæхи æрбатыхта, йæ дзып- 
пы асгæрста къæбæл æмæ хæсгард. 
Куыдз йæ къæдзил тилгæ æнæрынцойæ йæ мидбынат 
тæлфыд. Æнхъæлмæ каст чызг цы уынаффæ скæрддзæн, 
уымæ. 
Асиат Домбайы рагъыл йæ къух æрхаста: 
— Цом мемæ донхæрис бæласмæ. 
Куыдз чызджы рыст уæнгты бауагъта ныфс, сæлæф 
мит ссæндгæ фæраст сты донбылмæ... 
Мæй æмæ миты дыдзы рухсмæ уыдта йæ развæндаг... 
Хъавыдис доны рахизфарсмæ ихкъахвæндагыл бацæ- 
уын, фæлæ Домбай ныййарц хидмæ, Асиат дæр йæ фæстæ, 
фæкъæдз, фæгуыбыр кæнгæ, йæ ных сарæзта фæйнæг 
хидмæ. 
Хиды хъусмæ куы бахæццæ, уæд федта цæугæдон уæз- 
бын ласта ихы къæрттытæ... Куыдз куы йæ разæй азгъо- 
ры, куы та йæ фæстæ аззайы. 
Зыдта, фыццаг сывæллон тагъд кæй нæ гуыры, уый. 
Йæ зæрдыл æрлæууыд Азæ, йæ лæппу Маркыл хъуыдытæ 
кæнгæ, æмбаргæ дæр нæ бакодта, хъæу фæсте куыд аззад 
æмæ урс мит быдырты Гаспойы цæхæрадоны ’рдæм куыд 
фæраст, уый. Чи зоны æмæ йæ уд бахсыст рыстытæн, 
чи зоны æмæ йын цавæрдæр æрдзон тых æххуыс кодта. 
Цыдæриддæр уыди, уæддæр цыд размæ. Куы сриссы, уæд 
йæ мидбынаты атымбыл вæййы, куы йæ суадзы, уæд та 
атындзы размæ. Иннæ срысты агъоммæ куыд фылдæр ацæ- 
уа, ууыл архайгæ. Йæ куыдз цыди йæ фарсмæ æрмахуыр 
уæрыккау. Куы æрбатыхсы, уæд та йæ алыварс зилдух 
сисы. Кæд дзургæ нæ кæны, уæддæр йæ æппæт митæй 
бæрæг кодта, йæ хицауы тыхст кæй хаты. Чызг æмбарын 
54 

с«й &^@^9йг^@)^^ у>> 
райдыдта, иу срысты уысмæй иннæмæ къаддæр фæндаг 
кæй цæуы. Урс быдырыл йæ цæст ахаста. Ауыдта, хъарм 
къонайау кæмæ æнхъæлмæ кæсы, уыцы донхæрис бæлас. 
Афтæ йæм кæсы, цыма донхæрисмæ куы бахæццæ уа, уæд 
фервæздзæн йæ хъизæмæрттæй. 
Бахæццæ тагмæ. Таджы зылын-мылын къардиуты 
æхсæнты акаст йæ бæллиц бынатмæ. Атымбыл, æрхауд 
йæ мидбынат. Астæуыстæджы рыст тæлыйау æлвасы... 
Куыдз æнæрынцойæ рауай-бауай кæны, нæ зоны куыд ын 
аххуыс кæна! 
Дзаг мæй тæнæг мигъы фæстæйæ зынди, авдæны сæр- 
хъæдыл фæныкхуыз зæлдаг æмбæрзæны бынæй, сывæл- 
лоны цæсгом зынæгау. Дыдзы рухсмæ уыдта хæрз чысыл 
ма кæй баззад бæласмæ, уый. Стæй æмбæрста, уыцы хæрз 
цыбыр фæндаг ацæуынæн æм хъару кæй нал и, уый дæр. 
Йæ фæстаг хъарутæ æрбамбырд кодта... Йæ цыппæртыл 
цæуын дæр та нал уыд йæ бон... Райдыдта йæ фазыл бы- 
рын... 
Ехх, æвæдза, уыцы амондджын бонæй фæстæмæ цал 
æмæ цал хатты уыди ацы бæласы бын. Цы цæстысыг фез- 
гъордта йæ цæстытæй, уыдоныл къада куырой разылдаид. 
Уæд рæуæд агурыны æфсон, фыс агурыны æфсонты-иу ам 
æрбалæууыд. 
Бафæллад. Бастад. Иу рыстæй иннæмæ фæзæгъы, 
«ныр ма куы сриссон, уæд ын нал бафæраздзынæн», фæлæ 
фæрæзта... Бабырыд донхæрисы бынмæ æмæ æхцонæн 
йæхи ауагъта. 
Зын зæгъæн у, куыдз куыд иртасы адæмы æхсæн 
фæлмæнзæрдæ адæймаджы. Чи зоны æмæ Домбай дон- 
хæрис бæласы бынæй комкоммæ азгъордта Байсогъуырты 
Лазæры хæдзармæ, чи зоны æмæ фæразгъор-базгъор кодта 
Ногхъæуы уынгты, уæдæ арæг сылгоймагæн чи феххуыс 
кæна, зæгъгæ. 
Ногхъæуы, хъæуы сæр иу къæсы царди мæгуыр сидзæр 
лæппу Байсогъуырты Лазæр дыууын фондз, дыууын 
55 

с*«> У^@^М@М 9» 
æхсæзаздзыд. Уыдис ын уарзон чызг Зæринæ. Цыбыр 
къух ын фадат нæма лæвæрдта чындзæхсæв кæнынмæ. 
Зæрдæбын фæллой кæны колхозы. Йæ къухы ис дыууæ 
бæхы æмæ уæрдон. Сæрддæргъы колхозы быдырты кусы, 
зымæг та колхозонтæн къæскъæсгæнгæ суджы уæрдæттæ 
фæласы. Уыцы æхсæв æм Домбай цыппæрвадæй куы 
згъордта, уæд Байсогъуыры-фырт райхъал дымгæйы 
уынæрмæ. 
— 0 Уастырджи, ахæм рæстæг фæндаггон чи у, æххуыс- 
гæнæг ын фæу, — загъта æмæ ихæнриз бакæнгæйæ йæхи 
æрнорста. Йæ цæстытæ кæрæдзиуыл нæма æрхæцыдысты, 
афтæ йæ хъустыл æрцыд куыдзы æрхæндæг хъынцъым. 
«Уый цы уа?» — хинымæр ахъуыды кодта æмæ ракаст 
рудзынгæй. Фæтарст. Бирæгъы йас урс куыдз, йæ раззаг 
дыууæ къахы рудзынджы авгыл сæвæрдта, йæ цæстытæ 
миты мынæг рухсмæ кæрдæгхуыз ферттывтой. Цы зын 
бамбаринаг уыди, куыдз цæуылдæр кæй тыхсы, уый. 
Рудзынг фегом кодта æмæ дзуры куыдзмæ, цыма йæм 
æнæмæнг дзыхæй сдзырдтаид, афтæ: 
— Цы кæныс, цы, и? Цæуыл тыхсыс? — йæ къухæй 
йын йæ фындзы рагъ æрсæрфта. 
Куыдз ныхъхъынцъым кодта. Стæй хъисхъисгæнгæ 
агæппытæ ласта куы иуырдæм, куы иннæрдæм. Бамбæр- 
ста кæдæмдæр æй кæй хоны. Кæмæндæр æххуыс кæнын 
кæй хъæуы. Цæстыфæныкъуылдмæ акодта йæ дарæс. Йæ 
кæрцы æгънæджытæ æвæргæ дуары æдде фæци. Уым æм 
бæхты раз æнхъæлмæ каст Домбай. 
— Цом, цом. 
Домбай батыхсти, бæхты ’рдæм бахъынцъым кодта. 
— Бæх хъæуы?.. — уайтагъд арæвдз кодта бæх, абадт 
ыл æмæ дзуры куыдзмæ: 
— Кæцырдæм ныр? 
Домбай ма цалдæр зылды ныккодта кæрты къуымты, 
чи зоны, фырцинæй, кæннод та Лазæры бæлццонарæзт йæ 
зæрдæмæ нæ цыд. 
— Кæдæм? 
Куыдз уыцы иу сæррæтт акодта кæрты кауы сæрты 
уынгмæ. Бæхджыны разæй згъоры. Æгæр куы аразæй 
56 

с*а М^^^Мё^ у^ 
вæййы, уæд фæстæмæ фездæхы, абады, йæ мукъу хæрдмæ 
ацаразы. Уыцы гуыры æвæрды уагæй цыма аулæфы, афтæ 
та рогæн азгъоры. 
Домбай згъоры Гаспойы цæхæрадоны ’рдæм. Фæстейы 
Иналы мусонг. Фæхоны йæ тагмæ. Таджы фæзылд га- 
лиуырдæм. Лазæры хъустыл ауад бæзджын хъæлæсы уа- 
гæй цавæрдæр сырды хъæрау дæргъвæтин хъæр. Исдуг 
фæтарст. Бæх дзыхълæуд фæкодта. Куыдз ныууынæр- 
гъыдта, æвæццæгæн, фæтарст, бæхджын куы алидза, уы- 
мæй. Уыцы иу гæппæй бæхы фæстæ алæууыд. Йæ уындæй 
Лазæры сæрыхъуын арц абадт. Раст цыма тигримæ тох 
кæнынмæ æрцæттæ кодта йæхи, ахæм хуызы æрлæууыд. 
— А-а-а! — айзæлд та кæйдæр дæргъвæтин хъæр æмæ 
кæмдæр таджы бамынæг. 
Лазæр фæцагайдта бæх. Куыдз йæ разæй. Донхæрис 
бæласы къалиутæ нæ бауагътой бæхы. 
— А-а-а! — хæрз хæстæг та фехъуыст æвирхъау, цыма 
йæ исчи хурх кæны, ахæм хъæр. 
— Ныртæккæ! — ныхъхъæр кодта Лазæр бæхæй рог 
æргæпп кæнгæйæ... 
Вæласы бын фæмидæг. Ауыдта, удхарæймæлæг сыл- 
гоймаджы. Йæ размæ йæ зонгуытыл æрбадт. 
— Цы кæныс?.. Кæм дын риссы? 
Сонтæй нæ раиртæста хъуыддаг. Асиат æм ракаст: 
— Чи дæ?.. Кæцæй фæдæ?.. 
— Æз Лазæр. Ды та? 
— Мæлы-ын... — йæ бон нал сси дзурын. Фæлæбурдта 
бæласы къалиумæ, афтæ тыхджын æй æривæзта йæхимæ 
æмæ æппæт бæлас нызмæлыд. 
Лазæр бадис кодта, æнæхъару сылгоймаджы бон куыд 
у ахæм бæлас базмæлын кæнын... Стæй йæ цымæ цæмæн 
хъæуы уигъын?! Лазæр базыдта, бирæ ивæзтытæ кæй фе- 
сты. Æмæ ноджы тынгдæр бадис кодта: сæрдыгон рувгæйæ 
адæймаджы хид куыд згъора, афтæ та сылгоймаджы хид 
цæмæн згъоры йæ ныхыл, йæ тæнуадултыл ахæм уазал 
рæстæг. 
Асиат йæ æнæхъару къух йæ ныхыл æрхаста. 
— Лазæр, хатыр дæ курын... Адæмæй ницы ис басусæг 
57 

с«а М§)^^И®М2 *>* 
кæнæн, фæлæ басусæг кæн мæнæ ацы ран... донхæрис... — 
чысыл раздæр, дзидзайы тымбылтау æнæбон чи уыд, уыцы 
къухтæ та ныууыгътой хохы йас бæлас. А-а-а!.. 
— Æри-ма æз æй бындзарæй сæппарон! — загъта Лазæр 
æмæ бæласыл фæхæцыд, нызмæлын æй кодта. 
Къухтæ та æрхаудысты хыссæйы тулатау. 
— Лазæр, кæд нæ амæлон, уæд исты кæндзынæн, 
кæннод... схъомыл æй кæндзынæ... — зæрдæхалæн хъæр 
та айзæлыд... 
Лæппу фестъæлфыд. Йæ сæр йæ къухæй батъæпп код- 
та. 
— Æдылы къоппа! — бамбæрста хъуыддаг. Цъилау 
ныззылд, куыд ын æххуыс кæна, цы йын кæна? Куы ницы 
зоны. Фенгæс куыдзмæ æмæ йæм дзуры: 
— Гормон, мæнæй хуыздæр не ссардтай цуры- 
бадæгæн? 
Бæласы къалиутæ та сæхи систой. Лæппуйы хъустыл 
æрцыд: 
— Дзыппы æндах æмæ хæсгард!.. 
Лазæр ын афтæ фæтæригъæд кодта, йæ зæрдæ æрба- 
уынгæг. Йæ кæрц феппæрста æмæ бамбæрста сылгойма- 
джы. 
— Асиат февнæлдта Лазæры рахиз къухмæ, карчы цъи- 
уау æй æрбаскъæфта йæхимæ. Стæй йæ фесхуыста æмæ та 
бæласы къалиумæ фæлæбурдта. Бæлас æртасыд... 
— Ныр цы кæнон?.. — катайы бацыд лæппу. Бафип- 
пайдта сылгоймаг æд пысултæ кæй уыд, уый. — Ахæм 
диссаг ма уа! Уый бынтон сывæллон куы дæ! — афтæмæй 
йæ дыстæ фæфæлдæхта... 
Фæрнджын кæсæг, афтæ нæ зæгъын, æмæ Асиат йæ 
уды тыхстæй не ’мбæрста йæ разы нæлгоймаг кæй ис, 
уый. Фæлæ... 
— Мæ цæсгом мын асæрф... 
Йæ дæрзæг къух æрхаста Асиаты ныхыл. Уазал хид 
ставд æртæхтæй згъордта тæнуадултыл. 
— Бахатыр кæн... 
— Цытæ дзурыс?.. 
Цымæ ахæм сывæллон-чызджы чи асайдта. Æмæ ныр 
58 

<<а ЙИ@ИМ@5И^ а>> 
уый мæнæ ацы уазалы хъизæмæрттæ кæны, уый та йæ 
хъарм хуыссæны æнæмæтæй хуыссы. Йæ амарыныл нæ 
фæфæстиат уаид, æвæдза! 
Асиаты фæлмæст цæсгом та фенцъылдтæ. Йæ 
зæрдæхалæн хъæр та айзæлд таджы. Бæлас та нызмæ- 
лыд... 
Хъæры хъаруйы зæлланг нæма атад тæгты, афтæ 
ныцъцъæхахст кодта ноггуырд... 
Лазæр фатау февзæрд йæ разы. 
— Чызг! — ныхъхъæр кодта Лазæр. 
«Чызг», загъта йæхинымæр Асиат æмæ исдуг аны- 
гъуылд кæмдæр... Дзырдтæй зæгъæн кæмæн нæй, дамгъæ- 
тæй ныффыссæн, ахæм æхсызгондзинад анхъæвзта Асиа- 
ты фæллад уæнгты. 
Фæллад, рыст, æнæхуыссæг æмæ стонг æй æмдыхæй 
ластой цавæрдæр фæлмæн цадмæ, фæлæ йæхи урæдта. 
Лазæрæн амыдта, ноггуырды кой кæнынмæ цы куынæг зо- 
нындзинæдтæ зыдта, уыдон. Цыма рагæй дæр цурыбадæг 
уыди, афтæ йын йæ бикъ алыг кодта, бабаста йæ бæстон. 
Йæ уæлæйæ раласта хъарм хæдон, батыхта йæ, хæдоны 
æддейæ та йæ батыхта йæ къахтухæнты. Сывæллон тух- 
гæйæ бахудт йæ мидбыл. Диссаг æм фæкаст, ау, ахæм дын- 
джыр лæг дæр кæддæр ахæм гыццыл уыд, къахтухæн ын 
хъæццулæн бæззыд? Йæ хъуыды йын фескъуыдта куыдз. 
Домбайы уазал фындз андзæвыд Лазæры русыл. 
— Хорз, хорз, — йæ галиу къухæй сывæллоныл хæцыд, 
рахизæй та æрсæрфта куыдзы фындзы рагъ. — Ды сæ 
разы фæлæуу, æз нæхимæ азгъорон. — Сабийы йæ мады 
раз авæрдта. 
Асиат дзуры лæппумæ: 
— Лазæр, афтæ куы зæгъон æмæ, кæд ацы бæласы 
кой никуы скæндзынæ, уæд цæуын дæ хæдзармæ, кæннод 
нæ цæуын, зæгъгæ, уæд уый уыдзæн æнæбынаты ныхас. 
Уымæн æмæ зонын, ам мæ нæ ныууадздзынæ. Фæлæ дæ 
курын, макуы скæн донхæрисы кой. 
— Сомы дын кæнын, æз хъæдмæ ацæугæйæ дæр «дон- 
хæрис», зæгъгæ дæр куыд никуы зæгъдзынæн. Кæд мыл 
æууæндыс, уæд мын æцæг радзурдзынæ дæ цард, науæд 
59 

с«а М®^*Н®И* **> 
дæр дæ никуы батыхсын кæндзынæн. Æз ныртæккæ ам 
уыдзынæн. 
Чысыл рæстæджы фæстæ бæхы къæхты хъæр ссыд та- 
джы. 
Асиат чысыл хъарм муры йæ хъæбысы æрбакодта. 
Сæрдыгон сæлфынæг рæстæджы сау бæзджын мигътæ 
лæсæнтæй куыд бырой, афтæ Асиаты уæззау хъуыдытæ 
бырыдысты йæ фæлмаст сæры магъзы. Хъавыд искуыдæм 
къардиумæ абырын, уым бамбæхсын, уыцы фæлмæнзæрдæ 
лæппуйæ, лæппу у æмæ лæг у, уый дæр нæ зоны. Уазал, 
фæллад æмæ æнæхуыссæгыл уæлахиз кодта стонг. Фыр- 
стонгæй йæ уд йæ хъуырмæ схæццæ. Бæласы фæсал къалиу- 
тæй хъавыд ахæрынмæ, фæлæ фæхъуыды кодта, йæ уды 
тыхсты йын æххуысгæнæг кæй уыдысты, уый. «Куырм 
лæг» дæр ыл йæ хъару æвзары, фæлæ стонг тыхджындæр 
у. Домбай йæм иу цъусдуг касти, стæй йæхи ауагъта са- 
бийы хæд рæбын. 
Лазæр бæхыл уади. Фæдисонæй æрфистæг йæ кæрты. 
Дыууæ бæхы бричкæйы аивтыгъта, гуыффæ айдзаг код- 
та хосæй. Уатмæ бауад, йæ хъæбысы фелвæста йæ чындз- 
дзон хуыссæнтæ æд баз, æд хуыссæнæмбæрзæн, хосыл сæ 
авæрдта. Кулдуар гом кæнынмæ куы фæци5 уæд бафип- 
пайдта бæстæ æрци æнахуыр сабыр. 
Хуыссæнтæ бæстондæр æрæмбæрзта хосæй, сгæпп код- 
та бричкæмæ æмæ бæхтæм адзырдта. 
Чысыл рæстæджы фæстæ бричкæйы хъæр куы айхъуыст 
быдырты, уæд хуры фыццаг тынтæ сæмбæлдысты Эльбру- 
сы хохы цъуппыл... 
Бон æрбарухс. Хур æрбакаст Лазæры хæдзармæ. Лазæр 
ахъуыды кодта: цы зæгъдзæн адæмæн? Æнæ æмгар нæу 
æмæ сын цы зæгъдзæн. Абон куы нæ уа, уæддæр æй рай- 
сом уындзысты... Æмæ сындæг къахдзæфтæй хæстæг ба- 
цыд Асиаты сынтæгмæ. Йæ сыгъдæг, чындздзон хуыс- 
сæнты хуыссыд, зæгъæн кæмæн нæй, ахæм рæсугъд чызг. 
Æдзынæг кæсгæ йæм баззад. Ферох дзы йæ Зæринæ. 
Чызг уыди тарффынæй. Йæ сау даргъ цæстыхаутæ 
æмбæрзтой егъау цæстытæ, йæ уадултыл туг мынæг 
адардта. Йæ урс дæллагхъуыртæ миты хъæпæнау. «Хуы- 
60 

<*а 5^@И*И(€^ в>> 
мæтæджы амондджын нæу уыцы лæг, ахæмы чи басайд- 
та, — ахъуыды кодта Лазæр. — Амондджын у? — афарста 
йæхи. — Нæ, уый цъаммар у». 
Асиатмæ хуры тын базылд. Ракаст, исдугмæ фæтарст, 
кæм дæн, зæгъгæ. Стæй йæхи фембæрста, йæ цæсгом ам- 
бæрзта хъæццулы бын æмæ ныккуыдта. Лазæр фыркатайæ 
цы акодтаид, уый нал зыдта. Бауад æм хæстæг. 
— Ма ку, — хъавыд ын йæ сау дзыккутæ йæ къухæй 
æрсæрфынмæ, фæлæ йæм нæ бауæндыд æмæ йæ къух дыу- 
уæрдæм кодта чызджы сæрмæ уæлдæфы. 
Асиат ракаст æмæ йæм дзуры: 
— Лазæр, зонын батыхсын дæ кодтон, фæлæ кæд цæрон, 
уæд дæ никуы ферох кæндзынæн. Æндæр, æвæццæгæн, цы 
хорз мын фæдæ, уый бафидын нæ бауыдзæн мæ бон. Зо- 
нын, тыхсыс, чи дæн? Æз дæн Сæуæхситты хъæуæй. Мæ 
ном Асиат. Дарддæр дын ницы зæгъдзынæн. Куыд бамбæр- 
стон, афтæмæй хæдзары сылгоймаг нæй. Дæумæ дæр ма 
исты дзырд æрхаудзæн. Куыддæр мæхиуыл фæхæцон, 
афтæ ацæудзынæн... 
— Кæдæм?.. Æз дæ никæдæм ауадздзынæн... 
— Уымæн уæвæн нæй. Бадгæ скæн æмæ бауынаффæ 
кæнæм, адæмæн, сыхбæстæн цы зæгъдзынæ? 
— Нæ зонын. 
— Цыфæнды куы зæгъай, уæддæр адæмæй ницы ис ба- 
сусæг кæнæн. 
Сбадт йæ разы Лазæр æмæ йын радзырдта, йæ ус куырд- 
уаты куыд ис, æмæ йе ’рхæссын йæ армы куыд не 
’фты... 
— Цæй, исты ахæрæм ныр, — загъта Лазæр. 
— Ныртæккæ куы хордтам. 
— Карчы фыд нæ хордтам. 
— Фæлæуу-ма, — йæ хъустыл уыди йæ мады зынаргъ 
хъусцæджытæ, æриста сæ. — Айс мæнæ адон, ауæй сæ 
кæн æмæ æрхон дæ бинойнаджы. Бирæ æххуыс не сты, 
фæлæ уæддæр. 
Лæппу фырдисæй фæуыргъуыйау. Йæ къухтæ сцагъ- 
та. 
— Нæ, нæ, уымæй мæ тынг бафхæрдзынæ! 
61 

— Афтæ у? — фæтæргайхуыз чызг. — Уæдæ æз дæ 
хæдзары мæ дзыхмæ комдзаг дæр нал схæсдзынæн. 
Райс... 
— Нæ райсдзынæн, — загъта фидарæй лæппу. 
— Нæ райсдзынæ?.. Уый амоны æмæ мæ тæргæ кæй 
кæныс, — йæ цæстытæ доны аленк кодтой. 
— Мæ бон нæу дæ цæссыгтæ уынын, — зæрдæуынгæгæй 
загъта Лазæр. 
— Мæнæн мæ кæуыны бонтæ даргъ сты... 
— Нæ, нæ уыдзысты! Æз мæхи дæр амардзынæн, 
уæддæр ды нæ кæудзынæ. 
— Кæд дæ мæ кæуын нæ фæнды, уæд райс мæ хъусцæ- 
джытæ æмæ дæ усы æрхон. 
— Нæ уыдзæн... 
— Куыд не ’мбарыс? Дæуæн ус куы нæ уа, уæд нæ 
адæм цы дзурдзысты? 
Ахъуыды кодта лæппу. 
— Хорз, мæ хæстæджытæй æфстау райсдзынæн æхца. 
— Афтæ у, уæдæ ма кæс, æз сæ ныртæккæ пецы судзгæ 
арты баппардзынæн, мæхæдæг ацæудзынæн... 
— Хорз, — Лазæр гуырысхо нæ кæны Асиат йæ сызгъæ- 
рин арты кæй баппардзæн, ууыл. Стæй иу æхсæв йæ чыз- 
гимæ кæй алидздзæн, уый дæр æй уырны. 
Фырдисæй та йæ сæры февзæрд: «Чи басаста уыцы 
хиуылхæцгæ, сæрыстыр чызджы зæрдæ, чи йæм ссардта 
фæндаг?» Хъавыд йæ цæстытыл ауайын кæнынмæ Асиа- 
ты фарсмæ цалдæр хуызы нæлгоймаджы, фæлæ йын нæ 
рауад, йæ сæрыстыр цæстæнгас никæй уагъта йæхимæ 
хæстæг. Йæ хъуыдыты афтæ аныгъуылд, æмæ нæ хъуыста 
чызджы ныхас. Æрæджиау ауыдта Асиаты къухы сызгъæ- 
рин хурмæ куыд ферттывта, уый. 
— Айс, айс мæ лæвар. 
Æртыккаг хуыцаубон Асиатмæ бакуывта ног чындз 
Зæринæ. 
62 

с*й ^^^Ч^^ У»> 
IV СÆР 
Дзерассæ Асиатыл дуар куыддæр ахгæдта, афтæ йæ 
хъустыл ауад фысы уасын. Бакаст фысты скъæтмæ. Йæ 
уастæй бамбæрста, йæ фыстæй иу кæй ныззад. Чысыл 
рæстæджы фæстæ, фыс йæ урс къæбæлдзыг ноггуырд 
уæрыччы рæвдыдта хъарм агъуысты. 
Цырагъ ахуыссын кодта æмæ бахуыссыд. 
Æрбабон. Адæм фыййæгтæй калдтой сæлæф мит. Хуры 
тынтæм хæхтæ зындысты æвзист доны тылдау. Хурмæ мит 
æрттывдтытæ калдта. Иугай миты тъыфылтæ зивæггæнгæ 
хаудысты ног сæрфтмæ æмæ зындысты хæмпусæй. Рæстæг 
уыди сабыр. 
Хæдзары тохына лæууы уазал æмæ сидзæрхуызæй иннæ 
тохынаты æхсæн. Скъæтæй уасы хъуг, фысдонæй уасынц 
фыстæ, кæркдоны сæ кæрæдзийы хъуын-хъис тонынц 
кæрчытæ, уасджытæ æмæ гогызтæ. Уыцы хъæлæбамæ йæ 
тых йæ бонæй ныхъхъæр кæны нæл гогыз «хъуыр-хъуыр- 
хъуыр!» 
Таймураз Иналты дуар бахоста. 
— Гъе хæдзар, цы фестут?! 
Рудзынгæй хуыссæгхъæлдзæгæй ракаст Дзерассæ. 
— Дæ райсом хорз... 
— Цавæр райсом у? Сихор куы у ныр! — Дзерассæ йæхи 
фæзылдта, сонтæй хъавыд Асиатæн алывыд акалынмæ, 
фæлæ уайтагъд йæ сæры февзæрд дысоны хъуыддаг. Йæ 
къухтæ йæ сины сæртыл авæрдта, йæ цæстытæ фæирд 
сты æмæ йæхинымæр загъта: «Цы хорз бакодтон, æндæр 
мæ зарджыты фæзарыдаиккой». Стæй джихæй алæууыд 
æнахуыр сагъæсхуызæй. Йæ бæзджын кæлмæрзæны йæхи 
æрбатыхта. Дуары æддейы фæци. Фосы сарайы дуар хъуыз- 
гæ байгом кодта, афтæ æнхъæл уыд, кæд Асиат фæстæмæ 
æрбаздæхт. Уынгмæ куы рацыд, уæд хæрхæмбæлд фæци 
Таймураз æмæ Азæйыл. 
— Гъа, ды хуысгæ баззадтæ, уый диссаг нæу, — загъта 
Таймураз, — фæлæ Асиат та кæм ис Асиат?! 
Уыцы фарста Дзерассæйы феййæфта хæлиудзыхæй. 
Фæтыхст. Йæ амондæн Азæ сдзырдта: 
63 

г<г^__^8^ &>и> 
— Æвæццæгæн, æнæфæразгæ исты у. Знон изæрмæ 
арахъхъ фæуагъта... 
Дзерассæ йæ сæр бæрзонд систа. 
— Ницы фæрынчын. Дысон æй мæ хоимæ арвыстон 
Налцыкмæ. Уадз æмæ истæуыл сахуыр кæна. Æз ын йæхи 
мæт кæнын, æндæр мæнæн æнæ уый куыд зын уыдзæн, 
уый мæ уд зоны... 
Таймураз æмæ Азæ дзургæ ницыма скодтой, афтæмæй 
фæбузныг сты Дзерассæйæ. 
Асиат хæдзары кæй нæй, уый фæбæрæг. Алы къуым 
дæр æвдыста, куыстуарзон чызджы къухтæ кæй нал 
змæлынц хæдзары, уый. Скъæттæн йæ фаджыс уæраджы 
сæрмæ сси. Райсомæй ма ницы, фæлæ хурбон сихорафон 
кæркдонæй кæрчытæ æмæ гогызтæ куы рацæуынц, уæд 
митыл фæуадзынц сау фæдтæ, егъау зыхъхъыргонд гарузы 
кæрæттау. Хæдзары пецæн йæ самандуртæ æнцонæй баны- 
майæн ис, аив чырынтæ-чырынтæ афæстытæ ис пец. Пецы 
чъилы кæройнаг самандур фыццаг айчы буарау слæгъз, 
стæй суæгъд æмæ куы рабыры, уæд æй дзулы буханкæйау 
баккуырсынц йæ бынатмæ. Арт дзы куы бакæнынц, уæд 
пецы къулы зыхъхъыртæй фæздæг кæлын райдайы, цыма 
пецæн йæ алы самандур дæр тамако дымы, раст афтæ. 
Пъадвалы галиу къуымы æфснайд бæргæ ис бурсыджыт 
сæрдынæн. Йæ размæ дыууæ бедрайы, иу сыджытдонæн, 
иннæ чъырæн. Къулыл зæгæлыл сæ синæгтæй ауыгъд 
дыууæ чъырæйдзæгъдæны, фæлæ уыдон никæй хъæуынц. 
Агъуысты зæххы тæрс фæйнæг хуыд ис, фæлæ зын раир- 
тасæн у, хъæд у æви зæхбын? Фæйнæг кæй у, ууыл гадзра- 
хатæй цæуы сынтæджы бын, къулрæбыны змисæй хафт 
фæйнæг — Асиаты къухты фæд. 
Рæстæг цыди. Адæм дис кодтой, Асиат йæ хæдзармæ 
иу зынд куыд нæ кæны, зæгъгæ. Ноджы тынгдæр та дис 
кодтой сæ урс куыдзы сæфтыл. «Фыййæуттæн æй радтон», 
сæфсон кодта Астемырон. 
Дзерассæ æддейæ бакæсгæйæ кæд стырзæрдæ зынди, 
уæддæр хъынцъым кодта Асиатыл. Сыхаг хъæуккæгтæй 
64 

с*й М®^«М®^ 9» 
кæуыл æмбæлд, уыдон аивæй фарста, цы хабæрттæ уæм ис, 
зæгъгæ, фæлæ ахæмæй куы ницы хъуыста, уæд хъуыддаг 
дæр æй ницы уыд, афтæмæй сæ районы сæйраг хъæуы ба- 
лæууыд. Йæ амондæн чысыл базары ногхъæуккаг йæ зонгæ 
усыл амбæлд æмæ йæм йæ æнæрынцой фарста дæтгæ дæр 
нæма ракодта, афтæмæй дын ын сындæг хъæлæсæй афтæ 
куы зæгъид: 
«Зæгъгæ йæ макæмæн кæн... Нæ хъæумæ дзæгъæлзад 
чи ныккодта, ахæм чызг æрбафтыд. Ахæмты марын 
хъæуы!..» 
Дзерассæ аджих. Йæ миддунейы хъуырдухæн уром- 
гæйæ, хъæугæ дæр æй нæ кодта, афтæмæй усы фæткъуыт- 
æй иу систа. Хорз базар бакæн, зæгъгæ, ма йын загъта æмæ 
йæ хæдзармæ рараст. Мæстыйæ абадт йæ лæджы раз. 
— Асиат иу хъуымыхъхъагимæ алыгъд. 
— Куыд алыгъд? — фесхъиудта йæ лæдзджытыл 
Инал. — Уæлдайдæр хъуымыхъхъагимæ?! 
— Алыгъд куыд вæййы, афтæ. Раст Астæуккаг Азийы 
балæууыд. 
— Искæй арвитын хъæуы, — батыхст фыд. 
— Кæдæм æрвитыс? — лæгъзæвзагæй афарста ус. — 
Дæ чызг æнæзонд нæу, зоны, кæй фæдыл цæуын хъæуы, 
уый. Ахæм хъæздыг лæг æй хонынц æмæ диссаг. 
— Гъе-уæууæй-гъе, — ныккатай кодта Инал. — Мæ 
дыууæ къахыл куы уаин, уæд Налцыччы балæууин, 
бæргæ... 
— Цæмæ? 
— Дæ хомæ... 
— Мæ хойæн йæ рыг дæр уым нал ис. 
— Куыд нал ис? 
— Куыд вæййы, афтæ. Алыгъдысты уырдыгæй... 
Ууыл банцад хъуыддаг. 
Цæстæй дард — зæрдæйæ дард, фæзæгъынц. Рохуаты 
аззад Асиат. Се ’рвадæлты лæг, Мынци ма-иу æй афарста, 
фæлæ куыдфæстæмæ уымæй дæр байрох. 
Иу бон Дибæ æмæ Куыдзой Ногхъæуы зианæй куы 
раздæхтысты, уæд бацыдысты Мынцитæм. 
5 Заказ № 1709 
65 

с<й 5^®ИАИ®И5 *>> 
— Мидæмæ! — бацин сыл кодтой лæг æмæ ус. — Уæхи 
ахъарм кæнут. 
Уазджытæ «изæр хорз» загътой æмæ æнкъардæй æрбад- 
тысты. Фысымтæ дæр фенкъард сты, банхъæлдтой, зиа- 
ныл ма æнкъард кæнынц, зæгъгæ. 
— Хуыцауыстæн, — загъта Мынци, — ницы мын загъ- 
тат, æндæр фæцыдаин уемæ... 
— Мынци... — йæ худ йæ къухы æууæрды Куыдзой. — 
Хатыр мын уæд, фæлæ абон цы диссаг фехъуыстон, уый 
æгæр стыр зиан æмæ хъыг у канд сымахæн нæ, фæлæ 
æппæт хъæубæстæн дæр. 
— Цы кодтам?! — тарстæй афарста Аминæт. 
— Чи фæзиан?! 
— Ничи, фæлæ зианæй фыддæр... Хъуыды ма кæнут, 
цæудзæн ыл иу мæйы бæрц, уæд хъус-хъусæй дзырдтой, 
зæгъгæ, дам, хъæды, Бадзийы комы, иу чызг ныййардта. 
Дибæ йæ цæстытæ æруагъта. 
— Чи у? — сонтæй афарста Мынци æмæ Аминæтмæ 
бакаст. 
— Нæхи Асиат... — йæ къухæй йæ зæнг æртъæпп код- 
та Куыдзой. 
— Мæ бон куыд бакалд!.. — ныккуыдта Аминæт. 
— Уый раст нæу! — фестад йæ бынатæй Мынци. — 
Чидæр цъыфкалæн кæны! 
— Раст у, раст, — загъта Куыдзой. — Бæргæ куы нæ 
уыдаид раст. Кæд мæ туг, ме стæг нæу, уæддæр мæ тынг 
риссы. 
— Мæнæ нын нæ сæртæ куыд фегад кодта, — куыдта 
Аминæт. 
— Тагъд мын Дзерассæмæ фæдзур, æрмæст ын мацы 
зæгъ. 
Аминæт феддæ. 
— Мæ фыны фенгæйæ дæр уый æнхъæл никуы 
уыдтæн, — загъта зæрдæуынгæгæй Дибæ, — æмæ Асиаты 
уæздан афтæ бакæндзæн. 
— Бакодта уæдæ, бакодта, — загъта Куыдзой, — фæлæ 
чи уа уыцы цъаммар?! 
— Мæ хæсгæ мæрдтæ, — йæ сæр йæ армытъæпæнæй 
66 

«чй ^4^^Ч^)^ а*> 
батъæпп кодта Мынци. — Сæрыстыр кæмæй уыдтæн, уый 
мын мæ сæр куыд фегад кодта. Маргæ. Æнæ маргæ йын 
нæй!.. 
— Сабыр, — уæздан ныхасæй дзуры Куыдзой. — Сайд 
паддзахыл дæр цæуы, фæлæ диссаг у, чи уа? 
— Нæ зонын, — загъта Дибæ. — Кæд уæларвон сих у, 
æндæр йæ аууонæй дæр тæрсгæ куы кодта... 
Лæфлæфгæнгæ æрбацыдысты Дзерассæ æмæ Аминæт. 
— Чындз, — дзуры Мынци. — Асиат дæ хомæ ис нæ 
загътай? 
Дзерассæ бамбæрста, цæмæн æм фæдзырдтой, уый. 
Ницы дзуры. 
— Дæумæ дзурынц, — йæхи йæм нал баурæдта Куыдзой. 
— Кæм ис уыцы чызг? — мæстыйæ бафарста Мын- 
ци. — Кæм æмæ йæ чи басайдта? 
Дзерассæ йæ уæзбын гуыр батылдта, æвзæр лæджы 
уыгæс рог дымгæмæ дæр куыд базмæлы, афтæ. Фæхъыг 
ын, æгæр къæйных æм кæй дзуры йæ тиу, уый, æмæ йæ 
сæр фæхъил кодта: 
— Бузныг нæ зæгъут, уæ куыдзы уын куыдзы мард 
кæй нæ акодтон, уымæй, фæлæ ма... 
— Махæн бамбарын кодтаис æмæ йын исты кодтаик- 
кам... — загъта Аминæт. 
— Дзерассæ, кæд цыфæнды уыди, уæддæр... — фæтыхст 
Куыдзой. — Тæригъæд уыди зымæгон хъæды... 
— Мæгуырæг, — ныккуыдта Дибæ. — Ныр цымæ куыд- 
тæтæ уыди?.. 
— Иунæг нæ уыд, — загъта Куыдзой, — Домбай йæ 
разы уыди. 
— Æмæ афтæ нæ загътай, — фездæхт Мынци Дзе- 
рассæмæ, — куыдзы фыййæуттæн радтон, зæгъгæ? 
Дзерассæ йæ къухтæ йæ сины сæртыл авæрдта: 
— Æз мæ хæдзар æмæ мæ сывæллæтты худинагæй 
хъахъхъæдтон, сымах цы зæгъут, уый хъуыддаг мæн 
æппындæр нæй! — дуар нытътъæпп кодта афтæ, æмæ дуа- 
ры сæрстытæ æркалдысты. 
Бирæ фæныхас кодтой Асиаты дарддæры хъысмæ- 
тыл... 
67 

с*’? У^@МГ1@)^ й>> 
— Бабæрæг æй хъæуы, — загъта Дибæ. 
— Иунæг бæрæг дæр нæ! — фæхъæр ыл кодта Мын- 
ци. — Махæн Асиат нал и! Амарди! 
Адæм базыдтой Асиаты худинаг. 
Асиаты хъысмæтыл æнæхуыссæг æхсæвтæ æрвыстой 
дыууæ адæймаджы Таймураз æмæ Азæ. Уалынмæ уыдо- 
нæй дæр рохуаты аззад. 
Иу изæр Лазæр æмæ Зæринæмæ уаты рауад ныхас: 
— Асиат цыдæр къæсхуыртæ хæссын райдыдта, — 
загъта ус. 
— Мацы кусын æй уадз... 
— Æмæ хъусы? Цалынмæ аходæн фæцæттæ кæнын, 
уæдмæ хæдзар афснайы, фосы кой бакæны, — йæ ныхас 
фæсабыр кодта, йæ лæгмæ хæстæгдæр бабадт, цыма Асиа- 
тимæ се ’хсæн кæттаг æмбæрзæн ис, самандурæй амад 
къул нæ фæлæ, афтæ. — Абон мын афтæ зæгъы, ауадз, 
дам, мæ иучысыл рæстæг, уынгмæ акæсын. 
Лазæр бамбæрста, кæдæм хъуамæ ацыдаид, уый. 
— Æмæ йæ ауагътай? 
— Уæдæ йын цы хъуамæ кодтаин... 
— Æмæ?.. 
— Сывæллон хъал дæр нæма раци, афтæ фездæхт, — 
бакаст къулмæ, цыма йæм Асиат кæсы, афтæ. Лазæры 
хъусы бадзырдта. — Саубыны кæуындзастæй, йæ цæстытæ 
кæсаджы тъупгæнæнты хуызæн тыппыр уыдысты. 
Лазæрæн цы зын базонæн уыд, Асиат донхæрис бæласы 
бын кæй уыди, уый. Ныуулæфыд. 
— Искуы ма ацыд? 
— Иу хатт. 
— Ныр ма куы цæуа, уæд æй мауал ауадз. 
— Æмæ мæм байхъусдзæн? 
— Байхъусдзæн. Зæгъдзынæ йын мæнæй, ууыл дæ, 
зæгъ, сардаудзынæн. 
Лазæр йæ усы йæ хъæбысы æрбакодта æмæ йын ра- 
дзырдта хъусцæджыты хабар. 
— Нæ сæ куымдтон, фæлæ сæ афтæ зæрдиагæй лæвæрдта 
æмæ, уырны дæ, сæ нæ райсын мæ бон нæ уыд. 
68 

с*Я ^®ИАИ®^5 в>> 
— Уæдæ мæ мæгуыр чызджы сызгъæринæй æрхуыд- 
тай? 
— 0, æрхуыдтон, — зæрдæхудтæй загъта лæг. — 
Æфстау æхца райстон. 
— Уыдон та цы фесты? 
— Бамбæхстон сæ. 
— Цы хорз бакодтай. Ратт ын сæ. 
— Афтæ сонт-монты дæтгæ не сты. 
— Цæуылнæ? — бадис кодта ус. 
— Нæ йæ уыныс, цы зондахаст ын ис, уый?.. 
— Диссаджы адæймаг у, — сразы йæ лæгимæ Зæринæ. — 
Нæ хъусыс æви? — йæ къухмæ йын февнæлдта ус. 
Уыцы къухы февнæлдæй фесхъиудта Лазæр. 
— Хъусын... 
— Афтæ куы бакæниккам æмæ йын куы зæгъиккам, 
зæрингуырдæй сæ фæстæмæ балхæдтам, зæгъгæ, уæд куыд 
уаид? 
— Бафæлварæм, — сразы Лазæр. — Тынг хорз, ауыс- 
тæн, уый мæ сæр не ’рцахстаид. 
— Æхца ма бирæ дарæм? 
— Иучысыл, нæ фосæй исты ауæй кæндзыстæм æмæ дæ 
рынтæ дæр афтæ фесæфæнт. 
— Æз дæр мæ цæгатæй райсдзынæн. Æвæдза, ныр дык- 
каг аз цæрæм æмæ мын куыд никуы ской кодтай æхца 
дарæм, уый? 
— Тыхстаис... 
Лазæры зæрдæйыл анхъæвзта йæ усмæ рæвдаугæ уар- 
зондзинад. Афтæ æнхъæл уыди æмæ сылгоймагау хъусцæ- 
джытæм бахæлæг кæндзæн, фæлæ сæ зæрдиагæй куы дæтты 
сæ хицауæн. Æгæрыстæмæй ма афтæ дæр нæ загъта цымы- 
дисæй: «Равдис-ма, фенон сæ!» Бауынаффæ кодтой Асиа- 
ты лæвар фæстæмæ раттын. Æрмæст сæ раттын стыр зын 
кæй у, уый æмбæрстой сæ дыууæ дæр æмæ бирæ рæстæг сæ 
ныфс нæ хастой уыцы хъуыддаг ской кæнынмæ. 
Асиаты рагæй фæнды горæтмæ иу каст скæнын. Фæлæ 
нæ уæндыд Лазæрæй йæхи ракурын. Иу хатт загъта йæ 
фæндон. 
69 

с4Æ «^4®ИЗМ®М^ Й>> 
— Æмæ цы кæны? Ацу, дæхи аирхæфс, — загъта йын 
Зæринæ. 
Асиат лæууыд уæддæр сæргуыбырæй, æнхъæлмæ каст, 
Лазæр цы зæгъдзæн, уымæ. 
— Ацæудзынæ, фæлæ æрмæст фæстæдæр. Мæнæ дын 
исты балхæндзынæн. 
— Ницы мæ хъæуы. Мæхи æвдисынмæ нæ цæуын. 
Сразы сты бинонтæ йемæ. Йæхæдæг хуыздæр зоны йæ 
цард, йæ хъуыддæгтæ. 
Мартъийы фæстаг бонтæй иуы Асиат рабæлццон и. 
— Сывæллонмæ дæ зæрдæ ма æхсайæд, — загъта Зæринæ 
æмæ чысыл Светланæйы йæ хъæбысмæ фелвæста. 
— Чи зоны абон куы нæ æрцæуон, уæд уæ зæрдæ ма 
æхсайæд. 
— Фæндараст фæу, — загътой Лазæр æмæ Зæринæ 
æмдзыхæй. 
— Цигайнаджы хуызæн йæхи куыд скодта! — хъыг 
зæрдæйæ загъта Лазæр. 
— Æхца йын исты радтай? 
— Радтон... — фенкъард лæг. — Æхца йын бæргæ рад- 
тон, фæлæ Хуыцау йæ зонæг кæдæм цæуы? 
Асиат горæты сæйраг уынгмæ куы схæццæ, уæд хур 
уыди арвы бæстастæу. Зыдта, Сослан æртæ азы службæйы 
кæй уыдзæн, уый. Афтæ загъта фæстаг хатт куы фем- 
бæлдысты, уæд. 
Æрлæууыд Сосланы хæдзары раз. Дыууæ рудзынджы 
æмæ уынгæй бацæуæн раздуарыл хуры тынтæ хъазыдысты. 
Дуармæ дыууæ схизæн асины тæрс фæйнæгæй конд. Рудз- 
гуытæм кæсгæ аджих. Йæхи фембæрста, искæй рудзгуы- 
тæм кæсын аив нæу, зæгъгæ. Бацыд хæстæгдæр, æрбадт 
схизæнтæй фыццаг къæпхæныл. Хуыфæг æй ссардта. Йæ 
хуыфæджы катайæ нæ бамбæрста, дуар куыд байгом, уый. 
Йæ сæр хæрдмæ нæ сисгæйæ ауыдта асинтыл æрхызтысты 
нæлгоймаджы къæхтæ, æрттивгæ сау батинкæты. Базыд- 
та йæ зынаргъ адæймаджы къæхтæ. Къæхтæ æрхызтысты 
70 

с<а М§3^«М|®^ 9» 
асинтæй, бауадысты йæ рæзты рудзынгмæ. Фехъуыста Сос- 
ланы мæлгъæвзаг ныхас: 
— Сафиат, дæ хорзæхæй, мæнæ нæ къæсæрмæ иу мæ- 
гуыргур ус бады, исты йын авæр. 
— Хорз... — сылгоймаджы дæргъвæтин ныхас рай- 
хъуыст агъуыстæй. 
Къæхтæ аив цыдæй ауадысты уынджы уæлæмæ. Йæ 
сæр сабыргай систа, акаст сæ фæдыл. Базыдта Сосланы аив 
гуыры конд æфсæддон дарæсы. Цинел æнгом æрбалвæста 
фæтæн рон. Роны æлвæстæй ноджы фæтæндæр зындысты 
йæ фæсонтæ. Йæ хъыджы цæссыгтæ æнæвгъау згъорд- 
той. Йæ цæстæнгас ацахста фæйнæгыл Сосланы къахы 
фæд. Йæ галиу армытъæпæнæй нылхъывта фæд. Систа 
йæ къух, æркаст æм. «Сослан... куыд нæ мæ базыдтай? 
Уæвгæ мæ куы базыдтаис, уæд цы ми кодтаин?.. Ма тæрс. 
Цæр æнæмæтæй...» 
Сослан адард. Йæ фæдыл кæсгæйæ йæхинымæр ныхас 
кодта йемæ: «Хъыг дæ нæ дарын, фæлæ мын зæгъ, кæдмæ 
цæрон искæй фæсдуар? Куыд кæнон? Ацы æнæхайыры хуы- 
фæг мыл арфæй-арфдæр куы кæны? Дæ чызг куы рахъо- 
мыл уа, куы мæ фæрса, мæ фыд чи у, уæд уымæн та цы 
дзуапп ратдзынæн?!» 
Хуыфæг та йæ йæ быны скодта, галиу къуыммæ 
йæхи нылхъывта. Дуар байгом. Ракаст хæрзхуызтæ, 
зæрдæмæдзæугæ сылгоймаг, фæлмæн уæлдзарм хæдзарон 
дзабыртæ æмæ рæсугъд дидинджытæ халаты, йæ къухы 
дзулы карст. 
— Айс кæрдзын, — сдзырдта йæм Сафиат. 
Йæ хуыфæг сæтгæйæ райста дзул Асиат, йæ роны йæ 
атъыста арфæйагæй. Сафиат ын фæтæригъæд кодта, йæ 
къухыл ын фæхæцыд. 
— Мидæмæ рацу, хъарм æхсыр ануаз. Фенцондæр дын 
уыдзæн. 
Æрмахуыр уæрыккау фæраст Сафиаты фæстæ. 
— Сбад, исты нæм ахæр, — цæлгæнæны азилæнтæ код- 
та æфсин. 
Асиат æрбадт сындзытыл бадæгау. Цæлгæнæнæй гом 
дуарæй зынди галиуырдыгæй сынтæг, хуыссыд дзы саби, 
71 

с«я *ь4!®^^ 9>> 
бакæсæны та сау къамод. Къамодыл уыди Сосланы хуыз- 
истытæй цалдæр. Цы хуызы йæ къухы бафтдзæн къамтæй 
иу адавын. Йæ цыды сæр уый куы у, уæд. 
Сафиат стъолыл авæрдта лывзæйы тæбæгъ, æхсыры 
кружкæ, фæлæ дзулы карст нæ ары. Æнхъæлмæ каст, 
мæгуыргур йæ ронæй райсдзæн йæ къæбæр, фæлæ... «Хуы- 
цау, дæумæ бирæ хæрзтæ ис», — йæхинымæр куывта Аси- 
ат. 
— Æмбарыс, кæрдзын нæм дзаг у. 
Ницы дзуры Асиат. 
— Ой, — ныуулæфыд Сафиат, — йæ мæгуыры уæ- 
лæмхасæн ма къуытты дæр куы у, — йæ уæнтыл тинтычъи 
гаруз баппæрста. — Нæ сыхæгтæй дзул æрбадавон, — аца- 
мыдта йæ къухæй. 
Сафиаты фæстæ дуар куы фехгæд, уæд Асиат ба- 
уад къамодмæ, райста Сослан комкоммæ кæм каст, урс 
лыстæг дæргъытæ хæдоны, йæ уæллаг цæппузыр уагъд, 
бæгъæмсарæй, уыцы къам. Йæ роны йæ арф, суанг йæ 
хъарм буарыл авæрдта, сынтæджы лæппумæ иу каст 
фæкодта æмæ абадт йæ бадæны. Уырдыгæй бакæс-бакæс 
кæны лæппумæ. 
Æрбацыд Сафиат. Асиат æфсæрмæй цыдæртæ ахорд- 
та... 
— Ахæр-ма. 
«Нæ», йæ сæр батылдта. Раарфæ кодта йæ сæры тыл- 
дæй æмæ рацыд. Йæ роны цыма йæ царддæттæг ныфс 
уыди, афтæ зæрдæхъæлдзæгæй ныххæццæ æфсæнвæнда- 
джы вагзалмæ. Аивæй къаммæ бирæ фæкаст, стæй уæд 
фездæхт фæстæмæ. Йæ къæхтæ йæ сæхæдæг хастой Сос- 
ланты уынгмæ. Сæ хæдзары размæ та куы схæццæ, уæд 
уыцырдæм кæсгæ дæр нæ фæкодта, афтæмæй фæраст уын- 
джы уæлæмæ, чысыл раздæр Сослан кæуылты фæцæйцыд, 
ууылты. Цæуы æмæ хъуыды кæны: «Ныр ма йыл куы амбæ- 
лон, уæд æм æнæсдзургæ нæ фæуыдзынæн...» Афтæ хъуы- 
дытæ кæнгæ схæццæ, кино кæм æвдисынц, уыцы галуан- 
мæ. Цыди кино «Ленин Октябры». Райста билет. Кино 
райдайынмæ ма уыди æрдæг сахат. Бонасадæн рацу-бацу 
кодта уынджы. Кæсы æмæ йæ разæй фæцæуынц: Сослан йæ 
72 

г<а М®^М@^ &>> 
æфсæддон дарæсы, йæ хъæбысы йæ лæппу, хæрзхаст æмæ 
рæвдз арæзт сывæллон æмæ йæ ус йæ фарсмæ. Йæ уæлæ зы- 
наргъ кæрц æмæ æрттиваг бæрзондзæвæт цырыхъхъытæ. 
Уадзыгау цыди сæ фæстæ Асиат, чидæр ма йæ къуыргæ 
дæр скодта, фæлæ йæм фæстæмæ дæр нæ фæкаст. Адæм 
уыцы гуылфæй цыдысты. Бахæццæ кинотеатрмæ. Сослан 
дуар фегом кодта, аив фæхæцыд дуарыл, бар радта йæ 
усæн фыццаг бацæуынæн. «Æз та? — ахъуыды кодта. — 
Чи йын дæн? Ничи...» Хъавыд фæстæмæ фездæхынмæ, 
фæлæ дуары мидæг фæци. «Цы уа, уый уæд», — загъта 
æмæ сбадт йæ бадæны фæстаг рæгъыл кæронæй. 
Кæсы, Сосланитæ æрбадтысты астæуккаг рæнхъытæй 
иуы Асиаты ’рдыгæй кæронмæ æввахс. Сослан фестад, 
сывæллон бандоныл авæрдта æмæ йæм уæртæ комкоммæ 
æрбацæуы. Йæ сæр фæгуыбыр кодта, куы нæ йæ базонид. 
Чысыл рæстæджы фæстæ йæ рæзты аивгъуыдта. Бацыд йæ 
бандонмæ, егъау гæххæтты тыхтон авæрдта йæ усмæ, йæ 
лæппуйы та йæ хъæбысы сæвæрдта. Уыдонмæ кæсгæйæ йæ 
зæрдæ скъуынынмæ æрцыд. «Цæй амондджын дæ, дæлæ 
ус. Кæс-ма, кæс, йæ къухтæ йыл куыд тилы. Цымæ цæуыл 
цæхæртæ калы?» Цæвиттон йæ лæджы æлхæд рæвдауæнтæ 
йæ зæрдæмæ нæ фæцыдысты. Йæ комы дæттæ æруадысты 
Асиатæн. Хъуыды дæр нал кæны, кæд бахордта фæстаг 
хатт къафет кæнæ печенитæ. Йæ хъуыдыйы нырмæ ни- 
куы æрцыд, йæ царды ныфс афтæ хæстæг бада сылгой- 
магмæ, уый та йыл бустæтæ кæна. Нæ йæ бауырныдтаид, 
йæ дыууæ цæстæй йæ куы нæ федтаид, уæд. Кæд зыдта, 
бинонтæ йын ис, кæд ын дзырдта йæхæдæг, мæ мæт ма 
кæн, дæ бинонты мæт кæн, зæгъгæ, кæд зыдта Сослан уый 
нæу, фæлæ кæйдæр кæй у, уый, уæддæр ын абоны онг 
афтæ зын нæ уыд. Ныр ын йæ зæрдæйы уидæгтæ æууилы 
йæ фенд «кæйдæр» сылгоймагимæ, йæ зæрдæхæлар узæлд 
йæ бинонтыл... 
«Цæй кино мæ хъуыд, — хæцыд йæхимæ. — Мæхæдæг 
кинойæ кинодæр куы дæн, — аивæй йæ цæстысыг асæр- 
фы. — Мæ домбай фæндтæ, мæ рæсугъд бæллицтæ, мæ 
хъару, мæ ныфс цæмæн ныссастон мæ киномæ æрбацы- 
дæй. Цæй кино мæ хъуыд?!» 
73 

г<а М®^М8М «*> 
Зал баталынг. Райдыдта кино, фæлæ Асиат уымæ 
нæ каст, йæ цæстæнгас нæ иста Сосланы сæрæй. Йæ 
фæстæбадæг адæймаг æм цыдæр сдзырдта, уый фæкаст, 
йæ сæр батылдта æмæ йæ худ систа. Йæ цæст ахаста за- 
лыл. Денджызау бирæ сæртæ, фæлæ йæ хивæнд цæстæнгас 
йæхи æрæвæры Сосланы бæгъæмсар сæрыл. 
Асиаты цæстытыл уади Сосланимæ фембæлдтытæ, йæ 
уарзгæ сæнтты, афтæ аныгъуылд æмæ нæ бафиппайдта, 
зал куыд срухс, уый. Рухсимæ базмæлыдысты адæм, цъус- 
дуг рæстæджы размæ цавддуртау æнцад чи бадти, уыдон. 
Адæм аивгъуыдтой залы фæсчъылдымы дуæрттæм. Уый 
дæр фестад, иуварс алæууыд æмæ кæсы Сосланы фæдыл. 
Йæ галиу цонгыл йæ лæппу, йæ рахиз къух та йæ усы 
дæларм. Йæхинымæр загъта: «Уæддæр дæ æз фылдæр уар- 
зын. Иу агъуысты цы чысыл рæстæг фæдæн абон демæ, иу 
уæлдæф кæй улæфыдтæн, уый дæр мæнæн у стыр амонд. 
Цы лæвар мын ракодтай, уый æз схъомыл кæндзынæн», — 
афтæтæ хъуыды кæнгæйæ нæ бамбæрста залы иунæгæй 
куыд аззад. 
Уынгмæ куы рацыд, уæд горæтыл æрæнцад мигъджын 
изæрмилтæ. Адæмыл ма йæ цæст бæргæ ахаста, фæлæ 
Сосланы нал ауыдта. Атындзыдта уынджы дæлæмæ ваг- 
залмæ... 
Цард диссаг у, æвæдза. Æвæдæй йæм ницы хъуыддаг 
сæфы. Рацыд дыууæ азы Асиаты чызгыл. Иу бон Тай- 
мураз æрбацæйцыд Алагирæй сæхимæ хъæдрæбынты. 
Ацы уалдзæг сара кæнынвæнд скодта æмæ^йæ цæстæнгас 
хъæдæрмæгæн бæзгæ бæлæстæ агуырдта. Йæ рахиз фарс 
хъæдмæ йæхи айста Ногхъæу. Къабузджын тæрс бæласы 
раз куы афæстиат, æвæджиауы хъæдæрмæг ыл ис, зæгъгæ, 
афтæ йын йæ риуыл йæ дзæмбытæ авæрдта бирæгъы хуы- 
зæн куыдз. Исдугмæ фæтарст, фæлæ уайтагъд базыдта сæ 
сыхæгты куыдзы æмæ йæм цингæнгæ сдзырдта, раст цыма 
Асиаты федта, афтæ: 
— Домбай, Домбай, кæм уыдтæ?!. 
Куыдз хæдзары ’рдæм азгъоры æмæ та фездæхы. 
74 

«ча М@^^®У^ *>> 
— Ам хæстæг цæрыс? — акаст. Ауыдта иу ныллæг, 
самандур хæдзар. Йæ дыууæ рудзынджы хъæдмæ кæмæн 
кастысты, ахæм. Кæрты дыууæ бæхы æмæ бричкæ. 
— Домбай! — айхъуыста Таймураз кæйдæр хъæлæс. 
Хæдзарæй рауад æрыгон нæлгоймаг. 
— Дæ бон хорз, — салам радта Таймураз. 
— Æгас нæм цу, мидæмæ, — загъта Лазæр. 
Сæ къухтæ исгæйæ загътой сæ нæмттæ. 
— Куыдз дыл, зæгъын, куы фæхæца. 
— Ма тæрс, нæ мыл фæхæцдзæн, — мидбыл бахудгæйæ 
бакаст Таймураз Лазæрмæ. — Дæ куыдз у? 
— 0, — æнæбары дзуапп радта хæдзары хицау. 
Уыцы дзуапп нæ аирвæзт Таймуразæй æмæ бафарста: 
— Диссаг дæм нæ кæсы, цæмæн мыл цинтæ кæны, 
уый? 
Лазæрмæ диссаг нæ фæкаст, уымæн æмæ Домбай цъиу 
атæхæг дæр нæ уадзы сæ рæзты. Æмæ ныр цин кæуыл 
кæны, уый æцæгæлон нæ уыдзæн, фæлæ чи уа цымæ? Кæд 
Асиаты хъæуккаг у, уæд ыл баууæндæн ис? Сонтæй йæ нæ 
афæрсдзынæ. 
— Саккаг кæн нæ къæсмæ, — загъта Лазæр. 
— Цæуын, — стыр разæнгардæй фæраст Таймураз. 
Чысыл рæстæджы фæстæ уазæг æмæ фысым зæрдиаг 
ныхас кæнгæ бадтысты æртæкъахыг тымбыл фынджы 
уæлхъус. Фынгыл уыди æртæ уæливыхы, карк æмæ гра- 
фин æртæ нуазæнимæ. Фæлæ нуазæнтæй иу дæр йæ куыст 
нæ æххæст кодта. 
Уазæг æмбæрста, ацы хæдзар Асиатæн цыдæр кæй 
зоны, уый. Фысым дæр æнæ æмбаргæ нæ уыд, Домбай кæй 
базыдта, уый Асиатæн кæнæ йæ зонгæ у, кæннод та йæ 
хæстæг. Фæлæ сæ иу дæр æмæ иннæ дæр кæрæдзийы нæ 
уæндынц æргом бафæрсын æмæ бонасадæн кæнынц. Ны- 
хас кодтой царды уаг куыд рæвдздæр кæны азæй-азмæ... 
Фæлæ сæ дыууæ дæр сæхи цæттæ кодтой ахсджиаг ны- 
хасмæ. 
Лазæр бамбæрста, Асиаты хъуыддаг кæуыл баууæнда, 
йæ уазæг ахæм адæймаг кæй у. Исдуг æм æдзынæг фæкаст, 
стæй афтæ бакодта хъазгæмхасæнты: 
75 

с«а ^М®МИ®М ъ>> 
— Дæ усæн сызгъæрин не ’лхæныс, мыййаг?.. 
— Æмæ-гъа... — загъта Таймураз. — Ис ын цыдæртæ, 
фæлæ... 
— Равдисон дæм сæ? Батыхстæн æндæр сæ нæ ауæй 
кæнин. 
Лазæр уатæй рахаста урс дари хæцъилы тыхтон. Æрбадт 
йæ бынаты, райхæлдта баст. Æвдисы сæ уазæгмæ. 
— А-а-а... — зæгъгæ фæкодта Таймураз. Йе ’рфгуытæ 
тæхæг зæрватыккау сæхи ныхыл хæрдмæ фелвæстой. Ба- 
каст фысыммæ æмæ бафарста: 
— Кæм дын уыдысты, кæ? — Таймуразы цæстытыл 
ауад Асиат сызгъæрин хъусцæджытимæ. 
Уый йæм æнкъард цæстæнгасæй бакаст æмæ сындæг 
хъæлæсы уагæй загъта: 
— Сæ хицау мын сæ радта... 
— Асиат?! — фырдисæй афарста Таймураз. 
— Асиат, — ныуулæфыд фысым. — Куыд кæсын, аф- 
тæмæй ды уыцы чызгæн æцæгæлон нæ дæ. 
— Мæ хорз сыхаг у. Кæм ис?.. 
Лазæр радзырдта Асиаты хъуыддаг, æрмæст донхæри- 
сы кой, ома, кæм райгуырд сывæллон, уый кой не скод- 
та. 
— Тынг лымæнæй цардыстæм. Æрмæст адæмы цæстæй 
йæхи хызта, — зæрдæуынгæгæй дзырдта Лазæр, къуых- 
цыйæ. — Уайтагъд хъус-хъусæй йæ фыдгой кæнын рай- 
дыдтой. Уынджы-иу дыууæ усы ныхас кæнгæ куы фед- 
та, уæд-иу æнкъардæй кæсгæ аззад, мæ кой та кæнынц, 
зæгъгæ. 
Таймураз лæмбынæг хъуыста Лазæрмæ, æрмæст йæ 
фырдисæй куы йæ иу уæраджы сæр æртъæпп кæны, куы 
йæ иннæ тымбыл къухæй. Йæхи нал баурæдта фæстагмæ 
æмæ афарста: 
— Кæм ис ныр?.. 
— Æвæццæгæн, уыцы æхсæв суазал кодта, — бакаст йæ 
усмæ. — Мах нæхи æфхæрæм, кæд æй хорз нæ бахъахъ- 
хъæдтам, зæгъгæ, фæлæ дохтыртæ загътой раджы йæм 
фæхæццæ рæуджыты низ. Раст зæгъын хъæуы, алы 
куыстмæ дæр йæхи æппæрста, фæлæ-иу тагъд афæллад, 
76 

с*а ^@ИйИ2^^ а>> 
йæ сурхид-иу акалд, куыдфæстагмæ чысыл уазалæй дæр 
хуыфыд. Æхсæв хид кодта... Дохтырмæ-иу æй ахуыдтам, 
цыдæр хостæ йын-иу рафыстой, фæлæ ницы сæрæндæр 
кодта. Йæ амондæн нæ хъæумæ æрцыд рентген, дох- 
тыртæ нæ рамбырд кодтой чысылæй, стырæй æмæ... — 
фæхъус. 
— Уæд рабæрæг, — æнкъардæй Лазæры хъуыды загъта 
Таймураз. 
— Ныр хуыссы рынчындоны. 
— Сывæллон кæм ис? 
— Дохтыртæ йæ нæ ныууагътой, сæрмагонд каст, дам, 
æм хъæуы, æмæ сидзæрты хæдзары ис. Уырдæм æй рад- 
той... Мах æй бæргæ нæ уагътам. Ахæм дзæбæх чызг у 
æмæ диссаг. Таймураз йæ фырзæрдæхæларæй Лазæры 
къух алхъывта. 
— Ды стыр зæрдæйы хицау дæ. Афтæмæй, нæ фыдæлтæ 
куыд фæзæгъынц, хæйрæг æй куы фæхуыдтаис æмæ йæм 
куы нæ бацыдаис, уæд... — фæтыхст Таймураз, — уæд нæ 
басыдаиккой? 
— Ныр афтæ бакæнæм... — бахатыд Лазæр Тайму- 
размæ, — ацы хъусцæджытæ ауæй кæнæм, мах дæр ма 
йæм фæкæсдзыстæм æмæ йæ Хъырыммæ арвитæм рын- 
чындонæй куы рацæуа, уæд. 
— Уыдон ратт Зæринæйæн æмæ сæ дарæд æнæни- 
зæй, — загъта Таймураз, къухмæрзæнæй йæ цæстытæ 
асæрфгæйæ. 
— Хуыцау мæ уыцы фыдæй бахизæд! — йæ къухтæ 
сцагъта ус. — Раттут ын сæ йæхицæн. 
— Æнцон раттæн не сты, — загъта Лазæр. — Уырны 
дæ, Таймураз, æмгарардыстæн, нæ сæ уæндæм раттын. 
— Уырны мæ, — сразы йемæ Таймураз. — Сымах куы 
зониккат, Асиат цавæр чызг у, уый... 
— Зонæм æй... 
— Стыр диссаг у, — батыхст Таймураз. — Кæмæй... Ба- 
уырнæд уæ, мæ дыууæ цæстæй йæ куы федтаин, уæддæр мæ 
нæ бауырныдтаид. Хиуылхæцгæ æмæ уæздандæр чызгæн 
скæнæн нæй! Уæд... — йæ уæхсчытæ фæхъил кодта... — 
ницы ’мбарын, — йæ сæр батылдта ахъаззаг. 
77 

~*« Ф^р^кт^§^^ &*> 
Радзырдта Таймураз Дзерассæйы ныхæстæ, Асиаты 
ахуырмæ куыд арвыста, стæй йæ чидæр куыд аскъæфта. 
— Уый æнаккаг сылгоймаг у, — загъта Лазæр. 
Таймураз йæ цæстысыг нал урæдта, йæ мæт ын цæссыг 
куы ахсадта, уæд загъта: 
— Мæ сæр куыройы цалхау зилы нæ хъæуы фæсивæ- 
дыл... Никæуыл гуырысхо кæнын. Сывæллоны куы фед- 
таин, уæд æй, чи зоны, æнгæсæй базыдтаин. 
— Сайд алкæуыл дæр æрцæуы, — загъта Лазæр. — 
Мæнмæ диссаг уый кæсы, дыууæ азы дæргъы иу цъиуыз- 
мæлæг йæ фæдыл куыд нæ фæци. 
— Сымах куы зониккат, уыцы хæдзары ацы чызг куыд 
фыдæбонджын у, уый. Уыцы усы раст бæхы къæдзилыл 
бæттын хъæуы... — загъта Таймураз. 
— Таймураз, — карз цæстæнгасæй йæм бакаст Лазæр. — 
Фыдыус, чи зоны, йæхирдыгонау раст у. Æз фехъуыстон, 
ахæм хъуыддаджы фæхудинаджы бæсты сывæллоны дæр 
амарынц, чызгæн йæхи дæр... 
— Омæ ахæм чызг нæу Асиат! 
— Ууыл нал дзурдзыстæм. Хъусцæджытæ уæй 
кæнæм? — ныфсхастæй бафарста Лазæр Таймуразы. 
— Æвæццæгæн, — йæ сæр разыйы тылд бакодта 
уазæг. — Афтæ хуыздæр у, кæннод куы базона дæ чын- 
дзæхсæвы йæ фæллойæ ницы уыд, уæд дын дæ хæдзармæ 
цæугæ дæр нал æркæндзæн. Тынг æй бафхæрдзынæ уы- 
мæй. 
— Æмæ дын нæ загътон куыд загъта уый? 
— Загътай, — дзуапп радта Таймураз. — Ма тæрс, 
ацыдаид, йæ цæст дæр нæ фæныкъуылдтаид, афтæмæй, 
æмæ искæм басыдаиккой. 
Чысыл рæстæджы фæстæ Ногхъæуæй хъæдрæбынты 
фæцæйцыд бричкæ дыууæ сырх хæрзхаст æмæ хæрззылд 
бæхы ивтыгъд дзы. Цалдæр сахаты размæ æнæзонгæ чи 
уыди, уыцы дыууæ нæлгоймаджы зæрдиаг ныхасгæнгæ 
бадтысты бричкæйы. Бадæн фæйнæгыл — кæрц. Бричкæ 
дыргъдонæй куыддæр ахызт, афтæ Лазæр баурæдта 
бæхты. 
78 

<<а М§)ИМ|®Н й*, 
— Æз дарддæр нал цæуын, хатыр мын уæд. 
— Уый та куыд?! — бахатыд Таймураз. — Нæ цæхх 
æмæ кæрдзын... 
— Æндæр хатт, — Лазæр Таймуразы уæхскыл йæ къух 
æрæвæрдта. — Хатырæй уæд. 
Таймураз ма балæгъстæ кодта, фæлæ бамбæрста, Лазæр 
абон йæ уазæг кæнын кæй нæ бакомдзæн, уый. 
Кæрæдзийæн хæрзæхсæв æмæ фæндараст загътой æмæ 
сæ иу хурыскæсæнмæ фæстæмæ араст, иннæ хурныгуы- 
лæнмæ. 
Азæ бафиппайдта йæ мой тынг æнкъардæй кæй æрба- 
цыд, уый. Стыр цымыдисæй æнхъæлмæ каст бинонтæ кæд 
бахуысдзысты, уымæ. Рæстæг цыма фыдæнæн кодта, афтæ 
размæ нал æккуырсти. 
Бинонтæ цалынмæ бадой, уæдмæ йын фадат нæй йæ 
лæгимæ аныхас кæнынæн. Æмбары, йæ цæстæнгас ын 
дзуры, стыр сусæгдзинад æм кæй ис, уый. Æппынфæстаг, 
уаты дуар фехгæдæй Азæйы фарст фæраздæр: 
— Таму, цы кæныс? Цы маст дæ ис? 
Лæппу йæ хъæбысы æрбакодта йæ бинойнаджы, стæй 
æрæджиау сдзырдта: 
— Азæ, расомы кæн, цы дын зæгъон, уый куыд ничи 
базондзæн, уый тыххæй. 
— Ау, æмæ мæ нæма базыдтай? 
— Гъемæ хорз, — йæ зæрдыл æрбалæууыд Лазæры ны- 
хас. «Адæймаг йе ’ууæнкæй адæймаг у». 
Тъахтиныл æрбадтысты æмæ радзырдта Асиаты хабар. 
— Гъе, афтæтæ, мæ хур, — ныууынæргъгæйæ загъта 
Таймураз. 
— Мæгуырæг, — скуыдта Азæ. 
— Афтæ бакæнæм æмæ йæ бабæрæг кæнæм. 
— Кæд?.. — разыйæ афарста Азæ. 
— Райсом дæр уæд. 
— Омæ хорз. 
Уыцы ныхасы фæстæ рæхджы Таймураз æмæ Азæ ацыды- 
сты Асиатмæ. Рынчындон уыди горæтæн йæ бæрæгастæу. 
79 

с*2Ь__^М^ *>> 
Рынчынфæрсæг цæуæг адæмы агъуыстмæ сæм рацыд 
хæрзконд сылгоймаг, иу-цыппор азы кæуыл цыд, ахæм, 
хъарм халат æмæ жакеткæйы. Йæ къæхтыл дæр хъарм 
хæдзарыдаргæ сандалитæ. Кæрæдзийæн салам раттыны 
фæстæ сын загъта, Асиат процедурон кабинеты кæй ис, 
уый, стæй ма йæ ныхасмæ бафтыдта: 
— Мæ ном Любæ, сымах та?.. сбадут, уæ хорзæхæй, — 
æрбадтысты кушеткæйыл. Таймураз та сæ размæ табурет- 
кæйыл æмæ æфсæрмдзæстæй йæ усмæ ацамонгæйæ загъ- 
та: 
— Мæ бинойнаг у Азæ, æз та Таймураз... 
— Тынг æхсызгон мын у уемæ базонгæ уын, чи йын 
стут? 
— Сыхæгтæ... — сдзырдта Таймураз, — сыхæгтæ, 
хъæуы иумæ схъомыл стæм... 
— Иттæг хорз бакодтат Асиаты кæй абæрæг кодтат, 
уымæй. Æрмæстдæр æм Лазæр æмæ Зæринæ вæййынц. 
Таймураз æмæ Азæ кæрæдзимæ бакастысты, куыд загъ- 
таиккой, кæм уыди уымæн сæ сæрæн кæй ницы зыдтой, 
уый. Таймураз иучысыл ахъуыдыйы фæстæ сфæрæзта 
зæгъын: 
— Мах тынг аххосджын стæм йæ разы. Сраст 
кæндзыстæм нæ рæдыд. 
— Æууæндын, — райгонд цæстæнгасæй загъта Любæ. 
Азæ та афтæ афарста: 
— Куыд у Асиат? Хорз уæм зилынц?.. 
— Тынг хорз дохтыртæ сты, фæлæ мах низ æгъатыр у, 
зæгъæм мæнæ мæн авд мæйы дзæбæх кæнынц, мæхи хорз 
æнкъарын, уæддæр мæ æрвитынц санаторимæ, уырдыгæй 
та Хъыргъыстанмæ, бæхы æхсырæй дзæбæх кæнынмæ. 
Ис уæлæнгай рынчынтæ, уыдон бинонтæ дæр кæнынц, 
Хуыцауæй разы. Асиат дæр саг-сырды хуызæн сдзæбæх 
уыдзæн, стæй хорз адæймаг у. Лазæр æмæ йын Зæринæ 
æрбахастой стыр къуыбылой фысы хъуынæй хи æлвыст. 
Æмæ цы æнхъæл стут? Асиат бавдæлд æмæ фыццаджыдæр 
дыууæ цъындайы сбыдта иу æвæгæсæг зæронд усæн сыхаг 
палатæйæ. Уый фæстæ та мæнæн... Афтæ нæ палатæйы не 
’ппæтæн дæр. 
80 

с«а М®^^И@^5 е>, 
— Йæхицæн та? — афарста Азæ. 
— Ис йын хорз къуымбил цъындатæ æмæ хæдон, 
Зæринæ йын сæ æрбахаста. Йæхицæн дæр сбыдта, уæдæ. 
Асиат бирæ лæппуты зæрдæмæ цæуы. Ам рынчынтæ йæ 
хион-зонгæтæн банымудзынц, фæлæ сæ мисхалмæ дæр нæ 
дары, уыдон ын æлвисын райдайынц сæ зæрдæйы уаг, 
фæлæ сæм мур дæр ницы сдзуры... Къухджын та куыд у! — 
йæ сæр батылдта Любæ, — йæ къухтæй зæринтæ цæгъды: 
арæхсы уæлæдарæс хуыйынмæ, алыхуызон æндæхтæй 
кæны нывæфтыдтæ хъуымацыл, кæсы чингуытæ... Æз 
æрмæстдæр чингуытæ кæсын, литературæйы ахуыргæнæг 
дæн, — арф сулæфыд æмæ сæм æнкъард цæстæнгасæй ба- 
кæсгæйæ афарста, — нæ мæ сфæлмæцыдыстут? 
Таймураз фæрæвдз: 
— Нæ, нæ, цытæ дзурыс. 
Азæ та йæ сæр батылдта, «нæ», зæгъгæ. Æмæ та уæд, 
Любæ йæ ныхас дарддæр кодта: 
— Ам рынчындонæн йæхимидæг ис медицинон кур- 
сытæ. Асиат уым ахуыр кæны. Æмæ цы æнхъæл стут? 
Ахуыр кæны æнтыстджынæй... — аджих уæвгæйæ та 
фæхъус. 
Æмæ уæд Таймураз загъта: 
— Асиаты къухты канд цъындагæнæн къæбæлтæ æмæ 
судзин арæхстгай нæ тæлфынц, фæлæ хъæууон хæдзары 
цыдæриддæр кусæнгарз ис, уыдон иууылдæр... 
Любæ та бакаст сæ дыууæйæн дæр сæ цæстытæм æмæ 
арæхсгæ ныхасы уагæй афтæ зæгъы: 
— Бахатыр мын кæнут, уæ хорзæхæй, мæ ныхас уæм 
æнæсæрфат куы фæкæса, уæд, фæлæ хæрзæфсарм æмæ 
хæрзæгъдау чызг Асиатыл куыд æрцыд ахæм хъуыд- 
даг? Фæлæ хуымæтæджы нæ загъдæуы: «Кæмæ цы кæсы, 
уымæн базонæн нæй...» 
Таймураз цыдæр сдзуринаг уыди, фæлæ дуар байгом 
æмæ бацыд Асиат йæхæдæг. 
Æртæйæ дæр фестадысты. Асиат куы ауыдта йæ зы- 
наргъ сыхæгты, уæд зæрдæрухсæй сдзырдта: 
— Мæнæ диссæгтæ!.. — æмæ йæ галиу цонгæй æрбахъæ- 
быс кодта Таймуразы, йæ рахизæй та Азæйы... 
6 Заказ № 1709 
81 

«<й й^@)И«ИЗ@^ &>> 
Любæ та бирæ нæ асагъæс кæнгæйæ йæ цæнгтæ айтыгъ- 
та сæ æртæйыл дæр... 
Рацыд æхсæз мæйы. Асиаты рафыстой рынчындонæй. 
Лазæр æмæ Таймураз æрæмбырд кодтой æхца æмæ йæ ар- 
выстой Хъырыммæ. Рынчындонæй куы рацыд, уæд дæр 
æмæ цы бон цыди, уæд дæр бацыд сидзæрты хæдзармæ, 
фæлæ сывæллæттæ хъæды лагерьты уыдысты æмæ йын 
уырдæм ацæуыны фадат нæ уыд, афтæмæй ацыди Хъы- 
рыммæ. Ног бæсты йæ æнæниздзинад фæхуыздæр, фæлæ 
та куы фæуалдзæг, уæд та рынчындонмæ бахауд. 
Февралы мæйы 1940 азы Зæринæ ныййардта чызг. 
Асиаты зæрдæ балхæныны тыххæй йæм ныффыстой, ном 
ыл сæвæр, зæгъгæ. Раст цæрвкъахæнты райстой писмо 
Хъырымæй. «Дианæ ном мæм дзæбæх кæсы, æмæ уæ кæд 
фæнды, уæд»... — фыста Асиат. 
Асиаты æнæниздзинад фæрæвдз, фæлæ йæ уырды- 
гæй комкоммæ арвыстой Хъыргъыстанмæ, рæуджыты низ 
бæхы æхсырæй кæм дзæбæх кæнынц, уырдæм. Лазæр æмæ 
Таймураз ныр сфæнд кодтой хъусцæджытæ ауæй кæнын. 
Зæрингуырдмæ сæ куы бахастой, уæд сæ Лазæр райста йæ 
къухмæ. Зæрдæйы хуызæн, æртæ къуымых тигъон хъусцæ- 
джытыл фæстейæ фыст уыди: «С» «А». Лазæр бирæ фæ- 
хъуыды кодта, Асиат куыд ныффыстаид афтæ лыстæг, 
зæгъгæ. Фæлæ бамбæрста, тæвд судзины фындзæй фыст кæй 
сты, уый. Æвæццæгæн, æрцындзыссæн къæбæлыл бакодта 
судзин, зынгæй та йæ тæвд кодта æмæ фыста. Йæ амондæн 
Таймураз нæ бафиппайдта фæстейы лыстæг фыстытæ. Æндæр 
сæ хъæуы, йæ ном дамгъæ «С»-йæ, кæмæн райдайы, уыцы 
лæппутæй гуырысхо Елиа дæр нал систаид. 
Тыппыртæ зæрингуырд цингæнгæ райста хъусцæ- 
джытæ. Таймураз æмæ Лазæр, æхцаимæ уынгмæ нæма 
ахызтысты, афтæ зæрингуырд Сæдо хъусцæджытæ йæ 
роны амбæхста. 
Дыууæ къуырийы фæстæ, дард Хъыргъыстаны райста 
Асиат æхца. Йæ фæсонæрхæджы дæр нæ уыд, уыцы æхца 
йæ хъусцæджыты аргъ кæй сты, уый. 
82 

с«Я М®^И®И& *>> 
Сослан Советон æфсады рæнхъыты баззад службæйы. 
Танкæты полк лæууыд Дзæуджыхъæуы сæрмæ. Сафиатæн 
йæ цард йæхи фæндон уыди, цалынмæ Сослан службæйы 
уыди, уæдмæ. Фæсæхсæвæрты Аннæ æмæ Артур сæ фыц- 
цаг фынты куы уыдысты, уæд Сафиаты рудзынг нысаны 
къуырцц-къуырцц æрбачынд. Ус чиныджы касти, къуырц- 
мæ йæ сæр фæхъил кодта. Йæ даргъ хъарм халат йæ 
уæлæ æрбакодта æмæ рауад. Гæдыйау йæ къахы хъæр нæ 
фæцыд, цыма йыл нымæтын дзабыртæ уыди, афтæмæй 
уатмæ фæмидæг зæрингуырд. 
— Цы хур цы къæвда? — афарста йæ ус дисæй, уымæн 
æмæ сын ацы фембæлд бæлвырд нæ уыд. 
Сæдо хинхудт бакодта, йæ рахиз къух йæ роны атъы- 
ста. 
— Мæ карк, дæ дзæццытæ бацъынд кæн, цыдæр дын 
æрбахастон. 
Сафиат сахуыр Сæдойы рæвдауæн митæ æмæ зынаргъ 
лæвæрттыл. Раст зæгъын хъæуы, Сафиат дæр ацал-ауал 
азы йæ зæрдæхудты никуы бацыд. 
— Ма-ма ракæс, — мæстæй мары Сафиаты Сæдо, цыма 
кæйдæр уаты нæй, фæлæ йæхи уаты. 
— Рæвдздæр! Мæ удыгага схауы, — фырцымыдисæй 
йæ мидбынат скафыд Сафиат... 
Зæрингуырд йæ тымбыл къух цырагъмæ хæстæг баха- 
ста: 
— х акæс... 
Сафиат ракаст. Сæдойы армытъæпæны цырагъы мынæг 
рухсмæ æрттывдтытæ калдтой зæрдæхуыз хъусцæджытæ. 
— Цы рæсугъд сты!.. — ныддис ус, цыма йæ цæрæнбон- 
ты сызгъæрин никуы федта, афтæ. 
— Ахæм хъусцæджытæ дæ цæсты кæронæй дæр никуы 
федтай, — сæрыстырæй загъта Сæдо. — Адон сты тынг 
рагон, лæмбынæг зæрингуырды куыст. Сызгъæрин та у 
тæккæ хуыздæр. 
— Бузныг, — загъта Сафиат æмæ сæ йæ хъустыл 
кæнынмæ фæци. 
Раст уыцы цъусдуг дуар æрбахостæуыд. Лæг æмæ ус 
фæйнæрдæм фесхъиудтой, электрон иухуызон буаргъæдтæ 
83 

<•*«> У^@)|ИйИ@1^ *>> 
кæрæдзийæ куыд фесхъиуой, афтæ. Йæ цæстытæ фæирд 
кæнгæйæ Сафиат хъусцæджытæ гобаны бын атъыста, 
Сæдо та агъуысты галиу къуымы егъау чырынмæ ныггæпп 
кодта. Ацы чырыны ныр дыккаг хатт æмбæхсы. Фыццаг 
хатт дзы куы бадт, уæд Артур нæма райгуырд. Искуы ма 
куы бахъæуа, зæгъгæ, чырыны пысултæ уыдысты уæгъд 
æппæрст, йæ сæрыл та гауыз æмбæрзт. Хæрзхуызтæ, иу- 
æртын фондз азы кæуыл цыд, уыцы нæлгоймаг æнæ стыф 
улæфт кодта, чырыны сæр йæ къухæй уромгæйæ. 
Сафиат рауад йæ лæгмæ. 
— Нæма бахуыссыдтæ æви? — афарста Сослан. 
— Цы хорз уыди, кæй æрбауадтæ, — загъта ус стыр 
бæллицхуызæй, раст цыма Сосланмæ æнхъæлмæ кæсынæй 
йæ цæстытæ ныуурс сты, уыйау. 
— Ме ’мбалы чиныгмæ фездæхтæн, — чингуыты скъап- 
пæй райста æфсæддон ахуырты тыххæй фыст кæрдæгхуыз 
чиныг. Сафиатæн йæ уд йæ къæхты бынæй азгъордта, 
Сæдойы худ уыди сынтæгæй чырыны æхсæн зæххы, ар- 
хайдта худы йæ аууон кæныныл. Æмæ Сослан скъапмæ 
куы фæци, уæд æй Сафиат йæ къахæй сынтæджы бынмæ 
баппæрста. 
— Цæй, хæрзæхсæв у, — загъта Сослан. 
— Тæхуды-тæхуды, кæд та мыл æрбон уыдзæн, — йæ 
цæсгом кæуынхуыз анхъырдтæ кæнгæйæ загъта Сафиат. 
— Бахуысс, кæннод та райсом сихормæ нæ сыст- 
дзынæ. 
— Диссаджы чиныг кæсын, — загъта ус, — иучысыл 
ма акæсдзынæн... 
Сосланы автомобилы хъæр нал хъуыст, уæддæр ма дуа- 
ры раз цавддурау лæууыд Сафиат. 
V СÆР 
Доцитæ лæппумæ æнхъæлмæ кастысты, фæлæ Мæдинæ 
куы ныцъцъæхахст кодта, уæд дыууæ чызджы фыд фен- 
къард. Сывæллæттæ хъомыл кодтой хæрззылд æмæ 
хæрзкойгондæй. Сæ фыд Марклен кæстæр чызг Мæдинæ- 
84 

с«я *М®^3^ а>> 
йы афтæ уарзта æмæ-иу исдуг аджих, лæппу куы уыдаид, 
уæд æй, æвæццæгæн, уыйас нæ уарзтаид. 
Сывæллæттæн иумæ сæ хъазт нæ цыди, кæстæр уарзта 
иунæгæй хъазын. Йæ нымæтын чындзытæй-иу уайтагъд 
ахъыг, стæй-иу сæ хæдзары фæскъулмæ азгъордта æлы- 
гæй чындзытæ кæнынмæ. Фæйнæджытыл-иу сæ сæвæрдта 
æмæ-иу сæ бахаста кæртмæ. Фыд æм йæ хъус дардта. Мад 
æм хæцыди цъыфæй ма хъаз, зæгъгæ. Фæлæ йын фыд 
уайдзæф кодта, уадз æмæ хъаза, уæлдайдæр йæ фæстæ 
æнæфснайдæй никуы ныууадзы. Куы-иу бахус сты, уæд- 
иу кæмæн йæ къах бабаста, кæмæн йæ къух. Искуы-иу 
афтæ рауад æмæ-иу дзы искæмæн йæ къах фæхаудаид 
йæ гуырæй. Уæд-иу æй гуыримæ аныхæста, чи йын куыд 
арæхст, афтæ: кæй къæцæлæй, кæй спичкæйæ. Уыди-иу 
афтæ, æмæ-иу чындз баззад уæнгхъуагæй. Афтæмæй-иу 
цæнкуылтæ æмæ бæстытæй хуыссыдысты йæ чындзытæ. 
Нымæтын чындзытæй цæуылнæ хъазыс, зæгъгæ-иу æй 
куы бафарста фыд, уæд ын дзуапп лæвæрдта: «Уыдонæн 
сæ цæфтæ æмæ сæ сæстытæ зын дзæбæхгæнæн сты». 
Марклен бамбæрста, йæ хæдзары æрдзæй ратгæ 
стæгсастæвæрæг кæй хъомыл кæны. Йæ хъæзтытæ бирæ 
зиан æмæ маст хастой йæ мадæн. Нæ уагъта къуымты урс 
хæцъил. Базы цъар дæр-иу афарин кодта. Мады зæрдæ 
æлхæнгæйæ-иу фыд йæ чызгæн куы загъта, æндæр ис- 
тæмæй дæр-иу сæ бабæтт, зæгъгæ, уæд ын чызг загъта: 
«Хъулон-мулон чъизи у», ома хъулон хъуымац у чъизи. 
Уæд ын иу хатт фыд афтæ, æз дын урс бинт балхæндзынæн. 
Æмæ сæрмагондæй ацыди горæтмæ, балхæдта бинт. Фыд 
катайы бацыд, уæдæ йæ чызгæн рынчындон цы амалæй 
фенын кæна, зæгъгæ. Иуахæмы йæ амондæн сæ хъæумæ 
æрцыди егъау сæрæхгæд рентген машинæ. Уæд фыд бар 
ракуырдта æмæ Мæдинæйæн фенын кодта медицинон 
мигæнæнтæ. Ноджы ма йæ фæндыди, дохтыр адæмы риуы- 
гуыдыртæм куыд кæсы, афтæ кæсыны бар куы раттиккой 
йæ чызгæн дæр. Фæлæ йын бамбарын кодтой, уый адæй- 
маджы æнæниздзинадæн зиан хæссы, уæлдайдæр та сывæл- 
лонæн, уæд йæ чызджы къухыл хæцгæ æрхызт машинæ- 
йæ. Цæй, цы йыл тыхсы, куыддæр куыстытæй февдæлон 
85 

ссч ^^^№^^Л *>> 
уа, афтæ йæ горæтмæ ахондзæн æмæ йын фенын кæндзæн 
æцæг рынчындон. Уый уæлæмæ дæр æмæ дæлæмæ дæр ма- 
шинæ йеддæмæ куы ницы у. 
Фæлæ æрбарынчын йæ сæрæй æмæ амард. 
Рацыд дæс азы. 19... азы сæрды, хур арвы бæрæгастæ- 
уæй куы æркаст, раст уыцы афон, йæ дæларм чингуытæ, 
афтæмæй тагъд кодта Мæдинæ мединститутмæ. Йæ уæлæ 
хæрз хуымæтæг хуыд джиппæйфыст къаба, кæрдæгхуыз 
зæххыл къаппа-къуппа дидинджытæ. Дидинджытæй иутæ 
сæ тæккæ тымбылæй, иннæтæн сæ буц пухтæ апырх сты. 
Йæ дзыкку иунæг быд æмæ йæ къæбутыл æнгом тыхт. 
Йæ зæнгтæ бæгънæг, йæ къæхтыл — сау хъуымацæй хуыд 
ирон дзабыртæ. Дзабырты хъуыртæн сæ сау сатин сивта 
æмæ фæныкхуыз райста, сæ фындзты сау сæрак дæр алæ- 
бырдтытæ. 
Мæдинæ фæлварæн лæвæрдта фæссихор. Згъоргæ- 
згъорын æркæсы чиныгмæ... Институтмæ куыддæр фæзыл- 
ди, афтæ банкъардта, йæ рахиз къахы дзабыр асуйтæ, йæ 
æнгуылдзтæ бамбæрстой тæвд асфальт, æркаст æмæ дæ 
фыдгул афтæ, дзабыры раззаг æрдæг, раст æй цыма исчи 
кардæй афаста, афтæ уафс æмæ уæлфад фæхицæн сты. 
Дзабыр йæ къухмæ фелвæста æмæ бауад бырумæ. Быру 
разынд бæстон койгонд, кауы рæбынты сагъд уыди сæгъы 
сыкъа — сындз бæлæстæ. Афтæ бæзджын сагъд зынди, 
цыма калм дæр нæ абырыдаид се ’хсæнты. Гъе, фæлæ дзы 
хъæдур ссардта йæхицæн бынат. Мæдинæ арæхстгай ракод- 
та бæласы сындз, фæцарæзта йæ кауы михмæ, сбыцæу æм 
кодта йæ дзабыры фындз, йæ бæрæгастæу æмæ æрцындзау 
алæгæрста уафс æд уæлфад. Кауыл йæ цæст ахаста, уæдæ 
йæ цæмæй фæхæцын чындæуа, зæгъгæ. Быруйы мидæг- 
гаг фарс кауыл разынд æндон тел æвæрд. Æвæццæгæн, 
цæхæрадоны архайгæйæ къæхтыл атыхст æмæ йæ кауы 
зыхъхъырыл æрцæггаг чынди. Кауы хуынчъыты йæ 
лыстæг æмæ арæхсгæ æнгуылдзтæ бауагъта, раласта телы 
кæрон æддæмæ. Ратас-батас æй систа æмæ сæртлыг фæци. 
Бирæ нæ ахъуыды кæнгæйæ, телы кæрон аласта уафсы, 
стæй уæлфады. Уæлфадмæ, цæуынмæ йæ куыд нæ хъыгда- 
86 

г<2 М®ИвМ@5И^ а>> 
ра, афтæ телы кæрæттæ аздыхта, æмæ дæ хъуыддаг раст, 
дзабыры уафс æмæ уæлфад кæрæдзиуыл фæхæцыдысты. 
Фæлæ дзабыры иуæй зын цæуæн уыд, иннæмæй та афтæ 
зынди, цыма йæ стыр æнгуылдзы бынаты егъау хъæндил 
бады дзабыры мидæг æмæ йæ рихитæ æддæмæ зынынц. 
Æркæстытæ кодта йæ къахмæ иуырдæм, иннæрдæм, бæргæ 
нæ фидауы, худæг дæр æй ссардта, фæлæ цы кæна, кæй 
аххос у, йæ дзабыры хуыд асфальты тæвдмæ кæй атъæпп 
ласта, уый. 
Дæс боны агъоммæ æппындæр кæрæдзийы чи нæ зыдта, 
уыцы чызджытæ æмæ лæппутæ бахæлар сты. Мæдинæйы 
хъустыл æрцыд хъæлæба. Фæкаст æмæ йæм сæ къухтæ 
тилынц «рæвдздæр!» Бæргæ атындзыдта, фæлæ æвирхъау 
дзабыр нæ уадзы фæндон цæуын. Йе ’мбæлттæй йæм чи 
æрбахæстæг, уыдонæй иу лæппу фæкаст йæ дзабырмæ, 
æнæ бахудгæйæ йе ’мбæлтты цæстæнгас сарæзта Мæдинæ- 
йы дзабырмæ æмæ загъта: «Мæдинæ бынтон цæттæйæ 
цæуы физикæйы фæлварæнмæ, йæ рахиз къахæй кæсы 
антеннæ...» 
Фæсивæд ныххудтысты. Мæдинæ сæ мисхалмæ дæр не 
’рдардта, уый фæрæствæндаг уæд æмæ, бæгъæввадæй дæр 
æрлæудзæн фæлварæнтæисæг къамисы раз. 
Рацыди æхсæз азы. Фæци каст медицинон институт 
æмæ уыцы сæрд моймæ дæр ацыд горæтмæ, дæндæгтæ- 
аразæг Сæдомæ. Мæдинæйы чындзæхсæвы фæстæ сæ хъæуы 
фæсивæдæй бирæтæ сæ амонд ссардтой. Горæтаг фæсивæд 
æмхиц кæд не сты хъæуккаг уæздан чызджытæм. 
Райдыдта Мæдинæйы ахъаззаг цард: иуæй, тох кодта 
адæмы æнæниздзинады сæрвæлтау, иннæмæй хаста бинон- 
ты царды æфсондз. Алцæмæн дæр фæрæзта: æхсæвбадæнтæ 
рынчынты уæлхъус, æвæстиат операци, кæм хуры, кæм 
къæвдайы, кæм фистæгæй, кæм уæрдоны рынчынмæ æх- 
хуысмæ тындзыдта. Разы уыд йæ куыстæй. Фæлæ иу хъуыд- 
дагæй тыхст æмæ йæ сагъæсы æфтыдта: сывæллон сæм 
нæма уыд. Æмæ кæй нæ улæфыд, уый аххос у, зæгъгæ, 
рæстæгмæ бацыд дохтырæй сидзæрты хæдзармæ. Бæргæ 
нæ уыд уым йæ зæрдæзæгъгæ куыст. Егъау науы тæнæг 
87 

-*» Ф^рЯИт<^^Щ> &*, 
доны баскъæрæгау. Сывæллæтты æгæрон бирæ уарзта. Йæ 
куысты фæстæ сæхимæ никуы тагъд кодта: куы иу къор- 
димæ, куы иннæ къордимæ хъазгæ баззайы. 
Иу бон зæрдæфæйлыдæй бацыд сæхимæ. Рæвдз йæ 
пъалто ласынмæ фæци. Сæдо бадти диваныл æмæ йыл дис 
дæр ма бакодта, афтæ хъæлдзæгæй йæ æрæджыты кæй ни- 
куыуал федта, ууыл. 
— Цы хорз ныл æрцыд? — афарста лæг. — Лæппу нын 
райгуырди, мыййаг?.. 
— Чызг, Сæдо, чызг!.. 
— Æдылы фæдæ?.. 
— Нæ фæдæн! 
— Фæлæуу-ма, цы хорз ныл æрцыд, зæгъын æз? 
— Сæдо, чызг, замманай чызг ссардтон. 
— Цы?! — сахълæуд акодта агъуысты астæу. — Æз æй 
уайтагъддæр бамбæрстон, ды дзæгъæлтæм кусынмæ дæр 
уый тыххæй кæй бацыдтæ. 
Мæдинæ йæ къухтæ йæ риуыл атыхта, исдуг æнцад 
алæууыд. 
— Фыццаджыдæр, æз уырдæм сывæллон мæ фæуа, уый 
тыххæй нæ бацыдтæн. Стæй дын, мæнмæ гæсгæ, бамбарын 
афон у, æз æфсæддон лæг кæй дæн æмæ паддзахады лæг 
дæр. Паддзахад кæдæм æрвита, уырдæм мын æнæ цæугæ 
кæй нæй. 
— Гъер уый ныхæстæм хъус! Алы бæстæйæн дæр йæ 
адæм паддзахады адæм сты. 
— Æз мæ ныхас нæма фæдæн... 
— Зонын, цы зæгъыс, уый, ахæм ныхас нæм фыццаг 
хатт нæ рауад. 
— Фæлæуу-ма, байхъус мæм... — лæгъз æвзагæй асайын- 
мæ хъавыди йæ лæджы, фæлæ, йæ зæрдæйы æндæр сыл- 
гоймаг цы нæлгоймагæн вæййы, уымæн йæ усмæ йæ зæрдæ 
хæццæ фæкæны. 
— Ахæм ныхæстæ ма кæн! — марг цæстæнгасæй загъта 
Сæдо. 
— Цавæр ныхæстæ, куы ницыма загътон? Байхъус-ма, 
ды куы зонис, цæй æмбисонды дзæбæх чызг у, уый! 
— Нæ дæм хъусын, мæн нæ хъæуы, йæ ныййарджыты 
88 

<<я МёЗЕ^^^М®^ **> 
чи нæ хъæуы, уыцы дзæгъæл... — загъта фидарæй лæг. 
Йæ пъалто рагъæнæй раскъæфта æмæ дуары æдде фæци. 
Мæдинæ æнкъардæй æрбадт диваныл, нымдзаст агъуыс- 
ты къуыммæ, стæй йæ цæстытыл ауад... 
Дыууæаздзыдты къордмæ йæ иунæг Хуыцау бауагъ- 
та абон. Семæ хъазыныл фæци. Кæсы æмæ дын къулæн- 
цой лæууы саусæр чызг. Йе ’рфгуытæ балхынцъ кодта, 
йæ цæнгтæ йæ фæрстæм балхъывта, йæ чысыл къухтæ 
стымбыл кодта, йæ галиу къах чысыл раздæр, афтæмæй 
лæууыд, цыма йыл ныртæккæ ныббырсдзысты æмæ сын 
ныхкъуырд раттынмæ йæхи æрцæттæ кодта, ахæм хуы- 
зы. Мæдинæ йæхи нал баурæдта æмæ фелвæста чызджы 
йæ хъæбысмæ: «Мæ чысыл хур, мæ цæст... мæ карк...» — 
афтæтæ дзургæ чысыл бандоныл æрбадинаг уыди, фæлæ 
нæ сарæхст æмæ азгъордта æд сывæллон йæ кабинетмæ. 
Алы рæвдауæн ныхæстæ йын кæны, стъолыл æй æрба- 
дын кодта æмæ йæм лыстæг кæсы: сау егъау æмбаргæ 
цæстытæ, даргъ сау цæстыхаутæ, сæ кæрæттæ хæрдмæ 
къæдз. Лыстæг даргъ æрфгуытæ бæлвырд æлхынцъ фын- 
дзы сæрмæ. Хæрз аив фындз, сырх былтæ. Раиртæста был- 
ты æлхынцъ, æрфгуыты æлхынцъ æмæ къухты тымбыл 
кæрæдзиимæ баст кæй сты. Æмæ йæм æлхынцтæ райха- 
лынмæ фыццаджыдæр радта йæ хъусæнтæ, фæлæ сæ нæ 
бакуымдта. Хæрдмæ йæ систа æмæ йæ бафарста: «Дохтыр 
нæ дæ, уый уынын, фæлæ чи дæ? Цæй, адæймаг у, æндæр 
мæ ницы хъæуы». Йæ галиу цонгыл æй авæрдта, йæ рахиз 
къухæй та йæм дæтты куы цы, куы цы, фæлæ-иу сæ фех- 
ста. Сырх кърандасмæ йæхи аивæзта. Радта йæм æй æмæ 
дын куы сдзурид: «Гæххæтт». 
Мæдинæ ныххудти. 
— Гæххæтт дæ хъæуы? Дæ низтæ дын ахæрон, — 
гæххæтты сыф æм авæрдта. Йæ къухы гæххæтт æмæ къран- 
дас куы бафтыдысты, уæд хъæбысæй зæхмæ бырынмæ 
фæци. Æриста йæ, чызг бандоны фарсмæ балæууыд æмæ 
гæххæттыл хæххытæ кæнынмæ бавнæлдта. Мæдинæ йæм 
кæсы æмæ йæ мидбыл худы: «Мæн у, мæн у, æндæр ни- 
кæй», — загъта хъæрæй æмæ чызджы русæн аба кодта. 
— Дæ ном та цы хуыйны, и? 
89 

^ у^§)ИИ8!И **> 
Чызг нæ дæтты дзуапп. 
Цалдæр фæлтæрæны скодта йæ ном базоныныл, 
фæлæ сывæллон йæ хъус нæ дары. Стæй йæ бынтон 
æнæнхъæлæджы бафарста: 
— Чи дæ ды? 
Уæд æм скаст: 
— Æз? Сиетæ... 
— Светæ? 0, ме ’дылы сæр, — загъта Доцион æмæ 
стъолы фарсмæ абадт. Йæ хуызмæ гæсгæ йæ рацагуырдта: 
«Донхæристы Светланæ Сосланы чызг. Мад рынчын у...» 
— Хæсгæ, хæсгæ йæ кæнын æз. Мæхи дæр амардзынæн, 
уæддæр æй нæ ныууадздзынæн. 
Йæхицæн бынат нал ардта. Тæккæ райсом! Иу бон 
фæстæдæр дæр нæ! Райсом! Райсом мæ хæдзары уыдзæн. 
Нæ, иу бон дæр нал саккаг кæндзæн йæ цард йæхицæн 
æнæ сывæллон. Сывæллон æй хъæуы, уым цы аххосджын 
у, дæ хорзæхæй? 
Фæлæ Доцион куыд æнхъæл уыди, хъуыддаг афтæ 
æнцонтæй къухы не ’фтыд. 
Дыккаг бон нæ, фæлæ рацыд æнæхъæн мæй. Фыцца- 
джыдæр хъуыди сывæллоны йæхиуыл сахуыр кæнын. Йæ 
зæрдæбын ахастытæ æмæ узæлæнтæ нæ фæдзæгъæл сты. 
Базыдта, цавæр хъазæнтæ фылдæр уарзы, уый, æмæ йын 
уыдон æлхæдта. Æппæтæй фылдæр уарзта бурсæр æмæ 
цъæхцæст чындзытæ. Бавдæлд æмæ йын балхæдта, хъæбы- 
сы дзаг сывæллон у, зæгъгæ, кæмæй фæзæгъынц, ахæм 
бурсæр чындз. Уый нæ ахаста сидзæрты хæдзармæ, фæлæ 
йæ ныууагъта сæхимæ. Куы банкъардта, фæцахуыр ыл ис, 
уый, æмæ гæххæттытæ куы срæвдз сты, уæд ын æрхæццæ 
амондджын бон. Æмæ иу изæр йæ хъæбысы Светланæ, аф- 
тæмæй йæ хæдзары къæсæрæй бахызт. 
Сывæллоны хъарм дзаумæттæ раласта, сæхсадта йын 
йæ къухтæ. Рæсугъд, ног хæдзары даргæ дзабыртæ йын йæ 
къæхтыл скодта æмæ йæ агъуыстмæ бахуыдта. Куыддæр 
дуарæй бакаст Светланæ, афтæ ауыдта къулрæбын лæугæ 
егъау чындз. Йæ дыууæ къухы радаргъ кодта, афтæмæй. 
— Светланæ, уый дæуæн, — загъта Мæдинæ чындзмæ 
амонгæйæ. 
90 

с«а М§3^*И®М *>> 
Саби чындзмæ бацыд, бацин ыл кодта, йæхи йас уыди 
раст. Схæцыд ыл. 
— Цом, хæргæ уал исты бакæнæм, — сывæллонмæ 
куыд фæгуыбыр кодта, афтæ дуары хъæр фæцыд. 
Мæдинæ æмбæрста, стыр маст æм кæй æнхъæлмæ кæсы, 
уый, æмæ йæхи цæттæ кодта, хъуыддаг куыд фæлмæндæр 
уагыл ацæуа, уымæ. 
«Нæ нæ хъæуы искæй сывæллон!» — йæ хъусты айзæлыд 
йæ лæджы фæстаг ныхас дысон. Фæхæсс æй, стæй дын дæ 
бынтæ хурмæ ракалдзæн». Цæй, схъомыл æй кæндзысты, 
стæй сæ кæд куыдзæппарæнæй æппара, уæддæр цы сæ 
бон у? Хи туг, хи стæгæй æвзæрд сывæллæттæй дæр ра- 
зыны ахæмтæ, ныййарæгыл йæ къух чи сисы. Афтæ йæм 
фæкаст, цыма ныры онг æгомыг æмæ æнкъард цы хæдза- 
ры дзаумæттæ уыдысты, уыдон худын райдыдтой... 
Фæлæ... Бацыд Сæдо. 
— Уый та цы у? — цыма сæм сывæллоны тыххæй 
æппындæр ныхас нæ уыд, раст цыма хуылыдз къæбы- 
ла уыди, ахæм хуызы бафарста лæг Светланæмæ амон- 
гæйæ. Сывæллон æм тарст цæстæй скаст, стæй ныккуыд- 
та. Мæдинæ йæ фелвæста йæ хъæбысмæ æд чындз. Чын- 
дзы къæхтæ уыдысты дæлдæр чызджы къæхтæй. 
— Сабыр, фæтарст... — загъта сылгоймаг сывæллоны 
рæвдаугæйæ. 
— 0, о, чи фæтæрса ахæмтæ сты! 
Светланæ нæ сабыр кодта. Иуæй сидзæрты хæдзары 
нæлгоймаг никуы федта, иннæмæй та ахæм мæсты лæджы 
хуызæй пыл дæр фæтæрсдзæн. 
— Куыд æй нал фенон, афтæ! — хъæрæй та загъта Сæдо. 
Светланæйы цæстытæй æвзæрдысты цæстысыгтæ, 
агуайæнмæ арахъхъы фыццаг æртæхтæ куыд æвзæрой 
хæтæлæй, афтæ. Сæдойы маст куыд фыхти, афтæ сывæллон 
та куыдта æмæ йын уалынмæ кæуын рахызт хæкъуырцмæ. 
Мæдинæйы сæры цæмæдæр гæсгæ фегуырд хъуыды: «Йæ 
мады хъæбысы, кæй зæгъын æй хъæуы, ахæм хæкъуырцц 
нæ кæнид». 
— Æз кæмæ дзурын! — фесхъиудта йæ лæджы 
хъæрмæ. 
91 

с«й 9^4^Р^^§^ е», 
— Цы дзæбæх чызг у, уымæ-ма æрбакæс, гормон, — 
лæгъстæ кæныныл фæлвары сылгоймаг. 
— Нæ йæм кæсын! Ницæмæн мæ хъæуы! 
— Æз уал æй æнæуи æрхуыдтон, цæмæй ныл ахуыр уа, 
æндæр æй æнæ рæвдауæг кæнæ сывæллæтты цæхæрадонмæ 
бынат скæнгæйæ нæма уыдтæн æрхонинаг, фæлæ... 
— Нæ нæ хъæуы искæй... 
Мæдинæ сывæллоны диваныл авæрдта, æвæццæгæн, 
фæтарст, мæстыйæ йын куы феуæгъд уа. Йæ рахиз амонæн 
æнгуылдз дамбацайы лулæйау фæджебогъ кодта, къух 
фыццаг хæрдмæ систа йæхи, стæй цыма лом уыди æмæ 
агъуысты зæхх фæхъуынкъ кæнынмæ хъавыд, афтæ æн- 
гуылдз кæрзуырдыг алæууыд, зæхмæ... 
— Уæдæ кæд афтæ у, уæд абонæй фæстæмæ ацы сывæл- 
лон цæрдзæн ацы хæдзары! 
— Уый бæрæг кæны, мæ къах ам кæй нал уыдзæн! 
— Ницы дæ хъыг дары! 
— Хъыг мæ дары! Мæн нæ фæнды мæ фæллой доны ка- 
лын! Чызг у ирон. Абон куы нæ уа, уæддæр ын райсом ра- 
зындзæн хион... Нæ зонын, нæ, ирон адæмы, æви?! — йæ 
пысултæ æмбырд кæнынмæ фæци, тæргайгæнаг чындзау. 
Мæдинæ йæ хъæбысмæ фелвæста Светланæйы, цыма 
йæ лæг йæ дзаумæттимæ чумæданы куы авæра, уымæй 
йын тарсти. 
Сæдо æртхъирæнгæнæджы лæуд акодта, йæ чумæдан 
йæ рахиз къухы, афтæмæй: 
— Кæнæ æз, кæннод уыцы чызг. 
— Аргæ нæ ныккодтон, — загъта Доцион, — фæлæ 
сывæллон схъомыл кæнын нымайын мæ хæсыл. 
Сæдо фæзылд. Дуар ныггуыпп кодта æмæ ацыд. Мæдинæ 
æд сывæллон æрбадт бандоныл, йæ хъæбысы йæ æнгом 
куы æрбалхъывта, уæд фæллад зæронд лæгау ныуулæфыд 
сывæллон. Уыцы улæфтмæ Мæдинæйы зæрдæ æрбауынгæг. 
— Ма улæф ас лæгау, æз дын уыдзынæн мад. 0, мад! 
Абонæй фæстæмæ уыдзынæн дæ мамæ. Зæгъ-ма «мамæ». 
— Мамæ, — афтæ æнæуи, йæ фæстæ чи ницы домы, 
ахæм ныхасы уагæй загъта Светланæ. 
— Зæгъ-ма ногæй, — цымыдисæй лæгъстæ кодта 
92 

с*я &4@)МИ®!М &>> 
чызгæн, — «мамæ». Фæнды дæ, мах иумæ цæрдзыстæм. 
Ды мæ чызг, æз дæ мамæ. Зæгъ-ма «мамæ»... 
— Мамæ... 
Йæ зæрдæйы алы уидаг дæр дзырд «мамæйæн» дзуапп 
лæвæрдта рæвдыд æмæ уарзтæй. Æмбæрста, саби цæмæй 
зæрдæбынæй «мамæ» дзурын райдайа, уый тыххæй кæй 
хъæуы рæстæг æмæ рæвдыд. Рæвдыд рæстæгыл кæй фæуæ- 
лахиз уыдзæн, уыцы хъару йæхимæ æнкъардта. 
«Цæй, цы зæгъыс?» — йæ хъустыл айзæлыд йæ лæджы 
æртхъирæны хъæлæс. Æз æви ацы чызг?» ...Бæргæ куы 
нæ ацыдаид Сæдо. 
Доцион у хæрзконд, фæлмæнзæрдæ сылгоймаг. Йæ ка- 
рæй бирæ кæстæрхуыз. Йæ тымбыл рæхснæгцъар цæсгом 
сылгоймаджы ахорæнтæ никуы бавзæрста, егъау æрвхуыз 
цæстытæ æмбаргæ каст кодтой. 
Ралæууыд 1939 аз, Ногбон. Уыди фæлмæн рæстæг. Иу- 
гай миты гæлæбутæ зивæггæнгæ зилахар кодтой уæлдæфы. 
Мæдинæ æмæ Светланæ рацыдысты тезгъо кæнынмæ прос- 
пектмæ.: 
Трамвай аивгъуыдта сæ рæзты. 
— Мамæ, трамвайæн сыкъатæ ис, нæ? — афарста чызг. 
Цæмæй йæ нæ бафæрсдзæн, цы дзырдтæ не схауы йæ дзы- 
хæй? Диссаг у, æвæдза, ныр саби куы нæ райстаид, уæд 
кæцæй базыдтаид сывæллоны ад? 
— Мæ хъæбул, уый сыкъа нæу, сыкъатæ ис хъугæн, 
галæн, сæгъæн. 
— Мамæ, трамвайæн дæр ис сыкъа. Уæдæ уый цы у? 
— 0, трамвайæн дæр ис сыкъа, — сæ рæзты цард- 
бæллонæй азгъордта трамвай. — Кæсыс, сыкъа уæлæ те- 
лыл. Телыл цæуы ток, зоныс, цы у ток, уый? 
— Зонын, цырагъ. 
— Уыцы точы руаджы цæуы трамвай, кæс-ма, мæ 
хъæбул, телæй сыкъа куыд фæхицæн вæййы. Талынджы 
трамвайы цæугæйæ никуы федтай рухс куы ахуыссы, куы 
та ссудзы, цыма йæ цæст фæныкъулы, уыйау? 
Мæдинæ сывæллонмæ дзырдта иронау. Фыццаг 
93 

«¦«а М®^Н@З^Л йуи» 
æппындæр не ’мбæрста, фæлæ ныр æххæстæй дзуры иро- 
нау дæр æмæ уырыссагау дæр. 
— Мамæ, ацы бæлæстæ чи ныссагъта? 
— Уыдон хорз лæгтæ ныссагътой. 
— Цæмæн? 
— Цæмæй рæсугъд уа нæ горæты уынг, проспект, уæл- 
дайдæр та сæрдыгон. 
— Уæлæ уыцы хæдзар та йæ къæлидор уынгмæ цæмæн 
раппæрста? — ацамыдта балкъонмæ. 
Доцион йе ’фцæгготы амбæхста йæ былтæ æмæ аивæй 
бахудт. 
— Мамæ, цæмæн? 
— Уый, мæ хур, балкъон хуыйны. Кæс-ма, фендзыстæм 
та ноджыдæр. 
— Уый балкъон нæу, уый къæлидор у. 
— 0, къæлидор, фæлæ уыныс, хæрз чысыл у, нæ? Æмæ 
ахæм чысыл къæлидортæ хуыйнынц балкъонтæ... 
Сæ размæ фæци уырыссаг сылгоймаг сырх дидинджы- 
тимæ. Мæдинæ йын балхæдта иу дидинæг æмæ йæ Свет- 
ланæйы худы счъилы æрсагъта. 
— Мамæ, æмæ балкъон циу? 
Мæдинæ стыр æхсызгонæй бадис кодта, йæ чызг йæ 
фарстæн дзуапп кæй нæ райста, уый дзы кæй нæ ферох, 
ууыл. 
— Балкъон, мæ цæсты рухс, у чысыл къæлидор. Дзырд 
«балкон» у уырыссагау, иронау та къаннæг къæлидор... 
Ныхæстæ кæнгæ бахæццæ сты, горæты тæккæ зæрдæ 
кæй хонынц, уырдæм, Ленины номыл фæзмæ. Мæдинæ 
кæсы æмæ фæзæй проспектмæ хърихъуппыты рæнхъау 
ахал сты сывæллæттæ дыууæ хъомылгæнæгимæ. Сæ иу 
разæй, иннæ фæстæдæр. 
Трамвай зæлланггæнгæ сцæйцыди галиуырдыгæй, хъо- 
мылгæнæг хæрз чысыл сырх тырыса хæрдмæ систа, трам- 
вай æрлæууыд æмæ сæ цыма раст сæ кæртмæ хуыдта, афтæ 
æнæ уæлдай змæлдæй бахуыдта сабиты проспектмæ. 
Доцион йæ чызгимæ æрлæууыд Ленины цыртдзæвæны 
раз. Галиуырдыгæй рæсугъд агъуыстмæ амонгæйæ бафар- 
ста сабийы: 
94 

с<а М®^ЯН®М> «>> 
— Нал хъуыды кæныс? 
— Куыд нæ? Кино дзы февдисынц. 
— Уæдæ уæртæ уый дæр зондзынæ? 
— Зонын. Дукани. Уым мын пъалто балхæдтай. 
Йæ бакомкоммæ заз бæласы хæдфæстæ райдзастæй 
лæууы ирон театр, раст цыма йæ æппæт уынд афтæ дзырд- 
та: «Æз дзыллæты æхсæн аивады рухстауæг дæн». 
Мæдинæйы бафæндыд базонын, цымæ Светланæ хъуы- 
ды кæны, цы у ацы бæстыхай, стæй æрæджы «Пæсæйы 
фæндонмæ» кастысты æмæ дзы цымæ исты йæ зæрдыл ба- 
дардта? 
— Светланæ, дукани зоныс, фæлæ-ма базон, уæртæ 
нæ бакомкоммæ уыцы хæдзар та цы у, искуы дзы уы- 
дыстæм? 
Чызг исдуг ахъуыды кодта: 
— Уый, мамæ, Мысырхан... 
— Уæ, мамæ дын дæ низтæ ахæра, гъе, цом заз бæласмæ, 
кæннод нæ куы нал бауадзой. Кæс-ма, куыд рæсугъд у. 
Сывæллон ныддис кодта. Заз бæлас йæ мидбынат зилгæ 
фыццаг хатт уыны. 
Тынг рæсугъд уыди Ногбоны Ленины номыл фæз. 
Адæм æм тырныдтой. Ацы фæз ма ахста ахсджиаг бы- 
нат ирон адæмы царды. Ардыгæй Гуырдзыстонмæ цæ- 
уынц машинæтæ. Ныртæккæ Бæзæфцæгыл ахизæн 
нæй. Иу ныхасæй, æфцæг арсау зымæгиуат кæны, улæ- 
фы. Фæлæ машинæтæ æмæ автобустæн се змæлд нæ 
къаддæр кæны. Цæуынц сыхаг хъæутæ æмæ горæттæм. 
Адæм фæзы æмызмæлд кæй кæнынц, уымæ гæсгæ ма- 
шинæты лæууæн рæстæгмæ аивтой дуканийы дæллаг 
фарсмæ. 
Иу автобус æрлæууыд. Адæм æм багуылф кодтой. Шо- 
фыр гæххæттытимæ архайдта, стæй куыддæр афæндараст 
уа, зæгъгæ, афтæ, цыма йæ исчи расхуыста, афтæ рагæпп 
кодта иу ас сылгоймаг æмæ уыцы уæзбынæй базгъордта 
дуканийы дуары галиу фарс посты асыкмæ æмæ дзы пис- 
мо нысхуыста. Сылгоймагæн йæ фыртагъд-тагъдæй ни- 
цыуал æнтыст æмæ йæ рахиз къах автобусы къæпхæныл 
куы авæрдта, уæд ныссуйтæ, фæлæууыд йæ даргъ къабайы 
95 

с*«? ?^§)^М®^ 9» 
фæччийыл. Иу нæлгоймаг æм йæ къух авæрдта, æппынфæ- 
стаг автобусы дуар бахгæд. 
Бæлццæттæ афæндараст сты. Доционы æрфæндыд 
уыцы сæрæн сылгоймагмæ кæсгæйæ искуыдæм ацæуын. 
Кæдæмфæнды уæд, æрмæстдæр иучысыл искуы куы аир- 
хæфсид йæхи. Йæ цæст та ахаста театры бæстыхайыл. 
Афишæмæ хæстæг æрлæууыдысты чызг æмæ лæппу. Æмæ 
кæд сæ фæсонтæ зындысты, уæддæр бамбæрста сæ лæуд 
æмæ ахастæй уарзæттæ кæй сты. «Æвæдза, уарзын тынг 
рæсугъд у », — загъта йæхинымæр. Йæ хъустыл ауад сывæл- 
лæтты хъæлдзæг худт. Фæкаст æмæ федта — заз бæлас йæ 
æппæт фыдрæсугъд хъазæнтæ æмæ алыхуызон рухсытимæ 
йæ мидбынат сындæг зылди. 
Изæрмилтæ сæхи æруагътой зымæгон горæтыл æмæ 
алыхуызон электрон цырæгътæ ссыгъдысты. Фæзы 
рæсугъддзинадмæ Мæдинæйы зæрдæ бахъæлдзæг. Заз 
бæласы алыварс сывæллæттæ кæрæдзийы къухтыл хæцгæ 
æмкафт систой. Адæм куыдфылдæр кодтой изæрырдæм, 
афтæ Доционыл зонгæтæ арæхдæр æмбæлд. 
«Ног азы хорзæх дæ уæд, дохтыр», «Дохтыр, де ’зæр 
хорз!» — салам ын лæвæрдтой. Дыууæ сылгоймагимæ ны- 
хас куы фæци, уæд æм иу лæппулæг хæстæг бацыд. 
— Дохтыр Доцион, Ног аз дын æнæниздзинад, амонд 
æмæ ног æнтыстдзинæдтæ æрхæссæд! Нал мæ хъуыды 
кæныс? Æз Муради дæн. 
Мæдинæ йæ исдуг нæ базыдта, стæй йыл ныццин æмæ 
йын уый дæр ног азы арфæтæ ракодта. Лæппу йæ галиу 
къух февдыста. 
— Кæс-ма, мæ къухы æнгуылдзтæ змæлын райдыдтой. 
Ды куы нæ уыдаис, уæд цæнкуыл уаин, — загъта æмæ 
сын цыма сæ ныхас кæй бахъыгдæрдта, уымæй фефсæрмы, 
афтæ адæмы æхсæн фæцыдæр. 
Медицинон институты фæстаг курсмæ куы бацыди, 
уæд сæрды уыди сæхимæ. Иу изæр æм фæмидæг сты цып- 
пар лæппуйы, тугæйдзæгтæй. Исдуг раиртасæн нæ уыди, 
чи кæй æрхуыдта, уый. Фæлæ ауыдта сæ иуы галиу къух 
хæдоны скъуыдтæй баст. Фæтæгены цырагъы рухсмæ рæвдз 
февнæлдта, йæ хирургон мигæнæнтæ æдзух цæттæйæ лæу- 
96 

<<а М§)ИМ@М <»*> 
уыдысты, æмæ дæ хъуыддаг раст, ахæм цæттæ дохтырмæ 
балæууай. Рæвдзгомау, арæхсгæ къухтæй, фыццаджыдæр, 
резинæ синагæй абаста цонг рæнбыныкъæдзæй уæлдæр. 
Асыгъдæг кодта хъæдгом, туг уромæн æлхъивæнтæ аны- 
хæстысты къухыл. Лæппу фыццаг фæрæзта, фæлæ 
фæстагмæ нал быхсыд æмæ хъæр кодта. 
Бахуыдта хъæдгом, куыд йæ бон уыди æмæ хæдзары 
уавæрты куыд арæхст, афтæ. Цал æмæ цал адæймаджы 
бамбæрстой Мæдинæйы къухтæ. Афтæмæй та адæмы са- 
битæм хæлæггæнгæ фæцард. Акаст зазы раз хъæлдзæг, 
æнæмæт сабитæм, сæ амондджын ныййарджытæм. Йæ ра- 
хиз къухæй нылхъывта Светланæйы къух. Цыдæр æнахуыр 
тас дзы бацыд, цыма йын æй ныртæккæ исчи исдзæн, 
сæхимæ куыд рацæуинаг уыди, афтæ Муради йæ уæлхъус 
алæууыд, гæххæтты тыхт егъау къоппимæ: 
— Дохтыр Доцион, саккаг кæ дæ Ногбоны басылы 
хай! — мидбылхудгæ загъта Муради. 
Ныфсæрмы ис Мæдинæ. Ахæм хуызы йæ лæвæрдта 
æмæ йæм æфсоны «нæ» зæгъыны ныфс дæр нæ разынд. 
Стæй, ау, аив у, зæрдиаг лæвар нæ исын? 
Райста лæвар, Муради Светланæйыл цинтæ кæны, 
цыдæртæ йын дзуры... Кæсы Мæдинæ, æмæ æрбацæуынц 
хæрзконд нæлгоймаг æфсæддон дарæсы, йæ рахиз къухæй 
хæцы иу-цыппар азы кæуыл цыдаид, лæджы бындзæфхад 
у кæмæй фæзæгъынц, ахæмтæ арæзт лæппуйы къухыл. Йæ 
разæй цыди рæсугъд сылгоймаг. «Цымæ дыууæ æмкъайæ 
иу раздæр цæмæн фæцæуы? — ахъуыды кодта йæхинымæр 
Мæдинæ. Гъер адон лæг æмæ ус сты, æмæ ус раздæр 
кæй цæуы, уымæй йæ æнæфенд æвдисы». Кæсы æмæ йæ 
хæдразмæ æрлæууыдысты. Фæлæ сылгоймаг Мæдинæйы 
фенгæйæ йæхи айста иуварс. «Цымæ цæмæн?» — фæдис 
та кодта Мæдинæ. 
Уыдон уыдысты Сослан æмæ Сафиат сæ лæппуимæ. Са- 
фиат зыдта йæ хæзгулы бинойнаджы, уымæ гæсгæ йæхи 
айста иуварс. Фæлæ йæ Мæдинæ никуы федта. 
Сослан æм дзырдта, иучысыл бакæсæм, зæгъгæ, фæлæ 
ус нæ байхъуыста. Йæ фыртæн дæр цыдæртæ дзырдта, 
фæлæ уый та йæ хъус адардта, йæ размæ цы чызг лæу- 
7 Заказ № 1709 
97 

^ у^^^^И^И &>> 
уыд, йæ худы счъилы сырх дидинæг кæмæн уыди, уымæ. 
Сослан дæр æдзынæг ныккаст сывæллæттæм. Йæ лæппу 
цыдæр æнахуыр рæвдаугæ ныхас кодта æнæзонгæ чыз- 
гимæ. 
— Кæрæдзийы куыд бамбæрстой, — хинхудт кæнгæ ба- 
фиппайдта Муради. 
— Æцæг, æцæг, — загъта Сослан. Ног азы хорзæх уæ 
уæд, бафтыдта ма йæ ныхасмæ æмæ бакаст Мæдинæмæ. 
Мæдинæ та ма цæмæдæр гæсгæ Сафиатыл хъуыды кодта. 
Чи зоны æмæ йæ уыцы хъуыдыйыл бафтыдта — æрдзон 
æнæуынгæ æнкъарæнты тых. Сосланмæ куы фæкасти, уæд 
та бынтон йæ зæрдæ фæтыхст, сгуыпп-гуыпп ын кодта. Дыу- 
уæ нæлгоймаджы ныхасмæ йæ хъус нæ даргæйæ та акаст, 
Сафиат кæцырдæм ацыд, уыцырдæм. Светланæ та чысыл 
лæппуимæ балымæн, стæй сæм Сослан куы сдзырдта, уæд 
æм чызг хæрдмæ скаст æмæ Сослан æдзæмæй кæсгæ аззад. 
Цыдæр зонгæхуыз æм фæкастысты чызджы цæстытæ. 
Уыцы рæстæг йæ хъустыл ауад Мурадийы ныхас: 
— Дохтыр Доцион, фæрсæг сонт у, фæлæ куыд кæсын, 
афтæмæй дæ чызджы фыд у? 
Доцион фесхъиудта, йæ сæрыхъуын арц абадт æмæ ба- 
фарста къуызгæйæ: 
— Нæ дæ бам-бæрс-стон, цæм-мæн дæм аф-фтæ фæкаст? 
Муради фæкъæмдзæстыг, ахæм стыр адæймаджы куыд 
хуымæтæг фарст акодта, фæлæ та загъта: 
— Куыд, цæмæ? — ацамыдта чызгмæ. — Дæ чызг йæ 
фыды æнгæс у. 
— Уый йæ фыд нæу, — загъта Мæдинæ. 
— Хуыцау мæ амарæд... — батыхст Муради, — æнгæс 
мæм фæкастысты... 
— Нæ зонын, æз æддæкъах никуы уыдтæн, — худгæйæ 
загъта Мæдинæ, фæлæ йæ зæрдæмæ та тар æндæрг ба- 
ирвæзт. «Кæд, æцæгдæр?.. Кæс-ма, дæ хорзæхæй... Нык- 
каст лæппумæ. Куыд балымæн сты?.. Æниу цæй, алкæимæ 
дæр афтæ куы алымæн вæййы». 
— Цом, Артур, — загъта Сослан æмæ йæ фырты къу- 
хыл рахæцыд. 
Раст уыцы рæстæг лæппу æвнæлдта чызджы дидинæгмæ. 
98 

«<а ^§)МИ@)^^ <»>> 
Куы фæцæйцыдысты фырт æмæ фыд, уæд Светланæ исдуг 
сæ фæстæ джихæй кæсгæ аззад, стæй йæ худæй дидинæг 
фелвæста, асырдта сæ æмæ йæ лæппуйы хъусджын худы 
галиуырдыгæй æрсагъта. 
— Дæ къух æм авæр, хæрзбон ын зæгъ, — загъта Сос- 
лан йæ фыртæн. 
Чызгмæ бауад Мæдинæ. Муради ныфсæрмы: 
— Хатыр бакæн, дохтыр Доцион... Нæ зонын, уыцы 
лæг мæм йæ фыды хуызæн цæмæн фæкаст! 
— Ницы кæны, царды бирæ адæмтæ ис кæрæдзи 
æнгæстæ. 
Муради фæныфсджын. 
— Гъер æз иу номдзыд хирурджы хуызæн дæн, уый 
дæм диссаг нæ кæсы? 
— Нæ кæсы, — бахудт Доцион. — Кæд дæ фыд, мый- 
йаг, æддæкъах лæг уыд, уый мад та?.. 
Муради ныххудти? 
— Нæ, мæ фыд уæздан лæг у. 
VI СÆР 
. 1941 азы июны райдайæны Лазæрмæ фæсидтысты 
æфсæддон ахуыртæм. Иунæг Хуыцау, Лазæр цы къазар- 
майы уыди, уырдæм æрбахаста Таймуразы дæр. Ахуыртæ 
цыдысты горæт Дзæуджыхъæуы сæрмæ. Дыууæ хæлары 
æнувыд уыдысты кæрæдзиуыл. Æдзух сæ ныхасы сæр 
Асиаты цард æмæ хъысмæт сси. Лазæрæй Таймураз ба- 
зыдта, Светланæйы чидæр кæй райста, уый. 
Иу бон сихорафон, æфсæддон къазарматæ йæ сæрыл си- 
ста æнæнцой фæдис. Фæдисонæй згъордтой æфсæддонтæ. 
Лазæр тарстхуызæй афарста Таймуразы: 
— Цыдæр хабар ис? 
— Цы хабар уыдзæн? — стырзæрдæйæ загъта Тайму- 
раз. — Солдаты фæлварын сæ куы бафæнды, уæд та ныф- 
фæдис кæнынц. 
Цъусдуг рæстæджы размæ ма бонасадæн цы лæппутæ 
кодтой, уыдон сыгъдмæ згъорæгау згъордтой кæртмæ... 
99 

-«« ^^рякш^^щ а» 
Цæст кæуыл не ’ххæссыд, уыцы гарнизоны плацдармы 
æфсæддон æгъдаумæ гæсгæ лæууыдысты æфсæддонтæ. 
Цыдæр æнахуыр бæстæ ныссабыр... 
Сабырдзинад фехæлдтой гарнизоны хицауы æгъатыр 
ныхæстæ: 
— Хæст! Немыцимæ!.. 
Лазæр æмæ Таймураз иумæ лæууыдысты. Куыд се 
’мбæлттæ, афтæ уыдон дæр ахъуыды кодтой нæ бæстæйы 
ныгуылæн хъæутæ, горæттæ æмæ быдырты фашист цы 
æбуалгъ митæ кæны, ууыл... 
Таймураз йæ фыркатайæ йæ сæр куы батылдта, уæд йæ 
размæ ауыдта хæрзконд æфсæддоны, танкон æфсады офи- 
церы æмæ йæм дзуры: 
— Таймураз, нал мæ зоныс, æви?! — æмæ гæзæмæ йæ 
мидбылты бахудт. 
Уый æм исдуг ницы нысаниуæг цæстæнгасæй каст, гъе 
стæй цины хъæр фæкодта: 
— Сослан! Ау, уый ды дæ?! — æмæ æфсымæртау 
ныхъхъæбыс кодтой... 
Стыр хъыджы рæстæг, адæймаджы раз зæрдæмæхæстæг 
хион куы æрбалæууы, уæд йæ хъыг фæрогдæр вæййы... 
Таймураз æмæ Сосланы размæ бацыд Лазæр. Таймураз æм 
дзуры: 
— Лазæр, базонгæ у. Нæ кæддæры зындгонд тракто- 
рист... — къухтæ исгæйæ сæ нæмттæ загътой: 
— Лазæр... 
— Сослан... 
«Сослан», цæмæдæр гæсгæ Лазæры зæрдæ ныссæххæтт 
ласта. Йæ зæрдыл æрбалæууыдысты «С» «А» Асиаты 
хъусцæджытыл фыст дамгъæтæ. 
Диссаг у адæймаджы зонд. Цы хъуамæ уа иумæйаг 
танкист æмæ æнамонд чызгæн? Цæмæн февзæрд Лазæры 
сæры гуырысхо? Цыма йын йæ хъуыдытæ бамбæрста, 
афтæ Таймураз йæ ныхасмæ бафтыдта: 
— Сослан нæ хъæуы цы чысыл рæстæг фæци, уым ныу- 
уагъта стыр кад. 
— Цы?! — дисæй афарста Лазæр. 
— Нæ колхозмæ трактористæй æрвыст уыди... 
100 

<<а М®ИМ@М <»>> 
— Кæд?! — афтæ куыд афарста, уый æмбаргæ дæр нæ 
бакодта Байсангуры фырт. 
— Æртын цыппæрæм азы... 
Лазæр сæм дарддæр нал хъуыста. Таймуразы хуы- 
мæтæджы дзуапп, йæхæдæг уый не ’мбаргæйæ, бауагъта 
Асиаты сусæг хъуыддагмæ зынджы æртхутæг. Лазæр Сос- 
ланмæ бакаст æнæуынон æмæ дисы цæстæнгасæй. Йæ 
цæстытыл ауад, Асиат йæ хæдзары райсомы хуры тынтæм 
куы фынæй кодта, уæд ын йæ хъуыдыйы йæ фарсмæ 
цал хуызы нæлгоймаджы æвæрдта, уый. Ничи, никæй 
уагъта йæ цæстæнгас хæстæг хиуылхæцгæ, зынæмбæлд 
чызгмæ. Фæлæ!.. Мæнæ йæм ныр йæ цæстæнгас фæхоны 
Сосланы. Диссаг! Æрмæстдæр ахæм хæрзконд нæлгоймаг 
басастаид Асиаты сæрыстырдзинад. Йæ цæстытыл ауа- 
дысты чызджы тухитæ æхсæвы донхæрисы бын. Уыцы 
фыдæхсæвæн æмбæрзæн Асиаты сусæг цæссыгтæ. Йæ ху- 
динаджы кой адæмæн æмбисонд. «Уый у!» — фидарæй 
скарста хинымæр æмæ цыдæр æнахуыр уынæргъыд нык- 
кодта, фæдонзоныг. 
— Цы кодтай?! — тарстæй йæ афарста Сослан. 
— Дæхиуыл фæхæц! — загъта Таймураз. — Иннæтæ 
кæм фæразой, уым мах дæр исты амæлттæ кæндзыстæм. 
Сослан бафиппайдта Лазæры дызæрдыггаг цæстæнгас, 
фæлæ йæ абоны æбуалгъ хъуыддагмæ бамбæрста. Лазæр 
йæхиуыл хæцыд. Тарсти æнæрхъуыдыйæ исты куы сдзу- 
ра, уымæй. «Уый у, уыцы нæлгоймаг у», — фидарæй та 
загъта Лазæр хинымæр æмæ комкоммæ бакаст Сосланмæ, 
стæй йæ хинымæр бафарста: «Уый ды, дæ?!» 
Сосланмæ фæдзырдтой. 
— Бахатыр кæнут, — йæ галиу къух йæ риуыл авæрдта 
Сослан, — мæн цæуын хъæуы. 
— Таймураз, гуырысхойаг нæу, ацы хæрзконд танкист 
уæ хъæуы нæртон кад кæй ныууагъта, уый, — загъта 
Лазæр. 
— Тынг хæрзæгъдау лæппу уыди, — сæрыстырæй загъ- 
та Таймураз, Лазæры дæлгоммæ ныхас нæ бамбаргæйæ. 
Сослан та йæ мидбыл бахудт, йæ галиу уæхск зына- 
нæзына фезмæлын кодта. 
101 

г<2ь__^8^®^ &*> 
Хæрыныл чи уыд, фæлæ æфсæддон æгъдæутты сæрты 
хизæн нæй. Хæрæндонмæ цæугæйæ Лазæр архайдта Сос- 
ланы кой ма кæнын, тарсти йæ гуырысхо куы срæдийа, 
уымæй. «Кæд, мæгуыр, йæ сæрæн ницы зоны, уæддæр», — 
ахæм хъуыды фæзынд йæ сæры фæстагмæ. Къæрных 
хъарæджы удыбæстæ нæй, фæзæгъынц. 
— Дæ хорзæхæй, — бакъуырдта йæ Таймураз. — Кæм 
зилахар кæныс, кæ? 
— А-а... Куы никуы, — фестъæлфыд Лазæр. 
Сафиат Сосланмæ не ’нхъæлмæ каст аизæр æмæ йе 
’мбалы чындзæхсæвмæ йæхи цæттæ кодта. Тынг хъыгаг 
у, фæндон кæй нæ фæкафдзæн, уый, фæлæ хи аирхæфсын 
дæр мæнæ нæй ацы фыдбоны. Йæ уæлæ чъерамихуыз дари 
къаба, урс туфлитæ, йæ сæр фыдрæсугъд фаст. Айдæны раз 
куыд зылди, афтæ æрбахызт æнкъардæй Сослан. Джихæй 
кæсгæ аззад йæ усы æнæмæт хуызмæ. Сафиат йæ лæджы 
ауыдта айдæнмæ: 
— Гъы, гæды дæ æви? Гæдыйы къахвæды уынæр дæр 
ма ссæуы, уæд ды?! 
Сослан ницы дзуры, æдзынæг æм каст æмæ фарста 
йæхи: «Мæ фырты мын схæсдзæн æви нæ? Нæ!..» — фидар 
дзуапп ын радта йæ мидхъæлæс. 
— Мæ хæдзар бахорз! — ныттыхст Сафиат. — Цы 
кæныс, цы?.. 
Сослан йæ цæстæнгас ахаста йæ усыл къахæй сæрмæ. 
Исдуг сæ ничи ницы сдзырдта. Ус фæтыхст, йæ хъусцæ- 
джытæм ын цымæ афтæ лыстæг цы ныккаст. Фыццаг хатт 
сæ куы нæ уыны, мыййаг? Æнæстыфæй ацыди уатæй. 
Сосланмæ та уыди бынтон æндæр сагъæс: куыд уыдзæн 
йæ хæдзар сомбон? Схъомыл кæндзæн сывæллон? Ахæм 
хъаймæты бон цыма æппындæр ницы æрцыди, ахæм хуы- 
зæй кæсæнмæ чи кæсы, уыцы сылгоймаг? Рудзынгмæ ба- 
цыд, цыма искæй къæхтыл цыди, ахæм цыдæй. Джихæй 
касти рудзынгæй уынгмæ. 
Хурныгуылæн, туджы æвдылдау, сырх-сырхид дард- 
та, цыма стыр арт сыгъди, афтæ зынди. Хохы рæбынты, 
ныгуылæнырдыгæй, уæззау сау мигътæ лæсыдысты æмæ 
102 

с<а М®^М1®1Н5 **> 
лæсыдысты. Хурыскæсæны дымгæ сæм йæхи фездахы, 
бацæуы сау мигътимæ карз тохы, фæлæ сæ фæстæ, ныгуы- 
лæнмæ, аздахын йæ бон нæ бавæййы... Бæлвырд сынæн- 
цойхуыз ис горæт, кæд цæуынц адæм, знон, æндæрæбон 
куыд цыдысты, афтæ, трамвайтæ згъорынц, дуканиты 
дуæрттæ дæр гом сты, уæддæр бæрæг у æвирхъау бæллæх 
кæй æрцыди, уый. Афтæ йæм фæкаст, цыма суанг уын- 
джы гæдыбæлæстæ дæр ноджы æнгомдæр балæууыдысты 
кæрæдзимæ фыртæссæй. 
Йæ хъуыды йын фехæлдта сывæллоны кæуын. Иу хæрз 
æрыгон сывæрджын сылгоймаг, йæ галиу къухы уæззау 
хызын, иннæйæ сыфцæй ласæгау кæны, æртыккаг азы чи 
бацыди, ахæм лæппуйы, йæ уæлæ цыбыркъах сау хæлаф 
æмæ урс цыбырдыс хæдон. Хæлафы бæттæнтæ разæй дæр 
æмæ фæстейæ дæр дзуарæвæрд кодтой йæ чысыл гуыр. 
Йæ къæхтыл сырх туфлитæ æмæ урс цыбыр цъындатæ. 
Саби кæуы, нæ æййафы йæ мады. Мад тынг тыхст æмæ 
æнæвдæлон кæй у, уый бæрæг у йæ æппæт гуыры ахастæй, 
уæдæ кæд йæ кæуын нæ хъуысы, уæддæр йæ фыртæй æнæ 
кæугæдæр нæу. Æнæфсæрмæй асæрфы йæ армытъæпæнæй 
йæ цæсгом. Сывæллон тыхсы, ахуыр у хистæртæ йе ’мцыд 
кæной, ууыл, фæлæ ныр не ’мбары, цымæ цæуылнæ кæны 
абон йæ мад йе ’мцыд? Нæ, фæлæ ма йын йæхи цæмæн 
хъæуы стыртимæ æмцыд кæнын? Уæдæ йæ йæ мад куыд 
нæ æмбары, йæ хæрз чысыл къæхтæй стыр къæхтимæ 
æмцыд кæнын тынг зын кæй у, уый? Æмæ та фæцæйхауы, 
мад æй сивазы йæ цонгæй æмæ та атындзы... 
Тындз! Тындз. Згъор, згъор! Нæ сылгоймаг, ку, ку, нæ 
саби, зæгъгæ, загъта йæхинымæр Дзодзыккайы-фырт æмæ 
йæ рустыл æрызгъордтой цæссыгтæ, фыдбон кæуынæй фи- 
дауы... Тагъд-тагъд фæуайы иннæ фыдхæрзконд сывæр- 
джын æрыгон чындз. «Фыццаг зæнæг у æнæмæнг, ахъуы- 
ды кодта Сослан, цымæ ма йæ йæ фыд фендзæн? Кæннод, 
мæгуырæг, уыцы сылгоймаг, арæн хæдзары йæ уд суæл- 
дай кæнгæйæ, цардæн адæймаг чи ратдзæн, афтæмæй æд 
саби уазал уатмæ чи бацæудзæн... скуыдта хъæрæй, къух- 
ты кæлмæрзæн æмвæтæнæгæй æрхаста æгас цæсгомыл: 
Оххай-гъе, уæдæ цал æмæ цал лæппуйы нæ бавзардзысты 
103 

с*«> у^)МИ@^д &*, 
уарзондзинады ад!.. Цал æмæ цал лæппуйы нæ банкъар- 
дзысты ныййарæджы ад...» 
— Охх, мæнæ ныл хъаймæт куыд сыстад! — хъæрæй 
загъта, ныккуыдта æмæ дæлгоммæ баппæрста йæхи хуыс- 
сæныл. Афтæмæй йæ баййæфта Сафиат. Ныддис кодта, 
цæмæн змæлынц йæ мойы фæсонтæ? 
— Цы кæныс? 
Сослан йæхи систа, фестад: 
— Цы ма кæнæм? Нæ бæстæйыл пиллон арт куы 
сирвæзт... 
— 0, о, — скуыдта йæ лæджы кæуынмæ Сафиат дæр. 
— Кæуын дæр æмбæлы, фæлæ дæ, мæ хур, дæ дыстæ 
бафæлдахын бахъæудзæн. Сывæллон де уазæг, — йæ 
къухтæ йæ усы уадултыл рæвдаугæ æрхаста. 
— Ныр куыд уыдзыстæм?! — Сослан æнхъæл куыд нæ 
уыди, ахæм хуызы бафарста Сафиат. — Хойрагæй дæр ка- 
давар куы стæм. 
— Адæм цы кæной, уыимæ разы уыдзынæ ды дæр, 
фæлæ исты балхæнын хъæуы. Зæгъ-ма, цы нæ хъæуы? 
— Ссад, сæкæр, дзидза... — йæ зæрдæ æрбауынгæг æмæ 
ницыуал сфæрæзта дзурын. 
— Уыцы лæппумæ суай, нæ сæрдыгон улæфтытæ нæ 
хъуыры фæбадтысты. 
— Уыдон сæхæдæг зындзысты, — загъта Сафиат æмæ 
йæ сызгъæринтæ исынмæ фæци. Фыццаджыдæр æриста йæ 
хъусцæджытæ, йæ хъуырыл даргæ рæхыс, къухдарæнтæ... 
Æрæвæрдта сæ кæсæны стъолыл. 
— Афтæ стырзæрдæйæ сæ мауал уадз, — бауайдзæф 
кодта Сослан æмæ сæм аджих, куыд уыдзæн йæ ус, кусын 
куы нæ уарзы, уæд? Цымæ кæцы сызгъæрин фæуыдзæн 
фыццаджыдæр кæрдзыны къæбæры амæттаг? 
— Ницы сын уыдзæн, — загъта ус æмæ армыдзаг 
сызгъæрин дзаумæттæ ныккалдта стъолы лагъзы, раст 
цыма тыччы дуртæ уыдысты, ахæм хуызы. 
— Æвæдза, ахсджиаг дæм куыд ницы ис, — загъта 
лæг. 
— Цы æнахуыр ныхæстæ кæныс. — Кæд исты æлхæныс, 
уæд мауал фæстиат кæн. 
104 

<<а ^§З^ЗМ®Н> *>> 
— Æхцайæ рæвдз куы нæ дæн. 
— Дæлæ, — ацамыдта сызгъæринтæм. — Уыдонæй 
исты ауæй кæн. Мæ бон ницы самал кæнын бауыдзæн. 
Уыцы ныхасæй Дзодзыккайы-фырт фесхъиудта. Ау, 
уый та куыд! Æмæ йæ усы рæвдауæнтæм æрхауд, йæ уд ма 
йæ мидæг куы ис, уæд! 
Сылгоймаг æй бамбæрста. 
— Ахæсс сæ иууылдæр... — йæ зæрдæ æрбауынгæг. — 
Æз цæуон, дзул æрбахæссон... — загъта æмæ дуары æддейæ 
фæци. 
Сослан цыма йæ рахиз къух донæй дымст уыди, уыцы 
хуызæнæй бавнæлдта сызгъæринтæм. Систа сæ, йæ ар- 
мытъæпæны сæ змæлын кæны æмæ сæм кæсы бынтон æнæ 
исты нысаниуæгæй, хъусцæджытæй иу къæссавæлдæхт 
фæци. 
— Диссаг! Уый та цы æмбисонд у? Фынæй у æви хъал? 
Уымæн уæвæн нæй! — мынæг уынæргъыд фæкодта Сос- 
лан. Дыууæ хъусцæджы фелвæста, иннæты ныккалдта 
лагъзы. 
— Мæнæ цы диссаг ис! — æдзынæг кæсы хъусцæ- 
джытæм. — Аси-и-ат!.. — ныууынæргъыдта. Уæддæр 
ма рæстдзинадæн йæ галиу риуы дзыппæй фелвæста 
къухмæрзæн. Æрæмдых кодта, дыууæ фысты: дызæрдыг- 
гаг нал уыди, дыууæ «СА»-йы уыдысты иу къухфыст. 
Фырфæсмонæй уаты цъиллау зылди. Уый та куыд?! 
Куыд байтаман разынд, ныр цалдæр азы йæ ус уыцы æна- 
монд чызджы хъусцæджытæ дары æмæ сæм йæ хъус ни- 
куы æрдардта, никуы сыл фæгуырысхо. Кæд æмæ сæ Аси- 
аты хъустыл иттæг хорз хъуыды кæны. Æмæ, дам, царды 
диссæгтæ нæй? Йæ тæккæ цъупдзаг у цард æнæнхъæлгæ 
цаутæй! Цы кæна, куыдæй йæ къухы бафтой? Цы хуы- 
зы сæ райса, уый нæма сбæрæг кодта, афтæмæй сæ аба- 
ста къухмæрзæны кæрон. Ныр ис дыууæ æлхынцъы йæ 
къухмæрзæны: иуы дур, иннæйы хъусцæджытæ. Хæрзаг 
тыхст бакодта, мæгуыр, йæ мады лæвар кæм ауæй код- 
та?.. «Мæгуырæг, цымæ кæм ис? Ехх, æвæдза...» — нык- 
кæрзыдта æмæ йæ дыууæ тымбыл къухæй йæ къæмисæнтæ 
нылхъывта... 
105 

с«а М®^М8^ е>> 
Цы кæна? Куыд кæна? Цыдæр куыстаг ын куы загъ- 
та йæ ус? 0, хойраг æлхæнын хъæуы... Æмæ йæ сæры 
фæмидæг иу ахсджиаг хъуыды. Бахудт, йæ риуы дзыппæй 
фелвæста кърандас æмæ боныг. Иу сыф дзы фескъуыдта 
æмæ афыста: «Сафиат, æхцайæ рæвдз куыд не стæм, уымæ 
гæсгæ мæхи къухдарæн æмæ дæ хъусцæджытæ райстон... 
Стæй, бон цæуы æмæ фарн йемæ хæссы. Балхæндзыстæм 
та ноджы хуыздæр æмæ рæсугъддæртæ дæр, куы цæрæм, 
уæд. Æрмæст хатырæй уæд... Дæхи Сослан». 
Æвæстиатæй азгъордта æфсæддон хайадмæ. Уым рай- 
ста æхца йæ мызды ныхмæ, йæ къухдарæн æрбауæй код- 
та, адæмæй дæрдджын дзаумæттæ кæм æлхæнынц, уыцы 
дуканийы. 
Чысыл рæстæджы фæстæ Сафиаты къæбицы балæу- 
уыдысты дыууæ голладжы фæрсæй-фæрстæм: ссад æмæ 
сæкæр. Уæдæ дæ хъуыддаг раст æрбауа, мæ фæрнджын 
кæсæг, дзидзайы къуылдых æмæ ма алы фæлхас. Сафиаты 
зæрдæ балхæнын дæр дзы нæ байрох, абон йæ уæлæ цы 
къаба уыди, уый хуызмæ æнгæс æнгузхуыз дыууæ туф- 
лийы æрæвæрдта стъолыл. 
Уынгæй æрбайхъуыст худын. Фæкаст æмæ федта æры- 
гон, хæрз æрыгон, фынддæс-æхсæрдæсаздзыд чызг æмæ 
лæппу худгæ фæцæуынц. Лæппу цæугæ-цæуын аивæй ал- 
хъывта чызджы къух. Чызг ныххудти... Сослан дæр йæ 
мидбыл бахудт. Дуары хъæр æмæ ныхасы уынæр йæ хъус- 
тыл æрцыд. Рауад тыргътæм. 
— Мæ лæппу! — Сослан йæ хъæбысмæ фелвæста йæ 
фырты. Йæ иу къухæй лæппуйыл хæцыд, иннæмæй та 
Аннæйыл, афтæмæй бацыдысты агъуыстмæ. Аннæ куыд- 
та. Куыдта Сослан дæр. Артур дæр йæ былтæ сцъупп кодта 
раздæр, стæй ныккуыдта... Фырзæрдæхъуырмæйæ сдзу- 
рын сæ бон никæмæн уыди, афтæмæй сах лæуд кодтой. 
Фесхъиудтой уынджы машинæйы æвæстиат иугæндзон 
уастмæ. Сослан акаст уыгмæ æмæ федта, сæ рудзгуыты раз 
лæууыд æфсæддон хайы машинæ. Раздæхт æмæ зæронд 
усы къухтæ райста йæ къухтæм, йе ’миас куыд уа, афтæ 
йæм æргуыбыр кодта. 
— Аннæ, æз дæр æмæ мæ хъæбул дæр дæ къухтæй бирæ 
106 

г<а М§)^М®И( **> 
рæвдыд зонæм. Уый бахатын мæ зæрды уыдис, фæлæ мын 
нæ бантыст. Кæд искуы дæ зæрдæхудты бацыдтæн, ныхха- 
тыр мын кæн... — сæ дыууæйæн дæр цæстысыг сæ рустыл 
згъордта... 
Машинæ та ныууасыд. 
— Æрбахæццæ мæм сты. Чи зоны, ахсæв æрбацæуон, 
чи зоны нæ. Йæ къухтæ йын схаста йæ былтæм. Аннæ, 
курын дæ, мæ лæппу де уазæг... æмбарыс мæ? Лæппуйы 
уæхсчытыл фæхæцыд. Ныууыгъта йæ. Лæппу хъæддых 
лæууыд, цурк хъæды лыггаджы куы ныффидар уа, афтæ. 
— Уадзгæ ма йæ кæн, уадзгæ, лæджы бындзæфхад у 
уый! — загъта Аннæ дæр. 
— Хъыг мын у, йæ цæстыты хуыз мæнæй кæй нæ фе- 
сты, уый. 
— О, хатыр бакæн, Сослан, кæд цæстытæ цъæх не сты, 
уæддæр сæ конд дæу у. Йæ æрфгуытæ та? Уæд йæ фындз, 
йæ былтæ, йæ дæндæгтæ, йæ ных, иууылдæр дæхи хуызæн 
у. 
Машинæйы фæдисон уаст æмæ радиойы сидты хъæлæс 
фæиу сты... 
— Аннæ, къæбицы цыдæр хойрæгтæ, æхсæвæр 
скæнут, — дуармæ ауад, фæлæууыд, йæ къух йæ дзыппы 
афсæрста, æхца систа, авæрдта сæ Аннæмæ æмæ азгъорд- 
та, цыма йæ радиойы тызмæг хъæлæсы тых йæ уæлныхты 
фелвæста, афтæ. 
— Аннæ, мæ лæппу де уазæг! Аннæ-æ!.. — машинæ 
фенкъуыст æмæ ма Аннæйы хъусты азæлыд йæ ном... 
VII СÆР 
Иу сæрдыгон сæумæрайсом 1942 азы, Ногхъæ- 
уы уынгты хъæуысæры ’рдæм фæцæйцыд æрыгон сыл- 
гоймаг. Йæ иу къухы морæ чумæдан, иннæйы хызын. 
Сынты базырау сау къаба аив бадти йæ хæрзконд гуы- 
рыл. Дæрдджын, бæрзонд зæвæтджын сау туфлитæ йæ 
къæхтыл. Сау дзыккутæ аив тыхт йæ къæбутыл. Кæд йæ 
сæрыл сау сæрбæттæн нæ уыд, кæд йæ къæхтыл сау цъын- 
107 

«чй 5^)^^йИ®^5 а>> 
датæ нæ уыд, уæддæр йе ’ппæт гуырæй, йæ къах айстæй... 
бæрæг уыд, сагъæсджын кæй у, уый. 
Уый уыди Асиат. 
Зæринæ цæлгæнæны аходæн цæттæ кодта, йæ чызг та 
сынтæгыл бадт. Дуар æрбахостæуыд. 
— Мидæмæ! — радзырдта Зæринæ. 
Дуар байгом. 
— Асиат!.. — мынæг хъæлæсæй фæкодта Зæринæ. 
— Зæринæ!.. 
Кæрæдзиуыл ныттыхстысты дыууæ сылгоймаджы. 
Сылгоймæгты кæуынмæ ныккуыдта сывæллон. Асиат æй 
ауыдта, фæджих. Исдуг æй йæ хъæбул фæхуыдта, раст 
уыйасæй ныууагъта йæ чызджы дæр. 
— Дианæ! — Асиат сывæллоны фелвæста йæ 
хъæбысмæ. 
— Тæхуды, мæнон та кæм и?.. 
Йæ кæуындзæг ныхъуыргæйæ загъта Зæринæ: 
— Æмæ... Дианæ дæр дæ чызг куы у. Номæвæрæг ный- 
йарæджы ивы. 
— Барæй йын ахæм ном радтон, — загъта Асиат 
зæрдæуынгæгæй. — Дианæ æмæ Светæ, хотæ уыдаиккой... 
Светæ нал ис... 
— Бæргæ ма йæ рацагуырдтам... 
— Æнамонд гуырд уыди æмæ æнамонд сæфт фæкод- 
та, — æнæбонæй æд сывæллон æрбадт бандоныл Асиат. 
— Мæскуыйæ, дам, иу булкъон ссыд æмæ, дам, æй уый 
райста... 
— Мæхицæн дæр афтæ загътой.. кæд мæлгæ акодта, 
уæддæр. 
— Нæ! Хуыцау бахизæд. 
— Æппынфæстаг, йæ уд йæ мидæг уæд, цæрæд, æндæр 
ын мæ бон цы у. 
— Ма тыхс, исты амæлттæ кæндзыстæм, — загъта 
Зæринæ. 
— Амæлттæ бæргæ кæниккам, — загъта Асиат. — Хæст 
нæм хæрз хæстæг куы ссæуы. Æфсæддон хайадмæ курдиат 
радтон хæстмæ цæуынмæ, фæлæ мæ нæ айстой. 
108 

с*а ^^4@МН@!^^Л е>> 
— Омæ ам дæр бирæ куыст ис. Æхсæвæй-бонæй бы- 
дыры стæм. Абон мæхи ракуырдтон, æвæццæгæн, дæу 
амондæн. 
— Ам нæ, æфсæддон госпитæлы кусдзынæн. 
— Куыд тагъд арæвдз дæ? — бадис кодта Зæринæ. 
— Знон ссыдтæн. Мæ чызгæй мæ бон куы базыдтон, 
уæд комкоммæ бацыдтæн æфсæддон хайадмæ. 
— Де ’нæниздзинад дын куы бахъыгдара?.. 
— Нæ, мæ рæуджытæ ныхсыстысты. Æрмæст хъæдгом 
носæй баззад æмæ рентгены разыны. 
Асиат сывæллоны æрæвæрдта сынтæгыл. Чумæдан бай- 
гом кодта, систа дзул æмæ къафеттæ. Адджинæгтæ радта 
сывæллонæн. Чумæданы пысултæ азмæста, цыма дзы исты 
ферох, афтæ. Зæринæйы цæст æрхæцыд урс къуымбилæй 
быд гарузыл. 
— Дæ хорзæхæй, уый дæ гаруз нæу? 
— 0. Мæ зынаргъ гаруз. 
Цалынмæ уазæг йæхи æхсадта, уæдмæ хæдзары æфсин 
æртæкъахыг фынгыл авæрдта картæфтæ, нурыдзæхдон, 
хъарм нартхоры кæрдзын. 
— Хæдæгай, — сдзырдта Зæринæ, — цæргæ кæм 
кæндзынæ уымæй дæр дæ нæ афарстон. 
— Мæ куыстмæ хæстæг баххуырстон фатер. 
Аходæны фæстæ иучысыл нæ быдыртæм акæсон, зæгъгæ, 
йæхи арæвдз кодта Асиат. Сосланы къам йæ роны афснайд- 
та, йæ уæлæ джиппæйфыст къаба акодта, урс сæрбæттæн 
йæ сæрыл æнгом æрбабаста, йæ къæхтыл Зæринæйы дза- 
быртæ, афтæмæй рауад кæртмæ. Кæрты дзыхълæуд фæкод- 
та. Аххосджын цæстæй бакаст Зæринæмæ æмæ бафарста: 
— Домбайы та кæм баныгæдтат? 
— Куы æрбаздæхай, уæд дын æй бацамондзынæн. 
Асиат кæрты дуарæй ахызт. Хурныгуылæнырдæм 
фæраст. Зæринæйы фæндыди йæ фæстæ гурæй-гурмæ ацæ- 
уын, цымæ кæдæм фæцæуы? Фæлæ ракæсын дæр нæ ба- 
уæндыд йæ фæстæ. Афтæ йæм каст, цыма йыл фæстæмæ 
дæр цæстытæ ис æмæ йæ фендзæн. 
Тындзы донхæрис бæласмæ, раст æм цыма уым, бæла- 
109 

с<а йх^(®^И@1м^ *>> 
сы бын, Сослан æнхъæлмæ кæсы, афтæ. Фæстейы аззад 
цæхæрадон. Мæнæ таг. Таджы дон хæл-хæл кодта, аст азы 
размæ куыд хæл-хæл кодта, афтæ. Цъиутæ зарыдысты, 
фæлæ сæ зарыны уыдис цавæрдæр тасдзинад. Йæ зæрдæ 
бынтон суынгæг цъиуты æнæнцой зардмæ. Зæхмæ каст 
æдзынæг, раст цыма зынаргъ лыстæг дзаума агуры, афтæ 
агуырдта Сосланы къахдзæфтæ таджы. Донхæрис бæла- 
сы къалиутæ аст азы размæ куыд уыдысты, уымæй но- 
джы хæстæгдæр сæхи æруагътой таджы донмæ, цыма дон 
нуазынц. Къалиуты фæйнæрдæм акодта, ауыдта бæласы 
зæнг. Йæхи йыл ныттыхта. 
— Сослан, дæ сусæг лæвар бахъахъхъæнын нæ бафæ- 
рæзтон. 
Асиат донхæрис бæласы бын куы уыди, раст уыцы 
рæстæг Зæринæйы дуармæ æрлæууыдысты дыууæ нæлгой- 
маджы: сæ иу хъæуыхицау, иннæ та æрыгон лæппу 
æфсæддон дарæсы, горæты æфсæддон хайадæй æрвыст. 
Хæст йæ хъæлæсы адæмы ныхъуыргæ, йæ развæндагыл 
арæзтæдтæ пырх кæнгæ, хæстæгæй-хæстæгдæр Ирыс- 
тонмæ кæй лæсыд, уымæ гæсгæ хъуыди, знаг йæ бæрзæй 
кæуыл асастаид, ахæм цæлхдуртæ аразын. Советон хица- 
уад фæсидтис йæ адæммæ, бел æмæ киркæ райсын йæ бон 
кæмæн у, уыдонмæ: æнахъом сабитæ, сылгоймæгтæ æмæ 
зæрæдтæм. Гъе, уый тыххæй курæг балæууыдысты Бай- 
согъуырты дуармæ дæр. 
...Дыккаг бон райсомæй Асиат æрыхъал адæмы 
хъæлæбамæ. Йæ уæлæ бæмæзе халат акодта æмæ ру- 
дзынгмæ хæстæг бацыд. Кæсы æмæ лæууынц адæм хор- 
дзентимæ: кæмæ дзы цыргъфындз бел, кæмæ къуырф бел, 
кæмæ киркæ. Адæм зæгъын? Цæй адæм — зæронд лæгтæ, 
сылгоймæгтæ, æнахъом чызджытæ æмæ лæппутæ. Фæлæ 
иууылдæр афтæ разæнгард уыдысты æмæ, цыма ныртæккæ 
бæстæ иннæрдæм афæлдахдзысты. 
— Цы ’рцыди? — рауад тыргъмæ. Кæрты ауыдта 
Зæринæйы, белы хъæдыл зæгæл къуыргæ. 
— Дæ райсом хорз. 
— Кæй райсом у, уый хорзæх. Цæй раджы рабадтæ? 
— Цы хабар и? — афарста Асиат уынгмæ амонгæйæ. 
110 

<«й ^4^Р^^^ а>- 
— Фиййагдонмæ нæ кæнынц знаджы танкæты ныхмæ 
дзыхъхъытæ къахынмæ. 
— Æз дæр ацæудзынæн. 
— Ды нæ цæуыс, фæлæ æз цæуын. Знон дзырд радтон. 
— Сывæллон та? 
— Сывæллæттæн дæр бынæттæ ис. Æз æй хъуамæ мæнæ 
мæ сыхагмæ ныууагътаин, фæлæ йæм ныр ды кæсдзынæ. 
— Нæ! Æз цæуын дæ бæсты! 
— Нæ, мæнæн æнæ цæугæ нæй, æмбарыс? 
— Уый мæнæн нæй æнæ цæугæ, — загъта та Асиат 
æмæ йæхи æхсынмæ батагъд кодта дæлбазыр сарамæ. 
— Цом уæдæ, æз дын хæринаг исты фенон. 
— Нæ хъæуы. 
— Ау, уый та куыд? Куыннæ хъæуы? — батыхст 
Зæринæ. — Бынтон дæхи фæнд ма тæр. 
— Æххормаг нæ уыдзысты. Æппынфæстаг та, иннæтыл 
цы цæуа, ууыл æз дæр разы. 
— Алы колхоз дæр йæ адæмимæ сæрмагонд хæри- 
наггæнæг æмæ хойраджы фæлхас æрвитдзæн. 
Уынгæй æрбайхъуыст адæмы æнæрæнцой хъæлæбайы 
уынæр, белты зæлланг... Асиат йæ хордзен йе ’ккой акод- 
та, бел райста æмæ уынгмæ ахызт. 
— Уæртæ уый та цы бакæндзæн? — ацамыдта иу 
æртындæс-цыппæрдæсаздзыд къæсхуыртæ лæппумæ, — 
йæ хордзенимæ уаргъхæссæг мæлдзыджы хуызæн у раст. 
— Уый йæ мады бæсты цæуы, дæ цæст æм фæдар, — 
лæгъстæхуызæй йын афæдзæхста Зæринæ. 
— Ноджы киркæ куы райста. 
— Бел уа, киркæ уа, уæззау куыст уыдзæн, — батыхст 
Зæринæ. — Танк чи баурома, ахæм дзыхъхъ къахын кар- 
тофы уæрм къахæгау нæу. 
Уалынмæ æрбайхъуыст цæлхыты уынæр æмæ сæ размæ 
схæццæ дыууæ бæхы ивтыгъд кæм уыд, ахæм гуыффæджын 
бричкæ æд прицеп. Хæстæг бацыд хъæдын стыр асинтæм, 
тута бæласы бынмæ. Хъомылдæр лæппутæ æмæ ас лæгтæ 
йæм базгъордтой... Чысыл рæстæджы фæстæ, бричкæ æмæ 
йæ прицепы æхсæн æвæрд æрцыдысты асинтæ. Сæ уæлæ 
ма сын сæвæрдтой къаннæг асинтæ дæр. 
111 

с<а ^®МИ@^ &>> 
Белтæ, ломтæ, киркатæ, бедратæ æмæ æппæт 
кусæнгæрзтæ та сæвæрдтой галтæ ивтыгъд уæрдæтты... 
Фæзынд хойраджы бричкæ дæр. Ногфых, хъарм дзулы 
хæрзад тæф апырх сыхбæстыл. Адæм фæраст сты... 
Быдыры Фиййагдоны былмæ ахæм каравантæ, разæн- 
гард æмæ куыстдзагъд адæмимæ, цыдысты Ирыстоны 
бирæ хъæутæй, немыцаг танкæтæн цæлхдур къахынмæ, 
кæцыйыл Гитлер басæтдзæн йæ бæрзæй. 
Хирург Доциты Мæдинæ Марклены чызг куыста 
1620-æм эвакуацион хæстон госпиталы, кæцы æрбынæттон 
хæххон-металлургом техникумы бæстыхæйтты. Уырдæм 
æрвыст æрцыд Асиат дæр медицинон хойæ. 
1942 азы Советон Цæдисæн йæ тæккæ зындæр рæстæг 
немыцимæ карз хæстыты, горæт Владикавказы нæ фаг 
кодта дохтыртæ, куыд æппæт бæстæйы, афтæ. Уымæ 
гæсгæ-иу хатгай «Медицинон тагъд æххуысы станцæмæ» 
рæстæгмæ хуынд цыдысты дохтыртæ кæнæ фельдшертæ, 
канд амбулаторийæ æмæ рынчындæттæй нæ, фæлæ ма гос- 
питæлтæй дæр. 
Афтæ Доционмæ дæр фæсидтысты «тагъд æххуысы» 
станцæмæ æмæ йæ радгæсы фехъуысын кодтой, Фиййагдо- 
ны танкæты ныхмæ траншейæ къахджытæй иу лæппуйы 
гуыбын риссы. 
Доцион æвæстиатæй уым æрфистæг æмæ фæраст 
штабмæ, фæлæ йæ размæ фæци хæрзконд хæстон æмæ 
фехъусын кодта: 
— Сырх Æфсады инженерон хæйтты майор Суворов! 
— Хирург Доцион, — дзуапп радта Мæдинæ. — Кæм 
ис рынчын? 
— Æнахъом лæппу, — ацамыдта майор домбай 
къахтмæ, кæцыйы мидæг дæр æмæ йæ алфамбылай дæр, 
куыст кæрæдзийы къухтæй искæйæ куыстой адæм. 
Мæдинæ æмæ æфсæддон инженер куы бацыдысты даргъ, 
фæтæн æмæ дзæвгар арф къахтмæ, уæд дохтыр бацыд фыр- 
дисы. Чысылæй, зæрондæй, сылгоймагæй, нæлгоймагæй, 
æнахъом лæппутæй... иууылдæр куыстой æнæзивæг, куы- 
сты цыды уагмæ гæсгæ кусæнгæрзтæ ивгæ. 
112 

с*Я М§)И^@^ *>> 
Уыцы æмбисæнтты дзуринаг куыст цæстытыл уайын 
кодта кæсагахсæн чысыл нау, кæцыйы мидæг иууыл- 
дæр змæлыдысты хъуыддагарæзтæй, сæ хид цъыккæй 
згъоргæ... Хъуысыдысты алымыггаг кусæнгæрзты уынæр, 
адæмы кæрæдзийы æмбаргæ ныхас. Уыдон иу кодтой æмæ, 
стыр къахты сæрмæ, уæлдæфы зилахар кодта Уæлахизы 
канонада... 
— Дæ хорзæхæй, æмбал хирург... — Мæдинæ айхъуы- 
ста майоры хъæлæс æмæ фефсæрмы. 
Майор разæй йæ фæстæ Доцион, афтæмæй фæуырдыг 
кодтой къахтмæ. Къахты фарстыл зæххæн йæхиуыл бе- 
лæй конд къахт къæпхæнтæ. Ахæм къæпхæнтæ ма егъау 
къахты фæрстыл уыди бирæ рæтты конд. Адæм сыл лæу- 
уыдысты, хуырæй, дурæй, сыджытæйдзаг бедратæ къухæй- 
къухмæ лæвæрдтой хæрдмæ... 
Доцион йе ’нгуылдзтæ æрхаста рынчын лæппуйы фыд- 
хуыз гуыбыныл æмæ загъта: 
— Лæппуйæн йæ гуыбыны цъар лыстæг фыдыскъуыд- 
тæ фæци... 
Сæ размæ бацыд Асиат, йæ цæсгом, куыд æппæтæн, 
афтæ уымæн дæр шахтерау рыгæй сау, æмæ бафарста: 
— Æмбал дохтыр, цы кæны лæппу? Мæ сыхаг у. 
— Уæззау куыстæй фæрыст... Тæссагæй дзы ницы ис. 
Сæхимæ йæ æрвитын. 
— Куыд?.. 
— Мæхæдæг æй аласдзынæн ацы фæдыл. Дæ хорзæхæй, 
уæдæ йæ ды арæвдз кæн, — загъта æмæ цы къæпхæнтыл 
ныццыдысты, уыдоныл фæхæрд кодтой майоримæ. 
Къахтæй куы фæуæлбыл сты, уæд Мæдинæ фæзылд 
фæстæмæ æмæ федта сылгоймæгтæ, æрыгон чызджытæ... 
къулы къæпхæнтыл сæ бынæтты алæууыдысты кæрæдзимæ 
даргъцонгбæрц æмæ уыцы фæдыл кæрæдзимæ дзаг бед- 
ратæ лæвæрдтой къухæй-къухмæ... Афтæмæй бедратæ ис- 
той хæрдмæ къахты былмæ... 
Ардыгæй та дæрддзæф ранмæ хуыр, сыджыт æмæ дур 
хастой бедратæ æмæ уæзхæссæн цыппаркъух хæссæнтыл... 
Стæй Мæдинæ йæ цæстæнгас ахаста уым дæлæмæ егъау 
къахтыл. Кæронмæ æввахсдæр, къахтæн йæ иу былæй 
8 Заказ № 1709 
113 

с«а М®^«М®М> *>> 
иннæмæ цæджындзтыл æвæрд уыдысты стыр асинтæ, 
сæ уæлæ та фæйнæджытæ. Ахæм хидгондыл лæууыды- 
сты адæм æмæ цæгæфтыд бæндæнтыл хæрдмæ истой дзаг 
бедратæ... Автид бедратæ та бæндæнты цæгтыл дæлæмæ 
уагътой... 
Доцион сындæг йæ сæр разылдта æмæ сæрыстырæй 
афтæ зæгъы: 
— Æмбал хæстон инженер, ацы адæмы куыстмæ 
кæсгæйæ зæгъын æмбæлы, адæм æппындæр кæй не ’нкъа- 
рынц нæдæр фæллад, нæдæг зивæг... 
— Хъæбатыр адæм! Ныхас дæр ыл нæй, — загъта ма- 
йор. 
Уалынмæ фехъуыст сывæллæтты хъæлæба. 
— Кæцæй сты сабитæ æд бедратæ? 
— Уыдон мæнæ Фиййагдон æмæ Расветы хъæуты 
сывæллæттæ сты, алы бон дæр ардæм дон хæссынц кус- 
джытæн... 
— Дзæбæх сывæллæттæ, — загъта Мæдинæ. 
Иу цъусдуг рæстæджы фæстæ хæстон инженер йæ сæр 
Доционмæ фæгуыбыр кæнгæйæ ныллæг хъæлæсы уагæй 
афтæ зæгъы: 
— Ам ма, æмбал хирург, ис куыст гидравликтæн 
дæр... 
— Дон рауадздзысты?! — дис æмæ сындæг хъæлæсæй 
афарста Мæдинæ, кæд сæм хæстæг ничи уыди, уæддæр. 
— Уæдæ куыд æнхъæл дæ?! — сæрыстырæй дзуапп рад- 
та майор. — Ам, танкты фыццаг эшелонтæ, Фиййагдоны 
доны къахты хуыдуг кæндзысты. Сæ фæстæ, размæ цып- 
парвадыгæй тырнгæ танкæтæ та, сæхи инерцийæ кæрæдзи 
къуырдзысты... Ацы къахты доны иунæг гитлерон танк 
дæр иннæ былмæ нæ басенк кæндзæн. Иу дæр, уый дзыр- 
ды дын цæуын, æмбал хирург... 
Цас ма ныхас кодтаиккой, чи зоны, Асиат æмæ йæ 
сыхаг лæппу, йæ мады бæсты чи рацыд, уый дæр сæ 
размæ куы нæ бацыдаиккой, уæд. Асиат йæ иу къухæй 
хæцыд лæппуйы къухыл, иннæйæ та хаста лæппуйы 
хызын. 
Доцион раарфæ кодта Асиатæн, хæрзбон загъта майо- 
114 

с«а ^®^йИ®М ^» 
рæн, йæ иу къухæй фæхæцыд лæппуйы галиу къухыл, 
иннæ къухæй та хъавыд хызын райсын Асиаты къухæй, 
фæлæ уый загъта: 
— Æз æй хæсдзынæн. 
Æмæ æртæйæ дæр фæраст сты санитарон автомо- 
билмæ... 
Иу фæззыгон райсом, æфсæддон эвакуацион госпиталь 
1620-ы хицау, медицинон службæйы дæлбулкъон Езе- 
ты Андрей Андрейы фырт, дыккæгæм хирургион хайа- 
ды тыргъты, æнæвдæлон хуызæй фæцæйцыд. Къалидоры 
кæройнаг рудзынг æхсадта Асиат, уыцы сæударты. Йæ 
размæ лæууыд дæсны хирург Саранты Микъала Микъа- 
лайы фырт. Къола дæр ма йæ хуыдтой. 
Æфсæддон фæткмæ гæсгæ «Рæстмæ ут», зæгъгæ, 
кæрæдзийæн салам радтой. Хицау банкъардта Сараны 
фырты зæрдæ Асиатмæ кæй æхсайы. Æмæ кæд зоны чызг 
æм æппындæр йе ’ргом кæй нæ хаты, уый, уæддæр загъ- 
та: 
— Æмбал капитан, Асиат мæ чызджы æмгар у, стæй, — 
бакаст æм бирæ нысаниуæг кæмæн ис, ахæм цæстæнгасæй 
æмæ ма йæ ныхасмæ бафтыдта, — Асиат сидзæр чызг у, 
æмæ... 
— Бамбæрстон дæ, æмбал хицау, — къæмдзæстыгæй 
фæрæвдз Сараны фырт æмæ ма загъта хъуыддаг хуы- 
зæй. — Нæ ныхасы сæр у уæззау цæфтыл. 
Езейы-фырт фездæхт Асиатмæ æмæ йæ афарста: 
— Дысон цæфтæ ласынмæ нæ уыдтæ? 
— Уыдтæн... 
— Уæдæ цу æмæ баулæф. 
Æмбæрста, хицауы дзырдмæ æнæ хъусгæ нæй, æмæ ах- 
хосджын хуызæй загъта: 
— Курын дæ, бар мын ратт, мæ рудзынг æххæст фæуон 
æхсад. Иунæг ацы рудзынг ма у æмæ... 
— Гъемæ хорз, — загъта хицау æмæ фæраст йæ каби- 
нетмæ. 
Сараны-фырт рахизырдыгæй кæройнаг палатæмæ ба- 
цыд. Иу 35-37-аздзыд, бæзæрхыг, хæрзконд нæлгоймаг. 
115 

с*«> ?^®^«*Н@^ 9» 
Тыхджын ахуырæй йæ чызджытæм æвдæлгæ дæр никуы 
ракодта. Стæй зæрдæмæдзæугæ адæймагыл нæ фембæлд. 
Мæнæ ныр, хиваст, хиуылхæцгæ Асиат æй нал уадзы 
æнцой... 
Саумылазон мигътæ, горæт Дзæуджыхъæумæ хæстæ- 
гæй-хæстæгдæр бырыдысты... Лæууыдысты станицæ Æр- 
хонкæ æмæ Джызæлы æхсæн. 
Дæлбулкъон Езейы-фырт иу бон фæссихор фæдисæй 
æрбамбырд кодта госпитæлы кусджыты. Бакаст Цæгат 
Ирыстоны Æфсæддон гарнизоны къамандыгæнæджы бар- 
дзырд æппæт госпитæлы кусджытæн. 
— Æрхонкæйы хæсты быдырмæ, цæфтæ ласынмæ! 
Кусджытæ разгъордтой уынгмæ. Госпитæлы раз 
рæвдзæй лæууыдысты цалдæр санитарон машинæйы. Аси- 
ат æмæ Нинæ абадтысты раззаг машинæйы. 
Горæтæй иучысыл куы ауадысты, уæд зæхх æмризæ- 
джы ризын райдыдта хæстæй... Знаджы сау хæлуа- 
рæгхуыз хæдтæхджытæ æмæ нæхи сырх стъалыджын 
хæдтæхджытæ карз тох кодтой уæлдæфы. Æрхонкæйæ 
кæрæдзи фæдыл тахтысты «катюшæйы» нæмгуытæ. Дыу- 
уæрдыгæй ихуарæгау уарыд мæлæтхæссæг зды. Уæл- 
дæфы хæдтæхджыты гуыв-гуыв, зæххыл танкты уæз- 
зау хъæр, «катюшæты» уынæргъын, бомбæты рæмыгъ- 
ды гуыппытæ... уыцы мæлæтхæссæн хæстон уынæртæ иу 
кодтой æмæ зæхх æнкъуыст. Советон æфсæддонты та не 
’вдæлд мæлæтыл хъуыды кæнынмæ, сæ райгуырæн зæхх 
знагæй бахъахъхъæныны сæраппонд бырстой размæ. 
Медицинон кусджытæ дæр, мæлæтæй нæ тæрсгæйæ, 
нæмгуыты æхсæнты бырыдысты цæф салдæттæм. Цæф 
хæстонмæ фезгъоры Асиат. Йæ алыварс згъæлынц 
нæмгуытæ... 
Абырыд йæ гуыбыныл, цæф æфсæддоныл фæхæцыд 
æмæ йæ машинæмæ æрбахæццæ кодта. Сæрæн æмæ 
æнæзивæг архайы, нæмгуыты ницæмæ даргæйæ, цæст ыл 
нæ хæцы. Фæззыгон бон скæс æмæ ныккæсæй æндæр нæу, 
фæзæгъынц. Куыд æрбаталынг, уый æмбаргæ дæр нæ ба- 
кодтой. \ 
116 

г*й М§)^М@М ЙУ^ 
— Машинæтæм! — айхъуыста Асиат, сæ командиры 
бæрнон хъæлæс... 
Фесхъиудта, райдыдта йæ гуыбыныл бырын йæ ма- 
шинæмæ. Æнæнхъæлæджы^ йæ хъустыл ауад хъæрзын, 
къæрцхъусæй айхъуыста. Йæ зæрдыл æрбалæууыд йæхи 
тыхст æхсæв, кæд, мыййаг, уыйау исчи æвæгæсæгæй ту- 
хитæ кæны. Цымæ кæм ис йæ ирвæзынгæнæг Лазæр та 
ныртæккæ? Цымæ кæм сты? Йæ сæр сдардта æмæ йæ хъус- 
тыл ауад уæззау нæтын. Æмбæрста, йе ’мбæлттæ куы ацæ- 
уой, уæд иунæгæй баззайдзæн. Машинæтæ куыд фæцæ- 
уынц, уый дæр уыны изæрмилты. Исдуг йе уæнгты февзæрд 
тас. Фестад. Гуыбыр-гуыбырæй азгъордта. Фæлæ та йæ хъус 
ацахста нæтын. Сахълæуд фæкодта, кæд искæй ныууагъ- 
той. Фæдæлгом зæххыл. Айхъуыста, фæлæ ницы. Кæд йæ 
хъустыл ауад, зæгъгæ та фæраст. Йæ зæнгтæ фæдон вæй- 
йынц. Йæ хъустыл та ауад хъæрзын... Дæргъвæтин æмыр 
хъæрзын. Цыдæр æнахуыр зæрдæхалæн къуымых нæтын. 
Фæлæууыд та. Æнæнхъæлæджы хæст фæсабыр. Æрмæст 
ма хъуыст иугай гæрæхтæ. Хъæрзын кæцæй цæуы, уый 
бæлвырддæр базоныны тыххæй йæ сæр фæхъил кодта. Йæ 
зæрдæ йæхи къултыл ныххоста хæсты быдыры уындæй. 
Фыййæутты изæрон æртытау сыгъдысты танктæ... Йæ 
цæстытыл ауад, чысыл раздæр судзгæ танктæй, бæгæны 
фыцæн цуайнаджы бын стыр артæй, судзгæ æхсидæвтæ иу- 
варс куыд калай, афтæ куыд гæппытæ кодтой сæ фæсонтæ 
судзгæ хъæбатыр танкисттæ, уый... 
Хъæрзын æй ныссайдта хъамылджын æрхмæ. Æдас нæ 
уыд, кæд, мыййаг, цæф немыцаг у, уæд та? Чысыл æддæдæр 
ауыдта, йæ фæздæг кæмæн калд, ахæм сырхстъалыджын 
танк. «Нæхион у», — загъта йæхинымæр æмæ йæ гуыбы- 
ны цъарыл быргæ æрхмæ фæуырдыг кодта, æваст къулы 
атылд æмæ сæрбихъуырæйттæгæнгæ раст цæф лæджы раз 
смидæг. Йæ галиу фарс æрхаста цыдæр хъæбæрыл, фæлæ 
йæ рыст ницæмæ æрдардта. Фестад, дамбаца фелвæста. 
— Фест!.. 
Фæлæ цæф салдат бахъуыр-хъуыр кодта, цыдæр 
æнæсæрфат ныхæстæ. Бамбæрста, æфсæддон сæнттæ кæй 
цæгъды, уый. Йæ дамбаца йæ хуымпъыры авæрдта æмæ 
117 

с*«> <*4§)ИМ@^ &-> 
йæ асгæрста. Куы йæ базмæлын кодта, уæд зæрдæхалæн 
хъæрзт ныккодта. 
«Уæйыджы йас лæг», — ныккатай кодта Асиат. Куыд 
æй ахæсдзæн? æргуыбыр æм кодта. Лæг сдзырдта уырыс- 
сагау: 
— Ма мæм æвнал, — æмæ æнæбонæй ауагъта йæхи. 
Йæ хъарутæ æрбамбырд кодта. Схæцыд цæф лæгыл. 
Абон куыд хаста цæфты, афтæ йæ хъавыд, фæлæ лæг йæ 
къæхтыл нæ лæууыд. Йæ сæры цæф ын абаста. Йе ’ккойы 
йæ акодта, йæ дыууæ къухы, уæрдоны рæтæнæгъдтау, 
æрзæбул сты Асиаты риуыл. Тыххæй-амæлттæй йæ 
фæуæле кодта æрхæй. Фыдбон рæстæг æрдз адæймагæн 
дæтты алæмæты хъару. Афтæ куы нæ уаид, уæд Асиа- 
ты бон нæ бауыдаид цæф æфсæддонæн æнцойæн фæлæу- 
уын. 
Æфсæддонæн цæф уыдысты йæ фæсонтæ æмæ уымæ 
гæсгæ ноджы зындæр уыди йæ хæссын. Æрхæй схизгæйæ 
иу ран ахауд, ныхъхъæр кодта, Асиат æй фæдæлгоммæ 
кодта, йæ къухтыл ын фæхæцыд æмæ та йæ йе ’ккой акод- 
та. Чызджы сурхид акалд, кæд бæгъæмсар уыди, уæддæр 
уазал не ’мбæрста. Иучысыл куы ауад, уæд уазал дымгæ 
йæ буары иннæрдæм хизын райдыдта. Йæ урс гаруз бæргæ 
бабæттид, фæлæ арвыл дзуарæвæрд цы рухсы тынтæ 
фæвæййынц, уыдон æй бафиппайдзысты. 
Кæм цæугæ, кæм быргæ, кæм бадгæ... Тухитæ кæнгæ 
бырыд уаргъимæ. Уæззау лæджы бын цæугæйæ йæ сæрæй 
нæ цух кодта, йæ сывæллон цы æхсæв гуырд, уыцы æхсæв. 
Йæ зæрдыл æрлæууы, Домбай-иу ын йæ æфцæгготыл куыд 
ныххæцыд æмæ-иу æй куыд ахæр-хæр кодта... 
«Цымæ кæм ис, мæ сæр кæй тыххæй ныттыхтон, 
уый?» — ахъуыды та кодта Сосланыл. 
Скаст арвмæ. Талынг уæрммæ хур бакæсæгау, йæ 
зæрдæмæ рухс бакалд, хурыскæсæны мигъты æхсæн Бон- 
вæрноны куы ауыдта, уæд. Джызæлмæ цæуын, зæгъгæ, 
загъта йæхинымæр. Хъæуастæумæ нæма бахæццæ, афтæ 
фехъуыст нæ «катюшæты» æхситт. Джызæл æмæ Æрхон- 
кæйы дзаг хоры къæбицы быдыр тугуарæн зæй фестад. Во- 
ныцъæхтыл удхæссæг æхсидæвтæ згъæлынц зæхмæ. Зæхх 
118 

г<а М§5^5М®М а>> 
уыны, йæ хъæбултæ куыд сæфынц, уый. Уыцы æбуалгъ 
сæфт нæ уромы зæхх. Ныууынæргъы... 
Бон нæма фæцъæх, афтæ Асиат бахæццæ Джызæлы 
хъæусоветы бæстыхæйттæм. Æхсæвгæс зæронд лæг ын 
феххуыс кодта цæфы тъахтиныл æрæвæрынмæ. Хъæусо- 
веты агъуыст уыди мынæг талынг. Асиат телефонæй ба- 
дзырдта госпитæлмæ. 
Чысыл рæстæджы фæстæ хъæусоветы раз æрлæууы- 
дысты сæ госпитæлы санитарон цыппар машинæйы. Ца- 
лынмæ Асиат йе ’мбал Нинæимæ ныхæстæ кодта, уæдмæ 
цæф æфсæддоны авæрдтой машинæйы æмæ йæ аскъæфтой. 
Асиат абадт Нинæйы фарсмæ. Æнхъæл уыд æмæ сæ йæ 
цæфимæ ласынц госпитæлмæ, фæлæ кæсы æмæ цæуынц 
хæсты быдырмæ. Ницы сдзырдта. Нинæ йын цыма йæ 
хъуыды бамбæрста, афтæ йæ бафарста: 
— Асиат, куы баулæфыдаис, уæд хуыздæр нæ уаид? 
— Цæй улæфты кой кæныс, цæ? Бæстæ судзгæ куы 
кæны уæд, — загъта æмæ арф ныуулæфыд. 
Бон æрбарухс, афтæ машинæтæ ахæццæ сты хæсты 
быдырмæ. Санитартæ рагæппытæ кодтой медицинон хо- 
тимæ. Удаистæй атындзыдтой цæфтæм. Асиат бæгъæмса- 
рæй судзгæ танкмæ куы фæцæйзгъордта, уæд ауыдта, сæ 
командир йæ фæдыл куыд азгъордта, уый. Асиат бахæццæ 
танкмæ. Кæсы æмæ танчы фæрстыл æрзæбултæ сты æрдæг 
сыгъдтытæй æртæ танкисты... 
Асиаты сæр разылд. «Танк сыгъд æфсæддонтимæ...» 
Дард кæцæйдæр йæ хъустыл ауад сæ командиры хъæр... 
æмæ... Æрхауд... 
— Хæст нæм куы схæццæ кæны, уæд куыд уыдзыс- 
тæм? — загъта Сæдойæн Сафиат. — Ратт хæдзар. Цы аргъ 
исы, ууыл. Рæвдздæр ацæуæм ардыгæй. 
— Хорз, — загъта Сæдо сагъæсхуызæй. 
Дуар бахостæуыд. 
— Уый у, — сдзырдта Сафиат æмæ дуар гом кæнынмæ 
атындзыдта. 
Тыргъты фехъуыст уæззау къахы уынæр æмæ дыу- 
119 

с«а М®^1№^ а>> 
уæ лæдзæджы къупп-къупп. Уый уыди сæ хæдзарæлхæ- 
нæг. 
Лæварæмхасæнты ныууæй кодта Сафиат йæ фыды къо- 
на. Тагъддæр, тагъддæр алидзын хъæуы ацы горæтæй, ку- 
сын кæм хъæуы, хойраджы хъуыддаг бонæй-бонмæ када- 
вардæр кæм кæны, уырдыгæй. 
Иу уаргæбон Сафиат æмæ Сæдо, Аннæ æмæ Артур 
фæцæйцыдысты Чъребайы сахары уынгтæй иуы. Уары- 
нæй сæхи бааууон кодтой иу дуканийы дæлбазыр. Уайтагъд 
уарын фæхъус. Сафиатмæ афтæ каст, цыма фæсхохмæ 
«уазал» хæсты судзгæ æвзæгтæ нæ фæхæццæ уыдзысты. 
Адон разы сты сæ балцæй, фæлæ ма бакæсæм, сæ фæстæ 
чи цæуы, уыдонмæ. 
Æфхæрд, ссæстхуызæй цæуы Аннæ. Йæ галиу къухы 
уæззау хызын, йæ цонджы хъулмæ та сæрбæттæнæй баст 
лæппу, йæ рахиз къухы уæззау сау чумæдан. Артур йæ ра- 
хиз къухæй хæцы Аннæйы хæссинагыл, йæ галиу къухы 
та скъоладзауы хызын, хæрдмæ Аннæмæ скæсы, æмбары, 
уæззау хæссинæгтимæ кæй цæуы, уый. 
— Нана, — сдзуры йæм лæппу, — чумæдан ацы къухмæ 
райс æмæ дын æз аххуыс кæнон. 
— Нæ, мæ хур, фæрисдзынæ, — рæвдаугæ ныхасæй 
фæзæгъы Аннæ. 
Аннæ тынг æнæбары цæуы ацы стыр горæты уынгты. 
Адæмы змæлд, машинæты уынæр, æцæгæлон, æнæмбаргæ 
ныхас йæ зæрдæйы карды цæфау хызтысты. 
Сафиат йæ хæдзар уæй кæнынвæнд куы скодта, уæд 
Аннæ бамбæрста, чысыл лæппуимæ зилгæ цалхыл кæй 
сбаддзысты, уый. Бæргæ-иу алæгъстæ кодта Сафиатæн, 
ам мæ уадз, зæгъгæ, фæлæ йæ нæ уагъта ской дæр. Æгæр 
къæйныхæй йæм куы ныллæууыд, уæд ын йæ кæддæры 
мæгуырыбон йæ тæбæгъы авæрдта: «Ныр дæ нал хъæ- 
уын, — йæ хъустыл уадысты Сафиаты ныхæстæ. — Æз 
дын куы нæ уыдаин, уæд раджы куыдзы мард ныккодтаис 
искæй каурæбын». 
Уыцы æфхæрæн ныхæстæ нæ баурæдтаиккой Аннæйы, 
120 

<<а 5^@МИ@^5 ъ>> 
фæлæ æмбæрста, Артур йæ къухæй куы фæцух уа, уæд 
фесæфдзæн, йæ мады уымæ не ’вдæлы. Йæ зæрдыл æхсын- 
цъыйы нæмыгау лæууы Сосланы фæдзæхст: «Мæ хъæбул 
де уазæг»... Йæ цард дæр ратдзæн, уæддæр сæххæст 
кæндзæн Сосланы фæдзæхст. Уый цæуы йæ уæззау уар- 
гъы бын, йæ уæззау хъуыдытимæ. Лæппуйы цымыдис 
фарстытæн ратты æнæбары дзуаппытæ. «Куысты ныл- 
лæудзынæн, æнæмæнг». Йæ зæрдыл æрлæууыд фарон Са- 
фиат куыд сразы Аннæйы куыстмæ ауадзыныл. Æртык- 
каг бон куыстæй куы æрбацыд, уæд, куыддæр мигæнæнтæ 
æхсын райдыдта, афтæ Сафиат хæрз арæзтæй йæ размæ 
балæууыд æмæ загъта карз ныхасы уагæй: «Æркæс-ма, 
цы хуызæн у нæ цæлгæнæн? — былысчъилæй йæ цæст 
ахаста æнæфснайд хойраджы мигæнæнтыл. — Иу куыст 
дæр нал æмæ иннæ куыст дæр». — «Сафиат, — удаистæй 
ныллæгъстæ кодта Аннæ, — ныртæккæ сæ афснайдзынæн... 
«Къустæ афснайдзынæ, фæлæ, — ацамыдта фæсдуар тасы 
дзаг чъизи пысултæм, — уыдон та кæд сæхсдзынæ. Мæ 
уæлæ сыгъдæг дзаумайæн цы скæнон, уый куынæуал 
ис!» — «Сæхсдзынæн... — загъта ус, — æхсæв нæ бахуыс- 
дзынæн, æрмæст мæ ма цух кæн куыстæй». «Фестæм ны- 
хасгонд!» — «Цæуыл тыхдзырд кæныс?» — афарста йæ 
Сæдо. «Ницæуыл», йæ сæр паддзахы усау, хæрдмæ фæхъил 
кодта... 
Уæд Сæдо æмæ Сафиат сæхи театрмæ рæвдз кодтой. 
Цæлгæнæнæй ацыдысты. Аннæ æрбадт чысыл бандо- 
ныл æмæ æмыр куыдæй ныккуыдта. Артур æм бацыд: 
«Нана», — йæ чысыл къухтæй йын йæ цæстысыгтæ сæрфы. 
Аннæ йæ æрбахъæбыс кодта. — Мæ зæрдæйы æнцой, ды 
мæ куы нæ уромис, уæд мæ йæ цæст дæр бæргæ нал ауы- 
нид... 
Чысыл рæстæджы фæстæ уынгмæ ахизæн дуары хъæр 
фæцыд. Баззадысты та иунæгæй Аннæ æмæ лæппу. 
Дыууæ уаты кæм уыди, ахæм зæронд къæс балхæдтой 
Сæдо æмæ Сафиат. Иу уаты цардысты лæг æмæ ус, ин- 
нæйы та уыд цæлгæнæн. Цæлгæнæны та цардысты Аннæ 
æмæ Артур. Сафиат æмæ Сæдо бирæ рæстæг нæ ацардысты 
æнцойæ Гуырдзыстоны. Фæсхохæй йæ судзгæ æвзæгтæ 
121 

с*«> у^^зйИ^^^ *>> 
хаста «уазал» хæст. Иубон æфсæддон хайадæй æрбацыд 
Сæдомæ сидты гæххæтт. Сафиат йæхи æрхоста, Сæдойы 
хъуырыл ныттыхст. 
— Нæ дæ ауадздзынæн! Æз цы фæуыдзынæн уæд?! 
— Худæгæй марыс! — загъта мæстыйæ лæг. — Цыма 
мæ сыхаг хъæумæ чындзхон нæ уадзыс, уый ныхæстæ 
кæныс! 
— Рынчынæфсон скæн дæхи... 
— Ау! — ахъаззаг рамæсты Сæдо. — Дохтыртæ гуыбы- 
ны цал тъанджы ис, уый куы анымайдзысты, уæд рын- 
чын æфсон мæхи куыд хъуамæ скæнон?! 
— Дæуæн хæстмæ цæуын афон нал у. 
— Афонæй нæ нал фæрсынц. Нæ бæстæ судзгæ кæны. 
Бирæ нæ фæхæцыд, мæгуырæг. Æртæ мæйы æххæст нæ 
рацыд, афтæ йæ сау хабар сыхъуыст. Фæлæ Сафиат тынг 
нæ батыхст. Æрæджы базонгæ иу лæгимæ. Раст зæгъын 
хъæуы, Сæдойау хъæздыг нæу, фæлæ æрыгон. Уыцы æры- 
гонмæ дæр та фæсидтысты... Кæфхъуындарау аныхъуырд- 
та уый дæр хæст. 
Асиат Сосланы хæсты быдырæй Джызæлмæ цы æхсæв 
хаста, раст уыцы æхсæв Аннæ æмæ Артур бадтысты пецы 
раз. Аннæ лæппуйæн быдта фæсмын цъындатæ, уый та 
касти «Абеты» чиныджы. Аннæ лæппуйы галиу къахыл 
æрдæгконд цъында акодта. 
— Зæвæт кæнын хъæуы, — загъта Аннæ. 
Дуары хъæр фæцыд. Сылгоймаджы къухтæ аззадысты 
сабийы къахыл. 
— Нана, дæ къухтæ цы хъарм сты, — æхсызгонæй 
загъта Артур. 
Фæлæ йæм уый йæ хъус куы нæ æрдардта, уæд тарст 
цæстæй акаст дуармæ. 
Æрбацыд Сафиат, йæ фæстæ дуар гомæй ныууагъта. 
Бамбæрстой мæгуыр ус æмæ лæппу, Сафиат та кæйдæр 
æрбахуыдта. «Ног папæ» куы æрбакæны, уæд афтæ ныу- 
уадзы йæ фæстæ дуар гомæй. «Цы хуызы лæг та æрба- 
хиздзæн, Хуыцау йæ зонæг», — ахъуыды кодта Аннæ. 
— Мидæмæ, мидæмæ! — цингæнгæ дзырдта Сафиат. 
122 

<<я *4!§р?1с4®№ <»»•> 
Æрбахызт ныллæггомау къуылых гуырдзиаг. Йæ 
бæзджын бур рихитæ, йæ маймулийы хæмхудты алыварс 
æрзæбултæ сты. 
— Лæппу, — мидбылхудгæ дзуры Сафиат йæ фыртмæ. — 
Абонæй фæстæмæ мæнæ Гæдо уыдзæн дæ папæ. 
Артур нымдзаст йæ галиу къахмæ. Фатхъулæй 
æрдæгконд цъындайæ джебогътау ныйирд сты цъын- 
дагæнæн телтæ. Æрфæндыд æй «джебогъджын» къахæй 
«ног папæйы» фыдуынд цæсгомыл ралæууын. 
Лæппу йæхи фæтар кодта, йæ рæсугъд сау сæр фер- 
гъуывта: 
— Мæнæн мæ папæ хæсты ис, уый мæ папæ нæу! — 
Сафиат ахæм дæрзæг ныхас фехъусын æнхъæлмæ нæ каст 
йæ лæппуйæ. Йæ зæрдæйы къуымы кæмдæр срыст, фæлæ 
фæлмæн хъæлæсы уагæй сдзырдта: 
— Дæ папæ раджы амард хæсты, ардыгæй фæстæмæ 
Гæдойы уарз, хъус æм... 
— Нæ мæ хъæуы! — фæхъæр кодта Артур æмæ Ан- 
нæйы хъæбысы йæ сæр атъыста. 
— Уый йæ ды ардауыс! — фездæхт усмæ Сафиат. — 
Цавæр хæсты ис йæ фыд? Уымæн фыд никуы уыдис. Куы 
колхозы, куы службæйы, стæй та хæст... Зæгъын дын, ма 
ардау сабийы. Æмбарын, ды Сосланы фарс дæ, уымæн æмæ 
гæбæр бæх гæбæр бæхыл йæхи хафы, — фездæхт Гæдомæ, 
фæлмæн хъæлæсæй йæм дзуры, — хъуыды дæр сæ ма кæн, 
уый дæр мæ фыццаг лæгау мæгуыргур зылди, — йæ къух 
лæджы дæларм акодта æмæ ацыдысты. 
Аннæ скуыдта. Артур фестад, сæрфы йын йæ 
цæссыгтæ. 
— Ма ку, нана, ма ку, нана... 
Артурмæ бирæ ардауинæгтæ ис. Йæ фыд куы ссæуа, 
уæд сардаудзæн, мамæ Аннæйы куыд æфхæры, уый. Стæй 
сардаудзæн, йæ мад ын ныр æртыккаг «папæ» куыд æрба- 
хуыдта, уый дæр. Стæй сардаудзæн, уыцы «папæтæй» 
Сæдойæ хуыздæр ничи уыди, уый йæ никуы фæнадта. 
Ныр цы рихиджын æрбакодта, уый дæр нæмгæ кæндзæн, 
уый бæрæг у, йæ лыстæг сау цæстытæ æмæ рихиты мæсты 
змæлдæй. Йæ чысыл сæры зилдух кæнын райдыдтой 
123 

«ча М®^^И®^ *>> 
хъуыдытæ, сабийы бæллиццаг æмæ æртхъирæны хъуы- 
дытæ. Йæ мадмæ нæ уæнды, фæлæ Аннæйы куы афæрсы, 
папæйæ писмо кæдæй нал исæм, зæгъгæ, уæд ын æнæбары 
дзуапп ратты: «Рагæй». 
Хъуыддаг та уый мидæг уыд æмæ Артурæн паддза- 
хадæй цы æхцайы æххуыс цыди, уый Сафиат Чъребайы 
нал иста, гæххæттытæ фесæфта. Ног гæххæтт срæвдз 
кæнынмæ та йын нæ уыд рæстæг, йæхи ирхæфсынæй йæ 
не ’вдæлд. Абон-райсомæй рæстæг цыди. Райсомæй фес- 
тыны зивæгæй-иу загъта: «Цæй, уыцы капеччытæй та 
ма Хъарсы фидар басæтдзынæн», æмæ-иу йæхи хъæццу- 
лы бын анорста. Ноджы ма йæ фыррог сæрæй сæ мыггаг 
ныффыста гуырдзыйæгтæн лæгъстæмæ, уыдон мыггагмæ 
æнгæс Дзодзишвили. Афтæмæй Дзодзыккаты Артур сси 
Дзодзишвили Артур». 
Фæсæмбисæхсæв, Асиат цæф сырхæфсæддоны куы хас- 
та, уыцы æхсæв Сараны-фырт уæззау операци скæныны 
фæстæ кæртмæ ацæуынвæнд скодта. Сындæг къахдзæфтæй 
фæраст. Къæлидоры кæронмæ куы ахæццæ, уæд æрлæу- 
уыд. Цырæгъты мынæг рухсмæ йæ цæст ахаста цæфтыл. 
Арф ныуулæфыд. Хæсты размæ, цардæфсæст æрыгон чыз- 
джытæ æмæ лæппутæ цы къæлидорты згъордтой, уыцы 
уæрæх тыргъты ныр сынтæджытæй къах æрæвæрæн нал 
ис. Цæф æфсæддонтæй кæмæн йæ къах, кæмæн йæ къух 
ауыгъд сты сæ сынтæджыты сæрмæ сæрмагонд никелæй 
рагъхъæдтæм, æмæ афтæ зыны, цыма егъау наулæууæ- 
ны лæууынц чи бæрзонддæр, чи ныллæгдæр наутæ мач- 
тæтимæ. Асинтыл куы фæцæйцыд, уæд хæрхæмбæлд фæци 
хирург Доциты Мæдинæимæ. 
— Кæд дæ æвдæлы, уæд иучысыл уынгмæ акæсæм. 
— Цом, — æхсызгонæй сразы Мæдинæ. 
Къола Сараны-фырт сылгоймаджы галиу цонгыл 
фæхæцыд. Рацыдысты кæртмæ. Сыгъдæг уæлдæф æхсыз- 
гонæй сулæфыдысты. Хирург ссыгъта тамако. 
— Цымæ рæстæг цас у? — афарста Доцион. 
Æвзарæн пункты рудзгуыты дыдзы рухсмæ Къола 
æркаст йæ сахатмæ: 
124 

с*й ^М®^«И®^ й» 
— Цыппар. Фынæй кæнынæн тæккæ адджындæр 
афон, — загъта хирург. Æвзарæн пунктмæ зул цæстæй 
бакаст. Исдуг дзы айрох, дыууæ боны æхсæвæй-бонæй 
цырагъау цы кусджытæ лæууыдысты, уыдонæн иучысыл 
аулæфыны бар йæхæдæг кæй радта, уый. Цыма æвзарæн 
пункты, карк æфтуан хъæдыл куыд фынæй кæна, афтæ чи 
рæхцы, уыдон раст кодта, уыйау загъта: 
— Бон куыддæр фæцъæх уа, афтæ та цæфтæ æмбырд 
кæнынмæ Æрхонкæйы быдырмæ. 
Мæдинæ æнахуыр зыр-зыр бакодта. 
— Кæм ма сæ æрæвæрдзыстæм? 
— Фыццæгæм æмæ æртыккæгæм хирургион хайæдты 
къæлидорты. Фыццæгæмы ма ис æртæ бынаты, — йæ са- 
хатмæ та æркаст. — Иу чысыл ма сæ бауадзæм, стæй сæ 
фестын кæндзыстæм. Дысон сæхимæ чи улæфыд, уыдонмæ 
ныртæккæ арвитдзынæн æмæ тыргъты сынтæджытæ 
æрæвæрæнт. 
Æрхонкæйы ’рдыгæй фехъуыст сармадзаны хъæр. 
— Уыныс, Мæдинæ, уыдон дæр нæ хуыссынц. 
— Цæфтæ ласынмæ машинæтæ цæттæ сты? — афарста 
Доцион. 
— Уыдон цæттæ сты, фæлæ... — тамакойы зынг 
дæргъвæтин æрттывд фæкодта, ^стæй æхсырфхуыз æмбис 
зиллакк акодта æмæ бамынæг. Йæ былты галиу къуымæй 
рауагъта æлвæст фæздæг. 
Мæдинæ банхъæлмæ каст, Сараны-фырт йæ ныхас 
дарддæр кæд зæгъдзæн, уымæ. Фæлæ æгæр куы ныффæс- 
тиат, уæд æй йæхи дзырдæй афарста: 
— «Фæлæ?..» 
— Уыцы чызг не ’рбаздæхт, уый зоныс? 
— Кæцы чызг?! — цымыдисæй афарста Доцион. 
— Асиат... 
— Ау, æмæ кæм уа? — батыхст Доцион. 
Фæлæ йæм Къола йæ хъус не ’рдардта. Йæ цæсты- 
тыл уади, цыма Асиатыл сæмбæлд дзæгъæл нæмыг æмæ 
дысон-бонмæ йæ туджы мæцы, уый та, йæхицæн æнцад 
рацу-бацу кæны тамако дымгæ. Бæргæ йæм азгъордтаид, 
йæ гуыбыны цъарыл дæр æм абырыдаид, фæлæ цæф æры- 
125 

<*«> У^§)^^И®1М «** 
гон фæсивæдмæ æнæуынгæ рæхыстæй баст у. Мæдинæ дæр 
аныгъуылд хъуыдыты. Адæмæй ницы сусæг кæнæн ис. Ба- 
фиппайдта, йæ зæрдæ Асиатмæ кæй æхсайы, уый. Фæлæ... 
Хæрæгæн, дам, йæ сæр фынгмæ хастæуыд, уый та зæхмæ 
тылд. Йæ къæхтæ ныссагъта æмæ нæ комы. Мæдинæйы 
зæрдæ кæмдæр фæкъæпп кæны Асиаты уындæй. Фыццаг 
хатт æй куы федта, Фиййагдоны... траншейæтæ къахгæ, 
уæддæр цыдæр æнахуыр йæ зæрдæмæ нæ фæцыд. Цæмæн, 
уый та æмбаргæ дæр нæ кæны. Æдзух дæр æм афтæ 
кæсы, цыма йæ кæмдæр федта. Цыма кæрæдзийы зыдтой, 
фæлæ фæхицæн сты стыр зæрдæхудтæй. Йæ хъуыдыйы 
æвæрæнты агурын райдайы, кæд æмæ йæ кæм федтаид, 
уый, фæлæ йын йæ хъуыды ницы бæлвырд дзуапп ратты. 
Æрсабыр вæййы, фæлæ йæ Асиаты уазал цæстæнгас æнцой 
нæ уадзы. Асиатæн йæ зæрдæбын фæллойы тыххæй «Кады 
гæххæтт» лæвæрд æрцыд. Æмбырдты дзы æппæлгæ куы 
фæкæнынц, уæддæр йæхи ницы уæлдайхуызон фæкæны. 
«Æмæ йын æмбæлгæ дæр кæны, — загъта йæхинымæр 
Мæдинæ. Æнæ уæлдай дзырд, аууонау цæуы». Батыхст. 
— Мæгуырæг, знон райсом ма йæ ауыдтон, — тама- 
койы зынджы æрдæг зиллакк арæхæй-арæхдæр зынди 
талынджы, цыма сау хъæдабæ хъуымацыл зынгхуыз 
æхсырфытæ-æхсырфытæ нывæфтыдтытæ чындæуы, 
афтæ... 
— Бинонты хъуыддаг кæнын дæ хъæуы, азтæ згъо- 
рынц, — бафиппайдта Мæдинæ. 
— Дæ хорзæхæй, уыцы чызгæн ма исты зæгъ, чи зоны, 
дæумæ байхъусдзæн. 
— Кæцы чызгæн? — цыма йæ нæ зоны, афтæ афарста 
Доцион. 
— Асиатæн... 
— Æмæ... — фæхъус, — чызг у? 
— Идæдз у, уый загъта, фæлæ мæ нæ уырны. 
— Нæ зонын, æгæр хиуылхæцгæ у, — загъта Мæдинæ. — 
Сывæллон дæр, дам, ын куы уыдис. 
— Уыдис, фæлæ йын, цыма, мæлгæ акодта. Цыфæнды 
кæд у, уæддæр мæ уымæй æндæр ничи хъæуы. 
Фехъуыст та уæззау æхсты хъæр. Сараны-фырт фес- 
126 

с*й М^^Н®^ й>> 
хъиудта, афтæ йæм кæсы, цыма немыцаг рæстдзæвин 
æрмæстдæр æхсы Асиаты. Фехъуыст дыккаг, æртыккаг... 
Раст уыцы цъусдуг æвзарæн пункт йæ сæрыл фелвæ- 
ста телефоны дзæнгæрæг. Дыккаг дзæнгæрæгимæ ныррухс 
сты рудзгуытæ. Урс бæлæттау разгъордтой медицинон 
кусджытæ. Æхсæвбадæг дохтыр, къæсхуыртæ сылгоймаг 
телефонæй нæма фæци дзырд, афтæ кæрты дуармæ æрба- 
лæууыдысты санитарон машинæтæ. 
— Мæлæты раджы не ’рхæццæ сты? — тарстхуызæй 
загъта Мæдинæ. 
— Уым дæр раджы райдыдтой, — йæ къухæй Æрхон- 
кæйы ’рдæм ацамыдта хирург. 
Сæумæрайсом горæтыл айхъуыст уасæджы уаст нæ, 
фæлæ удхæссæг зды уарыны уынæр. Сармадзанты хъæр, 
«катюшæты» уынæргъын, машинæты гуыв-гуыв иу кодтой 
æмæ адæймаджы уæнгты уагътой æнахуыр тасдзинад. 
— Мæдинæ, — хатыркурæгау загъта Сараны-фырт, — 
ды ацу рынчынтæм, æз та уынгмæ акæсон. 
— Хорз, — загъта Доцион æмæ фæтагъд кодта дыккæ- 
гæм хирургион хайадмæ. 
Хирург кулдуармæ нæма ахæццæ, афтæ æвзарæн пунк- 
тæй рауад къæсхуыртæ дохтыр æмæ загъта: 
— Æмбал капитан, хъæусоветæй дзуры Асиат! 
— Уым цы ми кæны. Цæф у?! 
— Нæу, цæф æфсæддонимæ ис! — Къола йæ фырци- 
нæй хъавыд сылгоймаджы ныхъхъæбыс кæнынмæ, иу 
къахдзæф дæр æм хæстæгдæр бакодта, фæлæ йæхиуыл 
фæхæцыд. «Хуыцау, дæуæй бузныг»... Æхсызгонæн сулæ- 
фыд. 
Урс бæлæттау, сæ санитарон хызынтимæ разгъордтой 
санитаркæтæ, медицинон хотæ æмæ æмраст рæнхъæй лæу- 
уыдысты кæрты. 
— Зноны æртæ машинæйы ацæудзысты хæсты бы- 
дырмæ цæфтæ æмбырд кæнынмæ. Цыппæрæймаг машинæ 
та Джызæлы хъæусоветмæ цæф æфсæддон ласынмæ! Уæхи 
хъахъхъæнут, — бардзырд радта Къола. 
Азгъордтой машинæтæм. 
127 

с<а М®^^М@М» *>> 
Госпитæл уыди Джызæлы фæндагыл. Цалынмæ сани- 
тарон машинæ цæфимæ æрбазылд, уæдмæ хирург лæууыд 
уынджы. 
Бон æрбарухс, афтæ æрлæууыд машинæ госпитæлы 
дуармæ. Капитан æм бацыд. Æгас æнхъæл кæмæн нал уыд, 
уый ныртæккæ рахиздзæн машинæйæ. Фæлæ... 
Гуыффæйæ сынтытыл æристой цæф æфсæддоны. Йæ 
сæры бастыл, туджы æртæхтæ ныхъхъæбæр сты. Цæф 
танкист хуыссыд йæ рахиз фарсыл æрæнцайгæйæ, æрдæг 
дæлгоммæ. Хирург базыдта, танкистæн канд йæ сæр нæу 
цæф, фæлæ йæ фæсонтæ дæр. «Кæнæ цæф сты, кæннод та 
сыгъд», — ахъуыды кодта сынты фæстæ акæсгæйæ. Хъавыд 
мидæмæ бацæуынмæ, фæлæ йæхæдæг уый не ’мбаргæйæ 
машинæйы гуыффæмæ бакаст: «Асиат, — ахъуыды кодта. 
Ау æмæ кæм уа?» Шофыр машинæйы моторимæ цыдæртæ 
архайдта. Бауад æм æмæ йæ афарста зæрдæсастæй: 
— Цæфимæ санитаркæ нæ уыд? 
— Уыди, — загъта шофыр, — Нинæимæ ацыди. 
Сараны-фырты зæнгтæ фæдон сты, фæллад æмæ 
æнæхуыссæг æхсæвтæ йыл уыцы æмуæзæй æрæнцадысты. 
Цæмæй ма ахауа, уый тыххæй йæхи машинæйы дуармæ 
нылхъывта. Йæ хъустыл ауад ныхас: 
— Стыр диссаг у! Асиат уыйас лæджы куыд хаста? — 
ныхасгæнгæ рауадысты дыууæ санитаркæйы, цæфы чи ба- 
хаста, уыдон, сæ къухты сынт, афтæмæй. 
Хирург йæхи фæиуварс кодта, санитартæ абадтысты 
машинæйы. Мах фæцæуæм, зæгъгæ, ма сдзырдтой сæ хи- 
цаумæ. Шофыр капот бæстон сæхгæдта. 
— Фæндараст, — загъта æмæ мидæмæ атындзыдта. 
Æвзарæн пункты телефонæй адзырдта Мæдинæмæ. 
— Мæдинæ, дæ хорзæхæй, сæхимæ чи улæфы, уыдонмæ 
искæй арвит, сынтæджытæ æрæвæрын хъæуы, тыргъты 
ма бынат кæм ис, уымыты, — æмæ ма арф уынæргъгæ 
загъта: — Гæнæн нæй... — уæззау æрæвæрдта телефоны 
хæтæл. 
— Цæф у йæ сæр, йæ фæсонтæ та сыгъд, — загъта 
къæсхуыртæ дохтыр цæф танкистæй. — Фыццаг медици- 
нон æххуыс ын уыд. 
128 

с«а й^@МН®М^ &>> 
Къола бæстон федта цæфы. 
— Сæры цæфæн тæссаг нæу, фæлæ сыгъд арф у, дыккаг- 
æртыккаг къæпхæны сыгъд. Цæфы хæлафы комы чысыл 
дзыппæйсиста чысыл фистон, райхæлдта йæ, кæсы: «Дзо- 
дзыккаты Сослан», — бакаст цæфмæ. — Нæхи хъæубæ- 
стаг куы у! — Кæсы дарддæр. — Советон Цæдисы танкæты 
æфсæддон хæйтты. Цæгат Ирыстонæй... — йæ цæст ахаста 
фыстыл æмæ бакаст цæфмæ. — Сыхæгтæ стæм. 
— Хъæбатыр! — загъта дохтыр. — Уымæй нæхи Асиат 
хъæбатырдæр у, ахæм лæджы хæсты быдырæй Джызæлмæ 
чи фæхаста. 
Къола цæфы фындзмæ насатырон спъирты тылд 
бæмбæджы тула бадардта. Æргуыбыр æм кодта æмæ йæ 
фæрсы иронау: 
— Нæ мæ уыныс, ракæс-ма? 
Лæг цыдæртæ бадыгъал-дыгъул кодта. Ныр та йæм 
дзуры уырыссагау. Ницы уæлдай бæлвырд ныхæстæ загъ- 
та цæф. Уый йæм æдзынæг кæсгæ аззад. «Цæй хæрзконд 
у, Хуыцауы хатырæй, — загъта йæхинымæр. — Хæрзконд 
нæ, фæлæ фыдрæсугъд». — Фыццæгæм хирургион хаймæ. 
Æстæм палатæмæ. 
Сынтыл схæцыдысты цыппарæй. 
— Дæ хорзæхæй, йæ танк дæр аныхъуырдта æви? — 
бахъуыр-хъуыр кодта санитартæй чидæр. 
— Цæй-ма, ахæм стыр дæр нæу, — загъта Сараны- 
фырт, — фæллад стæм æмæ нæм уымæн афтæ кæсы... Стæй 
танкисттæн уæйгуытæ нæ исынц... 
Медицинон хотæ Зоя æмæ Зинæ цæф танкисты сын- 
тæгыл нæма æрæвæрдтаиккой, афтæ æвзарæн пунктмæ 
æрбахуыдтой Асиаты мæрдфæлурсæй. 
Хирург Сараны-фырт цæф сырхæфсæддонты пала- 
тæтыл æрзылды фæстæ бацыд стыр палатæмæ, раздæры 
спортзалмæ. Кæрæдзийæн «рæстмæ у», зæгъгæ, салам 
радтой. 
Бирæ сынтæджытыл арæзт уыдысты сæрхъæнтæ. 
Кæцытæм, салдæттæй кæмæн йæ къух, кæмæн йæ къах, 
ивтыгъд уыдысты сæрмагонд медицинон ивтонггæрзтæ. 
9 Заказ № 1709 
129 

с<а М®^^М®^5 е>> 
Уыцы зæрдæриссæн панорамæ та ног хирурджы цæсты- 
тыл ауайын кодта денджызы был наулæууæн порт. 
Дуары бакомкоммæ сынтæгыл бадти йе уæхск цæф 
кæмæн уыди, ахæм солдат Федыр æмæ газеты касти. 
— Цы кæсут, цы?! — афарста Къола, — æз дæр байхъу- 
сон, — æмæ кæройнаг уæгъд сынтæджы кæрон йæхи æр- 
уагъта. 
— Табуафси, — дзуапп радта Федыр æмæ ногæй рай- 
дыдта ахсджиаг уац кæсын: 
— 5-æм ноябры 1942 азы, 9-æм æмæ 37-æм Сырх æфсæд- 
ты дивизиты хъарутæй, горæт Владикавказы бынмæ, фа- 
шистон Германы æфсæдты бырст Фæскавказмæ урæд 
æрцыд. Уыимæ ма немыцы æфсæдтæ æрцыдысты 
æрдæгхъул агон д... 
— Ура-а!.. — ныййазæлыд стыр палатæйы цæф 
æфсæддонты цины хъæр, стæй райдыдтой цармæ сæ худтæ 
æппарын... 
Уæлахизы цин куы æрсабыр, уæд солдат дарддæр ка- 
сти. 
...Уыцы зынгкалгæ тугуарæн хæстон арæны, сырх 
æфсады иунæг солдат дæр знагæн зыбыты иунæг уылынг 
дæр нæ радта нæ зæххæй... 
Хирурджы цæстытæ зæрдæрухс æрттывд фæкæнгæйæ, 
доны разылдысты æмæ хатыр ракургæйæ палатæйæ ра- 
цыд. 
Йæ хæдфæстæ палатæмæ бацыд хирург Доцион йæ къу- 
хы газет «Правда», Федырæн ацамыдта газеты фарсыл 
хæстон быдырты æмбырдгонд уацтæй иумæ æмæ загъта: 
— Уæ хорзæхæй, бакæсут немыцаг згъæртанкон 
æфсæдты командыгæнæг инæлар Макензены раныхас, — 
æмæ рацыд. 
Æмæ та Федыр райдыдта кæсын: цæф салдæттæ та цы- 
мыдисæй хъуыстой, цымæ цы загъта немыцаг?! 
«...Цыппар боны дæргъы танкæты ахъаззаг тох Джызæ- 
лы бынмæ банцад, немыцаг 3-æм танкон корпус бынтон 
дæрæнгонд кæй æрцыд, уымæй... 
130 

с<2 М§З^ЗН1®М> а^ 
Сырх æфсадæн æнтыстджынæй мах басæттын бантыст, 
уымæн æмæ йæ æппæт хæстон хæйттæ, мах ныхмæ хæсты- 
ты, хæцыдысты æмзонд æмæ æмзæрдæйæ... Æз зæгъын мæ 
хъыг æмæ мæ æмкъарынад империйы æфсæдтæн...»1. 
Ралæууыд уалдзæг. 1943 азы 8-æм Мартъийы бæрæг- 
бонмæ уыди æмбырд госпитæлы. Кусæг сылгоймæг- 
тæй бирæтæн сæ хорз куысты тыххæй лæвæрд цыд Кады 
гæххæттытæ æмæ хæрзиуджытæ. Езейы-фыртæн зæрдæйы 
фæндиаг æмбырд скæныны рæстæг нæ уыд, фæлæ уæддæр 
къух бакæнæн нал уыд йæ кабинеты райсомæй. Асиат 
æмæ Нинæ ныр дыууæ боны цырагъау цæфты сæргъы 
лæууыдысты. Бæрæгбоны лæвæрттæ дæр сæ не ’ндæвтой, 
сæ сæртæ ма нывæрзæныл куы æруадзиккой, æндæр. 
— Бирæ уæ нæ бауромдзынæн, — хатыркурæгау загъта 
Езейы-фырт. 
Медицинон хотæ, санитаркæтæ, дохтыртæ, цыдысты 
хицауы агъуыстмæ. Асиат бацыд мидæмæ, йæ цæст аха- 
ста агъуыстыл. Бакæсæны къулыл Ленин æмæ Сталины 
портреттæ, сæ бынмæ стъолы раз бады Сараны-фырт... Га- 
лиуырдыгæй тъахтиныл æнтъыснæгæй бадтысты цалдæр 
сылгоймаджы. Рахизырдыгæй дыууæ рудзынджы, сæ 
бынмæ бандæттыл бадынц адæм. 
Езейы-фырт мидбыл бахудт. 
— Нæ кадджын сылгоймæгтæ, бæрæгбоны хорзæх уæ 
уæд! Уæ зæрдæбын фæллойæн кад æмæ намыс кæны нæ 
Советон хицауад, — дзырдта дарддæр. — Знаг нæ горæтмæ 
куы бырста, уæд госпитæлы кусджытæй горæт хъахъ- 
хъæныныл бел æмæ киркæйæ чи тох кодта, уыдонæн 
лæвæрд æрцыд хицауадæй арфæйы гæххæттытæ. 
— Иста æрттиваг гæххæттытæ æмæ касти номхыгъд. 
Кæй ном-иу загъта, уый-иу бацыд стъолмæ æмæ райста йæ 
лæвар хицауы къухæй. 
— Санитаркæ Нинæйæн... Дзæуджыхъæуæн йæ цæгат- 
варс знаджы танктæн цæлхдур æвæрæнтæ æмæ дзыхъ- 
хъытæ къахгæйæ йæхи хъазуатонæй кæй равдыста, уый 
тыххæй хорзæхгонд æрцыд медалæй. 
1 Чиныг «Зæрдыл лæууæн», 4 том, 11 с, 1997 аз. 
131 

— Хирург Доциты Мæдинæйæн йæ зæрдæбын, æнувыд 
фæллой æмæ дæсныдзинады тыххæй, хорзæхгонд æрцыд 
майданæй. 
— Хæрзиуæг Асиатæн... Йæ зæрдиаг фæллой æмæ хæсты 
быдырæй йе ’ккой æхсæв-бонмæ цæф танкисты кæй хаста, 
уый тыххæй, хорзæхгонд æрцыд медалæй. 
Езейы-фырт бамбæрста Асиаты уавæр æмæ йæм сдзырд- 
та: 
— Асиат, æз дæумæ куы дзурын: райс дæ хæрзиуæг 
æмæ Кады гæххæтт... 
Асиат дызæрдыг цæстæнгас ахаста агъуыстыл. Ничи 
ницы дзырдта, фæлæ Нинæ йæхи нæ баурæдта: 
— Сауджын къуырмайæн дыууæ хатты нæ фæаргъа- 
уы. 
Мæдинæ фестад, хатыр ракуырдта æмæ загъта хица- 
уæн: 
— Махæн бар ратт ацæуынæн, Асиатимæ та уæхæдæг 
аныхас кæнут... 
— Асиат, — рæвдаугæ хъæлæсæй сдзырдта Езейы- 
фырт. Райс дæ хæрзиуæг, — æмæ йæхи бандоныл нæ, 
фæлæ къулрæбын бандæттæй иуыл æрбадт. 
Асиат æмбаргæ дæр нæ бакодта, кабинеты æртæйæ 
куыд аззадысты, уый. 
— Æнхъæлдæн æмæ дæм дæ хæрзиуæг зынгæ дæр нæ 
кæны? — афарста йæ Андрей Андрейы фырт. 
Асиат йе ’рфгуытæ фæтар кодта. 
—ГЦавæр хæрзиуæг?! 
Езейы-фырт ницы сдзырдта. Стъолæй райста гæххæтт 
æмæ майдан. 
— Уый мæнæн?! — дисæй афарста Асиат. — Цæй тых- 
хæй?.. 
Хъавыд зæгъынмæ, цæй тыххæй, уый раджы кæй 
загъта, уый, фæлæ чызджы зæрдæ куы фæхуда, уымæй 
тæрсгæйæ фестад æмæ йæм бацыд. 
— Кады гæххæтт — дæ зæрдиаг фæллойы тыххæй. 
Майдан та дын лæвæрд æрцыд Ирыстоны зæххыл хæст 
куы цыд, уæд хæсты быдырæй цæфтæ æмбырд кæнынмæ 
æхсардзинад æмæ ныфс кæй равдыстай, уый тыххæй. Но- 
132 

с«а М®^М®М^ *>> 
джы Джызæл æмæ Æрхонкæйы быдырты танкон фыдкарз 
тох куы цыди, уæд иу æхсæв, дæ уд суæлдай кæнгæйæ, 
сыгъд танкист Дзодзыккаты Сосланы кæй фервæзын код- 
тай... Абон тох кæны Советон æфсады рæнхъыты... 
Асиат сонт каст фæкодта хицаумæ. Уый та йæ ныхас 
кодта дарддæр... 
«Дзодзыккаты Сосланы фервæзын...» — Асиаты зæрдæ 
йæхи къултыл ныххоста. «Ау! Æхсæв-бонмæ йæ зынаргъ 
адæймагимæ уыд... Уый хаста йе уæнтыл?!» — йæхицæн 
зæрдæ авæрдта æмæ загъта йæхинымæр: «Æвæццæгæн, сæ 
æрвадæлтæй исчи уыд. Цымæ йын цъæх цæстытæ уыди». 
Езейы-фырт йын йæ хъуыды бамбарæгау загъта: 
— Ахæм хæрзконд лæппу нæ горæты нæ хъуыды 
кæнын, раст зæгъгæйæ, æз раджы афтыдтæн Ленин- 
градмæ, фæлæ... Ныр дæр ма мæ цæстыты раз лæууынц 
йæ сыгъдæг æрвхуыз цæстытæ... 
— Æрвхуыз цæстытæ?!. 
Асиат ницыуал бамбæрста æмæ æрхауд... Сараны-фырт 
уыцы-иу гæппæй йæ разы балæууыд æмæ Асиаты сис- 
той. Æрæвæрдтой йæ диваныл. Езейы-фырт ын насаты- 
ры спъирты тылд бæмбæджы тула йæ фындзмæ бадардта. 
Сараны-фырт та йæ сгæллад хъæццулæй арæхстгай бам- 
бæрзта. 
Дыууæ хирурджы кæрæдзимæ бакастысты æмæ 
бамбæрстой, сахъ танкист Асиатæн хуымæтæджы танкист 
кæй нæу... Æмæ уæддæр Къола æнхъæл уыди Сослан йæ 
хæстæг-хион у... 
Æппынфæстаг Асиат йæхимæ æрцыд. Уыцы цъусдуг 
рæстæг дуар байгом æмæ хицаумæ фæдзырдтой. Уый 
ма ацамыдта Сараны-фыртæн Асиатæн ма куыд аххуыс 
кæнын хъæуы, уый, æмæ ацыд. 
Уæдмæ Асиат фæсæрæндæр. Йæ цæсгомы хуыз дæр 
фæрæвдздæр... 
Фæсмон æмæ хъыджы ставд цæстысыгтæ райдыд- 
той згъорын Асиаты цæстытæй. Сараны-фырт йæ размæ 
дзуццæджы æрбадт æмæ йæ бафарста: 
— Чи у Дзодзыккайы-фырт? 
Асиат æм йæ сæр разылдта. Бакаст æм... йæ къухмæ 
133 

«<й М®МН®ий е» 
йын февнæлдта æмæ афтæ зырзыргæнгæ хъæлæсы уагæй 
Къола куы бафæрсид: 
— Кæм хуыссыд?.. 
Сараны-фыртæн йæ æнувыд уарзт, сыгъдæгзæрдæйы 
бæрзонд миниуджытæ, митын мæсыг хурмæ атайæгау, 
атайын кодта фарст: «Кæм хуыссыд?..» 
Иу цъусдуг æнæдзургæйæ алæууыд. Мæсты нæ, фæлæ 
йæм февзæрд сæрыстырдзинад Асиатмæ. 
Асиат æнхъæлмæ каст йæ фарстæн дзуапмæ. Нæлгой- 
магæй дæр нæ ферох. Агъуысты къуыммæ ныджджих, аф- 
тæмæй загъта: 
— Фыццæгæм хирургийы, 8-æм палатæйы... — йæ са- 
хатмæ æркаст. 
— Дæ хъуыддаг раст. Ныртæккæ цæфтæ хæрæндоны 
сты, цом, фестынмæ йын феххуыс кодта. 
Чысыл рæстæджы фæстæ хирург æмæ Асиат лæууыды- 
сты Сослан кæм хуыссыд, уыцы палатæйы дуармæ. 
Къола æнхъæл уыди æмæ Асиат йæхи ныццæвдзæн 
дуарыл, сонтæй фæмидæг уыдзæн палатæйы, фæрсдзæн 
æй, «кæцы сынтæгыл хуыссыд»... Фæлæ... Лæууыд 
æнцад. 
Æмæ уæд Сараны-фырт байгом кодта дуар. Палатæ- 
йæ райхъуыст хъæлдзæг ныхас. Хирурджы куы ауыд- 
той, уæд ныхасы бæсты райхъуыст лæдзджыты къупп- 
къупп. Палатæйæ рацыдысты, сæ фатхъултыл гипс æвæрд 
кæмæн уыд, ахæм дыууæ цæфы. Хатыр ракуырдтой æмæ 
хæрæндонмæ фæраст сты. Хирург дуарыл хæцыд, Асиатæн 
лæвæрдта фыццаг бахизыны бар. 
Асиаты зæрдæ йæ тæнæг риу æддæмæ тыдта. Бацыд 
мидæмæ. Цæстæнгас ахаста палатæйы сынтæджытыл. 
«Кæцы сынтæг?», зæгъгæ, йæхи нæма афарста, афтæ хи- 
рург бацыд, йæ фæстæ дуар æнгом рахгæдта. Ацамыд- 
та дуары галиу фарс, къулрæбын æрвхуыз æмбæрзæнæй 
æмбæрзт фыццаг сынтæгмæ. Асиат æм хæстæгдæр бацыд. 
Базыл уыди туджы хус æртахты тъæпп. Афтæ йæм фæкаст, 
цыма ма уый Сосланы сæры цæфы туг у. Сынтæгыл ны- 
вæрзæнæй къæхтæм йæ цæстæнгас ахаста. Стæй йæхи 
фæдæлгом кодта сынтæгыл. Йæ æмыр куыды хъаруйæ, 
134 

с«а М®^3^ в>> 
змæлы сынтæджы æмбуар æвæрд тумбочкæйыл агуыв- 
зæйы дон. 
Сараны-фырт лæууыд æмæ зæрдæфæйлыдæй касти Аси- 
атмæ. «Цæстысыг рог кæны хъыг», — загъта йæхинымæр, 
фæлæ æгæр куы куыдта, уæд æм бацыд, рæвдаугæ йын йæ 
уæхсчытыл схæцыд æмæ загъта: 
— Цом, мæ хур... Худинаг у рынчынтæй. Нæ хъусыс? 
Асиаты былтæ йæ фæлурс цæсгомыл сырх дидинсыфтау 
мынæг змæлыдысты. Цыдæр зæгъынмæ хъавыд, фæлæ йæ 
бон нæ баци. Æмæ йæм уæд арфæйы цæстæнгасæй скаст... 
Къæлидорыл куы фæцæйцыдысты, уæд хирург йæ- 
хинымæр сфæнд кодта: «Дзодзыккайы-фырты бацагур- 
дзынæн», — Асиатæн та загъта: — Ацу, баулæф. 
— Хъæумæ ацæуыны бар ма мын ратт, — сдзырдта 
Асиат. 
— Нæ, — не сразы хицау. 
Асиат бамбæрста, цæфты эшелон та сæм кæй ссæуы, 
уый, æмæ æмбаргæ цæстæнгасæй акаст къæлидоры къуым- 
мæ. 
— Кæд схæццæ уыдзæн? 
— х\.хсæв... 
— Хорз... 
Сараны-фырт уынгмæ акæсыны зæрды уыди, фæлæ 
къæлидоры йæ размæ фæци Нинæ æмæ йын фехъусын 
кодта хицау æй кæй агуры, уый. 
Чысыл рæстæджы фæстæ бахызт Езейы-фырты кабине- 
ты къæсæрæй. 
Хицау æй афарста: 
— Куыд у Асиат? 
Къола йын ахæм дзуапп радта: 
— Æмбал медицинон службæйы дæлбулкъон, Асиат у 
ахæм адæмы мыггæгтæй, кæцытæ хъысмæты æнæхатыр 
цæфтæ уромынц æрсарджынæй... 
Хæст Ирыстонæй куы аздæхт, уæд Зæринæ йæ сывæлло- 
нимæ ацыд йæ цæгатмæ Цъæймæ. Раст Доныскъæфæнты 
Лазæры зынгхуысты гæххæтт райста... Сидзæргæсы уæз- 
135 

зау æфсондз хæссынмæ йæ ныфс нæ бахаста æмæ мой скод- 
та Фæсхохмæ. 
Асиат йæ фатеры цыдæртæ ацархайдта, стæй сбадти 
Дианæйæн къаба хуыйыныл. Кæд зыдта, тагъд рæстæг 
сæм нæ бафтдзæн, уый, уæддæр. Зæринæйæн та балхæдта 
тæбын къабайаг. 
Фæсæхсæвæрафон, радио фæстаг хабæрттæ дзырд куы 
фæци, уæд Асиат дæр Дианæйы къаба фæци хуыд. Бан- 
доны къухыл æй æрæвæрдта, цырагъ бафу кодта æмæ ба- 
хуыссыд... Боныцъæхты йæ рудзынджы раз æрлæууыд са- 
нитарон машинæ... 
Æфсæддон лæгау, дзырды уысммæ йæ хызын йе ’ккой, 
афтæмæй разгъордта Асиат. Кæбинæйы дуары къупп æмæ 
кæрæдзийæн салам раттын, фæиу сты. 
Машинæйы хъæр фæдисонæй айзæлыд сабыр æхсæвы. 
— Нинæ нæ рацыд? 
— Уæлæ кузовы къуымы йæ фын кæронмæ хæццæ 
кæны, — дзуапп радта шофыр хъазгæйæ. 
Вагзалы фæзы урс халатджын адæм, куыд алыхатт, 
афтæ ныр дæр æмызмæлд кодтой цæфхæссæн сынтытимæ. 
Санитарон автомобилтæ вагзалмæ згъордтой тæргæбæхæй, 
фæстæмæ та цыдысты уæзбынæй, цыма бедрайыдзаг дон 
ласынц æмæ дзы иу æртах акæлын не ’мбæлы, ахæм хуы- 
зы. Медицинон кусджытæ рæвдз архайдтой æмæ афтæ 
зынди, цыма ацы адæм сæ цæрæнбонты дæр сæ сæртæ 
нывæрзæныл никуы æрæвæрдтой. 
Асиат рог æргæпп кодта кабинæйæ, йæ рон æрбалвæ- 
ста, йæ размæ бауад Нинæ. 
— Алы хатт дæр дын зæгъинаг вæййын æмæ мын нæ 
бантысы. Ды нæ федтай ам, ацы фæзы цы тох уыди, санита- 
рон поездтæ фыццаджыдæр цæуын куы райдыдтой, уæд, — 
æрбатыхст. — Адæм гуылф кодтой вагæттæм кæугæ, ниу- 
гæ, хъарæг кæнгæ. Бырстой автомобилтæм, кæрæдзийæн бар 
нæ дæтгæйæ. Дæлгæмттæ кодтой цæфтимæ сынтытыл. Ныр 
дæр ма нæ хъустыл айзæлынц сæ хъæлæстæ: «Мæ хъæбу- 
лы фæхæссынц», «Махон! Уый махон у! йæ тугтæй æндæр 
хуызон сси, æндæр махон у!» ...Æмæ та-иу сæхи сынтыл 
136 

«<а 5^@^^йИ@^ е>, 
андзæрстой. Цæвиттон, нæ нæ уагътой кусын. Хъалагъур- 
тæ æвæрын бахъуыд, уæддæр дзыназгæ дзыллæйы гуыл- 
фæн ничи урæдта. Фæстагмæ рæстæг цыд æмæ... стæмæй 
стæммæ кæнын райдыдтой. Куыдфæстæмæ æрсабыр сты... 
— Адæймаг алцæуыл дæр фæлтæры, — загъта Асиат. 
Нинæйы къухыл фæхæцыд æмæ адæмы ’хсæнты атын- 
дзыдтой поездмæ. 
Ацы вагзалæй ацæуынц гуыппырсар лæппутæ. Æвир- 
хъау Гитлер сæ йæ кæфхъуындар гуыбын бафсады. Чи 
дзы нал фæцæуы, уыдон та дæндагдзæфтæ æмæ цæнкуыл- 
тæй рату кæны. Дохтыртæ æмæ адæм та æхсæв-бон нæ ир- 
тасгæйæ, фæллад нæ зонгæйæ, бавдæлынц æмæ... карз тох 
самайынц, зайлаг калмы дæндагсхъауæнтæй ма, кæд май- 
ды ма исчи... гутондар æмæ усгурæн сбæззид... 
Цыппæрæм вагоны раз лæууыд сылгоймаг дохтыр. Аси- 
ат æм æххæст нæма бахæццæ, афтæ айхъуыста ныхас: 
— Æмбæлттæ! Зæнгцæфтæ, къахцæфтæ чи исы? 
— Мах! — загъта Асиат. 
Дохтыры размæ бассæндæгау кодта Асиаты къорд. 
— Райс цæфты низыхаттыты историтæ, — загъта дох- 
тыр æмæ рог сгæпп кодта вагонмæ. Йæ фæстæ Асиат дæр, 
æмæ историтимæ йæхи куыддæр разылдта, афтæ йæ размæ 
фесты Нинæ æмæ шофыр. 
— Федоров Иван!..» — бакаст фыццаг историйы мыг- 
гаг Асиат. 
— Æз! — фехъуыст вагоны галиу фарсæй цæфы дзуапп. 
Афтæ райдыдтой вагонæй иу иннæйы фæдыл хæссын 
цæфты. Цас фылдæр цæфтæ хастой, уыйас та Асиаты галиу 
къухы цæфты низыхаттыты историтæ кодтой къаддæр, иу 
цæфы куы ахæссынц, уæд та истори ныггæпп кæны йæ 
хызынмæ. 
Адæмы змæлд, афтид машинæты уынæр, цæфтæй дзаг 
машинæты уæзбын цыд, цæфты уæззау хъæрзын, адæмы 
мынæг ныхæстæ, уыдон иу кодтой æмæ æнкъард уынæ- 
рæй бырыдысты вагзалмæ хæстæг хæдзæртты рудзгуыты 
зыхъхъыртæй адæммæ. Æмбарын кодтой адæм æмæ сабыр 
горæтæн, æвирхъау хæстытæ кæй цæуы нæ бæстæйы ны- 
гуылæн хайы, уый... 
137 

с*а М®^*М@^ «^ 
Асиаты къухы ма иунæг цæфы истори куы баззад, уæд 
ныгуылæн фарсæй, мигъты æхсæнтæй вагонмæ багудзи 
кодта дзаг мæй. Мидбылхудгæ йæм фæгуыбыр кодта, акаст 
рудзынгæй, мæй бæстондæр фенон, зæгъгæ. Раст уыцы 
уысм Нинæ æмæ шофыр сынтыл авæрдтой цæфы. Асиат 
фесхъиудта цæфы зæрдæхалæн хъæрмæ. 
— Сабырдæр! — адзырдта сæ фæстæ. 
— Фæхæссæм æй! — сдзырдта шофыр. 
Асиат джихæй акаст сæ фæстæ. Бамбæрста фæстаг 
цæфы кæй фæхæссынц, уый. Йæ цæст ахаста вагоныл, 
кæд ма дзы мыййаг исчи баззад. Историмæ кæсгæ дæр 
нал æркодта, афтæмæй йæ атъыста йæ хызыны æмæ атын- 
дзыдта вагоны кæронмæ. Дуармæ йыл амбæлд дохтыр æмæ 
йæм сдзырдта: 
— Дæ хорзæхæй, дæ къух æрæвæр... 
Асиат фелвæста йæ историтæ, бæстон сæ анымадта, 
æркаст чиныгмæ æмæ æрæвæрдта йæ къух. 
— Сæрæн чызг дæ, — загъта сылгоймаг дохтыр. 
— Хæрзæхсæв, — загъта æмæ рог æргæпп кодта ваго- 
нæй Асиат. 
Вагзалы асинтыл куы фæцæйзгъордта, фæзмæ куы 
схæццæ, уæд кæсы æмæ сынт æд цæф зæххы æвæрд, шо- 
фыр лæууы йæ размæ. 
— Цы хабар у? — афарста сæ. 
— Бынат ын уæгъд кæнынц, — загъта шофыр. 
— Рахæссут, — фехъуыст машинæйæ Нинæйы дзурын. 
— Схæцут-ма, — загъта Асиат. 
Шофыр хæцыд сæры ’рдыгæй, Асиат та къæхты ’рды- 
гæй, афтæмæй схæцыдысты цæфыл. Машинæйы размæ куы 
бахæццæ сты, уæд Нинæ сæ рæзты йæ хъæбысы фæцæй- 
хаста цыппар-фондзаздзыд лæппуйы, йæ галиу къах баст, 
афтæмæй. Лæппу ныхъхъæр кодта: 
— Тато, тато, иды до мэне!.. 
Цæфы машинæмæ куы систой, уæд уый йæ галиу къух 
радаргъ кодта лæппумæ, шофырмæ бакаст æмæ сдзырдта 
иронау: 
— Курын уæ, ма нæ фæхицæн кæнут... 
Асиат хъавыд сынтыл рæбынмæ бахæцын, фæлæ йæ 
138 

с*а ^4®^^&^ *» 
цæфы зæрдæмæдзæугæ хъæлæс фæурæдта. Зонгæ хъæлæс... 
Йæцæстæнгас хъуызгæсбырыд цæсгоммæ... «Сослан!.. Сос- 
лан!..» — сдзырдта йæхинымæр, ныххæцыд машинæйы 
бортыл... Дард кæцæйдæр, уæрмæй дзурæгау, йæ хъустыл 
уадысты украинаг лæппуйы ныхæстæ: «Тато, тато...» 
Нинæ Асиаты уæхскмæ февнæлдта æмæ йæ бафарста: 
— Фыд æмæ фырты иумæ аласæм? 
— 0... 
Йæ хызынæй систа фæстаг истори... «Дзодзыккаты Сос- 
лан... цæгатирыстойнаг...» телыхъæдмæ йæхи сбыцæу 
кодта. 
Машинæйы «бипп»-мæ фесхъиудта. Цудтытæгæнгæ ба- 
цыд. Кабинæйы Нинæйы куы федта, уæд æнæбары фæраст 
гуыффæмæ. Йæ сæрбæттæн йæ ныхыл арфдæр æркодта, 
йæ маскæ суанг йæ цæстытæм систа, афтæмæй уæзбы- 
нæй схызт гуыффæмæ. Сæ фембæлд мин-мин хуызы уыд- 
та йæ хъуыдыйы, фæлæ ахæм фембæлд йæ фæсонæрхæ- 
джы дæр нæ уыд. Нæ, нæ йæм равдисдзæн йæхи. Сосланы 
зæрдæйы къуымы ма кæд искæм æртхутæгау сæ уарзон- 
дзинады æрттиваг уа, уæд æм бафу кæндзæн, агурдзæн æй 
йæхæдæг... Йæ уарзондзинады рохтыл цас фæстæмæдæр 
хæцыд, уыйас та, æхсæрсæттæг зилгæ цалхы мидæг 
куыд зилдух кæна, афтæ йæ бæттæнтæ тыдта риуæй 
æддæмæ йæ фæлмаст зæрдæ. Машинæ кæд сындæг цыди, 
уæддæр-иу искуы фæндаджы гуыргъахъы куы ныхха- 
уд, уæд-иу куы иу цæфы хъæрзын райхъуыст, куы ин- 
нæйы... 
Иу ахæм риуыгъды Сослан ныхъхъæр кодта, Асиат 
йæхи нал баурæдта æмæ йæм æргуыбыр кодта, уырысса- 
гау ын загъта, тагъд кæй бахæццæ уыдзысты, уый. Афтæ 
дзургæйæ æмбаргæ дæр нæ бакодта, Сосланы цонгмæ куыд 
бавнæлдта. Чысыл лæппу йæ риуыл ныддæлгом æмæ «тато, 
тато» кæнгæ афынæй. Асиат æй аиуварс кæнынмæ хъа- 
выд, фæлæ йæм Сослан сдзырдта уырыссагау, йæ рысты 
катайæ æрдæгцъæррæмыхстытæй, уадз æй, зæгъгæ. Асиат 
фæгуырысхо тæвд æм кæй ис, ууыл. Зырзыргæнгæ йын йæ 
къух йæ ныхыл авæрдта. Сæр уыди тæвд. Сослан хъавыд 
чызджы уазал къух йæ сæрмæ нылхъивынмæ, фæлæ уый 
139 

с*а м®ИМ®м^ е>» 
йæ къух рæвдз айста. «Базыдта мæ», — тарстæй ахъуыды 
кодта Асиат. 
Госпитæлы кæртмæ куы бахæццæ сты, уæд хуры тынтæ 
хъазыдысты цæфтæ æвзарæн пункты рудзгуыты æвгтыл. 
Зæрдæсастæй раздæхт Асиат сæхимæ, цыма йæ зæрдæйы 
æрдæг госпитæлы палатæтæй иуы баззад, афтæ йæм ка- 
сти. 
Суткæйы улæфт радтой, цæфтæ чи ласта, уыдонæн. 
Асиатмæ уыцы бон афæдзы дæргъæн фæкаст. Йæхинымæр 
æнхъæлмæ касти, Къола Сосланы куы базона, уæд æм 
æнæмæнг арвитдзæн. Операцион хатæны хуыссыд стъо- 
лыл, фæлæ йæм ницы сдзырдта. Æгæр-мæгуыр ма йæм 
нæ зæронд зонгæ, зæгъгæ, дæр не сдзырдта. Цæф зæнгмæ 
бæстон кæсгæйæ йæхинымæр загъта: «Хуымæтæджы дæм 
нæ бады Асиат», — дис кодта Сосланы фидар удыкон- 
дыл. Ахæм уæззау хъæдгом сыгъдæггæнгæйæ иу хъæр, 
иу сыпп йæ дзыхæй ма схауæд. Æрмæст, мæгуыр, йæ 
цæсгом анцъылдтæ кæны, йæ дæндæгты хъыс-хъыс рай- 
хъуысы. 
Сосланы куы аластой, уæд Къола Мæдинæйы афтæ ба- 
фарста: 
— Куыд дæм кæсы ацы цæфы хабар? 
— Нæ зонын, — йæ уæхсчытæ базмæлын кодта Доци- 
он. 
— Йæхимидæг фæхæрам, хъæдгом, тæрсын, лыггæнгæ 
куы ’рцæуа, уымæй... 
— Уæд ын уый цавæр лæппу у? — бафарста Мæдинæ. 
— Иу украинаг хъæуы кæрæтты фæцæйцыдысты. 
Танктæ разæй, сæ фæстæ та — салдæттæ. Сослан цыди 
раззаг танчы. Кæсы æмæ бæласыл хæлынбыттырау 
цыдæр дзедзыкка кæны. Рагæпп кодта танкæй. Бæласмæ 
фæцæйхæццæ, афтæ йæ знаджы снайпер размæ нал уагъ- 
та. Йæ гуыбыны цъарыл бабырыд, скаст бæласмæ, къа- 
лиуыл йæ хæдонæй ныдздзедзыкка сывæллон. Куыддæр 
лæппуйы феуæгъд кодта къалиуæй, афтæ нæмыг сæмбæлд 
йæ рахиз уæхскыл, цæф уыди рог æмæ йæ ницæмæ æрдард- 
та. Лæппуйы æриста. Иу æфсæддонæн æй медицинон 
пунктмæ арвыста. Уыцы бон изæрæй æфсæддон быдырон 
140 

^» <>^@^аМ(§^<» - »^ 
медицинон пунктмæ йæ галиу къахы «фад» цъæлæй ба- 
хастой Сосланæн йæхи дæр. Лæппу йæ базыдта æмæ йæм 
дзуры «тато», ома баба, гъе та дада. 
Зæрдæуынгæгæй хъуыста Мæдинæ. 
— Ничи йын ис лæппуйæн, æвæццæгæн? 
— Йæ хоты, дам, ын немыц амардтой... мад та бæрæг 
нæу цы фæци... 
— Сосланæн дæр, дам, ничи ис, æнхъæлдæн? — бафар- 
ста Мæдинæ. 
— Цæмæй йæ зоныс ничи йын ис, уый? 
— Ничи йæм цæуы, йæ ус, дам, æндæр лæгмæ 
фæцыд... 
— Адæмы ныхæстæм ма хъус. Æз дын зæгъын, тынг 
хорз адæймаг æм æнхъæлмæ кæсы. 
— Чи у?! — цымыдисæй афарста Доцион. 
— Цæмæн дæ хъæуы. Уæддæр æй нæ зоныс. 
— Уæдæ мæнмæ та цыдæр зонгæ кæсы. 
— Чи?- 
— Сослан. Цыма йæ кæмдæр федтон. Йæ цъæх дыууæ 
цæсты мын цыдæр зонгæ сты. 
Не схъæр кодта, кæй ма сæм хуыссыд, уый: 
— Чи зоны йæ федтаис искуы. 
Æхсæв-бонмæ нæ бахуыссыд Дзодзыккайы-фырт йæ 
къахы рыстæй. Хъæр кодта. Бонырдæм иучысыл йæ 
цæстытæ кæрæдзиуыл фæхæцыдысты. Аходæн нæ ба- 
хордта, сæнттæ цæгъдын райдыдта. Изæрырдæм та йæ 
тæвд тынг сбæрзонд, цæфы алыварс сау кæнын райдыд- 
та, йæхимидæг фæхæрам. Сосланы уавæр тынг февзæр. 
Операци кæнынмæ йæм сæ ныфс нал хастой, уæддæр нæ 
аирвæздзæн, зæгъгæ. Сослан-иу йе ’муд куы ’рцыд, уæд- 
иу куырдта хирургæй, йæ къах алыг кæнын. Езейы-фырт 
ма йæм профессоры дæр æрхуыдта. Фæлæ уый къах алыг 
кæныны бар нæ радта. Доцион куы бамбæрста, кæй нæ 
басæтдзæн, уый, уæд загъта ныфсджынæй: 
— Æз дзуапп дæттын... 
— Нæ уыдзæн! — загъта профессор. 
Доцион æм бакаст. 
141 

с«а й^@МИ@^й ъ>> 
— Дзодзыккайы-фырты хъуыддаг тынг æвзæр у. Йæ 
къахы фад ын куы алыг кæнæм, уæд ма, чи зоны, фæцæра, 
афтæмæй та бирæйы фаг нал у. 
Профессор смæсты: 
— Мард у уый нæ уынут! Уæнгхъуагæй хъуамæ бацæуа 
йæ рагфыдæлты размæ?! 
— Чи зоны, аирвæздзæн, — загъта та Мæдинæ. 
— Куыддæр æй стъолыл æрæвæрат, афтæ уын афæнда- 
раст уыдзæн. 
Мæдинæ ныфсджынæй фестад, суанг ма йæ халаты 
дыстæ дæр цæмæдæр гæсгæ бафæлдæхта. 
— Æз дзуапп дæттын Сосланы цардыл. 
— Æз дæр, — загъта Езейы-фырт, — стæй дохтыр- 
терапевт загъта, — йæ зæрдæ фидар у. 
— Цы уæ фæнды, уый кæнут, уæдæ. Фæлæ уын æз мæ 
къух нæ æвæрын. 
— Нæ нæ хъæуы! — мæстыйæ загъта Доцион. 
Профессор мæстæлгъæдæй ацыд. Сараны-фырт исдуг 
аджих. 
— Цымæ Асиат ам нæй? 
— Нæй, — дзуапп радта Мадинæ, — райсом хъуамæ 
рацæуа. 
«Хорз у, Сослан ам ис, уый кæй нæ зоны, уый», — 
ахъуыды кодта. Афтæмæй куы нæ аирвæза... уадз æмæ 
йæм æнхъæлмæ кæса, æнхъæлмæкæсæг нæ фæллайы...» 
Дыууæ медицинон хойы палатæйæ операцион агъуыст- 
мæ æрдæгмардæй æрбаластой Сосланы. Операцион агъуыс- 
ты миты хъæпæнау алцыдæр цæхæртæ калдта. Рухс, 
цыма æппæт дунейы рухс уыцы агъуыстмæ арæзт уыди, 
афтæ. Сосланы стъолмæ куы истой, уæд иу уæлдай змæлд, 
иу уæлдай хъæрзт дæр не скодта, цыма йæ рыстытæн 
афтæ загъта: «Цы уæ фæнды, уый кæнут, æз уæ бафæл- 
ладтæн». 
Сараны-фырт æмæ Доцион рæвдзæй лæууыдысты, цыма 
фурды бынмæ аныгъуылдзысты, афтæ. Сæ къæхтыл цыдæр 
бурбын зæнгæйттæ, сæ цæсгæмттæй зынынц æрмæстдæр 
сæ цæстытæ. 
142 

с«2 ^^]^»^!(§^1 а^ 
Сараны-фырт йæ цæст ахаста стъолыл. Бæзæрхыгтæ 
лæг хуыссыд æнæбон, æнæхъаруйæ. Хуыцау йæ зонæг цас 
дугъы фæуадысты хæсты быдыры йæ къæхтæ... Ныр та 
æгъатыр хырх ахенц кæндзæн йæ къахы фад. Цæмæдæр 
гæсгæ йæ æрфæндыд Асиат ам куы уаид, уый. Дуармæ 
ма цалдæр касты дæр акодта, искæйы йæм арвитыны 
зæрдæйæ, фæлæ йæ ныууагъта... 
Сосланы рахиз фарс бахъуаджы рæстæг цæттæйæ лæу- 
уыд тугуадзæн системæ, йæ галиуырдыгæй йæ сæрмæ æр- 
лæууыд наркоздæттæг медицинон хо Зинæ æмæ, Мæдинæмæ 
фæрсæджы каст бакодта. Доцион æй бамбæрста! 
— Наркоз... 
Сосланмæ хæстæг бацыд Мæдинæ, йæ мæрдонхуыз 
цæсгоммæ йын хæстæг æргуыбыр кодта æмæ зæрдæуын- 
гæгæй загъта: 
— Сослан, бахатыр мын кæн, мыййаг... 
Сосланы цæсты уæлтъыфæлттæ, уарди дидин сыфтау, 
уæззау сæхи систой, скастысты Мæдинæмæ, стæй сæхи 
æруагътой. 
Мæдинæ æрлæууыд Сосланы галиу фарс йæ рисгæ къа- 
хы раз. Йæ комкоммæ, Сосланы рахиз фарс лæууыд ас- 
систент Езейы-фырт йæхæдæг. Мæдинæйы галиу фарс — 
Сараны-фырт æмæ медицинон хо Зоя. Йæ размæ — хирур- 
гион инструментты стъол... 
Доцион райста кард... 
Райдыдта операци. Зоя Мæдинæмæ авæры сыгъдæг 
инструмент. Мæдинæдзы иу æвнæлд фæкæны Сосланы 
къахмæ æмæ йæ дзинг йæ рахиз фарс стъолы бын тæбæгъы 
фæцæуы. Мæдинæ куыд лыг кæны къахы фæлмæн фыд, 
афтæ дзы Сараны-фырт та туг æлхъивæн асадзы... 
Лæмбынæг, æмбаргæ, бæстон æвдисынц Доционы 
арæхстджын къухтæ йæ хирургон дæсныйад. Рæстæгæй- 
рæстæгмæ тарст цæстæнгасæй бакæсы Дзодзыккайы- 
фырты фæлурс цæсгоммæ. Бæлвырд уыны Зинæйы тарст, 
æнæнцой цæстæнгас. Уый йæм ныфсджын цæстæнгасæй 
бакæсы. Æнæдзургæйæ æмбарынц кæрæдзийы медицинон 
хо æмæ хирург. Зинæ загъта: 
— Пульс... Пульс! 
143 

с*й м®^^М®И^ «*» 
— Туаггуыр... — сдзырдта хирург. 
— Ис... 
— Камфорæ... 
— Ис!... — загъта медицинон хо. 
Инструменты иугæндзон змæлд... Хирургты къухтæй 
инструментты дзинг тæбæгъыл, медицинон хоты арæхсгæ 
архайд, хирургты ставд хиды тæдзынджытæ, хурмæ 
инструментты ферттывд... иууылдæр иу кодтой æмæ 
лæвæрдтой цавæрдæр диссаджы ахъаззаг, хъæугæ уавæр, 
зæххон нæ, фæлæ уæларвон. 
Операцион агъуыстæй хур куыд азылд, уый ничи 
бамбæрста. Зояйы стъолыл инструментты кæри куыд 
къаддæр кодта, афтæ Мæдинæйы раз чъизи инструментты 
кæри та егъауæй-егъаудæр йæхи иста. Операци кæронмæ 
фæхæццæ кæны. Хирург бæстон анымадта инструменттæ; 
цал ма йæм баззад сыгъдæгæй, цал сты чъизитæ. Аны- 
мадта тугæлхъивæнтæ æмæ бинтæй комрæзтæ... Æрмæст 
гъеуæд, райдыдта хуыйын... 
Хур ныгуылæнмæ фæкъул, афтæ Сосланы æрæвæрдтой 
Нинæйы палатæтæй иуы. Рынчыны цыдæр сдзурын 
фæндыд, фæлæ йе ’взаг йæ коммæ нæ каст. 
— Мæ-ди-и, бу-уз-з... — йæ комæй цыма тыхджын 
дымгæ цыди, афтæ радымдта. Тыхсти. Йæ домбай буар 
карз тох кодта наркозимæ... 
Дохтырты агъуыстмæ куы бацыдысты, уæд Мæдинæ 
бандоныл фæллад бадт æркодта, йæ зæрдæ æрбауынгæг. 
Йæ цæстытæ доны аленк кодтой. 
— Фырцинæй кæуыс æви? — рæвдаугæ хъæлæсæй йæ 
афарста Къола... 
— Раджы ма у цин кæнынмæ, — загъта Мæдинæ. — 
Нæ госпитæлы ма уыдис куы зæгъынц? 
Цыма ницы зоны, афтæ дзуапп радта хирург: 
— Нæ зонын... Иу æмæ нæм дыууæ вæййы, — аджих, 
йæхинымæр дисæй марди, Асиат куыд фидар адæймаг у, 
ууыл. Кæд æй мыййаг, нæ зоны? Фæлæ йæ куыд хъуамæ 
ма зона?.. 
Сосланы операци кæнынмæ куы ластой, уæд къæли- 
144 

-«« 9^]^1т^^Щ й>, 
доры кæрон чысыл агъуысты дуар уыди зыхъхъыр. Уыр- 
дыгæй касти Асиат. 
Сослан тыргъты куы нал зынди, уæд Асиат йæхиуыл 
дуар ахгæдта, йæ зонгуытыл æрхауд æмæ кувыныл фæци 
Хуыцæумæ, зæдтæ, дауджытæм. Фæстагмæ йæ бафæдзæх- 
ста: «Лæгты зæд, Сослан де уазæг!» — загъта æмæ йæхи 
зæххы цыдæр бызгъуыртыл æруагъта æмæ бафынæй... 
Æрыхъал дуар хойынмæ. Агъуысты чысыл рудзынгæй 
касти хур. Йæ тынтæ хъазыдысты фæсдуар бедрайы фар- 
сыл. 
Дуар та æрбахостæуыд: 
— Мæлгæ ныккодтай, æви?! 
Асиат фестад, цудтытæгæнгæ бакодта дуар. Æрбахызт 
Нинæ. 
— Дысон-бонмæ бирæгътæ сырдтай, æви? 
— Æмæ-гъа, афынæй дæн... 
— Дæ хорзæхæй, мæ бæсты ма уæлмæрдтæм ацу... — 
балæгъстæ кодта Нинæ. 
Асиат исдуг нæ бамбæрста, уæлмæрдты йæ цы хъуыд- 
даг ис, уый. Йæ къухы йын ауыдта тыхтон, цыма йын 
йæ сæры магъз исчи уæхстæй фæрæхуыста, афтæ фæци. 
Нинæйы къухы урс хъуымацы тыхтæй уыди Сосланы 
ахъаззаг уæнг — йæ къахы фад... Арвы æрттывдау йæ 
сæры февзæрд хъуыды: «Нинæ йæ уæлæнгай ныгæдтытæ 
акæндзæн». 
— Цæй, цæуыс æви нæ? 
— Цæуын, — загъта Асиат, зæрдæхъуырмæйæ рай- 
ста тыхтон, бел æмæ фæраст госпитæлы рæзты, Джызæ- 
лы ’рдæм уæлмæрдтæм. Бæстон бынат бацагуырдта, 
сæппæрста иу белгом, дыккаг... Чысыл ингæныл тъæпæн 
дур æрæвæрдта. Йæ къух ыл авæрдта, бел райста æмæ ра- 
ЦЫД. 
Госпитæлы кулдуармæ куы бахæццæ, уæд хæрхæмбæлд 
фæци Къолаимæ, йæ къухæй йын бел райста, дуары мидæг 
æй авæрдта. 
— Асиат, æз дæм цæуинаг уыдтæн. 
— Кæдæм? 
— Уæлмæрдтæм. 
10 Заказ М« 1709 
145 

<<й &^@МН5®Н> а>, 
— Курын дæ, мацы йын ской кæн. Кæд мæ ферох код- 
та, уæд та?.. 
— Мæнмæ диссаг кæсы, цы ис иумæйагæй сымахæн... 
Уымæн бинонтæ... 
— Йемæ дæр ма лæппу куы сласта? — йæхи нал бау- 
рæдта чызг. 
— Уый йæхи лæппу нæу, хæсты быдыры йæ цæфæй 
ссардта. 
Асиаты зæрдæмæ рухсы цъыртт бакалд, фæлæ уæддæр 
бафарста: 
— «Баба» йæ куы хоны. 
— Ничи йын ис. Сослан æй йæхицæн «фырт» скодта. 
Мах та йæ «госпитæлы фырт» хонæм, дæхæдæг æй куы 
зоныс. 
Исдуг сæ ничи ницыуал дзырдта, стæй та хирург загъ- 
та: 
— Цыппар азы улæфынмæ нæма уыдтæн. Ацы аз кæд 
иу-дыууæ боны ацæуин, хонын дæ мемæ. 
Цыбæл, бæллиццаг фæндтæ дзырдта, фæлæ сæм Асиат 
йæ хъус не ’рдардта. 
Асиат 3-æм палатæйы рæзты фæцæйыд æмæ палатæйæ 
йæ лæдзджытыл æнцойгæнгæ ракаст чысыл лæппу Тарас. 
Лæппу тарстхъæр фæкодта. 
— Тато!.. 
Зинæ, Мæдинæ, Зоя æрбазгъордтой. 
Асиат бахызт сæ фæстæ. Диссаг, 8-æм палатæйы 
куыд хуыссыд, афтæ дуары фæстæ галиуырдыгæй хуыс- 
сыд Сослан. Йæ алыварс лæууыдысты Доцион æмæ ме- 
дицинон хотæ. Зинæ йын йæ галиу цонгмæ сарæзта туг- 
уадзæн системæ. Хуыцау йæ зонæг, кæй æвдадзы хос туг 
тæдзы Сосланы домбай уæнгты? Сослан тыхулæфт кодта, 
кæддæры рæсугъд былтæ, сау чылауийау, ныссау сты. Йæ 
рахиз къах гобаныл, рæстæгæй-рæстæгмæ уæзбын баз- 
мæлы... 
Зинæ рацыд тыргътæм, ауыдта Асиаты рудзынджы раз 
лæугæ æмæ йын загъта: 
146 

с«2 М§)Е^М@^? у^ 
— Дæ хозæхæй, Сосланы раз ма абад иучысыл, æз 
ныртæккæ. 
Асиат ницы сдзырдта. Зинæ афтæ банхъæлдта, кæд æй 
нæ фæнды, зæгъгæ, æмæ та йын алæгъстæ кодта: 
— Фынæй у, æрмæстдæр йæ цуры абад. 
Уæзбын къахдзæфтæй фæраст. Палатæмæ бацыд, 
рынчынты иугæндзон хуыр-хуыримæ йæ хъустыл ауад 
хъæрзын. Бауад, рудзынджы бынмæ цы рынчын хуыс- 
сыд, уымæ, дон ын радта, стæй бацыд Сосланы размæ. 
Мынæг рухсмæ бæлвырд уыдта Сосланы цæсгом. Æргуы- 
быр æм кодта, йæ улæфтæй бæрæг уыди, йæ уавæр кæй 
фæрæвдздæр, уый. Бандон куы фæхъист кæна, уымæй 
тæрсгæйæ, бандоныл нæ, фæлæ дзуццæджы бадт. Йæ 
былтæ æрхаста хæстæг цонгмæ. Уыцы рæстæг цыма Асиа- 
ты миддунейы хъуырдухæн банкъардта, афтæ базмæлыд 
Сослан. 
— Дон... 
Асиат рог фестад. Тумбочкæйы сæрæй райста доны 
агуывзæ. Бахъуыд æй Сосланы сæрыл схæцын. Чи зоны 
Сосланы зæрдæйы къуымы баззад Асиаты къухты ныдзæвд. 
Скаст æмæ бафарста: 
— Чи дæ? Зинæ дæ?... — æмæ та афынæй... 
VIII СÆР 
Дыккæгæм майы 1944 азы бæрæгбоны аходæны фæстæ, 
госпитæлы кæрты уалдзыгон хурмæ бадтысты цæфтæ. Чи 
шахмæттæй хъазыд, чи лотойæ, чи доминойæ, чи та чи- 
ныджы каст. Кæмæн йæ сæр баст, кæмæн йæ цонг, чи та 
лæдзджытыл æруагъта йæ цæнкуыл къах. Йæ рахиз къах 
йæ уæлæ кæмæн нæ уыд, ахæм лæг лæууыд лæдзджыты 
æнцой, цыма йæ гуыры конд афтæ дзырдта, кæсут-ма, æз 
лæууын, кæд мыл къах нæй, уæддæр, зæгъгæ. Кæртæй 
хъуысыд хъæлдзæг ныхас, худын æмæ уырыссаг фæнды- 
ры цагъд. 
Къæлидоры кæрон, санитаркæты агъуысты раз, стъо- 
лыл йæ халатыл иту æвæрдта Асиат. 
147 

с«й М§)ИМ®^^Л 9>> 
Иу цæуæг æм нæма бафиппайдта. Ау, æмæ йæ ус, йæ 
фырт кæм сты? Аджих. Йæ фырт?.. Арв ферттывдау йæ 
сæры фегуырдысты хъуыдытæ. Куыд дзы ферох, абон дæс 
азы Сосланы фыртыл сæххæст... Абон дæс азы... Сосла- 
нимæ фембæлдыл... Ныккатай кодта. Иту иуварс авæрдта 
æмæ ныссагъæс и... 
Кæрты иу иннæйы афæрсы, ирон фæндырæй дзæбæх 
чи зоны цæгъдын, зæгъгæ. Нинæ йæ мидбыл бахудт, Зинæ 
уый бафиппайдта æмæ йæ хъуыры абадт. 
— Ды цыдæр у, уæддæр зоныс фæндырдзæгъдæг. 
— Бæргæ зонын, фæлæ... 
— Чи у? — алырдыгæй йæм сдзырдтой йе ’мбæлттæ. 
Нинæ Зинæйы хъусы цыдæр бадзырдта. 
— Æцæг зæгъыс? — Зинæйы æрфгуытæ ныхыл хæрдмæ 
стахтысты. 
— 0, — йæ сæр батылдта Нинæ, — фæлæ нæ бакомдзæн. 
Никуы фæцæгъды. 
— Цом-ма! — ныфсджынæй загъта Зинæ. 
Йæ уæлхъус Зинæ æмæ Нинæ куыд æрбалæууыдысты, 
уый хатгæ дæр нæ бакодта Асиат. 
— Асиат, — лæгъстæцæстæнгасæй йæм бакаст Зинæ, — 
иу цагъд-ма нын акæн... Зыбыты иунæг цагъд. 
Нинæ къæмдзæстыгæй лæууыд, Асиат ын куы бауай- 
дзæф кæна, уымæй тæрсгæйæ. Фæлæ æнæдзургæйæ куы 
афæстиат, уæд фæныфсджын и. 
— Нæ госпитæлы цæфты номæй дæ курæм, иу цагъд 
нын акæн. 
— Гъемæ хорз, — загъта Асиат. 
Зинæ æмæ Нинæ йæ фæйнæфæрсты алæууыдысты. 
3-æм палатæйы рæзты куы фæцæйцыдысты, уæд гом 
дуарæй радзырдта Сослан: 
— Нинæ! 
Асиаты зæрдæ ныссæххæтт кодта. Нинæ базгъордта па- 
латæмæ, рахуыдта украинаг лæппуйы. 
— Кæртмæ йæ хонын кæны Сослан, — загъта Нинæ. 
Тыргътæ хуры рухсæй тæмæнтæ калдтой. Асиат ба- 
каст йæ палатæтæм, кæд, мыййаг, искæй исты æххуыс 
148 

г*> ^4®^»^^^ **> 
хъæуы, зæгъгæ. Палатæты уыди, фестæн кæмæн нæ уыд, 
ахæмтæ. 
Сослан иунæгæй аззад æмæ та йæ йæ уæззау хъуыдытæ 
сæ уæлныхты ахастой... Йæ зæрдыл æрлæууыд Лазæр... 
...Ногбон 1943 азы Сослан йæ дарæс куы сыгъдæг код- 
та, уæд касти къухмæрзæн æмæ хъусцæджытæм. Йæ разы 
Лазæр куыд æрбалæууыд, уый æмбаргæ дæр нæ бакодта. 
— Ногбоны хорзæх дæ уæд! — салам ын радта Лазæр. 
— Дæу дæр, — раарфæ кодта Сослан. 
— Уыдон та дын цы сты?! — афарста Лазæр фырди- 
сæй. 
— Ницы, — атымбылтæ сæ кодта, йæ дзыппы авæ- 
рынмæ сæ куыд хъавыд, афтæ йæ Лазæр йæ хъæбысы 
ныккодта. 
— Сослан, æвирхъау хæст нæ сæмбæлын кодта кæрæдзи- 
уыл дыууæ хатты. Хъуыды-ма кæныс, нæхимæ æфсæддон 
гарнизоны, хæсты фыццаг бон Таймуразимæ? 
— Куыннæ, куыннæ! Кæнын!.. — зæрдæскъæфтæй 
дзуапп радта Сослан. — Дæ зæрдæ куы бахъарм хæсты 
койæ... 
— Хæсты койæ?! — фæхъыг уыцы ныхас Лазæрæн. — 
Хæсты кой мын цы уыди, уый уыди, фæлæ мæнæн мæ 
зæрдæ дæу уындæй бахъарм! Æргом ныхасы къæм нæй!.. 
— Мæн уындæй?! — йæ сау æрфгуытæ, зæрватыччы 
базыртау, сæхи айтыгътой фæтæн ныхыл. 
— 0! — дзуапп радта Лазæр. — Фæлæ ма уæддæр ды- 
зæрдыг кодтон. Уый ды дæ бæлвырд æви нæ, зæгъгæ. 
Фæлæ мын абон, Ногбоны Басыл баххуыс кодта, æмæ дын 
дæ къухы уынын бæлвырд æвдисæндар... Рагæй кæй агу- 
рын, уыцы адæймаг ды дæ?! 
Дзодзыккайы-фырт уыйас æдзæмæй лæууыд æмæ йын 
йæ галиу армытъæпæнæй Лазæр æнцонæй систа бурбын 
дари къухмæрзæн, чысыл дур æмæ хъусцæджытæ. Лазæ- 
ры цæстытйл ауад, Асиат йæ сынтæгыл, йæ чысыл чызг 
йæ фарсмæ, афтæмæй. Къухмæрзæны иу кæрон ауыдта 
дыууæ дамгъæйы, раст хъусцæджытыл куыд фыст ис, 
афтæ. Дызæрдыггаг нæу — йæ размæ лæууы Светланæ- 
149 

г4Æ «М®^М®^5 *» 
йы фыд. Карз, мæстæлгъæдæй йæм нымдзаст æмæ йын 
афтæ: 
— Сослан! Хæсты быдыры кæй сæмбæлдыстæм, 
уый диссаг у, фæлæ... Ноджы диссагдæр та уый у, ацы 
хъусцæджытæ дæ къухмæ куыд æгъдауæй бахаудысты. 
Мах сæ зæрингуырдæн куы ауæй кодтам. Асиаты хъусцæ- 
джытæ... 
Сосланæн йæ сæр разылд, цыдæр æнахуыр хъæрзт ма 
дзы сирвæзт, стæй сдзырдта: 
— Асиат?! — æмæ афæлурс. 
— Кæд дæ фæнды, уæд дын æй радзурдзынæн. Æрмæст 
ам... — йæ цæст ахаста къазармайыл. — Ам ныхас кæны- 
ны фадат нæй. Цом, атезгъо кæнæм. 
Чысыл рæстæджы фæстæ Сослан æмæ Лазæр, зымæгон 
хъæды мит сæ къæхты бын хъыстхъыстгæнгæ, цыдысты 
ахсджиаг ныхас кæнгæ. Лазæр дзырдта зæрдæуынгæгæй, 
Сослан хъуыста лæмбынæг... Афтæ базыдта Сослан, Асиа- 
тыл цы æвирхъау хъуыддаг æрцыди, уый... 
— Мæ чызг Светланæ, мæ фырт Артур, Асиат, кæм 
сты?» — ныхъхъæрзыдта цæф арсау йæ хуыссæны. Куыд- 
дæр æм кърандас райсыны хъару фæзына, афтæ фысдзæн 
алы рæттæм. Ссардзæн сæ æнæмæнг... 
«Цæй зынаргъ мын сдæ Лазæр, æмæ дæ хæст куыд 
аныхъуырдта!.. — ныккæрзыдта Сослан. Уыцы ахсджи- 
аг ныхасы фæстæ уайтагъддæр куыд басыгъдтæ арты 
цæхæры!» — хъуыды кæны йæхинымæр. Æмæ та йæ 
йæ хъуыдытæ ахæссынц куы Орелы быдыртæм Лазæры 
ингæнмæ, куы та Асиатмæ. Чи зоны, цас ма йæ не суæгъд 
кодтаиккой йæ хъуыдытæ, фæлæ уæдмæ йæ хъусты азæлыд 
диссаджы зæрдæмæдзæугæ фæндыры цагъд. Цыдæр зонгæ 
йæм фæкаст... Ау, æмæ рагæй ирон цагъд куы нал фехъуыс- 
та, уæд æм афтæ цæмæн кæсы, цыма йæ хæрзæрæджы 
фехъуыста... йæ бинаг былы галиу къуымыл фæхæцыд 
дæндагæй æмæ ныссагъæс и. Лæмбынæгдæр ныхъхъуы- 
ста... Æмæ!.. Фæндыры зæлтæ йæ фелвæстой сæ базыртыл, 
ахастой йæ дæс азы размæ къæвдабон Сæуæхситты колхо- 
150 

г<а М®^^М®ЙМ «*> 
зы адæмæй дзаг быдырон станмæ. Станы галиуырдыгæй 
хъуысти Ханты цагъд. Хуылыдз адæмы æхсæнты фæбы- 
ры, ауыдта фæндыр Асиаты хъæбысы... Раст уыцы цагъд 
хъуыст ныртæккæ кæртæй... Чи уа уый?.. 
— Асиат!.. — ныхъхъæр кодта Сослан. — Уый Асиаты 
цагъд у! — йæ тымбыл къухæй ныххоста къул. 
Раст уыцы рæстæг Сараны-фырт бадти йæ кабинеты. 
Асиаты фæндыры цагъд бахъуызыд уый зæрдæмæ дæр. 
Цымæ чи цæгъды?! Госпитæлы кусæг сылгоймæгтæй 
ахæм цæгъдæгæй куы никæй зоны. Тыргътæм рацыд, руд- 
зынгæй акаст кæртмæ. Зоя æмæ цæф цонгой кафыдысты 
«кæсгон» кафт. «Дæ хорзæхæй, чи цæгъды?» — лæмбынæг 
ныккаст фæндырдзæгъдæгмæ. «Асиат?!» — бадис кодта 
хирург. Арф ныуулæфыд. «Йæ алы уæнджы дæр лæджы- 
хъæддзинад куыд ис», — йæ зæрдыл æрбалæууыд йæ 
фыды мад-иу хорз адæймагæй куыд загъта, уый. Джихæй 
касти кæртмæ. 
Зинæ æмæ Нинæ Асиаты кæртмæ куы рахуыдтой, уæд 
ын Нинæ фæндыр йæ хъæбысы авæрдта. Асиат сындæггай 
фæндыры гæрз йæ уæхскыл æрбакодта. Исдуг æнцад абадт. 
Ныууынæргъыдта, уæзбын цæстæнгас ахаста дыккæгæм 
хирургион хайады рудзгуытыл. Йæ æнгуылдзтæ арæхсгæ 
азгъордтой фæндыры амонæнтыл. Госпитæлы кæрты аи- 
вылдысты æнкъард зæрдæмæдзæугæ фæндыры зæлтæ. 
Кæрт сын æгæр къуындæг уыд æмæ уылæнтæ-уылæнтæй 
райдыдтой бырын госпитæлы рудзгуытæй иу уæладзыгæй 
иннæмæ. 
Чысыл раздæр цæф æфсæддонтæ цыренæй цы шах- 
мæттæй, лотойæ... хъазыдысты, уыдон ныр лæууыдысты 
пырхытæй, чысыл стъолгæндтыл. Æппæт рынчынтæ, цæф 
сырхæфсæддонтæ: ирæттæ, уырыссæгтæ, гуырдзиæгтæ — 
се ’ргом фæндырдзæгъдæгмæ аздæхтой... 
Къолайы хъустыл цыдæр уынæр æрцыд. Атындзыдта 
тыргъты. Куы иу палатæмæ бакæсы, куы иннæмæ... 
Æртыккаг палатæйы дуарæй куы бакаст, уæд ауыдта 
Сосланы, ног ахст тигр йæ æфсæн къалатийы куыд ка- 
тай кæна, афтæ тыхсгæ. «Чи цæгъды?!» — хоста къул йæ 
151 

^ ?4®им®^ й>> 
къухæй. Бамбæрста, кæртæй цы аив цагъд хъуысы, уый 
Сослан фыццаг хатт кæй нæ хъусы, уый. Æвирхъау хæсты 
тымыгътæ дæр æй кæй нæ фенкъуысын кодтой йæ бына- 
тæй. Ноджы стыр хъыгæн бамбæрста, Асиат Сосланæн 
кæй цæгъды, уый дæр. Æрлæууыд Сосланы сынтæджы 
раз, йæхинымæр загъта: «Адон уæлæуыл куы нæ баиу 
уой, уæддæр мæрдты иу кæндзысты». 
Сослан хоста къул цъынд цæстæй, цыма къулы сæрсты- 
тæй рыг згъæлди, афтæ, æмæ хъæр кодта: 
— Уым чи ис?!. — йæ фыртыхстæй йæ сурхид акалд, — 
чи цæгъды?!.. 
— Чи дæ хъæуы, æмбал капитан? — афарста йæ 
Къола йæ сынтæджы сæрмæ къулыл электрон сигналы 
æлхъивæнмæ ацамонгæйæ. 
Сослан фæхъус, сабийы ссад пырхгæнгæ йæ мад куы 
баййафа, уыйау фæци. 
— Бахатыр кæн, медицинон службæйы капитан, — 
фæтыхст Сослан. — Зæгъ-ма, дæ хорзæхæй, чи цæгъды 
фæндырæй?.. 
— Чи цæгъды, зæгъыс?! 
Хирург æм комкоммæ бакаст æмæ зына-нæзына йæ 
мидбыл бахудт. 
— Дæу æхсæв-бонмæ хæсты быдырæй йе ’ккой чи 
фæхаста, уый... 
— Чи у?! — фырзæрдæскъæфтæй та афарста Сослан. 
Фæлæ... Сараны-фырт дуары æдде фæци. 
«Хæсты быдырæй!» — йæ хъустыл азæлдысты хирур- 
джы ныхæстæ. Йæ зæрдыл æрбалæууыд Джызæлы быды- 
ры хæст. Танчы ссыгъд... Сыгъди танчы экипаж. Танкис- 
ты сыгъдтытæ хуыссын кодта, фæлæ æгъатыр арт фæтых 
йæхиуыл дæр. Федта йæ галиу фарс судзгæ танкæ дæр, 
судзгæ салдæттæ куыд гæппытæ кодтой, уый. Абон дæр 
ма йæ хъустыл уайы, йæ танчы механичы тарст хъæр: 
«Æмбал капитан, судзыс!..». Дарддæр?.. Дарддæр ницы- 
уал хъуыды кæны... Йæхимæ æрцыд госпитæлы рухс пала- 
тæйы... Йæ хъуыды йын фескъуыдта капитаны дзурын: 
— Мидæмæ!.. 
Дуарæй бахызт Къола. Йæ фæстæ — Асиат. 
152 

с*5 Й^@ИЙН|^ &» 
— Сослан, дæ фарстæн дзуапп, — загъта хирург æмæ 
Асиаты цæсгомæй систа маскæ. 
— Асиат!.. — ныууынæргъыдта Сослан. 
Асиат æм æнцад каст мидбылхудгæ. Хирург лæууыд 
фырдис цæстæнгасимæ... 
Æппынæрæджиау сдзурын бафæрæзта Сослан. 
— Асиат, бахатыр кæ!.. Асиат!.. Хатыр!.. 
Хирург цыма Сосланы ныхасмæ æнхъæлмæ каст, афтæ 
дуармæ фæстæрдæм акъахдзæф кодта, Асиаты маскæ 
Дзодзыккайы-фырты къæхтæм сынтæгыл æрæвæрдта. Иу 
каст ма фæкодта Сосланмæ, æмæ йын йæ цæстыты уымæлæй 
разы уæвгæйæ, йæ фæстæ дуар рахгæдта æнæуынæрæй. 
— Асиат... — сдзырдта Сослан. — Йæ къухтæ йæм си- 
вæзта. Фæлæ уый лæууыд цавддурау. Сослан фæлæбурдта 
хуыссæны къæхты ’рдыгæй хиуромæн гæрзмæ æмæ йæхи 
раргъæвта... 
Дæс азы дæргъы ивылд доны фæйнæ былгæронæй 
кæрæдзимæ дзынæзтой Сослан æмæ Асиат. Сараны-фырт 
доны сæрты баппæрста хид... 
Цыди рæстæг, йемæ хаста æнæниздзинад Сосланæн. 
Райдыдта лæдзджытыл цæуын. Езейы-фырт фæсидт 
аразгæ къахгæнæгмæ æмæ йын бафæдзæхста Дзодзыккайы- 
фыртæн хорз «къах» саразын. 
Рацыд дыууæ мæйы. Æрхæццæ Сосланы госпитæлæй 
рафыссыны амондджын бон. Сараны-фырты фæндыд, Аси- 
ат госпитæлы кусгæ куы баззадаид, уый. Сосланæн дæр 
дзы куыст разындзæн, фæлæ не сразы сты. 
Санитаркæты агъуысты Асиат украинаг лæппу Тара- 
сыл кодта дарæс. Лæппу базыдта иронау дзурын. Цин 
кодта йæ ног, аив дарæсыл. Урс хæдон, сау бæттæнджын 
цыбыркъах сау хæлаф, сырх туфлитæ æмæ урс цъындатæ. 
Раст ахæм уæлæдарæс уыди, Сослан хæсты фыццаг бон ру- 
дзынгæй акæсгæйæ, уынджы цы чысыл лæппуйы федта 
йæ мадимæ, ууыл... 
Тарасы рæвдыдтой цæф хæстонтæ кæмæн цы йæ къухы 
уыди, уымæй. 
153 

с<я *^4@)^^^^ &*> 
Асиат касти лæппумæ æмæ хъуыды кодта, кæд, мый- 
йаг, йæ чызг дæр искуы афтæ цæры æмæ йæ рæвдауынц 
æцæгæлон адæм, кæннод та кæд, мыййаг, искæй фæсдуар 
къулбæрзæйæ бады... 
Агъуысты скъаппы фæстейæ рацыд Сослан. Асиат æй 
исдуг нал базыдта. Йæ цæстытæ фæирд сты æмæ «и-и», — 
зæгъгæ, фæкодта. 
Сослан йæ мидбыл бахудт. Йæ риуы дзыппæй систа 
къухмæрзæн, райхæлдта дзы хъусцæджытæ. Рæвдаугæ, 
фæлмæн æвнæлдæй сæ бакодта Асиаты хъустыл. Хъусцæджы 
къах Асиаты хъусæй раппæрста цъылинаджы къæбæл... 
Чи лæдзджытыл, чи æнæ цонг, кæмæн йæ сæр баст æмæ 
йæ къах гипсы æвæрд, хæст кæй ныццæнкуылтæ кодта, 
уыдон лæууыдысты тыргъты, сæ фæрнджын, сæ хъазæн- 
хъул лæппу æмæ сæ зынаргъ æмбал Сосланæн фæндараст 
зæгъынмæ рацыдысты. 
Сослан рацыд лæдзджытыл. Исдуг æй нал базыдтой 
йе ’мбæлттæ. Йæ хæрзконд гуырыл аив бадти капитаны 
формæ. Йæ фæтæн риуыл сæууон хурмæ ферттив-ферттив 
кодтой йæ хæрзиуджытæ. Асиат цыди йæ фæстæ. Йæ ра- 
хиз къухæй хæцыд Тарасы къухыл. 
Дохтырты агъуысты дуармæ лæууыдысты: Езеты 
Андрей Андрейы фырт, Мæдинæ Марклены чызг, Сараны- 
фырт, Нинæ æмæ цалдæр сылгоймаджы урс халатты. 
— Фæцæут уæдæ, и? — сдзырдта Езейы фырт. — Дæ 
аразгæ къах рæхджы рæвдз кæй уыдзæн, уый дæ ма ферох 
уæд. 
— Бузныг, — загъта Сослан. 
Сараны-фыртæн тынг æнцон нæ уыд Асиатæн хæрзбон 
зæгъын, фæлæ нæй хуыздæр амал. 
— Уæ цæрæнбон бирæ, сымах руаджы абон уынын 
боны рухс, — зæрдиаг арфæ ракодта дохтыртæн Сослан 
æмæ æрбатыхст, Доционæн куыд раарфæ кодтаид, уый йæ 
армы не ’фтыд. Цард адджын у æмæ Сослан æрзоныгуыл 
кодта Доционы раз. 
Мæдинæ дæр хуыздæр уавæры нæ уыд. Фæтыхст. 
Йæ къухты æнгуылдзтæ æддæг-мидæг ауадысты æмæ 
ныхъхъæр кодта: 
154 

^ ^4§)^н@^^ р*> 
— Сисут æй! Сисут æй!.. — æмæ балыгъд дохтырты 
уатмæ. Тъахтиныл йæхи баппæрста æмæ ныккуыдта... 
Дзодзыккаты фæдыл кæсгæйæ, Сараны-фырты размæ 
иу хæстон бакатай кодта: 
— Цæргæ та кæм кæндзысты, цæргæ? 
Хирург æм бадзырдта: 
— Паддзахадон хæстонцæрæнуæтты фондæй сын ком- 
муналон хæдзары радтой дыууæ уаты. Сослан кусдзæн 
Джызæлы МТС-ы механикæй. Асиат дæр уым кусдзæн ме- 
дицинон хойæ... 
Уыцы бон изæрæй Сослан æмæ Асиат атындзыдтой ваг- 
залмæ алагираг поездмæ. 
Поезд йæ бæлццæттæм æнхъæлмæ каст хæкъуырццæй 
уффытæгæнгæ. 
Сæ зæгъинæгтæ нæма фæкъахыр сты, афтæ сæ поезд 
ныххæццæ кодта Алагирмæ, бонивайæнты. 
Æрдæг мæй лæууыд арвы астæу, стъалытæ кæрæдзимæ 
сæ цæстытæ ныкъуылдтой. Сослан æмæ Асиат цыдысты 
Алагиры уынгты. Сослан рæстæгæй-рæстæгмæ æрлæууы 
æмæ йæ куы цæмæй афæрсы, куы цæмæй. 
— Диссаг мæм уый кæсы, — дзуры Сослан, — æмæ мæ 
куыд фæрæзтай? 
— Дмæ-гъа, — æфсæрмæй дзуапп радта Асиат. 
— Куы мæ базыдтаис, уæд та куыд акодтаис? 
— Æмæ-гъа. 
— Тæрсгæ нæ кодтай? 
— Ау, куыд тарстæн демæ... Къухмæрзæн мæм куы 
равдыстай, уæд мæ зæрдыл æрбалæууыд, мæ галиу уæны 
кæронмæ-иу цыдæр куыд фæбыцæу, уый. 
— Иууылдæр диссаг сты, фæлæ мæ къам куыд радав- 
тай, уый æгæр æмбисонд у. 
— Æниу хъусцæджытæ дæ къухы куыд бафтыдысты, 
уый та куыд схуындæуа? 
— Ихæн дын нæу, — афарста Сослан. 
— Нæу. 
155 

«чй М®1^Н®И^ е*> 
Сæууон хуры тынтимæ бахæццæ сты Ногхъæумæ. Сæу- 
мæрайсом Ногхъæуы уынгты фæцæйцыдысты лæдзджы- 
тыл хæрзконд нæлгоймаг æфсæддон дарæсы æмæ рæсугъд 
сылгоймаг сау къаба æмæ сау бæрзондзæвæтджын туфли- 
ты. Быдырдзау сылгоймæгтæ сæ æхсырфытæ сæ уæхсчы- 
тыл, афтæмæй хæлæггæнгæ кæсгæ баззайынц сæ фæстæ. 
Уыцы адæмæй бирæты зыдта Асиат. «Уæ райсом хорз», — 
салам сын лæвæрдтой. Устытæ кæрæдзимæ бакастысты, 
кæмæн салам дæтты æнæзонгæ сылгоймаг? Ногхъæуы 
сылгоймæгтæй ничи базыдта, кæддæр фидисы сæрæн кæй 
дардтой, уынгты сабитæ кæй мæстæй мардтой, зæронд пы- 
султы чи цыди, уыцы Асиаты. 
Асиат æрæнкъард. Базыр-зыр кодта, ацы хъæумæ 
фыццаг хатт куы æрбакъахдзæф кодта, уый æрымысгæ- 
йæ. Сосланæй нæ аирвæзт йæ мидхъуырдухæн, рæвдаугæ 
хъæлæсæй йæм дзуры: 
— Ма кæн афтæ. 
Асиаты хъуыры кæуындзæг фæбадт, дзургæ ницы скод- 
та, фæлæ йæ сæр афтæ акъул кодта рахизырдæм æмæ Сос- 
ланы галиу уæхскыл аныдзæвыд. 
Лазæры хæдзары кæртмæ æххæст нæма бахæццæ сты, 
афтæ Сослан йæ худ систа. Мынæг куыдæй ныккуыдта... 
Куыдта Асиат дæр. Чысыл рæстæджы фæстæ Лазæры 
зынгхуыст тохынайæ скалд фæздæг... 
Асиат скъаппæй райста арахъхъы графин æмæ агуыв- 
зæ. Сослан агуывзæйы рауагъта арахъхъ. Рухсаг загъта 
Лазæрæн, Таймуразæн æмæ æппæт хæсты фæмард советон 
хæстонтæн. 
— Рухсаг ут, — ацахуыста æмæ æрæвæрдта стъолыл 
агуывзæ. 
Уымæл цæстытæ æмæ змæлгæ роцъойæ сфæрæзта дзу- 
рын: 
— Цы сахъ лæппутæ баззадысты хуысгæ хæстон бы- 
дырты!.. 
Æрбадт стъолы раз æмæ ма йæ ныхасмæ бафтыдта: 
— Гъеуæддæр раст нæ бакодта Зæринæ... 
Асиат æмбаргæ йæ сæр батылдта æмæ йæм бакаст: 
— Ма зæгъ афтæ. Æппæты бон нæу сидзæргæс ба- 
156 

с«Я Йх|®^^И®М^ &>> 
дын. Йæ каутæ куы æрызгъæлдысты, уæд фыццаг аз йæ 
цæхæрадоны иу кæрон сбийæггаг, йæ цæхæрадоны æрдæг 
радта. Дыккаг аз та... Афтæмæй йæ хай байуæрста.. Йæ 
картоф æмæ нартхор, æмбис зымæджы фаг дæр нæ кодтой. 
Колхозы кусыны хъару дæр æм нæ уыд. 
Сослан ныссагъæс, стæй бафарста тар цæсгомæй: 
— Дæ хорзæхæй, æхсæры къæцæлтыл ын чи 
ныкъкъаппа-къуппатæ кодта йæ цæхæрадон, уый чи у? 
Цавæр адæймаг у?! 
— Æхсæз мæймæ хæстæй чи фездæхт, ахæм лæг. 
— Зоныс æй? 
— Зонын, фæлæ дæ ницæмæн хъæуы. 
— Фæлæуу-ма, фæлæуу!.. — смæсты Сослан. — Цы 
цæсгомæй-иу æрлæууыд фронтовичы цæхæрадоны?! Дис- 
саг мæм уый кæсы æрмæст!.. Æви Байсогъуыры-фырт ис- 
кæйы бæхдонæй бæх давгæйæ фæмард!.. 
— Хорз, æндæр хатт æй бафæрсдзыстæм, — йæхицæй 
разы нал уыди Асиат. 
Æрсабыр Сослан. Дуар сæхгæдтой. Рацыдысты. Уын- 
джы сыл амбæлд зæронд ус, гогызы цъиутæн хæринаг 
лæвæрдта. 
— Дæ райсом хорз, — салам радтой усæн. 
— Уæ цæрæнбон бирæ, — раарфæ кодта сылгоймаг. 
Зæронд ус сын радзырдта, зæгъгæ,^3æринæ фæсхохмæ иу 
зæронд лæгмæ фæцыди чындзы. Йæ чызджы дæр йемæ 
акодта. с’ 
Чысыл рæстæджы фæстæ Сослан æмæ Асиат сæ ныхасы 
къуыбылой дардæй халгæ цыдысты, Асиаты райгуырæн 
хъæуы ’рдæм. Фæсте аззад дыргъцæхæрадон. 
— Асиат, — загъта Дзодзыккайы-фырт. — Ныр хъæумæ 
куы бацæуиккам, уæд куыд уаид? 
— Нæ, — йæ сæр батылдта Асиат, — æндæр хатт. 
Сослан бамбæрста Асиаты уавæр. Ныхасы уаг æндæр 
донвæдыл ауадзыны фæдыл загъта: 
— Акæс-ма, — ацамыдта хъæды къулмæ. — Кæс-ма, 
Куывддон бæласы бын цы дзæбæх зыны. Нал хъуыды 
кæныс Фыццæгæм майы дугъ? 
— Кæнын, — йæ сæр батылдта Асиат. 
157 

«ча М®^*^®Н> »>> 
Чысыл рæстæджы фæстæ Сослан æмæ Асиат лæууыды- 
сты сæ зынаргъ донхæрис бæласы бын. Къабузджын дон- 
хæрис цыма йæ бæлццæттыл цин кодта, афтæ базмæлыд, 
йæ къалиутæ хæстæг æруагъта зæхмæ, йæ рог сæр-сæр 
ссыди, раст цыма æппæт бæлас фестад егъау дзæнгæрæг, 
мынæг æхцон зæллангимæ... 
158 

п 
хай 
Хæсты 
СЫ В ЭБЛЛЭ6 ЧГТЭб 

«<» б^МИ^ й*, 
I СÆР 
Хуссар Ирыстон дæр Сафиатæн адджын цæрæн бы- 
нат нæ разынд æмæ та йæ базыртæ систа. Йæ хæзгул лæг 
Гæдоимæ атæхдзысты денджызы сæрты скæсæнырдæм. 
Аннæйы мæт æй æппындæр нæй. Йæ фырты та рæстæгмæ 
сидзæрты хæдзармæ ратдзæн. 
Аннæ куы бамбæрста, Сафиат йæ лæппуйы сидзæрты 
хæдзармæ æнæ ратгæ нæ фæуыдзæн, уæд ыл хинæй рацыд. 
— Æри йын йæ гæххæттытæ æмæ йæ æз ратдзынæн, 
мæхæдæг^дæр уым исты куысты ныллæудзынæн æмæ йæм 
мæ цæст дардзынæн. 
Сафиаты зæрдæмæ фæцыд уыцы хъуыды æмæ йын 
лæппуйы гæххæттытæ йæ ныхты фæсагъта. Аннæ 
æмбæрста, сидзæрты хæдзары сæ дыууæйæн дæр æнцондæр 
кæй уыдзæн, уый, фæлæ Сосланæй æфсæрмы кодта, кæд 
мард у, уæд — мæрдтæм, кæд æгас у, уæд та йын искуы 
куы бауайдзæф кæна, мæ лæппу иу ирон дзырд дæр куы- 
нæуал зоны, зæгъгæ. Æмæ йæ къухы гæххæттытæ куы 
бафтыдысты, уæд ацыд хæстæг хъæутæй иумæ æмæ хъæу- 
гæрон къуылых Микъолозы самандур хæдзары дуармæ 
æрлæууыд. 
11 Заказ №.• 1709 
161 

с*«> »^@МИ@М *>* 
Микъолоз æмæ йæ бинойнаг Данæ Аннæйы бахуыдтой 
сæрдыгон къулсарайы бын фосдонимæ æмкъул агъуыст- 
мæ. 
— Кæд ыл æрвæссыс, уæд табуафси, — загъта лæг. 
Аннæ йæ цæст ахаста, «агъуыст» схонæн кæмæн нæ 
уыд, уыцы къуымыл. 
— Тæдзгæ нæ кæны? — бафарста Аннæ. 
— Тæрккъæвда куы вæййы, уæд... 
— Гъемæ хорз... Адыууæ боны зындзыстæм. 
Цалынмæ сæхимæ цыд, уæдмæ йæ хъуыдыйы йæ ног 
хæдзары самадта пец, йæ къултæ йын байсæрста, чъырæй 
йæ сцагъта. 
Дыккаг бон Сафиаты кæртæй абырыд хъысхъысгæнгæ 
дыууæ галæй ивтыгъд уæрдон. Хæдзары дзаумæттæ дзы 
амад. Аннæ æмæ Артур мæгуыргурты лæуд кодтой. Ан- 
нæйы зæрдæйыл цыма, уыцы галтæ лæууыдысты, хæдза- 
ры дзаумæттæ та йын йæ сæр хостой, афтæ зын ын уыди 
сæ уынд. Фæлæ цы йæ бон уыди. Уынгмæ рацыдысты цып- 
пар адæймаджы: Аннæйы къухы пысулты баст, лæппуйы 
къухы — скъоладзауы хызын, Сафиаты къухы ног сæрак 
хызын, Гæдойы къухы та — сау чумæдан. Иуцалдæр 
сардзины куы ауадысты, уæд бахæццæ сты, фæндаг кæм 
фæсаджил, уырдæм. Æрлæууыдысты. Сафиат йæ фырты 
йæ хъæбысы акодта: 
— Мæ хъæбул, Астæуккаг Азийы хорз у, куыддæр 
æрбынат кæнæм, афтæ дæ акæндзынæн. 
Фæндаджы галиуырдæм — цæгатмæ, фæраст сты Гæдо 
æмæ Сафиат. Рахизырдæм — скæсæнмæ та араст сты Аннæ 
æмæ Артур. 
Цыдысты æнæдзургæйæ. Аннæйы зæрдæмæ нæ цæуы 
хинæйдзаг Гæдо. Бæлвырд ныхас ын нæй. Дæлæмæ дын 
куы зæгъа, уæд ды уæлæмæ цу. Гæдоимæ дард фæндагыл 
нæ, фæлæ мидхъæуы ацæуын дæр никуы бауæндид. 
Аннæ æмæ Артур сæ агъуыстмæ базылдысты, йæ цары 
фæйнæджытæ йын змисæй ныхсадтой, йæ къултæ йын 
байсæрстой. Чысыл джиппæй самандур скодтой æмæ сын 
Микъолоз самандур пец самадта. Бæстон æй байсæрстой. 
162 

«Чй М^^Н®^ *Ъ 
Данæ сын зырнæйзылд хъæдын сынтæг радта. Барæвдзытæ 
сты. Æппæт уыцы куыстытæ лæппу кодта уæнгрогæй. 
Иу изæр ног чъырæйцагъд агъуысты, хъарм пецы 
фарсмæ куы бадтысты, фæтæгены цырагъы рухсмæ къу- 
лыл- Аннæйы къухтæ цъындагæнгæ куы хъазыдысты, 
пецы та нартхоры кæрдзын къулы рæбын куы лæууыд, 
цæхæрмæ дæрддзæф, уæд Артур Аннæйы фарсмæ æрбадт 
æд чиныг. Йæ цæст ахаста агъуыстыл. 
— Нана, мамæ нæ куы хона, уæд нæ хæдзар куыд ныу- 
уадздзыстæм? 
Ус ницы сдзырдта. Ахъуыды кодта исдуг: «Йæ чысыл 
къухты фыдæбон дзы ис, мæгуырæг, æмæ дзы йæ зæрдæ 
нæ иртæсдзæн». 
— Нана, — рæвдаугæ йын йæ цонгмæ бавнæлдта 
лæппу. 
— 0 мæ цæст. 
— Æз никуыдæм ацæудзынæн нæ хæдзарæй. Ды та? 
— Æ& дæр, мæ хур... Бакæс-ма мын исты. 
— Цы? 
— Цы дæ фæнды, уый. 
Лæппу Къостайы «Иронфæндыр» арафæлдах-бафæлдах 
кодта: 
— Бакæсдзынæн «Æнæ хай».... 
Аннæ лæппумæ иртасын райдыдта афæстаг рæстæг 
ас адæймаджы æууæлтæ. Æвæццæгæн, æмбары, царды 
фæрæзтæй бирæтæй æнæхай кæй у, уый. Æмæ ныр дæр 
уыцы номимæ æмдзæвгæ, æвæццæгæн, уымæн равзæр- 
ста... о 
Сафиат æмæ Гæдойы фæнд афтæ уыд: æфцæгыл ахиз- 
дзысты Цæгат Ирыстонмæ, уырдыгæй та Хъаспийы ден- 
джызыл хъарм бæстæм. Йæ фыды хъæздыг бынтæй ма цы 
къæс баззад, уый аргъ йæ гуыбыныл ронбастæй нæ лæууы, 
мыййаг? Гæдойы зæрдæ алхæныны тыххæй, рæстæгæй- 
рæстæгмæ йæ къух йæ тыппыр гуыбыныл ахæссы, ома 
æхца нæм ис, æхца. Гæдо йæхи ныттар кодта, йæ бур ри- 
хийæн куы йæ галиу кæрон мæсты змæлд фæкæны, куы 
163 

ро ?4§З^М®)м *>> 
йæ рахиз. Сафиат бамбæрста, æхца уымæ кæй не сты, уый 
фæдыл мæсты у, уый. Æмæ сæ сфæнд кодта лæгмæ рат- 
тын. Иу къæдзæхы рæбын æрбадтысты. Сылгоймаджы 
рон сафтид, Гæдойы рон та байдзаг. Лæг йæ цæст йæхимæ 
æрныкъуылдта. Сафиат дзы дзæвгар хистæр уыд. Рагæй 
йæм йæ зæрдæ хаста, цалдæр хатты йæ ныууадзынвæнд 
дæр скодта. Фæлæ... 
Иу хуыцаубон, боныцъæхтыл Аннæты рудзынджы раз 
æрлæууыд Микъолоз. Йæ хъустыл ауад зæрдæмæдзæугæ 
мынæг хъæлæсы уагæй зард. Зарыдысты Къостайы «Хъуы- 
бады». Исдуг мидбылхудгæ лæугæ аззад. Стæй йæ цыма 
исчи фæрæхуыста, афтæ фесхъиудта, хъыг æм фæкаст. 
Лæппу зары, фæлæ зæронд та йæ дзых цæуыл ныххæлиу 
кодта, æви мын йæ фыдæбонджын хæдзары зары. Раджы 
сæ асурид, фæлæ чысыл лæппу йæ удылхæцæг у. Йæ хосы 
муртæ дæр уый руаджы хæдзар куы нæ ссарой, уæд баз- 
зайдзысты рæгътыл. Бæлвырд хъусы зарæджы ныхæстæ 
«...Дыгурмæ ахызт Адайы ’фцæгыл...» 
— Мæнау йæ зæнгтæ немыцаг æфсæйнæгтæй йедзаг 
куы уыдаиккой, уæд цы æфцæгыл ахызтаид, уый йын 
лæппутæ федтаиккой! — хъæрæй загъта Микъолоз. 
Цæмæй Аннæитæ бамбарой, уый дæр хуысгæ кæй нал 
кæны, уый, уый тыххæй бацыд сугсæттæн къодахмæ, 
фæрæтæй дыууæ дзæхсты ныккодта къодах, фæрæт дзы 
аив фæсагъд. Сонтæй акаст, боныцъæхтæ цы уынгыл 
бадт, уымæ. Тынг кадджын нæу йæ цæсты, сæумæра- 
джы сугсæттæны хъæр цы хæдзарæй цæуа, уый. Уæззау 
къахдзæфтæй фæраст Аннæты ’рдæм. Нал бауагъта зарæг 
кæронмæ азарын. Сындæг дуар бахоста. Зарæг фемыр. Ра- 
каст лæппу. 
— Дæ райсом хорз, баба, — салам радта Артур. 
— Кæй райсом у, уый хорзæхæй хайджын... — загъта 
лæг. — Аннæ нæма фестад? 
— Дæ райсом хорз, — уæгъд халаты ракаст Аннæ. 
— Аннæ, ацы хус рæстæг мæ хостæ мæ къухы куы баф- 
тыдаиккой... — фæтыхст Микъолоз. 
Цы зын бамбарæн уыд Аннæйæн, лæппуйы та куыстмæ 
164 

кæй агуры, уый. Иу хаттæй иннæ хатмæ йæ нал вæййы 
ауадзинаг, фæлæ йæ фæсдуар цæры. Абон æй йемæ бы- 
дырмæ картоф къахынмæ хонинаг бæргæ уыд. Ницыуал 
ской кодта 
— Сыфцæй ласыс? 
— Уæдæ? — фæхъæлдзæг лæг сылгоймаджы æмбаргæ 
фарстæй. 
— Лæппу, дæхи арæвдз кæн, — загъта Аннæ. 
Уынгмæ куы рацыдысты, уæд сыл сæууон ирдгæ йæхи 
расæрфта. Уасджытæ хъæу сæ сæрыл систой. 
Диссаг у уасæг, йæхæдæг ма æфтуанхъæдыл фæбады, 
афтæмæй адæмы базгуылы кæны. 
— Дæ худ æнгомдæр æркæн, — загъта лæг, — суазал 
уыдзынæ. 
— Нæ, уазал мын нæу. 
Микъолоз лæппуйæн амыдта стъалытæ, хæрдмæ скаст 
æмæ йæм дзуры: 
— Кæс-ма, ныртæккæ у фæззæджы мæйтæн сæ фыцца- 
джы кæрон. Дæ зæрдыл бадар, уалæ Авд хойы æмæ Фый- 
йауы лæдзæг кæм сты, уый. Ныр сæумæрайсом у, фæлæ 
чысыл фæстæдæр мæй, дыууæ мæйы фæстæ та изæрæй, 
æхсæвæрафон уыдзысты, ныр куыд сты, раст афтæ арвы 
астæу. Зæхх афтæ зилы. 
Артур исты зæрдылдаринаг хъуыддаг куы фехъусы, 
кæннод йæ царды исты диссаг куы вæййы, уæд йæхи- 
нымæр афтæ фæзæгъы: «Куы нæ мæ ферох уаид папæйы 
ссыдмæ». Ныр та загъта: «Куы нæ мæ ферох уаид дыууæ 
мæймæ». 
Хур <бæндæны бæрц куы суад, уæд схæццæ сты хох- 
рæбынмæ. Фахсыл куы фæхæрд кодтой, уæд-иу лæппу 
размæ азгъордта, куы-иу бастади, уæд-иу йæ мидбынат 
абадт. Куы-иу аулæфыд, уæд та-иу азгъордта. Микъолоз 
та цыд, уыцы иу цыды уагæй, афтæмæй сæ хосты раз 
æрлæууыдысты. Бæрз бæласы цæнгтæй арæзт мæхъийыл 
æрæвæрдтой авд-аст лæвæрæны хос. 
— Лæппу, æри-ма дæлæ сыджыты бын пыхц бæндæн, — 
сдзырдта зæронд лæг сагойæ хос мæхъийыл æфсæргæ. 
Артур рæвдз фелвæста пыхц бæндæн, йæ сыджыт ын 
165 

с*5 М®МН®НЙ *» 
æрцагъта æмæ йæ баскъæфта Микъолозмæ. Хосы мæкъуыл 
дзы æрбабастой мæхъимæ: дыууæ фарсы кæрæдзимæ, 
фæстаг фарс — разæй мæхъийы цæггондмæ — мæхъийы 
хъилтæ иумæ æлхынцъгонд цы цæггондмæ æрцæуынц, 
уымæ. 
— Баба, пыхц бæндæн цæмæн хуыйны, стæй йæ доны 
цæмæн нывæрдтай дысон, иннæ бæндæнтæ афтæ куы нæ 
фæкæныс? — бафарста Артур, мæкъуылы рæбын куы 
æрбадтысты, уæд. 
— Пыхц бæндæн быд у сусхъæды æддаг цъары мидæг- 
гаг цъæрттæй. Куысты размæ йæ хъæуы удайын. Хусæй 
сæтгæ æмæ скъуыйгæ кæны. Уымæлæй та йæ пыл дæр нæ 
аскъуындзæн. 
— Бацамондзынæ мын куыд бийгæ у, уый? 
— Уалдзæг. Сусхъæды лæппын талатæй рауадздзыстæм 
цъæрттæ æмæ сбийдзыстæм. 
Фестад, æрзылд мæкъуылы алыварс. Бауыгъта йæ: 
— Хорз баст у, — райста хъил, мæкъуылы бын æй ра- 
зæй атъыста. 
— Æз цæудзынæн разæй, — загъта Артур. 
— Нæ, мæ хур, — карзæй загъта лæг. — Фыдбылыз 
адæмы знаджы хай уæд. Цы нæ вæййы, куы нæ йæ бауро- 
май. Ды хæц фæсте. 
Ацы куыст лæппуйæн æнæ зонгæ нæ уыд. Æрхæцыд 
фæстейæ мæкъуылы бын, мæхъийы астæуккаг хъæдыл. 
Рафæндараст мæкъуыл. Микъолоз йæ хъилæй аразы 
мæкъуылы. Уырдыджы æгæр тагъд куы фæбыры, уæд хъи- 
лыл хæрдмæ схæцы æмæ хъилы фындз зæххы фæсæдзы, 
мæкъуыл æрлæууæгау кæны. Хъил чысыл фæныллæгдæр 
кæны æмæ та мæкъуылы бырд фæсæрæндæр вæййы. Хъи- 
лæй аразгæйæ быры мæкъуыл фахсыл дæлæмæ... 
Хур ныгуылæнмæ фæкъул, афтæ Микъолозы хосы чы- 
сыл мæкъуылтæ, цыма рагæй дæр комы бын уыдысты, 
афтæ лæууыдысты фæндагмæ хæстæг. Фæстаг мæкъуыл 
карз уырдыджы æгæр згъордта. Артур æй фæстейæ уромы, 
куы йæ фазыл абыры, куы дзуццæджы, куы йæ зæвæттæй 
нылхъивы зæхх. Иу фæзилæны, цыма Микъолозы къухæй 
мæкъуыл уромæн хъил феуæгъд, афтæ мæкъуыл ныййарц 
166 

<<а ^®ИйИ®^5 а>> 
бынмæ. Лæджы сæры, арв ферттывдау, февзæрд хъуыды: 
«Нал æй бауромдзынæн». Йæ дзыхы дзаг ныхъхъæр код- 
та... 
— Артур, ауадз! — æмæ йæхи иуварс аппæрста. 
Мæкъуыл æнæуромæгæй ныххæррæгъ кæмдæр комы 
бын. Лæг исдуг ницы бамбæрста, лæппу йæм бауад: 
— Баба... 
— Ма тæрс, — дзырдта лæг. — Дæхи нæ ныццавтай? — 
йæ къух ын йе уæхскыл æрхаста. 
— Нагъ. 
Лæг фестынмæ хъавыд, фæлæ æваст ныхъхъæр кодта: 
— Мæ къах, лæппу! Æнхъæлдæн, мæ къах саст у! — 
æрбадт фæстæмæ. — Лæппу, рæвдз азгъор Хуссаркоммæ, 
асæрды колхозæн хос кæм ссывтам, уырдæм. Нæ сыхы 
лæгтæ уым хос æфснайынц, фехъусын сын кæн. 
Артур цыппæрвадыгæй азгъордта Хуссаркоммæ. 
Хур аныгуылд, афтæ Микъолоз хуыссыд йæ хæдза- 
ры кæрдæгхуыз зырнæйзылд хъæдыл сынтæджы. 
Стæгсастæвæрæг зæронд Дыгыцийы йæм æрхуыдтой. Фед- 
та йæ. Нæ фыдхуыз, æнцъылдтæ къух, йæ риумæ цы урс 
зачъе хæццæ кодта, ууыл æрхаста. 
— Саст у зæнг синмæ хæстæг. 
— Мæ хостæ баззадысты! — ныккатай кодта Микъо- 
лоз. 
Артур цалдæр боны йæхи ракуырдта скъолайæ. Комы 
рæбынæй лæгуæрдонæй æрласта Микъолозы хос. Хохы 
фæхстыл цы хос баззад, уыдонæн та йæ бон ницы уыди. 
Фосы холлагæй не сфаг уыдзыстæм, зæгъгæ, Микъолоз йæ 
фос радта колхозмæ. Иунæг хъуг ма баззад йæ бирæ фосæй 
йæ кæрты. 
Зæнджы састимæ йæ æппæт низтæ дæр æртымбыл сты 
Микъолозыл. Иу изæр йæ размæ æрбахуыдта Артуры, йæ 
усы, Аннæйы æмæ сын афтæ зæгъы: 
— Уанион, уадзын дæ мæнæ хорз адæмимæ иу кæрты. 
Кæд базонай цæрын, дон бадæттæг дын уыдзысты. 
— Кæд нæ лæппу зынид, — йæ зæрдæ æрбауынгæг Да- 
нæйæн. 
167 

с^ у^81МИ@н «>> 
— Хуыцау хорз у, — тыхулæфт кæнгæ загъта лæг. Йæ 
галиу къухæй Артуры уадул æрсæрфта. — Лæппу, цу-ма, 
акæс, кæддæра Авд хойы æмæ Фыййауы лæдзæг кæм си- 
мынц? 
Артур фæсырх. Йæхимæ рамæсты, куыд дзы байрох 
стъалытæм цæст дарын... 
— Ныртæккæ, — загъта лæппу æмæ азгъордта кæртмæ. 
Арв уыди сыгъдæг, цыма сау хъæдабæ хъуымацыл цæхæры 
кæфой бапырх чынди, афтæ. Кæсы æмæ арвы астæумæ 
ссимынц авд фаззоны. Фыййауы лæдзæг сæ бынмæ чысыл 
дæлдæр хуссарвæрсты ссæуы. 
Чи зоны æмæ цас фæкастаид æрттиваг стъалытæм 
лæппу, йæ хъустыл кæуыны хъæр куы нæ æрцыдаид, уæд. 
Базгъордта мидæмæ. 
— Баба! — ныхъхъæр кодта Артур. Йæхи йыл фæдæлгом 
кодта. 
Хæдзар адæмæй айдзаг. Фæсæмбисæхсæв Микъолозтæм 
адæмы змæлд куы басабыр, уæд Аннæ æмæ Артур сæ сæртæ 
нывæрзæныл æруагътой. Аннæ афынæй, фæлæ лæппуйы 
цæстытыл хуыссæг нæ хæцыд. Хъуыды кодта, райсом йе 
’мбæлттæй кæмæнты зæгъдзæн ингæн къахынмæ Дыгыци. 
Фыццаг хатт нæ къахынц, мыййаг. Афтæмæй бафынæй. 
Райсомæй куы ракаст, уæд уарыд митæмхæццæ къæвда. 
Ас лæгау ныккатай кодта. 
Уыцы бон дыууадæс лæппуимæ Артур фæцæйцыд 
уæлмæрдтæм. Зæронд Дыгыци сын бацамыдта кæм 
къахгæ у, уый. Цыппар лæппуйы та йемæ акодта чырын 
кæнынмæ. 
Артур райста кирка, иу къупп, иннæ къупп... Йæ 
фарсмæ балæууыд йе ’мбал Будзийы кирка. Фæзынд уæгъд 
зæхх, белтæ йæ калдтой хæрдмæ. Афтæ зынди, цыма белтæ 
сæхæдæг калынц сыджыт. Уæраджы сæрмæйы æрфæн æй 
куы скъахтой, уæд сæм хъару нал уыд. Ноджы хуырджын 
рауад. Лæппутæн сæ хистæр Будзи фынддæсаздзыд уыди, 
кæстæр Куыдзийыл та цыдаид дæс азы, фæлæ уый дæр 
кæд сæрæн арæхст белимæ, уæддæр-иу афæллад. 
Лæппутæ бастадысты æмæ сæ белты хъæдтыл сæхи 
æруагътой. Къæвда, цыма фыдæнæн кодта, афтæ йæ уа- 
168 

с«2 М§З^М@^ *>> 
рынæй не ’нцад. Иучысыл куы аулæфыдысты, уæд Артур 
йе ’мбæлттыл йæ цæст ахаста. 
— Цæй, февналæм, æндæр уæлæсыхаг Елиозæн æнæ- 
хъæн къуыри куыд фæкъахтам, афтæ ныр дæр ныффæс- 
тиат уыдзыстæм. 
— Уæд зымæг уыди, — загъта Будзи, — стæй къуыри 
нæ, фæлæ æртæ боны. 
— Æмæ уæд гыццылтæ уыдыстæм, — сдзырдта æппæты 
кæстæр Куыдзи. 
— Устытæ нæм куы нæ фæкастаиккой, уæд къахтаик- 
кам къуыри, — карзæй та загъта Артур. 
Артур киркайæ хойы хуырзæхх, йæхинымæр ахъуыды 
кодта: «Мæныл та цыди уæд иуæндæс азы, ныр та мыл 
цæуы æртындæс». Йæ зæрдыл æрлæууыд, хъомгæс куы 
уыд, уæд йæ фос Елиозы цæхæрадоны кау куыд басастой 
æмæ йæ куыд фæнадта! Уый фыдæнæн ын нæ куымдта 
ингæн къахынмæ, фæлæ фефсæрмы йе ’мбæлттæй. 
Лæппутæ куысты тымыгъы бацыдысты æмæ нæ бафип- 
пайдтой, сæ размæ Аннæ æмæ ма иу Гитта тæбæгъимæ 
куыд алæууыдысты, уый. 
— Рацæут, исты ахæрут, — дзурынц сæм устытæ. 
Лæппутæй чи дзыхъхъы лæууы, чи хуыр бедрайæ 
хæрдмæ иста бæндæныл, чи бедра хаста чысыл æддæдæр. 
Дзыхъхъ куыд арфдæр кодта, афтæ йæ размæ обау та йæхи 
иста бæрзонддæр. 
Лæппутæ кæд æххормаг уыдысты, уæддæр сæ ничи 
фезмæлыд. Аннæ райхæлдта тæбæгъы баст. Тæбæгъы уыди 
æхсæз чъирийы æмæ сæ сæрыл карк къуыдыр фыхæй. 
Гитта дурынæй хъæдын къусмæ рауагъта къуымæл. Рух- 
саг загъта æмæ йæ æрæвæрдта тæбæгъы фарсмæ зæххыл. 
— Рацæут, мæ хуртæ, ахæрут, — дзуры сæм Аннæ. 
Тынг зын сæм фæкæсы марды тыххæй конд хойраг 
хæрын. 
— Кæмæ дзурынц? — дзуры та Аннæ. — Уæ фыдæбон 
Микъолозæн ныххæлар кæнут. 
Лæппутæ амбырд сты... 
Дыккаг бон изæрæй ныгуылæнырдыгæй сырхбын мигъ- 
ты æхсæнæй разынд сасиры йас хур. Артур æй ауыдта. 
169 

с*а М®^^М®^5 е*> 
— Лæппутæ, райсом хур уыдзæн, — сывæллæттæ сæ сæр- 
тæ аздæхтой ныгуылæнмæ. Сцин кодтой. Хур аныгуылд, 
фæлæ ма йæ тынтæй куы иу хохы цъупп арæвдауы, куы 
иннæ. Хæхты æхсæнты, ранæй-рæтты бадти уардихуыз 
мигъы къуымбылтæ. 
Дыгыци сæм рацыд, йæ сæр разыйы тылд бакодта. 
— Уæ цæрæнбон бирæ, уæ фыдæбон хæлар уæд Микъо- 
лозæн. 
Микъолозы æвæрæн бон уыди хурбон. Хуссарвæрстæ 
уайтагъд ахус сты, фæндæгтæ айсыстысты. Адæм цыдысты 
зианы кæртмæ. Сылгоймæгтæ, æнæбон зæрæдтæ, къуы- 
лых æмæ цæнкуыл лæгтæ. 
Сихорафон. Дыгыци бацыд зианы чырыны размæ, 
фæндарасты «дыууæ» ныхасы загъта. Лæппутæм ацамыд- 
та. Будзийы къухы цыппар хъилы. Чырыны бын сæ атъыс- 
та Дыгыци. Цыппар лæппуйы алæууыдысты иуырдыгæй, 
цыппар лæппуйы — иннæрдыгæй. Лæппутæ зыдтой, сæ 
асмæ гæсгæ сæ чи кæм лæудзæн, уый. Чырын фыццаг чи 
сисдзæн, уыдон нæ, фæлæ сæ ивгæ чи кæд кæндзæн, уый 
дæр бæрæггонд уыд. 
Артур лæууыд сæры ’рдыгæй рахиз фарс, йемæ лæу- 
уыд Будзи. Дыгыци сын ацамыдта йæ къухæй, сисут, 
зæгъгæ. Уанион ма бæргæ фæлæбурдта чырынмæ, фæлæ 
ма йæ къухтæ аныдзæвдысты уазал фæйнæгыл. Уæззау 
чырын уæз кодта хъилтыл, хъилтæ карстой чысыл саби- 
ты уæхсчытæ. Артур йæ разæйцæуæг лæппуйы æрчъитæм 
кæсгæйæ ахъуыды кодта: «Мæхъи дæр конд у цыппар бæрз 
хъилæй, чырын дæр хæссынц цыппар бæрз хъилыл». 
Данæ йæхи хойгæ атындзыдта йæ лæджы фæдыл... 
II СÆР 
Поли, Зæринæйы мад, царди Зæринæйы чызг Байсо- 
гъуырты Дианæимæ. Изæрæй райсоммæ, райсомæй изæрмæ 
зæронд ус æнхъæлмæ каст йæ фырт æмæ йæ сиахсмæ. Йæ 
сиахс Лазæры сæфты хабар кæд раджы сыхъуыст, уæддæр 
æм æнхъæлмæ кæсы. Хæст фæуыныл у æмæ æнæмæнг 
170 

с«я 31^@^^И®)^5 ъ» 
ссæудзæн йæ фырт. Фæлæ Полийы æнхъæлмæ кастæн сау 
хæст скодта кæрон. Йæ зынг бахуыссыд йæ фыртæн дæр. 
Йæ цæстысыг нæма байсыст, афтæ дыууæизæрастæу йæ 
дуармæ балæууыд сау бæхджын... 
— Тарнизæй фæзиан Зæринæ... 
— Мæ бæлццæттæй — мæ кард мæ кæрдбадзы, — загъта 
Поли æмæ Дианæимæ ралыгъди хохæй быдырмæ. Æрджы- 
нарæджы хъæуы балхæдта иу зæронд хæдзар. 
Хъуыди йæ скъæт æмæ кæркдон саразын. Колхоз æмæ 
йын сыхбæстæ феххуыс кодтой æмæ сарæзта скъæт. Йæ 
фæрстæ йын байсæрддзæн æмæ кæд хъуг балхæнын йæ 
армы бафтид. 
Поли быдырмæ ацыд. Дианæ дыууæ бедраимæ æрлæу- 
уыд æндæрæбоны сыджыты змæсты обаугонды раз. Йæ 
æмбæрзæн кæддаг базыхъхъыр кодта, бедрайы доны йæ 
къухтæ анхъæвзта æмæ сæ афсæрста сæртæг сыджыт 
змæсты... «Тъæпп-тъæпп» сахъарийыл кæрæдзимæ хæстæг 
тъæпп кæны змæсты луаситæ, хохаг сæнæрттау. Дон сыл 
бакалы æмæ сæ айсæрды. Йæ зæрдыл æрлæууыд скъола, 
куыд уыдзæн ног скъолайы?.. 
Йæ хъуыдыты нывæфтыды хал ын фескъуыдтой Поли 
æмæ сæ сыхаг зæронд лæг Тепсарыхъо. Раппæлыдысты 
Дианæйы куыстæй. Сæхи фæфистæг кодтой æмæ балæууы- 
дысты сæрдыныл. Дианæ сыджыткъухæй æрбадт зæххыл 
æмæ ... бафынæй. 
— Уæдæ та нын товартæ куыд фæасламдæр кодта 
нæ паддзахад и, — загъта Тепсарыхъо тута бæласы бын 
æрбадгæйæ. 
— Æ*ца нæй, æндæр æмбæлы цæрын. 
— Æмæ æхца дæр уыдзæн, — зæрдиагæй та загъта 
лæг. — Уæдæ сæ зынаргъ аргъæй куы æлхæнæм, уæд нæм 
фылдæр уыдзæн æхца?! 
— Хъуамæ бонæй-бонмæ царды уавæртæ хуыздæр кæ- 
ной, уæдæ ма нæ туг цæуыл ныккалдтам. Хæст басабырыл 
авд азы сæххæст, йæ æстæмы бацыд, — загъта Поли. 
— Æмæ нæ уыныс цы диссаджы арæзтæдтæ цæуы нæ 
бæстæйы? 
— Уый дæр диссаг у, — цымыдисæй загъта зæронд 
171 

г<2 ^4!®^^§^ &*» 
ус, — фæлæ уыцы пырх хæдзæрттæ, горæттæ куыд арæвдз 
кодтой. Иу бон нын быдыры газетты нывтæ æвдыстой, иу 
горæт куыд дæрæнгонд уыд æмæ йæ ныр куыд сарæзтой! 
— Æз дæр æй федтон. Уый Сталинград у... Дур дзы 
дурыл нал уыди. Иу ныхасæй, куыройуат уыди æмæ 
йæ сарæзтой, — йæ сæр батылдта ахъаззаг. — Уæллæй, 
Поли, нæ адæм хæсты цы хъару равдыстой, ныр йæ фæстæ 
хæлд хæдзарад йæ къахыл слæууынмæ æвдисынц, æз 
дын амæлон, ноджы æхсардзинаддæр. Раст нæ зæгъын, 
зæгъдзынæ?! 
— Раст зæгъыс, — сразы Поли. 
— Дæ сывæллон скъоламæ рæвдз у? 
— Иу бон нæм ахуыргæнæг æрбацыд, исты æххуыс, 
дам, дын бакæндзыстæм. 
— Хорз æмæ ма дæ скъоламæ ахуырæн æхца фидын нæ 
хъæуы. 
— Бæргæ, Тепсарыхъо, æмæ мын сидзæр куы нæ уаид 
æмæ йын йæ ныййарджытæ куы фидиккой æхца. 
— Уымæй раст зæгъыс, фæлæ ис ахæмтæ æмæ сын пад- 
дзахад пенси дæр нæ фиды, æхца дæр сæ ахуырыл фи- 
дынц. 
— Омæ мах уыдонимæ цы барыс?! 
— Уыдонимæ дæ нæ барын, фæлæ, зæгъын, кæд уы- 
донæн сæ фыд знаг уыдис, уæддæр сывæллæттæ цы аххос- 
джын сты, цæрын сæ нæ хъæуы? 
— Уый бæргæ афтæ у, фæлæ паддзахад йæхæдæг зоны, 
цы кæнгæ йын у, уый. 
Ралæууыд фыццæгæм сентябрь. Хъæлдзæгæй згъорд- 
той сывæллæттæ скъоламæ. Поли бахуыдта Дианæйы 5-æм 
къласмæ. 
Уырыссаг литературæ æмæ æвзаджы ахуыргæнæг Ар- 
мукъаты Ладемыр номхыгъдмæ гæсгæ дзырдта æмæ ба- 
дын кодта ног æрбацæуджыты. Дианæ лæууыд æппæты 
фæстæ. Бæлвырд хъуыста сусу-бусутæ. Фæлæ æртыккаг 
партæйыл дуары ’рдыгæй цы дыууæ чызджы бадынц, 
сæ иу фыдрæсугъд, уыдон хъаугъа кæнынц Дианæмæ 
кæсгæйæ. 
172 

с«а М®^1^®^^ «>> 
— Кæс-ма, уæлæ фæстаг чызг уырыссаг у. 
— Æцæг-æцæг, — загъта йæ фарсмæбадæг, — йæ 
къæхтыл дæр ботæтæ ис. 
— Ботæтæ дæр о, фæлæ йын цы цъæх цæстытæ ис! 
— Цъæх цæстытæ мæныл дæр ис, — фæзыст кодта 
рæсугъд чызг. — Фæлæ йæ цæсгом цы ирд у, æхсыр æмæ 
туджы æвдылд, дзыцца афтæ фæзæгъы. 
— Уырыссаг у, ууыл ныхас дæр нæй, — загъта фыццаг 
саулагъз чызг. 
Чызджыты быцæу фæбæрæг кодта ахуыргæнæджы ны- 
хас: 
— Байсогъуырты Дианæ Лазæры чызг, — дыууæ чыз- 
джы дисæй кæрæдзимæ бакастысты. 
Ладемыр иннæ скъоладзауты куыд хуыдта сæ 
бандæттæм, афтæ фæхæцыд Дианæйы цонгыл æмæ йæ 
фæхоны. 
— Махырдæм æй æрхоны, — мынæг хъæлæсæй ба- 
дзырдта саулагъз чызг йе ’мбалы хъусы. 
Ахуыргæнæг Дианæйы куыд хуыдта, афтæ скъоладза- 
утæн сæ сæртæ зылдысты сæ фæдыл. 
Дианæйы сбадын кодта хъаугъагæнæг чызджытæн сæ 
фæстæ. 
Дианæ сындæг æрбадт. Катайгæнгæ бакаст йæ разæй- 
бадæг чызджытæм, стæй акаст ахуыргæнæджы фæстæ. 
Игæрхуыз дæрдджын костюм аив бадти æрыгон 
лæппуйы уæнгтыл. Раздæхт. Æмбаргæ, фæлæ тызмæг, са- 
тæгсау цæстытæ ахаста къласыл. Йæ бæзджын сау сæры- 
хъуын хæрдмæ фаст. Йæ цæстæнгасмæ гæсгæ куы йæ иу 
æрфыг йæхи хæрдмæ фехсы, куы та йе ’ннæ... 
Рацыд цалдæр боны. Дианæ æрæгмæ зонгæ кодта йе 
’мкъласонтимæ. Тæлфаг нæ уыд. Дыууæ къуырийы ахуыр 
кæнынц æмæ фæйнæг æмæ йæ бандонæй æндæр къласы 
мидæг никæм ма уыди. Уый æмæ дын йе ’мбал, суанг 
лæппуты раз дæр скуыси вæййы. Ахуыргæнджытæ уай- 
тагъд бафиппайдтой, Дианæ æгæр æхгæдзæрдæ кæй у, 
уый, цыма къласы цардмæ стырзæрдæйæ кæсы. Ладемыр 
ма бафиппайдта, урочы рæстæг исчи къласы дуар куы 
173 

<<а М®^’3^®^ *>> 
фегом кæны, уæд куыд иу, афтæ сывæллæттæ сæ сæртæ 
дуармæ азилынц. Æрмæст Дианæ баззайы размæ æнцад 
кæсгæ. Исчи æрбацыд æви нæ, уый йæ мисхалы бæрц дæр 
не ’ндавы, афтæмæй схъомыл уыдзæн, Хуыцауæй æруа- 
дзæгау, æнæмæтæй. 
Фæлæ ахуыргæнæг рæдигæ кодта. Мадзура Дианæ 
æнкъары къласы цард æмæ скъолайы цард дæр. Æмбæрста, 
Ладемыр хæдзары бирæ кæй кусы, уый бæрæг уыд йæ 
куыствæллад къухтыл. Йæ разæй чи бадти, уыдонæй сау- 
лагъз чызг Фатъи у, иннæ та — Земæ. 
195... азы августы мæйы фыццаг бонтæй иуы Цæгат 
Ирыстоны педагогон училищейы раз бæласы æнцой йæ 
къухы гæххæттыты папкæ, афтæмæй æнкъардæй лæу- 
уыд чызг. Йæ уæлæ дæрдджын джиппæйфыст къаба æмæ 
ирон дзабыртæ. Фæсонтыл мыдхуыз дыууæ дзыккуйы 
быды. Училищейы дуармæ дыууæрдæм кодтой фæсивæд. 
Чи æнкъардæй, чи кæуындзастæй, чи та хъæлдзæгæй. 
Чызгмæ чи фемдзаст вæййы, уый сдзуры: «Цы рæсугъд 
у», «Цы даргъ дзыккутæ йын ис...» 
Уый уыди Дианæ... Сындæг къахдзæфтæй фæраст 
училищемæ. Директоры кабинеты дуарæй бахызт. 
— Цы зæгъыс, чызг? — афарста йæ директор. 
Уый къæмдзæстыгхуызæй радта салам. 
Директор, чызджы салам мисхалмæ дæр не ’рдаргæйæ, 
афтæ афарста: 
— Куыд кæсын, афтæмæй «дыууæ» ралухтай, и? 
Дзырд «ралухтай» чызджы зæрдæ кардæй акарста. 
— Æвæццæгæн, фæрæдыдысты... Фыссынæй æвзæр 
бæрæггæнæн никуы райстон. 
Директоры зæрдæмæ нæ фæцыд чызджы къæй- 
ных дзырд. Стæй, дæ хорзæхæй, бацæуынмæ та йæм йæ 
ныфс куыд бахаста?! Гуыппырсар ныййарджытæ йæм 
минæвæрттæ куы кæнынц, уæд?! Фестад. Рудзынджы 
размæ бауад, йæ роныл йæ къухтæ ахаста йæ гуыбынæй 
синтæм, фездæхт Дианæмæ. 
— Адонмæ ничи кæсы? Тæсчъы дзаг рæдыдтæ чи 
скæны, уый нæ рæдийы, фæлæ мах! Гъы! — æркаст чызгмæ 
174 

<ча 9^4®^»^(§^ й>» 
къахæй сæрмæ. — Зонын хъæуккаг ахуыргæнджыты 
бæрæггæнæнтæ... 
— Мах ахуыргæнджытæ хорз сты, — загъта Дианæ. 
Директор рамæсты æмæ фæтъæлланг ласта. 
— Чызг! Дæ зонындзинæдтæ равдисынæн дын уыди 
сæрмагонд рæстæг лæвæрд! Ницы зонындзинад равдыстай. 
Цы ма дæ фæнды?! 
Дианæ йæм сæркъулæй бакаст æмæ ныфсджынæй загъ- 
та: 
— Мæн фæнды мæ куыст фенын!.. 
— Не ’мбæлы! — фæхъæр кодта директор. Стъолмæ 
базгъордта, цыдæр цæппæр дзы фелхъывта. Æрбацыд 
хæрзхуызтæ сылгоймаг-секретарь. 
Директор секретары фæрсы, йæ къухтыкæлмæрзæнæй 
йæ лæгуын сæры хид сæрфгæйæ: 
— Дæ хорзæхæй, базон-ма ацы чызг цавæр у, кæцон? — 
æрбадт бандоныл. — Искуы ацы фæлварæнты рæстæг фæ- 
уыдзæн. Адæм мын мæ сæр разилын кæнынц. 
Сылгоймаг æнкъардæй загъта: 
— Сидзæр чызг у... Ничи йын ис. 
— Куыд ничи? Нарты Сосланау дурæй гуырд у? 
— Йæ фыд хæсты фæмард, йæ мад та ам амард... 
Секретары ныхасмæ кæронмæ нæ байхъусгæйæ загъта 
карзæй директор: 
— Ацы сидзæртæн, хæсты сидзæртæн, сæ зондахаст га- 
лиу у! 
Зæрдæуынгæгæй бафиппайдта сылгоймаг: 
— Сидзæр йæ риуыгуыдырæй лæгæрды царды быдыры 
йæ гутон... 
Учййищемæ кæй не сфæрæзта фæлварæнтæ, ууыл хъыг 
кодта Дианæ. Кæд Поли дæр мæстæлгъæд уыди, уæддæр 
йæ ныфс нæ асаст æмæ загъта: 
— Хуыздæрæн кæд афтæ рауад, уæддæр бæрæг нæй. 
Скъола æххæстæй каст фæу. Стæй дæ ме ’фсымæрмæ Ле- 
нинградмæ арвитдзынæн. Уым хойраджы техникум дзæбæх 
ахуыргæнæн уагдон у, мæнмæ гæсгæ, стæй ме ’фсымæры 
зæрдæмæ дæр цæуы... 
175 

с«а М®МН®М^ ъ>> 
III СÆР 
Иу уалдзыгон бон фæссихор Дзæуджыхъæуы горæт- 
гæрон рынчындоны бацæуæны кæрты, æрвхуыз ахуырст 
даргъ бандоныл бадтысты нæлгоймаг æмæ сылгоймаг рын- 
чындоны уæлæдарæсы. Мынæг хъæлæсæй ныхас кодтой. 
Уыдон уыдысты Сослан æмæ Асиат. Сæ рæзты уынгмæ 
аивгъуыдтой урс халаты сылгоймаг æмæ хæрзконд чызг 
скъоладзауы дарæсы. Йæ фæсонтыл цонджы стæвдæн сау 
дзыккуйы быд. Сослан бафиппайдта Асиат чызджы фæдыл 
кæсгæ кæй баззад, уый, æмæ йæм рæвдаугæ сдзырдта: 
— Ныууадз, курын дæ... 
Цыма сæ исчи бандонæй фехста, афтæ æмбаргæ дæр 
нæ бакодтой уынгмæ куыд фæраст сты, уый. Асиат 
йæ зæрдæйыл хæцгæ, Сосланы галиу къах хъыррыст- 
хъыррыст кæнгæ, афтæмæй тырныдтой автобусты æрлæу- 
уæнмæ. Уыдонæн дæр сæ бахæццæ, автобусæн дæр йæ 
фæраст. Чызгæн ма ауыдтой æрмæстдæр йæ фæсонтæ. Чи 
зоны æмæ Асиат бастад, науæд та уыцы чызджы фæсонты 
уындæй йæ зæнгтæ фæдон сты. Сосланы цонгыл йæ уæз 
æруагъта æмæ фæстæмæ раздæхтысты. Сослан æм дзуры: 
— Асиат, мæ хур, ныр уал азы цал чызджы уыныс, 
уалыл афтæ дæхи хæрыс?! Куы нын загътой, фæсарæны 
службæгæнæг булкъон æй райста, зæгъгæ, уæд ын ам 
æнхъæл цæмæн дæ? 
Сылгоймаг ницы сдзырдта, афтæмæй йæ галиу уæхск 
æмæ сæр баиу кодта, ома, нæ зонын. 
Чызглмæ чи ацыд, уыцы дохтыр æрбацæйуад сæ рæзты. 
Ауыдта сæ æмæ дзыхълæуд фæкодта, стæй Асиатмæ аца- 
монгæйæ афарста: 
— Цы кæны? 
Сослан æмæ Асиат бакастысты дохтырмæ. 
— Дохтыр Доцион! — хъæлдзæгæй сдзырдта Сослан. 
— Сослан, Асиат!.. 
Кæрæдзиуыл ныццин сты. Мæдинæ йæ галиу къух 
Асиаты дæларм акодта, рахиз та Сосланы. 
— Радзурут-ма, кæм фесæфтыстут? Цы кæнут? Куыд у 
уæ лæппу «госпитæлы фырт?» 
176 

с*й М@^ЗН@^ *>> 
— Нæ «матортæ» магуса кæнынц æмæ сæ цалцæг 
кæнæм... — хъазгæмхасæнтæй дзуапп радта Сослан æмæ 
бандонмæ фæраст сты. 
— Цомут мидæмæ, — зæрдиагæй загъта Доцион. 
— Нæ... Мæнæ уæлдæфмæ абадæм, — загъта Сослан, — 
мах æвдæлон адæм стæм, фæлæ кæд дæу не ’вдæлы, мый- 
йаг, — хатыр курæгау бакаст Мæдинæмæ. 
— Мæ куыст раджы фæдæн, фæлæ... — абадт се 
’хсæн. — Кæм фесæфтыстут, уæддæр? 
— Мах уыдыстæм Бухары. Уырдыгæй алы рæттæм 
фæфыстам писмотæ, нæ сывæллæтты агуырдтам. Фæлæ 
никуы æмæ ницы, — загъта хъуыдыджын цæстæнгасæй 
Сослан. 
Доцион æрæнкъард. 
— Нæй гæнæн. Зынæн фидар уæвын хъæуы. Æмæ уæ 
лæппу та куыд у? 
— Куыд нæ уыныс, афтæ стæм нæ лæппуйæ дæр, — 
загъта та Сослан. 
— Цы кодта? — цымыдисæй афарста Доцион. 
Асиатæн йæ зæрдæ уынгæг кодта, архайдта йæ цæссыг 
уромыныл æмæ ницы дзырдта. 
— Йæ мад æй акодта. 
— Йæ мад?! 
— Цæвиттон, дард Бухары скъоламæ æрцыд мæскуы- 
йаг къамис. Къамисы уæнгтæй иу сылгоймаг бадти 6-æм 
къласы, сæ лæппу кæм ахуыр кодта, уым. Ахуыргæнæг 
Тарасы ракодта фæйнæгмæ. Куы йæ ауыдта, уæд йæ размæ 
ауад, лыстæг æм ныккаст. Тарасæн йæ фындзы бын гали- 
уырдыгæй уыди æндахау нос, уымæ йын каст, афтæмæй 
базыдТа’ йæ лæппуйы... 
Исдуг сæ ничи ницы дзырдта. Доцион йæ миддунейы 
тынг катайы бацыд. Искуы ууыл дæр ахæм бон куы акæ- 
на?! Фестад. 
— Æмæ уæ хъуыды кæны, хъуыды, лæппу? — тыхст- 
хуызæй та афарста Мæдинæ. 
— Куыд нæ? — сыгъдæгзæрдæйæ загъта Сослан. — 
Уалдзæджы скъолайы уæгъд рæстæг нæм ссыдысты. Ныр нæ 
куы базониккой рынчын стæм, уый, уæд ам æрбалæууиккой. 
12 Заказ № 1709 
177 

<*«> у^@^^М@^й а^ 
— Цæугæ дæр ма нæ! — загъта Доцион. Аджих, стæй та ба- 
фарста, — æвæццæгæн уый фæстæ ралыгъдыстут нæхимæ? 
— 0, — дзуапп радта Сослан, — фæлæ бынтондæр 
уымæн рацыдыстæм æмæ Хуыцауæй бузныг, мæнæ Аси- 
ат, куыд фæзæгъынц, сдзæбæх. Стæй нæхимæ хуыздæр у, 
ууыл ныхас дæр нæй. 
— Кæцы терапийы уæм зилынц æмæ чи у уæ дохтыр? 
— Фыццæгæм. Дохтыр — Хъупейы-фырт. 
— Уый хорз дохтыр у, адæймаг та ноджы хуыздæр. Æз 
дæр ам куыстон 4-æм хирургийы. Фæлæ, уæ фарн бирæ, 
мæ чызг астæуккаг скъола фæци каст æмæ Ленинграды 
институтмæ йæ ных сарæзта. Иунæгæй йæ нæ уадзын. 
Райсом цæуæм... 
— Иунæг чызг дын уыди, мæнмæ гæсгæ, — загъта Сос- 
лан. 
— Иунæг, мæнæ автобусмæ йемæ рацыдтæн... — дзуапп 
радта æмæ уыцы цъусдуг рацахста арвæрттывдау Сослан 
æмæ Асиаты фæдзуарæвæрд цæстæнгас æмæ фæджих, стæй 
сæ рæвдз афарста, — мыййаг исты аипп загътон?! 
— Цытæ дзурыс?! — йæ сæр батилгæйæ фæрæвдз Асиат. 
— Дохтыр Доцион, — тæнзæрдæйæ сдзырдта Сослан дæр. 
Æмæ уæд Мæдинæ йæ ныхас дарддæр ахæццæмæ 
бавдæлд: 
— Мæн та ма цыдæр гæххæттытæ бабæстон кæнын 
хъæуы... 
— Бахатыр кæн, æмæ институты æмдзæрæн нæй, — ба- 
фарста Асиат. 
— Ис, кæй зæгъын æй хъæуы, фæлæ ис фæрæз дæр. 
Цæвиттон, нæ госпитæлмæ раст дæу рæстæджы, Сослан, 
æрбаластой цæф артиллерист Кузнецовы. Ныр дæр службæ 
кæны Советон æфсады сæрмадзанты хæйтты, ленинградаг. 
Фарон Кисловодскы улæфыдысты æд бинонтæ æмæ мах 
дæр абæрæг кодтой стыр æгъдауимæ... Уый нын бахъуыд- 
дæгтæ кодта. Ленинграды рæстæгмæ цæрынæн æрфыст 
тынг зынтæй къухы æфты. Уый фæстæ коммуналон хæдза- 
ры дзæбæх стыр агъуыст. Уыцы гуыргъахъ хъуыддæгты 
фæстæ куыст ссарын зын нæу. Æмæ кусдзынæн Урицкийы 
номыл рынчындоны, Фантанкæйы къанауы раз. 
178 

г<а ^4®^^М®5^ 9» 
— Æнæ адæмæй цæрæн нæй, — загъта Асиат. 
— Зæрдæхæлар адæмтæ бирæ ис, — йæ хъуыды загъта 
Сослан дæр. 
— Егъау у Кузнецовы æххуыс, — дзуры дарддæр 
Мæдинæ, — ныхас дæр ыл нæй, фæлæ уый куы нæ уыда- 
ид, уæддæр горæтмæ хæстæг хъæутæй иу дзæбæх зæронд 
усмæ цардаиккам. Горæтмæ та мæ чызг згъордтаид элект- 
ричкæйы, куыд мингай студенттæ, афтæ, — загъта æмæ 
йæ сæр рæсугъд хæрдмæ сисгæйæ фестад. 
Фестадысты Сослан æмæ Асиат дæр. 
— Æнæниз ут, — раарфæ кодта Доцион æмæ фæраст 
рынчындоны сæйраг дуармæ нæ, фæлæ галиуырдæм — те- 
рапевтон хæйттæм. 
Уыцы бон изæрæй Доцион дыууæ дзаг хызынимæ 
рынчынфæрсæг бацыд Сослан æмæ Асиатмæ æмæ йыл 
хъæлдзæг æмæ æфсæрмдзастæй тынг бацин кодтой. 
Хирург æрбад бандоныл æмæ афтæ радзырдта: 
— Хъупейы-фыртимæ ныхас кодтон, æркастæн уæ 
низыхатты историтæм æмæ раст зæгъын: мæ зæрдæ уæ 
барухс. Æрмæстдæр уæ нервытæн сæ рохтыл æрхæцын 
хъæуы, æндæр уæм ницы низыхатт ис, Хуыцауæй бузныг. 
Фæлæ, бахатыр кæнут, æз уын фæндгæнæгæн нæ бæззын, 
фæлæ цот хъæуы... 
Уыцы ныхас фехъусгæйæ сæ дыууæ дæр асырх сты 
фырæфсæрмæй, фæлæ Мæдинæ йæхи афтæ дардта цыма 
сын сæ фефсæрмы нæ бафиппайдта. Æппынфæстаг Сосла- 
ны армы бафтыд: 
— Ды, Доцион, тынг зæрдæхæлар адæймаг уыдтæ æмæ 
дæ. Æз дæ руаджы цæрын... 
Æртæйæ дæр бахудтысты... 
IV СÆР 
Доныскъæфæнты къуырийы бонтæй иуы Дзæуджы- 
хъæуы дзулфыцæн заводы цехы дуарæй бахызтысты за- 
воды директор абадгæ чызг Саукалмты Зузу æмæ Ленин- 
179 

<*«> ^4®^^^^ «** 
градон хойраджы техникум фæуыны диплом йæ дзыппы 
афтæмæй — Байсогъуырты Дианæ. Цехы куы фæцæйцы- 
дысты, уæд кусджытæ лæугæйæ аззадысты... Зузуйы раз 
сæм æнæзонгæ чызг æрдхæрæны рæсугъд фæкаст. Раст 
цыма æрдзмæ нал сфаг адæмæн цы лæвæрттæ кодта уы- 
донæй, Зузуйы куы фæлдыста, уæд. Æмæ цыма негртæй 
ракуырдта сау фæтæн цæсгом, фæтæн фындзимæ, мыстæй 
та — лыстæг сау цæстытæ мæнгард цæстæнгасимæ, ирон 
адæймагæй та ракуырдта ирон æвзаг. Æмæ йæ æцæгдæр 
фыццаг фенды ничи схондзæн ирон. Æмткæй райсгæйæ, 
уыди монгойладжы хуызæн. Йæ цæстæнгасæй нæ аирвæзт 
кусджыты цымыдисдзинад. Хыссæзмæнтæг сылгоймаг 
егъау æнтуаны аг батылдта хыссæзмæнтæн машинæмæ, 
скусын æй кодта. Аг зилын райдыдта, йæ мидæг змæлыд, 
галы сыкъатау, егъау хыссæзмæнтæн. Агмæ калди дон, 
сылгоймаг Дианæйы ауыдта æмæ джихæй аззад, айрох 
дзы ссад рауадзын. 
Бацыдысты хыссæзмæнтæн машинæты размæ. Дианæ 
салам радта кусджытæн æмæ æрлæууыд, джихæй кæсгæ 
цы сылгоймаг баззад зилгæ аджы уæлхъус, уый раз, стыр 
хъыгзæрдæйæ загъта йæ фыццаг дæсныдзинад хæрзхъæд 
дзул кæнынæн: 
— Цы кусыс?! Рауадз ссад... — дисæй скаст Зузумæ, 
фæлæ уый æнцад лæууыд. Бæрæг уыди, ахæм хъуыддаг 
фыццаг хатт кæй нæ уыны цехы, уый. «Галы сæр» мæсты 
змæст кæны æнтуан æмæ афтæ зынди, цыма голлаг æхсы- 
ры аджы æхсынц. Дианæ агмæ ацамыдта: 
— Æнæ ссадæй æнтуан доны змæнтын стыр рæдыд у. 
Ссады хæрзхъæддзинад дон æхсгæ кæны. Хыссæ вæййы 
æнæхъару, æфхæрд. Ахæм хыссæйæ хæрзхъæд дзул ни- 
куы рауайдзæн. Ирон æмбисонд афтæ зæгъы: «Кæрдзын 
арынджы сфыцы»... 
Хыссæзмæнтæг хатыр ракуырдта, айрох мæ, зæгъгæ, 
æмæ аджы сæр æрæхгæдта. Ссад рауагъта. Дианæ бамбæр- 
ста ссад бæрцгай агмæ куыд цæуы, уый. Зузу фæраст хыс- 
сæхæйттæгæнæн машинæтæм, фæлæ йæм Дианæ дзуры: 
— Ссад хыссæзмæнтæн машинæтæм кæм цæуы, уыдон 
куы федтаиккам. 
180 

с*? М©Н>Н©М <»*> 
— Табуафси, — фæхæрд кодтой цармæ æвæрд асинтыл. 
Ссадлуарæн машинæтæй луæрст ссад хыссæзмæнтæн ма- 
шинæтæм кæм цæуы, уым æхсаргардау цæхгæрмæ æвæрд 
сты магниттæ. Сусæны мæйы мыдыбындзыты æвзæн бæла- 
сы къалиуыл куы æрзæбул уа, афтæ магнитыл бæзджын 
фæлтæрæй ныххæцыдысты ссады цы æфсæйнаджы фыд- 
лыстæг муртæ ис, уыдон. 
— Ныртæккæ сменæйы технолог æрбацæудзæн æмæ 
сæ бакой кæндзæн, — стырхъыгзæрдæйæ загъта Саукал- 
мон æмæ ма йæ ныхасмæ бафтыдта. — Алы сменæ дæр сæ 
сыгъдæг кæны. 
Чысыл рæстæджы фæстæ Зузу æмæ Дианæ лæууыдысты 
дзулфыцæн пецты раз. Фараст пецы дзыхæй, чъырсудзæн 
гарнатау, калди тæвд, алы пецы дзыхмæ дæр лæууыд сыл- 
гоймаг. Йæ хидæй йæ фæсонтæ хуылыдз, исдуг афтæ зын- 
ди, цыма йæ урс хæдонæн йæ фæсонтæ тар хом хъуыма- 
цæй æмпъызт сты. Хæдæттæ сæ фæсонтыл нындæгъдысты. 
Пецы раз æвæрд ис стъол. Стъолæн пецы ’рдæм фарсыл 
дыууæ уыдисны бæрц æфсæйнаг лыггæгтæй талачъигонд. 
Дзулфыцæг пецæй исы æртæ дзулфыцæн джиппы иумæ 
æндæгъдæй. Хойы сæ резинæ обаугондыл. Кусæджы га- 
лиу фарс лæууы хыссæйæ дзаг джиппыты вагон, йæ рахиз 
фарс — дзулæвæрæн вагон. Дзулфыцæджы рæвдз архай- 
дыл цæст нæ хæцы. Рæвдз æвдæлон кæны пецæй дзулты 
тæрхæг, хыссæйæ дзаг джиппытæ дзы авæры, афтид джип- 
пытæ кæрæдзийы сæрыл ацамайы æмæ сæ авæры галиу 
фарс вагоныл. Куыддæр стъолы дзаг дзултæ æвдгæйттæй 
æвæрд фæвæййы, афтæ та пецы дзыхы раз алæууы дзулæй 
дзаг тæрхæг... 
Афтæ дзулфыцæджы сулæфыны бон дæр нæй. Кæрой- 
наг — фарæстæм пецыл лæууыди сидзæргæс Гормонты 
Азæ — фондз сывæллоны мад. Йæ фарсмæ — æстæм пе- 
цыл та куыста йе ’мбал Селфуткаты Уæлмес, æнæзæнæг 
уагъд ус. 
Зузу æмæ Дианæ æрлæууыдысты цехы кæрон бригади- 
ры стъолы раз. Директор егъау дуармæ ацамыдта. 
— Дзул цæуы экспедицимæ, уым аст сахаты алæууы, 
стæй йæ арвитæм дуканитæм. 
181 

оса й^®МН®М^ &-> 
Дианæ йæ цæст ахаста дзултæй дзаг вагæтты тыгуырмæ. 
Азæ экспедицийæ афтид вагон кæуылты æрбаластаид, уый 
нæ уыд æмæ Дианæ аиувæрстæ кодта вагæттæ. 
— Бригадир кæм уа, цымæ? — тыхстхуызæй загъта 
Зузу. 
Дианæ Зузумæ комкоммæ бакаст: 
— Хорз уаид, пецы разæй дзулы вагæттæ айсын. 
— Ома куыд?! — Дианæйы хъуыды кæронмæ зæгъын 
нæ бауагъта, афтæмæй афарста директор. Уымæ уыди 
хорыссыны дæсныйад. Дзул фыцыны технологийæн ма 
цыдæртæ æмбæрста, фæлæ дзулфыцæн заводты ифтонг- 
гарзтæн та мур дæр ницы. 
— Стъолтæ дæр баивын хъæуы къаддæртæй, — загъта 
та Дианæ. 
Зузуйы лыстæг сау цæстытæ æдзæстуарзон æрттывд 
фæкодтой, фæлæ уæддæр цымыдисæй бафарста: 
— Бæлвырддæр-ма радзур. 
— Фараст пецы рæзты ауадзын хъæуы згъоргæ гæрз. 
Гæрз згъордзæн хуынкъгонд стъолты бынты. Дзулфыцæг 
калдзæн дзултæ стъолмæ, стъолæй хаудзысты гæрзмæ, 
гæрз сæ скъæфдзæн экспедицийы æвæрд егъау зилгæ 
стъолмæ. Зилгæ стъолы раз лæудзысты дыууæ кусæджы 
æмæ сæ æвæрдзысты вагæтты. Уæд, — ацамыдта тыгуыр 
вагæттæм, — цехы ахæм хъуыддаг нæ уыдзæн. Уыцы 
фæрæз зын саразын нæу, йæ хъуыддаг та у стыр уæлахиз. 
Дзулфыцæджы хъаймæты куыст фæрогдæр уыдзæн дыу- 
уæ хатты: иуæй йæ дзул амайын нал хъæудзæн, иннæмæй 
та йæ рахиз фарс уыдзæн уæгъд æмæ йæм дзулы тæвды 
бæсты цæудзæн уæлдæф. Мæгуырæг, æнæуый дæр пецы 
дзыхæй чысыл тæвд куы нæ кæлы, стæй цех уыдзæн па- 
рахатдæр. 
Цалынмæ Дианæ йæ сыгъдæг зæрдæйы фæндтæ дзырд- 
та, уæдмæ Зузу та йæхинымæр фидар фæнд ацарæзта: кæд 
дзулфыцæн заводты ахæм арæзтад ис, уæд æй ацы ни- 
цæйаг чызгæй цæмæн иса? 
Йæ цæст йæхимæ æрныкъуылдта... Уæлдæр ахуыргонд- 
дзинад кæмæ уа, уый, мыййаг, нæ зоны, куыд кусгæ у, 
уый?! 
182 

с«а 9^Р^^§)^ «>> 
Дианæ æнхъæл уыди æмæ йæм Зузу зæрдиагæй хъусы 
æмæ йæ афарста: 
— Хахнывтæ æрбахæссон? 
— Нæ. Нæ хъæуы, — фидарæй загъта Зузу. — Заводы 
бон нæма бауыдзæн. 
Сæ размæ æрбацæйцыд бригадир Баранов, йæ къухы 
дыууæ ног цинк бедрайы. Дианæйы куы ауыдта, уæд йæ 
бедраты дзыгъал-мыгъул ссыди вагæтты æхсæн... 
Дианæйы дæсныйад уыди техник-технолог, фæлæ йæм 
ахæм зæрдæрухс куыст не ’рхауди. Технологтæй куыс- 
той сæрмагонд ахуырад кæмæ нæ уыдис, фæлæ ацы за- 
водмæ æрыгон чызгæй чи æрбацыд, урс дадалитæ дзы 
чи рауагъта, ахæм сылгоймæгтæ, пенсиисджытæ дæр. 
Кæй зæгъын æй хъæуы, уыдон сæ бынæттæн тæрсгæйæ 
Дианæйæ сæ удхæссæг федтой. Саукалмоны ма хуыздæр 
цы хъуыди æмæ йæ иу сменæйæ иннæмæ æппæрста. 
Æппынфæстаг ын йæ бар бакодта æнæхъæн бригад. 
Куыста сыгъдæгзæрдæйæ. Æмбæрста кусджыты уæззау 
куыст, фæлмæн сæм дзырдта, фæлæ сæ домдта куыст дæр. 
Йæ цæст дардта кусджыты æдасдзинадмæ. Дыууыназ- 
дзыд чызгæн иттæг зын уыди сменæйы сæргълæууæгæй 
кусын. |1æ бригады уæнгтæй се ’ппæтæй кæстæр уыди. 
Кæд иттæг сыгъдæгзæрдæйæ куыста, уæддæр заводы 
æмбырдты йе ’взæр куысты койæ æндæр ницы уыди. 
Сменæйы куысты хыгъд уыди æппæтæй æвзæрдæр. «Ау, 
уый куыд у?» — йæхи фæрсы æдзух, фæлæ йæ æнæхин 
сæр ницы ахсы. Уæвгæ æнкъары заводы цыдæр хъуыд- 
даг ис, фæлæ цы?! Сменæйы размæ ссад, хыссæтæ æмæ 
æндæр хъуыддæгтæ раст райсы, пъланмæ гæсгæ йе сса- 
дæй цас æмбæлы, уыйас дзул ратты экспедицимæ. Куы 
йæм хъуаг рауайы ссад, куы та уæлдай. Уый бирæ рæдыд 
нæу дзулфыцыны кондадоны хъуыддаджы. Ахæм брига- 
диртæ ис æмæ сæм иу сменæйы 200—250 килойы ссад 
нæ фæфаг вæййы хыгъды нымадмæ гæсгæ. Иннæ хатт та 
рауайы уæлдай. Уыдонæн цыма уый æмбæлы, афтæ сæ 
куыст цæуы. Фæлæ Дианæмæ дæс килойы ссад куы нæ 
сфаг вæййы, уæд ын цехы сæргълæууæг Налхъуыдаты 
Азаухан йæ хыгъды фæстæ сырх кърандасæй æрфыссы 
183 

с«а М§3^«М@^ в» 
фидтон 1 киломæ 26 сомы1. Иу хатт æмæ дыууæ хатты 
нæ бахаты курæг Зузумæ, технологæй мæ сæвæр, зæгъгæ. 
Саукалмон, зæронд кусæджы куыд сисон йæ бынатæй, 
зæгъгæ, афсон кæны. 
Заводы уыди цæстфæлдахджыты къорд. Бригадиртæ 
уæй кодтой дзул. Æхца лæвæрдтой цехы сæргълæууæг 
Налхъуыдаты Азауханмæ. Уый та йæ хæйттæ кодта къор- 
ды уæнгтæн. Цы бригадирæй сæм егъаудæр хай хауди, 
уый уыди сæ цæджындз æмæ... кæй зæгъын æй хъæуы, 
хуыздæр кусæг. Фæлæ сæм Дианæйæ та цы пайда хауы? 
Мур дæр ницы! Æрмæстдæр йæ хыгъды гæххæттытæ 
рæсугъд къухуавæрæй фыст. Æмæ, дæ хорзæхæй, рæсугъд 
мит дæр у, фæлæ уазал у. Нæ! Саукалмон æй чидæр хæрæг 
уасынæн куыд дардта, афтæ нæ фæдардзæн. Зузу æнæзонд 
нæ уыди. Сонтæй æрыгон кусæджы, уисойы къуыдырау, 
заводы дуар æддейæ фæкæнынмæ дæр йæ ныфс нæ хаста, 
закъонæй æдас нæ уыди. Æмбисонды фадат ын фæци. 
Азаухан улæфынмæ ацыди Сау денджызы былмæ. Æмæ 
йын йæ бынаты сæвæрдта æвæлтæрд Дианæйы. Уый нæ 
разы кодта, мæ бон нæ бауыдзæн, зæгъгæ, фæлæ йæ ской 
дæр нæ бауагъта. Райдыдта кусын. Æппындæр кабинеты 
нæ бадт — куы ссæдты къæбицы, куы лабораторийы, куы 
цырв цæттæгæнæн цехы, куы экспедицийы, æмæ йæ кæм 
нæ фендæуыдаид? 
Уыцы бон Дианæ куыстмæ куы бацыд, уæд уыны дзул- 
фыцæн цехæй экспедицимæ дуары раз стыгуыр сты дзулы 
вагæттæ. Йæ цæст ахаста дзултыл. Иу вагонæй райста бу- 
ханкæ, ракæс-бакæс æм кæны. Дзулфыцæг Азæ йæм дзу- 
ры: 
— Дæ зæрдæмæ нæ цæуы? Уый мæ вагон у. 
Дианæ Азæмæ хæстæг бацыд, дзул æм æвдисы æмæ йæ 
бафарста: 
— Хæрзхъæд дзул у, фæлæ-ма зæгъ, кæцы сортмæ 
хауы? Нæдæр урс у, нæдæр тар у. 
— Æз абон урс дзул фыцын, — загъта Азæ. 
1 1961 азы реформæйы размæйы аргъ. 
184 

с«а М®^*И@У*> у^ 
Дианæ буханкæ дыууæ дихы акодта, рудзынгмæ 
хæстæгдæр бацыд, бæстон æм æркаст. Дзул тар цæмæн у? 
Сасиртæ хæрз æмпъызт æмæ койгонд куы сты. Æнæрхъуы- 
дыйæ скаст вагоны номырмæ. Зæрдылдараг уыди, æмæ гъе 
исты хабар фехъусæд, гъе та фенæд, уæд æй æнæуæлдай 
тыхархайдæй бадары йæ зæрдыл. Ныр дæр вагоны номыр 
52 йæ цæстыты раз, афтæмæй ссад цехмæ кæцæй цæуы, 
уырдæм атындзыдта. Куыддæр бригадир дыккаг сорт сса- 
ды голлаг фыццаг сорт ссаддæттæг машинæйы гуыффæмæ 
фæфæлдæхта, афтæ йæ уæлхъус алæууыд. Йæ фæсонæрхæ- 
джы дæр нæ уыди Барановы фыдми хъуыддаг, фæлæ чызг 
бригадиры къæрных архайдыл фæгуырысхо. Ныккаст 
гуыффæмæ, ссад тар, фæлæбурдта ссадмæ, чысыл ма ба- 
хъæуа йæ къух ын ма рацахсой ссивгæ фыййæгтæ. Фел- 
хъывта сырх цæппузыр. Машинæ æрлæууыд. Фелвæста 
ссад йæ армы дзаг. Стыр дис æмæ хъыгзæрдæйæ федта тар 
ссад. Тызмæг цæстæй бакаст Барановмæ. 
— Æдзæсгом!.. 
Бригадир йæ цæст дæр нæ фæныкъуылдта, афтæмæй 
загъта: 
— Дæ зондахаст куы нæ аивай, уæд дын ам бирæ кусгæ 
бонтæ нал ис. 
Йæ зæнгтæ фæдон сты. Ау, куыд нал кусдзæн? Йæхи 
фæныфсджын кодта: 
— Цъаммар! Цы цæсгомæй ауагътай фыццаг сорты дык- 
каг? — ныккатай кодта. — Æзынма миты хъæпæнау урс 
дзулы сæппыйы, гогызы айкау дзыгъуыртæ-дзыгъуыртæ 
кæцæй вæййы. Дæ хъуыддагмæ каст æрцæудзæн, уый 
зонгæ кæн. 
Бригадир йæ ныхасы уаг фæлæгъз кодта: 
— Цæй æнæзонд дæ. Адæймагæй ма радав, æндæр пад- 
дзахадыл цы ауæрдыс? Уæртæ адджын гуылты цехмæ ма 
бакæс, кæддæра сæ иу къух царвы нæ тулынц, иннæ та 
мыды? 
— Ома куыд? 
— Афтæ. Адджын гуылты хыссæйы сæкæр, царв, æй- 
чытæ цас æмбæлы, уымæй æвæрынц цыппæрæм хай дæр 
нæ. 
185 

с<й МЙ^М®^ *>> 
— Уæдæ сæ цы фæкæнынц? 
Баранов ныххудт. 
— Давгæ... 
Чызг йæ къæмисæнтыл фæхæцыд, стæй йæ сæр систа 
æмæ карзæй бафарста: 
— Фæлæуу-ма, фæлæуу. Зæгъ-ма мын, кæмæй давыс? 
— Паддзахадæй. 
— Нæ, рæдийыс! Давыс адæмæй!.. 
— Адæмæй ницы давын. 
— Куыд нæ? Ау, урс дзулы бæсты йын тар дзул нæ уæй 
кæныс? Хъуамæ адджын гуыл комы тайгæ кæна, ды та... 
Стæй, дæ хорзæхæй... Уæвгæ, дæумæ цæй хорзæх ис... 
— Тынг дын тæригъæд кæнын. Мæ цæстытыл уайы, 
куыд тыхст æмæ мæгуыр уыдзысты дæ къæхтæ æмæ 
къухтæ. Уымæн æмæ сæр цас къаддæр куса, уыйас уыдон 
кусынц фылдæр. Фæлтау... бирæ нæ, бирæйæ бирæгъ дæр 
не ’фсæды, фæлæ чысылгай... Æмæ дæ рæсугъд къæхтыл 
дыууæ хуызæнæн туфлийы скæн. Кæсын дæм æмæ... — йæ 
сæр батылдта, — куы нæ фæзондджындæр уай, уæд, куыд 
загътон, афтæ уыдзынæ мæгуыр, стæй нæ кусдзынæ ам 
дæр! 
— Бирæгътæ! — загъта Дианæ æмæ фæраст ссад луа- 
рæн сасиртæм. Бригадир йæ фæстæ адзырдта: 
— Фендзыстæм, кæддæра уыцы зондахастимæ цы сойтæ 
смæрзис! 
Дианæ фæлæууыд, сæрыстырæй хъуазау йæ сæр 
фæхъил кодта, фæлæ дзурын ницы сфæрæзта. Йæ сæр 
галиуырдæм фæкъул, афтæмæй фæхæрд кодта æфсæйнаг 
асинтыл. Куыддæр егъау зыр-зыр кæнгæ сасирмæ нык- 
каст, афтæ йæ размæ алæууыд заводы фæстауæрцгæнæг, 
селфуткæ арæзт къæсхуыртæ сылгоймаг Икрæ. Иучысыл 
акодта цæстыздæхæн ныхæстæ, стæй йын аивæй йæ цыды 
нысан бакой кодта: 
— Дæ кабинеты дæ цырагъы рухсæй дæр не ссар- 
дзынæ. 
Дианæ йæ æнæхин зæрдæйæ хъавыд бригадиримæ йæ 
быцæу радзурынмæ, фæлæ банкъардта, нæ йæ бамбардзæн 
æмæ йæ ныхас аныхъуырдта. Ракæнон сайд сылгоймаг 
186 

<<й М®ИМ®М й>> 
асиныл йæхи бауагъта, акаст, бамбæрста ничи сæ хъусы 
æмæ йæ фæндон загъта: 
— Зоныс мæ, цы зæрдæ дæм дарын, уый. Дæхи хъус 
ме ’вдисæн, айфыццаг æмбырды дæ сæрыл лæгмæрдтæ 
куыд кодтон, уый. Гъемæ мæ бамбар. Рæдийын дæ нæ 
кæнын... 
Икрæ Дианæйæн ныхæстæ куы кодта, раст уыцы цъус- 
дуг рæстæг та бригадир иу вагон æнæ паспортæй ауагъта 
дзулласæн автомобил-фургонмæ. 
Бамбæрста, Икрæ дзы цыдæр агуры. Сонтæй йæ хъа- 
выд афæрсынмæ, цы зæгъинаг у, уымæй. Цыма йын йæ 
ныхæстæ тынг æхсызгон уыдысты, афтæ йæм лæмбынæг 
хъуыста. Икрæ та йæхирдыгонау бамбæрста Дианæйы 
къæрцхъусæй хъусын æмæ дзырдта: 
— Дзулæвæрæн вагæтты тæрхæджытæ цалцæг кæнинаг 
сты, уый зоныс. 
— Зонын. 
— Гъемæ, зæгъын, сцалцæг сæ кæнæм. Ныр сæрд у 
æмæ... 
Дианæйы цæстыхаутæ сæхи ныллæг æруагътой æмæ 
стыр дисæй бафарста: 
— Ома... куыд?.. 
— Баххуырсæм Ивановы кæнæ Сидоровы, сцалцæг 
кæнæд 2000-3000 тæрхæджы, æхца та... — йæ рахиз къу- 
хы амонæн æнгуылдзæй ацамыдта сæ дыууæмæ. 
Дианæ афæлурс, стæй асырх, йæ къухтæй йæ сæрыл 
фæхæцыд æмæ ныхъхъæр кодта: 
— Ацу!.. Ацу мæ разæй! — фæстауæрцгæнæг фæтарст 
æмæ асиныл азгъордта бынмæ. 
— Бирæгътæ! Балбирæгътæ!.. — йæ мидбынат æфсæй- 
наг астæрдыл ссады рыгыл æрбадт æмæ ныккуыдта. Чы- 
сыл рæстæджы фæстæ фестад æмæ дзулфыцæн цехмæ 
фæраст. Дзулфыцджытæ сæ дыккаг вагæттæ нæма байдзаг 
кодтой. Æрлæууыд дзулæйдзаг вагæтты раз, йæ цæст аха- 
ста вагæттыл. «Ау, дзул уадзыны фæнд нæ кæны, æви?» 
Стъолыл гæххæттытæм æркаст, иу къæбæр дæр нæма рад- 
та экспедицимæ. Афарста Азæйы: 
— Бригадир кæм ис? 
187 

с*«> У^§)МН@^Д &>> 
— Экспедицимæ ацыд. 
Фæраст экспедицимæ Барановы агурæг. Дзул фургон- 
ты кæм æвæрынц, уырдæм ахызт, кæсы æмæ галиуыр- 
дыгæй æртыккаг фургоны раз лæууы æрдæгдзаг вагон. 
Йæ зæрдæ æнахуыр сæххæтт фæкодта, бадис, цæмæн 
æнæнцой гуыпп-гуыпп скодта йæ зæрдæ, ууыл. Йæ размæ 
рауад экспедитор Бурнац. Хъæлдзæг ныхас кæны йемæ. 
Фæлæ йæм чызг йæ хъус нæ дары. Фæкаст вагонмæ. 
52-æм вагон, цас диссаг у, вагон æмæ вагон. Фæлæ йæ 
æнкъараг зæрдæ æнцой нæ кодта. Исдуг фæджих. Стæй 
вагонмæ ацамыдта. Бурнац хæрдмæ фæхауд, ахæм хъæр 
фæкодта: 
— Ацы вагонæн йæ паспорт!.. 
— Фæлæуу-ма, цы хабар и, цæуыл хъæр кæныс? — 
фæлмæн хъæлæсæй дзуры экспедитор. 
Чызг хæстæг бацыд вагонмæ. 
— Райсут дзул! Байдзаг кæнут вагон!.. — экспедитор 
æмæ бригадир лæууынц, кæсынц æрдæг вагонмæ. Дианæ 
та мынæг, фæлæ карз ныхасы уагæй загъта: 
— Рæвдздæр! 
Цæстыфæныкъуылдмæ вагонæй тахтысты афтид 
тæрхæджытæ, машинæйæ та дзулæй дзаг тæрхæджытæ... 
Дианæ хъуыдытæгæнгæ фæраст ссады скъладмæ. Уыцы 
бон сменæтæ ивæн бон уыди. Райсомæй чи куыста, уыдон 
цыдысты æхсæвы сменæмæ. Хъуыд ноджы къæрцхъусдæр 
уæвын. Æхсæвæрафон ацыд æмдзæрæнмæ. Йæ цæстытæ 
куыддæр кæрæдзиуыл фæхæцыдысты, афтæ йæм заводæй 
æрбафæдис сты — Баранов куыстмæ нæ рацыд. Рæвдз фес- 
тад. Кæд чысыл рæстæджы фæстæ цехы сменæ иста, кæд 
куыстмæ йæхи цæттæ кодта, уæддæр ма æнхъæлмæ каст 
Барановмæ. Фæлæ уый нæ зыны. Кæсы, æмæ кусджытæ 
урс бæлæттау, урс уæлæдарæсы згъорынц сæ куыстуæттæм. 
Дзулфыцджытæн та сæ къухтыл урс æрмкъухтæ. Алчи йæ 
пецы размæ бонасадæн кодта,тымбылкъухæйхæцджытæ 
ерысы хæд размæ куыд тæлфой, афтæ. 
Не ’рбацыд Баранов. Кæмæндæр аныстуан кодта, кæй 
фæрынчын, уый. Сабийау æнæхин Дианæйы бауырныдта 
188 

^» ^^р^С^^^ «ч~ 
бригадиры хабар. Йæ абоны мæстытæ дзы исы æмæ йын 
фыдæнæн кæны, уый йæ фæсонæрхæджы дæр не ’рцыд. 
Фæсæмбисæхсæв дыууæ сахаты уыдаид, афтæ Дианæ 
æрбадт бригадиры стъолы раз. Йæ цæст ахаста дзулфыц- 
джытыл. Сæ рæвдз архайдыл цæст нæ хæцыд. Азæ вагоны 
иу фарс байдзаг кодта, ныззылдта йæ. Афтид фарсыл та 
райдыдта буханкæтæ æвæрын æмæ йæм дзуры: 
— Дæ хорзæхæй, ма фæзивæг кæн æмæ ме скъаппæй 
цæхджын джитъритæ æрдав, хъарм дзулимæ ахæрæм. 
Дианæ дæгъæл райста Азæйæ. Чысыл рæстæджы фæстæ 
урс гæххæтты тыхтæй стъолыл æрæвæрдта джитъритæ. 
Азæ æмæ Уæлмес иу скъаппы сæ дарæс ластой. Уæлмес 
ауылты-ууылты уæлæдарæс ивæны смидæг, бакодта се 
скъапп. Азæйы хызынæй систа 500 сомы æхца. Йæ куатæ- 
йы бын сæ йæ кусæн хæдоны дзыппы нывæрдта. Цæстыфæ- 
ныкъуылдмæ хыссæйæдзаг джиппыты вагон æрбатылд- 
та æмæ йæ куыст кодта дарддæр. Сыгъдæгцæстæй семæ 
бахордта джитъритæ. Райсомæй авд сахатыл кусджытæ 
сæ куыстуæттæ радтой иннæ сменæмæ. Азæ æмæ Уæлмес 
дæр, ^æдæ цы уыдаид, сæхи ахсадтой, сæ уæлæдарæс скод- 
той. Азæ дын йæ къух йæ дзыппы куы акæнид. Йæ уд йæ 
къæхты бынæй атахт. Афæлурс. Йæ зæнгтæ фæдон сты 
æмæ бандоныл æрбадт. 
— Цы кодтай? Цы хабар у? — амбырд ыл сты сыл- 
гоймæгтæ. 
— Мæ сывæллæттæн, зæгъын, исты балхæнон, æхца 
мемæ рахастон... 
— Чи уыдаид?.. Уый та цы диссаг у? Чи дын байгом 
кодта дæ дуар? 
Уæлмес се ’ппæтæй тынгдæр батыхст. Фæлæ чи байгом 
кодта, уый нæ зæгъы, Азæйы нал уагътой: 
— Æвæццæгæн мын ахаудысты ардæм цæугæйæ, — 
барæй загъта Азæ. Нæ йæ уырныдта, Дианæ ахæм æбуалгъ 
ми бакæндзæн, уый. 
— Цæмæн гæды ныхас кæныс? Дысон Дианæ джитъ- 
ритæ не ’рхаста не скъаппæй? 
— Нæ, нæ, — фыртыхстæй фестад Азæ. — Уый нæ 
уыдзæн! 
189 

с«а Й^®ИйН®М в>> 
— Уæдæ чи уыди? 
— Де скъапп дын чи байгом кодта, уый сæ райста, — 
сдзырдтой адæм. 
Раст сменæ дæтгæйæ тæккæ зындæр ран куыд уыди 
Дианæ, джиппыты хыссæты мидæг ссад цас ис, уый куыд 
нымадта, афтæ цехсæрфæг уырыссаг фыдцъылыстæ сыл- 
гоймаг æй йæ цонгæй рацахста æмæ йæ ивазы. 
— Æдылы фæдæ? Цы кæныс? — афарста йæ Дианæ. 
— Цом, цом мемæ, уæд æй базондзынæ, цы кæнын, 
уый, — загъта сæрфæг. Æмæ йын джыбыйау йæ халаты 
тæрттыл ныззæгæл. 
— Суадз мæ зæгъын! — хъæр ма кодта Дианæ, фæлæ 
йæм хъусæг кæм уыд? Къуыридзыд рæуæды бæндæнæй 
ласæгау куыд кæнай, афтæ йæ цехы дæсгай кусджыты 
цæстыты рæзты — давæг, давæг, зæгъгæ, хъæргæнгæ ахст 
лæгау фæхоны. Асинтæй куыддæр схызтысты, афтæ сæ 
размæ фæци Азæ. 
— Бахатыр кæн, Дианæ. Ды кæй нæ уыдтæ, уый æз 
тынг хорз зонын, — йæ цонгыл ын фæхæцыд. 
Дианæ йæм дисæй бакаст: 
— Цы нæ уыдтæн?! Цы кодтон?! — тарст цæстæнгас 
ахаста сылгоймæгты фæлмаст цæсгæмттыл. 
Агъуыстмæ фæраст сты. Сæ фæдыл цымыдисæй аи- 
вылдысты кусджытæ. Адæм æппæт иуы нæ уарзынц. 
Иутæ йын алывыд калдтой, иннæтæ та йæм тæригъæддаг 
цæстæй кастысты. Дианæ хъуыддаг куы бамбæрста, уæд 
йæ мидбынат æрбадт æмæ æнхъæлмæ каст цы уыдзæн, 
уымæ. 
— Нæ, нæ, уый йæ аууонæй дæр тæрсгæ куы кæны, — 
бæргæ ма дзырдта Азæ, фæлæ йæ ныхæстæ ныгъуылдысты 
хъæр æмæ хъæлæбайы. 
Уæлмес ратыдта Дианæйы скъаппы дуар. Азæ йыл йæхи 
ныццавта, тарсти кæд Дианæмæ йæхи æхца ис, зæгъгæ. 
— Мæнæн ме ’хцатæ сты фæндзгай тумантæ дæс 
гæххæтты, — фæхъæр кодта Азæ. 
Дианæ йæ бамбæрста: 
— Ма тæрс, суарийы хицау дæр нæ дæн. 
Йæ пысултæ йын куыд сгæрстой, афтæ сæ сæргъы 
190 

с«а 5х^@М»^®Мй «>> 
балæууыд милиционер. Адæм дзы фæтарстысты. Тарст 
хъæртæ фехъуыст. 
— Уæ райсом хорз. Байсогъуырон уæ чи у? 
Азæ ныккуыдта, Дианæйы йæ фæстæ амбæхста. 
— Уый нæ уыд! 
Дианæ Азæйы аиуварс кодта æмæ милиционеры бафар- 
ста: 
— Курын дæ, кæй уацмæ гæсгæ мæм сидыс? 
Милиционер загъта: 
— Æхца куы давтай, уæд афтæ æнхъæл уыдтæ æмæ дæ 
ничи базондзæн. Дæс сахатыл æрбацæудзынæ. — Сидты 
гæххæтт æм радта. 
— Æз дæр! — сонт хъæр фæкодта Азæ. 
Саукалмон цехмæ куы бацыд, уæд ын радзырдтой ха- 
бар, æмæ æвæстиатæй адзырдта милицæмæ. 
Милицæ Дианæйы нæ бахæрам кодта. Арвы хъугæй 
дæр бæрæгдæр уыди йæ раст уд. Фæлæ æцæг давæджы дæр 
не ссардтой. 
Дианæйы ныфс асаст. Куыстагур азылди горæты куыст- 
уæттыл, фæлæ никуы æмæ ницы. 
Райдыдта кусын сухариты цехы, сухаритæ гæххæттын 
голлæгты æвæрæгæй. Йæ къухты скъуыдтæй туг хъард- 
та. Сухариты цехы хицауæй сæвæрдтой, дзулфыцæн цехы 
сæрфæгæй чи куыста, Дианæйы худинаджы хуынд чи 
кодта цехы, æхца адавтай, зæгъгæ, раст уый. Куыд æй 
фæндыд, афтæ йæ æфхæрдта. 
Фараст мæйы бакуыста дзулфыцæн заводы. Уыцы 
цыбыр рæстæджы йын йæ æвзæр куысты тыххæй уыди 
цалдæр æфхæрд цæстмæдарды. Зузумæ-иу^ йæхи бакъул 
кодта, мæхи куысты мæ сæвæр, зæгъгæ. Йæ хъæдгæсты 
халагъуды хуызæн фындзы фæрстæ-иу, хæфсы тæнтау 
слæнк-лæнк кодтой, йæ алыварс-иу акаст, цыма йæ Дианæ- 
имæ лæугæ исчи куы фена, уæд йæ кад æрхаудзæн, афтæ. 
Йæ уæхсчытæ-иу базмæлын кодта, ома мæ бон дын ницы 
у, æмæ-иу атындзыдта йæ разæй, хъылмайæ лидзæгау. 
Дианæ агуырдта куыст. Цыфæнды куыстыл дæр разы 
уыди, æрмæст ын уæд æмдзæрæны бынат. Иу тæвд бон 
191 

с«а М§)^^Н®^Л &>> 
куыст агургæйæ йæ зæрдæ ницæмæй барухс æмæ æнкъар- 
дæй æрцæйцыди горæты проспекты æмæ дын хæрхæмбæлд 
куы фæуаид йе ’мкъласон чызг Земæимæ. Кæрæдзийыл 
ныццин сты æмæ æрбадтысты бандоныл. Дианæ зыдта, 
Земæ нæ горæты сывæллæттæ хъомылгæнæн цæхæра- 
дæттæй иуы сæргълæууæгæй кæй кусы, уый, бакой ын 
кодта, куыстæн ын исты амал куы скæнид. Земæ æнхъæл 
уыди æмæ Ленинграды кæй сахуыр кодта, уымæй ыл ам, 
дзулфыцæн заводы, тынг æрвæсдзысты, фæлæ йын йæ 
хъуыддæгтæ куы радзырдта, уæд фестад. Бамбæрста, йæ 
ныхæстæ Земæмæ кæй нæ бахъардтой æмæ ма йæхи дæр 
цæсты кæй бафтыдта, уый. 
Хъал чызг ын ныр бафиппайдта йæ хус æмæ скъуыдтæ 
къухтæ. 
— Цы зæрдæ дын бавæрон, ницы дын бауыдзæн мæ 
бон. 
— Ау, мæрзæджы бынат дæр уæм нæй? — тыхстæй 
йæ афарста, раст цыма сæрсæфæны былыл лæууыд, ахæм 
хуызæй. 
— Нæй, — фидарæй загъта Земæ. Æмæ ма йæ зæрдæйы 
уаг амбæхсыны охыл афарста. — Æмæ уæд Фатъи та цы 
ми кæны, Фатъи, Ленинграды? 
Фырдиссагæй ницы сдзырдта. Ау, ныр Фатъийыл у? 
Йæ фыртыхстæй цы фæуа, уый куы нæ зоны, уæд. Ныр 
та райсом йæ къухтыпырх калгæ сухариты голджытæ йæ 
фæстæ рарæгъ уыдзысты? Йæ æнæмæт фарстæй йын йæ 
зæрдæ уыйас фæхудын кодта æмæ хъавыд дæрзæг ныхас 
зæгъынмæ, фæлæ йæхиуыл фæхæцыд. 
— Хъæууонхæдзарадон институты ахуыр кæны. 
— Йæ «дзæбæхтæ» нæм хъуысынц! — айуанæй загъта 
Земæ æмæ ныххудт. — Æвæдза, адæмæй куыд ницы ба- 
сусæг кæнæн ис... 
— Ахæмæй ницы фехъуыстон. 
— Ау, дыууæ уырыссаг лæджы кæй акодта уый дæр нæ 
фехъуыстай? 
— Нæ, нæ фехъуыстон. 
— Æмæ ды ахæм уыдтæ. Цъиутау-иу цы хъуыддаг уа- 
сыдысты адæм, уый-иу ды нæма зыдтай. 
192 

с*й М§3^^йг^§^*» *» 
— Цæмæн? — йæ сæр батылдта Дианæ. — Цы хъуыд- 
даг мæ фæхъæуы, уый æз æнæдзургæйæ дæр фехъусын. 
Уымæй цы зæгъынмæ хъавыд, уый нæ бамбæрста 
Земæ. 
— Цæй, дæ зæрдæ мыл ма фæхудæд. 
Бæгуыдæр æм уыдис куыст. Хъомылгæнджытæ сæрды 
уæгъд рæстæджы цæудзысты æмæ уыдоны бæсты. Уыдис 
æм хæринаггæнæджы бынат дæр. Фæлæ, дæ хорзæхæй, уый 
цæмæн райса, цы пайда йæм хауы? Фæлтау райсдзæн иу 
дуканигæсы чызджы, кæнæ райсдзæн хорз къаба йын чи 
бахуыйа, уый чызджы. Цæмæй йæм бынтон ма фæхæрам 
уа, уый тыххæй йын Земæ йæ дæларм йæ къух акодта æмæ 
йæ бахуыдта, сæ разы цы адджын дон уæйгæнæн киоск 
уыди, уырдæм... Æмæ йæм Земæ дары балхуыз адджын 
доны агуывзæ сæрсæргæнгæ. Дианæ нæ райста агуывзæ йæ 
къухмæ дæр æмæ йæ уæд Земæ авæрдта сывæллонджын 
цигайнаг усæн. 
Сæ размæ бандоныл бадти хæрзконд саухил лæппу 
æмæ йæ сау цæстытæй каст дыууæ чызгмæ. Йæ зæрдæмæ 
фæцыд мыдхуыз цъæхдзаст чызг. Уый уыди Астанты Фи- 
дар. «Йемæ базонгæ хъæуы», — загъта йæхинымæр æмæ 
чызг йе ’мбалæй куы фæхицæн, уæд йæ фæстæ араст. Нал 
æй суагъта уæгъд. Аууонау бафтыд йæ фæдыл. 
Фидар йæ минæвæрттæ æрвыста Байсогъуырты 
хистæрмæ, Полийы æфсымæрмæ, æппынфæстаг Полийы 
сыхаг Тепсарыхъомæ дæр. 
Фидар афтæ æнхъæл уыд, æмæ чызг æрмæстдæр сразы 
уæд, æндæр хъуыддаг тæбæгъы æвæрдау рæвдз уыдзæн. 
Ныр давыдон арты куы судзы. Иуæй йæ бинонтимæ тох 
кæны, иннæмæй чызджы хæстæджыты аххосæй хъуыддаг, 
оцани бæхау, размæ не ’ккуырсы. Минæвæрттæ æрвитыны 
хæд размæ та бинонты æхсæн рауади хъаугъа. Мынци йæ 
къæдз лæдзæгæй зæхх æркъупп-къупп кодта æмæ карзæй 
загъта: 
— Мах хæдзар стæм, хæдзар! Æмæ... Хæдзайраг чызг 
цæуылнæ бацагурæм и, Инал? 
Дзерассæ фæныфсджын йæ тиуы ныхасмæ. 
13 Заказ № 1709 
193 

<•*«> ^^§)^^М1^^^ *+> 
Инал йæ хуыссæны йæхи раргъæвта, йæ рихи асхъауд- 
та. Мынцимæ бахатыд: 
— Гъе! Минæвар ма дзы хуыздæр цы уа. 
Мынци рамæсты. 
— Уæдæ мах хынджылæггаг стæм? Ногбонты басылгу- 
рау зилæм хæдзар-хæдзар. — Фырмæстæй фестад. — Уæд 
фыды мыггагмæ, уæд йæ мады æрвадæлтæм, уæд кæмæ, 
уæд кæмæ! — мæсты бадт æркодта фæстæмæ. 
Фидар ницы дзырдта. 
— Цыма чызг замана бакодта? Уалæ Абайты чызг цы 
кæны? Æндзылерæй кусы. Кæннод джызæйлаг, йæ фыд 
сæрдарæй кусы... — Дзерассæ нымадта, йæ зæрдæмæ чи 
цыди, уыдон. Кæннод цы рацу-бацу кæнæм? Чызджы цон- 
гыл фæхæц æмæ рафардæг ут. 
— Нæ уыдзæн уый. Æз бирæгъ нæ дæн, — загъта Фи- 
дар. — Стæй чызг нæ бакомдзæн. 
Гъе! Нæ нын бакомдзæн! Ницы хъусут? Йæ гуыбын 
дзы фæрисдзæн, — йæ къухтæ фæйнæрдæм акодта, тюле- 
ны базыртау Дзерассæ. — Мæнæ хæдзармæ æрбацæудзæн, 
хæдзармæ! 
— Хæдзарыл ныхас куы цæуа, уæд мах хæдзар дæр 
хуыздæр нæу, — загъта Инал. 
— Æппынфæстаг махæн нæ хæдзар Астанты хæдзар 
у! Фæлæ ды чызг кæмæй агурыс, уыцы къæсс Бураты у 
æви Байсогъуырты, уый бæрæг дæр куы нæ и! — йæхи 
фæбирæгъ кодта, йæ мигъбадт цæстытæ сырх цады цалдæр 
зылды акодтой, йæ уæззау гуыр батылдта, йæ къухтæ йæ 
сины сæрты фæсагъта. Фæлæуу-ма, фæлæуу, æмæ нын 
цæуылнæ бакомдзæн, уæдæ?! 
— Комгæ кæны, фæлæ скъæфын нæ бакомдзæн, — 
загъта та фырт. 
— Скъæфын нæ комы! — сбустæ кодта сæрыстырæй 
Дзерассæ. — Цыма мын йæ гуыппырсар æфсымæртæ æмæ 
ныййарджыты къухтæй рараст уыдзæн! 
— Нал дзурдзыстæм ууыл, — загъта Фидар. — Фæлæ 
баныхас кæнæм æмбæлттæ чи уыдзысты. 
Бинонтæ кæрæдзимæ бакастысты. Цæстæнгас бамбæр- 
ста Фидар æмæ аджих. Зæгъæм, æрхондзæн, йæ мад 
194 

с*а &^!§)Ий>^^ч^ у^ 
кæмæй зæгъы, уыцы чызджы, фæлæ уый у хъæддых. Нæ 
йын кæсдзæн йæ рынчын фыдмæ. Нæ бафæраздзæн йæ би- 
нонтимæ. Уымæн æмæ уый буц хаст у. Къухылтухгæ чи 
уыдзæн, уый та — Дианæ. Йæ мад сын, мыййаг, сæ цардмæ 
йæ дзых куы нæ дардзæн. Уый дæр ахъуыдыйаг у. Цы у, 
уымæй æппæтæй дæр уыдзæн уыдон. Æрмæстдæр уыдон. 
Иу фæхæцæг ыл нæй. Æмбисæхсæв сси, уæддæр ма ныхас 
кодтой Фидары хъысмæтыл. Инал бакаст йе ’рвадмæ æмæ 
йæ бафарста: 
— Мынци, зæгъ-ма, чызгæй æвзæрæй исты фехъуыс- 
тай? 
Мынци йæ бынаты базмæлыд: 
— Хуыцауыстæн ницы. Сæ сыхаг зæронд лæг Тепса- 
рыхъо дзы кæй зæгъы, уый йæхæдæг дунейы аргъ у! 
— Чызгæй алчидæр хорз вæййы, — æдзæстуарзонæй та 
йæ ныхас баппæрста Дзерассæ. 
Йæ усы ныхасмæ йæ хъус не ’рдаргæйæ Инал йæ 
фыртмæ бахатыд: 
— Лæппу, Чырыстийы Мадымайрæмыстæн, дæ хъуыд- 
даг кæн. 
Дианæ Фидарæй йæхицæн стыр ныфсытæ æвæрдта. 
Уый ахуыргонд у æмæ йæ таурæгъ, йæ радзырдтæ, йæ 
аргъæуттæ царды цæудзысты Фидары руаджы. 
Фидары хъуыддаг рæзыд. Дианæйы куысты хъуыддаг 
та бынтон куыройуатмæ цыди: сухариты цехы кусджыты 
æмбис суæгъд кодтой, кæй дзулфыцæн цехмæ пецы раз 
дзулфыцæгæй раивтой, кæй та куыстæй бынтон арвыстой. 
Зузуйы бон нæ уыд Дианæйы заводы æддæдуар фæкæнын 
æмæ йын бакой кодта: кæд дæ фæнды, бракгонд дзул кæм 
ссæндынц, уым дæр кусæгæй, табуафси, кус. 
— Уæдæ, Зузу, ды куыд зæгъыс, афтæ дæр нæ уыдзæн, — 
загъта Дианæ æмæ иу æмбырды радзырдта: 
— Мæнæн мæ бон давын нæу, сымах та давын уар- 
зут. Адджын гуылтæн сæ нæлхæ адавут, маргарин та 
йын алхæнут йæ бæсты. Æз та афтæ нæ кæнын æмæ гъай- 
гъай дæн æвзæр кусæг... Раттут мын технолоджы бы- 
нат!.. 
Директор, инженер, цехы сæргълæууæг, экспедитортæ 
195 

^ ^4®^^®^ &-> 
та йæ бынтон фæцæйныхъуырдтой, афтæмæй сыстад æмæ 
ма сæм дуары разæй сдзырдта: 
— Бирæгътæ! Æз цæуын, фæлæ зындзынæн!.. 
Дыккаг бон йæ пысултимæ рараст æмдзæрæнæй. Горæ- 
тимæ ма йæ бастой æрмæстдæр райкомы фæскомцæдисы 
йæ гæххæттытæ. Горæты бæрæгастæу, цыппар уæладзыгон 
хæдзары дыккæгæм уæладзыджы галиуырдыгæй фæском- 
цæдисонты кабинеты дуармæ æрлæууыд. Йæ фыртых- 
стæй йæ армы нæ бафтыд йæ дымст сау чумæдан къул- 
рæбын æрæвæрын. Ныр ацы кабинеты чи бады, уый йæ 
бæстон куы бафæрсид, кæдæм цæуы, стæй цæмæн, уæд ын 
сæ бæргæ æрдзурид кæрæй-кæронмæ: чи зоны йæ бафæр- 
сид: «Ау, ахæм хъизæмæрттæй кæуыл сахуыр кодтай, 
уыцы куыст цæмæн уадзыс? Фæлæуу-ма, æз дын феххуыс 
кæнон», — æмæ йын ссардзæн исты куыст. Йæ мæгуыр 
зæрдæйæ афтæтæ хъуыды кодта. Фæлæ ахæм хъуыддагæй 
ницы рауад. Раст цыма фæскомцæдисы йæ гæххæттытæн 
æхсæвæр æвæрдтой, афтæ йын дзырды уысммæ йæ фæском- 
цæдисоны уæнджы хыгъды гæххæтт йæ къухты фæсагъ- 
той, æмæ дæ хъуыддаг раст. 
Сæргуыбырæй, йæ къухы чумæдан, афтæмæй цыди ав- 
тобустæ лæууæнмæ горæты кæронмæ, йæ рæзты згъорд- 
той машинæтæ, сæ иу азгъордта халагъуд æвæрд дыууæ 
цæттæ хæдзары къулимæ. Тæхудиаг æрбауа, уыдон кæй 
фатеры къултæ уыдзысты. Кæм кусдзæн, куыд уыдзысты 
йæ дарддæры царды хъуыддæгтæ? Йæ зæрдыл æрбалæу- 
уыд Фидар. Йæ мидбылты бахудт. Куыддæр ма йæ фена, 
афтæ йын зæгъдзæн, фысгæ кæй кæны, уый. Иу уацау ын 
хъæууон цардыл æрдæг фыст кæй фæци, стæй дзы хатыр 
ракуырдзæн, нырмæ йын æй кæй нæма ской кодта, уый 
тыххæй. Фысджытæй дæр ын зонгæ куыд нæ уыдзæн? 
Æмæ йын ныр йæ фыстытæм йæ иу цæстæй æркæсынмæ 
йæ сæрмæ чи нæ хæссы, уыдонмæ Фидаримæ куы бацæуа, 
уæд æм бынтон æндæр цæстæй кæй кæсдзысты, ууыл гуы- 
рысхо нæ кодта. 
Дыууиссæдз аргъауæй фылдæр ныффыста — йæ мады 
мад ын кæй кодта, уыдон. Иу бон дзы цалдæры бæстон 
батыхта æмæ сæ ахаста наукон-иртасæн институтмæ. Ин- 
196 

с««> ^4®^^И@)^^ ^ 
ституты директор сæ баурæдта. Дыууæ мæйы фæстæ сæм 
бацыд. Директор лæууыд агъуысты астæу зæронд арсау 
æмæ йын загъта: «Ахæм аргъæуттæ нæм бирæ ис». Егъау 
тыхтон райста æмæ рацыд. Банкъардта, иу дамгъæ дæр 
дзы кæй нæ бакастысты. Цыди фистæгæй æмæ хъуыды 
кодта, Хуыцауы æлгъысты хъуыддаг кæд нæу, уæд уый 
цы хабар у? Нæдæр йæ таурæгъ бæззы, нæдæр йæ аргъæут- 
тæ бæззынц, нæдæр йæ радзырдтæ бæззынц. «Аивадон 
æгъдауæй сты лæмæгъ», — йæ хъустыл ауад директоры 
ныхас. Аргъаугæнæг куыд радзура, уымæй йæм æвналæн 
нæй. Аргъау иунæг уæлдай ныхас дæр нæ быхсы. Цæуы 
горæтгæронмæ. Йæ цардыл куы фæхъуыды кæны, уæд йæ 
цæсгом ныттар вæййы. Йæ алыварс горæты цард æхсиды 
цæджджинагау. Фæлæ дзы уый ничи тавы. Цæуы иувæр- 
сты. Фидарыл дары йæ зæрдæ. Æппынфæстаг йæ фарсмæ 
цæудзæн нæлгоймаг æмæ йæ нæлгоймаджы уæззау куыст 
йæ къухæй ахаудзæн. 
Изæрмилты ливоры гæрæхтимæ Дианæ балæууыд Фи- 
дары уаты къуымы. Фæтæгены цырагъы мынæг рухс тади 
чындзуынæг адæмы æхсæн. Уаты уыйас дзыллæ сæмбырд 
æмæ дыууæ адæймаджы æхсæн калм нæ абырыдаид... 
Æххуырст æмæ фæсдзæуинтæн ма-иу сæ фадыварцмæ 
дæр æркастысты уæздæттæ. Фæлæ Дианæмæ нæ уыди 
кæсæг: нæдæр йæ бæгънæг цæнгтæм, нæдæр йæ хуылыдз 
къæхтæм. Ауалдзæджы йæ капеччытæй цы туфлитæ бал- 
хæдта, уыдонæн сæ фæрстæ байгом сты. Йæ хъуыртæй йæ 
сдзурæн дæр нал ис. 
Йæ цæнгтæ рæмбыныкъæдзты онг гом сты, афтæмæй 
хурæй къæвдайæ доны, бабызау, цъæпп-цъæпп кæнынц 
къухтæ. Йемæ цы чындзытæ æрцыд, уыдон æгъдаумæ 
гæсгæ сихорафон донмæ нæма цæуынц, фæлæ уымæн 
бæрæг афон рагæй нал ис. 
Скъæты дуары раз æрлæууыд. Дуар фæндыры тæнау 
аивæзт суанг уæллаг æвдузæнæй. Бинаг æвдузæны иу 
зæгæл дæр нал уыди. Дæлбазыр сарайæ райста дзæбуг æмæ 
зæгæлтæ. Дуары алыварс асыгъдæг кодта фаджысæй æмæ 
197 

с«Д М®МИ®М й*. 
дуар бæстон бавæрдта йæ бынаты. Фыццаг дзæбуджы цæф 
цыма йæ зæрдæйы æрхæндæджы дуар байгом кодта, афтæ 
зæрдæрухсæй райдыдта зæгæлтæ къуырын. 
Кæвдæсы фаджыс йæ былтæй кæлы. Куырис кæвдæсæй 
рахауы æмæ фаджысимæ сæвдулы. Кæй зæгъын æй хъæуы, 
стур ын йе ’мбис дæр нæ бахæры. Уымæ гæсгæ ис кæрты 
æрдæгхæрд хъæллæгъты цъына. Скъæты кæрты, кæдæм 
нæ фæзилай, куырисбæттæн урс телтæ къæхтыл здых- 
сынц. 
Азгъордта та сарамæ æмæ æрбахаста хъайванхуыйæн 
зæгæлтæ. Кæрты ’рдыгæй фæсдуар ныкъкъуырдта егъау 
зæгæл. Дзæбуг æмæ зæгæлтæ къулрæбын авæрдта. Райдыд- 
та телтæ æмбырд кæнын. Куыд тагъддæр æмбырд кæны, 
афтæ скъæты къулыл телы куырис егъауæй-егъаудæр 
кæны. Уазал уыд, фæлæ цырд архайдæй стæвд. Афæстаг 
рæстæг тынг сæдых, йæ хъару цыдæр фæци. Йæ гаруз си- 
ста фыртæвдæй, фæлæ къæхтæ та уазал уыдысты. Иу бо- 
нæй иннæмæ æмгъуыд кæны йæхицæн къалосты дзабыртæ 
бахуыйынмæ, фæлæ та йæ нæ равдæлы. Телтæ æмбырдгонд 
фæци. Фæлæ фаджыс кæртмæ куыд акала. Йæ гаруз та 
йæ уæлæ акодта æмæ ауад скъæты фæстæмæ. Къулрæбын 
уыди цыдæр æфсæйнæгтæ, хъилтæ, сугтæ, къодæхтæ. Иу- 
варсмæ сæ хæссын райдыдта. 
Куы ’рцыд, уæд, дыккаг бон, иннæ чындзытау йæ уат 
чъырæй куы рацагътаид, уæд уыдаид хорз чындз. Уымæн 
йæ уаты къулты сахъаритæ зындысты æмæ сæ сæрдын нæ 
хъуыд? Уыцы бæзджын сæрстытæ бахус уæвынæн рæстæг 
нæ хъуыд? Науæд æхсад æхсады бынаты нæй, æфснайд 
æфснайды бынаты, хъæндил фаджысты куыд æвдула, 
афтæ иудадзыг уыцы æмтъерыйы мырхы. 
Скъæты астæу фаджысыл дæргъмæтæй лæууыдысты 
къуырф бел, сагой æмæ къæпи. Уæдæ цавæр адæм сты дзау- 
ма бынатæй райс, дæ куыст дзы бакæн æмæ йæ базыввытт 
кæн кæмфæнды уæд? Бавдæлд æмæ тæгæнайы сæхсадта 
дзæбугтæ, аркъаутæ, фæрæттæ, сагой, къæпитæ, белтæ. 
Æниу сæхсадта уæздан дзырд у, фæхафта сæ кард æмæ 
змисæй фæныкдоны. Бацыд скъæтмæ... Райдыдтой сагой, 
бел æмæ къæпи, æз фæрæвдздæронæй фаджыс калын. 
198 

с*а М§^*Н®!М> *>> 
Фæци стуры бынтæ сыгъдæггонд. Бакаст фысты 
скъæтмæ. Бакæсæны рахиз къуымы уыди самандурæй 
амад хæлд пец. Йæ къæй йын куыд систæуыд, афтæ йæ 
мидæг ныккалд. Пецы фендæй йæ зæрдæ барухс — скъæт- 
иу рæвдз афснайдзæн æмæ-иу ам фысдзæн. Тетрад æмæ 
кърандас æмбæхстæй дардзæн къулрæбын самандур- 
ты бын. Уыцы бæллиц ыл цыма базыртæ асагъта, афтæ 
фæуæнгрог. Фæлæбурдта сагоймæ, фæлæ ам цæхæрадонмæ 
фаджысæппарæн никæцæй уыд. Сугсæттæнæй фæрæт ба- 
давта æмæ скъæтæн йæ цæхæрадоны ’рдæм къул хойын 
райдыдта... 
— Цы ми кæныс? — йæ цуры Бибо куыд балæууыд, 
уый æмбаргæ дæр нæ бакодта. 
— Мæнæ, зæгъын, фаджыс ардыгæй цæхæрадонмæ 
калдзыстæм, — къæмдзæстыгхуызæй загъта Дианæ. 
— Æмæ дæ æз хуымæтæджы «техникон æдасдзинады 
дохтыр» хонын, — загъта тиу æмæ йæ чындзы къухæй 
райста фæрæт. Цалдæр тъæппæн дыууæ самандуры раф- 
тыдта. 
— Стæй йын рудзынг скæндзынæ, кæннод уазал 
уыдзæн, — загъта ма чындз. 
— Скъæты зæхх фæйнæгæй кæнинаг бæргæ у, йæ 
къултæ дæр згъæлынц, ног скъæт кæнын хъæуы, — загъ- 
та Бибо. 
Кæрæдзийы къухтæй исгæйæ куыст сцырен... 
— Кæрты хъæллæгътыл ма арт бандзардзыстæм, — 
сагъæсхуызæй алæууыд æмæ ма йæ ныхасмæ бафтыдта 
Дианæ. — Бибо, афтæ ма зæгъ æмæ фæнд кæнын, фæлæ 
мауал акалут фаджыс кæртмæ, скъæты дуары размæ. 
Мæнæ дуармæ нæ кæсыс, — базмæлын кодта дуар, — 
йæхи зæххыл хафы. Ахаф ын йæ бынæй иу уыдисны 
бæрц, — амоны кæрдо бæласы бын нартхоры гонмæ. — 
Курын уæ, зæхмæ мауал калут нартхор хæддзуйæ гонæй. 
Гъеныр уый куыд рæсугъд у, хуыты рæгъау рауадз ног- 
марзт кæртыл, гоны дуарыл схæц æмæ нартхор æргæр- 
гæр кæны... Æфснайдбæрæг нæм никуы вæййы. Иу бон си- 
хорафон хуыты фæстæ марзтон кæрт æмæ уынгты цæуæг 
199 

-*« Ф^&^***^^* «*» 
дыууæ сылгоймаджы ныхас æрбайхъуыст: «Сæ чындз дæр 
сæхи хуызæн у...» 
— Че-ендз! — хæдзарæй райхъуыст Дзерассæйы 
хъæр. — Уæ че-ендз! 
— Ма йæм ацу, фæлтау мæнæ ам æрбад. — Бибо йæ 
бæмбæджджын куырæт самандурыл авæрдта. — Иучысыл 
аулæф. Чъиритæ кæны æмæ та дын «цума» кæндзæн. 
Дианæ нæ бакуымдта бадын, фæлæ хæдзармæ дæр нæ 
ацыд... 
Æппынфæстаг сæ абоны куыст фæбæрæг уыдзæн сæ фо- 
сыл. Сæ тæнтæ фаджысæй амæзт нал уыдзысты. Къæпи æмæ 
халамæрзæны фæстæ уисойæ бæстон сæрфта къуымтæ. 
— Че-ендз! — ныййазæлыди та æфсины хъæлæс. 
— Ацу, дæ хорзæхæй, — бахатыд æм Бибо. 
Дианæ бацыди хæдзармæ. 
0 Хуыцау! Цыма агъуысты уаддымгæ сыстад, афтæ 
уыди хылы-мылы: къустæ, тæбæгътæ, уидгуытæ — скъап- 
пы цыдæриддæр уыди, уыдон се ’ппæт дæр симдтой стъо- 
лыл, пецы сæрыл, рудзгуытыл. Арынг нал зынди мигæ- 
нæнтæй. Рудзынгыл сасир, стъолыл картæфтæ куыд 
ссæста, афтæ æмтъеры. Хуыссæныл рæвдзæй лæууыд 
хуын. Зæхх, о, уымæ бакæсын йæхæдæг зæрдæскъуыды 
фаг уыд: карчы пакъуытæ, цъыф, хыссæ, хъæдурыхъил- 
ты фæлхор — сæмхæццæ сты иумæ. 
— Мæ дарæс, — сдзырдта æфсин. 
Азгъордта Дианæ æмæ уатæй рахаста къаба, куыд æй 
раласта, афтæмæй. Иту авæрынмæ йыл хъавыд, фæлæ йын 
æй раскъæфта йæ къухтæй: 
— Афтæмæй та дын хъыг вæййы, де ’взæры кой кæй 
айхъуысти, уый!.. — къаба йæ уæлæ скодта. 
Дианæ лæууы джихæй, нæ зоны, кæцырдыгæй райдайа 
æфснайын. 
Зæронд лæг бæргæ урæдта йæхи, фæлæ та нал фæлæу- 
уыд: 
— Баст хæрæг дæр дæм нæ фæлæудзæн. Ацы хæдзар 
зæды бадæнау æфснайд уыди. Дысон æй ныхсадта, аходæ- 
ны фæстæ йæ ныхсадта. Ныр ма йæм бакæс! Хуыдонæй цы 
кæныс!.. 
200 

г«й 5^(§)Из^И®^ й^ 
Йæ лæджы уайдзæф мисхалмæ нæ æрдаргæйæ Дзерассæ 
загъта: 
— Уæдæ уыцы лæппу цæй æрæгмæ цæуы? 
— Æмæ та уæ дыууæ цæут? 
— 0, нæ дыууæ, — сæрыстырæй дзуапп радта ус. — 
Æрбацæуы. 
Бацыди Фидар. Дианæ ацыди уатмæ, уый дæр йæ 
фæстæ. 
— Раив дæ хæдон. 
— Нæ хъæуы... 
— Абон дæр æй куы нæ раивтай. 
— О, ныр мæ дзаумæттæ ласдзынæн! 
Фидары бон уыди, йæ туфлитæ нæ раласгæйæ йæ хæлаф 
скæнын кæнæ раласын. «Афтæ аив нæу», зæгъгæ йын 
куы бауайдзæф кодта, уæд-иу стыр хъыгзæрдæйæ загъта 
«Рæстæг мын нæй!» 
Фидар скодта сыгъдæг хæдон. 
— Зоныс, Фиу, æз дæр цæуын. 
-¦— Ды та кæдæм? 
— Чындзæхсæвмæ! 
— Сым дæр куыннæуал фехъусон, афтæ! — уатæй фед- 
де. 
— Че-ендз! — фехъуыст къæлидорæй æфсины хъæр. 
Хæдзармæ æнкъардæй бацыд Дианæ. 
— Цы кæны, чындз та, цы? — афарста Инал. 
Фидар йæ мæгуыр зæрдæйæ йæ фыдæн хъаст кæнынмæ 
хъавыд æмæ ской кодта йæ усы фæндон. Дианæ фæуыр- 
гъуыйау. Ау, куыд ын радзырдта йæ ныхас?! 
— Æмæ цæуылнæ хъуамæ ацæуа? Равдисыны аккаг, 
мыййаг, нæу? Чындз, дæхи-ма арæвдз кæн ныртæккæ! 
— Баба, куыд балæудзæн дзургæ кæмæ нæ кæны, уыцы 
зæронд лæджы кæрты! — рамæсты фырт. 
— Уый та цы хоныс? — бадис кодта фыд. 
— Ау, ирон æфсарм нал ис? — загъта та Фидар. 
— Чындз, мæнмæ хъус. Арæвдз-ма кæ дæхи. 
Дианæ ацыд къæлидормæ йæ цæсгом æхсынмæ. Фидар 
йæ уæлхъус алæууыд. 
— Æнцад у! Фехъуыстай?! 
201 

е<? ^^[^^^М^М в*» 
Хæрдмæ фесхъиудта йæ мойы сонт хъæрæй æмæ йæм 
хуылыдз цæсгомæй скаст: 
— Цæ-цæ, цæмæн?.. 
— Че-ендз, — райхъуыст та æфсины хъæр. 
Бацыдысты хæдзармæ Фидар æмæ Дианæ. 
— Дæхи цæуылнæ рæвдз кæныс? — комкоммæ афарста 
Инал чындзы. 
— Никæдæм цæуы æмæ уымæн, — дзуапп раттынмæ 
фæрæвдз Фидар. 
— Ныууадз-ма нæ, цæй! — фæзыст кодта Иналыл Дзе- 
рассæ дæр. 
Нырмæ сабыр уыди, фæлæ йæ фырты зæрдæ куы ба- 
зыдта, уæд фæныфсджын. 
— Уæдæ æниу цы зæгъат, — айуанæй загъта зæронд 
лæг. — Уæ чындзы уæлæ, куыдз цы ратона, уый скæнинаг 
нæй, æмæ... 
— Чындзы æнæхъæн афæдз йæ цæгат фæдары, — йæ 
ныхас ын айста Дзерассæ. 
— Уæ амонд бахæрут... — фæсмонгондæй загъта 
Инал. — Мæ бон ницыуал у. 
— Æмæ дзурын дæ бон хорз куы у, — алхыскъ æй код- 
та йæ ус. 
Зæронд лæг бакаст чындзмæ. 
— Чындз, мæ хур, нæй гæнæн. Адæмы æхсæнмæ цæуы 
сохъхъыр дæр, хъæрæу дæр, куырм дæр... Фæлæ бæгънæг 
адæймаг нæ цæуы! 
Ацыдысты мад æмæ фырт. Дианæ йæ дыстæ бафæлдæх- 
та æмæ райдыдта æфснайын... 
Фырфæлладæй йæ къæхтæ кæрæдзийыл къуыргæ дыу- 
уæ бедра æмæ кæрæмисимæ рацыд донмæ. Адæмы аив 
фæйнæгæй конд кулдуæрттæ æмæ кæртытæм хæлæг кæнгæ. 
Уисæй быд кулдуæрттæ стæмæй фæстæмæ нал ис. Кæмæн 
ис, уыдонæн та аив быд... 
Ирыстоны сæйраг горæт Дзæуджыхъæуы бульварыл 
рацу-бацу кодта уындæй бакастджын бæзæрхыгтæ лæппу, 
тар фæныкхуыз чырынтæ пъалто æмæ тарморæ зынаргъ 
цармæй хуыд хъусджын худы. Иунæг фембæлæг адæймаг 
202 

с«а М§)^^Н®М е>> 
дæр ын салам нæ дæтты. Ацы горæты зоны æрмæстдæр 
æртæ адæймаджы: Доциты Мæдинæ, Светланæ æмæ йæ 
лæг Аркадийы. Уый уыди Артур. 
Æстдæс азы рацыди, йæ райгуырæн Ирыстонæй куы 
фескъуыддзаг, уæдæй нырмæ. Царды уавæртæ йæ афтæ 
арæзтой æмæ уал азы^мидæг йæ фыдæлты зæххыл йæ къах 
никуы æрæвæрдта. Йæ хъуыдытæ æгæр тагъд згъорын 
куы райдайынц, уæд сæ кæнæ йæхæдæг фæуромы, кæнæ 
та йын сæ горæты цард бахъыгдары, æмæ дзыхъхъынно- 
гæй æрлæууы, йæ хъуыды кæм фескъуыйы, уым. Цæуы 
сындæг къахдзæфтæй. 
Аркади, Светланæ æмæ Артур. Иу аз фесты каст уæлдæр 
скъолатæ. Аркади æмæ Светланæ сæ цард баиу кодтой дип- 
ломтæ райсыны хæд фæстæ. Уый та Тюменмæ хъуамæ 
æрвыст æрцыдаид, фæлæ йæ арвыстой сæхимæ Данæйы 
размæ. Йæ дунейы хæс бафыста Данæ. Ныр йæ ных сарæз- 
та йæ райгуырæн Ирмæ. Ам ын Ирыстоны хæстæджытæ 
дæр куыд нæ уыдзæн. Фæлæ кæм æмæ чи сты? Йæ галиу 
амонæн æнгуылдзæй йæ фындзы бын хырхау дыууæрдæм 
ахаста æмæ ныссагъæс ис... 
Кæд æмæ йын Доцитæ сæ æртæ уатæй иуы цæрыны 
бар дæттынц, уæддæр нæ разы кæны. Абондæргъы фа- 
тер агуры. Куыст ссардта — слестгæнæджы бынат, фæлæ 
цæрæнуатæн цы кæна. Цы капеччытæ йæм ис, уыдон ко- 
оперативон æртæ уатон фатерæн фыццаг фиддонæн радта. 
Ныр та æвæстиатæй хæдзар амал хъæуы. Йæ хъуыдыйы 
февзæрдысты Доцитæ... 
Аркадиимæ базонгæ сты, Ленинграды метрополитенæй 
фыццаджы дæр цы цыппар станцæйы гом кодтой, уыдо- 
нæй «Владимирон»-ы станцæйы ирæттæ студенттæ зиуæй 
куы æфснайдтой, уæд йын йæ цыппаркъухджын бырæттæ 
хæссæны дыууæ къухыл куы фæхæцыд, уæд. Дыккаг 
хатт — Стыр Петр I бæхыл кæм бады, уыцы цырты раз. 
Уæд йæ æнæзонгæ чызг Светланæ Къостайы æмдзæвгæ 
«Æнæ хай» куы зарыд, уæд... 
Ныр, Хуыцауæй бузныг, Ирыстоны царды гуылфæны 
203 

с*«> УХ^@МИ@^Д Ъ>> 
цæудзæн æмæ йæ хионтæй кæд искæй базонид. Зæххы 
гæбаз йæ къухы куы бафтид, уæд дзы иу къæс скæнид. 
Ныр та иу къуым иумæйаг кæрты балхæндзæн... 
Бульвар Кировы уынгимæ кæм сбыцæу уырдæм куы 
ныххæццæ æмæ ныр фæстæмæ фæзила, зæгъгæ, афтæ йæм 
иу йæхи карæн лæппу бахатыд: 
— Æфсымæр, зынг дæм нæ разындзæн? 
— Табуафси, — мидбыл бахудт Артур. — Фæздæг нæ 
уадзын, фæлæ зынг дарын. — Йæ пъалтойы галиу дзып- 
пæй систа спичкæйы къопп æмæ йæм æй бадардта. Арту- 
ры дисæн лæппу йæ дзыхæй тамако æриста, йæ дзыппæй 
систа спичкæтæ. 
— Хатырæй уæд æфсымæр, æз фæздæг уадзын, 
фæздæггæнæг дæр æмæ зынг дæр аууонау ме ’мдзу кæнынц. 
Уæдæй нырмæ дæм мæ цæст дарын, — спичкæйы къопп 
йæ къухæй хæрдмæ фехста æмæ йæ рацахста уæлдæфы. — 
Цæй, базонгæ уæм, адæм се ’ппæт иу мад, иу фыдæй нæ 
райгуырынц. 
Артур æм исдуг джихæй каст. Райгуырæн Ирыстон, 
мæнæ цæмæй дæ адджын. Райгуырæн зæхх! Кæм ис дæуæн 
æмбал!.. 
— Базонгæ уæм, — мидбыл бахудт Артур. 
Афтæ æнæнхъæлæджы базонгæ йæ фыды æрдхорд Ар- 
сæгты Таймуразы фырт Маркимæ. 
— Дæ фарн бирæ, мæ бинойнаг мемæ ис, — фæкаст 
бæласы бын Верæмæ. 
— Амондджын ут, — раарфæ кодта Артур. 
— Цæуын, фембæлдзыстæм ма, — загъта Марк æмæ 
атындзыдта йæ усмæ. 
Цæстуарзонæй сæ фæстæ акæсгæйæ та ахъуыды кодта 
бинонты хъуыддаг кæнын кæй хъæуы, ууыл. Фæлæ, иуæй 
минæвæрттæ кæмæ барвита, ахæм чызгыл нæма сæмбæлд, 
дыккагæй та, æнæмæнг хъæуы иу къæс... 
Афтæ хъуыдытæ кæнгæ фæраст, æндæрæбон цы 
хæдзар федта иумæйаг кæрты, дзæбæх сыхæгтимæ, уыцы 
хæдзармæ... 
204 

с*а М§)^И®^ а>> 
Зымæг-зымæджыдæргъы Инал йæ хуыссæнæй нал фес- 
тад. Уæддæр йæ куыстуарзон, фæлæ æнæбон къухтæ æнцой 
нæ зыдтой æмæ-иу йæ хуыссæнуаты Дзерассæйы æххуы- 
сæй куы цъылын бабаста, куы фæрæты хъæд амадта, куы 
хæрæджы хамут æмпъызта. Фæлæ йыл æнæхатыр низ бонæй- 
бон тыхджындæр кодта æмæ ма-иу йæ разы кусинæгтæ бæргæ 
æрæвæрын кодта, фæлæ сыл йæ бон нал цыд æмæ-иу йæхи 
ауагъта. Комахсæнты йæ дунейы цардæй ахицæн... 
Йæ хæд фæстæ амардысты Мынци æмæ Аминæт дæр. 
Дианæ рагæй лæгъстæ кодта Фидарæн хæдзары саман- 
дур пец агуридурæй раивын. Фæлæ нæ разы кодта. Иналы 
амарды хæд фæстæ Дзерассæ Бибоимæ балыгъдысты Мын- 
цийы хæдзармæ цæрынмæ. 
Куы фæуалдзæг, уæд та Дианæ Фидарæн лæгъстæ 
кæнын райдыдта пец агуридурæй раивын. Дæлæмæ дæр 
æмæ уæлæмæ дæр хъæуы 500 дуры. Агуридуры мин та у 
æвддæс сомы1... 
Æмæ ацы хатт Фидар сразы. Æркалдта дур... Иу рай- 
сомраджы Дианæ пец халынмæ бавдæлд... Фидар уыцы 
бон тынг æнæвдæлон уыди, фæлæ уæддæр æрлæууыд йæ 
фарсмæ... Байгом, арвы дуарау, дыууæ агъуысты æхсæн. 
Фæхаста дыууæ боны дуртæ... 
Æртыккаг бон цыдæр æнахуыр уæззау уыди. Бафæл- 
лад. Йæ астæуы рыст дæр, æвæццæгæн, уымæн нæ банца- 
ди дысон-бонмæ. Хæссы — æртыгæйттæ... 
— Мæ бон нæу, — хъæрзгæйæ бакой кодта Фидарæн. 
— Дыгæйттæ хæсс, — загъта Фидар. 
Райдыдта дыгæйттæ хæсын. Хаста зынтæй. Куы-иу 
афæстиат, уæд та-иу рахъæр кодта: 
— Цы фæдæ?! 
— Бафæлмæцыдтæн, — загъта Дианæ. 
— Омæ иугæйттæ хæс, иугæйттæ! — фæзыст ыл код- 
та. — Абон æй фæуын хъæуы, райсом та цары тохына 
амайдзыстæм. 
1 1961 азы размæ. 
205 

^ Ух^@М»^@^^ *>> 
Райдыдта хæссын иугæйттæ... Бастад, бафæллад, йæ 
бон нал у нæдæр дурмæ фæгуыбыр кæнын, нæдæр цæуын. 
Риссы астæу, риссынц къæхтæ, йæ æппæт гуырæй дæр ныу- 
уæззау, ныффæллад, афтæ никуыма бафæллад. Æрбадт. 
— Дур! — рахъæр кодта Фидар. 
Гъæй-джиди, ныр фестыны бæсты зæххы скъуыды куы 
аирвæзид уыцы хуызæнæй, æрмæст æй фестын ма бахъæ- 
уæд. 
— Кæм дæ! Дур!.. 
Дианæ уæзбын фестад, райста дур æмæ фæцæуы. 
Æрæвæрдта йын æй йæ разы. 
— Цы кæныс? — афарста йæ Фидар. 
— Мæ бон ницы у. 
— Ау, иугай дуртæ хæссын дæр нал у? Мацы кæн, ныр- 
ма тохынайы цæджындз амайын хъæуы, уæдæ пец сæрди- 
наг, мæн та горæтмæ зонындзинæдтæ фæхуыздæр кæныны 
курсытæм æрвитынц... 
— Фиу, ма ацу. 
— Куыд нæ ацæуон? Æнæцæугæ мын нæй. Дур!.. 
Йæ рыстæй йæ цæсгом нынцъылдтæ кæнгæйæ та дур 
æрдæг гуыбырæй фæцæйхæссы. Куыд арæхдæр риссы, 
уыйас хъуаг æййафы Фидар дурæй. 
— Иу дур дæр нал фæразыс, æви? — фæтъæлланг кодта 
Фидар. 
— Иу дур нæ, фæлæ цæуын дæр мæ бон нал у, цæ- 
уын, — кæуынхъæлæсæй загъта Дианæ. 
Фидар бамбæрста, æцæгдæр йæ бон цæуын нал у, æндæр 
æфсон куы никуы фæкæны... 
Уыпы æхсæв боныцъæхтыл Дианæ ныййардта лæппу. 
Ном æвæрдыл тыхст нæ уыдысты бинонтæ, Дианæ йыл 
йæхæдæг сæвæрдта йæ фыды ном Лазæр. 
Дианæйы палатæйы хуры тын егъауæй-егъаудæр йæхи 
айтыгъта æмæ рудзынджы ныв къулыл зынди тæбæккæй. 
Фесхъиудта. Йæ разы рудзынджы авг чидæр гуымиры 
хост бакодта. Бакаст æм Фидар. 
— Фиу, лæппу... — сдзырдта Дианæ. 
— Базыдтон æй, — загъта Фидар. 
206 

с<й ^^Р^^Ч^)^^ *^ 
— Сыдæй мæ удыгага схауы, рæвдздæр мын исты. 
— Дæу стонг-стонгæй ма чи фæразы, — сбустæ йыл 
кодта лæг... 
Уæдæ кæй æрбахаста, уыдон ма цымæ рудзынджы бын 
цы дары, мæстæй марынмæ? 
— Зæгъын, афтæ уал дæ абæрæг кæнон. 
— Омæ уый дæр хорз, — хъуыддаг фæлмæн уагыл ауа- 
дзыны фæдыл загъта сылгоймаг. — Фиу, тагъд мын иу 
дзулы къæбæр искуыцæй æрбадав. 
— Кæцæй дын æрбадавон? Нырма радио дæр куы нæма 
сдзырдта? 
— Уæд та дуканимæ... 
— Мæн дуканитæм зилынмæ не ’вдæлы! 
— Ницыуал мæ хъæуы, фæлæ... 
— 0, цæуын мæ хъæуы... 
— Кæдæм? — фыртæссæй афарста ус. 
— Куыд кæдæм? Горæтмæ курсытæм!.. 
Дианæйы сæр разылди, йæ цæстыты раз уæлдæфы ленк 
кодтой сызгъæринхуыз фæрдгуытæ. Цыдæр æнахуыр, 
цыма’ йæ хуыссæн аныхъуырдта, афтæ йæм фæкаст. Ау! 
Уый та куыд?! Куыд цæуы? Æндæраз куы уыди. Ахуыр- 
гæнджытæ сæ зонындзинæдтæ фæхуыздæр кæнæн ахуыр- 
ты фондз азæй фондз азмæ куы вæййынц. Уый та æндæраз 
куы уыди? 
— Ма ацу, курын дæ... 
— Нæй мын æнæ цæугæ! Дæу æрмæстдæр дæхи мæт ис, 
фæлæ мæн кусын хъæуы. 
Фæаууон Фидар. Раст æй цыма рудзынджы рахиз тар- 
ваз аныхъуырдта, афтæ. Дианæ йæ миддунейы хъуыдыйы 
Фидаримæ аууонау æмдзу кæнын райдыдта. Ахызт рын- 
чындоны кæртæй, фæраст уынджы дæлæмæ, æртæ-цыппар 
тигъы дæлдæр ис хойраджы дукани. Æгæр фæстиат кæны 
фистæгæй æмæ фæуромдзæн автобус кæнæ уæзласæн, 
уæлдай йын нæу, æрмæстдæр тагъддæр дзулы къæбæрмæ 
куы ныххæццæ уаид. Машинæ фæлæууыд дуканийы раз, 
фæлæ ма дуканийы дуарыл цæхгæрмæ æвæрд ис æфсæйнаг 
æхгæнæн... Нæ бауромдзæн машинæ... 
Йæ миддунейы куы Фидаримæ цæуы, куы къулыл 
207 

-*• »^^айИ@У^ а^ 
рудзынджы тынмæ кæсы æмæ ныр цал æмæ цал хатты 
загъта: «Хуры тын уæлæ уыцы.., — скæны нысан къу- 
лыл, ныр та ссардта йæ ныхмæ къулыл электрон цырагъы 
чъыпгæнæн, — уымæ куы бахæццæ уа, уæд æрбацæудзæн 
æмæ йын цы бирæ хæринæгтæ æрбахæсдзæн уый та? Чи 
зоны, æмæ ма йын хæрзхъæд къафеттæ дæр æрбахæсса. 
Къулыл рудзынджы ныв егъауæй-егъаудæр кæнгæ быры 
рахизырдæм. 
Хуры тын быры рахизырдæм, уæддæр Фидар зынæг 
нæма и. Гъер цымæ цæуыл быры аууонау йæ фæдыл? 
Афтид дзулимæ йæм куыд басхъæл уыдзæн? Æнæмæнг, 
дуканийæ фæраст базармæ. Базар та ис хъæуы астæу... 
Уый сыгъдæгæй дæр базармæ ацыди, ныртæккæ халсартæ 
æмæ рагдыргътæ сæ цæттæйыл сты. Йæ цæстытыл ауад 
рудзынджы тарвазыл егъау хызын куыд авæрдта: джитъ- 
ритæ, кæрдотæ æмæ дзы цы нæ уыдзæн. Йæ хъуыдыйы 
уыйас арф уыди æмæ ма суанг йæ фындзыл ауад джитъри 
æмæ пъамидорты хæрзад тæф. Гъер цымæ базармæ цæмæн 
ацыди, дзул уал ын куы сдавтаид... 
Афтæ хъуыдытæ кæнгæ афынæй... 
Дианæ æрыхъал. Медицинон хо йын аходæн æрбаха- 
ста. Иннæ палатæмæ нæма бацыди, афтæ тæбæгъ уыди 
афтид. Уæдæ кæм ныффæстиат? Æнæмæнг æрбацыд, 
фæлæ афынæй æмæ йæхи дæлрудзынг æрныгъуылдта. 
Кæс-ма, ныртæккæ йæм сгудзи кæндзæн. Йæхи сивæзта 
рудзынгмæ, фæлмæн уарынмæ хъаз дæр ма йæ сæр афтæ 
сивазы, фæлæ йæ цæстытæ атартæ сты, йæхи æруагъта 
йæ хуыссæны... 
Фæлурсæй, æнæбонæй, сæ хæдзармæ схизæн къæсæрыл 
æрбадт Дианæ. Сывæллон ын йæ хъæбысæй райста Дзе- 
рассæ æмæ йæ сынтæгыл æрæвæрдта. Йæ мидæггаг юб- 
кæйы дзыппæй систа æхца, йæ галиу къухы сæ авæрдта, 
къух та ауагъта, бæрæг уыди, куыд бæстон сгæрстой дзып- 
пы къуымтæ æнгуылдзтæ, уый. Сзынди та къух. Дианæмæ 
бадаргъ кодта йæ дыууæ къухы, галиу къухы армытъæ- 
пæны уыди дыууæ сомы, йæ рахизы та лыстæджытæ, сом 
208 

<<а 9^4®(^^(§^ *>> 
чысыл хъуаг. Æндæр æм нал баззад, йæ фырт ын дæс боны 
размæ цы туман ныууагъта, уымæй. 
— Нартыкæнтыстæн, дзæгъæл хæрд дзы ницы бакод- 
тон... 
Фæнымадта сæкæр цас балхæдта, макъаронтæ... 
— Хорз, нæ мад, бузныг, æгайтма ма мæм цыдтæ, — 
загъта Дианæ æмæ асырх. — Ацы æхцатæ дæр уадз 
дæхицæн, кæд аизæр зынид... 
— Нæ, — ахъаззаг йæ сæр батылдта Дзерассæ. — Аф- 
тæмæй куы нæ фæзына, уæд та? 
— Куыннæ фæзындзæн? — стыр уырнгæхуызæй загъта 
Дианæ. 
Дзерассæ зыдта, йæ фырт йæ бинонты иу хатт дæр кæй 
нæ бабæрæг кодта, уый, фæлæ йæ уымæй нæ бафарста, 
йæхæдæг та йæ басусæг кодта. 
— Æз цæуон, — загъта Дзерассæ, — афонмæ Бибо цы 
митæ кæны иунæгæй. — Агъуысты катайы зилæнтæ сис- 
та, йæ пысултæ æмбырд кæнгæ. 
—% Нæ мад, иу-дыууæ боны ма фæлæуу. 
— Нæ-æ, æнæ цæугæ мын нæй, — дзаумæттæ йæ хызы- 
ны тъыссы. 
Иу къусыдзаг æм ссад уыди æмæ дзы хыссæ скодта, 
кусæг лæджы тымбыл къухы йас хыссæ... Цæхæрадонæй 
æрбахаста нас, насджынæн. Цалынмæ сывæллоны пысултæ 
æхсадта, уæдмæ кастрункæйы сæр хыссæ йæ уæлныхты сис- 
та. Ныртæккæ сывæллоны сисдзæн, авдæн акой кæндзæн, 
чысыл æй арæвдаудзæн æмæ та йæ фæстæмæ абæтдзæн, 
къахæй йæ уздзæн, къухтæй та сыгъдæг кæндзæн нас. 
Куыддæр сывæллоны йæ хъæбысмæ систа, афтæ 
æнæнхъæлæджы дуарæй бахызт Фидар. Дианæ цины 
уынæр фæкодта, сабийы сынтæгыл авæрдта, ахъæбыс 
кæнынæввонгæй, рæвдз ауад йæ размæ, фæлæ уый йæхи 
фæзылдта... 
— Сывæллон кæуы, — сдзырдта Фидар. 
Саби куыдта æнæбон уынгæг цъæхснаг хъæлæсæй. 
14 Заказ № 1709 
209 

о<Æ Й^®^«М®М!^ *>> 
Ус æм бауад йæ фыдхъыджы цæссыг уромгæйæ. Фидар 
æнæнцой рауай-бауай кæны агъуысты. 
— Фиу, — дзуры йæм Дианæ, — йæ æфхæрд аныхъуыр- 
гæйæ, — фæхæц-ма сабийыл, æз насджынтæ ракæнон. 
— Нæ, мæн не ’вдæлы! — цъилау ныззылди. — Ца- 
лынмæ автобус хъæуы сæрæй здæхы, уæдмæ æрбауад- 
тæн. 
Йæ зæнгтæ бадзой-дзой кодтой Дианæйæн. Ау, уый та 
куыд? Сонтæй æд сывæллон алæууыд дуармæ. 
— Нæ, нæ дæ ауадздзынæн æнæ насджынтæ бахæргæ. — 
Иуварс æй ссоны дуарæй лæг, фæлæ ус ныббыцæу æд 
саби. 
— Фæлæуу, — лæгъстæ кæны Дианæ. — Кæдæм цæ- 
уыс?! 
— Санаторимæ! — фæтъæлланг ыл кодта Фидар. — Æви 
мæнæн хæрæгау кусынæй æндæр улæфын не ’мбæлы?! 
Дианæйыл цыма арв æркалд, афтæ фæци. Уый та куыд? 
Санаторимæ? Цæуæд, уæддæр æй нæ бауромдзæн, фæлæ... 
Фæлæ иу бон та цæуылнæ фæлæууы?! 
Раст уыцы дзолгъо-молгъо хъаугъаимæ фехъуыст ма- 
шинæйы хъæр. Фидар уыцы-иу гæппæй балæууыд агъуыс- 
ты рудзынджы раз ахæм хуызы, раст цыма уыцы ру- 
дзынгæй йæ сызгъæрин цъиу атахт. Фездæхт йæ усмæ. 
— Гъер аивгъуыдта автобус!.. 
— Фæлæуу, иумæ скомдзаг кæнæм, — ныллæгъстæ та 
йын кодта ус. — Кæс-ма, ныртæккæ ацæттæ кæндзынæн 
насджынтæ. Мæ хыссæ цæттæ у. Фæхæц сывæллоныл. 
— Æвзæр ахуыр дæ скодтон, — бахъуыр-хъуыр кодта 
Фидар. — Нырмæ дæр дын ыл æз хæцыдтæн?! 
Ницыуал сдзырдта Дианæ. Йæ хъæбысы мутакан тыхт 
саби, афтæмæй дын стъолы раз нас сыгъдæг кæныныл 
куы бамыхуыр уаид. Сывæллон кæуы, сывæллоны сæрты 
къухтæ архайынц кард æмæ насы къæрттытимæ. Иуæй, 
нас æмæ кардмæ йæ цæст дары, иннæмæй, сывæллоны 
фæсабырыл архайы, гæныстоны ’рдыгæй та архайы лæгъз 
æвзагæй лæджы уромыныл... Уый та цæхæртæ калы 
мæстæй. Цоппай кæны куы дуармæ, куы рудзынгмæ. 
Цæмæй йæ ныхасмæ расайа, уый тыххæй йын ракодта сæ 
210 

с*? У^@)^1М@))М »>> 
сыхаг Созыр Украинæйæ уырыссаг усимæ куыд сыздæхт, 
уый кой. Уым рæстæгмæ куыстмæ æрвыст уыди. Æмæ йæ 
дисæн Фидар афтæ куы нытъæлланг ласид: 
— Тынг хорз бакодта, цардæй исты фендзæн уырыссаг 
усимæ. 
Сылгоймаджы зæрдæ фæкъæпп кодта. Ау, æмæ уый 
ирон усимæ — Дианæимæ цардæй ницы уыны? Афтæ йæм 
кæсы? Фæлæ та ницы сдзырдта. 
Фидар алы машинæйы уынæрмæ рудзынгыл йæхи ныц- 
цæвы. Иу уынæры фæстæ рауад. 
— Мызуры автобус рахæццæ, æз уым абадон... 
— Фæлæуу... Ма ацу... — уыцы сдзырдимæ дын кардæй 
йæ галиу къухы стыр æнгуылдзы зæрдæ кæрæй-кæронмæ 
куы æрбакæрдид... 
— Ой! — сонт хъæр фæкодта. Уыцы иу уысмы стъолмæ 
æрхаудтой кард æмæ насы къæртт, сæ уæлæ æрсаха код- 
та туг... Æнгуылдзы фыд фæхæлиу хæфсы дзыхау. Туг 
тæдзгæ сывæллон сынтæгыл авæрдта, фæкаст æмæ ма ауыд- 
та Фидары чъылдым, тохы быдырæй лидзæг тæппуды 
фæсонтау. Азгъордта йæ фæдыл. Уынджы каурæбынæй 
срæдывта фæтæн сау халыг дугъысыф. Хъæдгомыл æй 
авæрдта. Йæ рахиз къухы армытъæпæнæй йыл хæцыд, 
уæддæр туг уайы. 
Уæлкъухтыл чи ахъæбæр,^уыцы тугтæ цæссыгæй æхсгæ 
бацыд йæ уазал хæдзармæ. Йæ æнæхин зонд нæ бамбæр- 
ста, цæмæн фæзынд зилгæ дымгæйау Фидар. Йæ хæдон 
ивынмæ? Æмæ йæ куы нæ аивта, автобусы^ фездæхтмæ 
тагъд кæнгæйæ. Фæдисонæй цæмæ æрхæццæ? Йæ ноггуырд 
фырты фенынмæ? Æмæ йæ æгæр-мæгуыр йæ номæй дæр 
куы нæ бафарста... 
Æдзæмæй лæууыд агъуысты астæу, абухгæ денджызы 
рындзыл зыбыты иунæг цырагъау... 
Иу райсом Дианæ донгуырæнæй донхæссæныл доны 
бедратæ куы æрбацæйхаста, уæд ыл амбæлд Верæ, уый та 
донмæ фæцæйцыд. 
— Дæ хæрзæггурæггаг мæн. Фидар уæззау хызынимæ 
схæццæ. Хæрзаг бирæ цыдæртæ дын схаста. 
211 

с*«> У^@МИ|@1М е>* 
— Æцæг? — бахудт Дианæ æмæ атындзыдта сæхимæ. 
Йæ фæдыл ма адзырдта сыхаг: 
— Мæ хаймæ зындзынæн. 
Фидары баййæфта хусæй йæхи дасгæ. 
— Нæхи амæттаг у, — хъæлдзæгæй сдзырдта Дианæ. 
Фæраст æм, фæлæ лæг нытътъæлланг ласта. 
— Сæударты кæм лекка кæныс, сывæллоны иунæгæй 
цæмæн ныууагътай? 
Æрфæрсынмæ йæ хъавыд, фондз æмæ ссæдз боны кæм 
ис, уымæй, иу хабар уæд та сау халоны къахыл бабастаид, 
фæлæ ауыдта агъуысты астæу морæ егъау дымст хызын. 
Хызыны уындæй дзы сирвæзт хæринагыл цины æбæрæг 
дыгъал-дыгъул. Фидар цыдæр дзуры, фæлæ йæм йæ хъус 
нæ дары. Хызын абадт уæлдæфы, йæ хуылфæй æркалды- 
сты... чингуытæ... 
— Чингуыты уындæй дæ цæстыты туг тæдзы! Уы- 
дон дæ дарæг кæй сты, уый та не ’мбарыс... — стæй 
къæссафæлдæхт фæци: 
— Мæ дзаумæттæ-ма мын арæвдз кæн. Районы ахуыр- 
гæнджытæн æмбырд ис. Æрæджы кæнын, — ахæм хуызы 
дзырдта æмæ йын знаг дæр балæггад кодтаид. Дианæ фе- 
стад. 
Чысыл рæстæджы фæстæ, Фидар кæсæнмæ галстук куы 
баста, уæд æм дзуры: 
— Фиу, æхца дæм исты ис? 
— Ис, цы кæныс? 
— Иу дзидзайы мур ма-иу балхæн... 
— Хорз! — фæзыст кодта лæг. — Дæу та хæрынæй 
дарддæр ницы сагъæс и. 
Æхсыр æмæ къофихуыз ног костюм аив бадти Фидары 
гуырыл. Урс хæдоны дыстæ морæ запонкæтимæ костюмы 
дыстæй кастысты. Сау туфлитæ æрттывтытæ калдтой. Кос- 
тюмы галиу риуы дзыппæй зындысты дыууæ сызгъæрин 
хуыз ручкæйы сæры, сæ иу чернилæйы, иннæ та — къран- 
дас. Сæрыл ставд уылæнтæй бадти сатæгсау хъис сæры- 
хъуын. Уынгæй йæм йе ’мбал ахуыргæнæг æрбадзырдта 
æмæ йæхицæй буцхуызæй фæраст. 
Дианæ хъавыд чингуытæ бафснайынмæ, фæлæ сæ ныу- 
212 

гЛÆ ^4®^^^^ й>э 
уагъта. «Мæ хаймæ зындзынæн», йæ хъусты айзæлд Верæ- 
йы хъæлæс. Уадз æмæ фена цы схаста, уый. Фæлæ уай- 
тагъд æрфæсмон кодта. Цæмæн? Цæмæн фена? Ма фена... 
Аджих... 
Уыцы бон йæ цъæх хъæрмхуыпп дæр не скодта дзи- 
дзайы мурмæ æнхъæлмæ кæсгæйæ. Изæрырдæм сæ размæ 
æрлæууыд уæзласæн машинæ. Рудзынгæй йæ федта Диа- 
нæ. 
Хъæлдзæгæй сабийы йæ хъæбысмæ фелвæста. Раст егъау 
гæххæтты асыкк Фидар æмæ шофыр машинæйæ куыд 
æристой, афтæ сæ уæлхъус алæууыд Дианæ æд сывæллон. 
Цыдæр диссæгтæ сын балхæдта. Канд дзидза нæ, фæлæ 
уыцы асыччы къалбас дæр ис, цыхт... 
«Сындæг, сабыр-сабыр», — афтæ дзургæ арæхстгай 
зæххы æрæвæрдтой егъау асыкк. 
— Цы бирæ хæринæгтæ балхæдтай, — хæлдзæгæй 
сдзырдта Дианæ. 
— Æдылы къоппа! — фæтъæлланг ласта Фидар æмæ 
асыччы сæр тюлены базыртау фегом кодта фæйнæрдæм. — 
Телевизор дын балхæдтон... Фæлæ дæу дæ гуыбынæй æндæр 
ницы мæт и! Къодæхтæй дын дзы ныййарт чындæуа!.. 
Шофыр исдуг джихæй кæсгæ аззад, стæй уыцы иу 
гæппæн йæ машинæйы раз февзæрд æмæ йæ кабинæйы 
абадт. Уыцы-иу схуыст фæкодта, йæ цæлхытæ фæндаджы 
рыг скалдтой æмæ афардæг... 
Фидар та йæ фæстæ, йæ къухтæ фæйнæрдæм æппæрстæй, 
стыр дисæй кæсгæ баззад... 
Дианæ та ницыуал айхъусгæйæ банкъардта ахаудзæн 
уый, æрбадт йæ мидбынат æд саби... 
Доныскъæфæнты иу бон Дианæ бадти хæрзæфснайд 
агъуысты стъолы раз. Лазæр фынæй кодта. Пецы сæр 
тæбæгъы, егъау къусæй æмбæрзт, афтæмæй æртæ картоф- 
джыны æнхъæлмæ кастысты хæдзары хицаумæ. 
Дианæ фыст фæци радзырд «Зæрдæйы хъынцъым». 
Æвæрдта бындур иннæ радзырд «Быран»-æн, афтæмæй 
фехъуыст Фидары къæхты хъæр. 
Фыццаг рæстæг ын нæма уæндыд зæгъын, фæлæ йæ 
213 

-*» »^@^йг^@у^ &>> 
уæддæр базыдта, сусæгæй ракъахта чумæдан, йæ армы 
бафтыд, скъæты самандурты бын цы тетрад уыдис, уый 
ссарын дæр. Иу бон ма йæ кæсыныл дæр схæцыд, фæлæ йæ 
бæстон бакæсынмæ, иуæй, йæ сæрмæ нæ хаста, иннæмæй 
та фыстмæ былысчъилæй каст. 
Уæдæй фæстæмæ тынгдæр æфхæрдта Дианæйы. Ноджы 
йæм ахæм цæстæй касти, раст цыма йæ усæн тынг æвзæр 
хъуыддаг базыдта, афтæ. Фæлæ йын æй уалынмæ йæхæдæг 
куы бакой кодта, уæд фырмарг æмæ æнæуынондзинадæй 
нал зыдта йæхи ма цы фæкодтаид, уый, æмæ йыл комива- 
зын бахæцыд... 
Алыбон дæр архайдта фæгуырысхо уæвыныл: фыста 
абон æви нæ? Диссаг уый у, æмæ кæд фыссы? Дзерассæ 
сын ныууагъта хъугаг рæуæд, уый æнæкойгонд нæ вæййы, 
уæдæ саби дæр афтæ. Кæрты бæндæныл æдзух дзаумæттæ 
тыд, хæринаг конд. Уæддæр фыссы цыдæртæ... 
Бацыди Фидар, Дианæ фестад, тетрад иуварс авæрдта 
æмæ чъиритæм фæраст. 
— Мæн ницы хъæуы. Нæ ахуыргæнджытæй иуыл цып- 
пор азы сæххæст æмæ нын фынгæвæрд уыд. 
— Æз та дæумæ æнхъæлмæ кастæн æмæ... 
— Омæ дын афтæ нæ фæзæгъын, мæнмæ-иу ма ’нхъæлмæ 
кæс, — загъта Фидар æмæ æд костюм йæхи хуыссæнтыл 
бауагъта. 
Дианæ бамбæрста, абон дзæбæх зæрдæйы уагыл ис, 
уый, æмæ дын йæ цуры куы абадид тетрадимæ. Фидар 
фыст куыд уыдтаид, ахæм уавæры. 
— Фиу, бакæсæм-ма радзырд. Ды ахуыргонд дæ æмæ 
мын мæ рæдыдтытæ бацамон, ногæй йæ рафысдзынæн 
æмæ йæ арвитдзынæн почтæйæ уæлæ фысджытæм... 
Нæ йын бакаст йæ цæсгоммæ, уымæн æмæ йæ 
нывæрзæнмæ бадти. 
Кæсы Дианæ... Нæ уыны Фидар йæ былтæ куыд сзы- 
лынтæ кæны фырмæстæй, уæд уазал мидбылхудт ахъазы 
йæ былтыл, уæд марджы сзилынц цæстытæ, æнæуынон 
æрттывд фæкæнгæйæ... 
Уалынмæ пуртиау фæхаудта Фидар. Абадт йæ хуыссæны. 
Уыцы иу уысм Дианæйы фæкаст æмæ Фидары фæлæбурд 
214 

с4Л <^!§рЯк^^З!1 а>, 
театрадмæ фæиу сты. Тетрад æнцъылдтæй атахт агъуысты 
æмæ йæ тъупп фæцыд пецы раз къуымы сугтыл. 
Дианæ фæкаст куы Фидармæ, куы тетрадмæ. 
Фестад, пецы размæ бацыд æмæ йæ зонгуытыл æрбадт, 
тетрад систа йæ цæсгоммæ, цыма дзы хатыр куырдта, 
стæй йæ нылхъывта йæ риумæ æмæ ставд цæссыг згъордта 
йæ рустыл. Фидар та фырмæстæй хъæргæнгæ рауай-бауай 
кæны агъуысты къуымты. 
— Фысгæ мын кæны уый! Мæлæты бæдæйнаг! Дæу хуы- 
зæн фанатиктæ бирæ ис. Æдылы... 
— Æдылы?... Фана-атиктæ?! — йæхицæн дзурæгау дзу- 
ры Дианæ. 
— 0! Фанатиктæ! — фæцъортт ын кодта тетрад йæ къух- 
тæй. Дианæ йæ ауыдта йæ лæджы къухы уæлиау, суанг 
электрон цырагъы æмвæз... Уыцы мæсты æмæ тыхджы- 
нæй та зæххыл ныццавта тетрад, уый зæххæй фесхъиуд- 
та æмæ сынтæджы бын скуыси, раст цыма йæхи амбæх- 
ста, афтæ. Дианæ йæм бабырыд йæ фазыл. Райста тетрад 
сынтæджы бынæй. 
— Фысгæ кæны! Ничи йæм кæсы?! — хъæр кæны Фи- 
дар. — Ныууадз дын зæгъын, уыцы ницæйаг фыссын!.. 
Ницы дзуры Дианæ. Йæ къухтæй лæгъз кæны, чи ныф- 
фæсал, уыцы тетрад. 
— Зон! Зон! — тилы, амоны Фидар йæ рахиз къухæй. — 
Зон, зæххæй дын цы сæр сзына, уый дын æз цæвæгæй 
кæрдæг къуырæгау акъуырдзынæн! 
Нæ, Дианæ нæ бауадздзæн йæ сæр къуырын. Уæлдайдæр 
та йын «зæххæй уæлæмæ чи сзына, уыцы сæр». Бавдæлд 
æмæ мæйы бонмæ уæлæ горæты йæ сабийæн æхсæвиуат 
сывæллæтты рæвдауæндоны сбынат кодта, йæхæдæг ныл- 
лæууыд дзулфыцæн заводы. Фæлæ та йæ заводдавджытæ 
сагойы фындзыл систой. 
Фидар, фыццаджыдæр, уыди разы Дианæйы хъуыд- 
дагæй, уымæн æмæ йæм иуæй æртхъирæн кодта, ома 
æнæбакæнæг æмæ æнæфæхæцæг у, зæгъгæ, æмæ йæ 
фæстæмæ уымæ хъæуы. Æмæ уæд?! Уæдмæ та Фидар Земæ- 
имæ йæ рæстæг æрвитдзæн. 
215 

с*а М®^^@^й а>> 
Фыццаг дзæбæх зонгæ уыдысты, стæй уæд иу æхсæв, 
хъæуы ног клубы фæскомцæдисон æмбырд куы уыди, уæд 
уырдыгæй Земæ афардæг Фидаримæ, Астанты хæдзармæ 
æмæ, дæ хъуыддаг раст, бацардысты. 
Мыдамæст мæй кæй хонынц, чындзæхсæвы фæстæ 
уыцы мæй дæр æххæст нæ баурæдта йæ хæс, афтæ Фидар 
бамбæрста тынг зын ын уыди йемæ цæрын. Йæхи ус Диа- 
нæ хуыздæр кæй у. Цæуын æм хъæуы. Фæлæ цы ’фсонæй? 
Арвы айдæнау ын Земæ йæ алы къахдзæф, йæ алы 
фæзылдмæ дæр кæсгæ куы кæны. Æмæ цалынмæ Дианæмæ 
куыд æмæ цы хуызы схæццæ уа, ууыл бæстон хъуыдытæ 
кодта, уæдмæ Земæ банхъæлцау и... 
V СÆР 
Дианæ та дзулфыцæн заводы тъыфылы бахауд. Зузу 
йæм тарæрфыгæй куы ныккаст, уæд йæхинымæр загъ- 
та: «Ацы хатт уын афтæмæй нал рауайдзæн». Фæлæ 
фæрæдыд. Зузу æмæ йæ хъузонтæ тыхджындæр уыдысты. 
Дианæ та куырдта йæхи дæсныйад хицауадæй техноло- 
джы куыст, фæлæ йæм хъусгæ дæр нæ кодтой. «Кæд дæ 
сухаритæ æмæ нæ бæзгæ дзулы змæст æнтыды магъыли 
кæнын нæ фæнды, уæд ныллæуу бригадирæй», — загъта 
Зузу Дианæйæн. Ныллæууыд бригадирæй. Хуыцау æмæ 
йæ уд зонынц, уымæн цытæ кодтой! Сменæ цы бригади- 
рæй иста, уый-иу æнтуантæ æмæ хыссæты къаддæр ссад 
æвæрдта, уæдæ пъадвалы ссады къæбицæй ссад цехмæ 
цы вазыгджын агрегатыл цæуы, уырдæм дæр дзæвгар 
къаддæр лæвæрд цыд ссад, уый Дианæ æмбæрста. Агре- 
гатмæ мыст куы нæ быры, уæдæ ахæм прибортæ дæр нæй 
æмæ агрегатæн йæ кæцы хайы къуымты цас ссад ис, уый 
чи æвдыстаид. Цас ссад ис æппæт агрегаты, уый бæрæг 
у, ссад æвгæнæн егъау асыччы куыд æмбæлы, афтæ ссад 
æвгæд куы цæуа, уæд. Уæдæ хыссæтæ дæр цас ссадæй конд 
цæуынц, уый бæрæг у, фæлæ ам дæр æвгæдтой къаддæр. 
Бригадир куыд æмбæлы, афтæ лæвæрдта сменæ...Уымæ 
гæсгæ йæм ссад хъуаг уыди. Хъуаг ссад-иу æхцайæ Диа- 
216 

с«а М§^М®^е *>> 
нæйы «фæсонтыл» сырх кърандасæй æрмыхуыр кодта 
цехы сæргълæууæг Бидих... 
— Сымах машинæтæй давут, — карзæй сæм æмбыр- 
ды балæвæрдта Байсогъуырон, — давут ссад, дзул, сæкæр, 
нæлхæ, айк, адджын хълапи... 
Зузу фæтъæлланг кодта, йæ монгойлаг цæсгомыл йæ къа- 
рейаг цæстытæ цæстфæлдахæджы æрттывд фæкæнгæйæ: 
— Дæу тæрхондонмæ бадæттын хъæуы, уыйас ссад цы 
фæкодтай? 
Дианæ бахудти: 
— Тæрхондонмæ? Сымах уе ’ппæт дæр тæрхондон нæ, 
фæлæ хуымæтæг милицæйы кусæджы фендæй дæр уыры- 
тау уæхи æмбæхсут. 
Хъыгдары. Хъыгдары Фыдыбæстæйы сæрвæлтау чи 
фæмард, уый чызг, хæсты чи нæ уыд, уыдоны цоты — 
Зузу æмæ Арсены хуызæтты. Ссад хъуаджы фæдыл æй 
бафхæрынмæ сæ ныфс нæ бахастой. Се ’ппæты балхæнын 
сæ бон, нæ бауыдзæн, æхцайыл нæ тыхсынц, фæлæ тæрхо- 
ны лæгтæм дæр ис Дианæйы хуызæттæ. Архайдтой дуары 
æдде йæ фæкæныныл. Иу амал ын ссардтой. Адджын гуыл- 
ты цехы бригадиримæ баныхас кодтой æмæ иу æхсæв 
«фæрынчын», йæ бæсты бакусын кодтой Дианæйы. Рай- 
сомæй сæударты Зузу фæзынд æмæ загъта: 
— Адджын гуылтæ кæнынц фæтæгены ад. 
— Уæдæ... — загъта Дианæ зыбыты иунæг дзырд æмæ 
æнæуæлдай тыхстæй экспедицимæ бацыд. Уым хъаугъа, 
хъæлæба систой Арсен, Зузу... 
— Ахæстонмæ! — хъæр систа Зузу, — æнæсудæй. — 
Дæс тоннæйы гуылтæ фесæфта. 
Дианæ сæм дзуры сабыр ныхасæй, æмæ йæм куы нæ 
хъуыстой, уæд хъæрæй загъта: 
— Сабыр ут! — амоны хæрзад тæф цы гуылтæй цæуы, 
уыцы вагæттæм. — Ахæм гуылтæ абоны онг нæ адæм сæ 
дзыхмæ нæма схастой. Ам ис, паддзахад йæ сабитæн, йæ 
адæмæн цы къæбæр хæрын кæны, уый... 
Нæ йæ уадзынц, фæлæ сæм нæ хъусы... 
— Паддзахад, иу сæдæ килойы ссадæй ахæм гуылтæ 
куы кæнат, уæд уымæн уадзы 5 килойы нæлхæ, 5 килойы 
217 

<<а ^4^Р^^)^ «*» 
сæкæр, 50 айчы... Уыдон ам сты. Фæтæген нæ фæлæ, — 
ныфсхаст нысаны уагæй загъта Дианæ. 
Мæсты йæм уыдысты дзулласæг шофыртæ дæр, экспе- 
дитортæ дæр... 
— Милицæ! — хъæр кæны Зузу. 
— Милицæ! — ноджы тынгдæр ныхъхъæр кодта Дианæ. 
Фæлæ милицæйы бæсты æрбалæууыд Цæгат Ирыстоны 
хойрæгты хæрзхъæд бæрæггæнæджы къамисы сæргълæу- 
уæг Цилин. Æмæ ныффидар кодтой акт... «Адджын 
гуылтæ кæнынц фæтæгены ад». 
Дианæ Цилинæн дзырдта: 
— Фæтæген нæ, фæлæ закъонæй куыд æмбæлы, афтæ 
конд сты, дзыхы дон кæнынц!.. 
Æртхъирæнæй, зыстæй, тыххæй æвæрын кодтой «сæфт 
къæбæрыл» йæ къух, фæлæ Дианæ не сразы æмæ йыл са- 
рæзтой æндæр гæххæтт: дæс тонны гуылтæ, иу гуылы уæз 
100 гр., гуылы аргъ 9 капеччы... афтæмæй йыл æрнымад- 
той... 
Цæвиттон, Фидары алименттæ, кæцыты нæма федта, 
нæ йæ хæдзар, фæлæ æппæт мыггаджы хæдзæрттæ дæр 
уæйгæнгæ рауайдзысты. Уыцы хъуыдыйæ фæуыргъуы- 
йау. Йæ цæстытæ фæирд сты... 
Фæлæ!.. Гуылты вагæтты чырæ, сухариты цехмæ йæ 
ных куы сарæзта, уæд сæм атомар кодта, раст ныййарæг 
йæ мард хъæбулы фæстæ куыд атомар кæны, афтæ, фæлæ 
йæ ноджы тыхджындæр алхъывтой Зузу æмæ Арсены 
æлгъаг къухтæ æмæ уæд ныккуыдта хъæрæй... 
Фидын ын нæ бакæнын кодтой гуылты аргъ, фæлæ йын 
æй æдзух йæ цæстмæ дардтой. Акæса-ма, уыдон куыд хорз 
адæм сты, уымæй. Æндæр афонмæ арвы кæрæтты лидзид 
дзулфыцæн заводæй. Бæргæ ацæуид. Фæстæмæ хъæумæ 
стыр разæнгардæй ацæуид, колхозы куыстæй æппындæр 
нæ тæрсы. Зæхх! Табу дын фæуæд, зæхх бакус æмæ дын 
æй авды бæркадæй ратдзæн. Фæлæ кæм цæрдзæн? Фидары 
гуымиры митæ быхсынæн дæр йæ ныфс куы нал хæссы... 
Æма та бавдæлдысты заводы давджытæ æмæ Дианæ- 
йы хыссæйы ныккалдтой агуыридуры цъæлтæ... Дианæ 
æнхъæл уыди, фæтæгены хъуыддагау, дурты хъуыд- 
218 

с«а ^®МН^ч5 &>, 
даг дæр бамыр кæндзысты. Фæлæ дын иу бон йæ сæрæн 
ницы зонгæйæ райста милицæйæ сидтон. Паддзахады раз 
кæм фæзылын, ууыл дисгæнгæйæ хъавыд раздæр сæм 
бацæуа, фæлæ йæ хуырым куы схоной, уымæй тæсгæйæ 
зæрдæскъæфтæй æнхъæлмæ каст йæ бæрæггонд бонмæ. 
Йæ сидты гæххæтт йæ къухы, афтæмæй фæхæрд кодта 
фæтæн асинтыл хæрдмæ, хæдзармæ. Фыццаг йæ къахы ист 
хъæлдзæг уыди, чи йæ федтаид, уый йæ уым службæгæнæг 
фæхуыдтаид. Фæлæ иу уæладзыг иннæйы фæдыл дæлейы куы 
аззадысты, уæд дзы тас бацыд. Бæстыхайы сабырдзинад ын 
йæ уæнгты тасдзинад æфтауы. Йæ цармæй йæ фыды æхсæн 
тæфсæгау ризы. Исдуг æм афтæ дæр фæкаст, цыма дзы нал 
рацæудзæн. Алидзыны фæнд æм фæзынд. Æмæ дын асин- 
тыл куы фæдæлæмæ уаид. Ныртæккæ тыргътæм ныххæццæ 
уыдзæн æмæ федде уыдзæн. Фæлæ йæ нæлгоймаджы бæрнон 
хъæлæс сахлæуд фæкæнын кодта. Оххай, уайтæккæ дæр 
карз ?]ылд фæкодта æмæ згъоры асинтыл хæрдмæ... 
Чи йæ раздæхта, уыцы милиционер ын ныффыста егъау 
чиныджы йæ ном, йæ мыггаг... Уыцы ницæйаг миты 
фæстæ йын ацамыдта дуармæ. Дианæ дуар бахоста хæрз 
сындæг. Мидæмæ йын загъдæуыд æмæ бацыди. 
Кабинеты астæу лæууыд бæзæрхыгтæ, асæй рæстæмби- 
сæй бæрзонддæр нæлгоймаг, милицæйы капитаны цины. Йæ 
рахиз къухæй ацамыдта рахизырдæм — иннæ кабинетмæ. 
Федта гом дуары мидæгæй дуары бакомкоммæ стъол... 
— Саккаг кæн, — сдзырдта капитан мидæггаг агъуыст- 
мæ амонгæйæ. 
Не змæлы Дианæ. Цæмæн æй хоны уырдæм? Дыууæ 
æддæг-мидæг кабинеты ничи уыди æмæ дзы уый тасдзи- 
над уагъта. Кабинеты дуары бакомкоммæ уыди рудзынг, 
йæ размæ стъол. Стъолæй рудзынджы æхсæн къæлæтджын 
бандон. Бандонæн йæ галиу фарс æфсæн скъапп. Стъолыл 
мыхуыргæнæн машинкæ. «Тæхуды æмæ уыцы машин- 
кæйæ дæ къухфыстытæ ныммыхуыр кæн!» — ахъуыды 
кодта Дианæ... 
— Кæмæ дзырдæуы, — фесхъиудта капитаны бæрнон 
ныхасмæ, — бахиз мидæмæ. 
219 

с<а М§)МН®^л *» 
«Мидæмæ, иннæ уатмæ?» — ницы хуызы бацæудзæн, 
маргæ йæ куы акæна, уæддæр. Дыууæ дуары æхсæн къуы- 
мы уыдис карст-барстæй бандоны бынат. Æмæ уым цы 
бандон уыди, ууыл сбадти ахæм хуызы, цыма зæхх куы 
фæфæлдæха, уæддæр дзы нæ фезмæлдзæн. 
Милиционер ын йæ бæстон бадтыл зына-нæзына йæ 
мидбылты бахудт. Ахъуыды кодта йæхинымæр: «Хетæг 
хъæдмæ нæ, фæлæ хъæд Хетæгмæ». 
Дианæ та мыхуыргæнæн машинкæмæ ныджджих, 
нæ бафиппайдта, машинкæйы фæстæ стъолы фарсмæ 
слестгæнæг куыд æрбадт, уый. 
Райдыдта слест. Фарстатæ дæтты, фарст расайы сæры 
тылдæй «нæ», зæгъгæ, дзуапп. Сылгоймаджы стырзæрдæ 
дзуаппытæ капитаны йæ бæстон куысты уавæрæй 
фæиппæрд кæнынц, дæлвæндагмæ рахауæгау. Хæстæг æм 
куы бадид, уæд кæд хъуыддаг фæрæстмæ уаид, зæгъгæ, йæ 
бадын кодта йæ размæ стъолы галиу фарсмæ ацамонгæйæ, 
фæлæ Дианæ сбадти йæ рахиз фарс, къулрæбын. Цæмæн 
æм сбада хæстæг, дæ хорзæхæй? 
Йæ размæ куыд æрбадт, ууыл дæр та слестгæнæг йæ 
рихийы бын бахудт. Цы ми кæны? Кусгæ нæ кæны абон 
æви?! Хъæддых дæр æм фæлæууын хъæуы. Ау, афтæ бын- 
тон æнаххосæй йыл гуырысхо чындæуы?! 
Дианæ дæр дард уыди, кабинеты цы хъуыддаг цыд, уы- 
мæй. Йæ цæстæнгас æриста стъолы бынмæ æмæ йын федта 
йæ къæхтыл йæ туфлитæ. Сатæгсау хæрзхъæд æрттывд- 
тытæ калгæ туфлитæ. Туфлиты кæмттæ лыстæг сау цыллæ 
синагæй æлвæст сты кæрæдзимæ, афтæ... зæгъæм туфлийы 
мидæг æвзаг куы нæ уаид, уæд йæ бæрзондæвæрд, уæлфад 
къæхтыл синаджы рæгъытæ зыниккой чындзы разкъæртт 
къабайы риуы æгънæджытау, фæныкхуыз цъындайыл. 
Слестгæнæг æм кæсы дисæй. Уадзыг баци æви? Цы ха- 
бар у? Раст цыма милицæйы хайады нæ бады, фæлæ йæ 
мадмæ, уæливыхты тæбæгъы раз. Нæ, карз æм фæлæууын 
хъæуы. Уыди ахæм хъуыддаг дæр æмæ иу хатт слест кодта 
тынг тæссаг фыдгæнæджы æмæ йын сисын кодта йæ къух- 
ты хъадамантæ. Йæ ныфс хæссы цыфæнды суйтæ хъуыд- 
даг райхалынмæ дæр, фæлæ йæ разы цы сылгоймаг бады 
220 

с<а *^4®^^ 
мæнæ ныр, уыимæ исты бакæна, уый дызæрдыггаг фæци. 
Цы кæсы, дæ хорзæхæй, йæ къæхтæм, цы дзы ныууагъта? 
Рамæсты æмæ фестад. 
— Æз дæумæ дзурын, Байсогъуырон! 
Капитан ныр фæхъуыды кодта, уæдæй нырмæ йæм 
йæ мыггагæй кæй нæма сдзырдта, уый. Дианæ йæ мыггаг 
фехъусгæйæ, мæнтæджы сыф рог уддзæфмæ базмæлæгау, 
сындæг фестъæлфыд. Уый рацахста капитан æмæ йæ цæст 
йæхимæ æрныкъулгæйæ, йæ ныхасы уаг куыд æмбæлы, 
уымæй дзæвгар бæрзонддæр систа. Басæттæд, агуыридурты 
цъæлтæ хыссæйы кæй ныккалдта, ууыл, æмæ йын фатер 
дæр ратдзысты, зыпп, зæгъгæ. Уæдæ заводы дæр кусдзæн 
йæхи дæсныйады бынаты, технологæй, афтæ йын дзырдта. 
Ницы дзуры аххосджын. 
— Байсогъуырон! — фæхъæр кодта капитан. — Стыр 
дисы мæ æфтауы, дæхи куыд дарыс, уый! Ау, милицæйы 
агъуысты куы бадыс? Æз дæумæ дзурын! — кæд æм зыс- 
тæй дрырдта, уæддæр, арвы хъугау бæрæг уыди йæ рæстдзи- 
над. Фæлæ кусын хъæуы, фарста та радта дыккаг хатт. 
— Зæгъын, æппын ницæмæй тæрсыс? Æмбарыс, дæу 
аххосджын кæнынц, хойраджы куыстуаты фыдракæнд- 
дзинад кæй бакодтай, уый тыххæй. Сæрмагонд статья дын 
амоны советон закъон, гукк! Иу, зыбыты иунæг дзырд 
скæн, кæд гоби нæ дæ? — йæ ныхы сурхид акалд æмæ йæ 
рахиз амонæн æнгуылдз йæ рæсугъд фындзы бын хырхæй 
фадæгау кæны, йæ галиу къухæй йæ ныхы хид асæрфта, 
стæй къух ахаста цыбырæлвыд къæбæлдзыг сæрыл. — Иу 
ныхас скæн! Дзур цыфæнды дæр, дзур! Æви дзурын нæ 
зоныс?! 
— Цæуылнæ!.. Зонын дзурын, — ныфсджынæй сдзырд- 
та Дианæ. 
Слестгæнæджы цæсгомыл райгонд уддзæф ахаста йæ 
зæлдаг къухмæрзæн. 
Дианæ йæм зулмæ бакаст: 
— Æмæ ма... куыд зонын дзурын, уый куы зонис! Фыц- 
цаджыдæр, мæнмæ ахæм ныхасы уагæй ма дзур, дæ разы 
фыдгæнæг нæй. Дыккагæй та æгæр зонын дзурын æмæ, дæ 
тæригъæд дæхи. 
221 

с*«? ^^Р^^Ч^^ «>> 
Слестгæнæгæн æхцон уыди, кæй сдзырдта, уый. Ин- 
нæмæй та йын фæхъыг, акæса-ма, куыд ныфсхаст дзырды 
уагыл хæст у. Ничи йæм кæсы?! Æмæ йæм бакаст. 
Дианæ йын рацахста йæ цæстæнгас. 
— Æмбал мидхъуыддæгты хайады капитан... мæнæн 
хъыг у, стыр лæгтæ, мæнæ дæу хуызæттæ, кæлмхæрд адæй- 
мæгты хахуыр ныхæстыл кæй æууæндынц. Уыдон галиу 
зондæй мæн æфхæрут. Фæлтау бавдæлут æмæ равзарут, 
чысыл мызд исгæйæ саукалмонхуызтæ... сызгъæрины 
цæмæн цъæпп-цъæпп кæнынц? Æви мæнæй фылдæр ку- 
сынц? Æппындæр нæ!.. 
— Ныууадз! Хæлæг кæныс!.. — барæй йыл фæзыст код- 
та слестгæнæг. 
— Хæлæг?! — йæ сæр батылдта Дианæ æмæ йæ мид- 
былты бахудт. — Æдзæстуарзондзинадæй цух кæй дæн, 
хъизæмар дæр уымæн кæнын... 
Капитаны зæрдæ фæтæнæг. Сæ фембæлды фыццаг уыс- 
мы дæр куы банкъардта, йæ разы сыгъдæг уд кæй бадти, 
уый, уæд ма йæ цы тухæнæй мары. Фæлæ куыст, куыст у. 
Фестад. Абадт. Тызмæгæй стъолыл гæххæттытæ азмæста. 
— Уæдæ зæгъыс, ды нæ ныккалдтай агуыридуры 
цъæлтæ хыссæты? 
— Нæ! 
— Басæтт! Æмæ дын фатер дæр ратдзысты, кусгæ дæр 
кæндзынæ технологæй. Кæд Зузуйы фыдæнæн афтæ ба- 
кодтай?.. 
Слестгæнæг æнхъæл уыди, ныртæккæ йæхи раст 
кæндзæн, æрдиаг самайдзæн. Ахæм хъуыддæгты сыл- 
гоймæгтæ куыдтæ фæкæнынц, афтæ. 
Ныууынæргъыд Дианæ. Тæрккъæвдайы агъоммæ арв 
куыд ныннæры, афтæ йæм фæкаст йæ улæфт. Æмæ йын 
йæ кæуын йæ былалгъыл æнхъæл куы уыди, уæд «ах- 
хосджын» йæ ныхас бынтон æндæр донвæндагыл ауагъ- 
та, фæлтæрдджын æфсадфæтæг йе знагыл чъылдымыр- 
дыгæй куыд ныббырса, афтæ. Фырдисæй слестгæнæг 
æнæрхъуыдыйæ хъуызæгау йæхиуыл схæцыд, денджы- 
зы бынæй дæлдон нау сбырæгау, фæлæ уайтагъд абадт 
фæстæмæ. 
222 

с<2 9^4^Р^»^(§^^ <»*> 
Дианæ йæм йæ сæр галиуырдæм раздæхта æмæ райдыд- 
та дзурын: 
— Æмбал капитан, зарæг «Фæнды уырыссаггæгты 
хæцын», уым ахæм зæрдæриссæн дзырдтæ ис: «... 
Бафæрсут-ма бæрз бæласы бын чи бадæлгом?..» Бауырнæд 
дæ, зарæг чи ныффыста, ууыл хæсты фæстæ цард йæ 
сындзкъух куы æруагътаид, уæд дзы нæ ферох уыдаид 
зарæгмæ бафтауын: бафæрсут-ма уыцы хæстонты, уæззау 
цæфтæй цæугæдæтты уылæнтæ сæ хъæлæсы кæй айстой; 
бафæрсут-ма уыцы хæстонты, Белорусси, Ленинграды 
облæсты... уæлдайдæр та зындгонд Синявины... цъыма- 
ратæ æмæ цæтты, удæгасæй чи аныгъуылди, чи танкæ- 
йы, чи æд хæцæнгарз... Бафæрсут-ма уыцы хæстонты, Кав- 
казы хæхты чи фæмард, йæ туджы мæцгæ та чи ныссалд... 
Уæдæ зымæгон не ’фсæдтæ тæгæр их цæугæдæттæн сæ 
иннæ былгæрæттæм куы форсировкæ кодтой, уæд-иу немы- 
цы сармадзанты снарядтæ ихы уæлцъар атайын кæнгæйæ 
ацарæзтой егъау айгæрст. Уыцы айгæрстыты чи аны- 
гъуылд æд хæцæнгæрзтæ æмæ æд ивтондзæг асыччытимæ, 
уыцы^ ^сæстонты дæр ма афæрсæд зарæджы автор. Бæллæх 
та ма уый мидæг ис, æмæ цы хæстон-лæппуты кой скод- 
там, уыдон нымад сты æнæбæрæгæй сæфтыл. Ноджы дзы 
нæ ферох уыдаид: бафæрсут-ма, Фыдыбæстæйы сидзæрты, 
Сау денджызæй Мурмæнскмæ, Брестæй Сталинградмæ, 
Ленинградæй Кавказы хæхтæм, йæ фыд тохы быдыры цы 
зæххы гæбазы æрхауд, уый чи агуры ацал-ауал азы... Йæ 
фыд хæстæй кæмæн аирвæзт, уыдон та сæ фырхъал æмæ 
æнæмæтæй абон дæр ма хъуыр-хъуыр кæнынц, скъоламæ 
капеччытæ кæй фыстой, ууыл. Уæд мах та?! 
Слестгæнæджы егъау цæстытæ атымбыл сты... Йæ 
былтæ фенцъылдта. Бирæ дзуринæгтæ йæм ис, уый бæрæг 
у. Дзурæд, хъусдзæн æм. 
— Чи кæны мах мæт? Кæд базондзæн нæ бæстæ йæ 
хæсты сидзæрты цард?! — йæ галиу тымбыл къухæй 
æртъæпп кодта стъолы кæрон... 
Цæуæд слест æндæр уавæрты, кæддæра капитан йæ 
сæрмæ æрхæссид йе стъолмæ дæрзæг æвнæлд бауадзын. 
Фæлæ абон хъуыддаг цæуылдæр дзурæг кæй у, уый 
223 

~м> »^@е?^йг^@^^ &>, 
æнкъары. Йæ службæйы куыд нæ фæхæрхæмбæлд ахъаз- 
заг фыдгæнджытыл, сгуыхт къæрныхтыл, æддейæ бакæс- 
гæйæ ахуыргæндтæ, афтæмæй та галиутæ, фыдзондтæ. 
Мæнæ ныр йæ размæ чи бады, уый дæр цыма гоби у, фæлæ 
ма йæм хъусгæ бакæнут. 
— Чи бамбардзæн?! Нæ сæфт фыдæлтæ сæ домбай 
бæрзæйыл цы царды æфсондз хастой. Мах, сæ сидзæртæ, 
уыцы æфсондзы бын куыд дыдæгътæ кодтам æмæ кæнæм 
бæгънæг æмæ æххормагæй?! 
Слестгæнæг банкъардта, цы зæгъинаг ма у, ууыл 
дывæнд кæй кæны, æмæ йæм йæ сæр батылдта, ома дæумæ 
хъусын, зæгъгæ. Æмæ та райдыдта: 
— Сыбыры бинаг къæйтты амæттаг куы фæуон, уæддæр 
мæ зæрдæйы рыст зæгъдзынæн. Мах схъомыл стæм æмæ 
цæрæм хæстæй чи сыздæхт, уыдоны сывæллæттæм къул- 
бæрзæйæ кæсгæйæ. Сæ сойы тæфмæ нæ сæртæ зилгæйæ, 
сæ уæлæдарæсмæ нæ цæсты фиутæ тайгæйæ. Æниу нын 
цæй цæсты фиу уыди æмæ ис? Пысырайы æууæрцъ æмæ 
цъæх, цæхæрайы фыхæй цæсты фиу æмæ зæнджы магъз 
æвæрæн нæй! Уыдонæн, акæса-ма, адæймаджы хъæздыг 
æвзаджы сын ном дæр нæй, ома мад æмæ фыдджынтæн. 
Къостайы загъдау, сæ сихор, се ’хсæвæр сæ мæт нæ 
уыд. Æмæ хъомыл кодтой æнæ зынæй. Уымæ гæсгæ сæ 
æнæниздзинад дæр у хуыздæр. Мах, сидзæртæ, уæлмит, 
уæл их цы нартхор тыдтам, уыцы кæритæй-иу сæм зымæ- 
гон æхсæв къæскъæсгæнгæ нартхоры уæрдон уæззау ба- 
тылд, мах æмæ нæ мадæлтæ та-иу бон-изæрмæ нæ рæтты 
цы их нартхор фæрæвдыдтам, уыдон-иу нын быдыргæстæ 
æмæ дружинниктæ ракалдтой. Уыдон — фыдджынтæ, 
æндæр ном ссарын сын мæ бон нæу, искуы федтой ро- 
нæй калд нартхоры нæмгуытæй мит куыд тайы, уый? Мæн 
уырны нæ фæрнджын æрдз ратдзæн адæймаг, сидзæртæм 
йæ хъус чи æрдара. Нæ зонын, чи дæ ды, æмбал капитан, 
фæлæ мæнæн хъыг у, цæмæн мæ бахъыгдардтат Зузуйы 
тыххæй? Чи у? Йæ фыды домбай къухтæ æмæ йæ мады 
хъарм къухты æндæвдадæй чи схъомыл, ахæм лыскъуд 
æмæ давæг! Давæг, æндæр ничи!.. 
Слестгæнæг æрбатыхст. Йæ тæрттæ феуæгъд кодта. Йæ 
224 

г<й М®ИЙГ^^чЙ &» 
рахиз къух аивæзта, къулыл цы урс бос дзеудзæлæй кодта, 
уый сагойхуыз бакодта рудзынджы тарвазы рæбын элект- 
рон розеткæйы. Уайтæккæ фехъуыст рудзынджы сæр цы 
сау чумæданхуыз уыди, уый хæрзсындæг ш-ш-ш... 
Дианæйы хъус æй куы рацахста, уæд дзы фыц- 
цаг фæтарст. Стæй йæ зæрдыл æрлæууыд техникумы 
электротехникæйы урокты ахуыр кодтой: «Уæлдæф 
сатæггæнæн»... 
Слестгæнæг удæнцой улæфт скодта сыгъдæг уæлдæф. 
Æмæ кæд Дианæйæн дæр æхсызгон уыди, агъуысты цы 
сатæг дымгæ зилахар систа, уый улæфын, раст сæрдыгон 
тæвд бон нартхор рувгæйæ хæхтæй рог уддзæф дымгæ ра- 
дымæгау, уæддæр йæ маст ноджы тынгдæр рафыхт. Аца- 
мыдта рудзынджы сæрмæ æмæ бафарста: 
— Уынут, цытæ уын ис?.. 
Слестгæнæг фæмыр кодта кондиционер. 
— Гъе афтæ, нæ бæстæ цы хорздзинæдтæ уадзы, уыдон 
дæр уыдонæн, дарæсæй, хойрагæй... Мах та? Цас хъару 
ис идæдз сылгоймаг æмæ сабийы къухты? Ноджы махæн 
нæ кт^æхтæ æдзухдæр уыдысты хуылыдз, ницæйаг къа- 
хыдарæсы... Райгуырæн бæстæйы сæрвæлтау немыцимæ 
хæсты 1941—1945 азты йæ æрыгон уд чи радта, уыдон сæ 
цотæн, сæ ныййарджытæн ныууагътой царды фæрæзæн, 
дæлæмæ дæр æмæ уæлæмæ дæр тамако дымæг лæг йæ ма- 
хоркæ цæм атуха, æрмæстдæр уыйас гæххæтты гæбаз... 
Гæххæтты гæбаз! Райгуырæн социалистон бæстæйы сæрап- 
понд кæй фæмард, уый уацæрвыст!.. 
Ноджы ма мах, сидзæртæ, æмыр стæм фæрнджын æмæ 
амондджын дзырд «папæ» зæгъынæй... 
Слестгæнæг стъолмæ йæ тыхт цæнгтыл йæ сæр æваст 
æрæппæрста æмæ ныккуыдта. 
Дианæ фæтыхст. Уый та куыд?! Йæ армы фыртыхстæй 
ницыуал æфтыд. Хъæуы йæ басабыр кæнын, исты йæм 
сдзурын... фестад. 
Хæстæг æм бацыд. Кæсы сæрмæ, ауыдта слестгæнæджы 
рахиз хъусы бын гуырцæй рахæсгæ дыууæ сау стъæлфы. 
Йæ зæрдæ ныццæлхъ ласта... Стъæлфытæ йын йæ зæрдыл 
æрбалæууын кодтой... 
15 Заказ № 1709 
225 

~г« Ф^р^т^^.^ й>> 
Ирыстоны гуыппырсар фæсивæд. Ленинграды акаде- 
митæ æмæ университеты чи ахуыр кодта, уыдон-иу æр- 
хуыдта йæ мады мады æфсымæр Хазбийы ус... 
Иууылдæр тынг дзæбæх лæппутæ уыдысты, фæлæ се 
’ппæтæй дзæбæхдæр уыди Артур кæй хуыдтой, уый. Йæ 
хъусы бын уыд дыууæ стъæлфы. Дианæ бамбæрста, Хаз- 
бийы ус æмæ йæ чызджы ахастытæй, зæрдиагæй кæмæ 
æнхъæлмæ кæсынц, уыцы лæппу сæм кæй æрцæудзæн, 
уый. Артур йæ ном... Уымæ æнхъæлмæ кæсгæйæ-иу Диа- 
нæйы æрвыстой уæд дуканимæ, уæд кæдæм... 
Сæ уыцы æнæфенд хъуыддаджы фæдыл мад æмæ 
чызгæн Хазбийы æрдхорды чызг Надя куыд бауайдзæф 
кодта, ныр уый йæ сæры февзæрд: «... уымæн æй рарвит- 
барвит фæкæнут, цæмæй йæ ма фена Артур. Уый, дам, 
æнкъары чи сты «фæныкгуызтæ...», — ныггуыбыр кодта 
цетен сæрмæ æмæ сдзырдта хъуызгæ, ныллæг æмæ ныфс- 
джын хъæлæсы уагæй: 
— А-ар-тур, уый ды дæ?! 
Слестгæнæг фæуыргъуыйау йæ ном аххосджынæй 
фехъусгæйæ... 
Уыцы рæстæг дуар байгом æмæ кабинетмæ бацыд 
урссæр нæлгоймаг пъагæтты... 
Слестгæнæг рæвдз фестад, алæууыд æмраст æмæ сдзырд- 
та: 
— Æмбал инæлар!.. 
— Ныууадз, — загъта инæлар, — ахон чызджы йæ 
хæдзармæ, кæд ын хæдзар ис, æмæ ацыд... 
Фидар хъынцъым кæны йæ пысултæ æхсгæйæ. Афæстаг 
рæстæг горæтæй хъæуы астæу лекка кæны. Фæлæ уæддæр 
йæхи аххосджыны бынаты не ’вæры. Хиваст разындзæн 
Земæ, уый æнхъæл чи уыди. Æрмæст йе ’рхоныныл кæй 
фæтагъд кодта, ууыл æвæсмон нæу. Райгуырд сын чызг. 
Уый мад у? Хуыцаубонты сывæллонмæ йæ къух нæ кæны. 
«Фидар, сывæллон». «Сывæллонæн хæринаг». Найгæ иу 
изæр — мад, иннæ изæр — фыд. Фыццаг рæстæджы йын 
афтæ дзырдта: «Æз дæ айкæвдылдау дардзынæн». Фæлæ 
йæ ног усмæ куы ’ркаст, уæд йæ къусы бын ныккуыд- 
226 

г<« &^р^^)^ &>> 
та. Уый аххосæй та цыма сагъæссаг ничи у, афтæ йæм 
кæсы? 
Иу хатт горæты проспекты дзæкъул-мæкъултимæ 
æрцæйцыдысты хъуымæцты дуканийæ. Рагæй агуры 
хъæдабæ къабайаг, сызгъæринтæ уæйгæнæн дуканимæ 
дæр йæ зæрдæ æхсайы. Дуармæ хæрхæмбæлд фесты иу 
хæрзконд нæлгоймагимæ. Ныццин сты кæрæдзийыл. Фи- 
дар ахæм митæ нæ бары, ноджы нæлгоймаджы цæсты- 
ты æрттывд цы амоны, уый йын æнæзонгæ нæу. Куы 
фæхицæн сты, уæд айтæ-уыйтæ нал фæкодта æмæ йæм дзы 
æрлæвæрдта. Земæ йæм хъуыста, стæй загъта: 
— Байсогъуырон мæ æнхъæл дæ?! 
Дианæйы кой йын фæхъыг. Йæ цæст ахаста йæ къухты 
цы тыхтæттæ уыдис, уыдоныл: 
— Рауайынтæ ма дæ хъæуы уымæ. Сывæллон хаста 
æмæ цы ми гæнæг уыди, уый никуы федтон. Бинонтæн 
дæр лæггад кодта. Ды та дæ иунæгмæ базилын дæр нæ 
фæразыс. 
—иÆмæ сæ кæд федтаис, мæнимæ лекка кæнынæй дæ 
æвдæлд? Æвæццæгæн ма дисæй дæр мæлыс, сывæрджы- 
нæй мæ зæрдæ цы хойраг загътаид, уый-иу мын куыд ал- 
хæдтай? Уымæн та, мæгуыр, иу хатт адджын гуыл цыппар 
суари æмæ 2 капеккæй дæр куы нæ балхæдтай. Дæхæдæг 
мын æй дзырдтай. 
Фидар бамбæрста хъаугъайæ уæлахизæй кæй нæ рацæу- 
дзæн, уый, æмæ йын тыхтæттæ йæ къухты фæсадзынмæ 
хъавыд хилдасæны раз, фæлæ ус сæрыстырæй бахызт йæ 
разæй. 
— Ды та кæдæм цæуыс?! — фæзыст ыл кодта, — нæ 
уыныс нæлгоймæгты у, уый, — йæ маргæйдзаг цæстытæ 
туасау иннæрдæм ахызтысты сылгоймаджы буары. Рады 
бадæг кæройнаг нæлгоймаджы фарсмæ æрбадт Земæ. Йæ 
фарсмæ йæхи æруагъта йæ лæг дæр. Не ’рбадтаид, фæлæ 
дзы сисын хъуыд йæ маст. Цæмæн ныццин сты? Цæмæй 
йæ афхæра, уый тыххæй æрымысыди... Сæ сарайы уæллаг 
хайы сæхицæн хæдзар кæнынц, растдæр зæгъгæйæ, кæны 
Фидар. Æмбары, хæдзарæй йын пайда кæй нæй, лæппу 
227 

«« м§зим®м> &* 
дзы хъомыл кæны, йе ’мбис Дианæйы у, иннæ та — Фи- 
дары. Фæлæ тæрхондоны сын куы ратæрхон кæной сæ 
кадавар мулк, уæд дзы Дианæмæ æхцайæ чи хауы, уый 
йын цæмæй ратдзæн, ноджы алименттæ дæр бæстон нæ 
фиды, дыууæ азы ма куы рацæуа, уæд дæ гуырæй райгæ 
у, йæ хæдзары хай æхцайæ нымадæй уыдон фаг дæр нæу. 
Гъе стæй куыд цæрдзæн иу хæдзары? Æмæ кæны хæдзар. 
Æнхъæлдта æмæ йæ фарсмæ Дианæ хорз æфсымæрау куыд 
лæууыд, афтæ балæудзæн Земæ дæр, фæлæ... 
Рад куыд бахæццæ, уый нæ бафиппайдтой æмæ сын æй 
иу лæг бакой кодта. Фидар фæгæпп ласта æмæ дын рæвдз 
иу хæрзхуызтæ æрыгон хилдасæг сылгоймагмæ абадт... 
Земæ нæу æнæсагъæс йæ цардыл. Æфснайд æмæ сыгъ- 
дæгдзинадæй йе сæфт уыны Фидар. Сыгъдæг æмæ хорз дзау- 
ма дарын та уарзы куысты дæр æмæ хæдзары дæр. Фыц- 
цаг рæстæджы-иу афаудта Дианæйы, фæлæ куы æркаст 
йæ цардмæ, уæд йæхиуыл æрхудт. Куыддæр æгъдауæй 
фæкаст залмæ æмæ йæ маст рафыхт. Йæ лæг йæхи æруæз- 
зау кодта бандоны. Иучысыл ма, æмæ Фидар афынæй 
уыдзæн. Йæ тыхтæттæ йын йæ разы авæрдта, фæкæс сæм, 
зæгъгæ, сдзырдта йæ лæгмæ æмæ хъавыд фездæхынмæ, 
фæлæ лæугæйæ аззади. Йæ лæг ахæм тæхудиаг уавæры 
бадти æмæ йæ сæр нæ, фæлæ йæм йæ цæстытæ разылды- 
сты, авджын чындзы цæстытау. Земæ йæ мидбыл бахудт 
æмæ феддæ. Фидар æнхъæл уыди, дуканимæ фæцæуы. 
Цæуæд!.. 
Цæуы рæстæг. Фидар кæд дзæбæх уавæры уыди, уæддæр 
каст дуары раз тыхтæттæм. Земæ йæхицæн балхæдта фин- 
ляндиаг сау пъалто. Уый егъау тыхтон у. Иннæйы та 
сывæллонæн æмæ йæ мадæн. Стæй ма цыдæр сабиты ба- 
тинкæтæ йе ’фсымæр æмæ йæ хойы сывæллæттæн. Къух- 
ты хæцъилæй дæр афтæ нæ загъта, уый та дæуæн. Ныу- 
улæфыд. Кусын дæр нæ комы. Картоф губакгæнгæйæ йæ 
рæнхъы фарс кæронмæ ахæццæ кæндзæн æмæ слæудзæн, 
Фидар дæс азмæ дæр куы нæ схæццæ уа, уæддæр. Дианæ 
та куыд рæвдз уыди! Куыд куыстæнтыст уыди! Сывæллон- 
джын уыдаид, нæ, райсомæй йæ фестыныл никуы фæзынд 
нæдæр йæ сабийы рынчын, нæдæр кæуаг саби. Земæ та... 
228 

с«й М§ЗИМ®М й>> 
Дæ фыдгул æмæ æхсæвы сывæллонмæ фестæд, уæд рай- 
сомæй хъуг дуцынмæ — Фидар. Æмæ уый тæссæй разы 
вæййы сывæллонмæ фестын. Фестынмæ куыд фæзивæг 
кæны, фæлæ хъуг дуцынмæ та ноджы тынгдæр. Æнхъæл 
уыди æмæ сывæллон куы фæзына, уæд хæдзары æфсины 
куыстытæм фæлæмбынæгдæр уыдзæн, фæлæ фæфыддæр. 
Йæ хъус дары дуары хъистмæ, фæлæ Земæ зынæг нæй. 
«Фæлæуу-ма, дæ хорзæхæй, кæм уа?! Цæй, зындзæн, 
æвæццæгæн, йæ цæсгомы æфсæрм бацыди æмæ йын хæдон 
æлхæнынмæ ауад. Уæлæ сæрмагонд хæдæтты дуканийы 
цы дзæбæх мæскуыйаг хæдон федта, уый. 
Кæннод ма йын цы бауæндыд? Цæхæрадонмæ йæ къух 
дæр нæ бакæндзæн, куы бакæна, уæддæр йæ иу æртык- 
каг хаймæ. Ома æртæ хайы йæ акæндзæн. Йæ чызджы 
хай дæр уымæн, Фидарæн кусгæ у. Цалынмæ йæ сæры 
цъуппыл нæма сбадти, уæдмæ йын йæ рохтæ æрбалвасын 
хъæуы. Ау, лæг нæу, æви?! 
Æмæ уæддæр цæй æрæгмæ цæуы? Йе ’хсызгон бадт йæ 
зæрдæмæ нал цыди æмæ йæ мидбынат катай кæнын рай- 
дыдта. Æрдзæй хиуарзгæ, маргзæрдæ, æнахъинонтæ чи 
сты, уыцы адæмы мыггæгтæн хъылма у искæй барæвда- 
уын, искæмæн хорздзинад фæуын. Хи уд фæхъуаг, фæрис- 
сыны фæлтау, фæриссын кæндзысты сæ хъæбулты дæр. 
Зулцæстæй бакæсы, чысыл сывæллæтты къахыдарæстæ цы 
тыхтоны сты, уымæ. Йæ тъæнгтæ рафыцынц йæ хуылфы, 
фаронæй нырмæ йын туфлитæ æлхæд нал уыди, уый та йæ 
хо æмæ æфсымæры сабитæн сæлхæдта. Æмæ уæддæр, цæй 
æрæгмæ цæуы?! Фестад, йæхи хæрзæхсад дæр нал акод- 
та, хилдасæг ма йæм цыдæртæ дзырдта, æппæт залы хил- 
дасджытæ æмæ кусджытæ дæр æм сæ сæртæ разылдтой. 
Тыхтæттæм фæлæбурдта æмæ дуарыл ныссуйтæ йæ фыр- 
мæстæй. Æмæ куыд нæ мæсты кæна, Хуыцауы хатырæй, 
кæм ис? Уæдæй нырмæ хилдасæны залы ацы тыхтæттæм чи 
нæ фæкаст, ахæм нæ баззад. Иу та ма уайдзæф дæр бакод- 
та, зæгъгæ, дзаумæттæ æфснайæн камерæ у, æви? Фæлтау 
æй сызгъæрин хæдон дæр нæ хъуыди. Рабырста уынгмæ 
æд дзæкъул-мæкъултæ. Фæраст хæдæтты дуканийы 
’рдæм æмæ дын сылгоймæгты хилдасæнмæ егъау рудз- 
229 

с*«> ^^Р^^Ч^^ *>> 
гуытæй куы фемдзаст уаид. Уæртæ æмбисонд! Йæ ус бады 
тæккæ рудзынджы раз сомихаг хæрзхуызтæ, дæлæмæдзыд 
нæлгоймаг хилдасæджы раз... 
Уыцы хъаугъа аивгъуыдта, йæ къæхты бын æй нык- 
кодта, уæдæ цы! Бирæ цыдæртæ йæ бахъуыд йæ къахы 
бын акæнын, цæмæй йын цард дыккаг цæф мауал нык- 
кæна, уый тыххæй. Земæ загъд-замана кодта, йæ чызг 
йæхи мыггаг кæй хæссы, уый фæдыл. Дианæ та хицæныл 
нæ разы кæны. Кæд Фидар уайтагъд балæвæрдта хицæн 
кæныны хабæрттæ тæрхондонмæ, уæддæр. Уымæ гæсгæ йæ 
сывæллон кæвдæсарды ном хæссы. Уый нæ хатыр кæны 
нæдæр Дианæйæн, нæдæр Фидарæн. 
Декабры фæстаг бон Фидар скъолайæ æрцыди цъы- 
фызмæстытæй æмæ сынтæгыл æрбадт, тар цæсгом, 
æлхынцъæрфыг æмæ хъуынтъызæй. Земæ уызта авдæн. 
Куыд ын нæ уарзы йæ уыцы бадт. Стæй йын æй чи уарзы. 
«Ма бад афтæ», — дзырдта-иу ын Дзерассæ. «Уый дын 
цавæр бадт у?» — бауайдзæф ын кодта кæддæр Дибæ дæр. 
Бады æд пъалто, æд худ, æд батинкæтæ, раст цыма йæ 
хуылфы дæс роды марды ис, ахæм хуызы. Ахæм хуызы 
бадын та йæ бон у дзæвгар рæстæг, йæ къах тилгæйæ. 
— Уый дын цавæр бадт вæййы?! — фæзыст ыл кодта 
Земæ. 
Ницы сдзырдта æмæ йæ бадт дæр нæ фехæлдта. 
— Уæд та дæ худ сис, ралас дæ пъалто, къахыдарæс 
дæр ласын хъæуы. Нæ уыныс пъол ногæхсад у, уый? Сын- 
тæгыл дæр ма бад. Æппын дæ куыд ницæуыл сахуырчын- 
ди нæдæр хæдзары, нæдæр институты... 
— Дæуау... — сдзырдта зыбыты иунæг дзырд Фидар. 
Хъыг уыди уыцы дзырд сылгоймагæн, фæлæ ныхъхъус. 
Æвæдза, куы нæма бацардысты, уæд уый æнхъæл чи 
уыди æмæ ахæм зæрдæмæдзæугæ, хæрзконд нæлгоймаг 
ахæм хъомрын разындзæн. Цы дзæбæх цардмæ йæм 
æнхъæлмæ касти æмæ йæ фæндтæ йæ хъуыры куыд 
фæбадтысты. Дианæйы тæригъæды дæр ма бацыди. Йæ 
цард дарддæр куыд уыдзæн ацы æнæхсæстимæ? Аджих, 
авдæн дæр æрлæууыд. Авдæн куы æрæнцад, уæд саби 
230 

<ча <>^§3^айе^@^*) »^ 
ныккуыдта, фæлæ мад æдзæм каст кæны зæххы иу 
зæгæлы сæрмæ. 
— Ауз!.. 
Земæ фесхъиудта, авдæн базмæлыд. Бакаст та йæ 
лæгмæ. 
— Дæ мад, дæ фыды хатырæй, ма-иу бад афтæ. 
Фидар йæ рахиз къух йæ хæлафы дзыппы ауагъта, нæ 
йæм арæхст æмæ йæхи феккуырста, йæ рахиз къах адаргъ 
кодта æмæ систа æхца, стъолыл сæ æрæвæрдта. 
— Цы хорз у, — бацин кодта Земæ. Иуæй йæ маргтæдзгæ 
бадтæй базмæлыд, иннæмæй та хъаугъа фæиппæрд уыдзæн, 
аннæмæй та бæрæгбонмæ истытæ балхæнын хъæуы. Фес- 
тад, авдæн авæрдта Фидары раз. — Цæуон, дуканийæ исты 
хойраг æрхæссон, — Фидар фæгæпп кодта. Йæ дыууæ цон- 
джы митссивæн фыййæгтау йæ размæ уæлдæфы хæсгæ. 
— Æхца нæм куы фæзыны, уæд иу ран нал фæлæууыс! 
Дыууæрдæм тыннывæндæгау фæкæныс хæдзарæй дука- 
нийы астæу æмæ æхца цыдæр фæвæййынц. 
— Цы, цы?! — карзæй йæ афарста Земæ. 
— Цы фехъуыстай, гъе уый! — дзуапп радта Фидар. 
Чидæр дуар бахоста, акаст æм Земæ. Уайтагъд фæстæмæ 
фездæхт: 
— Скъолайæ дæм æрæрвыстой, бæрæгизæрмæ, дам, 
зилæн кæнынмæ фæкæс. 
Лæг фæсæррæтт кодта, йæ пъалто феппæрста: 
— Мæ иннæ хæлаф кæм ис? — æд батинкæтæ йæ хæлаф 
ласы. 
Ус æм сахкаст кодта, хæлаф ныссуйтæ батинкæтыл 
тыхласт кæнгæйæ æмæ йæ дари мидæггаг феддæ, афтæмæй 
йæ фехста. 
— Хæлаф загътон! 
Земæ æдзæмæй лæууы, кæсы зыгъуыммæтæ хæлафмæ. 
Уадзыгауæй ахызт дуарæй. Æрбахаста уатæй хæлаф. Лæг 
хæлаф аскъæфта усы къухтæй æмæ та йæ æд батинкæтæ 
йæ уæлæ ссивы... 
Рафыхт, рамæсты Земæ. Кæд æмæ кæм федта цымæ æд 
къахыдарæс хæлаф ласгæ æмæ кæнгæ? Афтæмæй цымæ 
цавæр цот схъомыл кæндзысты? 
231 

с*а М§З^^Н®И^ ^» 
— Мæнæн мæ бон нæ бауыдзæн дæу æнахъинон ми- 
тимæ карз тох кæнгæйæ сывæллон схъомыл кæнын! — 
æмæ авдæн узынмæ фæци фырадæргæй. 
Сывæллон скуыдта, чи зоны æмæ хъаугъамæ, чи зоны, 
æмæ авдæны мæсты змæлдмæ. 
— Хæдæгай, уæд дæ сæмпæрчъи хо та мæ кой цæмæн 
кæны? Æз ын йæ теуайы рагъхуыз сæры фаст æрпырх 
кæндзынæн. 
— Ничи кæны дæ кой, — къуызгæ сдзырдта Фидар. 
— Мæ цæсгомыл цавæр сау тæппытæ, хъулæттæ 
уыди? 
— Цытæ дзурыс? 
Земæ фæзмы Аниссæйы: 
— «Йæ цæсгомы, ома мæн цæсгомыл, сау хъулæттæ йын 
ме ’фсымæр куы ныссыгъдæг кодта, уæд æй нал хъæуы», 
ома ды мæн нал хъæуыс. Æз дæу фæрсын, мæ цæсгомыл 
цавæр саутæ ис? Тынг хорз æй зоныс, æз дæуæй æндæр 
никæй федтон. Дæ усы арæнхæдзары куыдзы уагъд куы 
ныккодтай æмæ сау денджызмæ мемæ куы афардæг дæ, 
уыцы тезгъотæ... Дæумæ куы нæ байхъуыстаин, уæд мæ 
лæппу гуыпп-гуыпп кæнид. Æвзæр æмæ æвзæртæ! Æз дæ- 
уыл сыкъатæ нæ ныссагътон, уый та йæ лæгыл дзæбиды- 
ры сыкъатæ æрсагъта. Æз æй æрфæрсдзынæн мæ цæсго- 
мыл цавæр хъулæттæ уыдис, уымæй? 
— Уый дæр дæ бафæрсдзæн. 
— Бафæрсæд. 
— Стыр загъдмæ ацæудзæн хъуыддаг. 
— Загъд?! Нæ федтат. 
Ногбон æхсæв Земæ загъта: 
— Æз демæ нал цæрын, фæлæ дын сабыр цардæй дæр 
ницы зæрдæ æвæрын. Дианæйæн михцухæй куыд æрвитыс 
алименттæ, мæнимæ дын афтæмæй ницы рауайдзæн. 
— Закъонæй фидаргонд нæу нæ чызг. 
— Мæ тæригъæд æй фæуæд, кæд хицæныл цæуылнæ 
разы кæны? 
— Уымæн æмæ йæ хæдзармæ æрцæуинаг у. 
— Никуы уыдзæн уый! Кæд дæ фæскъæбут дæ дыууæ 
цæстæй фендзынæ, уæд ма Дианæ дæр æрыздæхдзæн. Чи 
232 

г<й ^§)^Н@^ &>, 
зоны йæ хæдзармæ о, фæлæ дæумæ — никуы! Куы æрцæуа, 
уæд та йæ сæрызонд фæцыди. Ды адæймагимæ дзурыс, 
фæлæ æз та кæимæ дзурын?! 
Уыцы ныхас Фидарæн тынг хъыг вæййы. 
— Куыд кæимæ? Æз ничиуал дæн ныр, нæ? Гъемæ 
хорз, æз мæхæдæг нал цæрын демæ! 
Уыйадыл Фидары артыл цард дыккаг хатт бакалдта 
дон. Райдыдта архайын, цæмæй йæ пецы арт скæна Диа- 
нæ. Тъæнджы мæйы йæм фараст хатты скуыси. Йæ фосы 
тыххæй фездæхы рухсæй. Æндæр æм, чи зоны, æхсæв куы 
ныллæууид, уæд, майдыма, балымæн уаиккой. Æмæ дын 
иу бон бæстон куы æрбадид Дианæйы агъуысты. Цы зын 
бамбарæн уыди Дианæйæн, æхсæвиуат кæнын кæй уыд йæ 
зæрды, уый. Фыццаг æм дзуры æгъдауæй, фæлæ куы нæ 
састи, уæд æм милицæ æрбакæнынæй бартхъирæн кодта. 
Йæ хъару равдыстаид, фæлæ йæ Дианæйы ныфсджын 
хъæлæсы уаг басаста, æмæ загъта: 
— Тагъд зындзынæн, — æмæ федде... 
VI СÆР 
— Уæдæ та ницы зæрдæрухс дзуаппимæ цæуын, нæ? — 
хъыгзæрдæйæ афарста Артур, йæ æрмкъухтæ йæ къухты 
æууæрдгæ, Дианæимæ ахъаззаг ныхасы фæстæ цæуыныл 
куы ныллæууыд, уæд. Сылгоймаг æм хæрам зæрдæ нæ дард- 
та, фæлæ йæ фыртимæ амой кæна, ахæм ныфс æм нæ уыд. 
Артур скаст къулыл Дианæйы фыды къаммæ. 
— Æвæдза, сæрæн дæ, куыд æй ссардтай! Æз куы зо- 
нин мæ фыд цы ран ныгæд ис, уый, уæд æм мæ гуыбыны 
цъарыл дæр фæбырин. Куыд кæсын афтæмæй мæм хъусгæ 
дæр нæ кæныс, — сбустæ кодта лæппу æмæ хуыйæн ма- 
шинæйæ систа сабийы хæдон. Базыдта Аркадийы дыууæ 
хæдонæй карст Лазæрæн — хæдон. Æнæдзургæйæ исдуг 
фемдзаст сты цыппар цæсты. Нæлгоймаг бамбæрста — нæ 
хъуыд цæстæнгас здахын хæдонмæ... Цæмæй йæ рæдыд 
сраст кæна æмæ сылгоймаг бынтон ма ныфсæрмы уа, уый 
тыххæй загъта: 
233 

«•«а М®^М®^5 &-> 
— Мæ нана, рухсы бадæд мæрдты, уый дæр-иу мын 
искæй хæдæттæй хæдон бахуыдта, — загъта, æмæ та йæ 
зæрдæйы уаг бакой кодта. 
— Цал хатты дын загътон, ницы дзы рауайдзæн æмæ 
мæм уыцы хуызы мауал дзур, — дзуапп радта Дианæ, 
фæлæ йæ цæстытæ сæхи æруагътой зæхмæ. Уыцы æфсарм 
цæстæнгасæй лæппуйы зæрдæ ныссæххæтт ласта. Уый 
ныфсæй хуыйæн машинæйы раз абадт æмæ йæ ныхасмæ 
расайдта. Дзырд йæ фæстæ дзырд сайгæ, афтæмæй лæппу 
ныхасы бози Ленинградмæ аздæхта. 
— Адæймагмæ топпы кæсæнæй кæсыс æмæ дзурын дæр 
лæг нæ уæнды, — бустæхуызæй уайдзæф кæны Артур. 
— Куы нæ, — мидбылты худгæйæ сдзырдта Дианæ. 
— Æз Ленинграды ахуыр кодтон, изæрæй та метро- 
арæзтады куыд куыстон... Мæ цард мын зоныс. Ды та 
ницы дзурыс, æви æз дзæгъæлдзых дæн. Æппындæр нæ! 
Дианæ бахудт, стæй йæ цæсгом фæтар æмæ загъта: 
— Ме студентон цард у... — фæхъус, — куыд æй зæгъон, 
нæ зонын. 
— Куыдфæнды дæр æй зæгъ, æз дæ бамбардзынæн. 
— Цардтæн нæ техникумы æмдзæрæны иу хъæдын 
хæдзары — Шувалово, зæгъгæ. 
— Шувалово зонын. Къахдзоныгътыл бырыны студен- 
тон ерыстæм, Парголовомæ электричкæйы Шуваловойыл 
цыдыстæм, бахатыр кæн,^хъусын дæм. 
Дианæ ныссагъæс и. Йæ сæры сыхуылы агуры, уæдæ 
йæ ленинградаг æмбисонды хъуыддæгтæй кæцыйы радзу- 
ра. Æмæ æрдæбон ныхас хъазтизæртыл кæй цыди, уымæ 
гæсгæ йæ зæрдыл æрлæууыд... 
... Цæвиттон ногбоны бæрæгбон æхсæвмæ цæлгæнæны 
Еленæимæ Дианæ дæр архайдта, дуканитæм цæуын æй 
куы нал хъуыди, уæд. 
Хазбийы æрдхорды чызг Надя, ахуыр кодта Герцены но- 
мыл педагогон институты. Йæ чызг Неля та политехникон 
институты. Йæ фырт Сергей — хæстон академийы... Уы- 
дон сæхи рæвдз кодтой пединституты хъазтизæрмæ. Дыу- 
уæ чызджы хæрзарæзтæй рацыдысты, уæлдайдæр Неля, 
ног чъерамихуыз костюм, хæрзхъæд цырыхъхъытæ... Сæ 
234 

с«2 аь4@^Н@I^^ *ъ 
пъалтотæ сæ уæлæ кæнынмæ куы фесты, уæд дын Сергей 
йæ мадмæ бахатыд: 
— Мамæ, Дианæйы дæр ма немæ рауадз. 
— Ацæуæд, — йæ чызджы хæрзуындæй йæ зæрдæ ба- 
рухс уæвгæйæ сразы Еленæ. 
— Æз нæ цæуын, — фæрæвдз Дианæ. 
— Ацу... 
Еленæйы ныхмæ ныллæууыны хъару йæм нæ разынд 
æмæ тынг нæуæндонæй йæ куатæйы бæттæнты æлхынцъ 
райхæлдта... Йæ уæлæ^Неля скъоламæ цы къабайы цыди, 
уыцы формæ-къаба. Йæ къабайыл ауыдта урс стъæлф. 
Хуылыдз къухæй йæ асæрфтытæ кодта æмæ дын куы 
фæцыдæр уаид. Йæ къæхтыл йæ каучукбын туфлитæ куыд 
кодта, афтæ йын Еленæ йæ разы авæрдта йæ фыдæлтык- 
кон зылынзæвæт цырыхъхъытæ, адон скæн, зæгъгæ, загъ- 
та æмæ агъуысты фæмидæг. Ссæрфта цырыхъхъытæ, уæдæ 
йын æндæр гæнæн нæ уыд... Йæ дзыккутæ дыууæ быдæй 
йæ фæсонтыл йæ синтæй дæлдæр, афтæмæй йæ скуысси 
кодтой, бæхты дугъ кæмæй фæзæгъынц, ахæм залы. Зал 
цæ?сæртæ калдта алыхуызон электрон цырæгътæй. 
Институты фылдæр чызджытæ кæй ахуыр кодта, уымæ 
гæсгæ æрбахуыдтой æфсæддон денджызон училищейы 
курсантты. Хæрзаив, æлвæст лæппутæ сынты базырау сау 
денджызон дарæсы цæхæртæ калдтой. Сæ къахайст дæр 
иттæг аив уыди. Ахæм фæсивæды уындæй зæрдæ рухс 
кодта. 
Лæппутæ хæрзарæзт сты, фæлæ чызджытæ ноджы 
арæзтдæр. Дари, фæсмын, хъæдабæ къабаты уыдысты 
рæсугъд гæлæбутау, туфлитæ — риуы æгънæджытау. 
Залы уæлдæфы йæ æнæзынгæ тынтыл, уыгæрдæны алы- 
мыггаг дидинджытæ иу тæф куыд дæттой, афтæ зилахар 
кæны алымыггаг хæрзхъæд духиты иугонд тæф. Æмæ 
уыцы æхцон уæлдæфы хъуысынц музыкæйы аив зæлтæ. 
Кафынц фæсивæд дыгæйттæй, цъилау зилынц. Дианæ 
уыцы аивдзинадмæ кæсгæ аззад исдуг. Сæ размæ æрбацыд 
денджызон æфсæддон флоты дарæсы бæрзонд, хæрзконд 
лæппу. Дианæ йæм йæ хъус не ’рдардта. Фæлæ чызджыты 
дисæн лæппу æмраст алæууыд Дианæйы раз. 
235 

с*«> У^§)ИМ@^ *>> 
Сергейæ хатыр ракургæйæ Дианæмæ æрхатыд. 
— Чызг, саккаг кæн иу кафт. 
Байсогъуырон æм йæ фырдисæй хæрдмæ дæр ма 
скаст. 
Сергей йæм дзуры: 
— Дианæ, дæумæ хаты. 
Чызг уый æнхъæл нæ уыд, æмæ йæ хæрзарæзт æмбæлтты 
разæй уый хуындæуа кафынмæ. Фæтыхст æмæ сдзырдта: 
— Нæ зонын... 
Денджызон фæлмæн мидбылты бахудт: 
— Цом, æз дæ сахуыр кæндзынæн. 
Неля æмæ йæм Надя æнæуынон цæстæнгасæй касты- 
сты. 
Лæппу йæ риуыл йæ къух авæрдта æмæ фæзылд. 
— Цы рæсугъд у. Æппæт залы тæккæ хæрзконддæр 
дæм хатыд æмæ йæ асхуыстай, — цæстуарзон уайдзæф ын 
бакодта Сергей... 
Дианæ йæ сæр бынмæ æруагъта. Ой! Йæ къабайыл та 
ауыдта урс тæпп... Фыркатайæ ма цы фæцадаид, уый нал 
зыдта, йæ къухæй йæ аивæй бамбæрзта. Фæлæ æдзух йæ 
къух йæ гуыбыныл куыд дардзæн? Акæсын нал уæнды 
залмæ æмæ йæ цæстæнгас хæссы дыууæ æмкъай къæхтыл 
рæсугъд туфлитыл. 
Кæсы, æмæ та ныфсхастæй æрбацæуынц æрттиваг 
нæлгоймаджы туфлитæ, æфсæддон денджызон дарæсы сау 
фадгуыты. Рахиз къах алæууыд йæ тæккæ размæ, Дианæ 
йын йæ улæфт дæр ма банкъардта, галиу къахы къупп 
фæцыд рахиз къахы фадхъулыл. Хъусы ныхас: 
— Чызг, иу кафт саккаг кæн... 
Дианæ йæ сæр нæ сисгæйæ та «нæ зонын», зæгъгæ, 
загъта. 
— Цом, базондзынæ... — лæгъстæйæ бахатыд лæппу... 
Афтæ кæрæдзийы фæдыл йæ размæ цыд къæхты 
къупп. 
Дианæ ныкъкъæмдзæстыг, йæхи цы фæкæна, уый нал 
зоны, ноджы йæ сау къабайыл — урс тæпп. Скъолайы 
формæ кæй у, уый арвы хъугæй бæрæгдæр дары ацы дзыллæ 
рæсугъд къабаты æхсæн. Мæсты кæнын æм райдыдтой йе 
236 

с<й Й^!И®И *>> 
’мбæлттæ. Сергей та сæрыстыр уыди йæ æнтыстдзинадæй. 
Суанг ма сæ комкоммæ чызджыты къорд дæр бафиппайд- 
та, лæппутæ кæрæдзийæн бар нæ дæтгæйæ кæмæ цæуынц, 
уый, æмæ йæм былысчъилæй кастысты. 
Дианæйы раз та кæрæдзийы фæстæ алæууыдысты 
лæппутæ: сæ иу сатæгсау костюмы, иннæ — морæ костю- 
мы, аннæ... Фæлæ Дианæ нæ комы. Йæ цæсгом ныссырх 
æмæ тугæмхæццæ ныцци фырæфсæрмæй. Бæргæ акафы- 
даид, фæлæ уый цавæр кафт у? Лæппуйы хъæбысы куыд 
уыдзæн? Йæ иу къух лæппуйы къухы, иннæ та йе уæхс- 
кыл? Куыд аныдзæвдзæн кæйдæр лæппуйы къух йæ астæ- 
уыл? Уыцы хъуыдыйы тæссæй дзы йæ къабайы урс тæпп 
дæр ма айрох. Раст уыцы цъусдуг та йæ размæ æфсæддон 
наудзог лæппуйы къæхты къупп фæцыд. 
Дианæ лæппуйы кителы æрттиваг цæппузыртыл йæ 
цæстæнгас ахаста, стæй цæстæнгас алыгъд къæхтæм. 
— Саккаг кæн иу кафт... 
Нæ та сразы Дианæ. 
Сергей æм рамæсты: 
с — Цæуылнæ кафыс?! 
Дианæ йæм бакаст фæлмæст цæстытæй. Гъер æй цæ- 
уылнæ ныхъхъуытты уадзынц, цымæ? Нæ уынынц чыз- 
джытæ куыд пæр-пæр кæнынц. Цы туфлитæ сыл и, лæг 
сæ йæ риуы æгънæгæн æрсадздзæн, ахæм рæсугъд къахы- 
дарæсы цъилау зилынц æрттивгæ пъолыл. Уый та? Йæ 
дæрдджын сау къабайы кæй хуызæн у? 
Æвæдза, Неля йын уæд та, æрвылбон институтмæ 
цы балхуыз къабайы фæцæуы, уый куы радтаид, уæд 
сирид кафджыты тымыгъы. Штраусы «Хæлынбытты- 
ры» вальсы музыкæйы зæлтæ йæ сæ уæлныхты систой. 
Вальс! Цы ма и уымæй аивдæр кафт. Кафгæ! Æнæакафгæ 
йын нæй. Йæ сæр хæрдмæ систа, æрыгон хъуаз царды- 
хос агур бæрзæндты куыд афæлгæсы, афтæ. Ныртæккæ 
акафдзæн, фæкæсут-ма, кæддæра кæмæй æвзæрдæр ака- 
фид! Ирон кафтмæ дæсны куы у, уæд нæ базондзæн вальс. 
Йæ къахæвæрд ын бацамондзысты æмæ фæцалх уыдзæн. 
Уромæг æй нал бауромдзæн, æрмæст ма йæ хонæг фæуæд ка- 
фынмæ! 
237 

с«2 М®^«^М®М &>, 
Æмæ... Фыццаджыдæр йæ размæ чи алæууыд, уыцы 
лæппу та æрбацæуы тæргæбæхæй. Ныртæккæ ахиздзæн. 
Лæппу та алæууыд йæ размæ. 
— Цом, æз дæ сахуыр кæндзынæн, — дзуры та лæппу 
Дианæмæ. 
Чызг фæсæрæн æмæ куыддæр йæ къухтæ хæрдмæ систа, 
лæппуйы размæ акъахдзæф кæныны зæрдæйæ, афтæ та 
ауыдта йæ къабайы æнæхайыры урс тæпп æмæ фæфæстæмæ. 
Лæппу ма бæргæ хъавыд йæ рацахсынмæ, фæлæ чызг 
алыгъд... 
Хазбитæм куы бацыдысты, уæд Еленæ дисæй афарста, 
сургæ уæ ракодтой, зæгъгæ. Сергей дзуапмæ фæрæвдз худ- 
гæйæ: 
— Дианæимæ акафынмæ чи нæ тырныдта, ахæм лæппу 
нæ уыд хъазтизæры... 
— Ау!.. — йæ сæр æнахуыр тылд бакæнгæйæ сдзырдта 
Еленæ. 
Дыууæ чызджы та, цыма сын сæ хъултæ амбылдтой, 
ахæм хуызы бацыдысты сæ агъуыстмæ... 
— Æххуырсты бынаты сын цæмæн уыдтæ? — бафарста 
йæ Артур. 
— Фæлварæнты рæстæмбис бæрæггæнæнтæ истон... 
Еленæ мын-иу къуырийæн лæвæрдта дыууæ туманы... 
— Уанцон нæу! — фесхъиудта Артур, — æмæ дæ афтид 
трамвайтæн бон иу сом æмæ абази куы хъуыд?.. 
— Алыгъдаин, фæлæ Полийæ æфсæрмы кодтон... 
— Рухсаг уæд, — загъта Артур æмæ йын фестад... 
Исдуг сахæй аззадысты Артур æмæ Дианæ. Дианæ 
зæрдæскъæфтæй æнхъæлмæ каст чи йæм хъуыста, уый цы 
зæгъдзæн, уымæ. Æппын æрæджиау лæппу загъта: 
— Ды дæр къаддæр хъыцъыдæттæ нæ банызтай, — æмæ 
ныууынæргъыдта. Хъыгзæрдæйæ ахъуыды кодта, цæуын 
афон ын кæй у, ууыл. Æмæ дын йæ дисæн Дианæ афтæ 
куы сдзурид: 
— Нæ загътон, мæ царды хабæрттæй сæ иуы куы ра- 
дзурон, уæд иннæты зæрдæ фæхуддзæн. 
— Ма бацу сæ хъыджы. 
238 

с«а ^4®^^(§)^^ **> 
Æмæ та Дианæ ахæм хабар ракодта: 
...Цæвиттон, Хазбийы усы хъустыл æрцыд, Ленинграды 
дзæбæх лæппу кæй фæзынди, уый. Æмæ хъуамæ фена йæ 
чызджы. Дзæбæх чызг уыди, раст зæгъын хъæуы. Æрхуыд- 
той, горæты цы ирон фæсивæд уыди, уыдон. Кæд сæм 
æнæзонгæ дзæбæх лæппу фæзынид. Хуынды æгъдау афтæ 
уыди, кæй хонынц, уымæн йæ зонгæ ирæттæ хоныны бар 
ис, чызг уа, лæппу уа. 
Дианæ уыдта, зæрдæскъæфтæй куыд æнхъæлмæ кас- 
тысты уазджыты иу къордæй иннæмæ мад æмæ чызг, 
уый. Уыди, фыццаг хатт сæм чи сæмбæлд, ахæмтæ, фæлæ 
кæмæ æнхъæлмæ кæсынц, уый нæ зыны. Неля бавдæлд 
æмæ театрмæ дыууæ билеты райста, акæса-ма, цалынмæ 
рæвдзытæ кæной, уæдмæ лæппуимæ театрæй дæр ма фез- 
дæхдзысты. Æнхъæл уыди театры сæхи аирхæфсдзысты, 
базонгæ уыдзысты бæстондæр. Æниу æй сонтæй театрмæ 
куыд хуыдтаид, фæлæ цынæ вæййы, чи зоны æмæ сразы 
уа, ахæм рæсугъд чызгимæ чи нæ атезгъо кæндзæн. Фæлæ 
лæппу нæ зыны. Цæмæй билеттæ ма фесæфой, уый тых- 
Хæй хæдзары æфсин йæ чызгæн бакой кодта — Дианæ 
æмæ Надя театрмæ куы ацæуиккой... 
Еленæ бахатыд Надямæ... «Дианæйы фадыварцимæ. — 
Ницы хуызы.» — «Æвгъау сты билеттæ сæфынæн», — ба- 
тыхст ус... 
Надя бахудт æмæ хинцæстæнгасæй афтæ зæгъы: 
— Билетты мæт дæ æппындæр нæй. Фыццаг хатт дын 
нæ зæгъын, фæлæ та æдас нæ дæ, кæмæ æнхъæлмæ кæсут, 
уый ма фена Дианæйы. Айфыццаг дæр ма дын куы загътон, 
Артуры цæстытæ ма æрхæцæнт «уæ фæныкгуызыл...» 
Еленæ сфæлыста Дианæйы йæхи пысулты. Йæ къухы 
йын иу билет æмæ фæндаггаг фæсагъта æмæ театрдзау 
арæвдз... 
Дианæ Еленæйы зæронд, тæнæг пъалтойы уазалмæ 
куы рацыд, уæд йæ буары дымгæ иннæрдæм хызт. Чы- 
сыл рæстæджы фæстæ автобус æрлæууыд Майоровы уын- 
джы Чысыл оперæ æмæ балеты театры раз. Фыццаг хатт 
бакъахдзæф кодта театрмæ. Йæ пъалто, йæ худ æмæ 
æрмкъухтæ балæвæрдта дзаумæттæ æфснайæн агъуы- 
239 

с«а ^4®^^§}^ *>* 
сты кусæг сылгоймагмæ. Бафиппайдта, алы сылгойма- 
гимæ дæр нæлгоймаг кæй ис. Стыр джихæй кæсгæ-иу 
аззад, нæлгоймæгтæ сылгоймæгтæн сæ дарæс ласынмæ 
сæ хъус куыд дарьшц, уымæ. Суанг ма дзуццæджы дæр 
æрбадынц æмæ сыц æххуыс кæнынц сæ хъарм дзабыртæ 
рæсугъд сæрдыгон туфлитæй аивынæн дæр. Нæ зыдта 
кæдæм ын цæугæуыди, уый, донхуыз къаба цы сылгой- 
магыл уыди, йемæ сау костюмджын лæг, уыдон фæдыл 
ныббарц. Кæсы, æмæ хæрæндонмæ бацыдысты. Фæстæмæ 
раздæхт. Иуты фæдыл та бафтыд, уыдон та бацыдысты 
залмæ, адæм æнæмæтæй, сæрбæрзондæй кæм тезгъо код- 
той, уырдæм. Цавæр сты, ардæм хæрынмæ æмæ тезгъо 
кæнынмæ æрбацыдысты æви театрмæ? Фæчапар та ла- 
ста дзаумæттæ æфснайæн уатмæ. Чи афæстиат, уыдон 
æнæмæнг тагъд кæндзысты æмæ кæд æппынфæстаг уы- 
дон руаджы сæмбæлид йæ бандоныл. Бæрзонд кæсæны 
раз йæхимæ кæстытæ кæны иу æрыгон сылгоймаг, сынты 
базырау сау хъæдабæ къаба æмæ урс туфлиты. Нæлгой- 
маг та йæ разы лæууы. Дианæ бамбæрста, цы лæг æмæ 
ус æрбацыдысты, уыдон тынг æнæвдæлонхуыз сты æмæ 
семæ цæудзæн. Æцæгдæр фæраст сты. Фæлæ йæм сылгой- 
маг йæхи разылдта æмæ йæ рæсугъд цæсгомыл хъыджы 
фæд фæзынгæйæ загъта: 
— Чызг... Цæй æнахъинон арæзт дæ дæ хорзæхæй? Дæ 
урс цъындатæ уæд та ралас... 
Фæсыкк, уайтæккæ дæр йæ дæрзæг уайдзæфыл 
æрфæсмон кодта, чызджы ныккукахуыз ауынгæйæ. Йæхи 
ма цы фæкодтаид, уый нал зыдта. Йæ цонгмæ йын рæвдау- 
гæ февнæлдта æмæ загъта: 
— Дæ зæрдæ мыл ма фæхудæд. Урс цъындаты худинаг 
у. Сахор сæ... 
Йæ цъындатæн ахорын æмбæлы, уый йæ фæсонæрхæ- 
джы дæр куыд никуы æрцыд. Зæгъгæ та йын æй куыд 
ничи кодта, æвæдза? 
Цæстуарзон сылгоймаг ныкъкъæмдзæстыг: 
— Дæ хорзæхæй, бахатыр мын кæн. 
— Бузныг, — мидбылты бахудт Дианæ. — Стыр буз- 
ныг. 
240 

с*«> У^@^М@^^ У>> 
Сылгоймаг фæныфсджын: 
— Тæбын ахорæнтæ уæййаг ис дуканитæ Пассажы, Ле- 
нинградон базарадон хæдзары, Невский проспектыл, — 
фæлмæн сæракæй хуыд сау хызынмæ февнæлдта. — Æхца 
дæм кæд нæй, мыййаг?.. 
— Нæ хъæуы, — батыхст Дианæ. — Балхæндзынæн. 
Æрмæст нæ зонын цы хуыз?.. 
— Сау, æрмæстдæр сау! — хæстæг æм йæ аив фаст сæр 
бахаста. — Ныр та сæ ралас, — йæ æрвхуыз цæстытæ 
амбæрста аив ахуырст цæстыхаутæй. — Афтæ рæвдздæр 
у, — мидбылхудгæ балæууыд йæ лæджы фарсмæ, уый 
та кæсæны раз йæ бур рихитæ даргъ морæ цыбырдæндаг 
сæрвасæнæй даудта. 
Дианæ рæвдз фæгуыбыр кодта, ныртæккæ йæ æнæха- 
йыры цъындатæ феппардзæн æмæ ахоргæ нæ, фæлæ сæ 
уæртæ къуымы егъау гогонхуыз æрттивгæ бырондоны ныс- 
хойдзæн. Йæ туфлийы бæттæнмæ дæр ма фæлæбурдта. 
Фæлæ!... Фæуыргъуыйау. Йæ цæсгом кæуынхуыз æрба- 
ци... Йæ сæр бынмæ куыд цыд, афтæ æрбадт дзуццæджы. 
Нымпылд. Йæ хуымæтæг сау цъындатæн сæ зæвæттæ 
æмпъызт куы сты морæ цъындайы зæрондæй. Æрфæндыд 
æй, зæхх йæ быны куы фескъуыид æмæ куы аныгъуыдид 
æбæрæгæй. Хуыцау бахизæд æмæ ма йыл дзæбæх сылгой- 
маджы цæст æрхæца... 
Иу цъусдуг сæ дыууæ дæр ныхъхъус сты. Сабырдзинад 
фехæлдта Дианæ: 
— Иунæг хатт дæ федтон Хазбитæм къæлидоры. Дæуæн 
дæ бацыд, мæнæн та Надяимæ мæ рацыд. Æз дæ хорз ба- 
хъуыды кодтон, уæлдайдæр дæ сау стъæлфытæ. Уынгмæ 
куы рацыдыстæм, уæд мын Надя ахæм хабар ракодта: 
— Уый Артур у. Сиахсагæн æй бæлдат кæнынц Хаз- 
битæ. Уымæ та мелæй фыст дæр не сты. Ныр дæр Сер- 
геймæ æрбацыд. Дыккаг хатт сæм бацыди. Нæ федтай 
Еленæ йыл куыд ныццин и?.. 
Цалынмæ Дианæ дзырдта, уæдмæ лæппу фырдистылд 
кодта йæ сæр, ныр сдзурын сфæрæзта: 
— Мæн, сиахсæн?! — йæ галиу къух йæ домбай риуыл 
16 Заказ № 1709 
?41 

с«а М§З^И®М е*> 
æвæргæйæ æрбатыхст... Фæлæ цъусдуг рæстæджы фæстæ 
йæ мидбылты худгæ загъта: 
— Хорз мæ зыдта Надя, — йæ сæр та батылдта, — 
фæлæ йæ æз нæ зыдтон... 
— Уый дæр дæ уæд нæма федта, фæлæ дæ нæ ирон 
фæсивæд цы дзырдтой, уымæй хатдзæг кодта, — загъта 
Дианæ. 
Артур ныуулæфыд æмæ та бахатыд Дианæмæ: 
— Исты ма куы радзурис. Нырма раджы у. 
— Æндæр хатт, — загъта Дианæ æмæ йæ афæндараст 
кодта... 
VII СÆР 
Фехъуыст дуары хойын æмæ сабиты хъæлæба. Йæ сы- 
хаг куыстæй æрцыд æмæ йæхи чызджы дæр æмæ Дианæ- 
йы лæппуйы дæр рахуыдта, сывæллæтты рæвдауæндоны 
газы пецтæ кæй ахуыссыдысты, уымæ гæсгæ... 
Дианæ бацин кодта йæ сывæллоныл. Цæй фыссын æмæ 
ма цæй цы. Хæринаг кæныныл балæууыд. Йæ къухтæ ар- 
хайдтой, йæ хъуыдытæ та йæ царды алыварс зилахар код- 
той. Духовкæйы раз бады æмæ сабыр артыл дзул фыцы. 
Хъуырдухæн кæны йæ царды дыууæ хъысмæты æхсæн. Йæ 
цæстытыл йæ хæдзар куы ауайы, уæд та йæ разы фегуы- 
рынц бæрцбарст дыууæ нæлгоймаджы. Райдыдта мысын 
сæ ныхасы уаг. Куыд рабæрæг, афтæмæй сæ хъуыддæгтæ 
куыд фæйнæхуызы сты, сæ ныхасы уаг, сæ хъуыдыйы 
баст дæр, афтæ. Тебæисæнæй йæ разы зæхх хойæгау кæны 
йæ хъуыдыйы фæткмæ гæсгæ. 
Дианæ ныууынæргъыдта. Цы кæна, цы фæуа? Йæ размæ 
цард саджил куы у? Кæцырдæм цæуа? Галиуырдæм цæуа 
æмæ та уыцы хъизæмæрттæм йæхи баппара? Рахизырдæм 
цæуа æмæ йæ сывæллон та?.. Абон æй уарзы, райсом æй 
куы акъуыра? Тебæисæн пецы раз æрæвæрдта æмæ разылд 
йæ сабимæ. Хъазæнтæ ныппырхытæ кодта. Зæххы астæу 
уæлгоммæйæ лæууыд морæ арс, йæ хъæбысы йæ æрбакодта. 
Аджих та. Уалынмæ фесхъиудта йæ лæппуйы дзурынмæ: 
242 

с<а М®^М®М 9» 
— Мамæ, уый мæн арс у, — æмæ йæ раскъæфта йæ 
мады хъæбысæй. — Артур æй мæнæн балхæдта. — Арсы 
къæхтæ пъолмæ хæццæ кодтой, афтæмæй бацыд йæ хуыс- 
сæнмæ æмæ афынæй. 
Дианæ йе ’ргом рудзынгмæ аздæхта. Уыны цæуæг адæмы 
къæхтæ. 0 Хуыцау, куыд арæзт къæхтæ цæуы: нæлгой- 
маджы къæхтæ — хъарм батинкæты, сывæллæттæ — 
батинкæты. Сылгоймæгтæн сæ фылдæр даргъхъус цы- 
рыхъхъыты. Уыцы къæхтæ зыхъзыхъгæнгæ уайынц. 
Цæуынц. уæзбын къæхтæ дæр, «дугъы» уад чи фæци, 
уыдон... 
Иу каст ма фæкодта фынæй Лазæрмæ æмæ æрбадт, 
хæрзæхсад йæ тæрс фæйнæг æнгузау цы фыдæлтыккон 
фыссæн стъолæн æрттывта, уый фарсмæ. Фынддæс со- 
мæй йæ балхæдта дæрдджын дзаумæттæ уæйгæнæн дука- 
нийы. Куыддæр рафæлдæхта тетрад, афтæ гуымиры дуары 
хостмæ фесхъиудта. 
— Цавæр æвирхъау гуыпп-гуыпп та ныккодтай дуар? — 
бахъуыр-хъуыр кодта Дианæ, Фидар мидæмæ куы бахызт, 
Уæд. 
— Куыд дæм кæсын, афтæмæй ницы фæзондджындæр 
дæ, дæхи бар дæ ныууагътон æмæ, — бæрнон хуызæй ба- 
уайдзæф кодта Фидар. 
Ницы сдзырдта Дианæ. Бандон ын йæ разы авæрд- 
та. 
— Кæм уыдтæ? 
— Нæ бадын, цæугæ кæнын. Ныртæккæ скъолаты 
фæллойадон ахуыртæм ныдздзагъыр сты нæ хицауад, æмæ 
уый фæдыл ам сæмбæлдтæн. Нæ æрмадз къуындæг у æмæ 
ног æрмадз аразæм. Ног станоктæ нын ратдзысты. Иу ны- 
хасæй, куыст — къубалмæ. Агуыридурæй, хъæдæрмæгæй, 
цыдæриддæр хъæуы — рæвдз сты. 
— Дæ хæдзармæ дæр дзы исты фæбырын кæндзынæ, 
и? 
— О, Земæимæ хæдзæрттæ кæнæнтæ ис... — фæсыкк. — 
Цавæр хæдзар? Дæлæ дæ хæдзармæ æрцу æмæ нæ царды 
кой кæнæм. Нæ мад дæр дæм æнхъæлмæ кæсы, кæд, дам, 
уыцы хæйрæг тагъддæр ацæуид. Æрфаз и хæдзары, мæн 
243 

с«а ^§IИЙ1Н®)И^ &*, 
федде кодта. Æз дæр уаты, уæдæ ихæнæй мардаин, пец 
ацамадтон. Гъе ахæм мæгуыры бонтæ мыл ис. 
Дианæ бахудти æмæ загъта: 
— Иу хæдзарæй дыууæ тохынайæ фæздæг цæуын амонд 
У- 
— Цæй, ахæм ныхæстæ ныууадз, нæ царды кой 
бакæнæм. Æвæдза, цы хорз бакодтай, хицæныл кæй не 
сразы дæ, уымæй. 
— Уымæй æз цы бакодтон, уый бакодтон, фæлæ ды 
хорз кæныс, ныр фондз мæйы æхцайы капекк нæма ба- 
фыстай, стæй мын тæрхондон цы армы æхца стæрхон код- 
той, уый дæр нæ дæттыс... — Фæхъус. 
Цытæ дзуры? Бацæрын æнхъæлмæ йæм куы кæсы. 
Бæргæ нæ бацæрид, фæлæ йæ лæппу искæй фæсдуар куыд 
хъомыл кæндзæн. Фесхъиудта машинæйы уасынмæ. Фи- 
дар фæгæпп кодта. 
— Райсом мын рæстæг нæ фæуыдзæн, фæлæ дæхи 
цæттæ дар. Кæфхъуындары куыддæр атæрон, афтæ нæ 
тæккæ хæдзармæ, — æмæ дуары æдде фæци... 
Дианæйы фæллад зонд исдуг нæ афыхта, Земæйы 
кæфхъуындар кæй схуыдта, уый йын æхсызгон уыди æви 
хъыг. Фæлæ Фидары ацыды фæстæ йæ маст сабухта. Нæ 
йын ныххатыр кæндзæн йæ къаппа-къуппа фыддзард. 
Уæдæ пъадвалы уымæлы дæр нæ джиуид. Уый та, Дианæ 
йæ ныхбынты туг цы хæдзары къултыл фæкалдта, уым 
цæры. Æвæстиатæй цæугæ. Цæугæ тæккæ райсом! Æмæ 
базондзæн Земæ, искæй амонд куыд исгæ у, уый. Амонд? 
Йæ разы февзæрд Фидар. Фæсарæйнаг зынаргъ кæрцы. 
Йæ къæхтæ дæр хъарм. Уыдон та?.. — йæ тымбыл къухæй 
стъол ныццавта æмæ загъта хъæрæй: 
— Фæлæуу афтæ!.. 
Фæстейæ аззад горæт. Згъоры зымæгон фæндагыл 
арæхстгай Маркы «москвич». Йæ фарсмæ бады хицæй 
бузæй Фидар. Ныхас сыл бацайдагъ. 
— Хонинаг æй куы уыдтæ? — бафарста йæ Марк. 
244 

с*а М®^Н@М *>> 
— Нæма йæ хонын, — райгондæй загъта Фидар. — 
Тынг тыхст у, уадз æмæ бамбара чи дæн, уый. Йæ къæхтыл 
дæр нал лæууы фырфыдхуызæй. Цы бахæрой, уый дæр 
сæм нæй. Уымæй сывæллæтты рæвдауæндон æхгæд у, сæ 
тæвдгæнæн цыдæр кодта. Мæймæ дæр, дам, не сцæттæ 
уыдзæн. Æмæ йын мæй цы хæрын кæндзæн? Йæ цæсты 
фæкадджындæр дæн, куыд кæсын, афтæмæй. Рахуыдта- 
ин æй, фæлæ куы бамбæрстон цы бахæрой уый сæм нæй, 
уæд мæхи фенцъылдтон. Бамбæрстон æй, æхцамæ тынг 
æнхъæлмæ каст, уый дæр. 
— Æхца дæ агуырдта? — зæрдæуынгæгæй йæ афарста 
Марк. 
— Нæ, нæ агуырдта! — уæлахизæй, йæхицæй бузныг- 
хуызæй дзуапп радта Фидар. — Алименттæ, дам, мын нæ 
фидыс, стæй йын хæдзары мулкæй цы æхца æмбæлы, уый 
кæй нæма радтон, уый дæр мын мæ зæрдыл æрлæууын 
кодта. 
— Æмæ йын цæуылнæ дæттыс цы йын æмбæлы, уый? 
Стæй алименттæ цæуылнæ фидыс? 
— Сывæллоны паддзахад хæссы, æхсæвæддæйы 
вæййы. 
— Æмæ йын фидын нæ хъæуы? Стæй хуыцаубоны 
уæддæр нæ вæййы сæхимæ? Ницы йын хъæуы æппын?! 
— Уадз æй, Марк, уадз. Уый фаг фыдæбæттæ никуы 
ис. Уадз æй æмæ бамбара, лæг цы у, уый. 
— Ахæм ныхæстæ кæныс раст, цыма уæ цард ды нæ 
фехæлдтай, фæлæ уый. Куыд кæсын, афтæмæй та закъо- 
нæй хицæнмæ дæуæн нæ, фæлæ уымæн бадæтгæ уыди. 
Адæм дæр дис кодтой, ды кæй балæвæрдтай, ууыл. 
— Гъер ма чи, чи, фæлæ ды афтæ зæгъын куыд уæн- 
дыс? Нæ йæ федтай цы туджы ахаст æм ис, уый? Иу хатт 
æй хыл кæнгæ куы баййæфтай, стæй æдзух хъаугъа кодта. 
Балæвæрдтон мæхæдæг æмæ цы?! Мæ бон нал уыди, алцæ- 
уыл дæр дзургæ æмæ хыл кодта. 
— Æмæ ныр нал хыл кæндзæн? — бафарста Марк. — 
Дæумæ баст хæрæг дæр нæ фæлæудзæн. Куыд кæсын аф- 
тæмæй сæ рæхджы ласынвæнд нæ кæныс? 
— Нæ! — карз æмæ даргъæй ауагъта йæ дзырд. 
245 

<•*«> ?^§з^?М(а^ *>> 
— Иу ныхасæй, ахуыр æй кæныс, — айуан ыл систа 
Марк. 
— Кæнын æй! Цас фылдæр зынтæ фена, уыйас йæ 
цæсты кадджындæр уыдзынæн. 
— Æгас хъæубæстæ дæр æй зоны, æз дæр æй уыдтон, 
мæ разы нæ царди! Иунæг сахат дæр нæ уыдтæ иунæг. 
Дæ фарсмæ лæууыд дæ аууонау. Æмæ цы домбай хъаруйы 
хицау уыди, уый уыдтой адæм. Цы йын фæлварæнтæ 
кæныс, кæд æй хоныс, уæд мæнæ гъеныр дæр раздæхæм 
фæстæмæ... 
— Нæ! Æдылы фæдæ! Стæй йæ кæдæм хонын?! Иу 
хæдзармæ дыууæ усы?! 
— 0, хæдæгай, Земæйы Дианæ æнхъæл ма у. Уый дын 
дæ рыг æрцæгъддзæн. 
— Ницы мын æрцæгъддзæн уый дæр. Закъонæй фидар- 
гонд нæу нæ цард. 
— Уæдæ уæд чызгæй дæр дæ бон у зæгъын, мæн нæу. 
— Нæу закъонæй. 
— Кæс-ма, цард куыд у, уымæ, Земæйы дæр фесæф- 
тай... 
— Ницы йæ фесæфтон. 
— Сабыр! — фæзыст кодта Марк. —Æхца та сын цас 
ныууагътай, цæ? 
— Сау капекк дæр нæ! 
— Уæллæй, куыд кæсын, афтæмæй дæ бинонтæм афтид 
армæй скуыси дæ? Кæд дæм æхца нæ уыди, гормон, уæд 
мæнæн загътаис, сывæллонæн æхсыры аргъ, уæддæр... 
— Кæмæ нæй æхца?!. — сæрыстырæй загъта Фидар 
æмæ йæ галиу риуыдзыппæй фелвæста æхцайы гуцъу- 
ла. — Адон æхца не сты? Йæ фондз мæйы алименттæ... 
Фæлæ йын сæ нæ радтон... 
— Ахуыр æй кæныс? — карз æмæ мæстæлгъæдæй ба- 
фарста Марк, фæлæ йæ Фидар бамбæрста йæхирдыгонау. 
— Цæуылнæ, сахуыр уыдзæн! Пъадвалы цæры, мæгуыр- 
гур æй хонынц, стонг æмæ бæгънæг у. Уæдæ куысты мидæг 
дæр нæ арæхсы, куыдзы тард æй ракодтой дзулфыцæн за- 
водæй. Æнхъæл уыдтæн фæзондджын, фæлæ ницы уæлдай 
фæци... 
246 

«<а М®ИМ|^^ «>> 
Дзуры, дзуры Фидар, фæлæ йæм Марк нал хъусы. Раст 
уыцы рæстæг цыдысты Мичуринæй Æрыдоны æхсæн. Ма- 
шинæ фæурæдта. Фидары сæрты дуармæ йæхи куыд раи- 
вæзта, афтæ йæ сæры февзæрд хъуыды: цы нæ вæййы, аф- 
тæмæй йыл исты куы æрцæуа зымæгон, талынг, зæхх — 
авгау. Уæд ма искæйы тыххæй дæр дзуапп дæтт, фæлæ? 
Йæ сабийæн æхсыры аргъ чи нæ ныууагъта?.. 
— Цæмæн æрлæууыдтæ? — афарста Фидар. 
Ницы сдзырдта Марк, афтæмæй рахызт. Сыгъдæг 
хæцъилæй йæ разы авг бæстон сæрфы, сæрфы, сæрфы. 
Нæ зоны, цы фæкæна ацы марг лæджы. Рæвдз абадт æмæ 
асыффытт ласта. Бахæццæ сты Æрыдоны кæрз фæзилæнмæ, 
Марк разы уыди машинæ сфæлдахыныл, йæхи цард æм 
мисхалы бæрц дæр нал касти. Разы уыди йæ мæлæтыл, 
фæлæ афтæмæй ацы цъаммар куы баззайа удæгас... 
— Сабырдæр цу! — бауайдзæф кодта Фидар. — Нæ 
хæдзарыл дзæбæхæй сæмбæлдзынæн, уый æнхъæл нал 
дæн. Æз кæмæ дзурын?! 
Йæ гуымиры сæры смидæг æвирхъау гуырысхо. Марчы 
зæрдæ ма æхсайа йæ усмæ? Уæдæ йыл афтæ тынг цæмæн 
тыхсы. Æдылы къоппа, — батъæпп кодта йæ ных. Æмæ 
сæ нырмæ куыннæ бамбæрста, зæгъгæ, хъуыдытæгæнгæ 
нæ бафиппайдта куыд æрлæууыдысты, уый. 
Марк рæвдз дæгъæл фелвæста, дуар ахгæдта æмæ 
фæраст кæдæмдæр. Фидар уынгты фанарты рухсмæ ба- 
каст: «Æрыдоны милицæйы хайад». Тагъд нæ разынын 
æнхъæлæй йæ кæрцы æфцæгготы æрныгъуылд. Куыддæр 
арæдзæ-мæдзæ кодта, афтæ фехъал милицæйы бæстыхайы 
дуары гуыпмæ. Кæсы æмæ рацыд Марк дыууæ милицио- 
неримæ. Цымæ цæмæ рацæуынц? 
Æрлæууыдысты машинæйы раз. 
— Рахиз, æз дæ нал ласын! — карзæй йæм дзуры 
Марк. 
— Уый та цавæр диссаг у! — фæхъæр кодта Фидар. 
— Æнæ уæлдай ныхасæй! Ай мæ машинæ у æмæ дæ 
дарддæр нал ласын. 
Фидар йæ фындзы бын хъуыр-хъуыр кæнын систа. 
Иугай ныхæстæй æмбарын кæнынмæ хъавыд, Дианæйы 
247 

<<й ^4!§Р^^(§^ *>> 
тыххæй афтæ кæй кæны, уый, фæлæ йын йæ æнæсæрфат 
ныхæстæм йæ хъус ничи æрдардта. 
— Рабыр æддæмæ! — фæхъæр ыл кодта Марк. 
Рахызт машинæйæ æмæ, кæд йæ маст рафыхт, уæддæр 
загъта: 
— Æмбалхор. Ацафон ма кæдæм фæцæуон? 
— Нырма раджы у, — загъта милиционертæй иу. 
— Нæхимæ дæ куы фæрсой, уæд та цы зæгъдзынæ? — 
хъуыр-хъуыр кодта Фидар. 
Марк машинæмæ бахызт. Фидары дисæн йæ «москвич» 
фæстæмæ разылдта. Йæ дыууæ сырх рухсы ферттив- 
гæйæ... 
Марк æрлæууыд хойрæгты дуканийы раз. Балхæдта 
алыхуызон хæринæгтæ, адджинæгтæ... 
Дианæ кæм царди, уыцы хæдзары дуармæ æрлæу- 
уыд. Комкоммæ йæм æрбацæуынц Аркади æмæ Светланæ. 
Кæрæдзийы зыдтой. Аркади сæ районы рынчындоны сæй- 
раг дохтырæй куыста, Светланæ та юрисконсультæй. Ныц- 
цин сты кæрæдзиуыл. 
— Цом, дæ сыхагмæ дæ хонæм, — загъта Аркади. — 
Махæн нæ хорз æмбал у. 
— Уымæ цæут? Уæ хорзæхæй, мæнæ йын цыдæртæ 
сæрвыста Фидар æмæ сæ айсут. Мæн тынг не ’вдæлы. 
Хъæумæ цæуын. 
— Æмæ йæхæдæг та кæм и? — афарста Светланæ. 
— Цыдæр хъуыддаджы фæдыл иу ран афæстиат. — Рай- 
ста иу тыхтон, авæрдта йæ Аркадимæ, стæй та иннæйы. — 
Æвæдза æнæ хызын фæндагыл цæугæ куыд нæу, — загъта 
Марк. 
— Цы дзæбæх тæф кæнынц. 
— Зæрдиаг æлхæд бакодта, — загъта Марк. 
Марчы афæндараст кодтой æмæ дзагармæй бацыдысты 
Дианæмæ. Стъолыл æрæвæрдтой хæлц. 
— Фидар сæ æрбарвыста Маркæн. 
Дианæйы зæрдæ исдуг фæфæлмæн Фидармæ. Фæлæ 
хызынæй куы ракалдысты хæринæгтæ, уæд сыл йæ цæст 
ахаста: къалбас, сæкæры къоппытæ, нæлхæ... къофи, пе- 
ченитæ, цайы къопп... 
248 

с*й М@^5АН@ЙМ «>> 
— Цæуыл ныджджих дæ? — афарста йæ Светланæ. 
— Адон Марк йæхæдæг балхæдта, — ныфсджынæй 
загъта Дианæ. 
— Гъемæ уый та ноджы хуыздæр, — бацин кодта Ар- 
кади æмæ фынг кæнынмæ фæци. 
Марк та цыди зæрдæрухс æмæ хъæлдзæгæй. Йæ хъуы- 
дыты уыди Дианæтæм. Сывæллон цин кæны печенитыл, 
Дианæ та йæ уазджытимæ къофи цымы... 
Аркади æмæ Светланæ Дианæйæ куы æрбаздæхтысты, 
уæд рауад бинонтæм ахсджиаг ныхас Дианæ æмæ Артуры 
хъысмæтыл. 
— Раздæр куы скарз кодтаид хъуыддаг, — загъта Ар- 
кади,-— уæд ма, чи зоны, исты рауадаид. Ныр та йæ адыу- 
уæ боны йæ лæг аласдзæн. 
— Нæ зонын, аласа йæ, — загъта Светланæ. — Уæл- 
дайдæр адыууæ боны. 
Бирæ фæныхас кодтой. Уæд иу хуызы, уæд иннæ хуызы 
Дианæйы хъысмæтыл. Æмæ æрцыдысты ницы хатдзæгмæ, 
афт$емæй фестадысты, раст радиойæ Мæскуыйы Кремлы 
сидтытæ куы райхъуыстысты, уæд. 
Дианæ сагъæссагæй лæууы фыссæн стъол æмæ хуыйæн 
машинæйы æхсæн. Адæмæн уæлæдарæс хуыйдзæн. Æмæ 
уæд йæ таурæгъ та? Йæ риу æмæ йæ зæрдæйы чи нал цæуы, 
голладжы æфтыд хæрзхъæд нартхоры зады судзинтæ гол- 
лагæй куыд рабырынц, афтæ йæ хъуыдытæ æддæмæ куы 
бырсынц. Хорз сты, æвзæр сты, уый та бæрзонд стъолыл 
бадæг редакторты хъуыддаг у. Фæлæ бæрзондыл бадæг цы 
бакæса, уый фыссын нæ хъæуы? Йæ къухты æхсæн ныл- 
хъывта йæ сæр. Сæрымагъз абухта. Уысмæй-уысммæ, сау 
мигъты æртæн-мæртæнты, кæм йæ цалхы дзагæй, кæм та 
йыл цыма фæныкхуыззæлдаг баппæрстæуы, ахæм хуызты 
Мæй куыд разыны, афтæ йæ æмтъеры хъуыдыты æхсæнæй 
фæзыны Артуры сурæт... Йæ ахастытæ зæрдæ æвæрынц, 
царды рæвдыды ад ын кæй фенын кæндзæн. Сæры магъз 
фестад денджыз, абухы. О, худинаг, æд сывæллон цы 
фæнд скодта? Фестад, рацу-бацу кæны. Йæ фырт æнæмæнг 
249 

с*й М®^^М®^^Л *>> 
йæ фыды къухы хъомыл кæна, уый йæ куы фæнды, уæд 
кæйдæр лæппумæ йæ хъус цы адардта цымæ? Ссæудзæн 
Фидар æмæ сæ аласдзæн. Цæрдзæн йæ хæдзары, ацы та- 
лынг пъадвалы къуымы нæ фæлæ. Алы мадæн дæр йæ сы- 
вæллоны хъысмæт сæйрагдæр у. Згъордзæн сæ бæхты дугъ 
кæрты, дыргъцæхæрадон та нæртон диссаг у. Скъолайы 
бæрæгбон изæртæм дæр æй хондзæн йемæ. Бынтон дзæбæх 
цæрдзысты ныр. Базыдта, куыд хъыг у, дыууæ æмбалæй сæ 
иу хæрам куы кæна, уый. Уæдæ сæ хъæуы араздзысты ног 
дыргълæмарæн завод, хъæуы сæрмæ æвæрынц нефтсгарæг. 
Стыр хъæуы аразынц сæкæры завод. Сосæ фæндæгтæ арæзт 
æрцæудзæн быдырты. Стыр хъæумæ уадзынц æрдзон газ. 
Сæ сыхæгтæ-иу колхозы автобус кæнæ машинæ баххуыр- 
стой æмæ-иу горæтмæ театрмæ афардæг сты. Никуы, никуы 
ацыдысты уыдон. Ныр та хъæуы тæккæ бæрæгастæу хур- 
варс сарæзтой галуан. Кино дзы æвдисынц. Горæтæй æмæ 
сыхаг республикæтæй æрцæуынц артисттæ æмæ равдисынц 
театр. Уырдæм дæр æй никуы ауагъта... Фесхъиудта. Ныр 
дæр афтæ куы уа, уæд та?! 
Ахæм фæллад у, æмæ йæ фырфæлмæстæй ^цыма æд 
машинæ денджызы уæлцъарыл ленк кæны. Йæ буары 
хæйттæ цыма ныффæтæнтæ сты цæгатаг кæрдгæ ихтау. 
Йæ æнгуылдзтæ дæр цыма иу уыдисны бæзнæн уыдысты, 
афтæ æруæззау, æнæнхъæлæджы йæ хъустыл айзæлд Фи- 
дары æртхъирæн хъæлæс: «...Ныууадз дæ фыссын! Ды цы 
хорздзинад зæгъдзынæ адæмæн, дæхицæн куы ницы зо- 
ныс, уæд?! — Бæлвырд ын уыны йæ æнæуынондзинады 
цæстытæ. — Зон! Зон, зæххæй дын цы сæр сзына, уый дын 
акъуырдзынæн, цæвæгæй кæрдæг къуырæгау!..» 
Бауад йæ фыссæн стъолмæ, йæ рахиз тымбыл къухæй 
ныццавта стъол афтæ тыхджын æмæ стъолыл агуывзæйы 
æвæрд ручкæтæ æмæ кърандæстæ ныззæлланг кодтой. 
— Нал! Нал цæуын, мæнæй æндæр мачи фесæфæд. 
Фыссæн стъол æй йæхимæ æрæлвæста. Чызгæй-иу 
дзулфыцæн заводы æмдзæрæны сойы цырагъы рухсмæ 
фыссынæй, ныр дзæнæты уавæрты куы цæры. Фæсæмбис- 
æхсæвты фыст фæци таурæгъ «Быран». 
Дианæ дуканимæ куы цыди, уæд фембæлд кæрты сæ 
250 

с«й М®^*М1а^ й>> 
сыхæгтимæ Валентинæ Иваны чызг æмæ йæхи фысым 
Нинæйыл. 
— Йæ лæг æй мæлæты арæх абæрæг кæны, — загъта 
Валентинæ Иваны чызг. 
— Мæн, иу дзырдæй, нæ фæнды бацæрой, уый, — загъ- 
та Нинæ. 
— Мæ зæрдæмæ дæр нæ цæуы йæ лæг. Цардæй йæм 
ницы фендзæн. Замманайы лæппу йæ агуры, фæлæ æд 
фырт зивæг кæны. 
— Уый тыххæй? — карзæй загъта Нинæ. — Ахæмтæ зо- 
нын, æмæ сæ цард сарæзтой, сæ иуæн дæр — цот, иннæмæн 
дæр, цæрынц. Куыд дæ фæнды афтæ мыл худæд дæ зæрдæ, 
æз Дианæйæ куы уаин, уæд ын йæ фырты базыввытт ла- 
син, хæссæд æй, мæхæдæг афардæг уаин. 
— Æз дæр уый зæгъæг дæн. Хуыцау йæ зонæг, цы 
æнхъæлмæ кæсы ^æ лæппумæ. 
— Уый карæнæй алчидæр афтæ вæййы, æниу мах афтæ 
нæ уыдыстæм? Нæ сывæллонæй æндæр ма нæ цы фæхъæуы 
азæххыл. 
— Уый сылгоймагæн æрдзæй лæвæрд у, — аивæй акаст 
кæрты дуармæ Валентинæ Иваны чызг. — Йæ курджытæй 
мæн зæрдæмæ та шофыр цæуы, дыууæ чызджы кæмæн ис, 
уый. Хи хæдзар æмæ йæм автомобиль. 
— Уый дæр дзæбæх лæг у, фæлæ а милиционер чи у, 
уый мæм дзæбæхдæр кæсы, — загъта Нинæ. 
— Куры, дам, æй æд сывæллон. 
— Уæддæр зын, тынг зын у æнæус лæппумæ æд фырт... 
Нæ дæ мемæ разы? 
— Дæн. Дæн, фæлæ мæн уырны, хи хъæбулау æй схъо- 
мыл кæндзæн. 
— Нæ, — ахъаззаг батылдта йæ сæр Нинæ. — Мили- 
ционер хуыздæр у. 
— Разы дæн демæ, фæлæ Хуыцау ныххатыр кæн, 
æнæ хæдзар, æнæ ’рвад у, уæлдайдæр та сымахмæ, ирон 
адæммæ, уыцы хъуыддæгтæ бæрзонд æвæрд сты. Фæлæ 
ныртæккæ уыдæттæм ницы уыйас цæстдард цæуы; куыд 
дзурынц афтæмæй, дам, кæцон у, уый бæрæг нæй. Уырыс- 
саг ус æй схъомыл кодта. 
251 

с«* у^@^И@И «>> 
— Кæд хъæды халонау зыбыты иунæг у, уæддæр хæрзуд у. 
Куы загътон, Дианæйы бынаты фæстæмæ дæр нæ фæкæсин, 
афтæмæй йæм смой кæнин, — ныуулæфыд Нинæ. 
— Нинæ, цы уый зоныс, — цин кæнгæйæ загъта Ва- 
лентинæ Иваны чызг. — Мæнмæ хыссæ конд ис. Æртæ 
чъирийы скæнæм æмæ Дианæйы дæр æрбахонæм. 
— Нæ бакомдзæн. 
— Уæд та сæхимæ абаддзыстæм. 
— Нæ зонын... — фæсыкк Нинæ. — Уæртæ æрбацæуы... 
Дианæ, нæ басыдтæ? Цом уал махмæ. 
— Бузныг, — загъта Дианæ æмæ пъадвалмæ фæуырдыг 
кодта.^ 
— Йарæппын уæдæ йæхи мойгæнæг сылгоймагау дæр нæ 
дары, гъе дæхи ацахор, гъе та уæлæдарæсæй хуызæнæн... 
— Йæ удыхъæд бæззы, — загъта Нинæ. 
Уынджы, кæрты ныррухс электрон цырæгътæй æмæ 
Артуры бахызт фæиу сты. Йæ къухы гæххæтты даргъ 
тыхтон, афтæмæй. 
— Кæй кой кæнай — къæсæрмæ, — сдзырдта Нинæ. 
Валентинæ Иваны чызг фæкаст дуармæ: 
— Кæй хъæуы, уый йæм фæзынд. Уæдæ афтид армæй 
дæр нæ. 
— Уæ изæртæ хорз, — салам радта Артур. 
— Æгас нæм цу, Артур, æгас! — загъта Валентинæ 
Иваны чызг. 
— Кæй изæр у, уый хорзæх дæ уæд, — раарфæ кодта 
Нинæ. 
— Бауайын уæм æмбæлы? 
— Дæу хуызæн дзæбæх уазæгæн кæддæриддæр 
æмбæлы, — хъæлдзæгæй загъта Нинæ. 
Артур æфсæрмдзæст æмæ сæргуыбырæй фæуырдыг код- 
та пъадвалмæ. Æрлæууыд Дианæйы агъуысты дуары раз. 
Сындæг дуар хойы. 
— Æдылы къоппа, — мæстæлгъæдæй загъта Нинæ. — 
Йæ амонд йæ къахы фындзæй къуыры. Кæс-ма, йæ хос- 
тæй йæ базыдта æмæ дуар гом кæнынмæ фæстиат кæны. 
— Хуыцау бахизæд, — батыхст Валентинæ Иваны 
чызг, — æмæ йæ лæг фæзына. 
252 

<чя 9^§р^^(^Л *>> 
— Ма тæрс, — æууæнкджынæй загъта Нинæ. — Стæй 
йæ куы ’рбаййафа, уæд цы? — рамæсты, — кæс-ма, дæ 
хорзæхæй, уый ус ракуырдта, сывæллон дæр ма йын 
ис... 
— Омæ йæ фæстæмæ кæй агуры, уымæ гæсгæ зæгъын. 
— Фæстæмæ йæ агуры, уымæн æмæ йæ дыккаг ус йæ 
бынаты бадын кæны. 
Сæ размæ дзырдбæрц Артур куыд бацыди, уый сæ ничи 
бамбæрста. Ам нæй, зæгъгæ, куы сдзырдта, уæд сæ дыууæ 
дæр фестъæлфыдысты. 
— Ам ис... — æмдзырд фесты дыууæ усы. 
— Иу хатт-ма бахой, — загъта Нинæ, — стæй йæ уæд 
мæ бар уадз. 
Артур рог къахдзæфæй фæуырдыг кодта æмæ та сындæг 
хойы Дианæйы дуар. 
— Кæс-ма, кæс, æвæццæгæн ыл уынджы йæ цæст 
æрхæцыд æмæ уымæн фæтагъд кодта сæхимæ, æндæр ын 
мæ хойы чызг цавæрдæр чиныг æрбахæссинаг уыди æмæ 
уымæ æнхъæлмæ кастаид. 
— Хæрзаг хъусы хойын æмæ кæуы, — загъта Вален- 
тинæ Иваны чызг. 
(— Кæуы, — йæ сæр ныфсхастæй батылдта Нинæ. — 
Уымæн æмæ йæ æнæ уарзгæ нæу. 
— Омæ кæй нæ бауарзай, ахæм лæппу у? Цæхæртæ куы 
калы йæ фырхæрзæфснайд æмæ хæрзаивæй. 
— Къæбæлы хуызæн лæппу, — загъта Нинæ. 
Дианæ лæууыд дуары хæд цур, кæд дуар нæ гом кодта, 
уæддæр йæ хъус дардта, æддейæ цы митæ цæуы, уыдонмæ. 
Бæгуы дæр базыдта Артуры хост, хъусы дæрддзæфгæнæг 
къахдзæфты уынæр, сылгоймæгтимæ ныхасы тауыс. 
Аздæхт, уый рахатыдта, исдуг хъавыд йæ фæдыл азгъо- 
рын, удаистæй ахъæр кæнын. Дуар гомгæнæнмæ дæр ма 
февнæлдта, фæлæ йæхи фæурæдта. Къæрцхъусæй ныхъ- 
хъуыста кæрты ныхасмæ. Нæлгоймаджы ныхас куы нал 
хъуыст, уæд уыцы иу риуыгъдæн хъавыд дуар фегом 
кæнынмæ, фæлæ фехъуыста Артуры хъæлæс æмæ дуары 
æнцойы бамыр. Цæуыл тыхсы, цæ? Йæ лæгæн куы сразы 
хицæныл. Цæмæй дзы стъæлфы, цæ? Йæ фырт та? Цы 
253 

с<а М®И*И®М> е>» 
йын зæгъдзæн куы схъомыл уа, уæд?! Æвæццæгæн ацыди, 
батыхст, фæлæ хъусы пъадвалмæ къаххъæр. 
— Дуар-ма бакæн! — дзырддзæугæ ныхасы уагæй дзу- 
ры Нинæ. — Кæмæ дзурын æз! Дæ хъæддаг митæ мын ма 
уынын кæн! 
Дианæ дуар бакодта. 
— Дуæрттæ цы сæхгæдтай, кæд дæм бырсгæ нæ чын- 
дæуы? — бахъуыр-хъуыр кодта Валентинæ Иваны чызг дæр. 
— Мидæмæ, — къæмдзæстыгæй загъта Дианæ æмæ 
Артуримæ сæ цæстæнгас фæдзуарæвæрди. Сæ дыууæ дæр 
асырх сты. 
— Уазæгæн «æгас цуай», зæгъ, — бауайдзæф кодта 
Нинæ æмæ дуары æдде фæци. Йæ фæстæ Валентинæ Ива- 
ны чызг дæр. 
Алæууыдысты æдзæмæй, æрæджиау уазæг сдзырдта: 
— Мидæгдæр цæуын не ’мбæлы? 
— Цæуылнæ? 
Артур йæ тыхтон стъолыл авæрдта. Йæ худ систа, йæ 
тыхджын къухтæй йæ цыбырæлвыд сæрыхъуын хæрдмæ 
афаста, стъолæй райста тыхтон æмæ лæгъстæйæ загъта: 
— Дианæ, мæнæ ацы дидинджытæ стъолыл сæвæрон? 
Лæг дæм дзурын дæр нæ уæнды. Бирæ азты дзæбæхæй 
цæр... 
Дианæ ныфсæрмы: 
— Артур, стыр бузныг де ’рхъуыдыйæ, фæлæ нæ хъæуы. 
Ныртæккæ ссæудзæн æмæ хъуамæ ацæуон, — фæтар Диа- 
нæйы цæсгом. 
— Чи?! Кæдæм?! — сонтæй сдзырдта лæппу. Йæ цæсго- 
мы хуыз> йæхи рафæлив-бафæлив кодта. Дыууæ къухæй 
сæрмæ февнæлдта, йæ сæрыфæхстæ æнгом æрбалхъывта, 
стæй ныфсджын æмæ зæрдæбынæй загъта: 
— Ничи ссæудзæн! Никæдæм цæуыс!.. Æз.. Æз дæ нæ 
уадзын!.. — агъуысты дыууæрдæм рацу-бацуйыл фæци. 
Фæлæууыд Дианæйы раз, Дианæ дзы исдуг тæрсгæ дæр 
ма фæкодта æмæ æддæдæр акъахдзæф кодта. — Æз дæ нæ 
уадзын!.. — уæззаугомау æрбадт, йæ размæ йын Дианæ цы 
бандон авæрдта, ууыл, сæргуыбыр æмæ æфхæрдæй. Ахæм 
æфхæрдхуыз ын уыди æмæ цыма уыцы иу уысмы фæгуы- 
254 

с*а М@Ийг1(@^ »>> 
быр, Дианæмæ афтæ фæкаст. Артуры цæстытыл цæсты- 
сыджы халас федта, кæд цæссыг йæ бæзджын цæсты тъы- 
фылты фæтæпп-фæтæппæй амбæхста, уæддæр. Æппынфæс- 
таг йæ къухтæй бамбæрзта йæ цæсгом. 
Дианæ йæм хъавыд бакъахдзæф кæнынмæ, фæлæ... йæ 
зæрдæ ныссæххæтт кодта. Йæ цæстытыл ауад... Мадæл 
зæрватыкк æдзæрæг хæдзары мидæг ахстон скæны, 
лæппынтæ рауадзы. Æмæ иу хатт агъуыстæй рацæйтæхгæ 
бахауы рудзынджы дыууæ рамкæйы æхсæнмæ. Уыны ав- 
гæй йæ лæппынты хæлиу дзыхæй, хъусы сын сæ æххормаг 
цъæхахст, нæ сæ æфсады иунæгæй сæ фыд æмæ сцъиу-цъиу 
кæнынц. Мад стæхыныл архайгæйæ бафæллайы, фæхойы 
йæхи æвгтыл, фæтухитæ кæны, бафæлмæцы... Æмæ амæ- 
лы... Ау, Дианæ йæхи бауадздзæн уыцы зæрватыккау 
фесæфын?! Нæ бауадздзæн!.. Фæлæуу, фæлæуу, йæ фырт 
та? Æмæ йæ фырт цæрдзæн йæ бæсты? Æмæ афтæ куы 
рауайа, æмæ йæ лæппуйы сæрвæлтау бацæудзæн тъыфыл 
арты. Фидаримæ, фыдлæгимæ царды иу æфсондзы бынмæ 
йæ фырты тыххæй, æмæ йæ фырт уый куы нæ бамбара 
уæд та? Куы йæ бамбара, уæддæр ма йын исчи ратдзæн 
дыккаг цард?.. Цалынмæ афтæ хъуыды кодта, уæдмæ Ар- 
тур дуарæй ахызт... 
Æхсæвæрафон йæ лæппуйы къурткæ хуыд куы фæци, 
раст уыцы цъусдуг чидæр дуар бахоста. Фестъæлфыд. Ар- 
туры уæздан хост базыдта. Цы кæна, афтæмæй Фидар куы 
æрбалæууа. Исдуг сахлæудгæнгæ аззад. Дуар та æрбахос- 
тæуыд. Дуармæ ауад. 
— Чи дæ? — зæрдæскъæфтæй афарста. 
— Æз дæн, дæ хорзæхæй, бакæн-ма дуар, — фехъуыста 
Артуры æхсызгон хъæлæс. 
— Ацу, курын дæ, ацу... 
Дуары æддейæ нæлгоймаджы къаххъæр куы^ адард, 
уæд Дианæ йæ бинаг былыл дæндагæй фæхæцыд. Йæ дыу- 
уæ къухæй ныххæцыд дуары хæцæныл. Ныттылдта йæ... 
æмæ ныккуыдта... 
255 

рС? У^Й§)МИ@М &-> 
Йæ фысым Нинæ федта Артур куыд фæзылд, уый, æмæ 
фæуырдыг кодта пъадвалмæ. 
— Дуар-ма бакæн, — сдзырдта Нинæ. 
Зивæггæнгæ байгом дуар. 
— Мæнæ йæм цы хъарм у! Æмæ цы хæрзад тæф цæуы 
уый та! — цыма Дианæйы уавæр нæ бафиппайдта, ахæм 
хуызы йæхи дардта æмæ стъолыл фыдджыны размæ ба- 
бадт, аивæй йæ цæст Дианæмæ даргæйæ. Уый та йæхи цы 
фæкæна, уый нæ зонгæйæ рауай-бауай кодта. Нинæ исдуг 
джихæй алæууыд, стæй афтæ зæгъы сагъæсхуызæй: 
— Дианæ, мæ къона, æз æххормаг дæн, фыдджын 
ахæрæм. Иунæгæй йæ куы хордтаис, уæд æй æз не ’рбай- 
йæфтаин. 
Нинæ фыссæн стъолы сæрмæ къулыл ауыгъд Лазæры 
къаммæ фæкомкоммæ: 
— Алыхатт дæр дæ фæрсинаг вæййын, Фидаримæ уын 
иумæ ист къам куыд нæ ис, уымæй. 
— Никуы бакуымдта... — сирвæзт Дианæйæ. 
— Афтæ-ма мæ размæ æрбад. 
Æрбадт бандоныл Нинæйы раз. 
— Дианæ... — Нинæ йæ дзæбæх зæрдæйы ахастæй йæ 
рахиз къух йæ риуыл авæрдта. — Гъер бавдæл æмæ кæимæ 
фидауыс, уыимæ сис дæ къам. Ды, Дианæ, хорз лæджы 
къухы фидауыс. Ахæм та у дæ милиционер. Бæх барæ- 
гæй фидауы, уый бамбар. Байхъус мæнмæ, нæ фæрæди- 
дзынæ... 
Дианæ йæ сæр æруагъта. 
— Хорз, æз дæ былæй аппарон, фæлæ дæ Доцион, йæ 
чызг, йæ сиахс, уыдон дæр дæ сафгæ кæнынц? Æз Мæди- 
нæйы хæсты рæстæгæй нырмæ зонын. Иу госпитæлы куыс- 
там. Уый хирургæй, æз та санитарæй, стæй медицинон 
хойæ. Гъер дын мад куы уаид æмæ дын мад иунæг загъд 
куы кæнид, уæд сразы уаис. Мах та чи стæм? Фæлæ зон, 
мах дæр дын æцæгæлæттæ кæй не стæм, уый. Адæймаг 
æфсымæртæ æмæ хотау кæимæ цæры, уыдон се ’ппæт 
иу мадæй нæ райгуырынц. Бамбар, мæ къона, нæй, нæй 
хи удæй хи цард давæн! Чи йæ адавы, уыдонæй ничи ма 
фæфæндараст. Дæ фыртæн ис фыд, фыды мад, хæдзар. 
256 

с*«> у^@ИМ@ЙИ й>, 
Афтæ нæ зæгъын, æмæ йыл дæ къух сис. Фæлæ дæ фыртæн 
дæ чызгон сæр тухын фæнд ма скæн. Ницы цард федтай 
дæ лæджы къухы. Ницы цард фендзынæ куы та баиу уат, 
уæддæр. Къодах йæ фыццаг цæфæй бæрæг у. Гъер ма 
дæм Артур уолæ уынджы тигъæй йæ къух куы фæтила, 
рацу, зæгъгæ, уæд фæстæмæ дæр мауал фæкæс. Афтæ дын 
зæгъид дæ дзæбæх фыд дæр. 
— Н-нагъ, — йæ сæр батылдта Дианæ. 
— Цæуылнæ? — хин каст æм бакодта Нинæ, — æви... 
дæ зæрдæмæ нæ цæуы?.. 
Дианæ зæхмæ кæсгæ баззад. Нинæ ма цыдæр зæгъинаг 
уыди, фæлæ дуар уæздан æрбахостæуыд. Дианæ фестъæл- 
фыд. Нинæ дæр базыдта, чи хойы уый, йæ хосты уагæй 
æмæ загъта: 
— Уый у! — йæ амонæн æнгуылдз фæхъил кодта, йæ 
сæр батылдта æмæ мидбылхудгæ адзырдта: 
— Мидæмæ!.. 
Дуар байгом æмæ бахызт Артур цæхæркалгæ милицæ- 
йь^дарæсы, майоры цины. 
— Уæ изæртæ хорз... 
— Кæй изæр у, уый хорзæх... Кæй кой кæнай — 
къæсæрмæ... — фестад Нинæ. 
Фестад Дианæ дæр. 
Нинæ æдзæстхиз цинтæ кæны уазæгыл, Дианæ та цы 
акодтаид, уый нал зыдта. Иуæй Нинæйы раз ныкъкъæм- 
дзæстыг, иннæмæй йын æхсызгон уыди Артуры бацыд. 
Фæлæ... Фидар, мыййаг, фыдбылызау куы фæзына. Æмæ 
æниу цы, фæзынæд... Æппындæр дзы нæ тæрсы. Нинæ дæр 
ам куы и, фæлæ кæдæм фæцæуы, кæ? 
— Мæ фыдджыны хаймæ зындзынæн, — загъта Нинæ 
æмæ федде. 
Дианæ чъири дыууæ дихы акодта, тæбæгъы йæ авæрдта 
æмæ йын æй йæ фæдыл адавта. Йæ фæстæмæ фездæхынмæ 
Артур лæууыд агъуысты астæу йæ ног кителы. 
Дианæ йæ мидбылты бахудт æмæ загъта: 
— Амондимæ фæдар дæ ног дарæс. 
— Бузныг, — загъта мидбылхудгæ Артур дæр æмæ 
йæ дыууæ къухæй йæ кителы тæрттæ æрриуыгъта. 
17 Заказ № 1709 
257 

^ ?^®^М®)^ &>, 
Стæй та йæ къухтæ йæ цыбырæлвыд сæрыхъуынтыл 
æрхаста. 
— Дæ къæбæлдзыг сæрыхъуын та алвыдтай? 
Лæппуйæн æхсызгон уыди, йæ сæры конд ын кæй ба- 
хъуыды кодта, уый. Райдзаст цæсгомæй бакаст Дианæмæ 
æмæ загъта: 
— Сæрыхъуын мыл фидауы, уый хатын, фæлæ цыфæн- 
ды куы фæдзурæм, уæддæр æфсæддон лæг дæн æз, — йæ 
дыууæ къухæй йæ хæлафы фадгуытыл схæцыд уæлдæр 
æмæ сбадт, Нинæ цы бандоныл бадт, ууыл. — Абон нæм 
рæнхъыстады аив лæуды цæстæнгас уыди... — загъ- 
та Артур æмæ ницыуал сдзырдта Дианæйы сагъæсхуыз 
цæсгоммæ фемдзаст уæвгæйæ. 
— Артур, — сдзырдта Дианæ, — цæмæн æрбацыдтæ? 
— Мæ хъуыддаджы фæдыл, — дзуапмæ фæрæвдз 
лæппу. Йæхинымæр та ахъуыды кодта: «Мæ ном йæ дзы- 
хы цы дзæбæх бады», — æмæ йæ рихийы бын бахудт, 
сылгоймаджы фарста цыма уымæ ницы бар дардта, ахæм 
хуызы. 
— Курын дæ, ацу. Фидар æрбацæуинаг у. 
— Æрбацæуæд! — фестад æмæ ныфсджын къахдзæфтæй 
рацу-бацу кæнын райдыдта. — Æппындæр дзы ницы 
æфсæрмиаг дæн æз. 
Цыдæр æнахуыр фæхъыг Дианæйæн йæ ныфсджын ны- 
хасы уаг. Дæрзæг ныхас зæгъинаг ын уыди, фæлæ... 
— Ацу, ацу, дæ хорзæхæй... 
Артур дуармæ ауади, æрлæууыд æмæ фырхъыгхуызæй 
афтæ куы зæгъид: 
— Цымæ цæмæн у цух, уарзæг адæймаг уарзондзинады 
ад банкъарынæй?! 
Нæлгоймаг йæ хъуыды загъта афтæ, æнæуый йæ 
зæрдæйы судзаг сисынæн йæхицæн дзурæгау. Фæлæ!.. Ацы 
иунæг хъуыдыйад сæ дыууæйы суйтæ хъысмæты цалх ра- 
царæзта раст фæндагыл. Æмæ, дæ хъуыддаг раст, зынаргъ 
кæсæг, Дианæ ныссагъæсы и. Æрхудт йæхиуыл. Æмæ 
цытæ кæны? Кæмæ æнхъæлмæ кæсы? Кæмæй æфсæрмы 
кæны, уыдонæй йæ исчи бабæрæг кодта, куыд цæрыс, 
зæгъгæ? Чи йæ хъыгдары ацы дзæбæх лæппуимæ йæ цард 
258 

с*а М®^^^®И^ *>> 
саразын? Асырх. Уый бафиппайдта Дзодзыккайы-фырт 
æмæ йæм ныфсджынæй бакъахдзæф кодта. 
Дианæ дзы фæтарст, йæхи фæзылдта йæ сæр æмæ йæ 
къух батылдта: 
— Нæ, нæ! Æрбадæм æмæ баныхас кæнæм. 
Ныр та Артур асырх. Фыдджыны размæ абадт. Дианæ 
дæр йæхи æруагъта стъолы кæрон. Уыдис сæм ныхас. 
Лæппу дзырдта йæ царды фæндтыл. Дианæ та загъта, ацы 
уалдзæг, Хуыцауы фæндæй, йæ фыды ингæнмæ къухæвæ- 
рынмæ цæуинаг у... 
— Иумæ ацæудзыстæм, — фæрæвдз Артур. 
— Нæ хъæуы. Светланæ цæуы... 
— Уый та цæмæн? — фæсыкк, куы та ныззыкъуыр уа, 
уый тæссæй йæхи раст кæнынмæ фæци. — Рацæуæд, но- 
джы дзæбæхдæрæй цæудзыстæм. — Йæ цæсгом фæтар. 
— Цы кæныс? — батыхст Дианæ. 
Артур æм донæй дзаг цæстытæй бакаст. 
— Цæй амондджын дæ. Куы зонин мæ фыд кæм ныгæд 
ис, уый, — фестад, æрбатыхст, — бауырнæд дæ, мæ гуы- 
бьшы цъарыл æм фæбырин... 
Байсогъуырон æм хæрдмæ кæсы, æххуысхъуаг къаннæг 
саби йæм фæкаст æмæ йын йæ къухмæ бавнæлдта. 
Лæппу фæуыргъуыйау. Цы ’рцыд?! 
Æргуыбыр æм кодта. Дианæ банкъардта цыдæр æна- 
хуыр, сыгъдæг, æхцон нæлгоймаджы буары уддзæф йæ 
гом хæдоны тæрттæй. Исдуг кæрæдзимæ кæсынц цыппар 
цæсты. Æппынфæстаг Дианæ фестынмæ хъавыд, фæлæ 
Артур, йæ къух ын нæ уæгъд кæнгæ йæ разы дзуццæджы 
æрбадт. Йæ сæр ын æрæвæрдта йæ уæрджытыл. 
Дианæ йæ цæсгом æруагъта лæппуйы цетен сæрыл... 
Иу бон райсомæй раджы Фидар бабадт автобусы. Æмæ 
карст-барстæй дыууæ сахаты фæстæ ныфсхастæй бахо- 
ста Дианæйы агъуысты дуар. Ныртæккæ йæ фырты йæ 
хъæбысмæ фелвасдзæн, стæй ахъæбыс кæндзæн Дианæйы 
æмæ сæхимæ... Фæлæ! Куы ничи кæсы æддæмæ. Мидæгæй 
дæр куы ницы уынæр цæуы? Дуары мидæг æгуыппæг ахаст 
æй тасы бафтыдта. Дуар та йæм цыдæр æгомыгæй каст. 
259 

с«я М®МН®М а>> 
Бахоста та дыккаг хатт, æртыккаг хатт. Нæй, ничи ис 
дуары мидæг. Рацыд кæртмæ. Нинæ йæ рудзынгæй ауыд- 
та, фæлæ йæм барæй нæ ракаст. Ныр рацыд сæрыстырхуы- 
зæй Нинæ, цыма Дианæ мой кæй скодта, уый канд Фи- 
дарæй нæ, фæлæ æппæт хиуарзаг нæлгоймæгтæй дæр йæ 
маст иста, афтæ. Салам раттыны фæстæ йæ Дианæйæ куы 
бафарста, уæд ын загъта: 
— Цы дзы кæныс? 
— Хонгæ йæ кæнын. Иу бон дæр ын нал ис ам ныу- 
уадзæн... Сывæллон дæр тæригъæд у! 
— Хонгæ зæгъыс? Кæдæм? Киномæ? — айуанæй ба- 
фарста Нинæ. 
— Нæ тæккæ хæдзармæ! — бæгуы лæгау загъта Фи- 
дар. 
Нинæ хинхудт бакодта: 
— Байрæджы кодтай, мæ лымæн. Кæй хъуыди, уый йæ 
æд фырт ахуыдта йæ хæдзармæ. 
Фидар сахлæуд кæнгæ аззад. Сайгæ йæ кæй нæ кæны, 
уый сылгоймаджы ахастыл бамбæрста æмæ мæстæлгъæдæй 
фæхъæр кодта: 
Худинаггæнæг!.. 
Мыдыкъусы хуызæн, зæгъгæ, кæмæй фæзæгъынц, сæ 
ахæм кæрт Дианæ куы марзта, уæд æрбацыд Артур æмæ 
дуармæ фæхсбадæн бандоныл æрбадт, Дианæмæ йæ рахиз 
къухæй бандонмæ ацамонгæйæ: 
— Мæнæ ма афтæ мæ размæ абад, мæ хуры хай. 
Дианæ йæ цъылын йæ размæ къулы æнцой æрæвæрдта, 
æрбадт æмæ йын Артур ахæм хабар радзырдта: 
— Адунейы царды, мæ рæсугъд, ницы ис æнæнхъæлгæ. 
Абон партион конференцийы фембæлдтæн мæ ленинградаг 
æрдхордтæй иуыл, сыгъдæгзæрдæ адæймаг Хъабанты Ма- 
харбегыл. Уый дæр-иу рæстæгæй-рæстæгмæ мемæ метропо- 
литены акуыста. Ахуыр кодта Ленинградон æфсæнвæнда- 
джы институты. Æнтыстджынæй йæ каст фæци. Арвыстой 
йæ Сыбырмæ Тайгайы зындзæуæн хъæды æфсæнвæндаг 
260 

<<а М®^*М®М> *>> 
гæрдынмæ «Байкал-Амуры сæйраг магистраль». Ныр 
та кусы нæхи горæты æфсæнвæндаджы вагзалы хица- 
уæй. Бирæ фæныхас кодтам. Ис ын бинойнаг æмæ дыууæ 
лæппуйы... Дæу тыххæй йын радзырдтон. Фæнды йæ ба- 
зонгæ уын демæ æмæ нæ лæппуимæ. Æфсæнвæндагæн ис 
йæхи сæрмагонд къаннæг дзулфыцæн завод. Технологтæ 
ис, фæлæ сæм дзулфыцæн техникæ ифтонг гæрзты дæсны 
нæй. Дæ дæсныйад «техник-технолог» кæй у, уый йын 
куы загътон, уæд загъта, тæккæ райсом, дам, мæм фæзы- 
нут... 
Дианæйы цæстытæ фырцинæй доны аленк кодтой, куы- 
сты амонды сæуæхсиды уддзæф та аивылд йæ зæрдæйы... 
Уыцы къуырийæн йæ фыццаг хуыцаубон Артур йæ 
хæдзары стъолы раз бадти æмæ цыдæртæ фыста. Уалынмæ 
кæртæй фехъуыст нæлгоймаджы æмæ чысыл Лазæры ны- 
хас... 
— Уый сыгъдæгæйдæр Махарбег йæхæдæг у! — сдзырд- 
та зæрдæрайгæйæ Артур æмæ йæ размæ ауад. Дианæ дæр 
йæ фæстæ... 
Кæрæдзийыл ныццин сты «бон хорз» зæгъгæйæ... 
— Дзæбæх хæдзар дын ис, — хъæлдзæгæй загъта 
Махарбег, — зæххы гæбаз дæр... хæрзкойгонд цæхæра- 
дон... 
— Цæнæбæрæг цæхæрадон у? — йæ уæхск базмæлын 
кæнгæйæ загъта Артур. 
— Цы ис, уый хорз, — загъта уазæг. 
Дыууæ нæлгоймаджы æрбадтысты фæхсбадæныл. Диа- 
нæ та мидæмæ бацыд. Лазæр дæр йæ рæсугъд бæхыл 
уынгмæ фескъæрдта... 
Махарбег радзырдта ахæм хабар: 
— Дзулфыцæн заводы директор Хасан Дианæйæ стыр 
разы у. Йæ фыццаг кусгæ бон ын йе столыл æрæвæрдта 
гæххæтт, кæцы ран бæрæггонд уыди, дæлæмæ дæр æмæ 
уæлæмæ дæр, цыппæрдæс техникон фиппаинаджы... йæ 
куыст хорз зоны, зæгъгæ дзы арфæгонд у. Уый мæнæн 
дæр æхсызгон у, кæй зæгъын æй хъæуы... 
Цас ма ныхас кодтаиккой, чи зоны, Дианæ сæ мидæмæ 
куы нæ хуыдтаид, уæд. 
261 

с*«> У^@^И!@М е>» 
— Цæмæн мидæмæ? — зæгъы Махарбег, — ам мæнæ 
дзæнæты бадæн куы у... 
Чысыл рæстæджы фæстæ сæ кæрты сыхæгтимæ бадты- 
сты тымбыл фынджы алыварс... 
Артур уæзбын йæхи диваныл æруагъта. Дианæ дæр йæ 
разы æрбадт æмæ йæ бафарста: 
— Цы кæныс? Цæуылдæр тыхсыс?.. 
— Знон Ашхабадæй писмо райстам, фыссы нæм Мид- 
хъуыддæгты министрад... — æрбатыхст Артур... 
— Кæд дын зын у, уæд ма дзур. 
— Нæ, абон уа, райсом уа, уæддæр дын æй зæгъдзынæн. 
Мæнмæ дæуæй æмбæхст ницы ис. — Батыхст та. Ныуулæ- 
фыд. — Мæ мад иу лæгимæ куыд алыгъд, уый дын дзырд- 
тон. Бавдæлд æмæ йæ хæхты... къæдзæхæй аппæрста... 
— Цы?! Куыд аппæрста?! — Дианæйы зæрдæ æрба- 
уынгæг. 
— Йе *хца йын райста, æвæццæгæн... фæлæ мæн нæ 
уырны... 
— Базондзынæ ма Гæдойы? 
— Базондзынæн. Йæ гæды ирд цæстытæ мæ нæма фе- 
рох сты, — батыхст. — Цæуын хъæуы... 
Фæндаггагыл æппындæр ма мæт кæн. 
— Уыцы æхцамæ æвналæн нæй. Дæ фыдмæ цæуыны 
капеччытæй зæгъын. 
— Цæмæн уыцы æхца? 
Радзырдта йын, хатыр ракургæйæ, журнал «Мах дуг» 
йæ таурæгъæй скъуыддзæгтæ кæй мыхуыр кæны, стæй... 
Артур æм кæсгæ баззад. Йæ сæр батылдта æмæ 
арæхстгай, раст цыма сæртæг авджын дзаумамæ æвнæлд- 
та, афтæ райста Дианæйы къухæй бæзджын тетрад, 
рафæлдæхта йæ æмæ бакаст: «...Йæ хуылыдз фæччи асалд 
æмæ хæбæртт-хæбæртт кæнгæ фæраст сæхимæ...» 
— Тынг хорз! Æппæлинаг хъуыддаг! — зæрдæскъæфтæй 
загъта Артур. Фестад æмæ йæ фелвæста йæ хъæбысы суанг 
цары онг... 
Дуары дзæнгæрæджы хъæр ссыди. Дианæ рауад. Чысыл 
рæстæджы фæстæ бацыди, йæ къухы алименттæн æхцайы 
262 

с«й М®ИМ®^ Й» 
хъусынгæнинаг æмæ тæрхондонæй гæххæттимæ. Хъусын ын 
кодтой, хæдзары мулкæй йæм армы æхцайæ цы æмбæлди, 
уый бафидын Фидары бон нæу æмæ йын лæвæрд æрцыд 
æмгъуыд. Бæрæг æмгъуыдмæ куы нæ бафида, уæд æм хæдза- 
рæй цы хай хауы, уый æмбис тæлæтгонд æрцæудзæн... 
Дарддæр касти, зæгъгæ, дам, закъонæй хицæнгонд 
æрцыдысты. 
— Æцæг?! — сцин кодта Артур. — Ардыгæй фæстæмæ 
мæ мыггаг хæсдзынæ! Æгайтма дзы схицæн стæм, æндæр 
нæ йæ хæдзар дæр нæ хъæуы æмæ йæ алименттæ дæр!.. 
— Цæмæн?.. — загъта Дианæ æмæ цъусдуг фæсабыр... 
Стæй райдыдта дзурын: 
— Дæ хæларзæрдыуаг æмæ дын дæ уæздандзинад æмба- 
рын æмæ дæ дæн уый тыххæй арфæйаг. Фæлæ мæн дæр 
бамбар, дæ хорзæхæй. Лазæр йæ фырт у, уыимæ та ма у 
лæппу. Закъонмæ гæсгæ цы æмбæлы, уый исын: алименттæ 
дæр, хæдзарæй дæр æм цы хауы, уый, ома иу агъуыст 
цæхæрадонимæ йын цы ’мбæлы, уыцы зæххы хай. Дæ 
фæндон æмæ дæ рæстзæрдæйæ та йын йæ алименттæ 
æмбырд кæндзыстæм иу уатон кооперативон фатерæн. Де 
’ртæуатон кооперативон фатер цы бæстыхайы ис нæ горæ- 
ты, уым... 
Артуры цæстытæ фырдисæй ныйирд сты. Зыдта йæ би- 
нойнаг зондагур никæмæ ацæудзæн, фæлæ йæ хъæбулæн 
ахæм царды фæрæзтæ ныннывæнддзæн, уый æнхъæл нæ 
уыд... 
; — Ныхас дæр ыл нæй, — цинæй загъта Артур, — æз 
разы дæн, мæ зондыкъуыбар!.. 
Артур дæр радзырдта ахæм хабар: 
— Абон федтон... — Фæхъус. — Иу ныхасæй, раст 
вагæттæцалцæггæнæн заводы раз, фæзы тæккæ фæзилæ- 
ны лæууыд инвалиды машинæ «москвич». Йæ размæ куы 
бахæццæ стæм, уæд ын йæ машинæ иуварс исын кодтон, 
фæлæ мæ мисхалмæ дæр не ’рдардта. Æрлæууыдыстæм йæ 
разы. Хъæвыдтæн ын, фæндагыл цæуыны уаг кæй хæлдта, 
уый фæдыл бауайдзæф кæнын. Мæнæн дæр машинæйæ мæ 
рахизын, «москвич»-æй дæр лæгæн йæ рахизын. Йæ галиу 
къахы дзабыры уæзбын змæлдæй бамбæрстон, хи къах 
263 

^ ^4®ИйИ@)М е*> 
дзы кæй нæй. Фездæхтæн, цы йæ хъыгдарон, зæгъгæ, æмæ 
дын сбадынмæ куыд хъавыдтæн, афтæ мæм куы фæдзурид, 
цыма йæ рагон зонгæ уыдтæн, ахæм бæрнон уагæй. Æз æм 
бауадтæн. Хатыр мæ ракуырдта æмæ мын мæ къухы ма- 
шинæзилæн ручкæ фæсагъта, йæхæдæг бабадт. Æз зилын, 
уый газ дæтты. Скуыста матор. Арфæ мын ракодта. Ручкæ 
райста æмæ мæм гом дуарæй йæ сæр куы радардта, фæнда- 
расты салам зæгъынмæ, уæд мæ зæрдæ ныссæххæтт кодта. 
Сагъдæй лæугæ баззадтæн йæ фæдыл кæсгæ. Мæ алывæр- 
сты машинæтæ сындæг цæуынц. Венгриаг бур автобусæй 
та æрыгон шофыр стыр разыйæ радзырдта: «Милицæйы 
майор дæр уынджы уаг халын зоны?»... 
— Æмæ уæддæр цы кодтай? — афарста йæ Дианæ. 
— Нæ зонын, нæ зонын, — йæ къухты æнгуылдзтæ 
æддæг-мидæг ауадысты Артурæн. — Йæ сæр мæм гом дуа- 
рæй куы радардта, сæры тылдæй мын куы раарфæ кодта, 
мидбылты бахудгæйæ, уæд мæм фæкаст... — батыхст... 
— Цы кæныс?! — тыхстæй йæ афарста Дианæ. 
— Зоныс, Дианæ, афтæ мæм фæкаст цыма... цыма мæ 
фыд уыди... Ма мыл бахуд, — йæ цæстытæ доны аленк код- 
той. — Сабиау мысын райдыдтон мæ ныййарджыты. Хъуы- 
ды кæнын, æз цардтæн ацы горæты, уый мын мæ нана, мæ 
хъомылгæнæг Аннæ дæр дзырдта. Æз, дам, дæ ахондзынæн 
Цæгат Ирмæ, бацамондзынæн дын дæ райгуырæн хæдзар. 
Фæлæ нын нæ бантыст... Раст ме скъола фæуыны рæстæг 
амард. Хъуаг æмæ цыбыркъух нын нæ радтой фадат на- 
найы фæндтæ сæххæст кæнынæн. Рухсаг уæд. Мæ фыд, мæ 
фыды хуызæн мæм цæмæн фæкаст уыцы лæг?! 
— Омæ уый ссарын тынг зын у? 
— Зын у, — дзуапп радта Артур, — сонт-монты адæй- 
магæй гæххæттытæ нæ бацагурдзынæ. Æз мæхи уымæн 
æфхæрын, йæ фæстæ хæлиудзыхæй кæсыны бæсты йын 
йæ номыртæ цæуылнæ бахъуыды кодтон?! Æниу сæ куы 
бахъуыды кодтаин, уæд цы?! Аргæ дæр æй скæнин, зыпп, 
зæгъгæ, фæлæ цы зæгъдзынæн? «Мæ фыды хуызæн мæм 
фæкастæ!». 
— Цæй, дæхи цæуыл хæрыс? — ныфсæвæрæн ныхас 
ын загъта Дианæ, — æппынфæстаг дæ фыд удæгас уæд, 
264 

^З!^^^^^^ а>> 
æмæ йæ ды та ма уын. Æз разы дæн, зæххы бын куы нæ 
уаид æмæ кæмфæнды дæр куы цæрид мæ фыд. 
Артур фæхъæлдзæгдæр. 
— Гъер мын дæ ныхас фенцон, æндæр мæ зæрдæ йæхи 
къултыл хоста. Мæ фыд уыди æмæ мæ фыд! Æниу мæ 
бафæрс, уæд цымæ кæцæй райстон мæ фыд уыди, уый? — 
йæ сæр аныхта. — Ды куы нæ уыдаис, уæд ахсæв бонмæ 
дæр хъынцъым кодтаин уыцы лæгимæ. Алцæмæ дæр мæ 
ныфс хæссын, фæлæ мæт кæнын, цымæ дæуæн мæ бон кæд 
бауыдзæн зæрдиаг исты хорздзинад бакæнын. 
— Æмæ нæ кæныс? Æмæ нæ бакодтай? — райгондæй 
загъта Дианæ. — Кæд царды исты дæн, уæд уый дæу руа- 
джы. Мæ фыдмæ дæр цæуын де ’ххуысæй. 
— Æгæр мæ ма ’ппæл. 
Бахудтысты сæ дыууæ дæр. 
— Рæстæг цæй тагъд згъоры, — загъта Артур. — Би- 
летты кой кæнын хъæуы, — карз цæстæнгасæй бакаст 
Дианæмæ. — Æрмæст кæугæ — куыд æмбæлы, афтæ, æмба- 
рыс, дæ уавæры не ’мбæлы кæуын, — загъта æмæ бахудт. 
Дианæ дæр зына-нæзына йæ мидбылты бахудт. 
Растцымабазыдтойфæндаггонкæйсты, уый, афтæсырд- 
донцъиутæ мусмæ тæхæгау цыдысты Дианæйы гонорары 
чектæ. Театр ын райста йæ пьесæ «Уады ныхмæ». Таурæгъ 
«Быран» мыхуыр кæны журнал «Мах дуг», телеуынына- 
дæй — чек, радиохъусынадæй — чек, Хуссар Ирыстоны 
журнал «Фидиуæгæй» — чек... 
Фыдыбæстæйы хæсты уæлахизыл ссæдз азы сæххæсты 
уалдзæг, Фарæстæм майы, сæумæраджы, хур йæ был 
куыддæр сдардта, афтæ станцæ «Зикеевæ»-йы æрлæууыд 
поезд Брянск—Мæскуы. Рахызтысты дзы Светланæ, Ар- 
тур æмæ Дианæ. Семæ ма рахызтысты цалдæр бæлццоны. 
Поезд куы аивгъуыдта, уæд станцæйы, кæд афтæ зынди, 
кадавар адæм рахызт, уæддæр дзæвгар дзыллæ баивылд 
фæзмæ. Уым лæууыдысты уæзласæн автомобильтæ æмæ 
«виллис». Иу цъæхдзаст лæппулæг, æвæццæгæн сыл хуы- 
зæй фæгуырысхо, бацыд Артуритæм æмæ бафарста: 
265 

с«й 9^^р^Г^^>Л &><>> 
— Куыд кæсын, афтæмæй сымах дæр уазджытæ стут 
æмæ уæ кæд æфсæддон хайадмæ цæуын хъæуы? 
Артур загъта: 
— Улемецмæ у нæ фæндаг. 
— Сбадут уæдæ, — загъта лæппу. 
Семæ ма «виллис»-ы абадтысты цалдæр сылгоймаджы 
æмæ нæлгоймæгтæ. 
Бæлццæттæ сæ цæссыг нæ урæдтой. Машинæ куыд 
згъордта, афтæ цæссыг дæр уади. Дианæ æфсæрмы кодта 
Артур æмæ Светланæйæ, кæд уыдонæн дæр сæ цæстыхау- 
тыл сæлфынæг бадти, уæддæр. Æмæ ныр æргом кæуæг адæ- 
мимæ куыдта. Артур-иу æм бадзагъул кодта, æгæр дæхи 
ма ’фхæр, зæгъгæ, фæлæ йæхицæн дæр йæ зæрдæйы тып- 
пыр нæ хæлд. Æмæ-иу йæ сæр азылдта рудзынгмæ. 
Гъæ-джиди, куы зониккой Артур æмæ Светланæ дæр 
сæ фыдæлтæ сæ райгуырæн зæххы сæрвæлтау сæ æрыгон 
сæртæ кæм æруагътой, уый! 
Дианæ кæсы рудзынгæй. Æнæкæрон бурбын зæххытæ, 
иугай къудзитæ. Ног хуымгонд быдырты бырынц тауæн 
машинæтæ. Дианæйы цæстыты раз рæстæгæй-рæстæгмæ 
февзæры хæсты быдыр... 
Мæнæ, мæнæ быдыр, кæм хæцыд йæ фыд! Ацы быдыр- 
ты згъордта знаджы йæ разæй сургæ? Цымæ кæдæм згъо- 
ры ацы машинæ? Цæуылнæ бауромы æмæ рахиза, згъора, 
згъора ацы быдырты, кæд йæ къахæй æрлæууид йæ фыд 
Лазæры къахвæдыл... Æмæ уæд згъордзæн, згъордзæн 
йæ фыды къахвæдтыл, кæм бадæлгом æмæ фæстаг ныхас 
кæм схауд йæ дзыхæй «дон», зæгъгæ, уыцы ран ахаудзæн, 
бадæлгом уыдзæн йæ чызг дæр. Згъоры, згъоры цæссыг... 
Кæд йæхи кæуынæй хизы, уæддæр... 
Се ’мбæлццæттимæ базонгæ сты. Æрцыдысты Горькийæ, 
Омскæй, Хъазахæй, Украинæйæ, Гуырдзыйæ, Башкирийæ... 
Бæлццæттæ хуызæй дæр сты фæйнæхуызон: сæ цæстытæ, 
сæ сæрыхъуыны хил, сæ цæсгæмттæ, сæ уæнгты æвæрд. 
Фæлæ сæ фæндаг у иу ранмæ. Фæйнæхуызы цæстытæй, 
266 

«*» У^§)М»1®Н *>> 
сæ фæйнæхуызы цæсгæмттыл згъорынц æмхуызон цæсты- 
сыгтæ... Кæмæ уайынц фæдисы сæ къухæвæрынмæ, уыдон 
дæр уыдысты фæйнæхуызы. Фæлæ ацы бурбын зæххыл, 
сæ байзæддæгтæн абон сæ цæстысыг куыд кæлы æмæ сæ 
цæстысыг куыд у иухуызон, афтæ уыдонæн та ныккалди 
сæ туг. Туг! Æмхуызон туг... Иухуызы туг... 
Цæстысыг æмæ туг сты æппæт адæмыхаттæн иухуызы, 
уымæн æмæ мады дзидзийы æхсыр дæр у иухуызы æппæт 
адæмæн. 
Иу фæзилæны «виллис» æрлæууыд æмæ лæппулæг 
загъта: 
— Хъæу «Ослинкæмæ» чи цæуы, уыдон ам рахизæнт. 
Æ-мбæлццæттæ рахызтысты. Кæрæдзийæн салам радтой 
æмæ фæхицæн сты. Машинæйы баззадысты Артур, Свет- 
ланæ, Дианæ æмæ шофыр. Йемæ ныхас кæнгæ цыдысты. 
— Улемецы æфсымæрон ингæны ис бирæ 
æфсæддонтæ... — дзырдта фысым, — фæлæ Ослинкæйы 
æфсымæрон иигæны — минтæ... 
— Мæ фыд ныгæд ис иунæгæй. 
— А-а, иунæгæй? — бадис кодта лæг. — Ис иугæйттæй 
ныгæд уæлмæрд. Уый хъæуысæр хъæдмæ æввахс у. Уы- 
дон бирæ не сты. Иууылдæр иугæйттæй ныгæд уыдысты, 
фæлæ сæ иу ранмæ æрæмбырд кодтам. Хъæуысæр чи ис, 
уыдон та иуварс сты, ницы уыйас хъыгдæрдтой æмæ сæ 
ныууагътам. 
Дианæйæн фæхъыг дзырд «хъыгдардтой». Ау, уый та 
куыд? Цымæ сæ цæмæн фезмæлын кодтой сæ «фæлмæн» 
хуыссæнрæттæй? 
— Ногæй сæ фæкъахтат? 
— О, нæ хойы хай, — къулбæрзæйæ дзуры Дианæмæ 
лæппулæг. — Тынг æхсызгонæн сæ нæ къахтам, — скуыд- 
та. — Адæмы цæстысыг иу ран куы æмбырд кодтаид, 
уæд ыл куырой разылдаид, куырой... стæй нын салдæттæ 
æххуыс кодтой. 
— Уагътаиккой сæ сæ мæгуырыл, — сдзырдта та Диа- 
нæ. 
— Нæ сын уыди уадзæн. Æмбарын хъæуы, ам, уым, 
иннæ ран — ингæнтæ, ингæнтæ æмæ ингæнтæ... Гутонæн 
267 

с*«> ^4^Р^^^^ **-> 
азилæн нæ уыд. Уый æмбæрстгонд у алкæмæн дæр. Нæ 
фыдæлтæ сæ сæртæ нывондæн уымæн æрхастой æмæ нæ 
гутонæн йæ цыд йæ фæндон уа, раст нæ зæгъын? — бакаст 
Артурмæ. 
— Рас зæгъыс... 
Бахæццæ сты тархъæдмæ. Хъæдмæ бацæуæны рахиз 
фарс, бæрзонд урс цæджындзыл фидаргонд фæйнæгыл 
сæрыстыр фыст: 
«ПАРТИЗАНТÆЙ НАМЫСДЖЫН БРЯНСЧЫ 
ХЪÆДТÆ» 
Шофыр баурæдта. Рахызтысты æмæ кадджын фыс- 
тыл, сæхи сивазгæйæ, сæ алчидæр йæ къух ахаста... Стæй 
зæрдæхъуырмæй сбадтысты автомобилы... 
— Уæ амондæн, — дзуры шофыр, — хур рæстæг у æндæр 
ахæм цъыф вæййы æмæ æнæ трактор нæй адæймагæн ацæ- 
уæн иу хъæуæй иннæмæ. — Æддæуæз, быдыры ног арæз- 
тад кæм фæбæрæг, уырдæм ацамыдта. — Ног фæндаг, ас- 
фальт фæндаг аразынц Мæскуыйæ суанг Брянскмæ æмæ 
дарддæр хуссармæ. Сымах кæцæй стут? — йæ ныхасы 
кæрон бафарста шофыр. 
— Владикавказæй стæм, Кавказæй, — дзуапп радта 
Артур. 
— Уæ хъæууонхæдзарадон институтæй фараст агро- 
номмæ æнхъæлмæ кæсæм ацы аз тыллæг æфснайыны 
агъоммæ. Куыд фехъуыстон, афтæмæй ног агрономты 
амындмæ гæсгæ тыд цæудзæн фæззыгон. 
«Виллис» фæхæрд кодта хъæуы ’рдæм. Æрлæууыд чы- 
сыл уæлмæрды аллейы. Рахызтысты Артур, Светланæ 
æмæ Дианæ. 
Машинæ аивгъуыдта... Уæлмæрд уыди хæрзкойгонд, 
дидинджыты къутæртæ. Иутыл фæзынд дидинджыты 
къомбохтæ дæр ма... 
Артур йæ цæстæнгас ахаста йæ æнæзонгæ æдзард каис, 
Байсогъуырты Лазæр, йæ сæр æнусмæ кæм æрæнцой код- 
та, ууыл. Бæлас дзы садздзæн. 
— Фыццаг... рахизырдыгæй, — зырзыргæнгæ хъæлæсы 
уагæй загъта Дианæ. 
268 

г<2 ^4^Р^^^^ *>* 
— Чи зоны ма дзы исчи дæр уа къухæвæрджытæй, — 
загъта Светланæ. 
— Ничи зыны, — æркаст йæ сахатмæ Артур. — Нырма 
раджы у. Бæрæгбоны змæлд дæр уыдзæн.... 
— Уыдзæн, — загъта Светланæ, — хъæуы астæу æфсы- 
мæрон ингæнæн ног цыртдзæвæн сæвæрдтой, зæгъгæ, куы 
загъта шофыр. 
— Уым уыдзæн, фæлæ адон дæр рохауты куыд ныууадз- 
дзысты, — загъта Артур. 
Цæссыгкалгæ фæцæуынц Лазæры ингæнмæ... 
Хъæуы уыди хъæдæй конд хæдзæрттæ. Бирæ хæдзæртты 
раз дæргъæй-дæргъмæ æнцой кодтой егъау хъæды 
лыггæгтæ, саст суджы цæндтæ хæрз æфснайдæй. Трак- 
тортæ хъæндилтау бырыдысты быдырты. Хъæу ныгъуыл- 
ди дидинæгкалгæ бæлæсты бын. Хъæдæй рабырыд калм- 
дзæлхыг трактор, йæ фæстæ хъæды лыггаг ласгæ. Стур- 
вос фылдæр сау-урс хъулон, стуртæ хизынц хъæдрæбын. 
Хъæууынгты зындысты скъоладзаутæ бæрæгбонарæзтæй, 
сæ къухты дидинджытæ. Дидинæг калдтой хъæды иугай 
бæлæстæ, уымæ гæсгæ хъæд зынди егъау урс æмæ тар 
хъулон-мулон хъуымацау. 
Бахæццæ сты кæройнаг ингæнмæ — Лазæрмæ. Йæ 
къæхты ’рдыгæй исдуг алæууыд Дианæ. Артур бакаст: 
«Ам ныгæд ис Байсогъуырты Лазæр...» 
Ныккуыдта Дианæ. Скуыдтой Артур æмæ Светланæ 
дæр. 
— Цæй, æгæр у, — лæгъстæ кодта Артур Светланæ 
æмæ Дианæйæн. — Гъер нæхи куы æрбамарæм, уæд ра- 
баддзæн? — æрбатыхст, — уæдæ уæд мæнæн та цы кæнгæ 
у? Нæдæр мады ингæн, нæдæр фыды ингæныл авæрдзынæн 
мæ къух, — скуыдта йæхæдæг дæр. 
Сæ размæ уæлмæрдгæс уырыссаг зæронд лæг бацыди. 
Йæ худ систа. Кæрæдзийæн салам раттыны фæстæ фысым 
загъта: 
— Дысонизæр дæр ма ам уыдысты иу лæг æмæ ус... 
Сæ хъус æм не ’рдардтой, куынæг къухæвæрджытæ нæ 
цæуы, уæлдайдæр Уæлахизы бон. 
269 

с*2 М®^М®ЙМ^ е*» 
Зæронд лæг разыйæ нæ баззад уазджыты стырзæрдæ 
ахастмæ æмæ та загъта: 
— Уыдон дæр сымах бæстаг сты... Дзæнæты бадæд, — 
ацамыдта Лазæры цыртдзæвæнмæ. — Сылгоймагæн дæр 
æмæ нæлгоймагæн дæр Байсогъуыры-фырт уыди зынаргъ. 
Лæгæн та ма уыд йæ хæстон æмбал.., — æрбадт калд бæла- 
сы къодахыл. 
«Цы?..», «Куыд?..», «Чи?..» — алчидæр сæ радта фар- 
ста æмæ фырдиссагæй кæрæдзимæ бакастысты. 
— Дада, — бахатыд зæронд лæгмæ Артур. — Æмæ цы 
фесты?! 
— Ам хъæуы кæмæдæр сты. Фыццаг ацыдысты 
хъæдмæ, хæсты рæстæджы сæ полкъ кæм лæууыд, уый, 
дам, фенæм. 
— Стæй?! — цымыдисæй афарста Артур. 
— Уалынмæ сæм хъæуæй рацыдысты æмæ сæ ахуыд- 
той. Æз дæр сæ хуыдтон нæхимæ, фæлæ сæ хъæуккæгтæ 
афтæ зæрдиагæй хуыдтой æмæ сæ ауагътон. Фæлæ сы- 
мах нал ауадздзынæн, сымах мæн уазджытæ стут, — ба- 
худт зæронд лæг æмæ йæ куыствæллад къух тамакойы 
фæздæгмæ чи ныббур, уый йæ рихийыл æрхаста. 
— Бæлвырд ма ам сты?! — тыхстхуызæй афарста Артур. 
— Уæдæ, — æууæнкджынæй дзуапп радта зæронд 
лæг. — Ам ма сты, уымæн æмæ абон ам бæрæгбон уыдзæн, 
иннæмæй та Лазæры ингæны раз бæлас садзынц. 
Кæрæдзимæ та бакастысты уазджытæ. Кæмæдæр ма ис 
Артуры фæнд. 
— Бæлас садзын афон нал у. Фæлæ донхæрисы тала 
ныххæцдзæн. Уый садзынмæ дзы хъавынц, — йæ зæрдæ 
суынгæг. — Мæ иунæг фырт та фæхæцыд хæстæн йæ рай- 
дайæнæй йæ кæронмæ æмæ фæмард Фарæстæм майы... — 
скуыдта. — Фæхæц, фæхæц æмæ Уæлахизы бон... Æмæ 
ма царды ад куы бавзæрстаид, уæддæр ма гъа, йæ уарзон 
чызг куырдуаты баззад. Уый та ма нын уыди дыккаг мæт. 
Æз дæр æмæ йын не ’фсин дæр дзырдтам, смой кæн æмæ 
дын дæ сывæллæттæм нæхи хъæбултау кæсдзыстæм, — йæ 
дæрзæг къухæй уыцы æмвæтæнæй йæ цæссыгтæ асæрфта. 
Скуыдтой иууылдæр... 
270 

г<а ^§)МН®^ *>> 
— Цæй, æгъгъæд фæуæд, — загъта зæронд лæг. — Сы- 
махæн дæр сой нæ бануазын кодта хæст, фæлæ мах дыу- 
уæ хатты банай кодта: фыццаг немыц бырстой, хæст аив- 
гъуыдта скæсæнырдæм, нæ бæстæйы астæумæ. Уый дын 
иу. Сæ фæстæ ма баззадысты хуртуангонд фæнык æмæ 
пецтæ. Пецтæ æмæ æрмæстдæр пецтæ. Адæм кæд зыдтой 
знаг ам нæ баззайдзæн уый, уæддæр сæ цæрын хъуыд, æмæ 
æрлыгъдысты хъæдтæй сæ къонатæм. Сарæзтой та цæрæн 
уат къæстæ, уæдæ куыд? Дыккаг ссæст та æрцыдыстæм 
мах, Сырх æфсад размæ, ныгуылæнмæ куы бырстам, зна- 
джы йæ разæй сургæ, уæд. 
Йæ цæссыгтæ асæрфта къухмæрзæнæй, йæ цæст ахаста 
уæлмæрдыл. 
— Æз æдзухдæр ууыл хъуыды кæнын, ау, цард афтæ 
зын куы нал у, сбад поезды æмæ фен дæ фыд, де ’фсымæр, 
дæ фырт... кæм фæмард сты, уый. Гъер æз сымахæй куыд 
разы дæн, уый куы зониккат. Æз мæ фыртмæ Верлинмæ 
куы фæцыдтæн. Æцæгæлон, ноджы уыйас зиантæ нын 
чи скодта, уыцы зæххыл цæуын тынг зын у. Бауырнæд 
уæ, раст цыма авджы цъæлтыл бæгъæввадæй цыдтæн, 
афтæ зын мын уыди немыцы зæххыл цæуын. Йæ мад дæр 
цыди, фæлæ йæ нæ ауагътон, æнæуый дæр æм зæрдæниз 
хæццæ кæны... 0, хæдæгай, ныхæстыл фæдæн. Чи стут 
сымах та Лазæрæн? — амоны Артурмæ. — Ды йæ фырт 
дæ? 
— Нæ, — фæрæвдз Артур æмæ ацамыдта Дианæмæ, — 
;йæ чызг у... 
— Хорз, — йæ сæр батылдта зæронд лæг. — Ды та йæ 
сиахс? — ацамыдта Светланæмæ. — Ды та йæ чызджы 
ходыгъд? 
— Нæ, уый нæ хорз зонгæ æмæ хæлар у, — загъта Ар- 
тур æнæуæлдай дисæй. 
— Куыд зонгæ?! — бадис зæронд лæг. — Цæмæн æй 
хъæуы мæнæй æмбæхсын? — бацамыдта Артур æмæ Свет- 
ланæмæ. — Сымах тынг æнгæс стут. Уæ цæстæнгас... Æмæ, 
æппынфæстаг, уæ хъусты арæзт, — йæ уæхсчытæ фелхъыв- 
та. — Нæ зонын, фæлæ сымах кæрæдзийæн æцæгæлон не 
стут. 
271 

с*«> ^^!§)^^М@М *>> 
— Мæнмæ дæр æнгæс кастысты, — загъта Дианæ, — 
фыццаг сæ куы федтон, уæд. 
— Кавказаг адæм æнæуи дæр æнгæс сты, фæлæ сымах... — 
йæ сæр та батылдта, йæ худ йæ сæрыл æрæфсæрста. Акаст 
хъæуы ’рдæм, — уартæ æрбацæуынц уе ’мзæххонтæ... 
— Дæ ном цы хуыйны, — афарста йæ рæвдз Артур. 
— Николай Иваны фырт... 
Æртæйæ дæр уыцы иу уысмы сæ сæртæ азылдтой фы- 
сым кæдæм ацамыдта, уыцырдæм. Æрбацæйцыдысты 
нæлгоймаг æмæ сылгоймаг. Нæлгоймаг йæ галиу къахæй 
чысыл къулых цыдис, йæ къухы цыдæр къалиу... 
— Уый донхæрисы тала у, — сдзырдта зæронд лæг. — 
Ныссадздзæн æй’ — рæсугъд бæлас суыдзæн. Семæ йæ 
æрластой... 
Артур Дианæйы размæ балæууыд æмæ фыртыхст æмæ 
дисæй афтæ зæгъы: 
— Кæд ма исты зонын, уæд нæлгоймаг у, цыппар уын- 
джы æхсæн чи ныццæхгæрмæ ис, гъе уый йæхæдæг!.. 
Дианæ кæсы æмæ йыл гуырысхо бахæцыд. Цы хабар 
у?! Æрбацæуы Артуры хуызæн, уый æнгæс... Ай та цы 
диссаг у? Сылгоймаг та у Фидары æнгæс! Иналы халдих! 
— Ой, — фæхъæр кодта æмæ ингæны раз æрбадт. 
Дзырдбæрц куы æрбацыдысты, уæд Артур сæ размæ 
ауад. 
Светланæ æмæ Дианæ дæр йæ фæстæ. Нæлгоймаг йæ 
къухы донхæрисы тала зæххыл æрæвæрдта. Иуырды- 
гæй — дыууæйæ, иннæрдыгæй — æртæйæ, тæфæрфæсы 
лæуд акодтой. Кæрæдзийæн салам радтой, зианы фæдыл 
цы æгъдау домы, уый æххæст кæнгæйæ. «Рухсаг» куы 
загътой, уæд фыццаджыдæр сдзырдта нæлгоймаг. 
— Куыд кæсын, афтæмæй ды цыппар уынджы астæу 
мæ фæдыл сагъдауæй кæсгæ чи баззад, уый дæ, милицæйы 
майор? 
— 0, уый дæн... — загъта Артур зырзыргæнгæ хъæлæсы 
уагæй. 
— Мæ бафхæрын дæ къухы нæ бафтыд æмæ фæсмон 
кæныс, и? 
272 

<•*«> У^@МН@1М^ *>> 
— Æппындæр нæ! — ныфсхастæй загъта Артур. — 
Æз... — бакаст æм ирд цæстытæй. 
— Цæй, базонгæ уæм, — загъта нæлгоймаг, æнахуыр 
зæрдæскъæфтæй. 
Цыдæр тарстхуыз уыдысты уазджытæ дыууæрдыгæй 
дæр. 
— Сослан Дзодзыккаты, — загъта нæлгоймаг æмæ йæ 
къух лæппумæ бадаргъ кодта. Æмæ... æдзынæг кæсгæ аззад, 
лæппу йæм йæ къух куы балæвæрдта, уæд... Диссæгтæ... 
Йæхи къухты хуызæн къухтæ йын куы ис. Стæй та дык- 
каг хатт, æдзæмæй алæуды фæстæ загъта, — Дзодзыккаты 
Сослан... 
— Сослан?! — афарста дисæй Артур... — мæнæн дæр 
мæ фыд Сослан уыди... Æз та Артур... 
— Арту-ур?! — афарста Сослан æмæ йæ сурхид акалд. — 
Дæ мыггаг? 
— Дзоощвили, — къуызгæ сдзырдта Артур. Раст 
зæгъын æви нæ, зæгъгæ, æмæ йæ катайы бафтыдта Сос- 
ланы ахаст. 
Сосланæн йæ бон фезмæлын дæр нал уыди, раст æй 
цыма садзгæ ачынди йæ мидбынат, афтæ дурдзавдау лæу- 
уыд. 
— Асиат! — фæхъæр кодта Сослан. 
— Асиат?! — фæкаст сылгоймагмæ Дианæ. — Асиат?! 
Асиат уыцы исдуг касти Светланæмæ, стæй Дианæмæ. 
— Мæ ном Асиат, сымах?! — афарста тæссæй, цыма 
^ыртæккæ арв æркæлдзæн, ахæм хуызы. 
— Æз Дианæ... Лазæры чызг... 
— Æз Светланæ Доциты... 
— Асиат! — фæхъæр та кодта Сослан, фæлæ йæ Асиат 
нæ фехъуыста. Æнæбонæй æрцæйхауд, Светланæ æмæ йæ 
Дианæ рацахстой. Сослан уæддæр дзуры: 
— Асиат, фен-ма ацы лæппуйæн йæ рахиз дæлхъусы 
сау.,. сау стъæлф... — фæцудыдта уый дæр. 
— Ис, — фæрæвдз Артур йæхæдæг æмæ рацахста Сос- 
ланы. — Ис дыууæ сау стъæлфы... 
— Дæ мад?.. — афарста Сослан æмæ Артуры хъæбысæй 
феуæгъд, æрбадт... 
18 Заказ № 1709 
273 

<<2 (Ь4@IИ^И®М «>> 
Артур æм кæсы æмæ йæ бафарста дондзæст æмæ стыр 
зæрд æфæй л ыд æй: 
— Чи дæ?!.. — дзуапп куы нæ уыд, уæд загъта. — Мæ 
мад? Сафиат!.. Сафиат мæ мад!.. 
Сосланы цъæх цæстытæ æрттывтой, афтæмæй та 
хæстулæфт кæнгæ бафарста: 
— Аннæ?! 
— Аннæ-æ! Аннæ — мæ нана! — зæрдæскъæфтæй 
дзуапп радта Артур йæ тыхст, æлвæст зæрдæйы уидæгтæ 
феуæгъд сты æмæ нырдиаг кодта йæ хъæлæсы дзаг... 
— Асиат! — фæхъæр та кодта Сослан. — Нæ лæппу!.. — 
йæ къухтæ бадаргъ кодта Артурмæ. 
Артур æнæуи дæр йæхи тыххæй урæдта æмæ йæ сæр 
амбæхста Сосланы хъæбысы. 
Асиаты зæрдæ бамбæрста, йæ разы йæ чызг кæй ис, 
уый, æмæ бафарста: 
— Мæдинæ... Доциты?! — акаст Сосланмæ æмæ ныр та 
уый ныккуыдта. 
— Сослан!.. Нæ чызг!.. 
Уыцы бон уыди бирæ цæссыг: хъыг æмæ цины 
цæссыгтæ. Артур æмæ Сослан ныссагътой донхæрисы 
тала. Сылгоймæгтæ йыл дон ныккодтой. Зæрдæрухсæй 
йæм кастысты. Ирыстонæй йæ дзæгъæл хуымæтæджы не 
’рластой. Ныффидар уыдзæн. Зæххы ауадздзæн уидæгтæ. 
Сырæздзæн. Лазæрмæ æмæ йемæ хæстонтæм сæ цот, сæ 
цоты цот... къухæвæрынмæ чи цæуа, уыдон хъахъхъæндзæн 
уарынæй, хурбон та сын дæтдзæн сатæг... 

«а М®^*Н®^ е>> 
Литературно-художественное издание 
ДЗАБАЕВА-КЕСАОНОВА ТАИСИЯ ТАМБИЕВНА 
ИВА ПЛАКУЧАЯ 
Художник Н. У. Гаппоева 
Технический редактор Б. Т. Бесаева 
Корректор Э. В. Чибирова 
Компьютерная верстка Ю. О. Федорова 

Подписано в печать 15.12.14. Формат бумаги 60x84 !/1В. Бумага офс. № 1. Гарн. 
шрифта «ЗсЬооШЬ 05». Печать офсетная. Усл.-печ. л. 16,04. Учетно-изд. л. 14,93. 
Тнраж 300 экз. Заказ № 1709. 
Отпечатано в ОАО «Издательско-полиграфическое предприятие им. В. Гассиева», 
362021, г. Владикавказ, ул. Тельмана, 16. Тел. 76-81-97. 


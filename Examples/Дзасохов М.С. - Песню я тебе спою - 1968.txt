æмдзæвгæтæ 

Отсканировано 
9 июля 2013 года 
специально для эл. библиотеки 
паблика «Бæрзæфцæг» 
(«Крестовый перевал»). 
Скангонд æрцыд 
2013 азы 9 июлы 
сæрмагондæй паблик «Бæрзæфцæг»-ы 
чиныгдонæн. 
http://vk.com/barzafcag 
Чиныгуадзæн „Ир" 

Орджоникидзе 1968 

С?1Э1Н 
мвв 
зараег 

Музафер Дзасохов 
ПЕСНЮ Я ТЕБЕ СПОЮ 
Стихи на осетинском 
языке 
Издательство „ИР* 
Орджоникидзе * 1968 

ИРЫСТОНÆН ЦЫ ШÆУЫДЗЫНÆН 
ХОРЗÆЙ?.. 
Ирыстонæн цы фæуыдзынæн хорзæй? 
Цы йын ратдзæн мæ кад æмæ мæ ном? 
Кæмæндæрты йæ зарæг фесты хоры зæй, 
Мæнæн та у сывæллоны æргъом. 
Фæлæ цы гуыры зæрдæйы æхсар-гуырдзæй, 
Æмæ цæуыл у алы бон мæ катай, 
Хъæуы мæ уыдон бахъахъхъæнын салд æрдзæй 
Æмæ æрвнæрды судзгæ цæхæр-фатæй. 
Фыдыбæстæ, ды хайджын кæд дæ мин цытæй, 
Уæддæр мæ бæллиц ма баныгæн арф: 
Æрдæгфæндагыл бамбидзысты билцъытæ, 
Æмæ сæ æвзар нал фендзæн цъæх арв. 
Уæлæнгай дæр сæ ма ныууадз, дæ хорзæхæй, 
Кæннод сыл хур æндзардзæни фыдарт. 
Уылынджы бæрц дæр не ’сзындзысты конд зæххæй, 
Æмгъуыдæй раздæр аскъуындзæн сæ цард. 
Ирыстонæн цы фæуыдзынæн хорзæй? 
Цы йын ратдзæн мæ кад æмæ мæ ном? — 
Мæ зарджытæй, бæргæ, куы ’взæрид хоры зæй! 
Мæ хор-зæйтæй куы хæссиккат æргъом! 
1967 аз. 
5 

УАЛДЗЫГОН ЗАР/ЕГ 
Бацыди уалдзæг нæ къабæзты. 
Зарут: ныхасгæнæн нæй. 
Майы гуырд сабийæн а бæсты 
Хъуысдзæн йæ зарæг хъæрæй. 
Уалдзæджы хæрзтæ нын — фидинаг: 
Хурзæрин уадултæй — сырх. 
Майы цы рафтауа дидннæг, 
Уымæн хæрзаддæр — йæ дыргъ. 
Циндзинад зæрдæты азæлы. 
Алкæйы кæрты дæр — хъазт. 
Майы цы бæллицтæ равзæры, 
Уыдонæй райгуыры уарзт. 
1967 аз. 
6 

♦ ♦♦ 
Уæлладжыргом... Мæ фыдæлты цæрæнбæстæ. 
Лæбырд къæдзæхтæ — ракæлын æввонг. 
Æртасыдысты доны сæрмæ бæлæстæ. 
Фæсфидар* схæццæ урс æврæгъты онг. 
Ызнæт дон размæ даргъ фæндаг лæгæрды, 
Уæларвмæ хъуысы арф комæй йæ зард... 
Дæ уындæй никуы бафсæддзæн мæ зæрдæ, 
Хæхбæсты æрдз — мæ фидар ныфс, мæ цард! 
1960 аз. 
Фæсфидар — хохы ном Бадыхъæуы. 
7 

„ÆНÆБÆРÆГÆЙ ФЕСÆШТИ 
УÆ ДАРÆГ..." 
М æ ф ы д С о с ы г к о й æ н 
«Æнæбæрæгæй фесæфги уæ дарæг...» 
О, ахæм гæххæтт цал хæдзары райстой! 
О, уыцы дзырдтæй ис ыскæнæн хъарæг. 
О, уыцы дзырдтæ цас цæссыгтæ ’рхастой! 
О, уыцы дзырдтæ цал зæрдæмы скъахтой! 
О, уыцы дзырдты мах кой уыдис, мах кой. 
Мах уыцы дзырдтæ сидзæртæй ныууагътой. 
Æрмæст нын æй уæд хистæртæ нæ загътой. 
«Æнæбæрæгæй фесæфти уæ дарæг...» 
Сæ фехъусгæйæ ’рхизы бæхæй барæг! 
О, уыдон систы хъарæджы ныхæстæ! 
Фæлæ нæ дзурынц абон дæр æххæстæй, 
Куыд тох кодтой нæ уадæмдых цæргæстæ, 
Мæ фыд куыд хæцыд тугуарæны хæсты, 
Куыд-иу хъуызыди сау мæлæт йæ фæстæ 
Æмæ та-иу куыд алыгъди йæ фæрсты. 
«Æнæбæрæгæй фесæфти уæ дарæг...» 
О, ахæм уыди йе ’взаджы хатт хæстæн! 
О, уыцы дзырдтæ сты мæ фыды марæг! 
0, уыдон дарынц алы бон æмбæхстæй, 
Фыдæй-фыртмæ цы ныстуан цыд фæстаг хатт, 
Хæстоныл хур кæм аныгуылд, цы сахат! 
8 

Йæ тыхулæфт кæм аскъуыди æрдæгыл, 
Кæм æрхауд митыл кæнæ та кæрдæгыл. 
«Æнæбæрæгæй фесæфти уæ дарæг...» 
Цыппар дзырды, цыппар фыдох ныхасы, 
Сымах æрдæгыл аскъуынут мæ зарæг 
Æмæ та ’рлæууын къулсæрæй уæ разы. 
Æмæ та хъусын дзуаппæнхъæлмæ ногæй, 
Æрмæст сымах нæ радзурут æргомæй 
Фæллад бæлццон — мæ зынгхуыст фыды номæй, 
Цæуыл дзырдта, цы фæдзæхста Кавказмæ, 
Кæмæ сидт донгур удисыны размæ, 
Кæм ахуыссыд æнафоны йæ зынг, 
Кæм ыл чи згъæлдта судзаггаг цæссыг, 
Ыстæй кæм æрцыд сау мæры ныгæд, 
Фæстаг белгом ыл чи ныккалдта, кæд. 
«Æнæбæрæгæй фесæфти уæ дарæг...» 
Ысты æнусмæ уыцы дзырдтæ арæн 
Сымах æхсæн, хъæбул æмæ ныййарæг. 
Рæхджы, мæ фыд, ысуыдзынæн дæ карæн, 
Фæлæ уæддæр нæ фендзынæ ды мæн, 
Кæмдæр хуыссыс ды сау мæры, æмæ 
Дæ бон гъеныр нæу цин кæнын хъæбулыл. 
Дæ хуызист баззад ауыгъдæй нæ къулыл 
Æмæ кæсыс мæ иувæрсты кæдæмдæр. 
Цыма мæ раст нæ кæныс, нæ, уынгæ дæр. 
9 

«Æнæбæрæгæй фесæфти уæ дарæг...» 
О, уыцы дзырдтæй ис ыскæнæн хъарæг! 
О, уыцы дзырдтæ сты мæ фыды марæг! 
Сæ фехъусгæйæ ’рхизы бæхæй барæг! 
«Æнæбæрæгæй фесæфти уæ дарæг...» 
Сымах æрдæгыл аскъуынут мæ зарæг. 
Ысты æнусмæ уыцы дзырдтæ арæн 
Сымах æхсæн, хъæбул æмæ ныййарæг! 
1962 аз. 
10 

АРВЫ ДУАР ФЕГОМ... 
Дунетæ махырдæм раздæхтой се ’ргом. 
Раст цыма арвы дуар мах сæрмæ фегом. 
Уагæр цы ’рцыди? Цæуыл кæнынц дис та? 
Дымгæ сæ зарджытæ уæлдæфмæ систа. 
Ф’ уагъта йæ ламаз араббаг зæхкусæг 
Æмæ цымыдисæй уддзæфмæ хъусы. 
Уддзæф ын сабидуг, рагбонты монцау 
Дардæй æрхаста йæ базыртыл ног цау: 
«Арвыл та зилынц советон цæргæстæ! 
Арвыл та хъазынц советон цæргæстæ!..» 
Акæс-ма Сырх фæзмæ — цас дзы ис адæм! — 
Диссаджы хабæрттæ ’рбайхъуысти ардæм: 
«Сахъгуырд лæппутæ æрбадтысты ногæй 
Райгуырæн зæххыл æнæниз, уæнгрогæй...» 
Дунетæ махырдæм раздæхтой се ’ргом: 
Арвы зын кæнæн дуар мах сæрмæ фегом. 
1962 аз. 
11 

ХЪАЗТЫ 
— Кæйдæр цæстытæм 
Æгæр нымдзаст дæ. 
Ныууадз кæстытæ, 
Хæстæгдæр — хъазтмæ!.. 
Лæппуйау базмæл! — 
Кæнынц мын уайдзæф. 
Фæлæ сын размæ 
Нæ комын къахдзæф. 
— Нæ хъусут амæ, 
Цæйбæрц æм хатæм! 
Æнæмæнг хъуамæ 
Æркæсой адæм!? 
Зæгъын сын афтæ: 
— Нæ кафын къахæй. 
Мæ зæрдæ кафы, 
Уый фаг у махæй. 
1967 аз. 

ÆХСÆРДЗÆН ÆМÆ МÆ ЗÆРДÆ 
Ды райгуырыс цъæх айнæгæй, цæссыгау, 
Ныззыввытт ласыс къæдзæхæй дæхи. 
Уырдыг ыслæууыс арф комы, мæсыгау, 
Дæуæн кæлы цæппузыртæй дæ хид. 
Фæтæхыс коммæ де ’нæрынцой тахтæй, 
Дæ алы гæпп сæгуыты гæппау — рог. 
Ды хохрæбын ныппырх вæййыс æртахгай, 
Фæлæ та фестыс уадидæгæн ног... 
Тæссæй кæм ризынц, уым фæкæныс кафгæ, 
Лæууын кæм хъæуы, уым дæ дугъ — бæрæг. 
Мæ зæрдæйы дæр туг фæфыцы афтæ, 
Мæ тугдадзинты анхъæвзы, хъæлæкк, 
Æрбакæлы та зæрдæмæ фæстæмæ, 
Уый байдзаг вæййы фурдыйас ныфсæй. 
Нæй уыцы балцæн уромæн рæстæгмæ, 
Дæуæн къæдзæхыл смал уæвæн куыд нæй. 
Мæ зæрдæ дæр дæуау фæллад нæ зоны, 
Зындæр тохыл, зындæр балцыл у хæст: 
Дæу даргъ фæндаг æдзух уырдыгмæ хоны, 
Мæ зæрдæ та бæрзондмæ тырны ’рмæст. 
1966 аз. 
13 

МÆ РАГУАЛДЗÆГ, 
МÆ ЦАРДЫ ХУЫЗДÆР АЗТÆ... 
М æ х о Д и б æ х а н æ н 
Мæ рагбонтæ, кæм амбæхстыстут тары? 
Мæ сусæгæй кæм бафснайдтат уæ сæр? 
Кæцæйдæр ма мæм райхъуысы уæ зарын 
Æмæ уæ рæсугъд базырты пæр-пæр. 
Мæ къахвæндæгтæ, кæрдæджы бын фестут? 
Æви уыл ныр æндæртæ уадзынц дугъ? 
Мæ сауцъиутæ, сымах та мын цы фестут? 
Цæмæн дæн æз уæ буц зарæгæй цух? 
Мыййаг, кæд баззад рагон маст уæ риуты, 
Уæ рагон мастæн ферохгæнæн нæй: 
Кæддæр уæ сонтæй бахъыгдардтон иуты, 
Кæд уый тыххæй фæлыгъдыстут мæнæй. 
Дæн аххосджын, ныббарут мын мæ рæдыд, 
Уæ зæрдæтæ уын балхæндзынæн æз: 
Ыскæндзынæн уын ахстæттæ нæ кæрты, 
Æрмæст тæхут æд зарджытæ мæ сæрты, 
Куыд нал та исон ирд арвæй мæ цæст. 
Мæ рагуалдзæг, мæ царды хуыздæр азтæ, 
Нымбæхстыстут уæ хъæбулæй кæмдæр. 
14 

Æрцæуынмæ уæм æз æнхъæлмæ кастæн, 
Фæлæ уæ сайд æгæр сайд уыд, æгæр... 
Кæд мæ фæндагыл иунæгæй ныууагътат, 
Сымахæй рахъаст нæу уæддæр мæ бон. 
Æвзонгæй мын цы стыр хъарутæ радтат, 
Мæ балцы уыдон скодтой мæн уæндон. 
Мæ рагбонтæ, нæ бамбæхстыстут тары: 
Æрттивдзæн ма мæм уе ’ртыты цæхæр, 
Адзалы онг мæм хъуысдзæни уæ зарын, 
Æмæ уæ фæлмæн базырты пæр-пæр. 
1964 аз. 
15 

♦ ♦♦ 
Æрцахсы мах зымæгон æхсæв уазал, 
Ыстæфсынæн нын баххуыс кæны мит: 
Дæ салд къухтæ дзы сæууæрдын ды бавзар, 
Æмæ дыл дымгæ нал кæндзæн къуыззитт. 
Сæ фыртæвдæй ыссырх уыдзысты хъустæ, 
Фыцгæ доны сæ ауагъд цыма раст. 
Цырен артау ыссудздзысты дæ рустæ... 
Йæ тых æрцæудзæн тъæнджы мæйæн саст. 
Фæлæ, мыййаг, куы ныууазал уа зæрдæ,— 
Æнусон зымæг фестдзæни дæ цард. 
Сызгъæрин хур дæ нал батавдзæн сæрды, 
Къуырмамæ ма кæцæй фæхъуысы зард? 
1967 аз. 
16 

♦ ♦♦ 
Рæсугъддзинад уындæй нæ ха\лы, 
Хъæуы йын уарзæгой цæстытæ, 
Æмæ мын уый тыххæй дзæгъæлы 
Ды ма кæн алы бон мæстытæ. 
Нæ дæн æз аххосджын дæ разы — 
Кæд вæййы зардæй амонд хицæн?! 
Хæссын дын æз дæхимæ азым, 
Кæнын дын уайдзæфтæ дæхицæн. 
Дæ рæсугъддзинад у мæ сагъæс, 
Ды дæ хæрзкондты хæрзконд, Риммæ, 
Кæд дæ нæ уырны, уæд-ма бакæс 
Мæ цъæх дыууæ цæстæй дæхимæ. 
Мыййаг, кæд бамбарис мæ катай, 
Мыййаг, æрхудис кæд дæхиуыл 
Æмæ дæ сау æрфгуыты фатæй 
Кæд нал кæнис хъæдгом мæ риуы. 
2 Ракæидаынæн дын мæ зарæг 17 

БЫНДЗ МЫДАГУРÆХ КÆД 
ТÆХЫ... 
Лрæх ацахсы мæ хъус: 
— Базæронд дæ, ракур ус! 
Худын мидбылты æз дæр: 
— Уымæй ма цы уа хуыздæр! 
Ракуывтой кæддæр мæн тыххæй 
Кадджын хистæртæ æмдзыхæй: 
— Макуы фен æппындæр маст, 
Цæр зæронды бонмæ раст... 
Ус курын та тагъдæй нæу — 
Хъул æрæгмæ бады тæу. 
Дидинæг куы ’рзайы зæххыл, 
Бындз мыдагурæг уæд тæхы. 
1966 аз. 
18 

♦ ♦♦ 
Хъус, æмгар, зæгъон дын æз æргомæй, 
Ма-иу кæн дæ хъуыдыты дзæгъæл... 
Æз хæссын лæппуйы зæрдæ гомæй, 
Фæлæ йын уæддæр хъæуы дæгъæл. 
Схиздзынæ дæсырдыгæй Хьæриумæ, 
Ды куы уай нæртон лæгау уæндаг. 
Ис æрмæст рæстдзинадыл мæ риумæ 
Алкæмæн дæр бацæуæн фæндаг. 
Ивæн нæй мæ цæсгомæн, мæ хуызæн, 
Ма мæм хæсс æнхъæлуайæ ды фау... 
Гом хæдзармæ нæй къæрныхæн хъуызæн, 
Асæтдзæн æндон гуыдыр фæлтау. 
1967 аз. 
19 

УСГУРЫ КАТАЙ 
Кæдæмдæр ызгъорынц мæ рухс бонтæ радыгай, 
Сындæггай-сындæггай ысбирæ сты азтæ. 
Мæ æвзонджы хъал митæ хорз зынынц ардыгæй, 
Æртын азы цъуппæй сæм никуыма кастæн. 
Æнæзынгæ атахти рæстæг мæ хæдсæрты, 
Мæ царды ныууагъта йæ фæдтæ бæрæгæй. 
Мæ кæддæры хъару ныр бахъуыди кæстæрты, 
Кæнын сæм «тæхуды», мæлын сæм хæлæгæй. 
Æнхъæлдтон, æппынæдзух рæздзынæн сабийау, 
Фæндыры цагъд зæлдзæн мæ зæрдæйы арфы. 
Фæлæ, дам, дыккаг хатт нæй иууисæй кау бийæн, 
Гуыпп-арт ма фæстагмæ сырх зынгтæй фæтавы. 
Мæ тыхтæн ныр нал ис фылдæргæнæн абонæй, 
Домбайдæр кæндзынæн æрмæстдæр мæ зондæй. 
Куыд зын у, æвæдза, лæджы кары афонæй 
Фæуд уалдзæджы фæзтæм фæлгæсын бæрзондæй! 
Ныр зæххыл æндзæвынц уæззаугай мæ къахдзæфтæ, 
Нæ тæхынц кæддæрау уæлæрвты мæ сæнттæ. 
Мæ фыдуаджы тыххæй кæд нал хъусын уайдзæфтæ, 
Уæддæр ма мæ айсынц сæ разæй хæлæрттæ. 
20 

Мæ зонгæтæй искæуыл уынджы куы фембæлын, 
Уæд алкæд сæ ныхас фæлыг кæнынц фауыл: 
«Дæ карæнæй сабитæ аузын фембæлы, 
Дæуæн та дæ уарзон дæр агуырд нæма у». 
Цæмæн мын æнцайут мæ хъæдгомы риссагыл? 
Мæ уавæр куы зонын, куы ’мбарын мæхæдæг. 
Йæ лæппуйы дуджы рæсугъд амонд чи ссары, 
Мæнау уый нæ кæны йæ ивгъуыд æрхæндæг. 
Хæрзæгъдау чызджытæ цæйбæрц ис Иры зæххыл! 
Æгæр у сæ иуы рæсугъддзянад иуæн. 
Фæцæуын, фæцæуын] æмæ та æрыздæхын — 
КæйДæр/ дзы)ысхоны*г мæ бон нæ?у мæхион. 
Фæкæнъш цывæндтæ мæхинымæр цалынмæ/, 
Уæдмæ та фæвæййы мæ равзæрст æндæры, 
Æмæ та чындзхæсджыты амондджын зарынмæ 
Нымд усгуры раз!мæ нæуæг мæт æвзæр|ы. 
Æнæхай цы рæсугъдæй баззайын дфтæмæй, 
Уый ноджы мæ зæрдæмæ арфдæр ныххизы! 
Фæлæ ма лæппуйæн йæ фæсмоны уафт тынæй 
Фæстагмæ æрмæстдæр æрæвзæры хъисын. 
Ызгъорынц кæдæмдæр фæдисæй хуыцаубæттæ, 
Чызгæрвысты фæндыр чындзæхсæвмæ сиды. 
Мæнмæ дæр ныххуды йæ мидбылты алкæддæр 
Æнæзонгæ амонды сæрты’ мæ фидæн. 
21 

Æз боны æрцыдау æууæндын мæ буц уарзтыл 
Æмæ йæм фæкæсын, фæкæсын æнхъæлмæ. 
Кæндзыстæм хæрхæмбæлд, æвæццæгæн, иу хъазты, 
Кæнæ мын фæзындзæни дардæй мæ хъæрмæ. 
Ныр та уал мыл ивгъуыйынц афæдзтæ радыгай, 
Æнцайынц мæ уæхсчытыл сабыргай азтæ. 
Мæ кæддæры хъал митæ хорз уынын ардыгæй,— 
Æртын азы цъуппæй сæм никуыма кастæн. 
1966 аз. 
22 

♦ ♦♦ 
Нæуæгуард митыл адæймаг фæбыры, 
Йæ къухтæн зæххыл баззайы сæ фæд: 
Фæлæууынц къухтæ зæрдæйæн быцæу 
Æмæ йын уæд ныццæвынæй тас нæу. 
Фæлæ нæ цонг куы ахауы рæбыныл, 
Уæд æнгуылдзтыл нæ кæны зæрдæ мæт. 
1967 аз. 
23 

ИРОН ÆГЪДАУ 
Хæддзу уазæг махмæ 
Нæ вæййы хæхбæсты. 
Æууæнкджыны равзары 
Алчидæр хонæг 
Æмæ йæ æрвиты 
Æд ныстуан йæ бæсты, 
Йæхæдæг та бацæуы 
Сагъæс, тæрхоны: 
«Уæдæ мæ куы баззайа 
Исчи хъæстагæй. 
Куы ныууадзон искæйы 
Рохуаты комы...» 
Нæ туджы, æвæццæгæн, 
Бацыди рагæй: 
Нæ мадызæнæг дæр нæ 
Хонæг фæдомы. 
Хæддзу уазæг махмæ 
Нæ вæййы хæхбæсты, 
Вæййы нæм æвиппайды 
Уазджытæ арæх. 
Æнæзонгæ барæг 
Æрцæуæд нæ рæзты,— 

Фæуадзæм цытимæ 
Йæ номыл уæлдай рæгь. 
Хæддзу уазæг махмæ 
Нæ вæййы хæхбæсты, 
Ирон лæг фæдары 
Йæ астæу æлвæстæй. 
Фæцæуы хæрдджынæй 
Фылдæр хатт чындзхастмæ, 
Фæцæуы хæрдджынæй 
Æппынæдзух хъазтмæ. 
Хæддзу уазæг махмæ 
Нæ вæййы хæхбæсты 
Гуыбындзæлы нс ’гъдау 
Куы дары æлхъывдæй. 
Ирон лæг æфсæстæй 
Ыздæхыны бæсты 
Ыздæхы фæстæмæ 
Хæрынхъуагæй куывдæй. 
1967 аз. 
25 

♦ ♦♦ 
Æрцыдтæн та мæ уарзон хъæумæ, рагæй 
Æз нал фехъуыстон цъиуты зарын тагæй. 
Æмæ та ныр мæ рагуалдзæджы бонтæ 
Мæ цæстыл уайынц хъæлдзæг æмæ сонтæй. 
Мæхинымæры ацыдтæн хъуыдыты, 
Мæ зæрдæ зилы зад фæтæн быдырты. 
Хæххон цæргæс хæдтæхæгау мæ сæрты 
Æдæрсгæйæ фæленк кæны бæрзæндты. 
Мæ алывæрстæй цины уынæр хъусын, 
Фæрвы сыфтæртæ андзæвынц мæ русыл. 
Цæуын сындæггай къахвæндагыл дарддæр. 
Ыстæй уæд донбыл сатæджы æрбадтæн. 
Куыд хорз у, куыд, хъæууон æрдзы хъæбысы 
Дæ рагуалдзæг дæ сæрды тынджы мысын!.. 
1958 аз. 
26 

ХÆДТÆХÆДЖЫ 
Баззад зæхх ка^мдæр дæлæуæз, 
Мигътæ лснк кæнынц мæ быиты. 
Хæхтæн аскъуыдтæ сæ пæлæз, 
Хурæн аныгъуылд йæ тынты. 
Фæндæгтæ ызгъорынц зæххыл, 
Уайынц- дугъон бæхтау рогæй... 
Æз зæрватыккау фæтæхын, 
Тагъд цæмæй æрбадон ногæй. 
1965 аз. 
27 

♦ ♦♦ 
Арвы бæхæн мæй — йæ сæфтæг — 
Мигъты фæстæ арф нымбæхст. 
Ахæм саудалынг æхсæвтæ 
Рагæй нал уыдта мæ цæст. 
Ногæй та мæм хъуысы дардæй 
Уасджыты фæдисон уаст. 
Ахсæвы æнцойад кардæй 
Куыйты рæйд фæуыдзæн фаст. 
Урсдон аныгъуылди тары, 
Нæу мынæг йæ хъæлæс, нæу: 
Уыцы иунæг зарæг зары, 
Бафынæй дзы кодта хъæу. 
Арвы бæхæн мæй — йæ сæфтæг — 
Сусæгæй кæмдæр нымбæхст. 
Ахæм саудалынг æхсæвтæ 
Хъæуы фены лæг æрмæст. 
1967 аз. 
28 

♦ ♦♦ 
Йæхи фыдгой ка*д ракæндзæн мæнгард! 
Фæлтау хæсдзæн æндæр искæмæ фаутæ. 
Лæгдзинадæн кæм бахъæуа йæ кард, 
Æхсæддзæни уым сау хъамайæ каутæ. 
Нæй уымæ хорзæй «хорз» зæгъыны ныфс, 
Фæлтау къуыттыйæ арвитдзæни бонтæ. 
Кæм хъæуа кусарт акæнын нæл фыс, 
Уым каркмæ дæр нæ бавналдзæни сонтæй. 
Æппын йæ цæсты никæмæн ис кад, 
Кæйдæр æнтыстæй уый кæны æрхæндæг! 
Фæуыдзæн алкæй «аххостæ» нымад, 
Æнæаипп ма баззайдзæн йæхæдæг. 
Йæ хинæй бирæ амæндтæ фæсыкк! 
Йæ марг у бирæ, тынг карз æмæ рагон... 
Иæхи дурæй куы нæ хæлид мæсыг! 
Йæхи дзырдæй куы бын кæнид дывзагон! 
1967 аз. 
29 

НÆ СЫХЫ СЫВ/ЕЛЛÆТТÆН 
Худут уæ мидбылты, худут уæ цæстытæй! 
Худут уæхи тыххæй, худут мæ бæсты дæр! 
Абон сымах фæрцы ме ’уæнгты—ног тыхтæ. 
Абон мæ фарсыл конд — рагбонты хотыхтæ. 
...Скъæрын фæдисонау размæ мæ уисынбæх, 
Уайы цыппæрвадæй фисынæй фисынмæ. 
Даргъ уынг та байдзаг кæддæрау мæ тъæбæрттæй, 
Разгъордтой куыйтæ мæ фæдыл кæйдæр кæртæй... 
Зæрдыл æрбалæууы, ног та æрбаймысын: 
Мадау мæ къæвдайæ бамбæхста залмы сыф. 
Нал ис мæ дарæсмæ чъизийæ ’ркæсæнтæ, 
Фæлæ куы базмæлынц хызыны кæсæгтæ, 
Маст уæд æрбайсысы, цины раз айсæфы, 
Раст цыма иу ахст æркодтон милуан кæфы... 
Худут, мæ сыхæгтæ, мидбылты хъæлдзæгæй, 
Хъазут мæ бæсты дæр гуда ’мæ лæдзæгæй. 
Агурут хъæды мæнæргъытæ, какæттæ. 
Се ’ппæт æз не ’ртыдтон — кодтон сымах мæт дæр... 
Цомут æрыскъæфдзуан иумæ ныртæккæ дæр, 
Немæ Бехъанæй ысхæссæм мырткæтæ дæр. 
30 

Уæлбыл фæзилæм, ыссарæм дзы зокьотæ, 
Сойджын кæрдæгæй æрбахæссæм гокотæн... 
Хъазут, мæ сыхæгтæ, худут уæ мидбылты, 
Донау ызгъорæнт уæ сагъæстæ хидбынты. 
Худут мæ бæсты дæр, худут уæхи тыххæй, 
Раджы дæр афтæ хъуыст цинад нæхи сыхæй. 
Нал ис мæнæн та мæ рагбонтæн райдайæн, 
Уый у йæ сæйраг мæ хъынцъым, мæ катайæн. 
Худут уæ мидбылты, худут уæ цæстытæй, 
Худут уæхи тыххæй, худут мæ бæсты дæр. 
Абон сымах фæрцы ме ’уæнгты — ног тыхтæ, 
Абон мæ фарсыл конд — рагбонты хотыхтæ. 
1965 аз. 
31 

♦ ♦♦ 
Нæ йæ хъæуы уæхскуæзæй куысты ивæг, 
Фæлæ кæны йæхи стауынмæ зивæг. 
1967 аз. 
32 

ЗЫМÆДЖЫ ÆГАС ЦУ, УАЛДЗÆГ ! 
Уазал æрбахæццæ афонæй раздæр, 
Фæззæджы кæртмæ йæ бæттæнтæ тоны. 
Фæззæджы зарæг æрдæгкондæй аззад, 
Митыссæн куырой та разылди ногæй... 
Зымæг æрцыди, хъызт зымæг нæ бæстæм, 
Уый тыххæй зæрдæ мæ риуы нырхæндæг, 
Фæлæ нæ кæсын æз абон йæ коммæ, 
Абон мæм уый мæт æппындæр нæ хъары. 
Уадз æмæ митын гæлæбутæ арвыл 
Зилой æнæрынцой, хъазой сæхицæн. 
Урс-урсид адарæнт быдыртæ, фæзтæ, 
Митæй сын ницы тæссаг у æппындæр,— 
Мит сæ йæ быны нæ ныккæндзæн, рог у. 
Зымæг æрхаста тымыгъимæ зарджытæ. 
Зæрдæ, цы сисыс ды уый тыххæй сагъæс? 
Исты куынæ дæ дæхæдæг дæр иугъæдон: 
Иудадзыг кафгæ куынæ кæныс, иудадзыг, 
Уæдæ æнкъард дæр кæм вæййыс æппынæдзух! 
Æрдзау у, æрдзау, дæуæн дæр дæ удыхъæд. 
Уадз, уæдæ, зæхх дæр йæ бур дарæс аива. 
Чи зоны, сфæлмæцыд фæззæджы дзаумæтты, 
Чи зоны, уады къуыззитт ын æхсызгон у, 
3 Ракæндзынæн дын мæ зарæг 33 

Чи зоны, зымæг æй уарзы йæхæдæг дæр, 
Уарзы йæ уалдзæгау, сæрд æмæ фæззæгау. 
Цæй-ма, мал зæрдæ, дæхимæ цы ныхъхъуыстай?! 
Æви фыццаг зымæг ралæууыд махыл? 
Ма тыхс æппындæр, дæ хъынцъым у дзæгъæлы. 
Дуне та худдзæн йæ мидбылты ногæй... 
Хур нæм куы фæкæсы сæрды йæ зынг цæстæй,— 
Фæндæгтæ срыг вæййынц, бампылынц æвзартæ. 
Урсдон дæр байсысы, найæн дзы нал вæййы, 
Фæлæ та разынынц арвыл сæнт-сау мигътæ, 
Къæвда фæуары, фæуары æнæвгъауæй, 
Æмæ нæ дарæг зæхх суадзы йæ дойны. 
Уазал æрбахæццæ афонæй раздæр, 
Бирæгъау фæззæджы кæртмæ лæбуры. 
Раздæр кæй фæзынди зымæг нæ хæхбæстæм, 
Уымæ дæр ма кæс, мæ зæрдæ, хъуынтъызæй. 
Цæссыг йæ уадултыл сур дæр нæ бавæййы, 
Афтæ та саби ныххуды хъæлæсыдзаг. 
Зымæгæн, чи зоны, уалдзæг ныххуддзæни, 
Уалдзæг ныххуддзæн йæ хъæбысæй иу райсом. 
Хуры тын аскъуындзæн зымæджы урс къаба, 
Æмæ та ног амонд риутæм ныххиздзæни. 
Афтæ у рагæй-æрæгмæ дæр царды уаг: 
Иутæ æрбацæуынц, иннæтæ ацæуынц. 
Æхсæв цыфæнды мæйдар æхсæв ма фæуæд, 
Бонæн æппынфæстаг ратты йæ бынат. 
34 

Цу нæМ æгас, уæдæ, уазал нæртон зымæг, 
Кал ныл дæ митын гæлæбутæ, кал! 
Хид нын ныллæууыдтæ фæззæгæй уалдзæгмæ, 
Æмæ йыл мах дæр æдæрсгæ цæуæм. 
Цæй, уæдæ, тагъддæр мæ ахæсс дæ базыртыл 
Сауцъиуты зарынмæ, уарзты цæхæрмæ!.. 
1964 аз. 
35 

МÆНÆН ДÆР СЫМАХИМÆ 
ХЪУЫСИД МÆ ЗАРЫН... 
Фæцæуыс дæ фыртимæ 
Хъазгæйæ, уынгты. 
Уæ цæсгæмттæ — хурæфсæст, 
Амондæй — дзаг. 
Нæ фехъуыстай никуы 
Мæ цинтæ, мæ хъыгтæ, 
Нæ дын загътон никуы 
Мæ зæрдæйы уаг. 
Нæ зоны дæ хъæбул, 
Кæй уарзтон йæ мады 
Æмæ йæ кæй уарзын 
Ныртæккæ дæр тынг. 
Фæцæут мæ рæзты... 
Уæ иу дæр нæ хаты 
Мæ зæрдæйы сагъæс, 
Мæ зæрдæйы хъыг. 
Ныббар мын, мæ дуне... 
Дæ уавæр æмбарын... 
Цæуыннæ уа хъуамæ 
Дæ бахудт фæлмæн! 
36 

Мæнæн дæр сымахимæ 
Хъуысид мæ зарын, 
Куы уаиккат абон 
Дыууæйæ дæр мæн. 
1967 аз. 
37 

шыдсыл "" 
Æмбисонд 
Арф комы фæцæйцыд барæг, 
Уыд сыхаг хъæумæ йæ балц. 
Галæгон ын кодта зарæг, 
Фаста йын йæ бæхы барц. 
Дон йæ фæрсты тахт фæдисы, 
Уылæнгай кæдæмдæр лыгъд. 
Сонт æртæхтæй рауад мисын 
Æмæ дурты ’хсæнты фыхт... 
Бæлццоныл фæллад фæбæрæг, 
Бастад фæндагыл йæ бæх, 
Фæлæ йыл нæ фæци ’мбæлæг 
Бон-изæрмæ, марадз-зæгъ! 
Уалынмæ дын тигъæй разынд 
Иу сылгоймаг, нал уыд дард... 
Ус æрхæццæ. Лæг йæ разы 
Рагæпп кодта бæхæй тагъд. 
Загъта йын салам, йæ цуры 
Саулохагмæ ног ысхызт. 
Ус дæр æм фæстæмæ дзуры: 
— Царды у фыдсылæй хызт!.. 
38 

— Ау, фыдсыл та мын цы хъом у?!. 
— Нæ, мæ хур, фæлтау дзы тæрс! 
— Æз лæг дæн æмæ нæ комы 
Нæу фыдсылæй тæрсын хæс!.. 
Байхъусæнтæ нал уыд усмæ, 
Фестад иууылдæр цъæхахст: 
— Амардта мæ, тагъд — æххуысмæ!.. 
Райсут цьаммарæй мæ маст!.. 
Лæг æм дисгæнгæйæ батахт, 
Фæлæ ус фыддæр фæцис. 
Бæстæ базмæлыди уайтагъд — 
Кæмттæй рацыди фæдис. 
Райстой барæджы йæ бæхæй 
Æмæ йын кæнынц фыднад. 
Базыдта, мæгуыр, дзæбæхæй 
Нал ыссардзæни бынат. 
Лæг куы райдыдта дыдæгътæ, 
Сылгоймагмæ дзурынц уæд: 
— Зæгъ, цы дын кодта? Ныртæккæ 
Ам ыссардзæни мæлæт! 
— Мур дæр мæ нæ уыд хъыгдарæг, 
Суадзут æй,— фæцыд йæ хуыз.— 
Циу фыдсыл, нæ зыдта барæг, 
Æмæ йын æй загътон æз... 
1966 аз. 
39 

ÆРТÆХ 
Æртæх, æртæх, сæууон æртæх, зæгъ мын: 
Цæмæн дæм цæуы алы бон кæуын? 
Цæуыл вæййы сæумæрайсом дæ хъыг? 
Цæмæн калыс нæ быдыртыл цæссыг? 
Цæмæн фæзыныс дидинæджы хъуыры, 
Æхсызгон сатæг уырдыгæй куы гуыры? 
1957 аз. 
40 

ÆМБАЛЫ МÆЛÆТ 
Г аг к а й т ы Д з и 6 и с ы 
р у х с н о м д з ы а р ы н 
Уыдтæ-иу ды хистæртæн хистæр æгъдауæй, 
Кæстæртимæ алкæд — кæстæрыл нымад. 
Дæ зæрдæйы хъарм нын лæвæрдтай рæдауæй, 
Æмæ дын мах кодтам уæлдай фылдæр кад. 
Цы фæци дæ дзырдарæхст уагæр зын сахат? 
Дæ хъазæн ныхæстæ цы фесты æваст? 
Мæлæтæн дзы загътаис цалдæр фыццаг хатт 
Æмæ сыл дæс азы фæхудтаид раст. 
Ды ферох уыдаис дзæвгар рæстæг уымæй, 
Æмæ дыл нæ каликкам абон цæссыг. 
Нæ лæууиккам иумæ дæ цуры æрхуымæй, 
Дæ уарзон дзыллæтæ нæ кæниккой хъыг... 
Ныр мæнæ æнафон мæрдон фынæй бадæ, 
Æнæдарæг баззад дæ ныййарæг мад. 
Дæ хорзы кой бирæ фæкæндзысты адæм, 
Дæ фыдгой кæнынæн нæ ралæудзæн рад... 
Ды махæй фæхъуыдтæ... Тæхуды, тæхуды, 
Дæ хуызæн куы уаиккам зондæй æххæст: 
Мыггагмæ куыд кæнæм нæ адæмы худын, 
Кæуын та сæ иу бон куыд кæнæм æрмæст. 
1966 аз. 
41 

МÆ ИВГЪУЫД БОНТЫ 
ЦАРДÆГАС ÆВДИСÆН 
Куы рараст дæн кæддæр æз дардмæ балцы, 
Мæ куыдз, уæд тахтæ хъæлдзæгæй мæ фæдыл, 
Дæ хицауæй фæхицæн дæу нæ фæндыд. 
Дæ зæрдæмæ нæ фæцыди мæ ацыд. 
Нæхи цурæй куыд дарддæр кодтам, афтæ 
Фæдызæрдыг дæ, фæндагмæ нымдзаст дæ... 
Цыма къæрных нæ хæдзары мулк давта, 
Гъе уый хуызæн нæхирдæм зулмæ кастæ. 
Мæн сагъæсгæнгæ уæд ныууагътай донбыл. 
Дæхицæн загътай: «Раздæхдзынæ сомбон!..» 
Мæ куыдз, мæ куыдз, нæ фæрæдыдтæ ды. 
Фæхицæны уысм раст кодтай хъуыды: 
Нæхимæ та фæзындтæн æз фынафон. 
Уæдæй нырмæ дзæвгар рæстæг куы рацыд... 
Дæу мысыдтæн æппынæдзух мæ балцы. 
Æрбатæх мæм, нæхимæ та мæ бахон. 
Кæрæдзийыл фæцин кæнæм, фæхъазæм. 
Хæрам мæм дæ?! Зæгъ мын уæд та мæ азым. 
Мæ къæхты хъæр кæд бамынæг дæ хъусты, 
Уæд рагацау дзæгъæлы сты мæ бустæ. 
Æви мæ ныхас бамбæрстай æфхæрдмæ?.. 
Æнæуынæрæй бахызтæн нæ кæртмæ... 
42 

Куыд æхсызгои уыд зæрдæйæн дæ ратахт! 
Мæ хъæбысмæ ысгæпп кодтай ды уайтагъд. 
Мæ куыдз, мæ куыдз, куыд диссаг уыди цард! 
Æвзонгæй ныл куыд тагъд ивгъуыдта рæстæг! 
Дæуæн дæ балц йæ кæронмæ фæхæстæг, 
Мæнæн та у мæ балцы кæрон дард. 
Фæлæ мах мысæм рагбонтæ ныр иумæ. 
Нылхъывтон дæ æфсымæрау мæ риумæ. 
Æрынцади дæ хæмпæл сæр мæ русыл. 
Дæ зæрдæйæн йæ цины гуыпп-гуыпп хъусын. 
Дæ фенд мæнæн лæппуйы дугыл дзуры, 
Дæ фенд мæнæй æрхæндæгдзинад суры. 
Æз дæр дæуæн дыууæ изæры астæу, 
Æвæццæгæн, æхсызгон хорз æрхастон, 
Æндæр мæнмæ дæ цæстытæ цы худынц, 
Æндæр мыл ды цы цин кæныс, мæ бур куыдз? 
Паддзахиуæг кæддæр нæ фосыл кодтай. 
Нæ-иу уагътай дзæгъæл цæуæг нæ цурмæ. 
Дзуг сисы ныр дæ алывæрсты цоппай, 
Уæддæр æй ды нæ фæдарыс æрдумæ. 
Ды базæронд дæ, рæстæг дыл фæтых и. 
Дæ хъару дын ныддихтæ кодтой бонтæ. 
Дыууæ дæндаджы нал баззад дæ дзыхы, 
Бæллиццаг нал дæ бакаст æмæ кондæй. 
...Куы ’рхуыссыс ды нæ къæсæрыл æнцадгай, 
Уæд рагон бонтæ цæстыл уайынц радгай. 
Дæ мидфынæйæ фестъæлфыс æваст. 
43 

Гъе уыцы цъусдуг ды вæййыс цырддзаст... 
Дæ сæфт хъарутæ фестынц ног æнæхъæн, 
Фæлæ фæвæййыс уайтагъддæр фыдæнхъæл. 
Æрцæйхуыссы дæ цæстыты цæхæр. 
Æрæвæрыс та нæудзарыл дæ сæр. 
Дæу хуыссæг ног йæ хъæбысы æртухы, 
Дæхинымæр та байдайыс хъуырдухæн... 
1963 аз. 
44 

ФÆНДÆГТÆ, ШÆНДÆГТÆ... 
Фæндæгтæ, уæ иутæн сæ кæрон нæ зыны. 
Уæ иннæтæ цардау зæххы цъарыл — даргъ. 
Сымахыл цæугæйæ, куы стыхсын мæ зыны, 
Уæддæр æз нæ аппарын иуварс мæ уаргъ. 
Фæкæнынц мæ разæнгард алы хатт тохмæ, 
Фыццагдæр уыл чи ’рлæууыд, чи уыд уæ мад. 
Фæбарын мæ хъару æз уыдоныл, рох мæ 
Нæ кæны сæ диссаджы ныфс æмæ кад. 
Уæ иутæй фæхъуысы æппынæдзух зарын, 
Бæлццонæн йæ зарæджы бирæ ис тых. 
Фæндæгтæ, фæндæгтæ, мæхи уыл фæхъарын. 
Сымахау æз дугтæн куы уаин хъæддых! 
Фæндæгтæ, фæндæгтæ, сæрибар фæндæгтæ, 
Фæхастаг бæрзæндты хъæбатырты кад! 
Бæлццонæн уæхиуыл нæ уагътат мæнг лæгтæ, 
Уæхицæй-иу фехстат нæуæндæгты дард. 
Кæрон нæй уæ дæргъау уæ намыс, уæ кадæн, 
Сымахмæ нæу уый тыххæй рæстæг нымад. 
Цæудзыстут æнустæм, цæудзысты уыл адæм, 
Нæ зонут æрæнцой, нæ зонут фæллад. 
1963 аз. 
45 

♦ ♦♦ 
Мадæн байста сонт нæмыг йæ фырты, 
Дардмæ йыл йæ судзаг цæссыг тагъд. 
Никуы ’рхауд йæ буц хьæбулы цыртыл,— 
Уый кæмдæр кæйдæр зæххыл и сагъд. 
Аскъуыдис йæ бæллицтæн сæ даргъ таг, 
Æмæ худын нал зоны уæдæй. 
Хæст ма йын æнæхъæнæй ныууагъта 
Уарзон фыртыл риссынæн зæрдæ. 
1964 аз. 
46 

Ф/ЕТКЪУЫ ÆМÆ КАЛМ ~~" 
Æ м 6 и с о и д 
Бæласы цъупмæ ысбырыдн Калм, 
Та*ккæ сырхфарсдæр фæткъуымæ дын бахылд. 
Загъта: «Куыд рæсугъд у бæрзоидыл ам. 
Хурбонтæ згъорьшц зæрдæрухсæй махыл. 
Ардæм дæ цурмæ кæдфæнды куы сæфтын, 
Тæвдæй мæ бамбæхсынц алкæд дæ сыфтæ. 
Асæст рæстæджы та нал вæййын райгонд, 
Аууонау атайы уайгагъд мæ амонд. 
Ноджы бынтон та дæуыл кæнын катай: 
(Хорз уаид, искæйы мæтæй-иу ма тай, 
Фæлæ мæ удыхъæд ахæм нæ фæци — 
Хъуамæ æмбæлттæ æмбарой кæрæдзи). 
Зоныс: æдзæрæгæй хæлы хæдзар, 
Æмæ дæ хуылфы та ничима цард». 
Фæткъуыйы хъæдыл æрцауындзæг Калм, 
Дзуры та: «Дарон дыл хъуамæ мæ арм». 
Æмæ ыскуыстой йæ кæрдаг дæндæгтæ, 
Фæткъуыйы буарыл лæгæрдынц фæндæгтæ. 
Бабырыд афтæмæй астæумæ тагъд, 
Æппыты фарсмæ уæлвонгæй æрцард. 
Мидæгæй радзырдта: «Айсæфт мæ маст, 
Хæдзарæн нал у ныххæлддзагæй тас!..» 
...Райхъуыст æрæджы æмыр гуыпп нæ кæртæй: 
Фæткъуыты хуыздæр æрхауди кæлмхæрдæй. 
1966 аз 
47 

♦ ♦♦* 
Цы пайда у: 
Дзæгъæл цæссыгтæ кал? 
Мах мæрдтæм бацæудзыстæм, 
Мæрдтæ махмæ — нал. 
1964 аз. 
48 

ешсы обау 
Т а у р æ гъ 
Тох цыди сæрибары сæраппонд, 
Тох цыди лæгдзинад æмæ хæхтыл, 
Тох цыди ныййарæг зæххы кадыл, 
Тох цыди, мæлæтдзаг тох нæ Иры. 
Хур æдæрсгæ ракæсын нæ уæндыд, 
Донау туг Æрджынарæджы калди. 
Кодта уым мангойлаг туг пырхæндæг, 
Кодта уым ирон туг дæр лæсæнтæ. 
Терчы был æрфидар ысты тæтæр 
Æмæ кодтой туджджынтау æртхъирæн. 
Доны сæрты цъиу тæхын нæ уагътой, 
Доны фыдæй мардысты алантæ. 
Хæхты цæуæт Джермецыччы рагъыл 
Райдыдтой сæ хъысмæтыл тæрхæттæ, 
Рахастой изæрырдæм уынаффæ: 
«Цæй, æмæ ыскæнæм ефсæй дондзау...» 
Тар æхсæвты бæх фæцахуыр Теркмæ, 
’Ркодтой-иу ыл лалымтæ хордзенуагъд, 
Æмæ-иу æй афтæмæй æрвыстой... 
Цыд сындæг æнæуынæрæй таджы, 
Пыхсбынты-иу хъæды арфмæ бахызт, 
Барæй-иу дæрддзæф фæндагыл азылд. 
Теркмæ-иу куы ныххæццæ ис дондзау,— 
Астæумæ-иу балæгæрста Терчы. 
4 Ракæндзынеен дын мæ зарæг 49 

«Лалымтæ-иу айдзаг сты уайтагъд 
Æмæ та-иу раздæхти фæстæмæ... 
Алы ’хсæв дæр цалдæр хатты ефс-бæх 
Лалымтæ сæ тæккæ дзæгтæй хаста. 
Иуафон та былгæронæй раздæхт, 
Уый тыхсти йæхимидæг цæуылдæр: 
Талынджы-иу пыхсыты фæдзæгъæл. 
Бастади æнафоны фæндагыл, 
Кодта ма æнæбары тыхулæфт, 
Фæлæ цыд уæддæр ныфсджынæй размæ, 
Мæнæ рахызт хъæды арфæй нæуумæ, 
Æмæ бæхæн барысти йæ зæрдæ 
Арвгæрон сæуæхсиды цæхæртæй. 
Комдзогæй йыл боны ирд рухс рацыд — 
Рагъы сæрмæ не ’схæццæ сæударæй, 
Фæлæ уымæй н’ асасти йæ хъару, 
Джермецыкмæ сарæзта йæ ных. 
Уыд йæ фæндаг къуылдымтыл æмхæрд. 
Уайгæ-уайын лалымты дон калди, 
Сбадт йæ сæрмæ комытæфæй мигъ. 
Темучины* хъахъхъæнджытæ рагъыл 
Дондзау бæхы ауыдтой тæхгæ 
Æмæ йæм фæцагайдтой цапуалæй. 
Ефс ма сирвæзт обаумæ тыххæйты, 
Фæлæ сæмбæлд судзгæ фат йæ риуыл. 
Хæхты фырттæ разгъордтой фæдисы. 
* Темучин — хан, мангойлаг тыхгæиджыты раздзог. 
50 

Обаумæ æрбахæццæ сты уайтагъд. 
Ефсы цур æрхызтысты сæ бæхтæй, 
Систой йын хæстон лæгау сæ худтæ, 
’Ркъул кодтой сæ тырыса йæ разы. 
Уый фæстæ йын обауæн йæ цъуппыл 
Намысимæ бавæрдтой йæ мард. 
Азтæ ивынц стыр дугъы кæрæдзи... 
Ефсы таурæгъ дзыллæтæй нæ ферох, 
Иу фæлтæр æй иннæмæ фæхаста, 
Æмæ йæ æрхæццæ кодтой махмæ. 
Дондзау бæх кæм æрцыдис ныгæд, 
Уый ысхуыдтой «Ефсы обау» адæм. 
1964 аз. 
51 

ХÆЛÆРТТÆ 
Æмбæлттæ мын цæйбæрц уыди, æмбæлттæ, 
Кæнын ма ууыл абон дæр æз дис. 
Сæ алкæуыл дæр хъæлдзæгæй æмбæлдтæн, 
Сæ фенд-иу мын бæрæгбонау уыдис. 
Фæлæ-иу арв куы ныннæрыд мæ сæрмæ, 
Къæвда-иу мыл куы ныккалдта æваст, 
Уæд-иу фæндагыл даргъ балцы къæсæрмæ 
Цæуынæй мемæ чидæртæ фæтарст. 
Кæмæндæр та-иу мин мин хорзы ракæн,— 
Фæлæ йæ зæрдæ иунæг хатт фæхудт, 
Уæд дзы дæхи адзалы бонмæ хъахъхъæн, 
Кæннод сæрбæттæн фестдзæни дæ худ. 
Нæ хæссы цард æппынæдзух æмхуызон: 
Куы хур ныккæсы, куы нынниуы уад; 
Æмæ куы уа мæнгарддзинад дæ хъузон, 
Уæд дын нæ уыдзæн мах æхсæн бынат. 
...Нæ тæрхонгæнæг басгуыхтысты азтæ... 
Фæйнæ фæндагыл бафтыдта мах цард... 
Куыд зын у, куы, цæххы пут хæрын, уастæн! 
Куыд æнцон у дзырдтæй бахæрын ард! 
52 

Хæлæрттæ мын цæйбæрц уыди, хæлæрттæ! 
Мæнг хæлæртты мæнæй фæхаста уад. 
Сæ фембæлд-иу мын ахæм зонд лæвæрдта, 
Кæй фæрцы зыдтон хорз æмбæлтты ад. 
1966 аз. 
53 

♦ ♦♦ 
Хуры тынтæй бафсæстысты ставд нæмыг æфсиртæ, 
Хъæлдзæг дымгæ фæтæн хуымты абалц кæны сиргæ, 
Зад мæнæутæ бузныг ысты райгуырæн зæхх-мадæй, 
Æмæ йын ныллæг æркувынц уый тыххæй фырзадæй. 
1965 аз. 
54 

Т/ЕХЫНЦ ХЪРИХЪУППЫТÆ 
М х х о Р а й æ й æ н 
Кæдæм та фæтæхут æнкъардæй мæ сæрты? 
Кæдæм та фæхæссут уæ базыртыл сæрды? 
Къæвдайы æртæхтау уæ зарæг ныддихтæ. 
Уæ фæдыл æнкъардæй ныккастысты мигътæ. 
Æврæгътæн фæленк кæнут цадæг сæ рæзты, 
Тæригъæддаг мыртæ ызгъалут нæ фæзтыл. 
Мыййаг уæ кæд суры фыдкатай йæ разæй, 
Кæны уæм æртхъирæн йæ тызмæг æнгасæй. 
Кæуынау цы хъуысынц уæ зарæджы зæлтæ? 
Æви нын уæ балцæй нæ райы уæ зæрдæ? 
Уæдæ уæ цы суры æвæндонæй, мæргътæ, 
Уæ фæндаг кæдæм у рæхысау дыдæгътæй? 
Куыд ныууагътат иумæ уæ райгуырæн бæстæ? — 
Уæ ахстæттæ зайынц дзæгъæлæй уæ фæстæ. 
Мыййаг уæ хъызт зымæг кæд бафтыдта тасы. 
Кæд уый тыххæй афтæ æнкъард у уæ уасын. 
55 

Нæ зæххыл ма иу аз æркæнут уæ фысым, 
Кæддæра ма уазал æруæндид æрхъуызын. 
Зымæгæй цы ризут æмризæджы иумæ? 
Уæ кæцыйæн бахызт фыццаг тас йæ риумæ?.. 
Уæдæ нæ фæтæхут, нæ хъусут мæ дзырдтæм? 
Уæ раздзог йдо базыртæ батылдта цырддæр. 
Уый федта цъæх денджыз, уый фæндæгтæ зоны, 
Æмæ уæ ныфсджынæй йæ фæдыл фæхоны. 
Уæ балцæй уын нал ис ныртæккæ ыздæхæн, 
Цъæх арвмæ куыд нал ис ысхауа*н æртæхæн. 
Тæхут, уæдæ, мæргътæ, уæ фæндаг — уæхи бар. 
Уæ царды сымахæн зынаргъ у сæрибар. 
Æрмæст нын фæстсемæ æрхæссут нæ уалдзæг — 
Æнæ сымах хур дæр тæмæнтæ нæ калдзæн. 
1966 аз. 
56 

♦ ♦♦ 
Ирыстоны ис ахæм æгъдау рагæй: 
Æфсин ныууадздзæн бинонты дæр хъуагæй, 
Уæддæр йæ уазæг н’ацæудзæн хъæстагæй. 
Ирыстоны ис хорз æгъдæуттæ рагæй. 
1966 аз. 
57 

ГАГКАЙТЫ АЛИХАНЫ ЗАРÆГ 
Æнусон цъититæ нæ уæндынц Хъæриумæ — 
Дæрдтæй йæм фæлгæсынц. 
Мæ уарзон æмгæрттæ, ныззарæм, цæй, иумæ 
Хъæбатыр цæргæсыл! 
Къæхтысæр фæндагыл сæгуыт дæр фæллайы: 
Æрхуыссы ’мæ фесты. 
Гагкайты фæйнæгфарс йæ цæфтæ нымайы, 
Нымад ын нæ фесты. 
Нæ рагон хæхбæсты куы скæны ыстыр хъызт,— 
Уад ниуы ахъаззаг. 
Германы сау хæстæй йæ кады ном сыхъуыст, 
Йæхæдæг уым баззад. 
Бехъаны къуырфауы цы суадæтты цад и! 
Йæ сатæг мæм хъары. 
Хъайтары ингæныл цъæх кæрдæг æрзади, 
Сыгкъæвда йыл уары. 
Æнæрцæф æфсургъæн ехс дарын нæ хъæуы, 
Иæ ехс у йæ барæг. 
Цæссыгтæ нæ уарзта, ныууадзут уæ кæуын, 
Ныззарут ыл зарæг! 
1965 аз. — 
58 

МÆ СÆНТТÆ МÆ 
КУЫ АХОНЫНЦ СÆ ШÆДЫЛ... 
Æрвгæронмæ куы ныккæсын æдзынæг, 
Уæд фенын алкæд дардбæстаг бæлццæттæ. 
Уæндон — сæ уынд, хæцæнгарзæй — хæрзцæттæ. 
Æхсаргард, хъама, фатдæтты — сæ фæттæ. 
Цæхæртæ калынц саулохты цæфхæдтæ... 
Фæцæйбырсынц хъамбулуæраг алантæ, 
Фыдгулы нæмыг аздахынц сæ уартæй. 
Æртымбыл кæнынц се ’знæгты æгасæй 
Æмæ сæ марынц се ’гъатыр æнгасæй... 
Мæнæн дæр ног тых бацæуы мæ уæнгты, 
Цыдæр бардуаг мын ног æхсар фæдæтты. 
Куы ныххизын мæ рухс хъуыдыты арфмæ, 
Куы нымдзаст вæййын мигъты ’хсæнты арвмæ, 
Куы ныхситт кæны уаддымгæ мæ рæзты, 
Куы ’ртасынц зæхмæ тар хъæды бæлæстæ, 
Куы смидæг вæййы арвæрттывд мæ цæсты, 
Уæд бахауын æз цардамондыл хæсты... 
Уый нартæ райстой фат æмæ æрдын 
Æмæ хуыцæутты райдыдтой цæгьдын. 
Кæмæн хордтой æдзухдæр ард сæ номæй, 
Гъе уыдон ныхмæ сыстадысты ’ргомæй. 
Æз дæр æртхъирæн байдайын «хуыцаумæ» 
Æмæ уæлæрвтæм ауадзын зынг наутæ. 
59 

Æнусты ’хсæнты ку’ акæсын фæстæмæ, 
Куы ’рхæццæ вæййын нарты стыр бæстæмæ, 
Уæд фенын уыдон диссаг куывды бадгæ, 
Уæд фенын уыдон кафгæйæ гуыпп-хъазты. 
Сæ даргъ рæгъбадты гуймаг лæг нымад у, 
Сæ даргъ рæгъбадты ацæйаг у фарсты. 
Фæсфурд бæстæй сæм уазджытæ æрцыд. 
Æмæ кæнынц нæрæмон лæгтæн цыт... 
Æмгæрттæ мын зынаргъдæр вæййынц уæд, 
Ныфсджындæрæй æрбалæууын сæ разы. 
Мæ фыццаг сидт: «Æрдхорддзинад цæрæд!» 
Сæ кадæн æз ирон сыкъайæ нуазын. 
Мæ сæнттæ мæ куы ахонынц сæ фæдыл, 
Фыдæлты зарæг ку’ ацæгъды мæ фæндыр, 
Уæд цæстыты раз тохы быдыр сысты: 
Мæгуыр хъæздыгмæ мастисæг фæбырсы. 
«Аврорæйæ» Поленовы* цæхæртæ 
Нæ фыдызнæгтæн басудзынц сæ сæртæ. 
Ныккæлы туг сæрибар цардыл тохы, 
Ныккæлы туг сæрибар царды охыл, 
Сырх тырыса нæ ахауы æрмæст, 
Фæллойгæнæг домбай къух ыл фæхæст... 
Мæнæн вæййы уæлдай тынгдæр зынаргъ 
Гъе уыцы бонтæ мысгæйæ нæ цард. 
* Мичман Поленов — 1917 азы «Аврорæйæ» фыц 
цаг залп радта Зымæгон Галуаныл. 
60 

Мæ бæллицты куы абалц кæнын дардмæ, 
Нæ фæдонтæ — нæ цоты цоты цардмæ, 
Куы свæййы сом мæ уазæгуат, мæ фысым, 
Уæд мæм лæджы ныфсджын ныхас фæхъуысы: 
Фыдæх æмæ рæстдзинады ’хсæн карз тох 
Фæци æмæ фæуæлахиз рæстдзинад. 
Бæстыл æнхъæвзы цардуалдзæгау цинад, 
Фыдæлтæ нын сæрибарад афхастой. 
Æнусты тарæй не ’стыр бæллиц разынд. 
Зæххон дунейыл амондджын дуг хъазы. 
Уыдзæни диссаг адæймаджы фидæн: 
Нæ сомбоны раз ме ’стыр хæстæ фидын. 
1962 аз. 
61 

ЦАРД, МÆЛÆТ ÆМÆ МÆ ЗÆРДÆ’ 
Ахæм бон æрцæудзæни æнæмæнг: 
Хур ыскæсдзæн иу райсом æнæмæн. 
Дуне та фæкъаддæр уыдзæн иу лæг, 
Мæрдты ’хсæн кæцæй уыдзынæн иунæг! 
Афтæ вæййы алы хатт дæр, афтæ: 
Лæг фæцæры, стæй та зæххыл бафты. 
Ахæм рæстæг ралæудзæни искуы: 
Дзыллæ фынгтыл баддзысты мæ хисты. 
Иу аипп мæм нал ардзысты адæм, 
Нал уыдзæн кæрон мæ цыт, мæ кадæн... 
Афтæ вæййы алы хатт дæр царды: 
Скадджын кæнынц удæгæстæ марды. 
Ахæм сахат ралæудзæн æнæмæнг, 
Дун-дуне кæд баззайдзæн æнæмæн. 
Хъуысдзæн дардмæ сау марой нæ сыхæй, 
Иннæ ран та зардзысты æмдзыхæй. 
Афтæ вæййы алы хатт дæр, афтæ: 
Чи фæкæны хъарджытæ, чи кафгæ. 
Æз æууæндын, ахæм бон ыскæндзæн: 
Аскъуындзæн мæ хъуыдыты æхсæрдзæн. 
Фæлæ хурæн хъаздзæни йæ тæмæн, 
62 

Зилдзæн зæхх — æнусон у йæ сæмæн. 
Афтæ вæййы алы хатт дæр царды: 
Иунæг мыр нæ мынæг кæны зарды. 
Искуы мæ мæ уарзон адæм мардæй 
Рахæсдзысты уæлмæрдтæм æнкъардæй. 
Уым æнусмæ сау зæххы хъæбысы 
Талынг ингæн фестдзæни мæ фысым. 
Фæлæ, зон, уыдзæни ныфс мæ мæтæн: 
Сонт зæрдæ нæ басæтдзæн мæлæтæн,— 
Сонт зæрдæ та сыстдзæни мæ риуæй. 
Уый уæлдæр ыстæхдзæни Хъæриуæй. 
Уый мæ бæсты баззайдзæн уæлæуыл, 
Хъаздзæни сæууон æртæхау нæууыл, 
Рисдзæни мæ хъыг æмæ мæ масгыл, 
Зардзæни мæ рухс фæндтыл, мæ уарзтыл. 
1964 аз. 
63 

ХАЛОН ХАЛОН НАЛ У 
// а р о д и 
Рифмæ дзы нæй, ритм дзы нæй, 
хъуыды дзы нæй, фæлæ уæддæр 
æмдзæагæ у, зæгъгæ, чи дзуры, 
уыцы поэтты зарджытæй 
Мæгуыргуры сæрыхъуынтау 
Фæдæгъды пыхцыл къалиутæ 
Æддæг-мидæг ауадысты 
Æмæ фæлпарынц 
Адæймаджы зонд ныссуйтæ 
Кæныныл. 
Нæртон бæласы фатæнгæс цьуппыл 
Йæ фырты 
Фыртты 
Лæппутæ 
Дыууæфондзысса*дз азы размæ 
Дзæгъындзæг æмæ 
Хæлынбыпыры чызджыты кæмæн 
Ракуырдтой, ахæм дыууæбазырон 
Урсгуыбынæнгæс 
Нæлгоймаг халон 
Фæлвары, 
Уымæи дæр 
Дæлимонт1»1 
64 

Паддзахы 
Астæуккаг файнуст, дун-дунейыл 
Фьщцаг сыджыты мур куы 
Фæзынд 
Уæд, кæркдоны дуар, 
Сыфцæй ласгæйæ, 
Куыд хæрхæр фæкæны, 
Ахæм 
Хъæлæс кæй радта 
Æмæ уый дæр 
Дунейы рæсугъддæр 
Зарæггæнджытæй иу кæй у, 
Уый равдисыныл. 
Иæ сау хъæлæс 
Куы фегом 
Вæййы, 
Уæд дзы 
Сау мыртæ, 
Кæрæдзийы къухтыл 
Æхсæзгай 
Æнгуылдзтæй хæцгæйæ, 
Æрдæгарæзт фатау 
Атæхынц, 
Зæххыл цалырдæм атæхæн ис, 
Уымæй дыууадæс 
Æмæ æрдæг хатты 
Фылдæрырдæм. 
Æз уыцы халонмæ кæсын 
Æмæ йæм фырхæлæгæй 
Мæ уæллаг былы 
Цъæрттæ мæ бинаг 
Æфсæры сызгъæринцъар 
5 Ракæндзыиæи дыи мæ зпрæг 65 

Дæндæгтæй хæрын. 
Ныууасынмæ куы фæхъавы, 
Уæд цыма, йæ алыварс 
Цы уæлдæф вæййы, 
Уый дун-дунейы рæуджытæй 
Уыцы-иу улæфт æрбакæны, 
Уыйау йæ къубалæнгæс къубал 
Иуырдæм 
Хуымон галты сæрбосау азилы 
Æмæ йæ галиу зæвæты 
Рахиз нуары 
Кæройнаг дадзин 
Тыхы фæстаг иуæджы онг, 
ГЭС-æй телтыл 
Электрон тых 
Цырагъмæ 
Куыд цыппæрвадæй атæхы, 
Афтæ цæстыфæныкъуылдмæ 
Маргъы хъæл-хъæладжы смидæг вæййы. 
Хъуысы халоны зарын. 
(Иуæй-иутæ та йæ хъарæг фæхонынц!) 
Æнахуыр хъæлæсы мыртæ 
Галбындзы цæссыгау 
Лæдæрсынц 
Фæдæгъды сыфтæртыл, 
Зинты цырыхъгæнæджы 
Иигæнмæ хауæгау. 
Нæвæндонæй ныттæдзынц 
Бæласы уидæгтыл 
66 

Æмæ та хьуытаз хьæлачджын маргъ 
Æрвон ракетæйы 
Цырагъсудзæны æнгæс буарæй 
Ноджы тынгдæр базмæлын кæны 
Сæртæг къалиу... 
Зары халон. 
Йæ хъæлæс, 
Уæлдæфы арæнтæ, 
Ихсæттæг науы 
Бырынкъæй лыггæнæгау, 
Фæндæгтæ лæгæрды йæ мæлæтмæ. 
Тых ын кæм нал 
Фæфаг кæны, 
Уым йæ зонгуытыл ламазгæнæгау 
Æрлæууы 
Æмæ, дзæнæты бæлонау, 
йæ уды быцъынæг цыппар æмхуызон 
Карстæй дондыппыр æврагъыл авæры. 
Нæ сæтты 
Хъуытаз хъæлæсджын маргъы ныфс 
Æмæ та ног тыхтимæ 
Ныйилæлæй кæны арвы быдырты. 
Зары халон... 
Нæ, фæрæдыдтæн. 
Уый булæмаргъ у. 
Кæд æй ныр нæма æмбарут, уæд 
Уым халон аххосджыи нæу. 
Уæхæдæг 
Стут 
67 

Азымджын!! 
Мин азы 
Фæстæ йæ 
Бамбардзыстут!!! 
1967 аз. 
68 

ДÆЛÆМÆДЗЫДГÆНÆГ НОМ 
П а р о 0 и 
«Æхсар... О, 1/ыцы стыр номы уæззау хæс 
Бæр:юн()<)æр рæлып \шл ииуагъта мæн...» 
Чеджемты Æхсар. 
Ма^хицæн алка4д æз кæнын тæригъæд, 
Фæлæ мæхицæн баххуыс нæу мæ бон. 
Мæ номæвæрæг сау бонтæ фæфидæд, 
Сæрддон æнтæфы макуы ссарæд дон. 
Хæдзархæлд мæ куы бакодта фыд-зæрдæ, 
Мæ рæзæнтæ мын байста уый рæстæй. 
Æндзæвынц арвыл ме ’мгæрттæн сæ сæртæ, 
Æз та дæлæуæз баруадтæн мæстæй. 
Мæнæн мæ уд уæззау номы бын бампылд 
Æмæ хъысмæтæй иудадзыгдæр — над. 
Нæ мæм зыны дзæбидырты хъазт саппыл, 
Нæ уынын хурбон арвы цъæх тыгъдад. 
Мæ хæлæрттæ, мæ иузæрдион адæм, 
Чеджемты хуызæн ма ’руадзут рæдыд: 
Куы та расидат буц ноггуырды кадæн, 
Куы та райхалат уарзон нæмтты быд, 
69 

Уæд-иу уæ фырты бахизут Æхсарæй, 
Уæд-иу уæ фыртыл сæвæрут Тæппуд, 
Цæмæй цæуа æмгæрттимæ æмбарæй, 
Цæмæй ысуа къæдзæхыйас лæппу. 
1965 аз. 
70 

МÆРГЪТЫ БАЗАР 
«Цыма тарст цъ и у а у дзалайæ стæхдзæн...» 
«Мæ сæрты милтæ атахтысты мар гъ а у...» 
«Фæдисы хъæрмæ сау цæ р гæ с ау тахт...» 
«Цыма бæ л она у доны былмæ ’ртахтæ...» 
æмæ афтæ дарддæр. 
Джыккайты Шамил, 
Мæргътæй байдзаг кодта бæстæ, 
Цъиуты базар фестад хъæу, 
Фæлæ утæппæт хъæлæстæй 
Иу дæр булæмаргъы нæу! 
1965 аз. 
71 

ИÆ КÆУЫНДЗÆГ ШÆКЪÆРТТ 
«Иугай арв йæ цæ с с ыгт æ ызгъалы...» 
«Куыствæллад къухтыл цæ с т ысы г ызгъæлдта...у 
«Сырдонимæ мæ цæ с ты с ы г ызгъæлдтон...» 
«Иæ ц æ с сыгт æ цæмæн ызгъалы уарди?...» 
æмæ афтæ дарддæр. 
Джыккайты Шамил. 
Ныккæуынц хæкъуырццæй йæ рæнхъытæ иумæ, 
Ставд цæссыг калынц кæрæдзийы мардыл: 
Нæ разынди царды ныфс уыдонæй иумæ, 
Æнхъæвзы сæ сау марой уый тыххæй дардыл. 
1966 аз. 
72 

ЧИНЫДЖЫ ИС: 
Ирыстонæн цы фæуыдзынæн хорзæй? 
Уалдзыгон зарæг 
«Уæлладжыргом...» 
«Æнæбæрæгæй фесæфти уæ дарæг...» 
Арвы дуар фегом... 
Хъазты 
Æхсæрдзæн æмæ мæ зæрдæ 
Мæ рагуалдзæг, мæ царды хуыздæр азтæ.. 
«Æрцахсы мах зымæгон æхсæв уазал...» 
«Рæсугъддзинад уындæн нæ хæлы...» 
Бындз мыдагурæг кæд тæхы... 
«Хъус, æмгар...» 
Усгуры катай 
«Нæуæгуард митыл...» 
Ирон æгъдау 
«Æрцыдтæн та мæ уарзон хъæумæ...» 
Хæдтæхæджы 
«Арвы бæхæн мæй — йæ сæфтæг...» 
«Йæхи фыдгой кæд ракæидзæн мæнгард!..» 
Нæ сыхы сывæллæттæн 
«Нæ йæ хъæуы...» 
Зымæджы æгас цу, уалдзæг!.. 
Мæнæн дæр сымахимæ хъуысид мæ зарын.. 
Фыдсыл 
73 

40 
41 | 
42 
45 
46 
47 ’ 
48 
49 
52 
54 
55 
57 
58 
59 
62 
64 1 
69 
71 
72 
Æртæх 
1 Æмбалы мæлæт 
’ Мæ пвгъуыд бонты цардæгас æвдисæн 
| Фæндæгтæ, фæндæгтæ 
«Мадæн байста сонт нæмыг йæ фырты...» 
Фæткъуы æмæ калм 
«Цы пайда у...» 
Ефсы обау 
Хæлæрттæ 
«Хуры тынтæй бафсæстысты...» 
Тæхынц хърпхъуппытæ 
«Ирыстоны ис ахæ^м æгъдау...» 
Гагкайты Алиханы зарæг 
Мæ сæнттæ мæкуыахонынц сæ фæдыл... 
Цард, мæлæт æмæ мæ зæрдæ 
1 Халои халоп нал у 
Дæлæмæдзыдгæнæг ном 
1 Мæргъты базар 
йæ кæуындзæг фæкъæртт 
(^) 

Музафер Созырикоевич Дзасохов 
ПЕСНЮ Я ТЕБЕ СПОЮ 
Редакшор Б, А. Муртазов 
Художник И. Тиби лов 
Художественный редактор 
X. Т. Сабанов 
Технический редактор 
С, X. Гутиева 
Корректоры М. Б, Савкуева, 
В. Т. Дзод зикова 

Сдано в набор 28-XII-1967 г. Подписано к пе- 
чати 25-1V-1968 г. Формат бумаги 60Х90'/з2- 
Усл. п. л. 2,37. Учетно-изд. листов 1,65. За- 
каз J» 75. Тираж 2000. Изд. J* 137. ЕЙ 00778. 
Цена 19 к. 
Книжное издательство Управления по печати 
при Совете Министров СО АССР, г. Орджо- 
никидзе, ул. Димитрова, 2. Книжная типо- 
графия Управления по печати при Совете 
Министров СО АССР, г. Орджоникидзе, ул. 
Тельмана, 16. 
7-4-3 
54—68 М 

Аргъ 19 кап. 


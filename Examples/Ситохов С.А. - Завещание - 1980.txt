СИТОХАТЫ САЛАМДЖЕРИ 
ФÆДЗÆХСТ 
ÆМДЗÆВГÆТÆ 
ЧИНЫГУАДЗÆН «ИР» 
ОРДЖОНИКИДЗЕ * 1980 

840сет 
С(Осет) 
С-54 
Ситохаты С. 
С-54 Фæдзæхст: Æмдз.— Орджони- 
кидзе: Ир, 1980.—47 ф. 
Снтохов С. А. 
Завещание. 
70403-66 840 
г> 35—80 мисег 
М131(03)-80 С(Осет) 
© Издательство «Ир», 1980 

ЦЫРÆГЪТÆ 
Адæм — цырæгътæ: сæ хуыздæртыл зарын. 
Иутæ фæрухс кæнынц тыигдæр. 
Иннæты рухсмæ нæ атайы талынг, 
Не ссудзынц науæд æппындæр. 
Адæм — цырæгътæ: нæ сыи ис нымæц дæр. 
Басудзынц иутæ кæронмæ. 
Иннæты ’рфу кæны чидæр кæцæйдæр. 
Гъей-джиди, ма ахуысс бонмæ! 
ÆМБАЛМÆ 
Дæуæн, æмбал, мæ хæдзары дуар — гом... 
Мæ фыд мæ ууыл ахуыр кодта рагæй. 
Дзырдта-иу мын: кæрдзын, цæхх дæттын зон, 
Фæуадз, дам-иу, фæлтау дæхи дæр хъуагæй. 
Миййаг, дыл цард куы ’руадза тынг йæ уæз,— 
Фæзын-иу мæм„ кæсдзынæн дæм æнхъæлмæ. 
Мæ фæстаг хæдон раласдзынæн æз, 
Мæхи къухтæй йæ скæндзынæн дæ уæлæ. 
3 

Нæ ныууадзын куывды мæ цинæй фаг, 
Фæстæмæ дзы æрбахæссын нæхимæ. 
Куы фæзынай, гъеуæд, зæгъын, миййаг, 
Куы нæ сфаг уа мæ мидбылхудт дæуимæ. 
ХУРЫ БЫНТЫ 
Æнцойдзинад, дæ фæлмæн къухтæм уацар 
Кæйдæртау æз нæ ратдзынæн мæхи. 
Дæ хъæбысы чысыл адæм нæ ацард, 
Фæлæ сæ фæд цы ран баззад? Кæм и? 
Æз дæр дæумæ нæ федтаин фыдфынтæ, 
Фæлæ нæ хъæуы ахæм амонд мæн, 
Мæ армы дзыхъхъы миты рог тъыфылтау 
Æнæнхъæлæджы чи ’рбада мæнæн. 
Хъайтар ныфс, бауадз зæрдæтæм дæ уьптæн, 
Кæддæра чи куыд равдисид йæхи! 
Фæраст та дæн æз хуры бынты уырдæм, 
Зындзинæдты тыхджын гуырæн кæм и. 
ФÆДЗÆХСТ 
Амæлынц фæндæгтæ уымæн, 
Æмæ сыл нал вæййы змæлд. 
Уыдоны райгас кæнынæн 
Иунæг бæлццон дæр æгъгъæд. 
4 

Зæнгтæн нæй исæн сæ бартæй. 
Райдайы къахдзæфтæй цард. 
Хъус-ма, сыхагмæ куы бафтай,— 
Хъахъхъæн дæ хæдзары кад. 
Фендджын адæмæн сæ исбон 
Цæстыты арфы — æфснайд. 
Горæтмæ ку’ афтай, уæд-иу сæм 
Хъахъхъæн дæ хъæубæсты кад. 
Фæндæгтæ — хонынц нæ дардмæ. 
Цас рыг сæ сæрмæ ыскалд! 
Бафтыдтæ ’ндæр паддзахадмæ,— 
Хъахъхъæн дæ бæстæйы кад. 
ЙÆ МИДБЫЛХУДТ КÆМÆН 
РАУАД ХУЫЗДÆР 
Зæххыл фыццагдæр чи базыдта дзурын, 
Йæ мидбылхудт кæмæн рауад хуыздæр, 
Кæй бон баци æмбалы хъыг фæсурын, 
Фæндаггонæк ныфс чи радта фылдæр, 
Æз уыдонæн сæ ингæнтæ куы ссарин, 
Ныллæууин сын зыбыты лæвар гæс. 
Ныууæй кæнин мæ ис æмæ ныссадзин 
Сæ алкæмæн дæр номарæн цырт æз. 
5 

АВДÆН 
Цасфæнды дæр уæнт дæ ис, дæ бон, 
Суанг ма скæн сызгъæринæй дæ фынг дæр, 
Гъе, фæлæ дæм авдæн нæй, уæд зон: 
Ды кæй дæ мæгуыргурæй мæгуырдæр. 
Дзурынц рагæй: «Авдæн тулы, ’рмæст 
Иу ранмæ дæр уый хæццæ нæ кæны». 
Уæдæ ма йæм дар лæмбынæг цæст: 
Уый -фæтæхы стыр сæнтты гуылфæны... 
Фæзилæны афæлдæхы хатт... 
Сывæллон йæ цæссыгтæ куы ’руадзы, 
Бафсады йæ урс æхсырæй мад, 
Æмæ та йæ араст кæны балцы. 
Цасфæнды дæр уæнт дæ ис, дæ бон, 
Суанг ма скæн сызгъæринæй дæ фынг дæр, 
Гъе, фæлæ дæм авдæн нæй, уæд зон: 
Ды кæй дæ мæгуыргурæй мæгуырдæр. 
РУХС 
Фыстон та мæ хъуыдытæ дысон... 
Гъе, стæй дын фæсахсæвæр раст, 
Нæ зонын, нæ зонын, цæй æфсон, 
Мæ цырахъ æрхуыссыд æваст. 
6 

Нæ бахъынцъым кодтон, уæддæр ма 
Мæ хæдзары кусæн уыди. 
Мæ гом рудзынгыл мæм цæхгæрмæ 
Мæ сыхаджы рухсæй цыди. 
ХÆРЗБОНТÆ УТ 
Зæгъын дын æз: «Хæрзбон!», «Хæрзбон!» 
Мæ гыццыл къæс, мæ хæдзар. 
Æрцардтæн ног агъуысты знон. 
Куыд хъарм, куыд райдзаст у, æвæдза! 
Хæрзбон, лæгуæрдон, цæй, ды дæр. 
Æгъгъæд у... Бирæ дæ фæластой. 
Кæнынц хæдтулгæтæ фылдæр, 
Дæ фæндæгтæ дын байстой. 
Хæрзбонтæ ут сымах дæр, цæй, 
Хæдбынтæ, цухъхъатæ, куырæттæ! 
Фæдардтой уæ нырмæ фæрнæй 
Ирæттæ, саргъылгуырд ирæттæ. 
Ызгъоры рæстæг... Фендæр дуг. 
Уынын æй æз æхсæвæй-бонæй. 
Æрмæст нæ ивы, нæ мæ туг,— 
Æнустæм баззайдзæн иронæй. 
7 

ÆНХЪÆЛ УЫДТÆН... 
Нæ мæм æрхауди рог хæссинаг цардæй... 
Мæ уаргъæй айстой ме ’мбæлттæ... Фæкъаддæр. 
Мæ развæндагмæ нал кастæн æнкъардæй, 
Æнхъæл уыдтæн: гъеныр цæудзынæн тагъддæр. 
Фæлæ уæлæмæ риуæй катай не схылд... 
Мæ къахы айст нæ аивта æппындæр. 
Мæ уаргъ дзæвгар фæрогдæр, фæлæ уый хыгъд 
Фæдæн мæхæдæг та уæзбындæр. 
БÆЛАСÆН РИССЫ ЙÆ ЦЪÆХ ЦОНГ 
Агъуысты рæбын лæууы 
Рæсугъд зæнгыл 
Цъæхдзыкку фæткъуыбæлас. 
Рудзынджы авгмæ æххæссыди фарон 
Йæ лæгъз цæнгтæй иу. 
Хæдзары хицау-иу сæрды 
Æхсызгонæн байтыгъта рудзынг. 
Къабуз-иу 
Базынди 
Мидæмæ 
Фондз сæрдыгон фæткъуыимæ. 
Цыма æмбаргæ уыд бæлас, 
Æмæ йæ хицауæн 
Зæгъынмæ хъавыди афтæ: 
«Мæнæ дын мæ лæвæрттæ, 
8 

Айс сæ». 
Иубон цæттæ стыр фæткъуытæ 
Хæдзары хицау æртыдта, 
Æмæ рахгæдта рудзынг. 
Гъе, фæлæ бæласы къалиу 
Йæ фыццаджы ахуырæй 
Агуырдта 
Мидæмæ,— 
Уатмæ 
Фæндаг. 
Рудзынджы авгыл-иу , 
Хафта йæхи 
Дымгæ бон, 
Дымгæ ’хсæв. 
Ох-хай-гъе!.. 
Иу хатт фæсуцца ис лæг... 
Фæрæтæй атæхын кодта 
Йæ астæуыл къабуз. 
Ныр бæлас , 
Æнкъардæй, 
Æрхуымæй лæууы. 
Катай кæны. 
Риссы йæ цъæх цонг. 
ДИС КÆНЫН 
Куы нæма тасыд фаг 
Хъуыды зæгъынмæ адæймаджы ’ 
Уæддæр-иу адæм къух, ыстæй 

Сæры тылдæй . 
Сæ кæрæдзийы бамбæрстой дзæбæх, 
Æмæ-иу с’ астæу 
Не ’рцыди фыдæх. 
Ныр та? 
№з дис кæнын æдзух: 
Æвзагæй не стæм цух, 
Нæ бон æргом зæгъын у алцы дæр. 
Фæлæ ма хатт уæддæр 
Йæ бамбарæм кæрæдзи фаг. 
Æмæ та не ’хсæн 
Нал вæййы фæндаг. 
МÆ СУСÆГДЗИНАД 
Æсхæцæд мемæ не знæгты фыддæр, 
Куыдфæнды мæ цæвæд æмæ æхсæд. 
Нæ бакомдзынæн æз сæттын уæддæр, 
Йæхимæ мæ нæ айсдзæни мæлæт. 
Мæ сусæгдзинад ахæм у мæнæн: 
ДОæ уды къæртт — нæ хæхты и æвæрд. 
Фæхицæн кæн, гъе, уыцы хæхтæй мæн, 
Æмæ мæ цард фæуыдзынæн гъеуæд. 
N 
НЕ ’ВЗОНГДЗИНАД 
Нс ’взонгдзииад — махæн пурти. 
Зæххыл æй æрцæв чысыл дæр, 
10 

Æмæ Сысхъиудзæн уæлæмæ 
Иу-дыууæ ахæмы тынгдæр. 
О, фæлæ йæ дымст куы ссæуы,— 
Пурти нал вæййы йæхи йас. 
Уæд æнцъылд зæронд адæймаг 
Сысты, ехх, мæ цæстыты раз. 
Æмæ мæ æрфæнды, тагъддæр 
Уыцы пурти дымст куы ’рцæуид, 
Æмæ та фыццагау зæххæй 
Рог ысхъиуд хæрдмæ куы кæнид. 
СЫЛГОЙМАДЖЫ ФÆНДАГ 
Сылгоймагæн йæ фæндаг уыд цыбыр; 
Æххæссыд уынгмæ, уыгæрдæимæ, донмæ... 
Фæлæ-иу арæх ууыл дæр, мæгуыр, 
Нæ ахæццæ ис афоныл кæронмæ. 
Уæд махмæ, Иры, ахæм æгъдау уыд: 
Нæлгоймаг-иу куы фæзынди æввахсæй, 
Сылгоймаг-иу уæд йе ’рцыдмæ лæууыд; 
Нæ-иу ын уыди ахизæн йæ разæй. 
Йæ куыстмæ тагъд куы кодтаид, уæддæр, 
Уæззау уаргъ-иу куы хастаид, уæддæр, 
Фæллад, рынчын куы уыдаид, уæддæр, 
Сæ бæстыхай куы сыгъдаид, уæддæр. 
11 

Сыг.оймагмæ ыстыр бартæ ис ныр, 
Куырмæлхынцъытæй нал хæссы йæ фæндтæ. 
Кæннод йæ фæндаг! Нал у уый цыбыр, 
Æххæссы дардмæ, дунейы кæрæттæм. 
ФЫСТ ФÆНДАГГÆРОН ДУРЫЛ 
Фæндараст, бæлццон! Нал цæуæм дæ фæстæ. 
Дæ фæндаг-иу бæмбæгау уæд фæлмæн. 
Рæстæгмæ уым æцæгæлæтты бæстæ 
Ысуыд^æни дæ цæрæнуат дæуæн. 
Дæу уарзынæй нæ зæрдæтæ сты се дзаг, 
Фæлæ дæ зæрдыл иу хъуыддаг лæууæд: 
«Куы ферох кæнай не ’гъдæуттæ ’мæ не ’взаг, 
Фæстæмæ-иу нæм мауал æрцу уæд». 
ÆНУСОН ЗАРÆГ 
Нæ хъæутæ, горæттæ ’мæ фæзтæй 
Кæм федта адæймаг рæсугъддæр?! 
Æцусон зарæг у нæ бæстæ, 
Ыскодтой йæ зынгзæрдæ удтæ. 
Куы сисай зарæгæн йæ дзырдтæй, 
Уæддæр ма йын уыдзæн ныззарæн. 
О, фæлæ уыцы зарæг!.. Уымæй 
Æппындæр ницы нс æппарæн. 
12 

НЫХАС ИУ СОЛИСТИМÆ 
Хизыс зарджыты æфцæгмæ... 
Хорз хоныс дæ куыст. 
Фæлæ радтой дын æрæгмæ 
Айфыццаг дæ мызд. 
Æмæ концертмæ фыдæнæн 
Нал фæзындтæ, нал. 
Адæмæн сæ цин нызгъæлæн, 
Залы хъыг ысмал. 
О, фæтары уай, фæтары! 
Цас домыс? Ныббар... 
Уæдæ булæмæргъ куыд зары 
Алыбон лæвар? 
ÆВЗОНГ ХЪÆБАТЫР 
Алыгъди сæхицæй хæстмæ 
Иу къаннæг лæппу. 
Салдæттæ-иу бахудтысты: 
Уый та, дам, кæй у? 
Загътой-иу ын сагъæсхуызæй: 
«Гъей, фæцу хъæмæ... 
Хæст хæст у, хъæлæй хъазæгау 
Ма кæсæд дæумæ». 
13 

Фæлæ не сразы и лæппу, 
Н’ аивта йæ фæнд. 
Æмæ командир уæд загъта: 
«Гъсмæ немæ уæд». 
Лæппуйы хæстон дарæсæй 
Сивтонг кæнын хъуыд. 
Фæлæ ротæйы хæдон дæр 
Уый аккаг нæ уыд. 
Командир æм уæд фæдзырдта: 
«Ницы нæм и ’мбæхст. 
Скæн цы и... ысбæздзысты дын. 
Тагъддæр рæз æрмæст. 
Фæлæ иу карз хæсты лæппу 
Знаджы нæмыгæй фæмард. 
Нал сырæзти, нал, йæхæдæг. 
Сырæзт ма æрмæст йæ кад. 
БАЗАРЫ 
Хъуысти, хъуысти иу тæрхæджы цурæй: 
«Чи балхæндзæн?! Уæй кæнын æвзаг!» 
Сæмбырд сты бындзытæ йæ сæрмæ, 
Уыцы ’взагмæ агуырдтой фæндаг. 
Нозтджын лæг æй айхъуыста, фæджих и. 
Сæр зылди, зылди, цыма уыд цалх. 
14 

— Хорз æвзаг у! Рацу-ма хæстæгдæр! 
У хæрз аслам, сомы ’рдæг — йæ аргъ! 
Нозтджын лæг йæ сæр нынкъуыста исдуг. 
Æмæ ацыд уырдыгæй кæугæ. 
Базарæй та хъуысти, хъуыст фыццагау: , 
«Уæй кæнын æвзаг! Кæй хъæуы кæ?!» 
ЗÆХХ ТÆППУДЫ НЕ ’ЛВАСЫ ЙÆХИМÆ 
Байтыгътой та арвы дуæрттæ 
Абон райсом космонавттæ, 
Æмæ стъалыджын бæрзæндтæм 
Тагъд-тагъд аскъæрдтой сæ наутæ. 
Нæу сын, нæу тæссаг æппындæр; 
Раздæхдзысты нæм цытимæ. 
Сахьгуырдты кæцæйфæнды дæр 
Зæхх æрæлвасдзæн йæхимæ. 
ПАБЛО НЕРУДА 
Æлгъыст куы фæуид уыцы низ, æлгъыст! 
Кæд дæм æнкъард, тыхст заманы цы фæзынд! 
Хъæр ма дæм кодта Чили: «Пабло, сыст! 
Мæхи бар нал у ме сныхас, мæ фæзылд! 
15 

Мæнгардæй мæ нæ инæлæрттæ ’хсынц... 
Цы ма кæнон?! Ыстыр æххуыс мæ бахъуыд. 
Æд салдæттæ Сантьягомæ бырсынц... 
Фæмард мæ Альенде, мæ сахъгуырд!..» 
Ыстыхстæ ды... Дæу рабадын фæндыд, 
Куы фæзындаис Чилийæн йæ хъæрмæ... 
Фæлæ дæ низ æнæхъару нæ уыд: 
Ныххæцыди дыл сынтæгмæ фæстæмæ. 
Гуымиры хунтæ тарст дæуæй уæддæр, 
Фæллойгæнджытæн чи дæ, уый æмбæрста. 
Йæ салдæттæ — хъæддаг сырдтæй фыддæр... 
Дæ хæдзарыл æртыхстысты æд гæрзтæ. 
О, цас ыскодтай зонгæтæ нырмæ! 
Æркуывтой-иу дæуæн ныллæг сæ сæртæй. 
Ныр хунтæ уыдон нал уадзы дæумæ 
Рынчынфæрсæг дæр: суры сæ дæ кæртæй. 
Мæстæй дæ цард фæцыбырдæр... Фæлæ... 
Ызнаг уæддæр нæ баулæфдзæн ахсæв. 
Дæ бæсты йемæ тох кæнынц ныр дæр 
Дæ хъуыдытæ: нæй уыдонæн æрцахсæн. 
ЧИЛИЙАГ ЦÆУГÆДОН 
МАПОЧОЙЫ МАСТ 
— О Мапочо, о Мапочо, 
Тынг æнкъардхуыз дæ. , 
—: Уæдæ мын цы кæнын кæныс? 
Ласын æз мæрдтæ, 
16 

— О Мапочо, о Мапочо, 
Æмæ чи сты, чи? 
— Чи куы зæгъай, уæд мæ Чили 
Царæфтыд фæци. 
Й’ адæм арæзтой хуыздæр цард. 
Уыд ыстыр сæ ныфс. 
Бæстæ бахъæлдзæг, ысхудти... 
Аивта йæ хуыз. 
Бонджынтæ ’мæ инæлæртты 
Бауагъта уый мæт, 
Æмæ адæмæн сæ ныхмæ 
Сарæзтой фыдвæнд. 
Байстой хицаудзинад иууыл , 
Салдæтты фæрцы. 
Марынц бæстæйы хуыздæрты. 
Туджы зæхх мæцы. 
Калынц сын мæнмæ сæ мæрдтæ... 
Нал сын и кæрон. 
Афтæмæй мыл аивгъуыйы 
Маройгæнгæ бон. 
Алчи агуры йæ марды 
Ниугæ ’мæ кæугæ. 
Арæх сæ мæ былгæрæтты 
Феиын ам лæугæ. 
2 Фадзæхст 
17 

Мæн уырны, æнæмæнг Чили 
Атондзæн йæ баст... 
Джауыр ннæлæрттæй адæм 
Райсдзысты сæ маст. 
Нал абухин æз фырмæстæй, 
Нал уаин ызнæт, 
Пиночеты марды фурдмæ 
Ку ’аласин, гъе, уæд. 
ЧИЛИЙАГ САЛДАТМÆ 
Чысылæй-иу куы асайдта дæу исчи, 
Уæд-иу æм кастæ алыбон мæстджынæй. 
Уæд ныр дæ маст куыннæ раивылд, Пинчи? 
Инæлар дæ куы афæлывта стырæй. 
Дзырдта дын: «Райсом фссæфдзæн нæ бæстæ... 
Цæуы, цæуы æвирхъауы фыдранмæ... 
Æррæвдз кæн, салдат, тагъддæр, цæй, дæ гæрзтæ... 
Нæ хицауады раппарæм мах хъуамæ...» 
Æмæ ды дæр фæцагайдтай йæ фæдыл... 
Æхсыс... Дæ сæрмæ тар фæздæг ысбады... 
Дæ нæмыг сæмбæлд де ’мбалæи йæ фыдыл, 
Гъеуый та абон амардта дæ мады. 
О, уыдон та куы арæзтой рæсугъд цард... 
Альендейæ уыдысты бузныг, райгонД.., 
18 

Фæсайдта дæ дæ инæлар, дæ хицау... 
Æнцонæй дыл фæуæлахиз йæ сау зонд. 
Ныр фембæлДыстут де ’мбалимæ иумæ... 
Кæнут ныхæстæ: хорз, дам, сарæхст нс ’фсад... 
Нæма зоны, иæма зоны уæ иу дæр: 
Кæрæдзийы ныййарджмты кæй фехстат. 
РÆДЫД 
О, уыцы ног рæдыд райсом 
Æлгъыст куы фæуид, уастæн. 
Æз уæд æнæ ’рхъуыдыйæ 
Суадоны былтыл 
Мæ уарзты кæронмæ 
Цæмæндæр фæраст дæн. 
Æмæ куыддæр æгъдауæй 
Бафтыдтæи 
Æндæр лæппумæ. 
Уый мыи загъта «æгасцуай!» 
Стæй йæ армы дзыхъхъæй 
Систа хуры тын 
Æмæ йæ сæвæрдта 
Мæ сау дзыккуйыл. 
Уым æрвхуыз дидинты астæу 
Арвыстам мæйрухс æхсæв. 
Ыстæй бамбæрстон 
Мæ сонт рæдыд. 
1 9 

Æмæ атындзыдтон 
Уырдыгæй, 
Мæй куы аныгуылд, 
Бон йæ цъæхтæ 
Куы ’мбырд кодта, уæд. 
О, ныббар мын! 
Бауадз мæ 
Дæ уарзты арфмæ фæстæмæ. 
* * * 
Ам, уарзты арæныл 
Саст ныфсимæ 
Кæдмæ лæудзынæн иунæгæй? 
Ноджыдæр мæнæ 
Æрбацыд тыхджын къæвда! 
Спыхцыл кодта 
Дымгæ мæ дзыккутæ. 
Ды цы риутæ уарзтай, уыдоныл 
Уазал дон фæтагъди. 
ЫÆ ЗÆРДÆ РАДТОН... 
Нæ фыррæдауæй арæх мах фæчиуæм. 
Нæ мидбылхудт дæр нал вæййы цыбыр. 
Мæ зæрдæ радтон а уалдзæджы иуæн 
Æмæ цæрын æнæ зæрдæйæ ныр. 
10 

Страницы 21 и 22 
отсутствуют. 

Ыскодта та дзæбæх рæстæг ызнон, 
Фæстаг мигъы цъупп арзы къусы айсæфт. 
Мæхинымæры цингæигæ дзырдтон: 
«О, фендзынæн та ме стъалыйы ахсæв!» 
Фæлæ куы скастæн арвмæ, уæд æваст 
Фæцавддурау дæн. Цъус ма хъуыд — æрхауон... 
Хæстæгдæрæй æндæр стъалы скаст... 
Кæй ныфсæй цардтæн, бакодта уый й’ аууон. 
ЧЫЗДЖЫ КАТАЯ 
Нал мыл хæцы хуыссæг, 
Никуал федтон даргъ фын. 
Иу лæппу ыссардта 
Мæн йæ уарзты арфы. 
Цыма уыд зынаргъдæр 
Уыцы бон æнусæй. 
Цъитидон дзы нуæзтон 
Дидинæджы къускæй, 
Тулдз бæласы цъуппыл 
Уым нæ тæккæ сæрмæ 
Зарыди тъæллакгæй 
Булæмæргъ изæрмæ. 
Ардæм мæ нæхимæ 
Нал хастой мæ къæхтæ. 
Цæстытыл ма уайынц 
Нарæг къахвæндæгтæ!.. 
23 

О, уæдæ куыд зын у 
Нудæс азы кары! 
Уый къæвда нæ рацыд,— 
Сагъæстæ мыл уары. , 
АХÆМ У МÆ ТУДЖЫ АХАСТ 
Циу, чызгай, мæ цард æнæ дæу? 
Зæрдæ сагъæстыл фæхæст. 
Фæлæ уæрджытыл дæ разы 
Никуы ’рлæудзынæн æрмæст. 
Ихыл дын æрзаин кæнин 
Дидинджытæ, о мæ цæст. 
Фæлæ уæрджытыл дæ разы 
Никуы ’рлæудзынæи æрмæст. 
Фестдзынæн æз арт, цæмæй-иу 
> Хъызт бон ма уай ды æргъæвст. 
Фæлæ уæрджытыл дæ разы 
Никуы ’рлæудзынæн æрмæст. 
Хид дын доиы сæрты фестин. 
Æз нæ зæгъин: «Дæн фæлмæст...» 
Фæлæ уæрджытыл дæ разы 
Никуы ’рлæудзынæн æрмæст. 

Зæгъ: «Ыссар мæлæт мæ бæсты»,— 
Зон, уыдзæн дæ дзырд æххæст. 
Фæлæ уæрджытыл дæ разы 
Никуы ’рлæудзынæн æрмæст. , 
ÆВЗÆР СЫХÆГТÆ 
Тæхудиаг уæд, сыхæгтæ хорз кæмæн и!.. 
Æз та? Мæнæн, æвæццæгæн, кæлæн и. 
Мæ сыхæгтæ æрбахыл вæййынц уайтагъд. 
Сæ хъæлæба та знон мæ сæрты атахт. 
Фæиргъæвтон сæ, нал уыдтæн ахъаззаг, 
Кæмæдæр сæ мæ хæдоны дыс баззад. 
Кæсынц нырма сæ кæрæдзимæ тигъмæ. 
Сæ куитæ та æрвылбон хъазынц иумæ. 
ФÆРАСЫГ СТЫ 
Фæбадтысты сæм райсомæй изæрмæ; 
Уæддæр нæ загъта фысым: «нозт нæм нал ис». 
Тамакойы хъыхъхъаг фæздæг сæ сæрмæ 
Хуынд адæмæн цъæхбын мигъау ысбадтис. 
25 

Фæрасыг сты: дзйг нуазæнтæ языхтæм 
Сæ иугай къухтæй нал фæрæзтой сисын. 
Æппын æрæджиау рахызтысты тыргътæм... 
Иыддæвдæг сты иу-цалдæрæй сисыл. 
Кæм уыдысты? Сæ цард цыбыр кæнынмæ. 
Сæ цæрæнбон та иуцасдæр фæнарæг. 
Сæхи сæ хъуыд æррæвдз кæнын кæуынмæ. 
Фæлæ цæй куыд? Уæлæуæз систой зарæг. 
* * * 
Уæдæ куыд тыхджын у мæлдзыг! 
Кæсын: йæ уаргъ дзы — стырдæр. 
Уæддæр нæ кæны, нæ æндзыг. 
Фæллад нæ хаты ’ппындæр. 
Æгайтма ахæм хъару нæй 
Мæ сыхаг лæг Гæбилмæ. 
Æндæр æхсæны мулкт дзырдæй, 
Уый хаст фæуид сæхимæ. 
ЗОН 
Ды нæ хохы цъупмæ схылдтæ 
Абон пу кæйдæр æххуысæй. 
Мах ма дæм зынæм гыццмлтæ 
Мæнæ арф комы хъæбысæй. 
26 

Хъалхуызæй кæсыс дæ^æмæ. 
Дзурыс: «Алцы дæр — мæ быны»... 
Фæлæ, зон, дæу иубон зæхмæ 
Бахъæудзæн фæстæмæ ’рбырын. 
УАЛДЗÆГ МЫН ЦÆРЫНÆИ УÆД 
Зымæг ацыди хуыфгæ... 
Йе стыр хъару басаст. 
Митæй ма æрмæст — тæгтæ 
Лууæтты, цæгатварс. 
Бæрзæндтæм зынынц хæрдмæ: 
Кæм къæдзтæ, рæстытæ... 
Цыма зымæг у цæфтæ, 
Бинтытæй бæстытæ. 
Дон — тыхстхуыз, гым-гым кæны. 
Исчи йæ æмбардзæн. 
Уый та зарджытæ мысы, 
Ивылдæй цы зардзæн? 
Æрдз чындзау æфснайы тагъд 
Фæзтæ, хъæдтæ, рæгътæ... 
Й’ ахорæнтæй иу фæтагъд... 
Хуссарварс дзы сцъæхтæ. 
27 

Гъе, дæ хъармæй та æрдæтт, 
Уæлæ хур, мæ лымæн! 
Уалдзæг мын цæрынæн уæд, 
Зымæг та — мæлынæн. 
СУЛÆФЫДИ ТЫНГДÆР ХЪÆУ 
Сысы дыргъдоны бæркад. 
Бæлæстæ — хуындзæуттæ. 
Чи сафтид и, уый — хæрдмæ 
Сивæзта йæ цæнгтæ. 
Халæттæ та байстой арв. 
Схъыг ыстæм сæ уастæй. 
Хуры тынтæ сты лæмæгъ, 
Æмæ сæ ныссастой. 
Сæрды цæугæдон уыди 
Диссаджы тыппыртæ. 
Фæлæ скъæсхуыртæ и ныр, 
Нал æххæссы былтæм. 
Быдырмæ цæуджытæ — цъус, 
Цыма фесæфт фæндаг. 
Сулæфыди тынгдæр хъæу 
Æмæ та ыстæлфаг. 

ЗЫМÆГОН 
Арв — æнкъард, цыма у раст 
Зианджын лæджы сара. . 
Мæргътæ хуссары сты ныр. 
Чи ма дзы ныззара? 
Сызнæт æртхъирæны мæй. 
Уазал уæттæм хъуызы... 
Ногуард миты сонт къæс-къæс 
Къæхты бынæй хъуысы. 
Тæдзынджытæ знон сæ балц 
Фссты... Дон ныссалди. 
Дуртыл, шифертыл цыма, 
Раст фæдджытæ ’рзади. 
Иутæ — даргъ æмæ лыстæг, 
Иннæтæ — цыбыртæ. 
Сæныкк сæм кæсы хæрдмæ. 
Базмæлынц йæ былтæ. 
ФÆТÆХЫНЦ УÆДДÆР... 
Кæй æрцахсы й’ адзал фæндагыл 
Цыма вæййы уымæй фыддæр. 
Фæлæ, дам, йæ хъуыдытæ размæ 
Фæтæхынц гъеуымæн уæддæр. 
29 

Чысыл нæй мæнмæ дæр бæллицтæ, 
Гъеуыдоныл — алкæд мæ мæт. 
Мæ адзал куы ’рцæуа, уæд-иу мæм 
Фæзынæд фæндаджы мæлæт. 
ном 
Ахæм æгъдау уыд кæддæр ира*ттæм: 
Ноггуырдыл-иу никуы ’вæрдтой ном. 
Хистæртæ дзырдтой сæ сывæллæттæм: 
«Чызг, цы фæдæ?!» «Лæппу, мемæ цом». 
Стæй йыл-иу куы рацыд иу-дæс азы, 
Радтой-иу ын ном æрмæст гъсуæд. 
Номæн афтæ стыр аргъ кодтой раджы. 
Уый хъахъхъæнын уыд лæгæн йæ мæт. 
Уыцы ’гъдауæн раджы асаст й’ асин. 
Саби райсы авдæнмæ ныр ном. 
Фæлæ афтæ мачи зæгъæд, мачи: 
«Ном хæссын ныртæхкæ у æнцон». 
ТУРКАГ ХЪÆУЫ 
Зымæг та мæпæ инварæн кæсы. 
Уары мит тъыфылтæй лæвар. 
Уыдон урс сагъæстæ сты. 
Зæхмæ дзы ’ркалди дзæвгар. 
30 

Мæрдджыны хæдзар... йæхи йас йæ зын. 
Тигъыл нындзыг. 
Нал комынц уатæй æддæмæ тæрын 
Гриппæйдзаг хъызт æмæ хъыг. 
Сабитæ нал тæфсынц. Батыхсти фыд: 
— Не стæм æпыд. 
Стыр дурын пецы чъырыхсидæн — арт. 
О, уæддæр нæ хъарм кæны уат. 
Арвæй зæххы ’хсæн иу уадздзаг — гом. 
Ууылты ацыд кæдæмдæр бон. 
Райсомы хъæуыл сындæггай æрхауд 
Рæстæгæй ног къæртт — хуыздæр. 
Хур йæ тыитæ нæ кодта æвгъау. 
Не схъарм и хæдзар уæддæр. 
Пецтæ амайæгмæ араст фыд уæд. 
Æмæ йын загъта, цæуыл у йæ мæт. 
Райсом фæзынди сæгæйамæст лæг 
Пецмæ уынæг. 
Арты æвзæгтæм фæкасти, гъестæй 
Загъта зæрдæйы бынæй: 
«Пецмæ æрхæссæн нæй фау». 
— Уый та куыд? Ау?.. 
Не ’фсины амарды фæстæ æввахс 
Нал цæуы къонамæ тафс. 
«Ахаста йемæ ныййарæг мад хъарм, 
Ннцуал дзы баззади ам. 
Зон, мæ хъару нæма у ыскъæфт. 
Самаин хорз пец æз дæр. 
О, фæлæ мады бæрц сабитæн тæвд 
Уый нæ ратдзæн уæддæр».— 
31 

Пецтæ амайæг æнкъардæй дзырдта. 
Цыма дунейыл æппæтдæр зыдта. 
Арвæй зæххы ’хсæн иу уадздзаг — гом. 
Ууылты ацыд кæдæмдæр бон. 
НЫХÆСТÆ 
Фæцис йæ цард... 
Нæ хъæуы байста абон хъыг. 
Фæкуыдтой адæм фаг. 
Сæ иутæм нал баззад цæссыг. 
Æмæ тыхсынц... 
Куыннæ уа зын, 
Хуыскъ цæстытимæ : 
Зианы цур лæууын. 
Дæсны дзурджытæ цас и, цас! 
Сæхи æрбайстой мардмæ ’ввахс, 
Æмæ нывæндын 
Райдыдтой ныхас: 
* — Фæцардтæ не ’хсæн 
Хорзæй ды... 
Нæ зæрдæты 
Уæззау сагъæс нæты... 
— Дæ алы уынд дæр 
Махæн 
Уыд зынаргъ. 
Фæлæ дæ цард 

Нæ рауад даргъ.' , 
Сæ ныхæстæ уыдысты. 
Хорз, 
Рæсугъд. 
Уыдис сæ ад. 
Фæлæ дзы иу дæр 
Нал фехъуыста мард. 
Зæгъын сæ хъуыд — 
Сæрæгас ма куы уыд. 
Уыдаид уæд хуыздæр, 
Фæцардаид фылдæр. 
БÆЛЛИЦ 
Уалдзыгон кæрæдзимæ хæстæгдæр 
Уарзæттæ цæмæн цæуынц, цæмæн? 
Раивылди ме стыр уарзт мæнæн дæр. 
Тагъд рæстæджы нал бахуыскъ уыдзæн. 
Цыма ахауд иуцасдæр мæ тыхæй. 
Уарзт уромын нал у, нал мæ бон. 
Ауæзт, чызгай, атыдта дæу тыххæй. 
Аххосджын ды дæ, æмæ йæ зон. 
Хæлд хидтæм кæсыс ныр абон дардæй. 
О, зæгъ-ма: цы фау мæм хæссыс, цы? 
Ды мæ фæндыл не сразы дæ хъалæй,— 
О, уæд та мæм фыны ’рцу чындзы. 
3 Фæдзæхст 
33 

Ехх, нывæрин зæрдæйы ыстыр цин! 
Фатау арвмæ атæхин бæргæ... 
Стъалытæ дын хъуссæгтæн æруидзин. 
Никæуыл уыд ахæмтæ нырмæ. 
Ноджы мæйæн ахуынкъ кæнин й’ астæу, 
Саразин дзы къухдарæн дæуæн. 
Гъе, æрмæст-иу хуры скастæй раздæр 
Мачи райхъал кæнæд мæн. 
МÆРДТЫБÆСТЫ 
Карз нозт йедтæмæ Гæбилæн 
Мацы ратт зæххыл. 
Йе ’фсин уый тыххæй фæкæны 
Алкæд йсмæ хыл. 
Иубон та Гæбил кæцæйдæр 
Расыгæй æрцыд. 
Къæхтыл ма лæууыд тыххæйты... 
Ус та йæм хæцыд. 
Лæг ыскарста: «Кад мын нал ис... 
Ауындзинаг дæн». 
Æмæ ныггæндмæ ныххаста 
Иу ыставд бæндæн. 
Къуымы ауыдта сæны авг. 
Хинымæр дзырдта: 
— Цæй, фæндарасты тыххæй дзы 
Бануазин уæд та та?.. 
34 

Æмæ авг сдардта дзыхыл, 
Нал дзы аззад ^хуыпп. 
Хи æрцауындзын æй ферох. 
Срасыг... Зæххыл — гуыпп... 
Æфсин агуырдта йæ мойы... 
Бафæллад... ыстыхст... 
Йе стæй изæры цæмæдæр 
Ныггæндмæ ныххызт... 
Рухс ыссыгъта æмæ федта: 
Авгæн гом — йæ хъуыр... 
Лæг хуыссыд йæ фарсмæ... Кодта 
Диссаджы хуыр-хуыр. 
Фестади Гæбил йæ фыны 
Дард, мæрдтыбæсты... 
Йе ’фсин та лæууыд йæ уæлхъус, 
Кодта йæм мæсты: 
«Уæ бын бауай!.. Уæ бын бауай!..» — 
Азæлыд цъæхахст. 
Лæг фæсонт... æрдæгфынæйæ 
Йе ’фсинмæ нымдзаст: 
«Кодтай мемæ тох уæлæуыл! , 
Ехх!.. Мæ маст фыцы! 
Ам дæр мæ, мæрдтыбæстæйы 
Нал ныууадзай, цы?!» 
СУСУ-БУСУТÆ 
Сусу-бусу — сусутæ... 
— Мацы иу зæгъ, фæлæ йæ... 
35 

Нæ хицау, дам, йæ куыстмæ 
Æрбацæуы фынæйæ. 
— Уæууа, уæууа, Гыккына, 
Дзиуыл æрцыд æвзæр цау: 
Иæ чызг хæрзхуыз нæ уыдзæн. 
• Кæд, миййаг, у æнхъæлцау? 
— Тæрсын, тæрсын... æнхъæлдæн, 
Зиан уыдзæни нæ хъæуы: 
Иуцыдæр, дам, æнафон 
Куыройы цур фæкæуы. 
Сусу-бусу — сусутæ... 
— Нæ бух хъазты ыскафыд... 
Фыццаг хатт, дам, фыццаг хатт. 
Кæд æм пайда æрбафтыд? 
— Фæлæуу, фæлæуу, Бабуца, 
Байхъус, ныр та мæ рад у: 
Хабосæн, дам, ныццавта 
Иубон йæ чындз йæ уадул. 
Зæгъон æз дæр мæ хабар: , 
Диссаг та ма цы вæййы?.. 
у Берды куыдз, дам, æппындæр 
Расыг лæгыл нæ рæйы. 
Сусу-бусу — сусутæ... 
— Й’ ахуырст ыссыд Илусæн. 
сб 

Йæ ног усы æфхæры, 
Дæ мæтæй, дам, ысурс дæн. 
— Æллах, æгæр фæбадтæн!.. 
Хур аныгуылд?! Цы фæцис?! 
Нæма скодтон æхсæвæр... 
Нæ лæг та мæ нæмдзæнис. 
— Мæ бадт фенад мæнæн дæр! 
Не скъæт ыссыгъд!.. Фæлдæхы!.. 
Уæууа, нæ хъаз кæдæмдæр 
Фæздæгкалгæ фæтæхы!.. 
АХÆМ МОЙАГ МÆ НÆ ХЪÆУЫ 
МАД: 
Нæ кæсы рæстæг æнх’ъæлмæ: 
Мæ чызг, мой равзар дæхицæн. 
Хъæубæсты цъус нæй лæппутæ. 
Уæдæмæ баком Гæбицæн. 
Ч Ы 3 Г: 
Ма мын кæн, Дзыцца, йæ кой дæр. 
Мæ уд æй иуварс ыссоны. 
Хæрз æрæджы мын дзырдæуыд: 
Гæрзтæ æхсын, дам, нæ зоны. 
МАД: 
Фæуæд уый афтæ, мæ дзыкъы. 
Куыд дæм кæсы уæд Сæрмæт та? 
37 

Æрæджы райста диплом дæр,— 
Сæры бирæ зонд сæвæрдта. 
Ч Ы 3 Г: 
Уый дæр мæ, Дзыцца, нæ хъæуы. 
Чъири иу хатт дæр нæ фыхта. 
Чй нын кæндзæни хæринаг? 
Æдзухдæр ахуырст мæ ныхтæ. 
МАД: 
Æрбайхъус-ма мæм, мæ къона: 
Цы кæны, дæлæ, Дзибудта? 
У кусаг æмæ хæрзсабыр. 
Йæ дзыхыл, цыма, ис цъутта. 
Ч Ы 3 Г: 
Уый та у хивæнд, зын тасæн. 
«Цу-ма», зæгъгæ, йын куы зæгъай, 
Уæд къодахы лæуд кæндзæни. 
Ыскæн дзы, Дзыцца, æнæрай. 
МАД: 
Кæмæй ма зæгъон — нæ зонын. , 
Уæд та Селаты Гагуыди. 
Нозтæй, дам, расыг нæ кæны. 
Уый дæр нæм усгур куы уыди. 
Ч Ы 3 Г: 
^Суийын нæ зоны æппындæр. 
Нæ цард уый фыдæй хæлдзæни. 
Балхæдтон иубон хуыд къаба, 
Аразын та йæ хъæудзæни. 
МАД: 
Нырма æвзонг у, æртасдзæн. 
Ис нæм хуийджыты ыскъола. 
ЭД 

Куы дæ ахæсса, гъеуæд æй 
Ратдзынæ уырдæм, мæ къона. 
Науæд цы зæгъыс Тугъанæй? 
У тынг фæзминаг æгъдауæй. 
Ч Ы 3 Г: 
Уымæ та разынд æндыснæг. 
Уый дæр мын мойæн нæ бæззы. 
ПОЭТ ÆМÆ ЙÆ УС 
Дзиу поэт у. Чингуытæ дæр уадзы. 
Фæлæ, оххай, йе ’фсинæй нæу разы. 
Абон райсом фыст фæци поэмæ. 
Ус æм дзуры: «Ныр куыд цæрон демæ? 
Чи дын у зæххыл мæнæй зынаргъдæр? 
Байрæджы и!.. Редакцимæ тагъддæр!..» 
— Къухфыст у нырма уымæл, кæс-ма йæм. 
— Ахус уыдзæн,— хурвæрсты куы уайæм. 
Дзурынц адæм: ног модæ фæзындзæн. 
Цас дын бафиддзысты уымæн? 
ИСКÆЙЫ ФЫСТЫТÆМ ЧИ НЫХИЛЫ, 
АХÆМ ПОЭТÆН 
Фыссын... Ыссурын хуыссæг... 
Кæнин фылдæр фынæй, 
Фæлæ ма уæд нæ хуыснæг 
Цы давдзæни мæнæй? 
39 

ХИЦЛУЫ РÆДЫД 
«Æппæтыл хур дæр не ’ххæссы»,— дзырдта. 
йæхиуæттырдæм царды цалх тылдта, 
Ыстæй йæ бандон иурæстæг фæкъул; 
Йæ куыстæй сырд æрцыд Хъæрæу, 
Æмæ йын загътой: аууоны-иу лæуу, 
Æппæтыл, дам, кæд аххæссыди хур? 
БАДЗЫРД 
Дыууæ поэты скодтой иубон бадзырд. 
Сæ зондæй мæнæ ахæм дзырдтæ рацыд: 
«Хæрæм, хæрæм Парнасы хохæй ард... 
Кæм фæнды уæм: хæстæг уа, дард,— 
Ды-иу æппæл мæнæй, 
Æз та — дæуæй. 
Æмæ уыдзæн бæрзонд нæ кад». 
ÆВÆД 
Цыдис æдзухдæр искæйы фæдтыл. 
Уыдис æнæмæт, касти-иу хæрдты. 
Сæхимæ иухатт нал раздæхти лæг. 
Цы йыл æрцыди, уый нæ уыд бæрæг. 
Фæцагуырдтой йæ хионтæ, йæ сых, 
Ныффæлладысты; нал сæм баззад тых. 
Куыд æй ыссардтаиккой? Куыд? 
Æппындæр ын фæдтæ нæ уыд. 
40 

ГÆРКЪÆРÆГТÆ 
Ацы райсом • 
Цыдæр хуызон у. 
Бафысым кодтой 
Мæ зæрдæйы байбыны 
Джих æмæ катай. 
Зилынц иумæ 
Мæ сæр æмæ зæхх... 
Мæ цæстыты уæлтъыфæлттæ — 
Базыртæ. 
Æндзыгæй лæууынц... 
Æз æнхъæлмæ кастæн 
Зæрватыччы ’ртахтмæ. 
Мæхинымæр загътон: 
Нæ тутайы хихæй та зардзæн. 
Фæлæ фæсайды дæн. 
Нæ кæрты гæппæлмæ 
Æртахтысты 
Цалдæр гæркъæраджы. 
Сæ иуæй иннæ — фыдхуыздæр. 
Нæ быруйы сæрæй 
Мæ рудзынгмæ 
Скодтой сæ каст... 
Нæ, уыдон гæркъæрæгтæ не сты... 
Уыдон 
Мæ фароны сагъæстæ сты, 
Фæстæмæ кæцæйдæр * 
Æрыздæхтысты. 
Сурын сæ, 
41 

Фæлæ нæ кæнынц змæлгæ дæр. 
Хатын æз: 
У сын æххормаг. 
Гъе, фæлæ хоры гагатæй 
Уыдонæн бафсадæн нæйг. 
Агурыиц кæддæрау 
Мæ хъару, 
Мæ тыхæй. 
ХЪУЫДЫТÆ 
Хъуыдытæ, о æлвæстбазыр хъыдытæ, 
Нæ уæ и ’рцахсæн, уромæн, тындзут... 
Куыд хорз вæййы, дунейы ’нæсгæрст къуымтæм 
Сымахимæ куы фæкæнæм æмдзу. 
Сымах æййафын махæй домы рæстæг, 
Нæ сæры хил куы сурс вæййы, уæддæр. 
Цыма у ’взæрдæр, адæймаг уæ фæстæ 
Куы баззайы фæндагыл дард, кæмдæр. 
ГЪÆЙ-ДЖИДИ!.. 
Гъæй-джиди, мæ бон куы уаид... 
Уæд мæхимæ æз нæ хъусин. 
Фестын кæнин мигъты стуртæ. 
Стыр дæлвæзмæ сæ æрдуцин. 
42 

Æхсырыл ныккæнин ахсæн. 
Батулин мæ дыстæ арфдæр... 
Бацахсин егъау гуымбылтæ. 
Уым уал сæ фæуадзин афтæ. 
Стæй уæд атындзин Цæгатмæ. 
Æрдз куы бакæсид мæ коммæ,— 
Фестын кæнин дзулладжы ссад 
Миттæ æз кæрæй-кæронмæ. 
Скæнин чъиритæ — тæнцъæрттæ. 
Пецы арт, миййаг, нæ хуыссид. 
Хуры уæлæ сæ ысфыцин. 
Физонджыты цъыс-цъыс хъуысид. 
Скæнин царв Памиры хæхтæй. 
Уаид уый хæрзад, лæхурæг. 
Чъиритыл дзы фаг ныккæнин, 
Н’ ацæуин æз карз нозт курæг. 
Фестын кæнин Сау денджызы 
Æз ирон бæгæны иууыл. 
Скæнин кæхц æз Боивæрионæй. 
Куыси ’рцауындзин Хъæриуыл. 
Мæйæ саразин ыстыр фынг. 
Минас акæлид йæ былтæм. 
Æмæ дунейы мæгуырты 
Æз æрбахоннн гъеуырдæм. 
43 

АРТЫ 
(Æмбисонд) 
Бандзæрстон нæ пецы сугтæ. 
Судзынц: хус нæзы, хæрис. 
Æмæ диссаг! Федтон дзургæ 
Сугты. Бафтыдтой мыл дис. 
Хæрисæй æддæмæ хъары 
Дон, æмæ кæны цъыс-цъыс. 
Нæзымæ ныхæстæ ’ппары: 
«Гъсй, куы фæцыди дæ хуыз! 
Иу цъус ма, æмæ æртхутæг 
Фестдзынæ. Куыд тагъд? Уæууæй!..» 
Нæзы радзырдта: «Тæхудиаг 
Хæрис, чи зæгъдзæн дæуæй? : 
Æз цы тæвд уыдтæн дæттинаг, 
Радтон иууылдæр уый тагъд. 
Скодтой бинонтæ хæринаг. 
Уæд ды та? Дæ дон фæтагъд. 
Иннæ ахæм, кæс, дæ фæздæг 
Зилдух систа. Нæй кæсæн. 
Бирæ н’ ахаста мæ рæстæг, 
Фæлæ уый хыгъд уыд хуызæь *• 

СÆРГÆНДТÆ 
Цырæгътæ 3 
Æмбалмæ , — 
Хуры бынты 4 
Фæдзæхст — 
Иæ мидбылхудт кæмæи рауа<д хуыздæр . . 5 
Авдæн 6 
Рухс — 
Хæрзбонтæ ут 7 
Æнхъæл уыдтæн 8 
Бæласæн риссы йæ цъæх цонг .... — 
Дис кæнын 9 
Мæ сусæгдзйнад 10 
Не ’взонгдзинад — 
Сылгоймаджы фæндаг 11 
Фыст фæндаггæрон дурыл 12 
Æнусон зарæг — 
Ныхас иу солистимæ 13 
Æвзонг хъæбатыр — 
Базары 14 
Зæхх тæппуды не ’лвасы йæхимæ . . . 15 
Пабло Неруда _ 
45 

Чилийаг цæугæдон Мапочойы маст ... 16 
Чилийаг салдатмæ 18 
Рæдыд 19 
Мæ зæрдæ радтон... 20 
Сагъæс дæ æвдæрзы 21 
Мæ хуымгæнды байтыдтай сагъæс ... 22 
Мæнæн дæр арвыл иу стъалы уыд ... — 
Чызджы катай 23 
Ахæм у мæ туджы аосаст 24 
Æвзæр сыхæгтæ 25 
Фæрасыг сты^ — 
«Уæдæ куыд тыхджын у мæлдзыг!..» ... 26 
Зон — 
Уалдзæг мын цæрынæн уæд 27 
Сулæфыди тынгдæр хъæу 28 
Зымæгон 29 
Фæтæхынц уæддæр — 
Ном 30 
Туркаг хъæуы — 
Ныхæстæ 31 
Бæллиц 33 
Мæрдтыбæсты 34 
Сусу-бусутæ 35 
Ахæм мойаг* мæ нæ хъæуы 37 
Поэт æмæ йæ ус 39 
Искæйы фыстытæм чи ныхилы, ахæм поэтæн . — 
Хицауы рæдыд 40 
Бадзырд . . 
Æвæд — 
Гæркъæрæгтæ 41 
46 

Хъуыдытæ 42 
Гъæй-джиди! — 
Арты . 44 

Саламджери Александрович Ситохов 
ЗАВБЩАНИБ 
СТИХИ НА ОСЕТИНСКОМ ЯЗЫКБ 
Редактор И. Р. Цомартов. Художник Е. Г. А б а - 
е в. Художественный редактор У. К, К а н у к о в. Тех- 
нический редактор А. В. Ядыки на. Корректоры 
3. У. Д з у ц е в а, М. Г. Г а д з а л о в а. 
ИБ № 528 
Сдано в набор 25.04.80. Подпнсано к печати .22.08.80. ЕИ 01532. 
Формат бумаги 60х90^я2. Бум. тип. № 2. Гарн. шрифта лите- 
ратурная. Печать высокая. Усл. п. л. 1,5. Учетно-нзд. листов 
1,52. Тираж 1000 экз. Заказ № 13241. Цена 15 коп. 
Издательство «Ир» Управления по делам издательств, поли- 
графии и книжнон торговли Совета Министров СО АССР, 
г. Орджоникидзе, ул. Димитрова, 2. 
Книжная типография Управления по делам издательств, поли- 
графии и книжной торговли Совета Министров СО АССР, 
г. Орджоннкндзе, ул. Тельмана, 16. 


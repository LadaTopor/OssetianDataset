Кокдйлби То*йр«к) 

84 Осет 
К-82 
Кокайты Т. 
К—82 Æрвгæнæн: Æмдзæвгæтæ — Дзæуджыхъæу: 
«Ир», 2004 - 351 ф. 
Кокайты Т.А. 
Небесный ключ 
В сборник вошли стихи, написанные автором в разные 
годы и драматическая поэма. Основная тема всех произве- 
дений — раздумья о времени и о себе. Они привлекают 
свежестью воспрнятия мысли. 
жг 4702500202-44 44 л/ лл п^ 
КМ131(03)-04 И-°4 84°СеТ 
© Кокайты Т.А., 2004 
15ВЫ 5-7534-0681-5 © Грнгорян В.С., оформление, 2004 

♦ ♦<► 
Æнæ дæу, Ир, мæ бон фæцæрын нæу, 
Фæлæ мыл демæ дæр уынгæджы бон куы кæны: 
Фыдæлты рухс мæсыг йæхи дурæй куы хæлы, 
Уæд мын, зæгъ-ма, куыд бахъахъхъæнон дæу? 
5 

Кокайты Тотрадз 
<►<►<► 
Дон байсыст — æхсæрдзæны зарæг ныхъхъус. 
Хох ракалди — зæйы хъæр ацахсы хъус. 
Дон ма сысæд, макуы, — 
Уадз, хъуыса æхсæрдзæнты зард. 
Хох ма кæлæд, макуы, — 
Уадз, райа нæ хæхбæсты цард! 

Æрвгæнæн. 
♦ <►<► 
Мæ зæрдæ батади дæ мæтæй, 
Мæ амонд баривад дæуæй, 
Уæддæр дæ цæстыты дывæндæй 
Мæнæн фæхицæнгæнæн нæй. 
Дæ сæрмæ урс æврагъау зилын, 
Дæ фæдыл аууонау хъуызын. 
Зæрдæйæ цин кæнын дæ циныл. 
Вæййы дæ зын мæ удæн зын. 
Кæддæры уарзтамонд æнхъæлæй 
Дæ фæстæ адæргæй кæсын. 
Фыдбоны сагъæссаг кæлæнæй 
Дæуæн фæцæстыйæ тæрсын. 
7 

Кокайты Тотрадз 
О ацы æнæхатыр рæстæг!.. 
О ацы æнæхатыр рæстæг, 
О ацы æбуалгъы дуг! — 
Цæрын æз мæ хъузджы æмбæхстæй, 
Ныссымæр мæ дадзинты туг. 
Фæллайын мæ сагъæсты уæзæй, 
Фæлæ уый кæмæ у нымад? — 
Æфсондзы бын бакæн дæ бæрзæй, 
Кæй ма хъæуы намыс, йе кад?! 
Фæцыдтæн дæллаг галæй хуымы, — 
Æнхъæлдтон, мæхи хуым кæнын, 
Ныр мæнæ æрхæндæг, æрхуымæй 
Кæйдæр хуымы кæрон лæууын. 
Мæ фæллойæ чидæр ысхæдзар, 
Мæнæн та у афтид мæ къæс, — 
Дæлæмæ æрхауай мæ хуыцау, — 
Мæнмæ дæр ма иу хатт æркæс! 
Мæ къæбæр нæ цæуы мæ хъуыры, 
Фыркатайæ зæрдæ — уынгæг, 
’ Мæ цæссыгтæ иугай ныхъуырын, 
Æрмæст сæ нæ вæййы уынæг. 
8 

Æрвгæнæн 
Мæ катайæ базыдтон зарын, 
Фæлæ йæ нæ бамбары иу. 
Мæ зарæг кæд иннæтыл хъарын — 
Дзыназы йæ тыхсты мæ риу. 
Зын сахат мæ риуы фæдисмæ 
Нæ фенкъуысдзæн иу лæджы фырт, 
Уæвгæ йæ цы ’мбæхсон: фырдисæн 
Нæ бахъардта иумæ мæ дзырд. 
Æддагонæн цирчы æрра дæн, 
Дæн хиуонæн худæджы хос, — 
Хуыздæрæн æлгъитынц мæ мады — 
Æдзухæй кæмæн кодтон хорз. 
Ныр алчи йæхи хорзæй хайджын, 
Йæхи хурæй алчи æфсæст, — 
Нæ цæры иу иннæйы руаджы, — 
Иу иннæмæн расиды хæст! 
Фыдæлты æрдхæрæн æмбисонд 
Фæкодтам фыдæнæн мах рох: 
«Куы æрцæуы паддзæхтæм иу зонд, 
Нæ фæкæнынц адæмтæ тох». 
Мæ удмæ мын сау зин ныхилы, 
Фæдæн дзы куырмæджы сæргой. 
Мæ цæссыгты суадоныл зилы 
Æрвылбон æлгъысты куырой. 
9 

Кокайты Тотрадз 
Ныххæцын мæ хъарæджы хурхыл, 
Мæ зарæгæн раттын фæндаг, 
Æнæхъуаджы вæййы мæ тухæн: 
Мæ зарæг дæр — хъарæджы марг... 
О ацы æнæхатыр рæстæг! 
Мæ риуæй ыскъахта мæ цин, 
Фыдæлгъыстау зилынц мæ фæстæ 
Æнæкæрон маст æмæ хин. 
Лæгмар æмæ давæг æвæлмон 
Кæм ныккæнынц паддзахы худ, 
Уым зарæгæн нал ис цæрæнбон, 
Уым ахуыссы мидбылты худт... 
О ацы æнæхатыр рæстæг! 

♦ ♦♦ 
Æнæ мигъ арв нæ нæры, — 
Чызджы зæрдæ у сонт: 
Мæн дæ æви æндæры, 
Уый нал ахсы мæ зонд. 
Æнæ дæу демæ зарын, 
Дæуимæ гоби дæн. 
Мæ зæрдæйы мæйдары 
Нæй иу бынат дæуæн. 
Дæумæ цæуын фæдисы, 
Дæуæй дæр лидзын дард. 
Æнæ дæу зæрдæ риссы, 
Дæуимæ дæр — æнкъард. 
Бæрзонд уарзты æвдисæн — 
Цъæх уалдзæджы кæлæн — 
Нæ басаста дæ риссаг, 
Нæ хæссы цин мæнæн. 
Фæсмоны иххост дыргъау 
Лæууыс æнхъæлмæгæс, 
Фæлæ бынсыгъд быдыргъау 
Цæмæн сайон дæу æз? 

Кокайты Тотрадз 
Дæ цин æмæ дæ мæтæй 
Нæ дæ мæ удыл баст. 
Кæд уымæн у мæ зæрдæ 
Æрхæндæг, афтид, хаст. 
О, зонын æй: нæ нæры 
Æнæ мигьæй уæларв. 
Мæн дæ æви æндæры? 
Кæй номæй хæрыс ард? 

æнæн 
Тырсыгом — I 
Кокайты Шаликъойæн 
Куы баззадтæ рохы, мæ фыды къæсæр, 
Тырсыгомы астæу — нæ фыдæлты зæххыл. 
Кæд дардмæ фæхастон дæуæй æз мæ сæр, 
Уæддæр дæм мæ фынты æдзухæй ыздæхын. 
Мæ сабийы бонтæ æз арвыстон ам, — 
Ныр дæр ма сæ цинæй мæ зæрдæ фæтайы, 
Ныр дæр ма æрымысын цынайы хъарм, 
Ныр дæр ма мæ цæстытыл Рагъыдзуар уайы, 
Ныр дæр ма нæ ныхасы бады Беци, — 
Йæ хъисфæндыр таурæгътæ зары ’мæ зары, 
Ныр дæр ма Гадзыбе фæлвары мæ цин — 
Хынцинæгты зындæр мæм худгæйæ дары, 
Ныр дæр ма тæхудытæ сисы мæ мад: 
Мæ хъæбул кæд ауыдзæн Павличы йас та? 
Йæхæдæг сæнарæй æндзары йæ арт, — 
Фых картæфтæ цæхæры хъæлæсæй райста, 
Ныр дæр ма Хъызларæй ысхæццæ мæ фыд, 
Ысхаста мын йемæ дзæкъулыдзаг хъултæ, 
Хæдзары нæ абадт — йæ дзугмæ фæцыд — 
Фыдау мыл йæ цинтæй нæ андзæвыд мур дæр. 

Кокайты Тотрадз 
Ныр дæр ма... Ныр дæр ма... Ныр дæр ма... Ныр дæр... 
Цæй бирæ сты уыцы æгьуыстаг мысæнтæ?! 
Фæлладæй куы ’руадзын мæ базыл мæ сæр, — 
Мæ фыды къæсæрмæ уæд атындзы зæрдæ. 
Фæцæуин дæм иу бон, мæ цинты æргом 
Дæ рох куымтыл хъарин, фыруарзтæй фæзарин, 
Фæлæ ма цы цæуон? — æдзæрæг у ком, — 
Ирон лæджы артдзæст ам рагæй дæр нал и. 
Нæргæ хъæутæ фесты æнæзынгæ хаст, 
Фæлыгъдысты цардагур дардмæ йæ фырттæ. 
Æргомæй нæ рацыд ам иу хатт дæр хæст, — 
Ам цард уыд цæргæбонты хæстæй цыфыддæр. 
Кæдмæ зилдзæн арвы бын масты фыдæх? — 
Мæ зæрдæ йæ мæтæй куы батад, куы баруад: 
Дзæгъæлæй та баззад нæ фыдæлты зæхх. 
Уæлвонгæй кæйдæр хъул сах абадт... 
13.10.97 

Æрвгæнæн 
Тырсыгом — II 
Рагон хъæдгом та сыгом, 
Хъуысы зæрдæйы хъæр. 
Хæхты цъасы Тырсыгом 
Баззад хастæй кæмдæр. 
Нал ис уырдæм ыздæхæн, 
Ферох райгуырæн къуым, 
Сау фыдæхы бæллæхæй 
У æдзæрæг, æрхуым. 
Тары ризы йæ фидæн, 
Фæлæ нал тавы мæн. 
Æз æнæ уæзæг чи дæн? 
Æз æнæ ком цы дæн? 
Ногæй ницы ис царды: 
Уарзты суры фыдæх 
Æмæ бонты нымады 
Судзы адæргæй зæхх. 
Ниуы хастæй Тырсыгом 
Хæхты цъасы кæмдæр. 
Дудгæ рагхъæдгом сыгом, — 
Хъуысы зæрдæйы хъæр. 
15 

Кокайты Тотрадз 
Сагъæс сомбоныл 
Цæудзæн фыццаджы хуызæн цард, 
Фæлæ цы хорздзинад æрхæсдзæн? 
Нæ нæрдзæн райсомбон мæ кад, — 
Мæ фæдон ме ’мдзæвгæ нæ кæсдзæн. 
Мæ зарæг абон у æргом, 
Æрмæст мын иу кæстæр нæ хъырны. 
Цæрдзæн ма а зæххыл ирон — 
Мæн уый, цы йæ ’мбæхсон, нæ уырны. 
Кæм ма у мадæлон æвзаг 
Ныры дуджы, зæгьут, нымад та? — 
Хъæбулæн æй ныййарæг фаг 
Кæд йе ’хсыримæ никуы дардта... 
Нæ уаз зарæгыл систам къух, 
Кæйдæр уæрдоны буцæн бадæм. 
Фыдæл цæуыл худти æдзух, 
Уый мах нæхи удтыл æвзарæм. 
Бынтон æлгъыстаг у нæ мард — 
Иронау нал райхъуысы хъарæг... 
Йæхицæн чи нæ зоны аргъ, 
Йæхи уый развæлгъау фæмары. 
Нæ фарн нæ фæсдуар лæууы, 
Нæ кад дæр фæскъуымæй нынниуы. 
Ирон дзырд йе сæфтыл кæуы. 
Æз та кæуын, мæ бон, мæхиуыл. 
5.10.97 
1в 

Æрвгæнæн 
Куывд 
Тар фынау тар æхсæв риуæй фæхицæн, 
Рухсы тын ратахти арвæн йæ арфæй. 
Стыр Хуыцау, Стыр Хуыцау, табу дæхицæн, — 
Ракæн дæ зæнæгæн арфæты арфæ! 
Ног цинæй дун-дуне райхъал ис абон, — 
Булæмаргъ зары Тымбыл къохы тарфæй. 
Уастырджи, Уастырджи, табу дын, табу, — 
Ракæн дæ куывддонтæн арфæты арфæ. 
Цины уæлтæмæн фæтых и нæ тыхстыл, — 
Зæрдæ та царды рæсугъд тынтæ уафы. 
Есо Чырысти, о Есо Чырысти, 
Ракæн дæ кувæг дзыллæтæн ды арфæ. 
Царддæттæг уалдзæг та раздæхт æргомæй, — 
Зæрдæ йæ цинтимæ зары ’мæ кафы. 
Зæдтæ ’мæ дауджытæ, табу уæ номæн, — 
Ракæнут Иры дзыллæтæн уæ арфæ. 
17 

Кокайты Тотрадз 
Хистæрæй кæстæрмæ 
Басаты Барисæн 
Нæ цæугæ намыс, Иры кадджын хистæртæ, 
Сымахмæ у æфсармдзастæй нæ дзырд. 
Нæ рухс хæхтау бæрзонд хæссут уæ урс сæртæ, 
Хæссут бæрзæндты Иры нæргæ цыт. 
Фыдтымыгъты-иу Райгуырæны сæрвæлтау 
Æнæвгъау калд, æнæвгъау калд уæ туг. 
Уæ кæстæрты-иу саргъыбæхтыл сæвæрдтат, 
Уæхæдæг-иу сæ фæстæ кодтат дугъ. 
Аллоны ном цæргæ-цæрæнбон ахастат, 
Нæ уæ басаста сау фыдбоны хæст. 
Сымах сæрибар афтæ бирæ бауарзтат 
Æмæ йæ уарзта кæстæртæн уæ цæст. 
Нæ Иры куывды найфаты куы рабадут, 
Уæ кæстæртæ уын уæд лæууынц уырдыг. 
Зæрдæвæндæй кæрæдзийы куы бамбарут, 
Уæд айсæфы æгас дунейы хъыг. 
Нæ буц хистæртæ, цард уæ кадæй фидауы, 
Сты кæстæртæ та фидæн царды ныфс. 
Кæстæры риуы рухс бæллицтæ чи тауы, 
Нæ зоны сомбон ахæм хистæр тыхст. 
Уæдæ нæ Иры буц хистæрæй кæстæрмæ 
Цæуæнт мыггагмæ амонд, намыс, кад. 
Фæрнджын хистæрæй фидауæнт нæ къæсæртæ, 
Кæстæрарæхæй фидар уæд нæ цард. 
18 

Æрвгæнæн . 
<►♦<► 
Нæ цард у æгъатыр, у рæстæг тызмæг, — 
Сæ кæрдтæ фæлварынц мæ сæрмæ. 
Йæ амонды барцыл фæхæст, зæгъгæ, лæг, 
Уæд рæстæг ныззилы цæхгæрмæ. 
Цы дын зæгъон, уастæн, æгьатыр хъысмæт? — 
Мæ цард мæ æрмыдулы хъазы! — 
Фæуыдзæн мæ рæстæг, — фыдбоны мæлæт 
Цæвæгимæ слæудзæн мæ разы. 
Фæлæ уын цы зæгъын, хæлæрттæ, уæддæр: 
Йæ дуæрттæ куы рахгæна карзæй 
Мæ фæдыл Аминон, уæд хъуысдзæн мæ хъæр: 
«Цыфæнды зынæй дæр цард уарзут!» 
19 

Кокайты Тотрадз 
О Хуыцау, æхца!.. 
Æхца, æхца, æхца æмæ æхцатæ! 
Æхцайы гаккыл ног дуне лæууы! 
Æнæ ’хца дын цы феххуыс уа Хуыцау дæр, — 
Хуыцауæн дæр мысайнæгтæ хъæуы! 
Æхцайы руаджы балхæнæм бынæттæ, 
Æхцайы фæрцы асинтыл цæуæм! 
Æхца дæм ис, уæд базырджын дæ, зæд дæ! 
Æхца дæм нæй — куырмцæссыгтæй кæуæм... 
Æхца хъæуы! Æхца хъæуы, лæппутæ! 
Æхца куы у йæ цины сæр лæгæн! 
Æнæ ’хца абон нал ракæсы хур дæр! 
Æнæ ’хца нæ цæрæн ис, нæ мæлæн! 
Чи уæй кæны цæстуынгæйæ йæ мады! 
Чи уæй кæны йæ чызгон уды фарн! 
Чи систа къух йæ намыс æмæ кадыл! 
Чи уæй кæны æгъдау æмæ æфсарм! 
Æхцайы гаккыл ног дуне æнцайы! 
Ныры дуджы æнæ ’хца нæй цæрæн! 
Ныууæй кæнæм мах алцы дæр æхцайыл! 
Æхца дæм ис — æлхæнгæ дæр кæнæм! 
20 

Æрвгæнæн.. 
Æмхъæлæсæй ныззарæм, цæй, æхцайыл: 
Ми-луан, три-луан, ква-дри-лион! 
Æхцайы тыхыл алцы дæр æнцайы: 
Квин-тилион, сексти-лион... 
Цы кæнон? Уон æви нæ уон? 
Мæгуыр мæ бон... 
21 

Кокайты Тотрадз 
Ныстуан 
Райхъал ис кæддæры амонд: 
Мысын ивгьуыд бонты цард. 
Зæрдæ, рагзарæг та самон, 
Асур рохст уды æнкъард. 
Мæн фæнды фæцæуын хæхтæм. — 
Сатæг цъититæм æввахс, 
Кæс, куыд ленк кæнынц æврæгътæ, 
Ронгау рогæн уддзæф нуаз. 
Мæн фæнды нæ рох мæсгуытыл 
Фенын хурзæрины арт, 
Ног мæ сагъæссаг хъуыдыты 
Раздахын фыдæлты цард. 
Мæн фæнды нæ рох уæлмæрдты 
Цыртытыл мæ цæст хæссын. 
Халон ку’ атæха мæ сæрты, 
Ма банкъарон уæд мæ зын. 
Рох ныхасы дуртыл радæй 
Дард æмбисæхсæвтæм бад. 
Сабыр хъисфæндыры зардæй 
Кæн дæ рухс фыдæлтæн кад. 
Мæн фæнды æдзæрæг хъæуы 
Фестын рухстауæг цырагъ 
Æмæ уарзтамонд æнхъæлæй 
Базонын мæ царды аргъ. 
22 

Æрвгæнæн 
Æз фыдæлы фидар зондæй 
Фидæн дугтимæ дæн баст. 
Ивгьуыд, абон æмæ сомбон 
Сты мæ маст æмæ мæ уарзт. 
Цард у, зонын æй, рæстæгмæ, 
У æнусон кадылхæст. 
Æз фыдæлты кад хæстæгмæ 
Хæхты банкъарын æрмæст. 
Зонын: сау ыстьæлф мæ цардыл 
Искæд сæвæрдзæн мæлæт. 
Бавæрут мæ, курын, кадыл 
Хохаг рох уæлмæрдты уæд. 
Искæдбон мæ цырты аууон 
Иу кæстæр æрлæууид кæд, 
Æз цы фарн агурын абон, 
Уымæн базонид йæ фæд. 
Кæд æрцæуид, кæд, мæ цурмæ, 
Кæд ысуынид, кæд, мæ хуыз! — 
Ивгъуыдæй йын фидæн дугмæ 
Фестин кæд æрду хид æз. 
Фæлæ цалынмæ мæ цардыл 
Сау мæлæт æфтауа хин, 
Уалынмæ фыдæлты кадыл 
Хъардзынæн мæхи. 
15.01.96 аз 
23 

Кокайты Тотрадз 
Æрхæндæг, æнкъардæй 
Мæхицæн цæрын. 
Мæ алыварс джиуынц 
Фыдæх æмæ рын. 
Зæрдæйæ цы уарзтон, 
Цæуыл уыд мæ цин, 
Уый разынд — куыд дзурынц — 
Дæлимоны хин. 
Мæ зарæджы зæлтæ 
Нæ нæрынц уæларв. 
Мæ бæллиццаг сæнттæ 
Нынныгæдтон арф. 
Мæ фæдыл дзыназы 
Æрхæндæджы зæл — 
Уый райхъуысы хъарæг 
Мæ зарæг æнхъæл. 
Сæрæвæрæг цардæн — 
Фæлитой, мæнгард... 
Нæй уарзонæн уарзон, 
Æмгарæн — æмгар. 

Æрвгæнæн 
Æнусон нæу уалдзæг... 
Фыдзымæджы карз 
Мæ удыл æртыхсти, — 
Ныккодта фыдаз: 
Мæ ингæны былыл 
Сæркъулæй лæууын, — 
Мæ сæфты хъысмæтыл 
Хæкъуырццæй кæуын. 
Мæ сæнттимæ абон 
Ныгæнын мæхи... 
Фæуæлахиз бæстыл 
Дæлимоны хин. 
16.10.95 
25 

Кокайты Тотрадз 
Лæг 
Нæй рæстдзинад ацы зæххыл, — 
Баст у алцы дæр фыдæхыл: 
Хъавыс дун-дунетæ уарзын, 
Фæлæ маст дæ удæй хъазы. 
Бонтæ бонты фæдыл уайынц, — 
Уарзтæй сойдзырагъау тайыс, 
Фæлæ зилы маст дæ фæдыл, — 
Сусæг, сау тынтæ нывæнды. 
Уарзты мæтæй зæрдæ батад, — 
Иу лæг дын æртхос нæ радта, 
Фæлæ гъеуæддæр тыхджын дæ, — 
Ничи базыдта дæ зынтæ. 
Арвы бын цæрыс æлгъыстæй, — 
Ингæнмæ кæсыс дæ тыхстæй, 
Фæлæ ма æууæндыс уарзтыл, — 
Уарзтæй дун-дунемæ баст дæ. 
Ма уæд а зæххыл рæстдзинад! — 
Ды цæрыс дæ уарзты цинæй... 
Цæр, мæгуырæг, цæр фæрнæй, — 
Дуне фидауы дæуæй. 
26 
25.10.95 

Æрвгæнæн. 
<►♦♦ 
Бонтæ размæ æхстуадæй ызгъорынц, 
Цард та мидбынат цоппай кæны 
Æмæ рæстæджы хæлддзаг уæрдоны 
Абон сау бон ныккодта мæныл. 
Амонд ризы фæззыгон сыфтæрау, — 
Кæд æм баххæст дæлимоны къух? — 
Мастæфхæрдæй æррайы æндæргау 
Æз мæхиуыл фæхудын æдзух. 
Зæрдæ сагъæссаг мæтæй ныхъхъæрзы, 
Фæлæ никæмæ хъары мæ зын. 
...Нал дæр ивгъуыды цинмæ æххæссын, 
Нал дæр фидæны рухсмæ бæллын. 
19.02.96 
27 

Кокайты Тотрадз 
Мæгуыр дæ, мæгуыр лæг... 
Мæгуыр дæ, мæгуыр лæг... Ныттар дыл дæ бон, — 
Дæ буцбоны минас — къæбæр æмæ дон, 
Уæддæр ды мæгуыргур нæ хæссыс дæ сæрмæ, 
Кæйдæр фынгæй хаймæ нæ кæсыс æнхъæлмæ. 
Мæгуыр дæ, мæгуыр лæг... Дæ сынтæджы дæргъ 
Æнкъарыс зæрдæйæ дæхæдæг дзæбæх, — 
Тымбылтæй ныххуыссыс — кæмæ дæ нымад та?! — 
Хуыцау дын фыдæнæн хуыздæр цард нæ радта. 
Мæгуыр дæ, мæгуыр лæг... Æлгъысты мæгуыр! — 
Хъысмæтæн лæгъстæйæ ныллыстæг дæ хъуыр, 
Уæддæр ды нæ кæуыс, нæ хъаст кæныс цардæй: 
Мæлæтæй нæ тæрсыс! — тæрсыс ды æгадæй. 
Мæгуыр дæ, мæгуыр лæг... Мæгуыр дæ мæнау, — 
Дыууæйæ ныл иумæ куы рафæлдæхт кау, 
Хуыссæм мах йæ быны — хъысмæт нæ æууæрды... 
Æндæртæн кау хид у! — кæнынц ыл дыууæрдæм. 
Мæгуыры уаргъ хæссын цæй зын дæ, цæй зын! — 
Хуыцаумæ нæ хъуысы нæ удты хъæрзын, — 
Æмæ та ныхъхъæцæм, æмæ та фæразæм — 
Кæйдæрты фыдæнæн цард тынгдæр фæуарзæм. 
Æлгъыстаг кæмæн у йæ зæрдæйы уаг, 
Уый ссардзæн нæ риутыл зындонмæ фæндаг. 
Дзæнæты маргъ ратæхы махæн нæ сæрты, — 
Нæ сЬ1гъдæг фæндтимæ уыдзыстæм Дзæнæты. 
28 

Æрвгæнæн 
♦ <►♦ 
Мæ къæбæр раст, цыма, хъæстæ у, 
Мæ мастыл, цыма, зæрынц цæхх, — 
Нал размæ цæуын, нал фæстæмæ, 
Мæ къæхты бын ныгъуылы зæхх. 
Мæн бирæтæ нæ хъуыди цардæй: 
Æрмæст Фыдыуæзæджы рухс, 
Цæмæй йæ уарзонау мæ зардæй 
Рæвдыдтаин æнус-æнус. 
Фæлæ тæхгæ-нæргæ æхсæрдзæн 
Куы нæ уа цъитидæттыл баст, 
Уæд хъазгæ алы бон нæ кæлдзæн, — 
Йæ цин æрбайсысдзæн æваст. 
Мæ циныл дунейы хæрамæй 
Ныккалд æнафоны мæ туг. 
Æркæрды уафсхорваг мæ цармæй 
Æгъатырæй æлгъысты дуг. 
Æмæ, Фыдыуæзæг, дæ риуыл 
Мæ бæллынтæ, зæгъ-ма, цы сты?! — 
Кæнын ма хъарджытæ мæхиуыл 
Сæрибар зарæджы бæсты. 
29 

Кокайты Тотрадз 
Фыдæлты мысгæйæ 
Фыдæлты мысгæйæ мæ цæстытыл уайынц 
Зæрæхсиды рухсы æгомыг къæдзæхтæ. 
Цыма та — хæствæллад — сæ цæфтæ нымайынц, 
Кæсынц та æнхъæлмæ уым боны дзæбæхмæ. 
Фæстаг тын куы ахуыссы урс хохы риуыл, 
Куы бахуыссы бæстæ æнæуд мæйдары, 
Уæд тары хъæбысы фæкæуын мæхиуыл — 
Нæ фыдæлтæй ардæм æз амонд нæ арын. 
Фыдæлты мысгæйæ мæ цæстытыл уайынц 
Зæрæхсиды рухсы сырххъулон æврæгътæ, — 
Цыма та кæйдæр зæххы сæрвæлтау тайынц, — 
Уæгъдидонæй здæхынц фæстæмæ сæ бæхтæ. 
Фæстаг тын куы асæтты æврæгъты астæу, 
Куы бафынæй вæййы мæйдары уæларв дæр, 
Уæд сау боны мæтæй, æнæкæрон мастæй 
Мæ риумæ нæ хъары фыдæлтыккон арфæ. 
Мæ фыдæлты кадæг у хъарæгау абон: 
Йæ мастæй æз руайын, йæ мæтæй дзыназын. 
Уæ цинæй — æнæ хай, уæ уарзтæй — æнамонд — 
Зæрæхсиды ронгæй мæ цæссыгтæ нуазын. 
30 

вгæнæн 
♦ <►<► 
Æгæр раджы фæзæронд дæн, æнхъæлдæн... 
Æз царды хæрзтæм нал кæсын æнхъæлмæ. 
Зынаргъ цы уыд мæ зонд æмæ мæ удæн, 
Уый хъамайы æрдзæхстау риуы дуды. 
Балсæджы цалх мæ фæдыл судзгæ тулы, — 
Йæ кæлæнæй сæрсæфæнмæ мæн суры. 
Мæ развæдыл æрдухид æз нæ уынын, 
Фæлæ мæ, оххай, ме сæфт дæр нæ уырны 
Æмæ кæсын хуыздæр бонмæ æнхъæлмæ, — 
Кæд ракæсид Хуыцау мæ уды хъæрмæ, 
Кæд бамбарид мæ тухитæ, мæ зынтæ, 
Æрбакæнид кæд арвы дуар йæ фыртæн, 
Фæлæ уæларв фыдæй фыртмæ кæд байгом, 
Æмæ Хуыцау йæ зæнæгмæ кæд раргом?! 
Цæуынц мæ бонтæ — иухуызон мылазон, — 
Мæ цæссыгтæ хъыцъыдонимæ нуазын. 
Æз царды хæрзтæм нал кæсын æнхъæлмæ, — 
Фæзæронд дæн æгæр раджы, æнхъæлдæн. 

Кокайты Тотрадз 
Мæ фыд 
Кæддæр ныссагътай диссаджы дыргъдон, — 
Æвзонг талатæ айрæзтысты уайтагъд. 
Дæ цæстыты цы сусæг цин уыдтон, 
Уый абон дæр мæ зæрдæйы нæ батад. 
Мæ уарзон фыд, куыд мадзура уыдтæ! — 
Фæлæ куыд зыдтай бæлæстæ рæвдауын! — 
Æрвылбон-иу сæ сатæгмæ цыдтæ 
Æмæ нæ уагътай дыргътæ зæхмæ хауын. 
Дыргъы хорзæй нæ уыд нæ хæдзар цух, 
Рæдауæй ма сæ сыхбæстыл дæр уæрстай. 
Сæ хæрзаддæрты ме ’рцыдмæ æдзух 
Дæхицæй дæр нæ мæкъуылы æмбæхстай. 
Дæ цин-цæссыг-иу сусæгæй сæрфтай: 
«Уыд рагзымæг, йæ хъызт уыди ахъаззаг, 
Фæлæ кæсыс, куыд аирвæзт дæ хай, 
Нæ сæм бахъардта хосы бынмæ уазал...» 
Нæ дыргъдонмæ ныр иунæгæй цæуын, 
Дæ сагъд бæлæстыл ног мæ цæст æрхæссын, — 
Æнкъарын æй, кæй баззад ам дæ уд 
Æмæ мæ фæдыл аивæй кæй кæсыс. 
Куыд кодтай ды, кæнын æз афтæ ныр: 
Хуыздæр дыргътæ нæ мæкъуылы æмбæхсын 
Æмæ дын сæ зæрдаивæй, мæ фыд, 
Æмбисзымæг фынджыдзагæн æрхæссын. 
32 

Æрвгæнæн . 
♦ ♦♦ 
Райсом раджы, хурыскастыл 
Хæхтæм алы бон кæсын: 
Хуры чызг чындзы фæраст и, 
Цъитимæ йæ цин хæссы. 
Цъити хуры тынты хъармæй 
Тайы — суадæттæй кæлы. 
Искæдбон дæ уды фарнæй 
Афтæ ку’ амбæлис мæныл, — 
Цъитийау дæ цуры таин, 
Худин дæм æз мин цæстæй... 
Бонтæ бонты фæдыл уайынц, 
Амонд нал цæуы хæстæг. 
2 Кокайты Тотрадз 
33 

Кокайты Тотрадз 
♦ ♦,♦ 
Сау барæг рацыд мæ размæ, 
Сау мæтæй зæрдæ тæрсы. 
Йе сныхас арвнæрдæй карздæр, 
Хъама мæ риумæ хæссы! 
Зæрдæсæр судзаггаг цæфæй 
Дуды. Ныццæхгæр ис туг. 
Загътон: мæ уарзты кæрæфæй 
Бабын мæ ницæййаг уд. 
Загътон: фыдыбæстæ уарзын 
Нал уыдзæн никуы мæ бон. 
Барæджы цæстыты карзы 
Ме сæфт кæронмæ уыдтон. 
Сау барæг тары хъæбысы 
Иудадзыг худт æмæ худт. 
Бамбæрстон: уæнгты туг сысы, 
Халыл хæцы ма мæ уд. 
Барæджы къухæй æз хъама 
Ратыдтон. Фехстон æй дард. 
Сау барæг сау тары амард... 
Ссыгъдис сæуæхсиды арт. 
34 

Æрвгæнæн 
♦ ♦<► 
Уыдтон æз фын: цыма хæхбæсты 
Нæрыд кæйдæр кæрты чындзхаст. 
Цыма нæ бабын ме ’мгар хæсты — 
Æдзынæг кафты фæзмæ каст. 
Цыма йæ цæсткæсæнты бынæй 
Кæмæдæр аивæй фæхудт. 
Цыма уæларвон хуры тынæй 
Æрттывта алырдæм йæ уд. 
Цыма йæ цин æмæ йæ уарзтæй 
Æгæрон дун-дуне ныррухс. 
Фæлæ нæртон рæсугьд чындзхасты 
Фæндыры цагъд цæмæн фæхъус? 
Æваст æрвдзæнгæрæг ныццагьта, 
Фæдисы хъæр фæцыд æваст. 
Мæн ме ’мгар хъазтастæу фæуагъта, 
Йæхæдæг карз тохмæ фæраст... 
Фын уыдис уый. Æмæ цъæх арты 
Æваст æрбайсæфти. Фæтар. 
Пъæззыйау бонрухсмæ ныббадти 
Мæ удыл æхсæвы мæйдар. 
35 

Кокайты Тотрадз 
<►♦♦ 
Мармæр цыртмæ нымдзаст дæн, 
У дæ сурæт æмыр. 
Ды мæ зæрдæмæ баст дæ, 
Æз дæ зæрдæйæ хаст дæн, 
Оу, куыд ма цæрон ныр?! 
О, куыд æдзæм у уæлмæрд, 
О, куыд æнкъард у æрдз. 
Халон, ма уас мæ сæрмæ, 
Сау ингæны къæсæрмæ 
Нæй, нæма кæсын æз. 
Къух нæма исын цардыл, 
Уæнгты ризы ма туг. 
Æмæ бонты нымады 
Æз мæ ныййарæг мады 
Цыртыл авæрын къух. 
Цардæй уæлмæрдты астæу 
Кæд ныдздзæгъæл мæ фæнд, 
Ды Чырыстийау раст уæд, 
О ныййарæг, дæ кастæй 
Асур зæрдæйы мæнг. 
Фæлæ сабыр у уæлмæрд, 
Хаст у ацы ран æрдз. 
Ницы дзурыс мæ уæлвæд, 
Æмæ цардыл æууæндгæ 
Здæхын хæдзармæ æз. 

Æрвгæнæн 
<►♦<► 
Фæцæуы бон æрхæндæгæй, æнкъардæй... 
Æгæр мæгуыр зæрæхсид дæр нæ разынд. 
Зæронд куыдзау тæрсын мæ боны цардæй, 
Фæлæ куы нæ дæн æхсæвæй дæр разы. 
Куыд хорз уыди мæ цардуалдзæг! Мæ сæнтты 
Сырх барджытæ æз фидæнмæ æрвыстон, 
Фæлæ ма цы?! Дуг цины хос нæ дæтты — 
Мæ цард — фыдфын, мæ фынтæ та — æлгьыстаг. 
Мæ уарзт мæ раджы иунæгæй ныууагъта, — 
Зæрдæрыстæн æз нал агурын хос дæр... 
Кæддæр мæ фыд цы дыргъбæлæстæ сагъта, 
Æнæвгъау уыдон их-къæвда ныххоста. 
Лæууын ныр хастау дыргъдоны. Йæ афтид, 
Æлгъысты фынау, мæн цæрын нæ уадзы, 
Мæ уарзты ныфс нæ дуджы карзæй рафтыд, — 
Ам ног талатæ нæу мæ бон ныссадзын. 
Æмæ лæууын, мæ уд кæуы хæкъуырццæй... 
Дыууæ дуджы дыууæизæрыастæу 
Ныххойынц мæн, — сæ сыкъаты ныкъкъуырццæй 
Дæлгом-уæлгом куы кæнын æз мæ растæй, 
Фæлæ мæ раст нæу ног дуджы рæстдзинад, 
/Цæй зын у уæдæ раст лæгæй фæцæрын!/ 
Нывонд уæрыккау ивгъуыд бонты цинæй 
Сæрсæфæнмæ мæхи къахæй фæцæуын. 

Кокайты Тотрадз 
♦ ♦♦ 
Мæ цард фæци... Фыдыбæсты сæраппонд 
Æгæр-мæгуыр нæ райхъуысти мæ дзырд: 
Нæ дыууæ дæр — æлгъыст æмæ æнамонд, 
Нæ дыууæ дæр — мæгуыр æмæ æдзыт. 
Æлгьаг дуг нæ йæ цъысымы лæмары, 
Куырмæджы нæ сæрсæфæнмæ тæры. 
Дæ сау зæххыл ирвæзæн хос нæ арын, — 
Æмæ къуыттыйау базыдтон цæрын. 
Куы рацæуа дыууæ дыууадæс азы, 
Куы ракæса дыууæ хуры, уæддæр 
Мах сурдзæни æлгъаг рæстæджы азым, 
Мах сурдзæни фæстаг фæдисы хъæр... 
Дæуæй мæнæй æнамонддæр, зæгъ, чи у? 
Нæ зæрдæтæм кæд марг-хъæстæ фæтагъд, — 
Ныххаудзынæн æз тохы бон дæ риуыл, 
Фæлæ ды та, цы кæндзынæ ды та? 
38 

Æрвгæнæн 
<►<►<► 
Цард кæд нæ уыд базон-базон?! — 
Нæу бæрæг — цы нын хæссы. 
Иры сæрмæ скасти абон 
Сау хур — сау цæстæй кæсы. 
Уациллайы урс æвгъилыл 
Иры тырыса ныттынг, — 
Й’ арæнтæм ын чи ныхилы? 
Чи йæм хæссы масты зынг? 
Уастырджи дæр нæм фæдисы 
Рацыд — барухс Иры рындз. 
Зæрдæ судзгæ мæтæй риссы — 
Тох! — нæ лæгдæртæ мæлынц. 
Марды уæлхъус даргъ ныхасæн 
Абон нæй, мæ хур, рæстæг. 
Уадындз удаистæй уасы, — 
Хæсты хъæр цæуы хæстæг. 
Гъей, цы бæллæх нæ æрсырдта? — 
Туг, рæстаджы туг кæлы. 
Иры сæрвæлтау йæ фырттæ, 
Тох! Мæлынц... 
39 

Кокайты Тотрадз 
♦ ♦<► 
Фыдæлты цард 
Мæ цæстыл уад: 
Нæрыд кæддæр 
Сæ ном, сæ кад... 
Цы стæм ныр мах? — 
Æдзыт, ныллæг. 
Нæй не ’хсæн иу 
Хуызæнæн лæг. 
Цы у нæ цард? 
Нæ нысан циу? 
Нæ хуыздæр тох: 
Лæгдæр нæ чи у? 
Лæгдæр нæчи у — 
Ды æви æз? 
Нæ иу — хæрæг, 
Нæ иннæ — куыдз... 
Цыфæнды дзур, 
Куыдфæнды дом, 
Гъе уый нæ гакк 
Æмæ нæ ном. 
Кæрæдзийæн 
Нæ зонæм аргь 
Æмæ хæссæм 
Æлгъысты уаргь. 

Æрвгæнæн 
<►♦<► 
Дæлимонтæ æхсæвы тары 
Ныззылдтой фырцинæй чындзхаст. 
Бæлгъуыр сæ сæргъы — æмæ зары, 
Цыма нæртон паддзах у раст. 
Фæлæ Амыраны рæхыстыл 
Æваст зæххоны къух фæхæст. 
Æмæ йæ хъыг æмæ йæ рысты 
Дæлимонтæн уый сиды хæст. 
Рæхджы дæлимонты фæтдзæгъдæн 
Фæстæмæ авддæлдзæх кæндзæн. 
Амыран фæтк зæххыл æвæрдзæн, 
Йæ рухс та дзыллæтæн хæсдзæн. 
Ныр та уал быхс, мæгуыр, дæ зынтæн. 
Дæхи дæ цæссыгтæй рæвдау. 
Амыран дæм рæхджы фæзындзæн, 
Йæ рухс дæ тавдзæни рæдау. 
41 

Кокайты Тотрадз 
Иунæг 
Æз иунæгæй баззадтæн, 
Тар хъæды халонау иунæг дæн, 
О, ацы æлгьыст рæстæг 
Нал ис мæ алфамблай иу лæг дæр. 
Æрдхорд æз кæй хуыдтон, 
Кæмæн хастон м’ армы мæ зæрдæ, — 
Мæ фæстæ-иу худти, 
Цыма дæн æвзæрты æвзæрдæр. 
Æмгар-иу кæй хуыдтон, 
Мæ удæй фылдæр-иу кæй уарзтон — 
Йæ дам-думты карзæй 
Мæн тар хъæды сындзмæ ныббаста. 
Æрдхæрдтæ, æмбæлттæ! 
Цæй диссаг у, уастæн, сæ ахаст! — 
Дзыхæй мæ-иу кодтой 
Сæнайы бæрзондмæ фæндараст, 
Фæсте мыл-иу суагътой 
Фыдæнæн сæ маргæйдзаг фæттæ 
Æмæ-иу æрхаудтой 
Æмбойны мæ цардбæллон фæндтæ. 
Æрдхæрдтæ-æмбæлттæ! 
Æз цардтæн сæ кадæн, сæ номæн, — 
Лæггад-иу сын кодтон 
Мæ уды фæндиаг æргомæй, — 
Мæныл та цыдысты 
Мæ хуыздæр æмбæлттæ уæд хинæй, 

вгæнæн 
Æз та-иу ныррызтæн 
Мæ хуыздæр æрдхæрдты æлгъинæй. 
Сæ иутæ мæ, оххай, 
Сæумæйæ уæй кодтой хъазарæй, 
Æндæртæ мæ ногæй 
Асламæй æлхæдтой изæрæй. 
Сæ иутæ мæ схуыстой 
Сæрсæфæны арфæн йæ тарфмæ, 
Æз та-иу сын кодтон 
Зæрдиаг, зæрдæбынæй арфæ... 
Æз иунæг дæн абон, 
Æз рох дзуары дурау æнкъард дæн. 
Нырма дæр нæ зонын: 
Цъæх арвы бын цардтæн, нæ цардтæн... 
Æз арвы кæсæны 
Мæ цæсгом нæма федтон, никæд, 
Ныхъхъæцын мæ зынтæн, — 
Нæ зонын мæхицæн тæригъæд. 
Мæ иузæрдйон чи у, 
Мæ тыхмитæн чи у фæразон, — 
Æрмæстдæр мæ боныл, 
Мæ иугæндзон мадзура аууон. 
Дыууæ стæм кæмфæнды, 
Дыууæ стæм кæдфæнды æдзухæй, — 
Нæ райгуырдæй ардæм 
Нæ кæрæдзи марæм мах хурхæй, 
Уæддæр та ныббыхсæм, 
Ныббыхсæм нæ кæрæдзи уындæн: 
Ды хъазыс мæ удæй, 
Æз хъазын æнæвгъау дæ удæй, — 

Кокайты Тотрадз 
Дыууæйæ фæцæуæм 
Фыдæлты рох дзуары бæрзæндмæ 
Æмæ та ыскувæм, 
Зæрдæйæ фæкувæм нæ фыдæлты зæдмæ. 
Цы кувæм? Цы курæм? 
Цæрæнбон фæкувæм æмгартæ-æмбæлттæн, — 
Уадз, уа сæм, мæ Хуыцау, 
Цъæх арвы бын алцы, æппæт дæр, 
Фырхъалæй æрмæстдæр 
Æхсæртæ зæвæтæй куыд сæттой, 
Мæнæй-иу хъæздыгдæр 
Куыд цæра сæ гъæла, сæ сæтой... 
Мæхицæн цы курын? 
Мæхицæн æз ницы фæкурын: 
Æрмæстдæр фæлладæй 
Æруадзын мæ мæгуыр сæр дурыл, — 
Мæ аууоны фарсмæ 
Фæкæнын фынæй æз — æнæмæт 
Æмæ та мæ фынты 
Æмгæртты фæуынын æнæмæнг... 
Æз иунæг дæн абон. 
Æз рох дзуары дурау æнкъард дæн, — 
Цæй, чи м’ын зæгъдзæни: 
Цъæх арвы бын цардтæн, нæ цардтæн... 

Æрвгæнæн 
Æз хæхтимæ баст дæн 
Хæмæтаты Батырæн 
Мæ райгуырдæй ардæм 
Ирыстоны хæхтимæ баст дæн, 
Йæ сызгъæрин кæрддзæмыл 
хъама куыд баст вæййы, афтæ. 
Сæ уындæй, сæ кондæй 
мæ зæрдæйы цинæн нæй рафтæн, 
Æмæ та ныззарын 
цæрæнбоны зарæг мæ уарзтæй. 
Æмæ та мæ зарæг 
фæтæхы бæрзонд хæхты сæрты, 
Æмæ та æхсæрдзæнты зæлтæй 
ыздæхы мæ риумæ, 
Æмæ та уæд ногæй 
ныхъхъусын мæ райгуырæн Ирмæ, 
Æмæ та æмбарын: 
нæ дыууæйы ныфс дæр нæ сæтты. 
Мæ Иры хъæбыс у 
мæ рухс фæндты сызгъæрин кæрддзæм, 
Йæ риуыл æз та дæн 
йæ тохвæллад хъамайы фистон, 
Йæ сæрвæлтау абон 
цас тынгдæр мæ удæй фæриссон, — 
Мæ кæстæрыл уый бæрц та 
хурбонтæ райсом ыскæндзæн, 

Кокайты Тотрадз 
Фæлтæрæй фæлтæрмæ 
уыдысты кæрддзæм æмæ хъама. 
Йæ кæрддзæмæй хъама 
æнæхъуаджы никуы дæр истой. 
Фæлæ мын Ирыстоны зæрдæмæ 
исчи куы хъава, — 
Йæ сау масты фестдзæн 
мæ зæрдæ уæд хъамайы фистон. 
21.03.97 

Æрвгæнæн 
Саузым 
Æнкъард у, æрхæндæг у æрдз: 
Лæджы цæст ам ницуал рæвдауы, 
Æппæт дæр — мæрдвынæй, æгъуыз, 
Æгæр-мæгуыр не срæйы куыдз 
Уæд та ма йæ номы æгъдауыл. 
Кæд фæззæгæн ацыд йæ рад, 
Уæддæр ма нæм зымæг нæ цæуы, — 
У, саузымау, зæрдæ æнкъард, 
Лæдæрсы мыл иударон цард, — 
Нæ зонын: цæрын гъе нæ цæрын. 
Мæ иунæг ныфс — уалдзыгон бон! — 
Куы атула худгæ хур арвыл, 
Хæл-хæлæй куы ныззара дон, 
Куы скæна æрдз дидин-хæдон, — 
Мæ зæрдæ та баууæнддзæн цардыл. 
Ныр та уал мæхицæн цæрын, 
Мæ мастыл зымæгон бон тайы. 
Кæсы мæм цард иугæндзон фын, 
Æрмæст дзы нæй рухс хуры тын... 
Мæ бонтæ Къæбæлтыл* нымайын. 
30.11.96 
"Къæбæлтæ— Куырттаты комызымæгонхурныгуы- 
лæн бынат. 

Кокайты Тотрадз 
Рох зарæг 
Булæмаргъ къохæй нал зары, — 
Атахт сæумæ йæ иувæрсты, 
Фыдгулы судзгæ азарæй 
Ирыл цæхæр арт сирвæзти. 
Сау мигьтæ бадынц сау хохыл, — 
Хуры цæст зæхмæ нал зынди. 
Фыдгулы ныхмæ карз тохы 
Иры фæсивæд бацыди. 
Цæгатæн Хуссар — фаззонау, — 
Иумæ фæкувынц сæ хурæн. 
Иры зæхх мадау уарзон у, — 
Уæгъды йæм мачи лæбурæд. 
Цæргæс та мигътæй кæд тæрсы, — 
Йæ тахт уæлæрвтæм акæны. 
Тыхы бон тохмæ цæттæ сты 
Иры лæппутæ алкæддæр. 
Удвидар вæййы тулдз бæлас, — 
Нæ тасы уады кæлæнæй. 
Цардуарзон Иры судзгæ уарзт, 
Цæрæнбонтæм дын мæлæн нæй. 
48 

Æрвгæнæн 
Цæрын 
Ныхъхъус дæн æз... Нæ дзурын — ницы... 
Мæ дзых æмыр... Мæ хъуыды баст... 
Мæ миднымæр уæрдоны хъинцау 
Мæ хъæрзын айхъусын æваст, 
Фæлæ нæ райхъуысы æддæмæ, — 
Мæ тыхстыл чи батыхсдзæн, зæгъ? 
Цæрын ныгъуылд лæгæй. Кæддæрау 
Мæ къæхты бын нæ ризы зæхх. 
Æмгары бирæмæ бæллыдтæн, — 
Мæ зæрдæ сын уыдис æргом. 
Уæвгæ фыдбылызау нæ зыдтон 
Дзырддаг кæй кæндзысты мæ ном. 
Хуыцау æвдисæн: уарзтон алкæй, 
Æрмæст нæ уарзта алчи мæн, 
Уæддæр мæ растдзинады аргъæй 
Мæхицæн агуырдтон цæрæн. 
Æмæ цæрын! Уæдæ цы кæнон?! 
Хуыздæр цард а зæххыл кæм ис? 
Кæд цин фæци, у маст æгæрон, 
Уæддæр нæ хъæр кæнын фæдис, — 
Мæ мастæй цин-цæссыг лæмарын, 
Мæ уарзтæй амайын мæсыг 
Æмæ мæ зæрдæйы мæйдары 
Рæвдауын амонды фæрдыг. 
49 

Кокайты Тотрадз 
Мæгуыргур 
л/. с. 
Уый цардуалдзæджы зарæггæнæг уыд, — 
Зæрдæхъæлдзæгæй рухс амондыл зарыд. 
Æрвон зæдау йæ мидбылхудгæ цыд, 
Æмæ йæ размæ дидинджытæ уарыд. 
Куы-иу фæцæйцыд тиатырмæ, уæд 
Æнæнцой касти фæсивæд йæ фæдыл. 
Йæ зарæгæн-иу чи кодта æмдзæгьд, 
Уый зарæгимæ стæхын-иу æрфæндыд. 
Йæ зарæгау уæлæрвты, цыма, тахт, 
Цыма-иу ыл уæд рухс базыртæ базад, 
Цыма-иу зæххыл нал андзæвдзæн тагъд, — 
Уæлæрвты-иу йæ зарæгимæ баззад. 
Уый зæд уыди. Уæларвон зæдау раст 
Цæхæртæ калдта дун-дуне йæ цинæй. 
Уый хаста йемæ уалдзæг æмæ уарзт 
Æмæ сыл никуы, никуы рацыд хинæй. 
Фæлæ у цард æлгъыст æмæ тызмæг, 
Кæны йæ цалх æнæрынцой дыууæрдæм 
Æмæ йын лæг куы базоны йæ мæнг, 
Уæд бамбары — йæ цинтæ йын æууæрды. 
Йæ бындурыл ныззылд æрдхæрæн дуг, 
Фыццаджы хуызæн нал райхъуысы зарæг. 
Йæ дадзинты нындзыг вæййы йæ туг 
Æмæ йæ зæрдæ бацагуры хъарæг. 
50 

вгæнæн 
Æмæ кæуы, йæхинымæр кæуы, 
Йæ рухс мæсыг йæ цæссыгтæй ныккалдис. 
Мæрдты хурмæ æххуысагур цæуы, 
Фæлæ йыл, охх, мæрдтæмвæндаг ныддаргъ ис! 
Кæддæр та-иу цы цард уыди, цы цард?! — 
Сырх уардитыл-иу амондмæ тындзыдта. 
Ныр ферох ис йæ ном æмæ йæ кад 
Æмæ цæуы, цæуы, цæуы сындзытыл. 
Кæмæ цæуы? Кæдмæ цæудзæн? Кæдæм? — 
Йæ фарстытимæ цæссыгтæ ныхъуыры. 
Йæ царды цин йæ зарæгау уыд мæнг, — 
Къæбæры мурыл зары-ма, мæгуырæг. 
Фæлæ кæй хъæуы галуанты йæ зард 
Æмæ кæм хъуысы галуантæм йæ зарæг?! 
Æндæр у абон галуанджынты цард, 
Уым зарæджы тыхст ничи у æмбарæг. 
Мыййаг дæумæ куы бадара йæ къух 
Йæ сагъæсты æмпылд æмæ ныгъуылдæй, 
Уæд-иу æй зон: уый цин зарыд æдзух, 
Ныр ног дуджы мæгуыргур у, мæгуырæг. 
Ды дæр мæгуыр дæ, — нал у уый дзырддаг, 
Фæлæ мæгуыргур уый хуызæн нæма дæ, 
Ныхасæй-иу æй барæвдау уæд та — 
Кæрæдзи тыхстмæ байхъусут, о адæм... 

Кокайты Тотрадз 
Мæ Иры фæсивæд 
(Къостайы мотивыл) 
Мæ Иры фæсивæд, дæ сагъæс, дæ мæтæй 
Мæ зæрдæйы уидаг ныссау. 
Æрхуд, цæй, дæхиуыл! — куы бабын дæ фæндæй 
Нæ уæздан фыдæлты æгъдау. 
Лæгдзинад уыд рагæй Фыдыбæстæ уарзын, 
Фыдызæххæй хордтой-иу ард. 
Нæ фыдæлты фарнæй ды базыдтай хъазын, 
Сæ бынтыл сын бандзæрстай арт. 
Кæддæры хуызæн мын куы нал дæ фæдисон, — 
Дæ дадзинты бахус дæ туг. 
Фыднозт æмæ хъылма — дæ хуыздæр цæдисон, — 
Куырмæджы дæ хъазы фыддуг. 
Фыдæлтæй фæстæмæ лæгæй лæгмæ хæсты 
Дæ ныхмæ кæд лæууыди тых?! 
Уæд абон кæрæдзийы уарзыны бæсты 
Цы калут кæрæдзийы пырх? 
Фыдыбæсты фидæн — мæ хъыг æмæ катай, 
Фыды зæххыл рæзæд нæ туг. 
Мæ Иры фæсивæд, бындурзылд æрбауай, 
Дæхимæ куы исай дæ къух! 
52 

вгæнæн 
Æлгъыст адæм 
(Къостайы мотивыл) 
Хорз адæм хъæды дæр баззайынц адæмæй, — 
Аразынц иумæ сæ цард. 
Мах та кæрæдзи нæ бауарзæм, афтæмæй 
Бадомæм кад æмæ рад. 
Дунейы фарны нæ цардвæд ныдздзæгьæлтæ, 
Батад нæ фыдæлты зæхх. 
Калæм сæрсæфæнмæ иугай нæ лæгдæрты, — 
Сиу и нæ дæргъ æмæ уæрх. 
Уастырджы абон куы ’рцæуид, куы амонид 
Амонды рухсдæр фæндаг, 
Иу дæр йæ фарсмæ уæд махæй нæ балæууид, — 
Уый дæр нын разынид хъуаг. 
Расты нæ иртасæм никæд мæнгдзурæгæй, 
Нал хатæм цин æмæ сар. 
Хионы бæсты æрцæуæг хæддзу лæгæй 
Скæнæм нæхицæн æлдар. 
Райгуырæн уæзæджы утæхсæн фæдисмæ 
Разынæм иудадзыг дард, — 
Знаджы нæ фæуынæм... Фæлæ мæнг фидисмæ 
Хионыл бауадзæм кард. 
Хорз адæм хъæды дæр баззайынц адæмæй 
Аразынц иумæ сæ цард. 
Мах та кæрæдзи нæ бауарзæм, афтæмæй 
Бадомæм кад æмæ рад. 

Кокайты Тотрадз 
Поэты хъысмæт 
Хаджейы фыртæн номарæн 
Нæй ирвæзæн мадзал мæлæты цъысымæй, — 
Йæ цæвæг мах иугай æнæвгьау кæрды. 
Дæу дæр та куы ссардта, мæ хъаймæты ’фсымæр, 
Дзæгъæлæй куы аззад дæ зараг фæндыр. 
Дæ зарæг æхсысти дæ туг æмæ зонды, 
Уæларвмæ æххæсти йæ зæлты рæдау 
Æмæ-иу куы тахтæ бæрзæндты бæрзонды, 
Дæ фæдыл уæд алчи æппæрста йæ фау. 
Ды дугъон бæх уарзтай. Æз федтон: Къуыдары 
Дæ фыды хаст бæхыл куыд фесхуыстай рог. 
Æнкъардтон: дæ фæсхъусты дымгæ куыд зарыд, 
Дæ зæрдæйы цинæн куыд нал уыд кæрон. 
Кæд гъеуæд æрцахстай Поэзийы дугъон, 
Кæд гъеуæд ыскодтай дæ удыл бæхбадт, — 
Поэтæн йæ фæстæ цы свæййы æнусон, 
Кæд базыдтай гъеуæд — йæ зарæджы кад. 
Нæ хастам æмхуызон. Нæ алчи йæ равджы 
Хъысмæты фæндонæй æрвыста йæ цард. 
Мах удхæстæг баистæм зарæджы руаджы, 
Зæрдæйы фæндонæй йын кодтам лæггад. 
54 

Æрвгæнæн 
Дæ зарæг бæрзонд уыд, мæ зарæг — ныллæгдæр. 
Дæ зарæг æлвæст уыд, мæ зарæг — хырыз. 
Цы хохмæ фæцыдтæ, уый дары бæрæгдæр, 
Цъæх фæлмы ныгъуылы мæнæн дæр мæ рындз. 
Барастыр куы суадзид дæ хуызæн поэты 
(Поэтæн мæлæт нæй — нæ йæ зоны, цы?!) 
Зæгьин та: йæ балцæй æрыздæхт Хаджеты, 
Зæгьин ма: бæлццон лæгæн нуазæнæй — цыт! 
Фæлæ ды фæцыдтæ æнусон фæндагыл 
Æмæ дын æрыздæхæн уырдыгæй нæй. 
Цы зæгъон? Цы кæнон? — мæ зæрдæйы уагыл 
Уыраугæ нызгъæлы мæ цæссыгты зæй... 
Нæ аирвæзт иу дæр мæлæты цъысымæй, — 
Йæ сау фыдты æхсæн ныккæны мах най. 
Ды дæр мæ ныууагътай, мæ хъаймæты ’фсымæр, 
Ды дæр мæ фæлыгъдтæ, мæ боныл, тæргай. 
Хъæддаг сырдау зæрдæ æнæнцой куы ниуа, — 
Хуыцау дын нæ ратдзæн дыккаг зæххон цард. 
... Ирыстоны сæрмæ фæтæхыс æвдиуау. 
Ирыстоны зæххыл — дæ зарæгæн рад. 

Кокайты Тотрадз 
♦ ♦♦ 
Къуыбырыл — зæронд уæлмæрдтæ, 
Хъæу дæр уæлмæрдтæм хæстæг. 
Хъæуы иунæг цæрæг нал ис, 
Нал ис уæлмæрдтæм кæсæг. 
Хъæууынгты дзæгъæлдзу дымгæ 
Рогæн рацæйсиры хатт, 
Фæлæ, кæс, æмæ æрбайсæфт, — 
Нал фæхæццæ вæййы дард. 
Æмæ дард куыд цæуа хъуамæ, 
Кæд йæ цинты цин фæмæнг: 
Хъæумæ къахвæндæгтыл рагæй 
Зайы ныр хæмпæлгæрдæг. 
Дымгæ та йæ сонт фезмæлды 
Рыг куы нæ скала æваст, 
Уæд цæй дымгæ у, цæй дымгæ, 
Чи йын фендзæни йæ хъазт?! 
56 

Цард — цæрынæн 
Цард æлгъыст у, 
Цард фæлдыст у, 
Цардыл никуы уыд æууæнк. 
Бонты цыды, 
Азты зылды 
Амондджын кæд уыди лæг? 
Цард хæлæф у, 
Лæг кæрæф у, — 
Мулкæй не ’фсæды йæ цæст. 
Фыд йæ фыртæн, 
Фырт йæ фыдæн 
Сидынц алы бон дæр хæст. 
Бонты зылды, 
Азты цыды 
Лæг нæ базыдта цæрын, — 
Бонæй-бонмæ 
Мастæргомæй 
Уый йæхи фыдтæ хæры. 
Азæй азмæ 
Хъазгæ хъазгæ 
Суры лæджы царды хин, 
Гъеуæддæр ма 
Бонвыддæрæй 
Хоны амондджын йæхи. 

Кокайты Тотрадз 
Цард — æгьатыр, 
Лæг — хъæбатыр, — 
Царды цинтæ ронгау нуаз. 
Цард цæрынæн 
У, мæ лымæн, 
Æмæ йæ кæдфæнды уарз! 

Æрвгæнæн 
♦ ♦<► 
Æнусон хур мæн нал тавы, æнхъæлдæн, 
Кæд ахуыссыд мæ хуры цæст, мыййаг? 
Кæддæр мæ зæрдæ буц амонд æнхъæлæй 
Дæ зæрдæмæ куы агуырдта фæндаг. 
Цъæх арвы бын ныр иунæг æмæ хаст дæн. 
Тæхуды, фен дæ цæстыты фæлмæн, 
Тæхуды, иу хатт басудз ма дæ кастæй, 
Тæхуды, иу хатт акал ма тæмæн. 
Зымæгон бæлас дидинæг нæ калы, — 
Йæ бæгънæгæй йæхæдæг дæр тæрсы. 
Мæ зæрдæйы ныр урс-урсид мит уары, 
Дзæгъæл дымгæ дзы уадтымыгъ хæссы. 
Æз æмæ ды нæ базыдтам нæ амонд, 
Æз æмæ ды нæ бамбæрстам нæ цин, 
Æгæр-мæгуыр æз нал уынын дæ аууои, — 
Дæ аууоныл дæр разындтæ æлгъин. 
Æрцæудзæни та иуафон цъæх уалдзæг, 
Фæлæ нæ уалдзæг нал раздæхдзæн ног. 
Нæ уарзты бæлас дидинæг нæ калдзæн, 
Нæ худдзæни, куыд-иу худти ныронг. 
Цъæх арвы бын ныр иунæг æмæ хаст дæн, 
Мæн нал тавы дæ цæстыты кæлæн. 
Тæхуды, иу хатт басудз ма дæ кастæй, 
Тæхуды, иу хатт акал ма тæмæн... 
59 

Кокайты Тотрадз 
♦ ♦<► 
Мауал тæрс нæ фембæлдтæй, 
Ме сныхас, мæ фезмæлдæй 
Нал ныннæрдзæн арв. 
Ды цæрыс æндæримæ, — 
Æз мæ маст, мæ тæригъæд 
Баныгæдтон арф. 
Бадомдта мæ карз зымæг, — 
Нал дæ домын уарзынæй, 
Нал кæнын йæ кой. 
Æз цæрдзынæн аууонау, — 
Уадз, дæ зæрдæ ма зона 
Сагъæссаг сæргой. 
Æз дæ фырты уарздзынæн, 
Авдæнмæ йын зардзынæн 
Зарджыты хуыздæр. 
Мидбылты йæм худдзынæн, 
Аргъæуттæ йын дзурдзынæн, 
Хъус-иу нæм ды дæр. 
Нал дæ дарын азымы, — 
Урс ыстъалы нал зыны, 
Айсæфти йæ фæд. 
Мауал тæрсмæ хивæндæй, — 
Равзæрстон мæхи фæндæй 
Иунæджы хъысмæт. 

Æрвгæнæн 
Карды комыл кафдзынæн, 
Судзгæ уарзтыл зардзынæн, 
Цалынмæ цæрон. 
Æз дæ номыл судздзынæн, 
Æз дæ номæн кувдзынæн. 
Сусæгæй, мæ бон. 

Кокайты Тотрадз 
Мæй куыд зила хуры фæдыл, 
Зилын æз дæ фæдыл афтæ. 
Мæн дæумæ кæсын фæфæнды 
Сусæг кастæй — хъавгæ-хъавгæ. 
Тар æхсæв дæ цырагъ судзы, — 
Судзут алы ’хсæв дыууæйæ. 
Æз æнафоны дæ рудзынг 
Бахойын æрра дымгæйау. 
Уынгмæ ракæсыс, фæлæ дæм 
Уæд ысныхас дæр нæ уæндын. 
Рустæ райдайыс цæмæндæр 
Ризгæ æнгуылдзтæй æууæрдын. 
Скæсыс арвмæ, стъалы арвыл 
Цин-цæхæр дæ риумæ калы. 
Æз дæ ме ’нгасæй кæй тавын, 
Уый дæ цæстæнгас æмбары. 
Аууон ран бæстон æмбæхстæй 
Мидбыл бахудын, фæлæ мæ 
Ды нæ феныс æмæ бæстæ 
Баризы йæ цин-кæлæнæй. 
62 

Æрвгæнæн 
Рудзынг бахгæныс, æруадзыс 
Уæд дæ сæр фæлмæнцагъд базыл: 
Ды мæ удæй хъулау хъазыс, 
Æз дæуæй дымгæйау хъазын. 
Рудзынг бахгæныс æмæ та 
Æмбæрзæн æрхауы не ’хсæн. 
Уæнт мæ фæндиаг дæ фынтæ, 
Уæд дæхи фæндиаг де ’хсæв. 
Хурыскастыл донмæ уайыс, 
Хос кæрдынмæ æз фæраст дæн. 
Цин дæ цæстыты кæй тайы, 
Уый цæстызулæй æрцахстон. 
Ацу, цæй, æмæ йæ бамбар: 
Хур цæуыл худы кæл-кæлæй. 
Цыхцырæгмæ дурын бадар, — 
Дон дæ дурынмæ нæ кæлы... 

Кокайты Тотрадз 
<►♦<► 
Стъалыты зæгъ судзгæ уары, 
Зæрдæ сусæг зарæг зары. 
Арвæй рахызт цины барæг, — 
Уарзт мæ риумæ хизы цадæг. 
Донгуырæнæй худын хъуысы, 
Урс æртах ма уæд цы тыхсы? 
Сусæг фæндаг комы таджы 
Махæн раджы фæци адджын. 
М’ амонд рагæй йе ’нгуыр дары, 
Зæрдæ уарзты цинæй зары. 
Мах дыууæ стæм комы а зæр, 
Зонæм цинтæ, зонæм уарзын. 
Ды мæнæн дæ, æз дæуæн дæн, — 
Уарзты циныл мах æууæндæм. 
Донхауæн нын буцæн зары, 
Стъалыты зæгъ судзгæ уары. 
'Рфæны фæдыл — арвы астæу — 
Масты сау куыдз баззад бастæй. 
64 

Æрвгæнæн 
<►<►<► 
Мæ уды цин, мæ уды арт 
Æрцæйхуыссы мæ риуы хатт, 
Фæлæ та суынын ног дæ хуыз 
Æмæ та цардмæ здæхын æз. 
Ды дæ мæ цин æмæ мæ уарзт, 
Ды дæ мæ худгæ хурыскаст. 
Дæумæ мæ уды тыхст хæссын, 
Дæуæн æнамондæй тæрсын. 
Кæд амонд а дунейы ис, — 
Фæсур мæ мæт æмæ мæ рис. 
Лæварæн мын дæ цин æрхæсс, — 
Дæ рухсæй барухс кæн мæ къæс. 
О, зонын, а дуне у мæнг, 
Фæлæ ды н’ асайдзынæ мæн: 
Цæудзыстæм иу фæндагыл мах, 
Хæсдзыстæм иу уарзты цырагъ. 
Куы уой дыууæ уды æмвæнд, 
Цæрын æнцондæр вæййы уæд: 
Æз дын нывонд кæнын мæ цард, 
Ды та мын цардамонд, о, ратт. 
3 КокаПты Тотрадз 
65 

Кокайты Тотрадз 
♦ <►♦ 
Нæй амонд а зæххыл, æндæр æй 
Куыд никуы баййæфтон æхстбæрцмæ? 
Æз ныр куыд баивон æндæрæй, — 
Кæуыл нæ хъæцыдтæн æрхъæцмæ? 
Нæй амонд. Ис æнусон азым — 
Мæ удыл баппæрста йæ сахсæн: 
Лæууын ма цинæнхъæл дæ разы, 
Фæлæ дæ цæстырухс нæ ахсын. 
Кæсыс былысчъилæй мæ сæрты, 
Æз кувын раздæрау: дæуыстæн. 
Дæу барын æз уæларвон зæдыл, 
Фæлæ кæд хæйрæгæй æрвыст дæ?.. 
Æнусон азымы æлгъыстæй 
Цæуын дæ къахдзæфтыл куырмæджы, 
Мæ уд дæумæ бæлгæ фæрысти 
Æмæ ныдздзæгъæл царды мæнджы. 
Кæуыл нæ хъæцыдтæн æрхъæцмæ, 
Уый ныр куыд баивон æндæрæй? 
Нæй амонд а зæххыл, æндæр æй 
Куыд никуы баййæфтон æхстбæрцмæ? 
66 

Æрвгæнæн, 
<►<►<► 
Мæ фæстаг ныфс фæцæуы, — 
Йæ зонын диссаг нæу: 
Дæ хъуыдыты быцæуы 
Мæ хуыздæр ном — Быдзæу! 
Быдзæу дæн, о! Фæлæ дын 
Мæ фæстаг дзырд зæгъын: 
Хуыцауау дыл æууæндын, 
Мæ зæд дæ ды зæххыл. 
Фæстаджы уысм куы ’рцæуа 
(Мæлæт — æгъатыр куыдз!) — 
Æз дзурдзынæн: дæ цæра, 
Рæвдаудзынæн дæ хуыз. 
67 

Кокайты Тотрадз 
♦ ♦♦ 
Хурхæтæн у, фæлæ мæм нæ хъары, — 
Тъæнджымæйау ихæнриз кæнын. 
Нал мæм цæуы сау цæстытыл зарын, 
Зарын циу?! — нæ мæм цæуы цæрын. 
Удыгæстæй мæрдты астæу хитын, — 
Уый мæ удæй бамбæрстон бæлвырд. 
О мæ Хуыцау, цавæр хæс дæ фидын? 
Уастырджи, цы ран уыдтæн рæдыд? 
68 

Æрвгсенæн 
Мæн фæнды... 
Мæн фæнды нæ ивгьуыдмæ ыздæхын, 
Мæн фæнды дæ къахвæдтыл цæуын, 
Судзгæ уарзты цæссыгты æртæхы 
Ногæй фенын худгæ хуры тын. 
Мæн хъæуы хæрзчысыл хорзæх цардæй, 
Мæн хъæуы сæуæхсиды тæмæн. 
Рацу ма мæм ивгъуыд бонты тарæй, 
Бахуд мæм дæ мидбылты фæлмæн. 
Ды цæуыс мæ иувæрсты фыццагау, 
Ды цæуыс æмæ нæ уыныс мæн. 
Ехх, цы фæци сау цæстыты аргъау, 
Цæй, кæм и дæ зæрдæйы кæлæн? 
69 

Кокайты Тотрадз 
♦ <►♦ 
Нæ ницæййаг дуджы 
Мæ бон нæу цæрын: 
Нæй сайын мæ туджы, — 
Мæ хъиутæ хæрын. 
Сæркъуырæг — нæ балхон, 
Лæгмарæг — нæ хъан. 
Кæй ма хъæуы абон 
Зæрдæйæ уæздан? 
Рæстдзинады тæраз 
Ысафтид æваст. 
Дæ зынтæн ныффæраз, 
Нынныхъуыр дæ маст. 
Кæй хъæуы дæ катай? — 
Дæ къуымы ныххау, 
Дæхимидæг батай 
Фæлдысты бæхау. 
70 

Æрвгæнæн 
Сайды азар 
Дзагдар, рахæсс нозты карздæр, — 
Асурон мæ уды тыхст. 
Афтæ никуы уарзтон раздæр. 
Афтæ нал уарздзынæн æз. 
Уарзтæй базыдтон æз тайын, — 
Зарыдтæн æхсæв уа, бон. 
Уыд мæ уд нывонд чызгайæн, 
Ардтон зарæджы йæ ном. 
Уый мæ зарæгмæ куыд хъуыста! 
О, куыд-иу худти æргом! 
Мах — æнгуылдз æмæ æнгуырстуан — 
Иумæ цардыстæм æнгом. 
Мидбылты нæм худти амонд, 
Цард уыд аргъауæй хуыздæр, 
Фæлæ дæлимоны аууон 
Разынд иу афон уæддæр. 
Бамбæрста мæ зæрдæ алцы: 
Басыгъд дысон уарзты хид — 
Сауæрфыг мыл рацыд хинæй, — 
Асайдта мæнæй йæхи. 
71 

Кокайты Тотрадз 
Дуне мын кæмæй зынаргъ уыд, 
Уый мæ афæлывта кæд, 
Уæд æлгьыстаг уды аргъæй 
Курын иу хорзæх: мæлæт... 
Дзагдар, рахæсс нозты карздæр, — 
Асурон мæ уды тыхст. 
Афтæ никуы уарзтон раздæр. 
Афтæ нал уарздзынæн æз. 
6.10.97 

Æрвгæнæн 
Иугæр... 
Иугæр ацыдтæ — фæндараст... 
Иугæр нал уарзыс — хæрзбон... 
Кæд нæ уарзты кæрдзын асаст, 
Кæд нæу зæрдæтæн æнцон, 
Кæд мæнæй дæу æхсæн сыстад 
Сау къæдзæхæй айнæг-сис, 
Амонд мыл йæ къух кæд систа, 
Кæд мæ цард зындон ыссис, 
Ницуал баззад кæд нæ артæй, 
Ардзæстыл ныххауд кæд дур, 
Зон, уæддæр мæ уды катай 
Ды нæ фендзынæ, мæ хур. 
Сусæг цæссыгты æлгъинæй 
Кæд уынгæджы у мæ сæр, — 
Зардзынæн фыццаджы цинæй 
Уарзты зарæг æз уæддæр. 
73 

Кокайты Тотрадз 
4>О0> 
Цыма дуне мæ цæфтæй хъæрзы, 
Цыма сау марг йæ хуылфмæ æз тадзын, 
Уыйау зæхмæ сæркъулæй кæсын 
Æмæ дудгæ цæстысыгтæ нуазын. 
Цин мæ зæрдæйы арфæй фæхауд, 
Масты уылæнты иугæндзон руайын, 
Нал ис раст удæн раздæры кад, — 
Хæйрæг хин у — Хуыцауы дæр сайы. 
Æз мæ хæйрæджы митæ уынын, 
Фæлæ пъæззы мæ уæнгтæ ныббаста 
Æмæ, цыма æнæкæрон фын, 
Мæн зындонмæ йæ фæдыл нылласта. 
Цæрдтæй мæрдты ’хсæн хитын куырмæй. 
Кæд мæ нывонд Хуыцауæн нæу хъабыл, 
Кæнæ баци æнæмæт фынæй 
Æмæ хæйрæг мæ кувинаг давы? 
Охх, мæ зæрдæ йæ мæты нынкъард, 
Охх, мæ зæрдæ йæ масты дзыназы. 
Уый кæд дунейы амарди цард, 
Æви нал зонын раздæрау уарзын? 
74 

Æрвгæнæн. 
<►♦<► 
Æррайау карды комыл кафын, 
Æрдуйыл ма хæцы мæ цард: 
Дæ мидбылхудт мæ хурау тавы, 
Дæ цæстæнгас мæ суры дард. 
Мæнæн нæ байгом кæныс рудзынг, 
Уæддæр æнхъæлмæгæс лæууын. 
Дæуæн цы уæлдай у: æз судзын, 
Æви фырадæргæй кæуын. 
75 

Кокайты Тотрадз 
♦ <►<► 
Æз дæм мæ зарджыты цыдтæн, 
Дæумæ та хъарджытæй зындысты 
Æмæ мæ зæрдæйы зынтæ 
Мæ удыл сау калмау тыхстысты. 
Фыццагау агурын дæ хуыз, 
Бæллын дæ фенынмæ фыццагау, 
Фæлæ дæм нал æххæссын æз, — 
Мæ уд дывыдон арты бахауд. 
Куы кæна дун-дуне дæлдон, 
Кæнæ куы судза пиллон арты, 
Уæддæр ма дзурдзынæн дæ ном, 
Уæддæр ма кувдзынæн дæ цардæн. 
Мæ удæй сарæзтон фæндыр, 
Фæлæ уыдис дæ уарзтæй сидзæр. 
Дæуæй куы уон нымад мæрдтыл, 
Уæддæр мæ уд дæ фæдыл зилдзæн. 
76 

Æрвгæнæн 
♦ ♦<► 
Уæлæрвты раленк кодта мæй, 
Æхсæрдзæн комы зары. 
Æрфæны фæды урс фæлмæй 
Ыстъалыты зæгъ уары. 
Мæ удыл цины фарн æртыхст: 
Куывды цæуæм дыууæйæ 
Уæлхохы рох дзуармæ. Нæ тыхст 
Хæссæм сыгъдæг зæрдæйæ. 
Хуыцæуттæм фехъуысти нæ куывд, — 
Чындзæхсæв уыдзæн ахсæв... 
Фæлæ дын нал хъусын дæ дзырд, 
Дæ зарæг дын нæ ахсын. 
Æдзæрæг арф комы цæуын 
Нæ къахфæдтыл фæстæмæ. 
Дæ цин мæ удхосау хъæуы, 
Дæ уарзт — æнæ хъæстæйæ. 
Æрмæст нæ зыны арвыл мæй, 
Æхсæрдзæн дæр нæ зары. 
Нæ цин кæм ферох ис дæуæй? 
Кæм адзæгъæл дæ тары? 
12.03.96 
77 

Кокайты Тотрадз 
Æдзæм тары кувын 
Æдзæм тары кувын: 
«Табу дын, Хуыцау! — 
Хуыздæрырдæм разил 
Мæ ницæййаг цард...» 
Мæхинымар курын: 
«Мæ амонд, фæзын, — 
Дæ бахудт, дæ кастæй, 
Охх, асур мæ зын». 
Æдзæм тары кувын: 
«Мæ Хуыцау, дæ фарн 
Фæсурæд æнусмæ 
Нæ зæххы хæрам...» 
Мæхинымæр курын: 
«Мæ амонд, æрцу, — 
Дæ зæрдæйы фæндон 
Мæ зæрдæйæн дзур». 
Æдзæм тары кувын: 
«Мæ Хуыцау, æркæс, 
Фыдæлты уæзæгмæ 
Дæ цинтæ æрхæсс...» 

Æрвгæнæн 
Æдзæм тары курын: 
Фæлмæн мидбылхудт, 
Кæд халыл фæхæцид 
Мæ уарзтмондаг уд. 
Æдзæм тары кувын... 
Кæй хъæуы мæ куывд? 
Хуыцауæй, дæуæй дæр 
Æз нал дæн рæвдыд... 

Кокайты Тотрадз 
♦ ♦♦ 
Симæм симды фæзы иумæ 
Ам дæларм-уæларм хæцæм. 
Циндзинад цæуы мæ риумæ, 
Цины рухс кæлы дæ риумæ, 
Цин кæрæдзийæн хæссæм. 
Симды фæзы симæм иумæ, 
Цинæн зæрдæтæ сты гом. 
Кæд дæ зæрдæйæн æз иу дæн, 
Кæд мæ зæрдæйæн ды иу дæ, 
Уæд цæуылнæ стæм æргом? 
Симды фæзы симæм иумæ, — 
У кæрæдзимæ нæ хъавд. 
Рахъæр ис дæ цин кæд иугæр, 
Бамбæрстай мæ цин кæд иугæр, 
Симгæ нал! — тымбыл æркаф! 
Симды фæз дын кæд æркъуындæг?! 
Алидзæн дын нал ис кæд?! 
Тайыс рог кафты мæ уындæй, 
Нал мæ стондзынæ дæ удæй, 
Нал аивдзынæн мæ фæнд. 
80 

Æрвгæнæн 
♦ ♦♦ 
Тæрккъæвда банцад. Хуры тын 
Æртæхдзыд дидинджытыл хъазы. 
Кæдæй-уæдæй ма арвæрдын 
Мæ сæрмæ цины хидау разынд. 
Нæу ницы а дунейы ног: 
Лæг хъавы дун-дунетæ уарзын, 
Фæлæ куыннæ зыдтон ныронг, 
Кæй уыдтæн аххосджын дæ разы. 
Ныр дæм æрвæрдыныл цæуын, 
Цæуын дæм зарæджы фæдисы. 
Дæ уарзт мæ удхосæн хъæуы, 
Дæ зæрдæ — зарæджы цæдисæн. 
О, курын, мауал басудз хид. 
Фæстаг хид у — æрдзон, уæларвон, 
Фæлтау мæм раргом кæн дæхи, 
Дæ цæстытæм мæхи куыд тавон. 
81 

Кокайты Тотрадз 
Зæрин рухс 
Фæцæуы фæсрагьмæ тæмæнкалгæ хур, — 
Мæ цинтæ мын йемæ фæхæссы. 
Йæ фæдыл цыфæнды рæсугьд дзырдтæ дзур, — 
Уæддæр мæм фæстæмæ нæ кæсы. 
Мæ алыварс сыстад æгуыппæг мæйдар, 
Мæ удыл мын баппæрста сахсæн. 
Зæрдæйы фæндиаг цæуылнæ у цард? 
Цæмæн вæййы амонд зынахсæн? 
Ныууагьтай мæ хурау, мæ буц хур, ды дæр 
Æмæ мын хæрзбон дæр нæ загътай. 
Фæдисы дæм уайын: цы фæдæ, кæм дæ? — 
Фæзын мæм, фæсур мын мæ катай. 
Фæлæ у мæйдар æхсæв сабыр, æдзæм, — 
Æрдз м’ алфамблай баци мæрдвынæй. 
Лæууын дæм æнхъæлмæгæс сихы хуызæн, 
Æнæхай — дæ уарзтæй, дæ уындæй. 
Кæддæр мын мæйдары дæр калдтай тæмæн! 
О, уыцы зæрин рухс цы фæци? 
Кæд цард у æнæууæнк, у амонд дæр мæнг, — 
Кæд уарзынтæй сайдтам кæрæдзи... 
82 

вгæнæн 
Рухс зарæг 
Рухстауæг мæнæ уæларвæй æрхызт, — 
Дун-дуне цин-цæхæр калы. 
Айсæфт фыдфынау мæ удхайраг тыхст, — 
Зæрдæ йæ амондыл зары. 
Зæрдæ, мæ зæрдæ, фæрдыгау æрттив, 
Хурау зæлдаг тынтæ ауадз. 
Æхсæвы сау мæйдар рухс бонтæй ив, — 
Царды цин ронгимæ бануаз. 
Уарзтæн æз фарны цырагьау лæууын, 
Цардамонд цæстыты хъазы. 
Цины цæссыгтæй фыццаг хатт кæуын, 
Рухс зæдау базыдтон уарзын. 
Рухс зæд, мæ рухс зæд, дæ фæлмæн фæкаст 
Хоны йæ фæдыл мæн дардмæ. 
Зæрдæйы райгуыры цин æмæ уарзт, — 
Хонынц мæ амондджын цардмæ. 
Уарзаг зæрдæйæн йæ цинты æргом 
Судзы æгьуыссæг цырагъау, — 
Æхсæвы тарæй дæр саразы бон, 
Цардæй та саразы аргъау. 
Зæрдæ, мæ зæрдæ, фæрдыгау æрттив, 
Уарзонæн ратт-иу, цы кура. 
Æхсæвы сау мæйдар рухс бонтæй ив, 
Ма дын уæд фидийæн хурау. 
20.01.97 

Кокайты Тотрадз 
<►♦<► 
Нал дæм бадзурдзынæн: уарз мæ, 
Нал дæ схондзынæн мæ хур. 
Ды сæрыстырæй мæ размæ 
Ратылдтай Сизифы дур. 
Тулын уыцы дур уæлхохмæ, — 
Хох бæрзонд у, дур — уæззау. 
Бонæй-бонмæ цæуын рохмæ, — 
Зæрдæ сау мæтæй ныссау. 
Дуры уæз бæргæ уромин, 
Уый цур не ’руадзин мæ сæр, — 
Мæн дæ уазал æнгæс домы, 
Уый — æппæт зынты фыддæр. 

Æрвгæнæн 
Уарз цард 
Нæй амонд а зæххыл. Æмбарын: 
Лæг никуы базыдта цæрын. 
Уæддæр мæ тыхсты бон ныззарын, 
Уæддæр мæ цины бон кæуын. — 
Фæсайон хæйрæджы... Хуыцау та 
Мæ сусæг бамбардзæн æмæ, 
Мæнæн уый амондæн цы радта, — 
Фæхæссон удхосау дæумæ. 
Ды дæ мæ Хуыцау дæр, мæ хæйрæг... 
Мæ амонд, ме ’намонд дæр — ды! 
Кæнын æнæ дæуæй æрхæндæг, 
Дæуимæ мардæрцыд — сæттын... 
Нæй амонд. Ис æнусон катай, — 
Дæ зынтæн иу удæй фæраз, 
Дæ цины сойдзырагъау батай 
Æмæ цард уарз, æмæ цард уарз... 
85 

Кокайты Тотрадз 
Мæнмæ та фæкæсы 
Фæленк кæны арвыл цæхæркалгæ мæй, — 
Кæсын æм мæ амонд æнхъæлæй: 
Раст ахæм мæйрухсы фæцыдтæ мæнæй, 
Фæуагътай мæ хаст комы рæбын дзæгъæлæй. 
Æнæ дæу уæдæй ардæм нал разынд бон, 
Зæрин хур мыл не скаст дæ фæстæ. 
Цард афтæ тызмæг у, уый рагæй зыдтон, 
Æгъатыр у, уый та ныр зонын æрмæстдæр. 
Фæлурс мæйы фæдыл æнкъардæй кæсын, 
Мæ зæрдæйы цæфтæ нымайын. 
Кæмæн хъуамæ дзурон мæ зæрдæйы зын — 
Мæхинымæр руайын, мæ миднымæр тайын. 
Ыстъалыты астæу ис мæйы фæндаг, — 
Кæддæрид фæзыны бæрæгæй. 
Мæнæн та ныдздзæгъæл мæ зæрдæйы уаг, 
Фæзына йæм хосгæнæг, уымæн бæрæг нæй. 
Йæ хуыздæр хосгæнæг бæргæ уыдтæ ды, — 
Дæ дзырд ын æвдадзы хос хаста, 
Ныр баззад дзæгъæлæй нæ уарзты фæндыр, 
Æрмæст ма фæмысын, кæддæр дæ куыд уарзтон. 
Хæсдзынæн фыццагау мæ зæрдæйы зын: 
Мæ уарзтæн нывонд у мæ тухæн. 
Мæй хъавгæ куы ’руадзы мæ русыл йæ тын, — 
Мæнмæ та фæкæсы, цыма та дæ къух у... 
86 

вгæнæн 
Кæм дæ? 
Мæ цардуалдзæг, мæ царды цин, кæм дæ? 
Æнæ мæнæй цы бæстæйы æрцардтæ? 
Кæй азарæй, кæй сау фыдты фæндæй 
Нæ цардвæндагыл нал ацæуæм дарддæр? 
Æнусон уарзт кæд а дунейы нæй, 
Æнусон цин кæд а зæххыл нæ уыди. 
Ды ацыдтæ æнæзæгьгæ мæнæй, 
Ды ацыдтæ æнæзынгæ мæ у<дæй. 
Дæ цæстытæ мæм нал худынц æргом, 
Сæ цинæй мыл æргом хуртæ нæ ракаст. 
Фыццаг хатт дын зæгъын, мæ хур, хæрзбон, 
Фæстаг хатт дын зæгъын, мæ бон, фæндараст. 
Цы зарджытæ дын зарыдтæн кæддæр, 
Ныр уыдон æз мæ зæрдæйы ныгæнын. 
Цы дын зæгьон: мæлæтмæ дæн цæттæ, — 
Ныккодта мыл æрвгæлæн. 

Кокайты Тотрадз 
Бæргæ... 
ч.л. 
Æз нал агурын амонд, 
Мæн нал агайы цин, — 
Дæ фарсмæцыд мæ аууон 
Дзæгъæлдзуйау фæци. 
Бæргæ ма иу хатт бауарз, 
Куыд-иу уарзтон фыццаг. 
Дæ цæстытæн ма бануаз 
Сæ хинтимæ сæ марг, 
Фæлæ ма ахæм амонд 
Кæмæ хауы, кæмæ?! 
Дзæгъæлдзуйау мæ аууон 
Уый бадзæгьæл дæумæ. 
Бæргæ ма иу хатт бауарз, 
Куыд уарзтон æз кæддæр: 
Дæ цæстытæн ма бануаз 
Сæ цинæйдзаг цæхæр, 
Уæд райгасыл цæттæ дæн, 
Фæлæ йæ зонын раст: 
Дæ риуæй дæр æддæ дæн, 
Дæ зæрдæйæ дæр — хаст... 
88 

Æрвгæнæн 
♦ ♦♦ 
Ды мæ цин дæ, мæ катай, 
Кæд мæ дард дæ, уæддæр. 
Æз дæ зæрдæйы артæй 
Тайын артау ныр дæр. 
Хур дæ цæстытæй худы, 
Фæлæ нал тавы мæн. 
Чи дын дары, тæхуды, 
Уарзты сусæг кæлæн? 
Чидæр зары мæ зарæг, — 
Удæн нал у æххуыс. 
УарзтæЛ масты ’хсæн арæн 
Абон нал арын æз. 
Хур дæ цæстытæй худы, 
Фæлæ нал дæ мæ хур. 
Зæрдæ сау цæфæй дуды, 
Мæтæй фестади дур. 
Нал æрцæуыс хæстæгмæ, 
Нал мæм худыс фæлмæн, — 
Уый кæд амæй фæстæмæ 
Ды нæ цæрыс мæнæн. 
Ды мæ цин дæ, мæ катай, 
Кæд мæ дард дæ, уæддæр. 
Ехх, дæ цæстыты батай, 
О, куыд-иу уыд кæддæр... 
89 

Кокайты Тотрадз 
Зæрдылдарæны зарæг 
Йæ хосгæрст хохы кæмæн ис, 
Цæудзæни ууыл бæрæг хорз: 
Йæ уис уыдзæни фæлмæн уис, 
Йæ хос уыдзæни хæрæн хос. 
Нæ цард у хинтæ, кæлæнтæй, — 
Кæм рухс вæййы, кæм сау дары, 
Кæмæн мыд дæтты, кæмæн та 
Хъыцъыдæттæ дæр бадары. 
Дзывыл, дзывыл, дзывылдарæн 
Йæ дзывыр гутон разынди. 
Цы загъдæуа чызг-æлдарæн, — 
Мæ удæй мын фæхъазыди. 
Æрвдзæф бæлас йæ саджилыл 
Сæтгæ кæндзæн æнæмæнгæй. 
Чызгай, дæ сæр мын разила! — 
Куыд фæразыс æнæ мæнæй? 
Цæргæс фæцух йæ хъæзтытæй, — 
Йæ тæхæнтæ æркæлдзысты. 
Кæдмæ хъазæм æмбæхстытæй? 
Цæргæ та ма кæд кæндзыстæм? 
90 

Æрвгæнæн 
Дзывыл, дзывыл, дзывылдарæн 
Йæ дзывыр хуымы нал цæуы. 
Цы чызг фæдæ, дæ бындарыл?! — 
Æппындæр дæ куы нал хъæуын. 
Хæххон фæндаг, дам, зулаив, — 
Цæмæндæр ыл зын цæуæн у. 
Дæ зæрдæ мыл ды ма аив, — 
Æнæ дæу мын зын цæрæн у. 
Фæцæуæм хохы суадонмæ 
Æмæ йæ донæй бануазæм. 
Уым бакувæм нæ амондмæ 
Æмæ та ногæй бауарзæм. 
Дзывыл, дзывыл, дзывылдарæн 
Йæ дзывыр уалдзæг расайдта. 
Мæ за^æг у зæрдылдарæн, — 
Дæ зæрдæ дын нæма ссардта. 
91 

Кокайты Тотрадз 
♦ ♦♦ 
Мæ уды цæхæрæй дын ссыгътон цырагъ, 
Хуыдтон дæ мæ фæдыл мæйдары. 
Уыдтæн дын ныфсæнцой, кæм мын уыди аргъ?! 
Фæхицæнтæ кодта ныр боны рухс мах 
Æмæ дæ нæ уынын, нæ арын. 
Мæхи ма æлгьитын, мæхимæ хæцын — 
Кæд тары куырмæджы фæкалдтæ, 
Æмæ дын нæ федтон дæ удхар, дæ зын... 
Фæлæ дын, о диссаг! — æддæдæр кæсын, — 
Фæцæуыс ды хурырдæм дарддæр. 
Мæхæдæг фæкалдтæн... 
Мæхæдæг æрхаудтон... 
Мæхæдæг мæ зынтыл хъæцын. 
92 

æн 
Лæджы конд 
Лæджы удыхъæд афтæ у: йæ фæндтæ 
Тæхынц фæйнæрдæм урсбазыр бæлæттау. 
Æнæсгæрст фæдыл ацæуы ыстæры, — 
Нæ йæ уырны кæй бафтдзæн иу хатт мæрыл. 
Куы ма риза фæстаг туджы ’ртах уæнгты, 
Уæддæр ма зилдзæн цардмондаг фæндæгтыл. 
Лæджы конд у, лæджы удыхъæд афтæ, 
Æмæ йын ма уæд цард-цæрæнбон рафтæн! 
1972 

Кокайты Тотрадз 
Æз фæзынын 
Ма мæ фæрс мæ дард балцы хъуыддæгтæй. 
Дæн сæрæгас, уый уыныс дæхæдæг. 
Ракуывтой мæ цæрæнбонтæн лæгтæ, — 
Зæрдæйы та раздæры æрхæндæг. 
Ма мæ фæрс. Нырма æз дæн мæ балцы, 
Амондæн нæма ссардтон йæ гуырæн. 
Ма мæ бадом, ма мæ агур мацы, 
Уыйфæлтау дын азилон æрмгуырой. 
Æмæ кæс, куыд æнхъæвздзæн мæ риумæ, 
Сусæг уарзтау, рагбонты фæлмæн цин. 
Урс нæмгуыты мадзура ысхъиудмæ 
Мах хуыздæр æмбардзыстæм кæрæдзи. 
Æз нæ къæсмæ фездæхтæн рæстæгмæ: 
Нуазон цин дæ цæстыты узæлдæй. 
Райсом балцмæ, райсом ног фæстæмæ 
Дугъон бæхау фесхойдзæн мæ зæрдæ. 
Æмæ та æдзæмæй кæрты астæу 
Цалæм хатт ныхъхъæцдзынæ дæ зыныл?! 
Фæлæ æз дæ уды тæгтыл баст дæн, 
Уымæн дæм фынфенæгау фæзынын. 
94 

Æрвгæнæн.. 
Æз фæзынын ацы гуыбыр къæсмæ, 
Æмæ ’рхауы ме уæнгтæй мæ фæллад. 
Хъарм къонайы цинæйдзаг æнгæсмæ 
Разыны æнцондæрæй мæ фæндаг. 
Æз фæзынын... Афтæ фурды арфæй 
Сленк кæны налхъуыт дуртæ ысгарæг. 
Æз фæзынын. Æмæ ног дæ арфæ 
Дард фæндагмæ ахæссын, ныййарæг. 
95 

Кокайты Тотрадз 
<►<►<► 
Ис иунæг хорзæх а дунейы: УАРЗЫН. 
Уарз Райгуырæн, Фыдыбæстæ, Фыдызæхх. 
Æндæр адæм куы ’рзоныг уой дæ разы, 
Уæддæр ма-иу фыды къæсмæ æрыздæх. 
Ныййарæг мад дын авдæнмæ кæм зарыд, 
Кæм дæ хуыдта йæ амонды бындзæфхад. 
Уым иу изæрмæ стьалыты зæгъ-уарын 
Æнæнхъæлæджы асурдзæн дæ фæллад. 
Уым хъарм рыджы дæ къахдзæфтæ бæрæгæй 
Æрфæныфæдау де ’рцыдмæ лæудзысты. 
Уæд фервæздзынæ царды сабыр мæнгæй, 
Уыдзынæ лæг дæ цин æмæ дæ рысты. 
Ис иунæг амонд дунейы : ФЫДЫЗÆХХ. 
Æнæ уый цард лæджы зæрдæ нæ куры. 
Кæмфæнды у — фыды къæсмæ æрыздæх 
Æмæ æрхау дæ зонгуытыл йæ цуры. 
96 

Æрвгæнæн 
♦ ♦♦ 
Лæгæн йæхицæй никуыдæм ис лидзæн: 
Зæххон фæндæгтыл цасфæнды фæхæт, 
Сæ иу уæддæр фыдыуæзæгыл хиздзæн, — 
Уым баззадис дæ сабибонты фæд. 
Æмæ фæлладæй райгуырæн къæсæрыл 
Куы ’рлæууай искуы дард балцы фæстæ, 
Дæ мад рæвдаудзæн урс хилтæ дæ сæрыл, 
Фæцух уыдзæн йæ зæрдæйы тыхстæй. 
«Мæ хъæбул, — дзурдзæн, — фестон дын цæрæнбон, 
Фæзындтæ мын сæрæгасæй хъæмæ...» 
Уыдзæн дæ фæзынд сыхбæстæн бæрæгбон, — 
Уынæг цæудзысты иууылдæр дæумæ. 
Дæ номыл сисдзæн кады нуазæн хистæр, 
Фæндырæй дын æфсæрмдзæст чызг цæгъддзæн, 
Æмæ зыдæй æддагæттæй цы истай, — 
Дæ риумæ ам уый рухс ронгæй кæлдзæн. 
1972 
4 Кокайты Тотрадз 
97 

Кокайты Тотрадз 
Фынджы «хъæбатыртæ» 
Дзаг фынгыл куы рабадынц рæгъæй, — 
Карз нозтæй нæртон сидтытæ сисынц; 
Феппæлынц сæ райгуырæн зæххæй, 
Сæфт хъайтартыл удуæлдайæ риссынц. 
Басгуыхы æгуыдзæг дæр уым нарт, 
Ракалы дзырдарæхстæй йæ монцтæ. 
Уымæн дæр ирон æгъдау — йæ уарт, 
Кадджындæр — нæ фыдæлты фæлгонцтæ. 
Фæлæ, гъæтт! Фæдисы хъæр фæцыд: 
«Не знаг нын нæ гæнæхтæ рæмудзы», 
Уæд æрдæгыл фескъуыйы сæ дзырд, — 
Алчи дæр сæ абыры йæ хъузджы. 
1970 

Æрвгæнæн 
Дугъы барæгмæ 
Цард нæу боны цæст — бонгай ызнæтæй ивылы, 
Бон æрцæуы — йæ дæлбазыр амонд хæссы. 
Рог, аслам кадыл мард у æрмæстдæр æдылы, 
Уый хъысмæты цъыччытæм цъындцæстæй кæсы. 
Æмæ дугъмæ тæлтæг бæхыл рацæуы арæх, 
Цъусдуг аразæй, зæгъгæ, фæкæны уæд цин. 
Уый йæхимæ ныккæсы æнæсæттон барæг, 
Цыма Хъарсы фидармæ разæй фæци. 
Фæлæ уалынджы иннæ йæ дугъоны схойгæ 
Уадау ку’ аразæй вæййы, куы скæлы йæ рыг, 
Уæд уæззау ехсæй бæхы фæллад фæрстæ хойгæ, 
Бæхы фелгъиты — хи удмæ чи кæны хъыг! 
Ахæм барæгæй бахиз мыггагмæ дæ намыс, 
Æмæ ма кæн дæ тыхтæ аслам кадыл хардз. 
Кæд дæ зæрдæ дæ саулохы уадыл нæ дарыс, 
Уæд ын развæлгъау ма ахс йæ даргъдзыкку барц. 
Хъалзæнг байраг куы хæссай кæрдзыны къæбæртæй, 
Уымæн д’ армæй куы фæдарай суадæтты дон, — 
Уæд нысанмæ æрцæудзæнис раздæр дæ мæтæй, 
Уый — дæ уды фæндон. 

= Кокайты Тотрадз 
Æнкъард мысæн 
Битарты Лслæнбеджы номарæн. 
Хъуыды кæнын: цæхæртæ калдта 
Уæлхохæй расхъиуæг æхсæрдзæн. 
Дæлæуæз, къахвæндагыл дарддæр 
Цыдысты сабитæ æхсæрдзуан. 
Нæ бакомкоммæ сатæг хъæдæй 
Æгæнон булмæмаргъ ныззарыд. 
Фыдæлты рох мæсыджы хæлдæй 
Сыгъдæг туг дидинджытыл уарыд. 
Æмæ кæйдæр аууон нæ сæрмæ 
Лæууыд æнæзмæлгæ æврагъау, 
Æмæ хæххон доны сæр-сæрмæ 
Мæнæн ды кодтай царды аргъау. 
Ыстæй цыкурайы фæрдгуытау 
Мах ахстам донхауæны ’ртæхтæ. 
Нæ фарсмæ рохстзæрдæ уæйгуытау 
Лæууыдысты æдзæмæй хæхтæ. 
Бон хъазыд. Хуры цæст уæлвонгæй 
Йæ тынтæ дун-дунетыл луæрста. 
Æмæ сызгъæрины тылд ронгæй 
Мах царды цин æвдадзау нозтам. 
Æрдхæрæн бон! Мæнæн та хаста 
Æнкъард сагъæс æмæ æрхæндæг, — 
Уыдтон: мæлæтæй царды астæу 
Уыдис æрду хидыл дæ фæндаг. 
100 

вгæнæн 
Мумийы монолог 
Æз муми дæн. Мæн авддæлдзæхæй систой 
Мæ ахуыргонд фæдоны къухтæ хъавгæ. 
Æмбæхст дугты фæдфæливæны исбон 
Æфснайд уаты æрæхгæдтой цъæх авгæй. 
Зæххон цард ам мæ иувæрсты æнхъæвзы, 
Цæрдуд адæмтæ балæууынц мæ цуры. 
Мæн фенгæйæ чи сабыргай ныхъхъæрзы, 
Чи иннæмæн зæндджын ныхæстæ дзуры. 
Кæмæн вæййын æз тохвæлтæрд хæстон лæг, 
Кæй разы сыстын номдзыд фараонæй. 
Мæ æцæг цардвæд ничи у ам зонæг — 
Æз ферох дæн мæ дин æмæ мæ номæй. 
Æмæ хуыссын — бызгъуырты тыхт ыстæгдар, 
Мæн нал æндавы рæстæджы зыд абухт. 
Кæм иу кæнынц мæнг уд æмæ рæстаг уд, 
Уым баззадтæн цæргæ-цæрæнбон ауыгъд. 
Æрбацæуæг, æз дæр уыдтæн æнæрцæф, 
Мæнæн дæр туг мæ дадзинты ысхуыста. 
Нæ хатыдтон: мæ хъысмæт мын цы скæрддзæн, 
Кæй уыдзынæн æппынфæстаг æгъуыстаг. 

Кокайты Тотрадз 
Æнцойдзинад, — цы агуырдтон уæлæуыл, 
Цæуыл рафтыд мæ зонд æмæ мæ хъару, 
Мæрдтыбæсты уый хорзæхæн кæй хъæуы? — 
Ам алцыппæт йæ фезмæлды хæдбар у. 
Æмæ куы ’рзилы хъахъхъæнæг фæстаг хатт, 
Йæ къахуынæр куы адард вæййы тыргъы, 
Уæд мыл, цыма, зæфцæй мæ хъысмæт рахатт, — 
Вæййын æрмæст фæдфæливæн быдыргъы. 

Æрвгæнæн. 
Зымæг хæхты 
Урс бонтæ ивылынц радыгай, 
Абузы доныл цъæх их. 
Рудзынджы фарсмæ та расыгæй 
Рабадт мæ иударон сих. 
Урс бæстæ хорз зыны ардыгæй, 
Урс митыл иу æндæрг нæй, 
Фесхойы урс хохы фадыгæй 
Урс коммæ урс-урсид зæй. 
Не ’фсæдынц тъыфылтæ кафынæй, 
Цас ма фæуардзæнис, цас?! 
Уартæ йæ сырх къахыл бафынæй 
Урс митыл урсбазыр хъаз... 
103 

99 
— Кокайты Тотрадз 
Мæ сыхаджы фæстаг ныхас 
Бампылд рæстæг мæ ныхыл, 
Сæрыл халас ыстынг. 
Ды нырма дæ дæ тыхыл, 
Ды нырма дæ сырхзынг. 
Дæу йæ уынгтæм фæхоны 
Хъæлдзæг горæт. Мæн та 
Ласы хæлддзаг уæрдоны 
Дард кæдæмдæр мæнг тар. 
Абон арвы кæрæтты 
Цæст уæззаугай æрзылд. 
Райсом хохаг уæлмæрдты 
Слæудзæн иуварс мæ цырт. 
Ды уыдзынæ уæд дард ран, 
Дардмæ хъусдзынæ уац: 
Ам нæ сыхаг лæг амард — 
Рухс цæссыг-иу æртадз. 
Æз нæ цæрдзынæн уымæй, 
Цард нæ кæндзæн æмыр, 
Фæлæ раздæрау дуне 
Зилдзæн йе ’рвгъуыз фæлмы. 
104 

Æрвгæнæн 
Дæу йæ даргъ уынгтæм хондзæн 
Хъæлдзæг горæт, мæн та 
Зæхх йæ сау тары норддзæн, 
Æмæ суадздзынæн тау. 
Ды дæ балцæй куы здæхай 
Искæдбоны хъæмæ, 
Уæд — цыртыл ныв — уæлбæхæй 
Æз кæсдзынæн дæумæ. 
Раст дæ хуызæн лæппу-лæг 
Сласдзæн кæрддзæмæй кард. 
Уый — нæрæмон — сæркъулæй 
Зæххæй бахæрдзæн ард. 
Уый — нæма ’рцыдтæ цардмæ, — 
Кодтай æрдзы фынæй, 
Афтæ хъахъхъæдтон дардмæ 
Дæу тымыгъы зынæй. 
Æмæ искæдбон балцы 
Ды куы фехъусай уац: 
Ам нæ сыхаг лæг ацыд... 
Рухс цæссыг-иу æртадз. 
Хъауджы ницы ис зæххæй, 
Уый у къори, тымбыл. 
Уым мын «рухсаг» куы зæгъай, 
Уæд æмбæлдзæн мæныл. 

Кокайты Тотрадз 
Сабыр сагъæс 
Хъæуæй — горæтмæ, зæрдæ та — хъæумæ, 
Афтæ арвыстон цард, мæ цард. 
Чи мæм касти æнæрхъæц æнхъæлмæ, 
Уый ды уыдтæ, мæ ныййарæг мад. 
Æмæ абон æнафоны халас 
Урс зымæгау мæ сæрыл куы стынг, 
Уæд фæзæгъын: цу, ацу ’мæ, марадз, 
Асур дардмæ дæ зæрдæйы хъыг. 
Фæлæ уыйбæрц тых чи ссары риуы?! 
(Риу æмтъеры хъуыдытæй — дзаг) 
Махæн, махæн нæ удлæууæн чи у, 
Уый цæуыннæ фæрæвдауæм фаг?! 
О, ныййарæг, мæ уды фæрæзæй 
Ды — мæ хуыцау, мæ дзуар, мæ дин! 
Фæлæ иугæндзон фæндаджы уæзæй 
Ферох кæнын æрдхæрæны цин. 
Зилын, зилын мæ амонды фæдыл, 
Уды рохтæ мæ къухы æлвæст. 
Æз кæй нæ цæуын арæх дæ фæндыл, 
Уый мын ма дар мæ цæстмæ æрмæст. 
106 

Æрвгæнæн, 
Мæн дзырды хорзæх бадомдта царды, 
Цард, мæ цардæн — йæ ахсджиаг мæт. 
Уымæн зилын нæ хæдзарæй дардыл, 
Уымæн никуыма сæххæст дæ фæнд. 
Æмæ искуы дæ фæлмæнцагьд базыл 
Æз фæлмастæй куы ’руадзын мæ сæр, 
Уæд фæзæгъын: куыд хорз у уарзын, 
О, куыд адджын у цард уæддæр! 

Кокайты Тотрадз 
Цардвæндаг 
Гадаты Лазырæн 
Æдзух фæндаг. Æдзухдæр балцы... 
Кæд уымæн райгуырæм дунемæ?! 
Нæ зæрдæтæ зынг-цæхæр арцыл 
Хæссæм фыдтымыгъты дæр немæ. 
Кæд уыд æнцой? Цы ран, цы бæсты 
Фæцарди адæймаг дзæнæты? 
Нæ амонд тар мигъы æмбæхст у 
Æмæ нын удæнцой нæ дæтты. 
Хъыг æмæ цин... 
Æфхæрд... Уæлахиз... 
Цæуынц æфсымæртау нæ фарсмæ. 
Цин дæтт дæ дзыллæйæн. Маст ма ’вдис, 
Лæгæрд дæ цардвæндагыл размæ. 
Хæсс искæй сау хъыгтæ уæхскуæзæй: 
Лæджы фæстаг балц — сау чырыны. 
Æмæ куы басудза дæ фæззæг, 
Уæддæр-иу ма баууæнд дæ зыныл. 
Уæддæр-ма агур, агур амонд, 
Фыццагау ног фæндагыл азмæл. 
Дæ уд ды дугъон бæхау бадом, 
Фæстаг уысм дæр ныхъхъæр кæн: «Размæ! 
108 

Æрвгæнсен 
Дзуаппы бæсты 
Ахсæв горæты жуу, фысым дын уыдзынæн. 
Æ.Б. 
Æз фæрсаг лæг дæн горæтæн,— 
Амбæлдыстæм æрæгмæ. 
Зæрдæ адзæгъæл, гормæттæ, 
Хъæумæ — хæхты тызмæгмæ. 
Ам уæ куывды, уæ минасы 
Æз зæрдæхъæлдзæг не сдæн. 
Хорзæй рацæрут мин азы, 
Цард уын цардамонд фестæд. 
Æз мæ райгуырдæй хохаг дæн, 
Хæхты уаз ныхас хъусын, 
Уым мæ рагбонты рох авдæн 
Уддзæф афонмæ узы. 
Уым мæ къахдзæфтыл æртæхтæ 
Симынц абон дæр рогæй. 
Уым сæууон хуры æндæхтæ 
Хауынц хæхтæм уæлвонгæй. 
Хорзæй рацæрут горæты, 
Æмæ фенут уæ амонд. 
Æз — цъæх цъитийыл хуры тын — 
Ис уæ цуры мæ аууон. 
Æмæ ма худут, гормæттæ, 
Уæгъды удцух æндæргмæ... 
Æз фæрсаг лæг дæн горæтæн, — 
Амбæлдыстæм æрæгмæ. 
109 

Кокайты Тотрадз 
Рагбонты фын 
Нæ мæ айстой дзыхджынтæ сæ къордмæ, — 
Къуытты уыдтæн. 
Нæ мæ айстой тыхджынтæ сæ къордмæ, — 
Æдых уыдтæн. 
Нæ мæ айстой уæздæттæ сæ къордмæ, — 
Фырнымд уыдтæн. 
Нæ мæ айстой хъæздгуытæ сæ къордмæ, — 
Мæгуыр уыдтæн. 
Фæстагмæ ’рцыдтæн кувæндоны цурмæ — 
Фырнымд, мæгуыр, 
Цæссыгкалгæ хуыцæуттæм уым ыскуывтон — 
Æдых, къуытты, 
Фæлæ Хуыцау нæ разынди мæ зынмæ, — 
Æлгъин, фыдхин. 
Куывддон дуры къуырфауы уæд ысуыдтон 
Хуыцауы нæ — мæхи! 
Æмæ ма уæд цæмæн хъуыдысты мæн: 
Дунейы дзыхджынтæ, 
Дунейы тыхджынтæ, 
Дунейы хъæздгуытæ, 
Дунейы уæздæттæ?! — 
Сæ цуры æз зæд дæн, 
Зæд та уыцы зæххон цинтæй иу дæр нæ зоны. 
110 

Æрвгæнæн 
Сабыр æдзæм цин 
Арвæй æрхызти: 
Цыма мæ риуы 
Бацард Чырысти. 
Зæрдæ фæрогдæр, 
Нал зыдта риссын, — 
Тахти уæлæрвтæм 
Уарзты фæдисы. 
Æмæ фырцинæй 
Райдыдтон кувын, 
Гъеуæд фыццаг хатт 
Базыдтон курын. 
Скуывтон Хуыцаумæ: 
Цардмондаг чи у, 
Царды ныфс бауадз 
Уымæн йæ риуы; 
Скуывтон ма ноджы: 
Саузæрдæ чи у, 
Уый дæр æрхудæд 
Иу хатт йæхиуыл; 
111 

Кокайты Тотрадз 
Загътон ма: 
Курын 
Мæнæ мæ тыхсты — 
Алкæйы риуы 
Зарæд Чырысти... 
Арвæй æрхызти 
Сабыр æдзæм цин. 
Касти мæм: адæм 
Уарзынц кæрæдзи... 

Æрвгæнæн 
Фыдохы арт 
Фæндаг комы сæрты бахызт, — 
Фахсыл бабукъ хæлд мæсыг... 
Зæрдæ бамæгуыр и, барызт, 
Цæстыты нындзыг цæссыг. 
О, цы рæстæг уыд, цы рæстæг! — 
Ацыд, алыгъди, фæци. 
Афтæмæй фыдæл æдæрсгæ 
Хъахъхъæдта йæ туг, йæ хъæстæ 
Ацы мæсгуыты фæрцы. 
Зила кæд нæ дуг фыддæрмæ, 
Хала исчи кæд нæ цард, — 
Æз йæ сисхæлдтыл уæддæр ма 
Ссудздзынæн фыдохы арт. 
Иры дзыллæтæ фæдисы 
Иумæ базмæлдзысты уæд... 
Иры рисæй чи нæ риссы — 
Авддæлдзæх фæуæд! 
113 

Кокайты Тотрадз 
Номарæн ноггуырдæн 
Хирург Кокайты Лсланæн 
Курын, Уастырджи, дæ хорзæх! 
Ардзынæн дæ уаз ном хорзæй, 
Уæд дын намыс æмæ кад! 
Ардзынæн дæ ном кæмфæнды, — 
Ратт мын цардбæллон хæрæфырт, 
Мадæн та цæрæнбон ратт. 
Адæймаг йæ цинтæй ног у, — 
Дуне срухс кæн&зæни ноггуырд, 
Зилдзæн дарддæр царды цалх. 
Дуне райдзæн фарны рухсæй, 
Цин кæлдзæни арвы къусæй, — 
Амондджын уыдзыстæм мах. 
Ноггуырд ног амонд хæсдзæни, 
Искуы мæн дæуæй фæрсдзæни: 
«Уастырджи кæм ис, цы ран?!» 
Дзурдзынæн ын æз: «Зын сахат 
Уый дæ сæрты иухатт атахт, 
Ды йæ хъæбул дæ, йæ хъан...» 
114 

Æрвгæнæн 
Уастырджи — лæппу лæггæнæг, 
А изæр мæ цин нæ фæмæнг, — 
Дунемæ фæзынд лæггаг! 
Уастырджи, дæ сыгъдæг номæн 
Кувын сусæгæй-æргомæй, 
Удæй дын кæнын лæггад. 
Уæд дын кад! 

Кокайты Тотрадз 
Уыцы изæр 
Уыд уыцы изæр сабыр æмæ сатæг, 
Дæ цæстытау сыгъдæг æмæ фæлмæн. 
Æрфæныфæдыл стъалыты зынг артæй 
Мæ удмæ хастай ног цины тæмæн. 
Цыдыстæм мах фæллад горæты уынгты, 
Фынæй рудзгуытыл дард зæрæхсид тад. 
Æмбæрстон æз: мæ цин æмæ мæ хъыгты 
Ныр нал уыдзæнис уалдзæгæн бынат. 
Æмбæрстон æз: ис амонд æмæ ’намонд, 
Ис пиллон арт, ис цъититы цæнгæт, 
Ис адæймаг, ис адæймаджы аууон, 
Ис карз æфхæрдæн ивгъуыд бонты мæт. 
Æмбæрстон æз... фæлæ уæддæр æмбæхстон 
Изæры фæлмы цæстыты æнкъард. 
Дæуæн та хъазгæмхасæнты фæдзæхстон, 
Кæй ис æцæг уарзт, амонд æмæ цард. 
Кæй ис кæмдæр кæйдæр бæллицты уалдзæг, 
Кæй ис кæмдæр цъæх уалдзæгмæ фæндаг, 
Кæйдæр дыргъдон сырх дидинæг кæй калдзæн, 
Кæй рæвдаудзæн дæ рухс зæрдæйы уаг. 
116 

Æрвгæнæн 
Нæ зыдтон æз, цы дæ æфтыдта дисы: 
Мæ фыдуынд конд, æви мæ дæрзæг дзырд? 
Уыдтон æрмæст: дæ хъуыдыты фæдисæй 
Мæ рохст зæрдæмæ ме ’намонд кæй цыд. 
О, ме ’намонд! Мæ амонды æвдисæн! 
Цы мын дзырдта дæ мидбылхудт, дæ каст? 
Кæй ис æндидзæн сонт зæрдæйы рисæн, 
Æви кæй ис æцæгдзинадæй уарзт? 
... Уыд уыцы изæр сабыр æмæ сатæг, 
Дæ цæстытау сыгьдæг æмæ фæлмæн. 
Æрфæныфæдыл стъалыты зынг артæй 
Мæ удмæ калдис ног цины тæмæн. 

Кокайты Тотрадз 
Æз федтон дæу... 
Æз федтон дæу хæхбæсты цъасы, 
Æмæ та сагайдта мæ риу: 
Æрвон, æнæмæт цæстæнгасы 
Мæ уарзт мæ мастимæ ысиу. 
Æз федтон дæу, æмæ уæларвы 
Æнæ мигъæй ныннæрыд арв: 
Дæ фæлмæн сау цæстыты арфы 
Уыдтон мæ сыгъдæг уарзты равг. 
Æз федтон дæу, æмæ та ивгъуыд 
Мæ риумæ рагфынау цыди: 
Мæ зæрдæ ног зарæгæй ифтыгъд, — 
Кæддæрау рад æмæ сыгъди. 
Æз федтон дæу, зæдау мæ разы, 
Ды худтæ мидбылты фæлмæн. 
Æнхъæл та чи уыд: хæхты цъасы 
Ис фенæн рагбонты фынæн. 
Фæззæг уыд уæд, мæнмæ та уалдзæг 
Нымддзастæй уазæгуаты цыд: 
Уысмыбæрц фембæлд, фæлæ дардзæн 
Æнусбонтæм бæрæг-бæлвырд. 
118 

Æрвгæнæн 
Æцæг амонд 
Æз зонын, амонд ис зæххыл: 
Сæуæхсид арвгæрон куы хъаза, 
Сæгуыт сæумæ-æртæх куы нуаза, 
Цæргæс куы базона тæхын, 
Уæд ис æцæг амонд зæххыл. 
Ирыстон, амондимæ цæр! 
Дæ кады зарæг дардмæ хъуысæд, 
Дæ рухсæн макуы уæд æрхуыссæн, 
Æнусон хурау кал цæхæр, — 
Ирыстон, амондимæ цæр! 
Ирыстон, цардæй у æфсæст! 
Дæ риуыл уарзты цин æхсидæд, 
Дæ Ивгъуыд, Абон æмæ Фидæн 
Уынæд дæ буц фæдоны цæст, — 
Ирыстон, цардæй у æфсæст! 
Ирыстон, амонд уæд дæ хай! 
Дæ зæнæг бауарзæнт кæрæдзи, 
Цæрæд сæ зæрдæты фæлмæн цин, 
Сæ уындæй а дунейы рай, — 
Ирыстон, амонд уæд дæ хай! 
Ирыстон, Ир — мæ удлæууæн, 
Ды дæ мæ цинты цин, мæ катай, 
119 

Кокайты Тотрадз 
Мæнæн ды цард-цæрæнбон радтай, 
Мæ уд нывонд кæнын дæуæн, — 
Ирыстон, Ир — мæ удлæууæн! 
Ирыстон, Ир — æрдхæрæн зæхх! 
Дæ кой дын дун-дунетыл хъарын, 
Дæ номыл кады зарæг зарын, 
О, ма дæ баййафа фыдæх, 
Ирыстон, Ир — фыдæлты зæхх! 

Æрвгæнæн 
Мады мысгæйæ 
Сау æхсæвты цадæг-цадæг 
Базыл ку’ андзæвы мæ сæр, 
Уæд фæмысын дæу, ныййарæг, 
Ноджы, ноджыдæр фылдæр. 
Гъестæй сабыргай мæ фынтæм 
Ды æрбацæуыс, мæ мад, 
Æмæ рагбонты рæвдыдæн 
Ногæй банкъарын йæ ад. 
Бонцъæхтæм фæбадæм уаты, 
Цæстытæй кæнæм ныхас: 
Батыхсыс мæ иунæг цардыл, 
Фæлæ нал вæййыс, нал, карз. 
Зоныс: цард у базон-базон, — 
Æз нæ базыдтон цæрын. 
Сдæн æппæт зынтæн фæразон, 
Ничи базоны мæ зын. 
Иунæг ды дæ цæстæнгасæй 
Равдисыс мæ уды рыст: 
Кæд кæлæнгæнæджы карзæй 
Дæн цæргæбонтæм æлгъыст. 
121 

Кокайты Тотрадз 
Рагæрдхæрдты ферох кодтон, 
Ногтыл никуы уыд æууæнк. 
Ард цы фæрныг дзуæрттæй хордтон, 
Уыдон разындысты мæнг. 
Иунæг иу дзуар ма мын баззад 
Æмæ уый ды дæ, мæ мад. 
Раздæрау та мын, цæй, азар, 
Азар, барухс уа мæ цард. 
Уæвгæ уæлмæрдты нæй зарæн: 
Ам уæлмæрд у, уæдæ цы! 
Туджы зæйтæ ныл ныууары, 
Сау бон сау лæгау æрцыд. 
Нартæн-иу Сырдон зын сахат 
Асырдта сæ хъыг, сæ рыст. 
Абон Ир зындоны бахауд, — 
Чи йын асура йæ тыхст? 
Абон ног дуджы ирæттæ 
Ирыл ауыгътой сæ къух: 
Мулкæй дзаг ысты сæ тæрттæ, 
Фæлæ сæртæ — зондæй цух. 
Иу дзы иннæйы æрсуры. 
Ахæм диссаг ма кæм и?! 
Иры сæрыл иу нæ дзуры 
Æмæ тайы бонгай Ир. 
122 

Æрвгæнæн 
= 
Æз Сырдонау Ирыл зилын, 
Фæлæ чи ’мбара мæ дзырд? 
Маст мæ зæрдæмæ ныхилы — 
Цæй, кæм ис фыдæлты цыт? 
«Додой» зæлы Иры кæмтты, 
Нæй йæ сау зæлтæн кæрон... 
Рухс фæзыны арвгæрæтты, 
Арвæй рацæйхизы бон 
Æмæ ацæуыс, ныййарæг, 
Айсæфы мæ фынты мæнг. 
О, фæлæ мæ цины барæг 
Йемæ нал ахоны мæн... 

Кокайты Тотрадз 
Уалдзæг 
Хур æндавы тынгæй тынгдæр, 
Уалдзæгæн æрцыд йæ рад. 
Урсзачъе зæронд лæг уынгмæ 
Рацыд. Сисрæбын æрбадт. 
Къухаууонæй дард фæлгæсы, 
Хъæуыл ахæссы йæ цæст. 
Уалдзæджы хъæрмуд æнгасæй 
Дуне — дзаг æмæ æфсæст. 
Цыхцырджыты дзолгъо-молгъо 
Стынг и, — нал лæууынц æнцад. 
Зæронд базарыди: «Гъой-гъо, 
Ехх, куыд хорз у ацы цард...» 
124 

Мыггагмæ мысинаг 
Таболты Солтанбеджы 
Ныррызт Елхоты фæтæн хид, 
Нызгъæлæн арвы хур-кæсæн. 
Кæй маст дæ басыгъта, кæй хин? 
Кæй хуызы бацыд удхæссæг? 
Иры лæг куы хъуыд, 
Уæд дæуыл цы ’рцыд? 
Фыдыбæстæ, Фыдыуæзæг 
Дæ хорзæхтæм æнхъæлмæ каст, 
Уæд удхайраг фыдбылызæй 
Дæ фæндты нау цæмæн ныссаст? 
Уарзтай Иры зæхх, — 
Исты ма йын зæгъ. 
Сæумæйы стъалы бонрухсæн 
Куы разыны йæ цæдисон. 
Ды басгуыхтæ æргом буцæй 
Дыууæ Ирæн сæ фæдисон. 
Иры дудгæ низ 
Уыд дæ уды рис. 
Сæнайы хох бæрзонд фæцыд, — 
Цæргæс дæр æм куы нæ тæхы. 
Куы нал хъуысы дæ зонды дзырд 
Ирыстоны уынгæг зæххыл. 
Арвæй дур æрхауд, 
Охх, дæуыл æруад. 

Кокайты Тотрадз 
Дæ фæлмæн каст, дæ буц ныхас 
Ирон лæгæн бæрæгбон уыд. 
Дæ мидбылхудт, дæ цæстæнгас 
Мах мысдзыстæм цæргæбонты. 
Рухсаг, 
Рухс саг... 

Æрвгæнæн 
Хъæбулы ныхас ныййарæгимæ 
Цъититы сатæг мæ хивæнд зæрдæ 
Куыд бирæ уарзта. 
Фыдбоны цъити йæ их-фæзгъæртæй 
Ме уæнгтæ скарста. 
Уыцы фыдизæр Гæналы комы 
Ихæй хæст рацыд. 
Æнæцæстхæцæг, бæргæ, нæ комын 
Ме ’нусон балцы. 
Ыстъалы-цæхæр изæрыгæтты 
Бæрзондæй риздзæн. 
О, уый дæ хъæбул йæ буцхаст сæнтты 
Фыццагау зилдзæн. 
Фæхъус ис комы урсбарц æхсæрдзæн 
Фыдохы уацæй. 
Дæ уарзон хъæбул куы нал ыздæхдзæн 
Йæ хохы балцæй. 
Мæ афтид ингæн дзыназдзæн коммæ 
Йæ куырм цæссыгтæй. 
Лæг-иу нырриздзæн афтид нæ койæ, 
Нæ дудгæ зынтæй. 
Цъити йæ ихтæ æнæвгъау фехста 
Комы къæсæрмæ. 
Дæ буц хъæбул та ыстъалы фестад 
Гæналы сæрмæ. 
127 

Кокайты Тотрадз 
Рагуалдзыгон куывд 
Нæ уалдзæг у, нал дæр у зымæг, 
Куы митдон ныууары, куы мит, 
Куы зары цыхцырæг-тæдзынæг, 
Куы дымгæ ныккæны къуыззитт, 
Куы хуры цæст мигъты æрбырсы, 
Куы сау мигътæ хурыл тыхсынц... 
Æз ахæм рæстæгæй фæтыхсын, 
Фыртыхстæй уæлæрвтæм кæсын, 
Фæкувын Хуыцаумæ: дæ хорзæх, 
Дæ хорзæй нæ зæхмæ æруадз, — 
Кæрдæджы мæй разынæд хорз мæй, 
Фæсурæд хъызт зымæджы карз. 
Кæрдæджы цин амондау хъарæд 
Нæ зæрдæты — уа нын æнцон. 
Кæд уалдзæг у — уалдзæг ныззарæд 
Йæ зарджыты хуыздæр æргом. 
128 

Æрвгæнæн 
Чепена 
Фарны кæрты чындзæхсæв, — 
Циндзинæдтæ æрхæсдзæн! 
Буц хистæртæн — нæртон кад, 
Сахъ кæстæртæн — нæртон кафт! 
Мах куыд кæнæм, цы кæнæм, 
Афтæ уæгъды куыд лæууæм? 
Чындз æфсинæй нæ тæрсы, — 
Мыдыкъус ын фæхæссы, 
Ахæм хорз чындз кæмæн ис, — 
Адджын цардæй цæрдзæнис. 
Мах куыд кæнæм цы кæнæм, 
Афтæмæй дæр куыд цæрæм? 
Лæг йæ къаймæ бæлдзæни, 
Амонд царæй кæлдзæни. 
Цард æмæ сын цæрæнбон, — 
Алы бон сын — бæрæгбон! 
Мах куыд кæнæм, цы кæнæм, 
Афтæмæй дæр куыд цæрæм? 
Чызг йæ моймæ кæсдзæни, 
Царды цин ын хæсдзæни, 
Уарзты ронг ын дардзæни, 
Амæндтæ йын уардзæни. 
Мах куыд кæнæм, цы кæнæм, 
Афтæмæй дæр куыд цæрæм? 
5 Кокайты Тотрадз 

Кокайты Тотрадз 
Цæй, уæдæмæ, лæппутæ, 
Арвмæ фехсæм нæ худтæ, 
Алчи дæр нæ куыд фена, 
Афтæ ’ркафæм ЧЕПЕНА. 
Ой, уæрæйдæ, ЧЕПЕНА, 
Ой æмæ, дам, ЧЕПЕНА! 

Æрвгæнæн 
Тæрккъæвда 
Ныннæрыд арв. Тæрккъæвда фемæхст 
Æмæ мæнмæ та касти гъеуæд, 
Цыма ныронг уæлæрвты фембæхст 
Æгæрон фурд — ныр фескъуыд, феуæгъд, 
Цыма нæм дон-азар æрцыди, 
Цыма зæхх арвимæ нынниудта, 
Цыма фæрккай фæхаудта цъити, 
Цыма фæзгъæргай дард ысхъиудта, 
Цыма ныртæккæ хох ныккæлдзæн, 
Цыма ныл дуры зæйтæ уадздзæн, 
Цыма нæ сахадон-æхсæрдзæн 
Сæрсæфæн комы дзыхмæ ласдзæн. 
Мæ зыр-зыр адæргæй куыд цыди, 
Раст афтæ раленк кодта уахъæз, — 
Фæсаста мигъты, хур æрзынди 
Æмæ та æрдзы цæсгом бангæс. 
131 

= Кокайты Тотрадз 
Экспромт 
У æхсæв сабыр. Арвыл мæй, 
Æвзист доны тылдау ныйирд и 
Кæны æнæмæтæй фынæй 
Йæ бынмæ, урс уæйыгау, цъити. 
Мæйрухс фæлмы, бынуоз бынтон, 
Лæджы цæст урс уадздзаг фæливы, — 
Уый цъити-цæссыгтæй гуырд дон 
Кæны уынгæг комы фæдивæн. 
Дзæнæты ран! Æрдхæрæн æрдз! 
Йæ уацары мæ зæрдæ бахауд. 
Кæсын мæ алфамблаймæ æз, 
Уынын мæхи цæстытæй аргъау! 
Æппæт дæр хорз! Æрмæст ма уыг 
Фыдæлты рох уæлмæрдтæй суасы. 
Æз дæр мæ цин æмæ мæ хъыг 
Кæронмæ иу сыкъайæ нуазын. 
132 

Æрвгæнæн 
Куыйтæ 
Куыдзæй куыдзы ’хсæн дæр ис арæн, — 
Æз уый ныр хи удæй æмбарын. 
Ис ахæм куыйтæ! — 
Нæ кæнынц айтæ-уыйтæ: 
Дæ хорз сæ айрох уыдзæн рогæн, 
Ды уайтагъд фестдзынæ сæ уæнгæл. 
Дæ комы комдзæгтæй кæй хастай, 
Дæхи удæй фылдæр кæй уарзтай, 
Æндæр къæсæрмæ фидар бастæй — 
Æфсæст уыдзæн, 
Дæуыл рæйдзæн, 
Йæ бæттæнтæ дæм тондзæн, — 
Нал дæ зондзæн... 
Фæлæ ис ахæм куыйтæ, ахæм! — 
Фæхой йæ къухæй, къахæй, 
Къуыри йын ма аппар къæбæр, — 
Йæ зæрдæ не сивдзæн уæддæр, 
Цæудзæн дæ фæдыл. Тилдзæни йæ къæдзил. 
Кæндзæн дыл гъеуæддæр фæлмæн цин. 
Куыдзæй куыдзы ’хсæн дæр ис арæн, — 
Æз уый ныр хи удæй æмбарын... 
133 

Кокайты Тотрадз 
♦ <►♦ 
Ныззæронд дæн, фæлæ ма зæрдæ 
Кæны йæхионтæ. Æз дæр 
Йæ фæндæй архайын цыдæртæ, 
Æмзонд кæд нал вæййæм уæддæр. 
Фæнды йæ: чызджыты куы уарзид, 
Æз та сæм бадзурын: «Нæ хо». 
Фæнды йæ карз арахъ куы нуазид. 
Æз та йын бадарын фыхдон. 
Фæнды йæ: хæтæнты куы хæтид. 
Мæн та хъæуы нæ къæсы цард. 
Фæнды йæ агурын сæуæхсид. 
Мæн та хъæуы изæрон арт. 
Ныззæронд дæн, фæлæ ма зæрдæ 
Кæны йæхионтæ. Æз дæр 
Фæндонæй архайын цыдæртæ, — 
Цæрын кæй нæ фæнды уæддæр!.. 
134 

Æрвгæнæн 
Урс... 
Урс æхсæрдзæн урс фæрдгуытæй хъазы, 
Урс зарæг мæ зæрдæмæ цæуы. 
Урс сагъæс мыл бафтыдта йæ азым, — 
Урс халонау урс тары кæуын. 
Урс тымыгъ йæ урс зарæг ныззары, 
Урс цинтæм у урс зæдау рæдау. 
Урс æндæргау адзæгъæл мæйдары 
Урс фæдыл мæ урс хъуыдыты нау. 
Урс ихтæ мæ риуы гуыдыр хойынц, 
Урс быдыргъау урс мæтæй хъæрзын. 
Урс бонтæ мæ урс сæрыл ызгъорынц, 
Урс цæстытæй урс коммæ кæсын. 
Урс зымæг мæ урс бæстæмæ хоны, 
Урс рæхыстæй урс фынтæм дæн баст. 
Уалдзæг та æрцæудзæни, уый зонын, 
Фæлæ хатын: нал раздæхдзæн уарзт. 
135 

Кокайты Тотрадз 
♦ ♦♦ 
Мæ цинты æргомæй 
Дæумæ цæуын ногæй. 
Фæсур мын мæ катай 
Сыгьдæг уарзты артæй. 
Мæ уарзты цырагъдар 
Ды кæй дæ, уый бамбар. 
Ысног кæн нæ аргъау: 
Фыццагау. 
136 

æн 
♦ ♦♦ 
Дæу федтон хурзæринау раджы — 
Мæ судзгæ уарзт 
Дæуимæ — баст, 
Æнæ дæу мын мæ цард нæу адджын. 
Цæстырухс ды куырм лæгæн басгуых: 
Фæсур дзы дард 
Мылазон тар 
Æмæ æрттива дард йæ раст уд. 
Куырмау æнæ дæу æз фæразын, 
Фæлæ кæдмæ? 
Фæзын, кæм дæ? 
Æнæ дæу хаст зæрдæ дзыназы. 
Куы тайа хуры уындæй цъити, 
Æхсæрдзæнæн 
Уæд нæй фæуæн, — 
Уый дарддæр райдзæни йæ цинты. 

Кокайты Тотрадз 
<►<►<► 
Ахсæв та арвы цъæх тары 
Судздзæн нæ амрнды стьалы. 
Ног та цæудзынæн йæ рухсмæ, 
Дуне та райдзæн йæ буцæй. 
Зæрдæ æнцойад нæ ардзæн, — 
Амонды циныл та зардзæн 
Æмæ йæ диссаджы зæлтæм 
Райхъал уыдзæни дæ зæрдæ. 
Ахсæв дæ сæрмæ цъæх арвыл 
Стъалы æвзист тынтæ уафы, 
’Рвиты дæ базмæ йæ тынтæ, 
Хъахъхъæны бонмæ дæ фынтæ. 
Ахсæв нæ цины æхсæв у: 
Дидинæг калы æхсæлы... 
138 

вгæнæн 
Нæ зыдтай кæд. 
Уыдис йæ тынгыл цардфæливæн аз, 
Æрмæст нæ фæндыд мæн фæливын — никæй. 
Нæ дын кодтон æз цард-цæрæн ныхас, 
Нæ дын амадтон рухс галуантæ митæй. 
Æнæ мæн дæр уыдтæ кæд фаг рæвдыд, 
Уæддæр æнцадгай кодтай мæн дæ фæдыл. 
Нæ зыдтай кæд: хæрзафтид у мæ уд 
Æмæ йæ ногæй цъысыммæ нæ фæнды. 
Нæ зыдтай кæд: æрвдзæф бæласыл дыргъ 
Нæ фæзайы. Хуымæллæг цъупп нæ дæтты 
Æнæ хилæн. Мæ ницæййаг быдыргъ 
Дæ дыргъдоны тæрсын кæй кæндзæн мæргъты. 
Нæ зыдтай кæд: æнусон хур кæсы, 
Фæлæ йæ цин мæ зæрдæмæ нæ тадзы. 
Æрмæстдæр ма мæ хъыг æмæ мæ зын 
Мæ фæйнæфарс кæй фæбадынц мæрдадзы. 
Ныббар, мæ хур. Æрвдзæф бæласыл дыргъ 
Нæ фæзайы — уый разыны æфсæн хост. 
Дæ дыргъдоны мæ ницæййаг быдыргъ 
Дæхицæн дæр уыдзæн æрмæст тæрсæнхос. 

Кокайты Тотрадз 
Уарзты цин 
Æз худгæ хуры тынтæм кастæн, 
Æз барстон хурзæриныл дæу. 
Дæ сусæг цины хызы ахстæй 
Мæ бон дæу ферох кæнын нæу, 
О, барын хурзæриныл дæу. 
Уæларвон худгæ хуры цинæй 
Мæ риуы ссыгътай уарзты арт. 
О, басудз, басудз мæ йæ хинæй, 
Ысрухс кæн д’ амондæй мæ цард, — 
Æнусон цардамонд мын ратт. 
Æз абон курын хуры рухсæй, 
Мæн ахон демæ, ахон дард, 
Мæн ахон фидæн бонмæ буцæй, 
Мæ риуы бавæр цины арт, 
О, ахон мæ ды демæ дард. 
140 

Æрвгæнæн 
Нæ цин уыдзæни иу 
Дæ цæстыты æз агурын мæ сурæт, 
Дæ зæрдæйы та агурын мæ цин. 
Дæ цæстæнгас мæ арвгæрæтты суры, 
Фæтых мыл ис дæ зæрдæйы æлгьин. 
Зæгь-ма, мæ хур, зæгь-ма мын æй æргомæй, 
Дæ хивæндæй цæмæн марыс ды мæн? 
Цæрыс, цымæ, кæй амондæн, кæй номæн, 
Кæмæн хæссыс дæ цæстыты кæлæн? 
Æнæ дæу æз мæ цард куырмæй æрвитын, 
Æнæ дæу дæн æз а дунейæ хаст. 
Кæй сау æлгьыст, кæй судзгæ фыдтæ фидын? 
Æнæдзуаппæй цæмæн баззад мæ уарзт? 
О, ме ’намондæн й’ аххосаг уæд чи у? 
Кæдæм цæуон? Кæм æй агурон, цæй? 
Цæуылнæ мын ис иу бынат дæ риуы? 
Кæдмæ уон хъуамæ иппæрд æз дæуæй? 
Цы кæнон ныр, куыд ма цæрон — нæ зонын, 
Дæ тызмæг кастæй асасти мæ ныфс. 
Дæ уайдзæф дын куы базонын уромын, 
Уæд та мæ ноджы карздæрæй цæвыс. 
Æрсуры мæ фыдбылызау дæ азым, 
Мæ сæнттæ мын æрлыг кæны цæхгæр. 
Уæлæуыл æз куы не ’рлæууон дæ разы, 
Нæ цин уæлæрвты иу уыдзæн уæддæр. 
141 

Кокайты Тотрадз 
Цæуыс чындзы 
Æнусон хурзæрины арт 
Мæнæй у ацы бон хæрздард. 
Мæ риу йæ катайы нындзыг, — 
Фæцæуы сау рæсугьд чындзы. 
Мæн амонд удхосау хъуыди, 
Мæ амонд сау рæсугъд уыди, 
Фæлæ мыл уары залты мит, — 
Куыд дын ныббарон ныр дæ ми?! 
Кæм уыд æхсæрдзæнтæн сæ хъазт, 
Бæргæ ма уырдæм у мæ каст, 
Фæлæ ныхъхъус и зараг дон. 
Цы кæнон ныр, куыд ма цæрон? 
Зымæгон арв дæр хатт нæры: 
Фыдæнæн базыдтон цæрын. 
Кæд утæхсæн кæны мæ уд, 
Уæддæр ныййазæлы мæ худт. 
Дæ фæдыл худгæйæ кæсын, 
Нæ хаты иунæг дæр мæ зын. 
Ды дæр мæ не ’мбарыс, мæ хур, 
Дæ зæрдæ уымæн кæд ныддур. 
О, амонд а зæххыл кæм и? — 
Сæрдыгон мыл ныууарыд мит, 
Мæ риу йæ катайы нындзыг, — 
Цæуыс чындзы... 
21-6-96 аз 
142 

вгæнæн 
Уарзын дæ æз рагæй 
Æз мæ уды арфы буц зарæг нывæзтон, 
Уыд мæ зæрдæ алкæд зарæгимæ баст. 
Донгуырæнмæ иухатт ку’ ацыдтæ мæ рæзты, 
Гъеуæд мæм фыццаг хатт бахудти нæ уарзт. 
Дидинæг йæ зæнгыл хуры тынтæм райхъал, 
Æмæ тавы хурмæ дидинæг йæхи. 
О, чызгай, дæ зæрдæ хуры тынтæм райхал, 
Уарзты монцтыл, мæ хур, мауал у æлгъин. 
Дидинæджы къусчы ма ныббырæд сау калм, 
Ма ныттадзæд иу бон уым йæ хины марг, 
Уæд æрцæрдзæн риуы цард-цæрæнбон сау тар, 
Цæстыты ныббаддзæн сау-сауид мæйдар. 
Æз мæ зарæг систон амонд æмæ циныл, 
Хъавгæ-хъавгæ бакæн уымæ ды фæрсаг. 
Зарæг у нæ уарзтыл — арвгæрæтты зилы 
Æмæ йын мæлæтæй нал у, нал, тæссаг. 

Кокайты Тотрадз 
Фæхон мæ дард 
Æнусон уалдзæджы кæлæн 
Æрхæссыс алыхатт мæнæн. 
О, курын: цардамонд мын ратт, 
Фæхон мæ дард! 
Уæлæрвты худгæ хур уынын, 
Уæддæр, мæ хур, дæумæ тырнын. 
Фæсур мæ зæрдæйы æнкъард, — 
Фæхон мæ дард! 
Æрцу мæм, рацу мæм æргом, — 
Мæ цин дæ цæстыты уынон, 
Йæ мидбылты нæм худа цард, 
Фæхон мæ дард! 
Мæ удæн чи разынд зынаргъ, 
Мæ риуы чи ссыгъта цырагъ, 
Кæй цин мæ батавы, кæй арт, — 
Фæхон мæ дард! 
Мæ зарæг дæм тындзы хуындзау, 
О, курын, ма йæм æрхæсс фау, 
Фæлтау ын цард-цæрæнбон ратт, — 
Фæхои мæ дард! 
144 

Æрвгæнæн 
Чызгайы зæрдæ баруади... 
Æхсæры сæрыл — æхсæртæ... 
Æхсæр нæ уыди, бал уыди. 
Чызгай мын айста мæ зæрдæ, — 
Æнæ уый мæ бон нал уыди. 
Уалдзыгон бæлас уалдзæджы 
Рухс хурмæ калдта дидинæг. 
Чызгаймæ æз мæ зарæджы 
Æрвыстон сусæг фидиуæг. 
Æцæг амонд кæй нæ фæнды?— 
Æрмæст ын ацахс йæ рохтæ. 
Чызгай фæраст кæйдæр фæдыл 
Æмæ дзы уайтагъд ферох дæн. 
Уарыны фæстæ, уарыны, 
Хур бон куы скæны æнæмæнг. 
Чызгайы рагæй нал уынын, — 
Куыд цæры, цымæ, æнæ мæн? 
Миты сæр аззад малусæг, — 
Æндæр ма йын цы бар уыди?! 
Чызгай мæ зарæг нал хъусы, 
Зæгъынц: йæ зæрдæ баруади... 
Æхсæры сæрыл — æхсæртæ... 
Æхсæр куы нæ уыд, бал уыди. 
Уæвгæйæ та мæ сонт зæрдæ 
Цæй хъал уыди! 
145 

Кокайты Тотрадз 
Æнхъæлдтон 
Æнхъæлдтон æз: мæ амонд мæм фæхудт. 
Æнхъæл уыдтæн: мæ хурты хур фæзынди. 
Мæ рухс цинæй уæлæрвтæм тахт мæ уд. 
Фырцинæй арвыл хурты хур ныззылди. 
Кæд уарзондзинад а зæххыл нæ уыд? 
Кæд у, мыййаг, æрра лæджы æрхъуыды? 
Уæдæ фæдис цæмæн цагъта мæ уд? 
Уæдæ-иу дæ цæмæн уыдтон мæ фынты? 
Фæлывд митыл æнцайы кæд нæ цард? 
Уæлæрвтæ кæд нæ уыдысты зæдбадæн? 
Мæ цæстытæн æрмынæг ис сæ арт, — 
Цæрынæн дæр, мæлынæн дæр куы нал дæн. 
Мæнæй ма дæ уæлдай хорзæн цы хъуыд? 
Дæ зæрдæйы æрæджиау цы фæнд уыд? 
Æнæ мæн дæр уыдтæ кæд фаг рæвдыд, 
Уæд ма мæн та цæмæн сайдтай дæ фæдыл? 
146 

æнæн 
Фæлæ 
Хъуыды зилы алы бон дæр дардыл, — 
Агуры дæ зæрдæмæ дæгьæлтæ. 
Ку’ амбæлин дæ рухс цæстыты артыл, — 
Уæд æм тавин хурау æз мæ зæрдæ. 
Стъалытæ дын уидзин æз Æрфæныл, 
Скæнин дын сæ диссаджы фæрдгуытæ, 
Мæйы цалх дæр атулин дæ фæдыл, 
Раттин дын сæуæртахау мæ уд дæр. 
Хуры тын дын иу райсом æрцахсин, 
Скæнин дын дзы къухдарæн — сызгъæрин. 
Сæвæрин дын æз уæлæрвтæм асин, 
Зæдты фарсмæ демæ уым æрцæрин. 
Фæлæ... Фæлæ... Фæлæ ды æнæ мæн 
Агурыс дæ амондмæ фæндæгтæ. 
Фæлæ... Фæлæ... Фæлæ ды æндæрæн 
Райхалыс дæ зæрдæйы фæндæттæ. 

Кокайты Тотрадз 
Кæддæры цин 
Мæ уалдзыгон бонтæ, мæ уалдзыгон азтæ, 
Уæ фæдыл ма бирæ бæргæ æз фæкастæн, — 
Нæма зыдтон: сидзæрæй аззадтæн уайтагъд, 
Нæма зыдтон: м’ амонд дæр уемæ кæй атахт. 
Мæ уалдзыгон бонтæ, мæ уалдзыгон азтæ, 
Уæ цин æмæ рухсæй æз дунемæ баст дæн. 
Фыццаг хатт уæд федтон æз хуры хæрдгæ тын, 
Фыццаг хатт мæ рухс зæд уæд атахт мæ сæрты. 
Мæ уалдзыгон бонтæ, мæ уалдзыгон азтæ, 
Уыдзыстут æвдисæн мæ цин æмæ уарзтæн. 
Ныр дæр ма сымахæн нæ загътон хæрзæбон, 
Ныр дæр ма мæ цинтæн нæ уынын сæ кæрон. 
Мæ уалдзыгон бонтæ, мæ уалдзыгон азтæ, 
Уæ цинæй, уæ рухсæй æз дард бæстæм хаст дæн, 
Уæддæр уын мæ цырагъ æрвылæхсæв судзын, 
Æрмæст мын, нæй, ничи ныххойы мæ рудзынг. 
Мæ уалдзыгон бонтæ, мæ уалдзыгон азтæ, 
Уæ раздæхтмæ бирæ æнхъæлмæ фæкастæн. 
Ныр базыдтон: иунæгæй баззадтæн абон. 
Ныр бамбæрстон: атахти уемæ мæ амонд. 
148 

Æрвгæнæн 
♦ <►♦ 
Мæй сау мигъты батад, — 
Æрмынæг йæ рухс. 
Мæ алфамблай сау тар 
Нырхæндæг, ныхъхъус. 
Кæсын ма æнхъæлмæ 
Цæмæдæр дæумæ, 
Мæ амонд æнхъæлæй 
Цы курын цымæ? 
Мæ риуы куы баззад 
Фыдæлгьыстау раст 
Дæ цæстыты уазал, 
Дæ сабыр æнгас, 
Уæд ма дæм цы дзурын, 
Цы хорзмæ кæсын? 
Цы домын, цы курын? 
Цæуыл ма тыхсын? 
149 

Кокайты Тотрадз 
Реком 
Ф. Хъазыбегæн 
Арвы дуар та фегом. 
Табу, табу, Реком! 
Табу дын уæд, Реком, 
Раздах махмæ де ’ргом! 
Ды — Хуыцауы цæссыг, 
Махæн — цины мæсыг, 
Дардæй нæм фæлгæсыс. 
Амонд нын æрхæссыс. 
Мах дæ номы кадæн 
Нафы куывды бадæм, 
Гаджидæутæ уадзæм, 
Цины ронгæй нуазæм. 
Зæдтимæ Ды бадыс, 
Цин-хъуыддæгтæ уафыс, 
Д’ арм ныл алкæд дарыс, 
Амæндтæ ныл уарыс. 
Иу Хуыцаумæ бахат: 
Тауæд цин парахат, 
Цин куы уа парахат, 
Кувдзыстæм уæм ал’ хатт. 
Арвы дуар та фегом. 
Табу дын уæд, Реком! 
Табу, табу, Реком, 
Раздах нæм, цæй, де ’ргом. 
150 

Æрвгæнæн 
♦ ♦♦ 
Бахсæв и. Баталынг. Раджы 
Ацыд йæ тарф фынтæм хъæу. 
Гъе æрмæст фæндаджы саджил 
Уатмæ нæма уадзы дæу. 
Цавддурау дардмæ нымдзаст дæ, 
Сгарыс дæ цæстытæй тар. 
Судзыс цырагъау дæ уарзтæн, 
Дзурыс: цы фæдæ, хæлар? 
Ничи дæм зыны куырмæджы, 
Никæмæ хъары дæ рис, 
Сау мигъау бады дæ уæнджы 
Масты æлгъыстаг фæдис. 
Бахсæв и. Хъæуы ма судзы 
Иунæг рухс — ферттивы дард, — 
Уый ма дæ къаннæг рудзынг, 
Басхойы æхсæвы тар. 
151 

Кокайты Тотрадз 
♦ ♦♦ 
Федтон æз абон: дыууæ хуры скаст, 
Уыдон уыдысты мæ цин æмæ уарзт. 
Хъазыд нæ сæрмæ æрвæрдыны таг, 
Сайдта йæ фæдыл нæ зæрдæты уаг. 
Судзгæ цæхæртæй æрттывта йæ рухс, — 
Андзæвд сындæггай дæ русыл мæ рус. 
«М’ амондæн, — загътон дын, — нал у тæссаг, 
Арвыл дыууæ хуры — фарны нысан». 
152 

♦ ♦♦ 
Цардæн йæ уалдзæг 
Хорз уыд кæддæр. 
Уалдзæджы уазæг 
Разынд æндæр. 
Сæрды тæмæны 
Агуырдтон дон. 
Уарзты кæлæныл 
Худтæн, куыдтон. 
Фæззæджы артыл 
Бастон мæ цин, 
Уый дæр йæ бартыл 
Разынд æлгъин. 
Зымæджы тъæнджы 
Ихыл лæууын. 
Цардæн йæ мæнджы 
Тайы мæ уд. 

Кокайты Тотрадз 
Лæг цынæ диссаг хъусы... 
А. Виталийæн 
Ацы барджын æнусы 
Лæг цынæ диссаг хъусы! 
Дамкъа, дам, расырдта пылы, 
Ракодта, дам, æй йæ быны, 
Пыл, дам, уынгæджы фæцис... 
Уæвгæ йыл ма кæнут дис. 
Тæрхъус, дам, абырста арсы, 
Портийау, дам, дзы фæхъазыд, 
Арс, дам, уынгæджы фæцис... 
Уæвгæ йыл ма кæнут дис. 
Карк та, дам, рувасыл фембæлд, 
Рувас, дам, иу дзæхстæй фендæр, 
Уайтагъд, дам, бауадзыг ис... 
Уæвгæ йыл ма кæнут дис. 
Хæфс та, дам, залиаг калмы 
’Лхынцъæй-бæстытæй куы дары, 
Калм, дам, уынгæджы фæцис... 
Уæвгæ йыл ма кæнут дис. 
154 

Ус, дам, йæ хæзгулы разæй 
Лæджы хъæбысмæ фæразæй, 
Лæг, дам, уынгæджы фæцис... 
Уæвгæ йыл ма кæнут дис. 
Дуне фæхауд кæд йæ цалхæй, 
Ничи йæ базыдта махæй, — 
Царды та диссæгтæ ис... 
Уæвгæ сыл ма кæнут дис. 
Ацы барджын æнусы 
Лæг цынсе диссаг хъусы! 

Кокайты Тотрадз 
♦ ♦♦ 
Хорз у хæхты. Цъититæ — хæстæг, 
Уазал сатæг уæнгты хизы, 
Уым сыгъдæгдæр вæййы лæг, 
Зæрдæ дæр дзы къаддæр риссы. 
Хорз у хæхты. Буц æфсин æваст 
Авæрдзæни фынг дæ разы, — 
Тавдзæн дæ йæ цæстæнгас, 
Зондзæн дæ хъæбулау уарзын. 
Хорз у хæхты. Мемæ цом ды дæр, — 
Хæхты сусæг иу хатт базон: 
Уым куы цæры чызджыты хуыздæр 
Æмæ йын куынæма ис, куы, уарзон... 
156 

Æрвгæнæн 
<►♦♦ 
Ды Чырыстийау рухс дæ, 
Ды æрвон дæ, æргом. 
Дзуары бон дæр фырбуцæй 
Æз фæдзурын дæ ном. 
Æз дæ хъуырыл ныттыхсин, 
Æз дæ ахæссин дард, — 
Алы боны сæуæхсид 
Тавид махæн нæ цард. 
Фæлæ уыцы бон дард у, 
Дард дæ, дард ды мæнæй, 
Ацы иударон царды 
Махæн фембæлæн нæй. 
Ды Чырыстийау рухс дæ, 
Ды æрвон дæ, æргом, 
Æз мæ куывды фырбуцæй 
Арын дæ ном... 
157 

9! 
Кокайты Тотрадз 
Сонет хурæн 
Арты бардуаг — хуры цæст цъæх арвыл — 
Кувын дæм сыгьдæг зæрдæйæ æз, 
Мæн мæ цин, мæ сау зынты хъæуыс, 
Алкæддæр дæм ме ’ргом зæрдæ тавын. 
Хурхортæ дæ ахæрынмæ хъавынц, — 
Д’ алывæрсты сау мигътæй тæхынц, 
Алкæд дæм гæппæввонгæй лæууынц, — 
Се ссыртæ дæм сау къæдзæхтыл дауынц. 
Фæлæ ды уæддæр дæ хæрзтæ тауыс, 
Алцыппæтдæр батавынмæ хъавыс, 
Нæй дæ цин, дæ рухс тынтæн кæрон. 
Арты бардуаг — хуры цæст — дæ номæн 
Кувдзынæн æз сусæгæй-æргомæй 
Ацы зæххыл цалынмæ цæрон. 
158 

Æрвгæнæн 
Удсыгъдæггæнæн куывд 
Мæ сабыр цард дæуæн нывонд, Хуыцау! 
Æнæ донæй мæ доны былæй ма здах. 
Кæд никуы уыдтæн царды цыды раззаг, 
Уæддæр нæ уыдтæн ницæййагæй цауд. 
Дæумæ кувгæйæ арвыстон мæ цард. 
Æнæ дæу мын нæ уыд мæ къæбæр адджын, 
Æнæуынгæ! — уыдтæ мæ цæсты кадджын, 
Дæ номæй кодтон сомы, хордтон ард. 
Бæрзонд Хуыцау! Æнæкæрон дæ хæрзтæ... 
Мæнæн дзы ратт Ды удлæууæн æууæнк, 
Цæмæй дзы сурон дун-дунейы мæнг, 
Цæмæй цæрæм дæ дæлбазыр æдæрсгæ, — 
Лæгмæ лæджы фырт мауал иса къух, 
Фыддугты карзæй мауал хъæрза туг. 
159 

Кокайты Тотрадз 
♦ ♦♦ 
Ныхасы Уастырджи, дæ номæн 
Æртæ æртæдзыгъонæй — кад! 
Дæуæй æз бирæтæ нæ домын, — 
Æрмæст мын иунæг хорзæх ратт: 
Уæздан, зæрдæскъæф уæд мæ ныхас, 
Фæлæ куы бахъæуа, мыййаг, 
Æрлæууæд барджынæй тыхы раз, 
Рæстдзинад басгуыхæд йæ уаг. 
Æмæ куы суа зæххыл зынцæрæн, 
Уæддæр-иу ма ивæд йæ равг, 
Уæддæр-иу макуы суæд уæййаг. 
Æмæ ма иу: дæ бынты цæуæг, 
Кæд у йæ райгуырдæй ирон, — 
Иронау ссарæд-иу дæ ном. 
160 

Æрвгæнæн 
Амыраны ныхас 
Æрхастон зынг æз адæмæн уæлæрвтæй, 
Хуыцæутты ныхмæ рацыдтæн, цæмæй 
Зæххонтæ феной хуртæ æмæ мæй 
Сæ къонаты йæ цин æмæ йæ тæвдæй, 
Фæлæ хъæрзын Хуыцауы судзаг цæфтæй: 
Хæры мæ игæр сау уари, — уæууæй! 
Зæххонтæй уымæн уыссиугæнæг нæй — 
Цы ’рцæудзæни зæххон лæгыл мæ сæфтæй?! 
Зынг зæгъынæй нæ судзы ком... Уæд афтæ! 
Зынгæй хъазын та расайы фыдæх, 
Ныггуыпп ласы лæджы къæхты бын зæхх. 
О Адæймаг, дæ зондæн ма уæд рафтæн! 
Дывыдон артæй дун-дунейæн тæрс, — 
Зынг къухы нæ — дæ зæрдæйы йæ хæсс. 
6 Кокайты Тотрадз 

Кокайты Тотрадз 
Фыдыуæзæг 
Цæрыс уæздан æмæ фырнымдæй, 
Фæлæ дын ничи кæны аргь. 
Дæуыл æвæры алчи саргъ, 
Рæхойы дæ æнæуаг дзырдæй. 
Бæрзонд кад ферох ис дæ фырттæй. 
Сæрибар? — нал сын у зынаргъ 
Æмæ хæссынц æлгьысты уаргь 
Фынæй хъуыды, зæрдæ-лæбырдæй. 
Уæздан лæгæн — уæздан йæ ми. 
Дæ уæздан чи ’мбары, кæм и? — 
Дæ риу хæрам-маргæй фæхъæстæ. 
Цæуыс фыруæзданæй æфхæрд, 
Фæлæ ма чи кæна дæ мæт?! 
Цæрæм нæ хъузджыты æмбæхстæй. 
162 

æнæн 
Кад 
Ис кадылмардæй кадмондаджы ’хсæн 
Сæрсæфæн ком — æнæбын æмæ уазал. 
У кадылмардæн кадылхаст йæ сæр, 
Фæкæны кадæй кадмондаг та базар. 
Дзыллæты сагъæс — кадылмарды мæт, 
Уæд кадмондаг йæхи удæн фæзары. 
Кæндзæни кадылмард фыдызнаджы тæлæт, 
Йæхи гуылы бын кадмондаг æндзары. 
Æмæ куы ’рцæуы кадылмарды рад, — 
Йæ кой куы айхъуысы æгæрон дард, 
Уæд кадмондаг дæр ахæм кад фæдомы. 
Цæмæй зоны: фæлгъаугæйæ нæу кад, 
Хъæуы йын алкæд удуæлдай лæггад, — 
Тыхæй ахсын та иуæн дæр нæ комы. 

Кокайты Тотрадз 
Сонет æгъдауæн 
Ирон æгъдау, фыдæй фыртмæ цыдтæ, 
Цæсты гагуыйау хъахъхъæдтой дæу адæм, 
Рæбинаг цæджындз басгуыхттæ сæ цардæн, — 
Фыдохы бон уа, цины уа — хъуыдтæ. 
Фæлæ ныр та? Ныртæккæ та цы дæ? 
Цæмæн у афтид де ’ргъæукъæлæт бадæн, 
Æви, мыййаг, æфсæст кæстæрты кадæн 
Нырæй фæстæмæ хитдзынæ цъындæй? 
Ирон æгъдау, сæ зæрдæтæ дæ цотæн 
Сты фиуты тыхт æмæ дын æй зæгъын: 
Æнæ дæу сын æнцондæр у цæрын. 
Æфсæст гуыбын йæ цумагæнæг зондæн 
Кæм басгуыхы, уым нал фæхъæуы кад, 
Æмæ æрвит ныр музейты дæ цард. 
164 

Æрвгæнæн. 
Ирыстонæн 
Нæ Ирыстон æртæ дихы ныцци. 
Æртæрдæм æй æрра куыйтау ивазæм, 
Æртæ дихы — нæ номы куывды нуазæн, 
Æртæ дихы — нæ маст æмæ нæ цин. 
Фыдæй фыртмæ нæ никуы сбаста дин, — 
Хуыцæуттимæ дæр сусæг хæстæй хъазæм, 
Нæ Хуыцауы дæр дзаг сыкъайæ уарзæм, 
Æрвонг удæй та кувынмæ — æлгъин. 
Фыдæлты фарн — нæ кад æмæ нæ цыт! 
Фæлæ куырмæджы уый дæр бонгай батад, 
Æмæ ма дзы фæстагæттæн цы баззад? 
Фыдыуæзæгæй нал хъуысы нæ дзырд. 
Кæнæм ма фидис: ир, къуыдар, дыгурон... 
Æртæ дихы — фыдæлты рухс Æртхурон. 
165 

Кокайты Тотрадз 
Фарн — I 
Фарн — Иры зæххыл рухс царды бындур! 
Фарн уæд нæ хъуыддæгты, нæ куысты, 
Фарн уæд нæ цины ’мæ нæ рысты, 
Æнæ фарнæй ныл макуы скæсæд хур. 
Дæ хуыздæр куывдты фарны хорзæх кур. 
Æнæ фарн лæг æнамонд у, æлгъыст у, 
Цæры йæхицæн сусæгæй куырм мыстау, 
Дзыллæты ’хсæн та ницы вæййы, мур. 
Фарн фесафы тызмæг уды хæрам 
Æфхæрд зæрдæйы батавы йæ хъарм, 
Æргом хорзæхтæ, амæндтæ фæуары. 
О Иры фарн, нæ сау хæхтыл дæ арм 
Ды макуы сис. Дæ дæлбазыр нæ дар, 
Мæ судзгæ уарзт, мæ судзгæ цин дыл хъарын. 
166 

Æрвгæнæн 
Фарн — II 
Æнусон куывд, æнусон арфæ — ФАРН. 
Фыдæй фыртмæ йæ хъахъхъæнын фæразæм, 
Æппæт дзырдтæн æй равæрæм сæ разæй 
Æмæ æппæты батавы йæ хъарм. 
Фарн, Иры зæххыл макуы сис дæ арм, 
Мæ хуыздæр куывд дæ сыгъдæг номыл уадзын: 
Нæ фидар ныфс, нæ фидар æнцой разын, — 
Кæйдæр къухæй нæм ма рауадз хæрам. 
Лаокоонау ныл куы тыхса калм, 
Йæ маргхъæстæ æвзæгтæ нæм куы дара, 
Уæд ма баззайæд кæрддзæмы нæ хъама. 
Фарн, Иры зæххыл рухс цæхæртæ кал, 
Нæ дарæг дæ, нæ уромæг! — æмбарæм, — 
Фæстагæттæм дæ адæттæм мах хъуамæ. 
167 

Кокайты Тотрадз 
Фыдниз 
Фыдæй фыртмæ кæрæдзийы хæрæм, 
Æнæ кардæй кæрæдзийы æргæвдæм. 
Мыййаг, кæд уый дæлимонты фыдвæндæй 
Кæрæдзи сæфтмæ афтæ тынг бæллæм 
Æмæ цæрæм фыдызнæгтау, цæрæм. 
Цы кæндзæни, куыд цæрдзæни нæ фæдон? — 
Дзæгъæлæй тулы цардвæдыл нæ уæрдон, 
Кæйдæр фæсарцмæ афтæмæй бæллæм. 
Нымад нæм нал у намыс æмæ кад, 
Цы нæм ис хорзæй — зонæм ыл æлгъ кæнын, 
Фыдæлты фарн дæр базыдтам ныгæнын. 
Нæ хуыздæр мæт: мæнæн уæд хорз мæ цард, 
Æрзайæд-иу мæ фæстæ та бæхгæрдæг... 
Нæ марæг дæр, нæ сафæг дæр — нæхæдæг! 
168 

♦ ♦♦ 
Фыдвæды бæсты æвæд хуыздæр. 
Адæмон æмбисонд 
Фыдæлты уаз амонд, цы фæдæ? 
Цы зин дæ бадомдта, цы хин? 
Дзырддаг цæмæн ысси нæ цин 
Цыдæр дывзагæтты фыдвæндæй? 
Цæмæ стæм сагъæссаг дæ мæтæй? 
Цæмæ хъæрзы куырмæджы риу? 
Кæдмæ нæ хъаздзæни æвдиу, 
Кæдмæ нæм дардзæни йæ фæттæ? 
Кæддæр хуыцæуттимæ æмвынг 
Уыдис нæ дард фыдæл. Йæ фæндон 
Нæ рантыст дунемæ йæ фæдон, 
Æмæ ныккал, Хуыцау, дæ зынг! 
Нæ хъæстæ бабын уæд дæ фæндæй! 
Ды нæ уæддæр бахиз фыдвæдæй. 
169 

Кокайты Тотрадз 
<►<►<► 
Чырыстийы цъуппыл мæ уды дзæгæрæг 
Дзыназы ’мæ ниуы, фыртыхстæй хъæрзы, 
Мæ игæрæй дунейы хъыгтæ мæрзын, 
Мæ тарст зæрдæ фестад фæдисы дзæнгæрæг. 
Уый нал ис зæххон лæгты астæу лæгбæрæг, 
Уый сау тыхты карзæй æвзарæм мах зын, 
Уый зонæм кæрæдзийы уындæй тæрсын, 
Уый дунейы скондыл ныммарди цъæх хæрæг, 
Уый нал хатæм барвæндæй кад æмæ рад, 
Уый расты зонд нал у фыццагау нымад, 
Уый сау калм æууæнкæй нæ риутæм ныххызти, 
Уый кафы нæ амондыл хæйрæджы къах, 
Уый райстам æлгъыстæн зæххон фыдты уаргъ, 
Æмæ нын цы кæна нæ мæгуыр Чырысти?.. 
170 

Æрвгæнæн 
<►<►<► 
Мæ зæрдæ рыст — мæхæдæг ын хъæцыдтæн, 
Куы нал-иу уыдтæн хаттæй-хатт мæ сæрæн, 
Уæддæр мæ низ, мæ масты кой æндæрæн 
Къæзгæ-тъизгæ æххуысæнхъæл нæ дзырдтон. 
Ныр дзыллæмæ фæдисхъæрау æрцыдтæн — 
Хъæрзы нæ зæхх, бынсыгъд кæны нæ цæрæн, 
Куырмæнхъæлæй нæ равзæрстой æвзæрæн, 
Ныддардтой нæм сæ марг-фæттæ, æрцытæ. 
Æрмæст нæ хъарынц дзыллæмæ мæ дзырдтæ, — 
Сæ туг æрфынæй, нал ракæсынц зондæй, 
Нæй, нал тæрсынц æрæджйауы фæсмонæй. 
Æвæлмон комдзаг скæндзысты лæгсырдтæ, — 
Цы не ’нтысы æлгъаг æмæ лæгмарæн! — 
Нæ кад, нæ намыс сæфдзæни бындзарæй. 
171 

Кокайты Тотрадз 
♦ <►<► 
«Дуне никуыдæр царди æвыдæй, 
Нæй дзы иугæндзон фæтк æмæ ’гъдау, — 
Иу фæцæры йæхицæн фырнымдæй, 
Иннæ та йæм лæбуры сырдау...» 
Арæх хъуыстон æз афтæ мæ фыдæй, 
Уæд нæма зыдтон урс æмæ сау, 
Уæд мыл ничи ма рацыд фæлывдæй, 
Æмæ хастон йæ ныхæстæм фау. 
Фæлæ абон нæ дуне куы стызмæг, 
Цардуалдзæджы ныл ногæй куы ’рзымæг, 
Æмæ дзыхæй куы нал хауы дзырд, 
Иу та иннæйы бартæ куы исы, 
Æмæ фатдзæфау зæрдæ куы риссы, 
Уæд æрымысын дæу, мæ фыд. 
172 

Æрвгæнæн 
♦ ♦♦ 
Фыддуг, фыдаудæн æрцыд! 
Нæ къæбæр нал бахæрæм адæн, 
Нæ туг — ызнæт, нæ зонд — мæрдцъынд, 
Йæ бындур фехæлди нæ цардæн. 
Кæддæр нын арфæйаг цы уыд — 
Фыдызæхх, Райгуырæн, Ныййарæг, 
Кад, Намыс, Амонд æмæ Цыт — 
Нæй, нал ис уыдæтæ нымайæг. 
Æрцыд фыдаудæн, фыддуг, - 
Сыхаг сыхагыл арт æндзары, 
Ныххойы Уарзты хурхы цурк, 
Кæуылдæр туджы зæйтæ уары, 
Кæмæн та бабирæ йæ мулк 
Æмæ йæ галуантæй ныззары. 
173 

Кокайты Тотрадз 
♦ ♦♦ 
Хæлæг дæм нæ кæнын æз, гакк-гукк, — 
Нæ сарæзтай никуы хæдзæр. 
Дæ цард дæр кæд цардыл нымад у, 
Уæд рафæлдæхт дунейы цард. 
Ды айк дæр кæйдæр къуыртты ’фтауыс, 
Зæнæгыл нæ базыдтай мæт, 
Æдзухæй дæхи номæй зарыс, — 
Кæсы дæм дæ «гакк-гукк» æгьгъæд. 
Мæн дунейы сагъæс фæлвары: 
Куы мастыл, куы уарзтыл ныззарын, — 
Фыдызæхх — мæ цин æмæ рис. 
Æнæ къуым æнцойад нæ арын, 
Мæ хæдзар быгъдæгæй куы ссарын, — 
Мæ зæрдæ ныццæгъды фæдис. 
174 

Æрвгæнæн 
<►<►♦ 
Цардæн ис дыууæ цæсгомы: 
Иу дзы сау у, иннæ — урс. 
Иу дзы сау хъуыддæгтæм хоны, 
Иннæ йемæ ’рхæссы рухс. 
Сау цæсгомы сау хъуыддæгтыл 
Урс цæсгом æфтауы арт, 
Сау — къæйных æмæ кæм сæтты, 
Халы урсы рæсугъд цард. 
Сауæй урсы астæу арæн 
Лæг цæрæнбонты нæ ары — 
Сты йæ уды кæд æмбæхст?! 
Урс фыдтæ куы ’рзилынц уарзтæй, 
Сау фыдтæ уæд змæлынц мастæй — 
Æмæ не ’нцайы сæ хæст. 
175 

Кокайты Тотрадз 
<►<►♦ 
Цæрын зын у. Рæсугъд у цард! 
Зæххыл лæгæй цæрын фæраз. 
Фыдбон дæр царды улæфт уарз 
Æмæ дын — намыс æмæ кад! 
Кæн цардæн удуæлдай лæггад, 
Æвдадзау ын йæ цинтæ нуаз 
Æмæ мæлæты кой ныууадз, 
Ныууадз æрхæндæг æмæ ’нкъард. 
Нæ хæссы афтæ бирæ маст, 
Цæмæй кæнай дæ цардæй хъаст, 
Æмæ дзы райдайай хъæрзын. 
Куы уай æнæсайд æмæ раст, 
Уæд хурау райхæлдзæн дæ уарзт. 
Рæсугъд у цард. Цæрын у зын. 
176 

Фыды фæдзæхст 
Лæгæн йе ’гъдау йæ разæй цоеуы. 
Мæ фыды æмбисæндтæй 
Лæппу, æз иу хъуыддаг æмбарын 
Æмæ дын æй æзæгъгæ нæй: 
Дæ къæбæр макуы акæн уæй, 
Æлхæнгæ кадæн ма зон барын. 
Куы уа æгъдау лæджы хæдзары, — 
Цæрдзысты бинонтæ фæрнæй, 
Æмæ мæгуырдæр нæй дæуæй, 
Уæддæр дæ къæсæй хъуысдзæн зарын. 
Дæ цæхх, дæ кæрдзын дæтт хæларæй, 
Цæмæй дæ ма хъæуа хæссын 
Æдзух дæ дæлармы хызын. 
Цæудзæни де ’гъдау уæд дæ разæй, 
Бæлццонæн ку’ аразай йæ къух, 
Куы уай нæртон фысым æдзух. 
177 

Кокайты Тотрадз 
Æгьдау 
Æртæ чъирийы хæхты фæрныг цотæн 
Вæййы сæ разы кувынæн æдзух. 
Фæзæгъынц: уæд нæ цард рæсугъд, 
Цæуæнт ныл хъæлдзæгæй нæ бонтæ. 
Цæры ма хæхты иугай донкихоттæ, 
Фыдæлты фарныл не систой сæ къух, 
Æмæ куы ’рцæуы цавæрфæнды дуг, — 
Фыдæлты дзуæрттæм бакувынц гъеуæддæр. 
Нæ хъæуы рох ам иу хъуыддаг æрмæст: 
Кæддæр хуыцæуттæн чи расидти хæст, 
Куыд баууæнддзæн ныр уый фæдон Хуыцауыл?! 
Фæлæ лæгæн йæ куывды ис æфсарм, 
Йæ мæт, йæ сагъæс — дунейы хæрам... 
Уæдæ йæ бауадз, бакува æгъдауыл. 
178 

♦ ♦♦ 
Æрцæуы дугæй дуджы ’хсæн фыддугътæ... 
Æрцæуы тох, ныккæлы туджы зæй. 
Фæлæ та, кæс, мæнгард цæры фæрнæй, 
Рæстудæн ногæй — хъизæмар, фыдтухæн. 
Рæстдзинад та æрцыди баст йæ хурхæй, 
Фыдæх — уæгъдибар, — арæнтæ йын нæй, 
Нæл хуыйау ракаст кæрийы сæрæй, — 
Лæгау лæгты та гæркъайæ ыздухы. 
Цы зæгъæн ис! Æппæт дæр — æрдзы сконд, 
Зылын дæр, раст дæр уый кæны нæ зонд, 
Хуыцау, табу! Дæ тæрхон-иу уæд рахиз: 
Ис алкæй риуы зæд æмæ хæйрæг, 
Ис алы ран дæр лæг æмæ хæрæг, — 
Хæйрæг-хæрджытæй дунейы фарн бахиз! 

Кокайты Тотрадз 
♦ ♦♦ 
Нæ мидбынаты кодтам цоппай, 
Æрмæст цæмæй зыдта уый лæг?! 
Кæй уыд нæ алы къахдзæф мæнг, — 
Æмбæхста алчи уый йæ цотæй. 
Фæлæ уæддæр мæ мæгуыр зондæй 
Зыдтон: хæрæг кæй у хæрæг, 
Кæй дары даргъ хъустæй бæрæг, 
Æфсургъ кæй фидауы йæ кондæй. 
Ныййарæг никуы сайдта мæн, 
Æдзух йæ цæстыты фæлмæн 
Дзырдта мæнæн: «Тызмæг у а цард, 
Ныр дæр рæстуд æмæ фыдлæг 
Нæма сты иухуызон бæрæг, — 
Æнусон тох, мæ хур, нæ банцад». 
180 

Æрвгæнæн 
Малусæг 
Токаты Алиханæн 
Уыд рагуалдзæг... Мит сабыр тадæй тади, 
Хур зæхмæ хаста иугæндзон йæ хъарм, 
Цыма та мад æрæвæрдта йæ арм 
Йæ хъæбулыл, — зæхх хуры тæвдæй ради. 
Уæд миты бын цы малусæг æрзади! — 
Фыццаг дидинæг — рухс уалдзæджы фарн, 
Фæдисонау уый цардæн хордта ард, — 
Йæ хъармæй мит йæ алфамблай æртади. 
Æрттывта уый цыкурайы фæрдыгау, 
Æнæхинæй, сывæллоны цæссыгау, 
Зынг хуры рухсмæ калдта ирд тæмæн. 
О рагуалдзæг, бæрзонд уарзты æвдисæн, 
Фыццаг малусæг — уалдзæджы фæдисон — 
Дæ цинты цинæй дуне у фæлмæн. 
181 

Кокайты Тотрадз 
Ныфсы сонет 
Там жили поэты - и каждый встренал 
другого надменной улыбкой. 
А.Блок 
Нæй м’ алфамбылай иу хуызæнæн лæг, — 
Хæссы йæ марг-фат алчидæр æмбæхстæй, 
Кæм æй ысуадздзæн иуафон дæ фæстæ, 
Уый ЭВМ дæр не скæндзæн бæрæг. 
Уæвгæ, нæ кæнын иумæ дæр хæлæг: 
Рæстдзинадæй æрæхсæдын мæ рæзтæ, 
Зынгцæхæртæ куы ныддарой мæ цæстмæ, 
Уæддæр мæ дзырдты ничи ссардзæн мæнг. 
Нæ дарынц кæд мæ къахдзæфтæ бæрæг 
Бæрзонд рындзмæ, уæддæр хъæцын мæ зыныл, 
Æцæг лæгау мæм иу хъуыды фæзыны: 
Кæд иуафон ыссарин ахæм зæнг, 
Кæдæм нæма фæхæццæ ис лæджы фæд, 
Кæм сæрттивдзæнис рухс хурау лæджы фæнд! 
182 

Æрвгæнæн 
♦ <►<► 
Ис цардæн иунæг фæтк æрмæстдæр: 
Рæстудæй раст цæрын фæраз, 
Дæхи бæрц иннæйы дæр уарз, 
Мæгуырæн ма ахиз йæ фæрсты, 
Ныккæнæд цæвæрфæнды рæстæг, 
Уæд дуне маргæмхæццæ карз, 
Фыдбоны сау хъыцъыдон нуаз, 
Уæддæр-иу баззай зæдæнгæсæй. 
Лæджы ном чи хæссы бæрзонд, 
Йæ миты чи вæййы хæд-зонд, 
Фæуарзы ахæмы йæ кæстæр. 
Цæргæйæ баззайы йæ фарн 
Æмæ йæ рухс зæрдæйы хъарм, — 
Бæхгæрдæг не ’рзайы йæ фæстæ. 
183 

Кокайты Тотрадз 
♦ <►♦ 
Æппæт дæр сбаддзæни йæ гаччы: 
Нæ арс нæ цæудзæн галы фæстæ, 
Нæ бирæгъ нал лæбурдзæн фыстæм, 
Нæ рувас нал хъыгдардзæн карчы, 
Нæ гæды нал хъаздзæни мыстæй, 
Нæ калм кæсдзæни хæфсмæ хъусæй, 
Нæ цæргæс нал сурдзæн тæрхъусы. 
Цæрдзæни кусæг лæг æдыхстæй. 
Цæмæй уæм рахиз а хъуыддаджы, 
Ис уымæн иунæг хос: æрцахсын 
Нæ рувас, бирæгъ æмæ арсы, 
Нæ сау калм, цæргæс, стæй гæдыйы... 
Фæлæ, цы йæ ’мбæхсон, рæдийын, — 
Æппæт кæд ысбадти йæ гаччы?! 
184 

Æрвгæнæн 
Саг 
Зынæй цæуы фæрæты бынмæ саг. 
Сæрибарæй йæ сæр хæссын фæразы, 
Куы йæ баййафы сау цуаноны азым, 
Уæддæр ма ссары уæлрындзтæм фæндаг. 
Сæрибар цард — уый сагæн у йæ уаг, 
Æлвæст сыкъатæй хуры тынтæй хъазы, 
Зæрдæдзæбæхæн цъитидонæй нуазы, 
Ыстæй фæхизы кæрдæгыл йæ фаг. 
Уæздан, хæрзконд æмæ сæрыстыр 
У æрдзы фидауц, æрдзы цин, — 
Куы кæла цуаноны æлгъыстыл, 
Куы бамбара, йæ цард фæци, 
Уæддæр йæ тыхст æмæ йæ рысты 
Йæ уæрджытыл ныззилы цъил. 
185 

Кокайты Тотрадз 
«►♦<► 
Лæгау лæгæн нæ фидауы кæуын. 
Мæ хъысмæт мæ Сизифы дурау суры: 
Куы баззайын æмыр кæсагау сурыл, 
Куы фурды арфы цавддурау лæууын. 
Фæлæ уæддæр мæ цæссыгтыл хъæцын, 
Быдзæуау арæх рухс бæллицтæй хъазын, 
Æлгъыст Сизифау уаргъ хæссын фæразын 
Æмæ цæрын мæ хъаруйы фæрцы. 
Фæллад бæлццон æнафоны фæндагыл 
Кæм фæкæны бæрзонд галуанты мæт?! 
Дыдзы рухс дæр уый банымайы фагыл. 
Дыдзы хорзæн цы агуырдтон æз цардæй?! — 
Сæуæхсидау бæлвырд уыдис мæ фæнд: 
Дунейы рухс фарн, бахиз мæ æгадæй. 
186 

Æрвгæнæн 
<►♦<► 
Мæ цардæн никуы ссардтон фæтк, 
Мæ митæ — бонвыддæр, æвæрæз, 
Нæ нæрыд æмбырдты мæ хъæлæс, 
Нæ хъардтон адæмæн мæ фæнд. 
Фæлæ зæгъын: æгъгъæд, æгьгъæд! 
Фыййау дæр ивы хатт йæ пæлæз, 
Дæхи уæд афтæ ’взæр цы ’нхъæлыс, 
Кæй фæдæй цауддæр у дæ фæд?! 
Фæлтау ма райс дæ нæртон уадындз 
Æмæ, лæгау лæгтæ кæм бадынц, 
Дæ зарæг уым ныккæн ды дæр. 
Цыфæнды раст æмæ фырнымдæй 
Цы фырт нæ уа хуыздæр йæ фыдæй, 
Йæ мæлæт ахæмæн — хуыздæр. 
187 

Кокайты Тотрадз 
Зымæгон сонет 
Ныхъхъус и æрдз. Ныссабыр бæстæ. 
Хæххон дон ихы бын фæци. 
Æгæрон урс-урсид кæрцы 
Хуыссынц ныр хæхтæ æмæ фæзтæ. 
Нæй кæмтты ацæуæн æдæрсгæ, — 
Чысыл уынæр — æмæ зæйцыд! 
Æрмæст ма хъæумæ хæстæг сырд 
Нынниуы мигъфæлмы æмбæхстæй. 
Кæмдæр та атылд зæххыл хур, 
Кæмдæр та сусæны тæвд хъазы, — 
Зæхх аскъуыдтæ, ныкъкъæй, ныддур, 
Æнусон æрдзæн уый — йæ уаг, 
Цы тых æрлæудзæни йæ разы, 
Цы тых ын раивдзæн йæ равг? 
188 

Æрвгæнæн 
Хуымон лæг æмæ поэт 
Хуымон лæг уалдзыгон хуымгæнды 
Æппары хорнæмгуытæ хъавгæ 
Æмæ йæ сагъæстæ, йæ фæндты 
Кæны ныййарæг зæххæн арфæ. 
Хуымон лæг развæлгъау нæ зоны, 
Фæззæг йæ хорыкæнд цы ратдзæн, 
Уæддæр — зæххы сойæ йæ сомы. 
Уæддæр — зæххы сойæ йæ ард дæр. 
Поэт, хуымон лæгау, йæ дзырдтæ 
Йæ дзыллæйы зæрдæйы тауы, 
Фæлæ цы суадздзысты — нæ зоны. 
Йæ ныхмæ рацæуæнт йæ дзыллæ, 
Уæддæр йæ дзыллæйы ыстауы, 
Йæ дзыллæйæ фæкæны сомы. 
189 

— Кокайты Тотрадз 
Цард 
Лæг цалынмæ цæры, уæдмæ æууæнды, 
Йæ райсомбон кæй уыдзæни хуыздæр. 
Хъысмæты цалх æй кæд æууæрды, 
Ныккæны йæ кæд сау куыдзæй куыдздæр, 
Уæддæр кæсы, фæлгæсы царды сæрты, 
Йæ ныфс, йæ хъару н’ асæтты уæддæр, 
Уæддæр лæгдыхæй фидæнмæ лæгæрды, — 
Йæ цин йæ мастæй разыны уæлдæр. 
Æлгъыст æмæ фæлдыст у ацы цард, 
Уæддæр дзы ис цыдæр æнахуыр рухс 
Æмæ лæджы йæ фæдыл сайы бонгай. 
У а дуне æлгъаг æмæ мæнгард, 
Фæлæ зæххыл куы фæцæрай æнус, 
Уæддæр ма дæм цæрын æрцæудзæн ногæй. 
190 

Зæронд лæг 
Гуыбыр-гуыбыр йæ фæлахс кæрцы, 
Иæ ихсыд лæдзæджы æнцой 
Æрцæуы ныхасмæ. Ысхæцы 
Уым дзурынтыл.Вæййы йæ кой 
Нæ цард, нæ æрвылбоны катай, 
Нæ бонгуыст, фæззæджы бæркад... 
Йæ тых кæд баруад æмæ батад, 
Уæддæр йæ ныфс æвдисы цард. 
Фæкæсы буц æмæ рæвдыдæй, 
Цыма нæ федта царды маст, — 
Фæкæны арфæйаг ныхас. 
Фæзæгьы: кæстæртæ æвыдæй 
Цæрæнт мæ карæнмæ. Мæ уарзт — 
Сæ цинтыл баст, сæ сæрыл хаст. 

Кокайты Тотрадз 
<►<►<► 
Дæуæй дæр базыдтон мæ бон, 
Дæуæй дæр баривад мæ куырой, 
Æмæ та аззадтæн мæгуырæй 
Мæ ихдзагъд сау хуымы кæрон. 
Уæвгæ цæй дæлæмæдзыд дæн 
Æмæ мæ бон куыннæ фæзонын! — 
Мæ фыруарзтæй æз пыл кæй хонын, 
Мæлдзыг дæр не схоны уый мæн. 
Æмæ та ног мæхиуыл худын, 
Куырмау та сусæгæй кæуын. 
Уæд та ма иунæг хатт, тæхуды, 
Æмгар куы бамбарид мæ зын! 
Зын у æмгары цæфтæй цудын, 
Зындæр та Уый æлгъыст хæссын... 
192 

Æрвгæнæн - 
♦ ♦♦ 
Цард цæуы... фæлæ цæрын-нæ цæрын, 
Нал хатын уый, нал зонын бæлвырд: 
Сау тарæй мæм рацæуы лæгсырд, — 
Сау фыдтæ мын разилы мæ сæрыл. 
Нал зонын фæдисонау хъæр кæнын, 
Нал хъуысы къуытты лæгау мæ дзырд. 
Сау боны фыды уæзæгæй сырд, — 
Рухс бæллицтæ базыдтон ныгæнын. 
Сау лæгау нæ базыдтон уæй кæнын 
Æз мæ ном, мæ кад æмæ мæ дин, 
Стæй мæ риуы никуы хастон хин. 
Зонын, хатын: сау бон мыл æркæны, 
Исдзæнис мын сау лæгсырд мæ цин. 
Зонды дуг, æвæццæгæн, фæци... 
7 Кокайты Тотрадз 
193 

Кокайты Тотрадз 
♦ <►♦ 
Мæн дæр фæнды лæгау цæрын, 
Фæлæ мæ цард быдзæуау хъазы, 
Уæддæр вæййын мæ цардæй разы, 
Уæддæр фæсурын риуæй рын, 
Уæддæр нæ фидæнмæ цæуын, 
Уæддæр æз ацы дуне уарзын, 
Уæддæр нæ хæссын иумæ азым, 
Уæддæр нæ зоны иу мæ зын. 
Уæддæр æз уарзын ацы цард, 
Уæддæр сæрибар дæн мæ сæнтты, 
Уæддæр зындзинæдтæн нæ сæттын. 
Бæрзонд фарн, намыс æмæ кад 
Нымад кæд нал ысты нæ дуджы, 
Уæддæр цæрынц мæ зонд, мæ туджы. 
194 

æнæн 
<►<►<► 
Хуыцау, дæ хорзæх! — фарны хъуыддаг равдис: 
Дæ раст тæрхонæй дуне уæд æвыд, 
Нæ дзыллæтæ дæ цинæй уæнт рæвдыд, 
Кæнæнт дæ фæрцы сау тыхтыл уæлахиз, 
Æвзарæд алчи галиу æмæ рахиз, 
Æмбарæд алчи раст æмæ мæнг дзырд, 
Дæ къухы ис зæххон адæмты цыт, — 
Сæхимидæг сæ масты артæй бахиз. 
Фыдæй фыртмæ дæ табуйæн цæрæм, 
Нæ удтæй дын дзæнгæрджытæ цæгъдæм, 
О, Стыр Хуыцау, æмæ нын бакæн ахъаз. 
Ды Иунæг дæ — бæрзонд дæ ном, дæ кад! 
Ды радтай мах, Ды нын æрхастай цард, — 
Дæ хорзæхæй нын царды хæрзтæ бауарз... 
195 

Кокайты Тотрадз 
♦ ♦♦ 
Дæ риссаг катай дын æмбарын, 
Мæ бон дын баххуыс нæу, мæ мад. 
Цæуыл дæм сфыдæх и дæ цард, — 
Фыдхъизæмарæй дæ цы мары? 
Æви кæд н’ арфæйаг хæдзарыл 
Æрцыд фыдусы сау æлгъыст, 
Æндæр уæдæ цы у дæ тыхст? 
Уæнгбаст, дзыхбастæй дæ цы дары? 
Дæ хъæбул нал фæразы зарын, 
Мæнгцарды уылæнты мæ нау 
Ныкъкъул, æмæ йын хос нæ арын. 
Цæрын куырм мыстау сау мæйдары, 
Дæ мæтæй зæрдæ дары сау 
Æмæ дзы их-фæзгъæртæ уары. 
196 

Æрвгæнæн 
♦ <►<► 
Уæлæуыл бафыстай дæ зындон, 
Кæм дæ, уым рухс дзæнæты бад, 
Мæ ныййарæг, мæ уарзон мад... 
Æрмæст цæрын мæнæн фæзындæр. 
Дæхи нæ буц кодтай хъæрзынтæй, 
Фæлæ уыдтон: сындæггай цард 
Дæ фæллад цæстыты куыд тад, — 
Мæхи фæсмонæй ныр хæрдзынæн. 
Уæвгæ, мæ бон ма дын цы уыди? 
Хæцыдтæн адæргæй дæ удыл, 
Нæ мæ базыдтай зул ныхас. 
Мæхи цард айрох ис мæхицæй, 
Фæлæ уæддæр æрцыд нæ хицæн, — 
Уæлæуыл нын ныууадз дæ уарзт. 
197 

Кокайты Тотрадз 
♦ ♦♦ 
Цæрын æрхæндæгæй, æнкъардæй, 
Мæ маст мæ зæрдæйы ныддур. 
Дæ ныхас нал хъусын: «Мæ хур, 
Цæуыл у, цæ, зæгъ-ма, дæ катай?» 
Дæ цинимæ мæ цин дæр батад. 
Дæ дæлфæдтæм ныххуыссыд дур, 
Æмæ мæ сæнтты нау ныкъкъул, 
Фæстаг ирвæзæн былæй адард. 
Уæлæуыл бафыстай зындон, 
Фæлæ йæ раивтай дзæнæтæй? 
Æрцыд дæ удхæрттæн кæрон? 
N Фæндонхорз никуы уыди цард, — 
Мæнæй кæд ацыдтæ æфхæрдæй, 
Уæд-иу мын, курын дæ, ныббар. 
198 

Æрвгæнæн 
♦ ♦<► 
Ам уæлмæрдтæ хæстæг кæмдæр ысты, 
Æдзæм сабыр æдзæм уæлдæфы ризы. 
Æрхæндæг тас æнкъард зæрдæйыл хизы, 
Ыскæуы уыг, æнæхъуаджы тыхсы. 
Кæйдæр куырой арахъæгтæ ыссы, 
Мыст, фарны хæлцау, фалгæрæттæ уидзы, 
Нæ йæм хъуысы куыройы фыдты тъизын, 
Нæ йæм хъары кæйдæр уды тыхсын. 
Поэт та цардыл зарджытæ фыссы, 
Йæ уды тæмæн дунемæ хæссы, — 
Йæ цин ысхæццæ хуссайраг сæнимæ. 
Фæлæ куы ’рцæуа уæлмæрдтæй сæхимæ, 
Уæд уаты астæу цавддурау лæудзæн, — 
Йæхиуыл уым хæкъуырццæгæй кæудзæн. 
199 

Кокайты Тотрадз 
♦ ♦♦ 
Мæ уарзт мæ мастимæ ысхæццæ. 
Цы кæнон ныр, куыд цæрон ныр? — 
Æхгæны адæргæй мæ хъуыр, — 
Сæ иу дæр нал хъæцы æрхъæцмæ. 
Мæ уарзт мæ мастимæ ысхæцдзæн, — 
Мæ риу сын — карз тохы быдыр. 
Фæсхæст æз фестдзынæн быдыргъ, 
Æмæ мыл сау мæлæт æрхæцдзæн. 
Æз зæххæй арвы астæу — иунæг! — 
Мæ риуы — судзгæ фыдты маст, 
Мæ риуы — сусæг цинты уарзт. 
Мæ маст нæ равдисдзынæн иумæ, 
Мæ уарзт та хурæргом тæхы — 
Гъе афтæмæй цæрын зæххыл. 
200 

нæн 
Сфинкс 
Æнусты сæрты абонмæ æрцыдтæ. 
Ды цавддур дæ — æдзæм æмæ æмыр, 
Дæ ралгъитæг цы ран бабын ис ныр, 
Цы йыл бафтыд дæ кад æмæ дæ цытæй?! 
Фæразыс ды дæ хъизæмайраг зынтæн. 
Цагъар дæр дæ, паддзах дæр дæ лæгæн! 
Фыдæлты хин нæ уыдаид мæнгæн, 
Æндæр æй уæд цæуылнæ скодтой сынтæн?: 
Æмыр-æдзæмæй дун-дунемæ — хъусæг, 
Фыдæй фыртмæ дæм дзыллæтæ кæсынц 
Æмæ дыл алы таурæгътæ хæссынц. 
Мæн та фæнды: куы рахатин дæ сусæг, 
Куы дын зæгъин хæрзгæнæгау дæ ном, 
Куы мæм сыстис, куы рацæуис æргом. 

Кокайты Тотрадз 
♦ <►<► 
Фыдæлты райгуырæн уæзæг, 
Дæ ном, дæ кад æмæ дæ цытæн 
Цæрынмæ а зæхмæ æрцыдтæн, 
Фæлæ мæ цинты цин фæмæнг. 
Дæ хъæбысы уыд цард дæрзæг, 
Уæддæр мæ сау зынтæн хъæцыдтæн, 
Рæвдыдтон дæ мæ зарды дзырдтæй, — 
Ды мæ нæ бамбæрстай æцæг. 
Дæ мæтæй бадон ис мæ зæнг, 
Фыдыуæзæг, фæлæ нымад та 
Кæмæ у уый? Кæм у бæрæг? 
Дæуæн уыдтæн уæлдайаг лæг. 
Дæ лæвæрттæй мæнмæ цы ’рхаудта, — 
Æрмæстдæр фостæрæн лæдзæг. 
202 

Æрвгæнæн 
♦ ♦♦ 
Мæ уды цæфтæ базыдтон нымайын 
Æмæ мæ зæрдæ адæргæй хъæрзы, 
Фæлæ кæмæн, кæмæн дзурон мæ зын? — 
Мæхимидæг мыдадз цырагъау тайын, 
Уæддæр нæ зонын цардæй æз фæллайын: 
Мæ рухс зарджытæ дунемæ хæссын, 
Мæнау йæ зынтæм исчи кæд кæсы, 
Уæд, уадз æмæ, мæ зарды зæлтæй райа. 
Йæ зынг фæттæ æмбæхстæй дары арв: 
Дæлдæр-уæлдæртæй дуне арæх хъазы, — 
Нæ лæууы иу ран царды уæззау цалх. 
Кæмæ фæуыдзæн Елиайы хъавд, 
Кæуыл ныххуырсдзæн иуафон йæ азым, 
Уый фендзыстæм нырма, мæ хæлар, мах. 
203 

Кокайты Тотрадз 
♦ <►♦ 
Æнæмæт цард кæд уыд, фæлæ 
Уæлдай мæтæй дæ зæрдæ бахиз, 
Дæ маст, дæ хъыгтыл кæн уæлахиз 
Æмæ дæм худа цард фæлмæн. 
Цынæ вæййы! — дæ цин фæмæнг, 
Уæддæр дæ уарзты бæхæй ма ’рхиз, 
Хъыджы хордзен ды уаргъæн ма сис, 
Фæтасдзæн уайтæккæ дæ зæнг. 
Цард цинтæн у! — йæ цин-уаргъ райс, 
Дæ риуы арфмæ макуы бауадз тас, 
Æмæ цæрдзынæ уæд паддзахау. 
Хуыцау дæр, дам, æнæ мæт нæу. 
Лæгау — дæ сау мæтыл ныллæуу! 
Кæд нæ — дæ уд къæппæджы бахауд. 
204 

æн 
♦ <►<► 
Æнусон хур кæй базыдта рæвдауын, 
Уый цард ыссары ацы арвы бын. 
Мæхимæ гæсгæ, о, æз дæр цæрын 
Нæ буц фыдæлты кад æмæ æгъдауыл, 
Фæлæ мæм, охх! — дзырды бар дæр нæ хауы. 
Нæ ахады куывды мæ сыгъдæг хуын 
Æмæ кæмдæр мæ зæрдæйы æрхуым 
Мæн иудадзыг йæ дæрзæг дзырдæй фауы. 
Æвзæрæн, дам, цæуы йæ амонд разæй, — 
Фыдæлты ’мбисонд раст дзуры, уæллæй! — 
Дæнцæнæн ын дæу хуызæны æрхæссынц. 
Ды ацы царды тохси-хъултæй хъазыс 
Æмæ уромæн уыцы хъазтæн нæй, 
Дæ сыкъатæй уæлæрвтæм дæр æххæссыс. 

Кокайты Тотрадз 
<►<►♦ 
Цъаммар дуг ныл хæтаг сылау ысбарджын. 
Æрцард мæ риуы удхайраджы мæт, 
Хуыцауыл ма бæргæ хъарын мæ фæнд 
Æмæ цæрын сыгъдæг æууæнчы руаджы. 
Фæлæ мæ куывд Хуыцауæн нал у адджын, — 
Уæрыччы фыдыл нал æввæрсы кæд? 
Бигуыдзау ын фæадджын и рæуæд? — 
Кæд давæггаг уæлæрвты дæр ыскадджын? 
Нæ базыдтон кæйдæр къæбицæй давын, 
Æндæр уыдис мæ цардбæллиц, мæ хæс 
Æмæ зындис бæрæг-бæлвырд мæ ауæдз. 
Бæрзонд Хуыцау, мæ бæрзонд уд дын — хъабыл, 
Дæ хъæбулмæ дæ хорз цæстæй æркæс 
Æмæ та йæ фыццаджы хуызæн бауарз. 
206 

Æрвгæнæн 
♦ ♦♦ 
Корридæйы галау мæ хъысмæт рæхойы мæн арцæй, — 
Æрхауын мæ уæрджытыл арæх, уæддæр 
Нæ фехъусы ничи мæ зæрдæйы хъæр 
Фыдбоны æлгъыстæй, фыдрæстæджы карзæй. 
Нæ зонын, цы мæм кæсы сомымбон разæй: 
Мæ фидæн кæндзæни бæллиццаг хуыздæр, 
/Еви мын уыдзæни зындæрæй зындæр 
Æмæ мæ фæласдзæн мæхи туджы сау зæй... 
Тореро — мæ хъысмæт — ныццæв мæ дæ тыхæй 
фæстаг хатт! — 
Мæн нал хъæуы — ницы — æз базыдтон цардæн йæ ад. 
Æрбайсæфти амонд. Йæ фæдыл мæн нал сайы кад. 
Мæ цард мыл фыдæнæн мæ уарзоны цæстытау рахатт. 
Тореро, цы фæдæ? — дæ уды фæндон мæ 
ахъаззаг æрцæв, — 
Мæ тугæрхæм буарæн æхсызгон уыдзæни 
дæ арцы æндзæвд. 
207 

Кокайты Тотрадз 
<►<►♦ 
Лæгау лæг кæд нæ Иры дзыхъхъы нал ис, 
Кæны йæ хъузджы алчи кæд фынæй, 
Фыдыбæсты мæт иуы дæр кæд нæй, 
Йæхи дурæй нæ мæсыг кæд ныккалдис, 
Кæд нал зонæм мах галиу æмæ рахиз, 
Кæд фидæнмæ æдзух кæсæм куырмæй, 
Кæд ис-бистыл кæнæм кæрæдзи уæй, 
Ирон туг ма ныры онг уæд куыд цардис?! 
Æттæгуæлæ æхгæд галуан-хæдзары 
Йæхи гуылы бын алчи арт æндзары 
Æмæ æнхъæлы: Ирæн у паддзах. 
Бынбауай, ИР! — бынысæфтæн æвгъау дæ, 
Фæлæ дæ фыддæр бонтæм дæр куы ’рхаудтæ 
Æмæ куы хæссыс сау æлгъысты уаргъ. 
208 

Æрвгæнæн 
♦ ♦♦ 
Донгуырæн мын асурдзæн мæ сагъæс, 
Уылæнтæ фæласдзысты мæ хъыг, 
Бахус уыдзæн судзаггаг цæссыг, — 
Ницы уыди, ницы ’рцыди, ракæс. 
Раздæрау мæ хивæнд митæй ма тæрс, — 
Базгъæлæн цыкурайы фæрдыг: 
Æз дæуæй æлгъыст дæн, фæлæ ды 
М’ арфæтæ фæндаджы хорзæн ахæсс. 
Амондджынæй ацы зæххыл цæр, 
Рухс зæрдæйæ царды хъаймагъ хæр, 
Фæлæ-иу мæн дæр æрымыс... фыны. 
Æз дæ уарзты цин-цырагъ кæй дæн, 
Уый мæ зарæг дзурдзæни дæуæн 
Райсомбон дæ цин æмæ дæ зыны. 
209 

Кокайты 
Ирыстон 
Æртхутæг фестдзæн иу афон дæ цард: 
Нæ нырриздзæни дун-дуне дæ рыстæй. 
Бæрзонд хуыцæуттæй, Иры зæхх, æлгъыст дæ, — 
Кæны ныллæгдæр бонæй-бон дæ кад. 
Цы дын кæнон? — æрхæццæ ис дæ рад: 
Цæфæй нæ мардтæ, уæд ныммæл рæхуыстæй, 
Ныххау дæлдзæхмæ сау боны дæ тыхстæй, 
Æнусбонтæм куыд ныххуысса дæ арт. 
Уый царды фæтк у! — ма йыл кæн фæсмон, — 
Уыди Элладæ, Ром, Ассири уыд, — 
Фæлæ зæххыл ис алцæмæн кæрон. 
Историйы ныффысдзысты дæ ном: 
«Дунейы тыгъды уый ныгæд æрцыд 
Йæхи къухæй...» Мæгуыр дæ бон... 
210 

<►♦♦ 
Зæрдæты хорзæх ивгьуыд царды баззад: 
ÆФСАРМ дзыхбастæй йе сæфтмæ цæуы, 
ÆГЪДАУ йæхиуыл ныккæнды кæуы, 
Нæ ФАРНЫ хуымы сау бæхгæрдæг разад, 
РÆСТДЗИНАД нал у а бæсты ахъаззаг, 
Хæснагæн НАМЫС никæйуал хъæуы, 
Нæ КАД æгадæй къæхты бын лæууы, 
Нæ АМОНД бабын сау бонты фыдкарзæй. 
Кæмæн дзурон мæ хъыг æмæ мæ рыст? 
Кæуыл хъарон мæ мæт æмæ мæ тыхст? — 
Лæгау лæг нæм куы ничиуал у раззаг. 
У абон хорз лæгмарæгæн æрмæст, — 
Куы ам, куы уым ысцырен кæны хæст 
Æмæ кæны нæ мæгуыр сæртæй базар. 
7.10.97 

Кокайты Тотрадз 
♦ ♦♦ 
Кæд у мæлæт æппæт хæрзты хуыздæр! — 
Æндæр ай циу? Куы ницыуал æмбарын. 
Æнхъæлдтон æз: нæртон зарджытæ зарын, 
Кæд уыдон та сты хъарджытæй фыддæр! 
Æмæ куыд нæ уа хъарæггаг мæ сæр! 
Мæ фидæн цардмæ рухсы цъыртт нæ хъары, 
Фыртыхстæй АБОН ИВГЪУЫДИМÆ барын, 
Фæлæ нызгъæлæн цардуынæн кæсæн. 
Кæмæн нæй ивгъуыд, уый нæ фендзæн фидæн! 
Æз нал зонын: кæцон дæн æмæ чи дæн 
Æмæ цæрын æнæхæдзар куыдзау. 
Цы у мæ бон? Цæмæ кæсон æнхъæлмæ? 
Дамоклы кард ауыгъд у мæ сæрмæ, — 
Куы ’рхауид тагъддæр! Рауадз æй Хуыцау! 
8.10.97 
212 

Æрвгсенæн 
<►♦♦ 
Арвы гæрах, арвы гуыпп мæм хъуысы, 
Зæхх бындзарæй къæхты бын нырризы, 
Раст цыма Бæрзонд Хуыцау фæдисы 
Карз тохмæ йæ зæдтимæ фæбырсы. 
Арвы нæрдмæ зарæгау ныхъхъусын — 
Зарæг риуыл карды цæфау хизы 
Уый фыдæл йæ туджы ’ртæхтæ уидзы, — 
Фидæны хъæр — кадылмард — нæ хъусы. 
Арв ныннæры, арв цæхæртæ калы, — 
Рацыдысты карз тохмæ уæлæрвтæ: 
Чи у цæвæг, чи у марæг — базон. 
Сахкъæвда йæ тызмæг зарæг зары, 
Зары мын: Фыдæл куыд цыд йæ сæфтмæ, 
Ныр йæ цард куыд ысси базон-базон. 
213 

Кокайты Тотрадз 
♦ ♦♦ 
Къуыртхор кæм кæны буц зарæгæн кад? 
Æппынæдзух йæ папитæ нымайы. 
Æз та мæ цинтæ зарæджы æфснайын, 
Гъестæй сæ уæд мæхицæй сурын дард, 
Уадз, искæмæн ысрухс кæной йæ цард, — 
Æз дон æмæ къæбæрæй дæр цæрдзынæн, 
Æппынфæстаг — мæгуыргур дæр цæудзынæн, 
Уæддæр кæндзынæн зарæгæн лæггад. 
Къуырттхор йæ мулкыл рабадæд къуыртты, 
Бæрзонд галуантæ амайæд йæхицæн, 
Уæддæр уыдзæни куырм æмæ къуытты. 
Æз зарæгæн мæ цард кæнын нывонд, — 
Йæ аив зæл нæ кæны удæй хицæн, 
Æцæг зарæг — мæ мулк, мæ ис, мæ бон. 
214 

Æрвгæнæн 
♦ ♦♦ 
Тырсымæ хатт мæ сæр фæхæссын. 
Цыфæнды дзур, куыдфæнды дзур — 
Мæнæн ам адджын у йæ дур, — 
Мæхи йæ рухс дзуæрттыл фæдзæхсын. 
Мæ цæст куы андзæвы нæ къæсыл, — 
Æндæр цæстæй æркæсы хур. 
Фыдæлты рох уæлмæрдты цур 
Мæ цæссыгтæй мæхи æрæхсын. 
Æрдхæрæн къуым — мæ уды рис — 
Ам цард цæджджинагау фыхтис, 
Фæлæ ныр раивад дæ куырой, 
Уæддæр мын адджын у дæ уынд, 
Дæ фæндæгтыл цæры мæ уд, — 
Мæн дæ мæгуырæй дæр, мæгуырæй. 
215 

в Кокайты Тотрадз 
Сæрысæфт 
Нæртон лæппу-иу фат æмæ æрдынæй 
Æрвылбон дæр æхста дæрддзæф нысан, — 
Фыдызæххыл куы скæна искуы сар, 
Уæд æй йæ фыдгул ма ссара æндзыгæй. 
Кæны нæ туг нæ дадзинты мæрдвынæй — 
Æмæ куыннæ! Цæуыл уæдæ тыхса?! 
Нæ Иры сæрмæ арв нæма у сау! 
Фыдгул та нын фыдызнагау æппын нæй! 
Тымбыл къухæй нæ фæтæн риутæ хойæм: 
У н’ алчи дæр æлдар æмæ паддзах! — 
Куыд базонæм нæ кæрæдзийæн аргь? 
Нæ фидиссаг нæ лæгдæры рæхойы — 
Фыдгул нын нæй — кæрæдзийы цæгъдæм, 
Сæрысуангæй сæрысæфтмæ цæуæм. 
1.12.96 
216 

æн 
<►♦<► 
Мæлæтæн мин æфсоны ис, 
Фæлæ сыл макуы кæн хъуыды дæр, 
Кæннод дæ сагъæсты цыфыддæр 
Дæ риумæ хойдзæнис фæдис. 
Фæлтау дæ цины зарæг сис 
/Емæ кæд у дæ бонты зындæр, 
Уæддæр ныйилæлæй кæн тынгдæр, — 
Куыд кæной де знæгтæ дæр дис. 
Дæ зæрдыл дар фыдæлы арфæ: 
«Цæрын зын у», — æмæ фæраз, — 
Дæ цин, дæ хъыг, дæ мæт дæр уарз. 
Лæгау лæг карды комыл кафы, 
Фæлæ йæ фидæнмæ тырны, — 
Уый цард йæ цинтимæ уырны. 

ЯН 
Кокайты Тотрадз 
<►♦♦ 
Нал размæ кафын, нал фæстæмæ симын, 
Мæ мидбынаты цавддур дæн, æрвдзæф! 
Мæ Хуыцаумæ æххуысæнхъæлæй сидын, 
Фæлæ фæзыны хæйрæджы кæрæф. 
Мæхæдæг дæр æй нал æмбарын: чи дæн, — 
Лыст-кæсаджы куыд аныхъуыры кæф, 
Раст уый хуызæн æлгъыстаг дуг мæ фидæн 
Нынныхъуырдта! — ныр карды комыл каф! 
Йæ сынтæджы дæргъ чи атыдта, уымæн 
Цæрын — æнцон. Фæлæ куыд кæнон æз? 
Мæ цардæй ма хуыздæрæфсон цы ’нхъæл уон? 
Мæ лыстæны куы батулын æрхуымæй, — 
Нæ хаты иу лæг уæд мæ уды тыхст. 
Уæвгæ мæ тыхст кæй агайа? Кæй хъæуын? 
218 

Æрвгæнæн 
♦ <►<► 
Хатыр, Бæрзонд Хуыцау, дæ номыл 
Куынæуал райхъуыса мæ куывд, 
Дæ цинтæй нал вæййын рæвдыд, 
Дæ хæрзтæ раздæрау нæ зонын. 
Мæ уд мын иу сагъæс æвзоны: 
Æрцыдтæ кæд уæлæрвтæй сырд, 
Æндæр куыннæ хъусыс мæ дзырд. 
Æмæ куыд нæ уыныс мæ зоныг? 
Хуыцау, æцæгæй дæр кæд дæ, — 
Куыд кæсыс сау лæджы фыдæхмæ? 
Æрсурдзæн æй дæ раст тæрхон? 
Æви кæд дæлимон дæу дæр 
Йæ фæдыл асайдта дæлдзæхмæ, 
Уæд ма кæмæ кувон, мæ бон?.. 
219 

Кокайты Тотрадз 
♦ «►♦ 
Мæ сонеты дæ ном нæ зæгъын барæй, 
Табу ном нæу, у Иры зæххыл баст, 
Хæрдгæбыдау куы нывæндон мæ уарзт — 
Ды уыдзынæ йæ аххосаг — æмбар æй. 
Æхсон дурты æрдзæхст æдзæм мæйдарæй 
Куыд расайы зынгцæхæртæ æваст, 
Раст уый хуызæн мæ фæлмæн цæстæнгас 
Ыскъæфы рухс дæ сау цæстыты тарæй. 
Æмæ ныббар мæ хивæнд ми. Æгæнон 
Вæййы поэт, куы бауарзы æгæрон, — 
Мæ уды хъынцъым дзурдзынæн æргом, — 
Дæуыл уыдзæн бæрзонд сонеты сагъæс, 
Æмæ-иу æй æлхынцъæрфыгæй ма кæс. 
Дывзагæттæн та — сусæггаг дæ ном. 
220 

æнæн 
♦ <►<► 
Камень, расступись, пусти погреться. 
Саломея Нерис 
Цыд Саломея амондагур дурмæ, 
Фæлæ йын уый нæ бамбæрста йæ фæнд, — 
ДУР ДУрэей баззад. Саломея — зæд, 
Æмæ фæтахт йæ сыгьдæг зæрдæ хурмæ. 
Цæуын æз та дæ фæдыл гурæй-гурмæ. 
Цы дын зæгъон? — нæ дæм хъары мæ мæт, 
Фыддæрадæн мæ удхайраг хъысмæт 
Кæсагау фехсы сабыр малæй сурмæ. 
Æрцæйхуыссы æнæнхъæлæджы м’ арт, 
Фæлæ та сисын уарзты судзгæ уарт 
Æмæ та ногæй раздæхын дæ цурмæ. 
Дæуæн нывонд мæ цин æмæ мæ цард, — 
Дæ къæхты бын куы баззайа мæ мард, — 
Мæ уд дæ цурæй н’ атæхдзæни хурмæ. 
221 

Кокайты Тотрадз 
<►♦♦ 
Мæ рæстдзинад дæ цæстыты уынын, 
Æхсиды уый дæ туг æмæ дæ зонды, 
Рæвдауыс æй дæ рухс бæллицты сконды, 
Фæлæ дæ уарзт дæхи нæма уырны. 
Æмæ та ног дæ зæрдæмæ тырнын, 
Мæ бæллиццаг, дæ хъуыдыты бæрзонды 
Ды ма бакæ мæ сыгъдæг фæндтыл хъоды, 
О, ма фехал æрвгъуыз аргъæутты фын. 
Ды барæвдау мæ хивæнд миты уаг, 
Дæ зæрдæмæ мын байгом кæн фæндаг, 
Æмæ мæ сомы райдайон дæ номæй. 
Куы фæуарзы — вæййы поэт хъæздыг, 
Йæ сыгъдæг уарзт — цыкурайы фæрдыг — 
Уый худгæ сисы калмы судзгæ комæй. 
222 

Æрвгæнæн 
<►♦♦ 
Нæ сахуыр дæн æнæмæтæй цæрын, — 
Мæ уды сконд мын уый амал нæ дæтты. 
Мæ цæстæнгас куы ’рзилы арвгæрæтты, 
Нындзыг вæййы уæд дун-дунейы рын. 
Бæрзонд арвау нæ базыдтон нæрын, 
Хъысмæты фарн мæ амондыл кæм бæтты, 
Уым царды цыд мæн нал фехсдзæн йæ сæрты. 
Нæ дæ уырны? Дæ номæй ард хæрын. 
Мæ ныхмæ сыстæнт паддзæхтæ, хуыцæуттæ... 
Æз — адæймаг — зæххон царды æфсин, 
Зынгау дæумæ фæхæсдзынæн мæ цин. 
Ды, иунæг ды, мæ зæрдæйы быцæу дæ. 
Мæ рухс бæллиц, дæ ныфсæй дæн хæд-зонд, 
Дæ фæрцы лæууын а зæххыл бæрзонд. 
223 

Кокайты Тотрадз 
<►♦♦ 
Фæндаджы хорзæх агурын мæхицæн 
Æмæ цæуын. Фæстæмæ здæхæн нæй. 
Цæр-иу мæ фæстæ буц æмæ фæрнæй, 
Дæ амондæн æххуысгæнæг — нæ хицæн. 
Кæмæн нæ уа хъысмæты карзæй лидзæн, 
Нæ дзурдзæн уый йæ амондмæ хъæрæй, 
Мæлдзыгæн дæр уый кувдзæни сæрæй, 
Йæ уарзт уыдзæн æцæгдзинад æндидзæн. 
Зæрдæйы хорзæх у лæгæн йæ фарн, 
Мах барæвдауы хорз зæрдæты хъарм, 
Бæркад та йын фæзæгъæм цæхх-кæрдзынæй. 
Куы бамбарай рæстдзинад æмæ мæнг, 
Куы нал кæнай ды искæмæ хæлæг, 
Æрмæстдæр уæд мæ зæрдæйы цæрдзынæ. 

Æрвгæнæн - 
Æмхæццæ сонет 
Æз æмæ ды тызмæг дунейы сконды 
Дыууæ рухсхæссæг стъалыйы ыстæм. 
Хуыздæр цы ис нæ туг æмæ нæ зонды, 
Æмхуызон уый кæрæдзимæ хæссæм. 
Фæлæ уæддæр кæрæдзийæ тæрсæм. 
Уæлæуæз... уым... нæ хъуыдыты бæрзонды 
Кæрæдзимæ фыдызнæгтау кæсæм, 
Цыма ныл дуне бафтыдта йæ хъоды. 
Мах нал тавы хæрзæмбæлæджы дзырд, 
Æви ныл кæд фыдусы ’лгъыст æрцыд: 
Фыддæрадæн кæрæдзийæ æмбæхсæм? 
Фыддæрадæн уæд рох куывддонмæ цом, 
Фæкæнæм ын нæ хъæстытæ æргом 
Æмæ нæ зынтæй фервæзæм æмæхсæв. 
8 Кокайты Тотрадз 

Кокайты Тотрадз 
♦ <►♦ 
Цы изæр уыд! Цы рухс изæр уыд уæд! 
Дæ цæстытæ зынгцæхæртау сыгьдысты. 
Бæрзонд арвау сæ стъалытæ зындысты, — 
Æрвæрдынау мæ риуы уагътой фæд. 
Хуыдта мæ дард æрвгæронмæ сæ фæнд. 
Куыд сæ уарзтон мæ цин æмæ мæ рысты! 
Ныр уыцы дыууæ стъалыйы кæм ысты, 
Кæм æрцыдысты дард фынау ныгæд?! 
Мæ сæрмæ арв йæ урс фæрдгуытæй хъазы, 
Фæлæ мæ риумæ нал хъары сæ рухс, — 
Æрвон зарæг æрвгæроны ныхъхъус. 
Æрмæст ма ризы сусæг уарзты азым 
Цъæх арвы бын, — уый адæргæй кæуы 
Сæууон æртах мæныл æмæ дæуыл. 
226 

Æрвгæнæн 
<►♦♦ 
Мæ зæрдæйы æртæтигъон æртдзыхæй 
Дæ номæн кувын дзуарылæгау æз, 
Фæлæ мын нæй омменгæнæг æххуыс, 
Æмæ та ме ’взаг баззайы æндзыгæй. 
Нæ уынын фарн нæуæг боны æрцыдæй, 
Сæумæртахыл нæ разыны дæ хуыз, 
Æмбæхст фурдау мæ цæстыты хуылыдз 
Ныр нал расайы дунемæ тыгъдызæй. 
Кæд барвæндонæй исæм царды хин, 
Куырмау нæ схойы айнæджы кæронмæ, 
Уæд ма цы тырнæм тар æхсæвæй бонмæ? 
Æцæг амонд куы разына æлгъин, 
Цы ’ххуыс у уæд сыгьдæг зæрдæйы катай? — 
Фæлтау ныхъхъæц æмæ дæ зынты батай. 
227 

Кокайты Тотрадз 
♦ ♦♦ 
Ды дурæй конд дæ, дурзæрдæ дæ, дур дæ. 
Æнахуыр зин дын бадомдта дæ уд, 
Уæддæр мæнæн æхсызгон у дæ уынд, 
Уæддæр мæнæн ды ме ’нæзæгъгæ хур дæ. 
Чырыстон кувы рухс аргъуаны дуртæн, 
Йæ фæндты номыл ссудзын кæны буд. 
Мæн та хъæуы дæ фæлмæн мидбылхудт, — 
Æндæр амонд нæ агурын æз мур дæр. 
Цъæх арвы бын нæу уарзты арт рæстæгмæ. 
Бæрзонд уарзтæн æрмынæггæнæн нæй, — 
Цæргæ-цæрæнбон судздзæни фæрнæй. 
Уæдæ уæд цом, мæ дурзæрдæ, фæстæмæ, 
Кæм нæ ис сайд, козбау митæ, мæнгуд, 
Кæм уыд æрвон дæ фæлмæн мидбылхудт. 
228 

Æрвгæнæн 
♦ ♦♦ 
Ызнон дæр ма мæ мидвынтæм æрцыдтæ 
Сыгъдæг зæдау. Дæ номæй хордтон ард. 
Ызнон дæр ма мæ ницæййаджы цард 
Мæ риумæ дардта арфæйаг æрцытæ. 
Фæлæ фæци! Дæ ном æмæ дæ цытæн 
Ныр нал кæнын куырмæджы æз лæггад. 
Цы дын дзурдзæн мæ цæстыты æнкъард? 
Уыд амонд? О! Ныр батар и, фæцыдæр. 
Æвæццæгæн, æрдзон гуырдзæн ис фæтк: 
Сылгоймаджы дæлимонтимæ сбаста 
Æмæ йæ туджы зилы, ’хсиды мæнг. 
Дæ уындмæ кодтон рухс зæдау хæлæг... 
Цæуылнæ ардтон иу къæм дæр дæ уарзты? 
Æви у уарзт æрвæрдыны æндæрг?! 
229 

Кокайты Тотрадз 
<►<►<► 
Бæрзонд уарзты кæд чи рахатыд мæнг?! 
Дзырдтой йыл алкæд поэттæ фырдисæн. 
Æз дæр фæлварын хуры æмвæз сисын 
Дæ рухс фæлгонц — куыд дыл цин кæна лæг. 
Кæйдæр уарзтмæ ды ма бакæ хæлæг, 
Дæхæдæг у бæрзонд уарзты æвдисæн, 
Кæд у дæ зæрдæ хуры рухс æлвисæн, 
Уæд дардзæни æрвæрдынау бæрæг. 
Æмыр рæстæг фæндон хæрзтæ хæсдзæн, 
Мæ фыст ысхойдзæн рæстæгимæ фатау, 
Æмæ йæ уæд нæ дард фæдон кæсдзæн. 
Мæнæй дæу æхсæн — амонды фæрдыг — 
Нæ дард фæдон нæ уарзт ысхондзæн аргъау 
Æмæ кæндзæн æмбæхст амондыл хъыг. 
230 

æн 
<►♦♦ 
Кæд афтæ у, хъысмæт ыскарста кæд 
Йæ раст тæрхон, цы давы уæд мæ азым? 
Æз уарзтæнхъæлæй нал лæууын дæ разы, — 
Æзнæт тугыл кæны уæлахиз фæнд. 
Фæлæ уæддæр дæ зæрдæйы мæ фæд 
Сыгъдæг дзырдтæй цæргæ-цæрæнбон уадзын, 
Зыдта кæд исчи сабыр уарзтæй уарзын, — 
Рæствæндаг-иу йæ сыгъдæг фæндты уæд. 
Нæй цардæн фæтк, нæй амондыл æууæндæн, 
Æфсымæртæ сты уарзт æмæ фыдæх 
Æмæ кæнынц цæрæнбонты дыууæрдæм, 
Фæлæ ма ис рæстдзинады æвдисæн: 
Кæдмæ зила йæ рухс сæмæныл зæхх, 
Уæдмæ уыдзынæн рухс уарзты фæдисон. 

Кокайты Тотрадз 
♦ ♦♦ 
Нæ дын кувын, бæрзондылбадæг зæд, 
Дæхицæн уадз дæ ном, дæ цыт, дæ намыс. 
Лæджы зæрдæ æнæуынгæ рæвдауыс, 
Уæддæр дыл æз нæ хъардзынæн мæ фæнд. 
Кæм ис, зæгь-ма, дæ цæрæнуат, дæ фæд? 
Фыдæй фыртмæ дæ уындæй та кæй тавыс? 
Дæлæмæ ’рхиз, — ам иу ноггуырды ауз, — 
Æцæг цард кæнын райдайдзынæ уæд. 
Фæлæ ды — зæд, зæххыл цæрæг дæн æз. 
Æмвæндаг не стæм, не стæм мах æмсæртæ, 
Уæдæ ма уæд цы ныккæрзы мæ зæрдæ? 
Кæд рагбонты цъæх аргъауы æрвхуыз, 
Æнæбæрæгæй цæстытыл фæуайы 
Æмæ та мæ нæ ивгъуыд бонтæм сайы?.. 
232 

Æрвгæнæн 
<►♦♦ 
Мæн ферох кæнын афтæ диссаг нæу, 
Мæн бауарзын, æвæццæгæн, зындæр у. 
Мæйрухс æхсæвы стъалыты æргьæу 
Дæ цæстыты фæныв кæны æндæры. 
Ис дун-дунейы сусæг уарзты цин, — 
Сыгъдæг суадонау зæрдæтæй куы хъара, 
Уæд ма йын циу дывзагæтты фыдхин, 
Фæлтау фат фехс, æмæ æрдынбос зара. 
Фæндонхорзæй нæ сарæзтон мæ цард, 
Уæддæр дзæгъæл нæ фæсыгъдис мæ арт, — 
Уыд зарæгыл мæ цин æмæ мæ тухæн. 
Æз зарæгæн куы бамбæрстон йæ ад, 
Уæд мыл фæтых хæрзæнцонæй дæ кад, — 
Ныр зарæгæн ныххæцыдтæн йæ хурхыл. 
233 

Кокайты Тотрадз 
<►<$►♦ 
Ис Дунейы бæрзонд уарзт æмæ фарн, 
Фыдæй фыртмæ сæ хъахъхъæны зæххон лæг, 
Æмхиц сæм нæу дывзагæтты хæрам, 
Нæ ныккæрзынц козбау лæджы тæрхонæй. 
Æхсиды сæ Рæстдзинады цæхæр, 
Рæвдауы сæ Сыгъдæгдзинад йæ рухсæй, 
Хæссы Æфсарм сæ сæрвæлтау йæ сæр, 
Æмæ цæрыиц цæргæ-цæрæнбон буцæй. 
Уæдæ мæнæн мæ уарзты фарн дæ ды: 
Сыгъдæг Æфсарм дæ Рæстдзинадæн кувы, 
Дæ ном дын исы хурæмвæз бæрзонд. 
Дæу ахæсдзынæн дам-думты сæрты, 
Кæндзысты дæм æрвон зæдтæ тæхуды, 
Æрмæст мын у Сыгъдæгудæй хæдзонд. 
234 

Æрвгæнæн 
Къаммæ гæсгæ фыст сонет 
Твое лицо в его проспгой оправе 
Своей рукой убрал я со стола. 
А.Блок 
Æнæ мæн дæр ды зондзынæ цæрын, 
Фæлæ æнæ дæу æз куыд цæрон хъуамæ?! 
Кæд фидыдта æнæ кæрддзæмæй хъама? 
Æнæ хурæй кæд разынд арвæрдын? 
Мæ хъысмæт мын цавæр фæндон кæрды, — 
Цы мын хæссы мæ ивгъуыды хæрамæй? 
Кæдæм кæсыс æнæдзургæ дæ къамæй? 
Æви та кæд дæ хъуыды у дæрдтыл? 
Дæ цардфæлварæн зæрдæйыл ыстынг, 
Æвдудоны æрмынæг уарзты зынг, 
Æви ысдæ мæ хъуыдыйæн зындарæн? 
Лæджы миниуæг — сусæг монцты хæст. 
Сонеты рæнхъау цард куы уа æлвæст, 
Уæд алы уысм — бæрзонд уарзты фæлварæн. 
235 

Кокайты Тотрадз 
♦ ♦♦ 
Хæрдгæбыдау дæ рухс сурæт нывæндыд 
Мæ удыл хаст хуымæтæджы дзырдтæй: 
Дæ урсдæллæгхъуыр хъаздзæн, райдзæн мæй, 
Дæ цæсгомыл та амондау — æрвæрдын. 
Æз курдиат-уæлтæмæныл æууæндын, 
Кæд развæлгъау нæ бауа уый фынæй, 
Уæд сараздзынæн зæдæнгæс дæуæй, 
Хуыцау дæр ма куыд ракæса дæ фæдыл. 
Хуымæтæг дзырдты фарнхæссæг цæдис — 
Цæрæнбонты мæ мулк æмæ мæ ис — 
Ныфсы цыртау ыслæудзæнис мæ фæстæ. 
Хуымæтæг дзырдты бацæрдзæн мæ мæт, 
Æртайдзæн хуры авдхуызон къæлæт 
Æмæ хæсдзæн дæ фат-сурæт æлвæстæй. 
236 

æнæн 
♦ <►<► 
Мæ зарæджы æрвон амонд хæссын, 
Куывддон лæгау æрзоныг дæн дæ разы, 
Дæ фæлмæн къухтæй хуры тынтæ нуазын 
Æмæ дæм хурмæ кæсæгау кæсын. 
Дæу хонын æз мæ амонды мæсыг, 
Дæ цæстыты æрдзон рæстдзинад хъазы, 
Дæ риуы та мæ сыгьдæг уарзты азым 
Фыццагау калы урскъуыбар цæссыг. 
Ныр миты бын цы урс малусæг ссардтон, 
Мæ урс цæссыгтæй уый сыфтæ ныхсадтон 
Æмæ йын радтон сусæгæй дæ ном. 
Дæ уарзты руаджы рухс бонты поэтæй 
Мæ урс æмдзæвгæ раивтон сонетæй 
Æмæ ныррухс мæйдар æхсæвы ком. 

Кокайты Тотрад 
♦ ♦♦ 
Нæуæг бон та нæуæг амонд хæссы, 
Дæ цæстыты сæууон æртæхтæ нуазы. 
Циу хурыскастыл Хуры чызг дæ разы? — 
Дæ фæдыл уый цымыдисæй кæсы. 
Æз та дæуæн фæцæстыйæ тæрсын: 
Цæй зын у, цæ, æнæрхъæц уарзтæй уарзын! 
Дæуæн æцæгæлон, фæстиат азым 
Дывæр кæны мæ мæт æмæ мæ зын. 
Æз мысдзынæн дæ цæстыты фæлмæн, 
Кæй сæ нæ уыдтон — худгæ хурау — мæнг, 
Цырагъдарæй сын уый тыххæй лæууыдтæн. 
Дæ удæн никуы басгуыхтæн зынаргъ, 
Фæлæ куы кæнай царды цыдæн аргъ, 
Уæд макуы зæгъ: æз уыцы чызг нæ уыдтæн. 

Æрвгæнæн 
♦ ♦♦ 
Хъысмæт мæ фыдæнæн фæлвары, 
Ныддары мæ цæстытæм зынг. 
Мæ риуы тъыфылмит ныууарыд, — 
Фыдуазалы карзæй хъæрзын. 
Мæ къухтæ æххуысæнхъæл дарын 
Уæлæрвтæм, — æнхъæлмæ кæсын. 
Цы фæдæ? — куынæуал дæ арын. 
Æрцу мæм! — фыццагау фæзын. 
Хъысмæты фыдæнæн мæм разын, 
Дæ бахудтæй сбуц кæн мæ цард, — 
Фæсур мын мæ хъизæмар дард. 
Дæу уарзтон, ныр дæр ма дæ уарзын, — 
Мæ амæндты фыццаг уыдтæ, 
Мæ фæстагдæр цин дæр ды дæ. 
239 

Кокайты Тотрадз 
<►<►<► 
Ныббар, ныббар-иу мын, мæ бон. 
Æнæ дæу — какон сындзау — иунæг, 
Æнæ дæу хур нæ кæсы риумæ, 
Æнæ дæу цард дæр у зындон. 
Мæ уд хъæрзы: кæм ис кæрон? — 
Уæлæуыл н’ амбæлæм кæд иугæр, 
Уыдзæн нын рухс дзæнæт уæд иумæ, 
Тæхдзыстæм иу зылды, уый зон. 
Нæ цард у иугæндзон тæссонд, 
Рæстæгмæ циндзинад цы мары, 
Æмæ цæмæн хъæуы фæсмон? 
Æхстбæрцмæ нал æрцæудзæн саг, — 
Зæрдæйæ, зондæй йæ æмбарын... 
Кæм дæ, дзæнæтбæстæм фæндаг?! 
240 

Æрвгæнæн 
♦ ♦♦ 
Мæ ныфс, мæ удлæууæн, дæ номæй 
Æз кодтон сомы, хордтон ард, 
Фæлæ мыл хинæй рацыд цард, — 
Фæлыгъдтæ адæргæй нæ комæй, 
Фæлæ, зæгъын дын æз æргомæй: 
Мæнæй нæ фæцæудзынæ дард, — 
Фæдисмæ дæм тындзы мæ зард, 
Дæу агуры æхсæвæй-бонæй. 
Æмæ мæ зарæджы зæлтæ 
Куы ’руайой иуафон дæ хъустыл, 
Уæд, зонын, де ’намонд зæрдæ 
Зæгъдзæн: о, сау лæппу, кæм дæ, 
Цы фæтарстæ мæ сусæг бустæй? 
Æрцу, куыд æрцыдтæ кæддæр... 
241 

Кокайты Тотрадз 
♦ <►«► 
Райхæлд хурæнгæс сырхмæтæг, 
Фæлæ дын нæ хæссы цин. 
Кæд дæ судзгæ уарзты мæтæй 
Зæрдæ сагъæссаг фæци? 
Кæд тæрсыс дæ сусæг сæнттæй 
Æмæ монцтыл дæ æлгъин? 
Кæнæ кæд кæйдæр дывæндæй 
Хъахъхъæныс нырмæ дæхи? 
Хур ыскæсы ’мæ ныккæсы, — 
Мах йæ хъал митæй нæ фæрсы 
Æмæ ма кæн, мæ хур, хъыг. 
Кæд дæ цин æмæ дæ мæтæй 
Райхæлд, райхъал и сырхмæтæг, 
Уæд цæмæн хъæуы цæссыг? 
242 

Æрвгæнæн 
<►<►♦ 
Фæдисон æфсургъау дæ размæ 
Мæ хъуыды æдзухæй тындзы. 
Цæмæн дæ уæд афтæ зындзырд, 
Цæуылнæ мæм лæууыс ныхасмæ? 
Дæ буц сæр куы ’ркъул кæныс базмæ, 
Дæ фынтæм куы атындзыс цырд, 
Уæддæр дæм нæ хъуысы мæ дзырд? 
Уæддæр ма фæтæрсыс мæ уарзтæй? 
Цæрæнбон фынтæйхъал у лæг, 
Йæ цард уæд æмтъерытæ, мæнг, — 
Йæ фынты та амондæй хъазы. 
Мæ фынты фæдарыс бæрæг, 
Мæхимæ фæкæнын хæлæг, 
Фæзæгъын: æрмæстдæр мæн уарзы... 
243 

Кокайты Тотрадз 
<►<►♦ 
Хуыцауы раз æмæ дæ разы 
Нæ дæн æз аххосджын, мæ хур. 
Цыфæнды дæр мæ ныхмæ дзур, 
Уæддæр дæ уарзтон æмæ уарзын. 
Æгъатыр, дурзæрдæ мын разын, 
Мæ ныхмæ айнæг хæхтæ тул, 
Ныппырх, ныррыг мæ кæн, ныммур, 
Уæддæр дæм не ’рхæсдзынæн азым. 
Нæ зонын уарзты монцтæй хъазын: 
Æз уарзын иунæг дæу æрмæст, 
Дæ уындæй хурау дæн æфсæст. 
Дæ бон та у, мæ хур, нæ уарзын... 
Дæ бар дæхи, фæлæ уæддæр 
Дæ амондæн нывонд мæ сæр. 
244 

Æрвгæнæн = 
<►♦<► 
Хъысмæт æгъатырæй æууæрды 
Мæ рухс фæндтæ æмæ мæ цин. 
Уынын дæ цæстыты æлгъин, 
Уæддæр бæрзонд уарзтыл æууæндын. 
Кæнын æрду хидыл дыууæрдæм, 
Ысхойы мæ дæ масты хин, 
Уæддæр ныууромын мæхи, 
Уæддæр дыл бахъарын мæ зæрдæ. 
Дæхицæй мæ фæтæр, фæсур, 
Куыройвыдтæ æрзил мæ сæрыл, 
Уæддæр дæм дзурдзынæн: мæ хур. 
Æрсурæд мæ хъысмæты цалх — 
Зындоны иумæйаг къæсæрыл 
Фæстаг бон сæмбæлдзыстæм мах. 
245 

Кокайты Тотрадз 
♦ ♦<► 
Дæ цæсгомыл — сæуæхсиды тæмæн, 
Дæ цæстыты — уæлвонг цины кæлæнтæ, 
Дæ мидбылхудт — æнæзæгъгæ фæлмæн, 
Сæ рухсдæттæг — фыдбылызау! — дæ зæрдæ. 
Æдылыйау дæ къахдзæфтыл цæуын, 
Мæхи рæвдауын сабийау дæ уындæй, 
Æлгъыст зæдау фырадæргæй кæуын, 
Куывддон лæгау дын арт цæгъдын мæ удæй. 
Æргъæу аргъуан дын самадтон мæ риуы, 
Æрвон дзæнгæрæг хойы уым фæдис 
Æмæ дыл хъары циндзинады рис. 
Йæ амондæй мæнау æнамонд чи у?! — 
Сæууон хурау дæ фæзындмæ бæллын, 
Куыд æрра дæн! — дæ цæрайæ цæрын. 
246 

æн 
<►♦<► 
Æвæццæгæн, фырзондджынæй æрра дæн. 
Æцæг æрра нæ фелгъиты йæхи. 
Æз та уынын мæ хъысмæты æлгъин 
Æмæ кæнын æмпъузæнтæ мæ цардæн. 
Нæй ивгъуыд бонтæм раздæхæн фæсмонæй. 
Ис ивгъуыдмæ зæрдæрыстæй цæуæн. 
Цы ма зæгъон хæрзгæнæгау дæуæн, — 
Кæй хъазыдтæн мæ кад æмæ мæ номæй? 
Уыдис ыскæнæн номæн дæр, цытæн дæр, 
Æппынфæстаг сын балхæнæн уыдис, 
Фæлæ кæмдæр дæ цæстæнгас сыгъдис, 
Дæхæдæг та?.. Дæхæдæг мын цы фæдæ? 
Æнæ мæн ды цавæр зæххыл цыдтæ? 
Æппынфæстаг — æнæ мæн ды цы дæ?! 

Кокайты Тотрадз 
♦ <►♦ 
Æз хурты хурмæ нал бæллын. Дæ хуызы 
Мæныл ыскаст æнæнхъæлæджы хур. 
Æгæрон цин мæ зæрдæйы ыскул, 
Æмæ ма чи у амондджын мæ хуызæн?! 
О уаих уай! Куыд æрæгмæ æрцыдтæ?! 
Фæрнæйдзаг у — æгайтма мын ныр дæ! 
Æууæнд, мæ хур, мæ цинæфсæст зæрдæ 
Ныззардзæни дæ кад æмæ дæ цытæн. 
Мæ амонды хай бадомдзынæн цардæй, 
Лæгдыхæй дын ыскæндзынæн хæдзар, — 
Уыдзысты ’ргъæу йæ къултæ ’мæ йæ цар, 
Æрмæст мыл макуы, ма рацу мæнгардæй, 
Дæ уды арфы ма бамбæхсæд зин, 
Дыууæ дихы мын ма ныккæн мæ цин. 
248 

æн 
♦ <►♦ 
Дæ рухс сурæт мæ зæрдæйы хæссын, 
Дæхæдæг дард дæ арвæрдыны тагау, 
Тæхыс дæ сæнтты цыллæбазыр маргъау, 
Цыма нæ зоныс мисхалбæрц тыхсын. 
Мæ зæрдæ сусæг удхарæй хъæрзы: 
Тæхгæ-тæхын мæ къæхты бынмæ ма ’рхау, 
Æнæнхъæлæджы ма ахуыссæд аргъау, — 
Мæ удæн ма скæн ноджы фыддæр зын. 
Фыдæй фыртмæ зæххон лæгæн йæ уаг: 
Цы уа йæ къухы, уымæн аргъ нæ зоны, 
Цæмæ не ’ххæссы — адджындæр æй хоны. 
Уæдæ ды фест мæ адджын фæндты равг, 
Куыд дæм цæуон, куыд дæм тырнон æмбойны, 
Æрмæст мын макуы, ма басæтт мæ дойны. 

Кокайты Тотрадз 
<►<►<► 
Æрвдидинæг мæ хуымгæнды æрзад, 
Æрвон рухсæй цæхæр-тæмæнтæ калы, 
Æз æй æнусон худгæ хурыл барын, 
У хурæй ноджы кадджындæр йæ кад. 
Ыссæуы арвыл хуры цæст — фæлмæн, 
Фæлæ изæрæй ахуыссы йæ цырагъ... 
Æрвдидинæг — мæ удлæууæн, мæ зынаргъ — 
Æхсæвæй-бонæй рухс кæны мæнæн. 
О, дидинæг! Мæ зæххон хур, мæ цин, 
Дæ зæнгыл макуы, ма бандзæвæд зин, 
Дæ уидагыл та ма ’ркæлæд хъæстæ сой. 
Мæ дыргъдоны æвæлмон удæй рæз, 
Дæ сæр бæрзæндты хуры æмвæз хæсс, — 
Фырдиссагæн дæм дзыллæтæ куыд кæсой! 
250 

Æрвгæнæн 
<►♦♦ 
Дæ цæстытæй кæм бамбæхсон мæхи? 
Мæ мæгуыр сæр цы ранмæ уæд фæхæссон? 
Æртыхсы мыл дæ сау цæстыты хин, 
Дæ зæрдæ та у раздæрау æддæссон. 
Нæ кæнынц иу дæ цин æмæ мæ цин, 
Дæ хъыгмæ уæд куыдфæндыйæ куыд кæсон? 
Мæ бахудт дын кæд удхайраг фæци, 
Уæд хъуамæ æз мæ сау зынтæн ныхъхъæцон. 
Уыдзынæн æз къуытты æмæ æмыр, 
Дæу нал хъыгдардзæн ме сныхас, мæ дзырд, — 
Æрвдзæф бæласау хихдзагъдæй лæудзынæн. 
Фæлæ, мыййаг, куы ’рбатыхсай æваст, 
Куы фехъусон дæ зæрдæйы хъæрахст, — 
Фæдисы дæм æрду хидыл цæудзынæн... 
251 

Кокайты Тотрад 
<►♦<► 
Уыдтæн кæддæр тыхджын æмæ рæсугъд. 
Рæстдзинадæн мæ уд нывондæн хастон, 
Мæхи удау æз дун-дунетæ уарзтон, 
Фырцинæй мын уыди уæрагмæ фурд. 
Цы фæци ныр мæ фæлмæн мидбылхудт? 
Мæ дзурæнтæ мын уагæры цы сбаста? 
Кæдæм хилын мæрдвынæйæ, уæнгсастæй? 
Кæм базгъæлæн фырадæргæй мæ уд? 
Рæстаг мийæн нæй а зæххыл бынат. 
Лæгау лæгыл быдзæу кæны бæхбадт, — 
Уый абон у пахумпар дæр, хуыцау дæр. 
Мæ раст фæндтæ æрцыдысты ныгæд. 
Мæ риуы джиуынц сагьæс æмæ мæт, — 
Кæм ис кæрон фыдтухитæн, фыдцардæн? 

гæнæн 
<►♦♦ 
Хуызфыссæгау ысныв кодтон дæ сурæт 
Мæ риуы æз — æппæт дæр дзы бæлвырд: 
Дæ алыварс сызгъæрин тагæй зылд 
Ныууагътон рухс — æрттива хур дæ цуры. 
Дæуæн мæ цин, мæ сагьæстæ фæдзурын, 
Кæнæм дыууæйæ амондмæ æмцыд. 
Дæ мидбылхудт, дæ узæлды фæрцы 
Мæ хъизæмар, мæ сау катай фæсурын. 
Мæ риуы ис дæ рухс сурæт æмæ йæ 
Дæхæдæг дæр, æвæццæгæн, нæ хатыс 
Дæ узæлдæй кæй феййафын рæвдыд, 
Æрмæст фæндагыл ку’ амбæлæм дыууæйæ, 
Уæд, раст цыма, уæларвбæстæй æрхауыс, — 
Мæ былалгъыл нындзыг вæййы мæ дзырд. 

Кокайты Тотрадз 
♦ ♦♦ 
Æмæ та мæм æрцыдтæ ног: 
Мæйрухс изæр лæууын дæ цуры, 
Мæ уды сусæгтæ дын дзурын, — 
Куыд никуы сæ дзырдтон ныронг. 
Дæ цонгыл андзæвыд мæ цонг, 
Дæ дæллагхъуыр æмбæлын хурыл, 
Æмæ мæ удлæууæн, мæ хурæн 
Æз дарын уарзты сусæг ронг. 
Нæ цинæй æхсæв фестад бон, 
Нæ цинæн нал ис, нал, кæрон, 
Фырцинæй арвыл мæй дæр худы. 
Ыстæм та мах рæсугъд, æвзонг... 
Дæ цонгыл бандзæвыд мæ цонг... 
Фын уынын. Рагон фын... Тæхуды!.. 
254 

Æрвгæнæн 
<►<►<► 
Мæ цард фæуы, фæлæ мæлæт 
Нырма мæ фæсчъылдым нæ кафы 
Æмæ æз дæр мæ фæндтæ уафын, 
Мæ тыхстыл баппарын къæлæт. 
Кæд нал тæхы мæ сæрты зæд, 
Лæгау кæд амонд нал æййафын, 
Æрду хидыл кæд чиугæ кафын, 
Уæддæр у фидæныл мæ мæт. 
Мæ риуыл сау зæйтæ кæлæнт, — 
Сæрфдзынæн сусæгæй мæ цæссыг, — 
Нæ фæцуддзæн мæ уарзты мæсыг. 
Куы фæуа цард, уæддæр мæ фæнд 
Дæ номыл баззайдзæн уæлæуыл, — 
Мæн та хуыздæр амонд нæ хъæуы. 
255 

Кокайты Тотрадз 
<►♦<► 
Мæн дæу уарзын, мæ хур, фæндыд, 
Фæндыд мæ цин дæ риумæ тадзын, 
Фæлæ дæ зæрдæйы куырдадзы 
Æндæр фæлгонц æхсыстай ды. 
Мæ удæй сарæзтон фæндыр, — 
Фæндыд мæ мин-мин лæгау уарзын, 
Фæлæ дæ сау цæстыты карзыл 
Фыдæлгъыстау æмбæлын ныр. 
Нæу цард æргом чиныг — бæлвырд! 
Уæддæр йæ кæсын æз фæлварын 
Æмæ та амондыл ныззарын. 
Дæумæ нæ бахъардта мæ дзырд, 
Уæддæр мæ уды ныфс нæ сæтты, — 
Мæ цин æрзилы арвгæрæтты. 
256 

æнæн 
♦ ♦♦ 
Хур стъалытæм куыд бацæуа зынггур, 
Дæумæ æз афтæ иу изæр фæзындтæн. 
Фырадæргæй ды иннæрдæм ныззылдтæ, — 
Нæ мæм бахудтæ рухс хурау, мæ хур. 
Мæ зæрдæ уæд фыркатайæ ныддур, — 
Сæрсæфæн рындзæй æз мæхи нывзылдтон, — 
Мæ сонт зæрдæ æд цин æмæ æд зынтæ 
Фæхауд фæркгай, нызгъæлæнтæ, ныммур. 
Хур ингæнмæ дæр батавы — бæлвырд. 
Дæ хур мыл кæд нæ ракасти уæлæуыл, 
Уæддæр æм æз æнхъæлмæгæс лæууын. 
Мæрдтыбæстæй дæр агурын дæ дзырд. 
Сыгъдæгудæй Чырыстийы цъæх нæууыл 
Дæумæ бæлгæйæ адæргæй кæуын. 

Кокайты Тотрадз 
♦ ♦♦ 
Зæрдæвæндон нæ уыдис никуы цард, 
Зæрдæвæндон вæййынц æрмæст нæ митæ. 
Мæ хъиутæ хæргæ кæд мæ бонтæ ’рвитын, 
Уæддæр нæ вæййын иу уысм дæр æнкъард. 
Хæрын мæ фыды рихийæ æз ард: 
Нæ басæтдзæн мæ уды хъару иу дæр, 
Уадз уæд зындонарты мæ фидæн, — 
Мæ фыдгулæн нæ кæндзынæн лæггад. 
Лæггад кæндзынæн иу удæн æрмæстдæр 
Æмæ уый у мæ цæугæ хур, мæ цин, 
Æрвылуысм дæр кæуыл хъарын мæхи. 
Æхсæвæй-бонæй кувын æз йæ фæстæ: 
Кæд рухс хæссыс, уæд кал æдзух тæмæн, 
Кæмфæнды у, — æрттив, мæ хур, мæнæн. 
258 

АМЫРАНЫ ФЫН 
(Драмон поэмæ) 
АРХАЙДЖЫТÆ: 
Хуыцау. 
А м ы р а н. 
Уастырджи. 
Куырдалæгон. 
Фсати. 
Фæлвæра. 
Галæгон. 
Е л и а. 
Мыкалгабыр. 
Уæздинцæ — Амыраны уарзон. 
У а р и — Амыраны хъахъхъæнæг. 
Бæлгъуыр — дæлимонты паддзах. 
Г æ п п и — Уæздинцæ æмæ Бæлгъуыры фырт. 
1-аг дæлимон. 
2-аг дæлимон. 
3-аг дæлимон. 
Дауджытæ, зæххонтæ, дæлимонтæ. 
259 

Кокайты Тотрадз 
ПРОЛОГ 
Сæумæрайсом. Бон дзир-дзур кæны. Цадæггай разынд на- 
рæг ком. Иуварсырдыгæй — Амыран— къæдзæхмæ тыгъ- 
дæй фынæй кæны. Уари йын йæ бындзытæ суры. 
У а р и (йæхицæн дзурæгау). 
Ай диссаг нæу?! Дæу ралгъыста Хуыцау, 
Фæлæ æз та мæ Хуыцауæн цы кодтон? 
Мæ базыртæ цæуылнæуал ныттындзын 
Сæрибарæй? Бæрзонд арвы тыгъдад 
Мæ зæрдæйæн æцæгæлон цæмæн у? 
Дæ игæр мын ыснывонд кодтой, фæлæ 
Лæвар комдзаг сæрибары раз циу? 
(Арвыл йæ цæстæнгас хæссы.) 
Ехх, айтындз ма дæ базыртæ фæндонæй, 
Æрзил ма иу хатт арвы арф хæтæнты, 
Гъестæй уæд дурау дурцæндыл ныххау! 
Райхъуыст рæхысты дзыгъал-мыгъул, 
Амыраны хъæрзын. 
Амыран (æрдæгфынæйæ). 
Æнахуыр фын мыл сагъуыди... 
У ари. 
Фын хорз у! 
А м ы р а н . 
Цы фын фæуынын а фæстаг заман, 
Уым мисхалбæрц дæр ницы вæййы хорзæй... 
У ари. 
Фын — хорз уа, ’взæр уа — уый уæддæр фын у 
Æмæ дæхи æнæхъуаджы æфхæрыс. 
260 

Æрвгæнæн 
А м ы р а н . 
Æгæр карз у, æгæр сау у мæ фын: 
Йæ цыргъ фатæй ысхъауы чидæр зынг 
Мæ зæрдæсæр æмæ йæ судзгæ цæхæр 
Уæлæрвтæм калмау атындзы, ыздыхсы, — 
Хуыцауы бадæн сау æвзалы фесты... 
У ари. 
Дæуыл та дзы цы уæз цæуы?! Уадз судза! 
Йæ бадæн нæ! — уадз басудзæд йæ сæр дæр! 
Уæддæр дæуæн цы уæлдай у, зæгъ-ма? 
Ды уый фыдæй нæ фæхаудтæ уæлæрвтæй, 
Йæ тæрхонæй нæ дæ ды ардæм хаст? 
А м ы р а н. 
О, уый фыдæй, фæлæ уæддæр нæ ФЫД у, — 
Æгас дуне йæ фæндæй у нывæзт, 
Æмæ йын ныр йæ бындур чидæр судзы... 
У ари. 
Æмæ цы кæны?! — иу зынджы цæхæр 
Кæд уырдыгæй дæ рæхысыл æрхауид, 
Æмæ дæ зынтæй фервæзис æмбойны! 
А м ы р а н. 
Мæ фынты ноджы карздæр у мæ уавæр... 
Уым цæхæртыл мæ къах-къухтыл фæкафын, 
Гъестæй ыстæлфын пиллон-миллон арты, — 
Куы сзынг вæййын, уæд та хæрдмæ фæхауын 
Æмæ та ногæй къах-къухтыл æркафын... 
У ари. 
Фын ницы у... Уыдис æмæ нæ уыд... 
Цæй, ферох æй кæн! Кой аккаг дæр нæу! 
261 

- Кокайты Тотрадз 
А м ы р а н . 
Æгæр мыл сагъуыд, нал мæ кæны хицæн... 
О сау фыдбон! О судзгæ фыдты маст! 
Кæмæ хæссон, кæмæн кæнон мæ хъаст? 
Цырæгьтæ æрхуыссыдысты. 
ФЫЦЦАГАКТ 
Фыццаг ныв 
Рухсызиллаччыразынд Уæздинцæ. Рухсхæстæгæй-хæ- 
стæгдæркæны. Рацыд Амыран — Рухсхæссæг. Дыу- 
уæйæ дæр иудзæвгар æдзæмæй аззадысты, стæй сабыргай 
кæрæдзимæ цæуын райдыдтой. Зæлы уарзондзинады зарæг. 
Уæздинцæ. 
Ды дæ, Амыран? 
А м ы р а н . 
О! Уæдæ ма чи?! 
Уæлæрвтæй зæхмæ чи цæуы æндæр?.. 
Уæздинцæ. 
Æнахуыр æрттывд...Арв тæмæнтæ калы, — 
Йæ рухсæй зæхх дæр байдзаг и, æрттивы... 
Цы уа, цымæ? Цæмæй у рухс мæ зæрдæ? 
А м^ы р а н . 
Йæ базонынæн иу хос ис æрмæст: 
Æрцу ма мæм, мæ цинты цин, хæстæгдæр! 
Уæздинцæ размæ бакъахдзæф кодта. 
Хæстæгдæр ноджы...Ноджыдæр хæстæгдæр... 
(Йæхæдæг дсер æм цæуы, уæздан хъæбыс ын кæны.) 
262 

Æрвгæнæн 
Уæздинцæ. 
Мæ бон бакалд!— æнахуыр арты судзын!.. 
А м ы р а н. 
Æцæг уарзтæй лæг судзгæ кæна хъуамæ! 
(зарынц) 
Зæрдæйы сусæггаг сагъæсæй 
Райгуыры амонды цин. 
Хур нæм йæ зынг цæстæй ракæсы, — 
Уый дæр ныл хъары йæхи. 
Ног зарæг ног цины базыртыл 
Агуры риумæ фæндаг. 
Уарзоны цæстытæй разыны 
Амондджын зæрдæйы уаг. 
Уалдзæг куы разары уадындзæй, 
Мигъты куы асуры хур, 
Зæрдæ уæд зæрдæмæ атындзы, — 
Нал вæййы уарзтæн цæлхдур. 
Зæрдæйы зæрдæ куы бауарзы, 
Цинтæй уæо разыны дзаг. 
Амонды суадонæй бануазы 
Алчи йæ зæрдæйы фаг. 
Уæздинцæ. 
Цыма та ногæй райгуырдтæн — мæ риу 
Фæрогдæр ис... Æрвæрдыны сæрты 
Цыма тæхын... Тæхын, мæ боныл... 
(Цъилау зилы Амыранимæ.) 
Нæма зыдтон æз ахæм цин нырмæ! 
(Æвиппайды фæлæууыд, Амыраны ссонæгау ксены.) 
263 

Кокайты Тотрадз 
Фæлæ уый циу? Мæ зæрдæ мæм цы дзуры? 
Æгæр цинæй æгæр маст гуыры хатт? 
(Амыранмæ.) 
Кæд адæмæн æвгъау у ацы хорзæх? 
Фæлтау дæ курын — ахæсс æй фæстæмæ... 
Бæлгъуыр (сæфæсгпефевзæрд.Уæздинцæйы 
хъæлæсæй). 
Фæстæмæ нал! Фæстæмæ нал!.. Цæй, райс æй! 
Цы дæттой, ууыл макуы кæн дывæнд... 
Уæздинцæ (алфамблаймæ кæсы). 
Цы хъусын уый? Мæ мид-зæрдæ мæм дзуры, 
Цæмæй йæ райсон... Зонд та мæ нæ уадзы. 
Бæлгъуыр (Амыраны хъæлæсæй). 
Уарзт зонды коммæ никæддæр фæкæсы... 
А м ы р а н . 
Уæларвон рухс — мæ зæрдæйы цæхæр — 
Мæ цинтимæ дæуæн хастон лæварæн. 
Уæздинцæ. 
Йæ цинæй æз мæ мид-зæрдæйы тайын... 
Бæлгъуыр (Амыраны хъæлæсæй). 
Мæ лæварæй, зыдтон, уыдзынæ разы, 
Зыдтон: уыдзæн æнæкæрон дæ цин. 
Уæздинцæ. 
Фын уынын кæд...Æхсызгон фын... Гъе-гъей, 
Æз амондджын дæн, амондджын фыццаг хатт! 
, (Кафæгау кæны. Амыранмæ фæзылд.) 
Фæлæ ма зæгъ: цы агурыс зæххонтæй? 
Цæмæн сын кæныс ахæм стыр лæвар? 

Æрвгæнæн 
А м ы р а н . 
Хуыцауы фæндæй арæзы æппæт дæр... 
Æгас дуне къуыримæ ацъапп кодта: 
Кæрдæгхал уа, цæрæгой уа, лæг уа — 
Цард радта алцæмæн... 
Уæздинцæ. 
Табу йын уæд... 
А м ы р а н . 
Йæ фыртагъдæй дзы айрох и цыдæртæ. 
Бæлгъуыр (иуварсæй). 
Мæ сусæг цин æрхæццæ зæхмæ! Тагъд 
Мæ масты цæхæр балæудзæн уæлæрвты! 
Уæздинцæ. 
Уæдæ мæ зæрдæ дзæгъæлы нæ тарсти... 
(Фенкъард. Иуварс алæууыд.) 
Хуыцауы ’вастæй ницы хъæуы мæн. 
А м ы р а н . 
Хуыцауæнгæс кæм у зæххон лæг, уым 
Хуыцæутты хуызæн хъуамæ зона уарзын! 
Бæлгъуыр (Амыраны хъæлæсæй). 
Райс уарзты зынг...Дызæрдыг мауал кæн... 
А м ы р а н . 
Цы мæм кæсы, нæ зонын уый бæлвырд, 
Æрмæст æй хатын: карз уыдзæн йæ тæрхон... 
Уæздинцæ. 
Æнахуыр маст æрныгъуылди мæ риуы, 
Йæ сау фæттæ ысуадзынæввонг дары... 
265 

Кокайты Тотрадз 
Бæлгъуыр (Лмыраны хъæлсесæй). 
Дызæрдыг нал! 
(Хъуысы арвы гæрæхтæ.) 
А м ы р а н . 
Цæуон... 
Уæздинцæ. 
Фæндараст у, 
Дæ цæуæнтæн мæ уд цъæх гауыз фестæд... 
Амыран ацыд. 
Мæ удлæууæн, мæнæн дывæр мæт уадзыс. 
Арвы гæрæхтæ тынгдæр райхъуыстысты. 
Бæлгъуыр(Уæздинцæйы фæстæ февзæрд). 
Йæ уаздæр хай йын ахæсдзынæн æз! 
Уæздинцæ (йæ мидбынат зилы). 
Ды та ма чи дæ? 
Бæлгъуыр. 
Æз — дæ хæйрæг! 
Уæздинцæ. 
Тфу, ме ’нæуынон! Авддæлдзæх— дæ хай! 
Бæлгъуыр (тары атад. Хъæлæс). 
Æнæуи дæр æз уым цæрын...Нырма уал! 
Ныр хъуамæ тагъд æз раивон мæ цæрæн 
Дæ уарзты фæрцы...Хи-ха-ха! Ха-ха! 
Цырæгътæ æрхуыссыдысты. 

Æрвгæнæн 
Дыккаг ныв 
Хуыцауы кусæн уат — рухс æмæ райдзаст. Хуыцæуттæ 
хъоды кæнынц Амыраныл — цæуы пантомимæйæ хъазт. 
Фæстагмæ йæ Елиа æмæ Куырдалæгон акæнынц. Иннæтæ 
сæ фæстæ кæсынц, стæй разылдысты Хуыцаумæ. 
X у ы ц а у . 
Зынг адавта! Æмæ кæмæн? Зæххонтæн! 
Æрвитæд ныр рæхысбастæй йæ бонтæ 
Уынгæг комы! Кæмæн адавта зынг, 
Гъеуыдон та йын ма суынæнт йæ зын! 
Г а л æ г о н (сирæгау ракодта). 
Зынджы тыхæй тыхджын кæндзысты адæм, — 
Йæ фарны цинæй зондзысты тæхын... 
X у ы ц а у . 
Амыран нæй — нæ уыдзæн дард сæ тахт! 
Амыраны та не ссардзысты тагъд!.. 
Зынджы хорзæх куы нæ зонай бæлвырд, 
Дæхиуыл уæд æртыхсдзæни йæ фыд!.. 
Фæлварæнт! Хъазæнт! Архайæнт зынгæй! 
Фæлæ сыл, охх! — куы ракæла йæ зæй, 
Уæд ма уæлæрвтæй курдзысты æххуыс... 
Галæгон (скафыд). 
Фæлæ сын мах нæ зондзыстæм сæ тыхст! 
Фæлвæра. 
Йæ хæзгул нын нæ сусæгтæ кæд зоны... 
X у ы ц а у . 
Сылгоймаг у— куы нал уына йæ зæды, 
Йæ къух уæд сисдзæни йæ фæндыл... 
267 

Кокайты Тотрадз 
Галæгон. 
Хуыцау зæгъæд! 
X у ы ц а у. 
Зæгъын æй æз, зæгъын! 
Кæсдзæнис æм, цыма нын федта фын! 
Ныр райхъал ис æмæ...йæ фын фæтахт! 
Фæндонæй-иу хæссæд æлгъысты уаргъ... 
Г а л æ г о н (цъилау зилы). 
Кæнæд тыхджындæр дун-дуне дæ фæндæй! 
Æрбахызтысты Е л и а æмæ Куырдалæгон. 
Куырдалæгон (Елиайæн). 
Уыдтæн цæссыгтыл абонмæ æлгъин... 
Ныр та мæхи мæ цæссыгтæй æхсын. 
Нæ хуыздæры мæхи къухтæй ныттыгътон! 
Куыд сабыр уыд?! Куыд ницыуал дзырдта! 
Цыма æппындæр ницы ’рцыд. Фæсмон 
Йæ цæстæнгасы мисхалбæрц нæ разынд... 
Фæлтау мыл арв куы ракалдаид уым! 
Елиа. 
Тæрхонгæнæг Хуыцау уыди, уый бамбар, — 
Йæ уынаффæ йын сæххæст кодтам мах. 
Куырдалæгон. 
Мæ риуы их-зæй уары æмæ уары... 
Нæ хуыздæры...Мæхи къухтæй... Мæхи... 
Мæ конд рæхыс йæ къабæзтыл æртыхсдзæн 
Сæрджын калмау, æзуый æнхъæл нæ уыдтæн!.. 
Цы арф ком у?! Цы уынгæг æмæ хаст у?! 
268 

Æрвгæнæн 
Елиа. 
Æрсабыр у, Хуыцауы хъыджы ма цу, — 
Фæуæд нын абон иу æлгъыст æгьгъæд. 
Иннæтæм бацыдысты. 
X у ы ц а у. 
Цæй, куыд? Цы зæгъдзыстут уæ куыстæй? 
Елиа (æнæбары). 
Ныббастам æй — куыддæриддæр нын загътай. 
Хуыцау (карзæй). 
Уый хорз! Уый хорз! Мах фервæзтыстæм рынæй! 
Кæсæд-иу нæм ныр арф комы рæбынæй, 
Зæххонтæм дæр кæсæд, æрмæст 
Ма хорз уынæд, ма ’взæр уынæд йæ цæст! 
Уастырджи. 
Ныббар, фæлæ æгæр карз у дæ бафхæрд... 
X у ы ц а у. 
Тæрхонгæнæг уыдтæн, æнхъæлдæн æз. 
Куырдалæгон. 
Æгæр æфхæрд нæ фидауы дæуæн дæр. 
Г а л æ г о н (Куырдалæгогшæ басирдта). 
Куырдалæгон дæр райдыдта æххæссын 
Нæ Хуыцаумæ? Цытæ хъусын? Уый циу?! 
X у ы ц а у (сабыр, фæлæ карзæй). 
Уæдæ зæгъут: нæ уыд мæ тæрхон раст? 
Хъæлæстæ. 
— Уыди...— Нæуыд...— Уыди...— Нæуыд... 
X у ы ц а у. 
Мæнæй-иу сомбон мачи кæнæд хъаст! 
Цырæгътæ æрхуыссыдысты. 
269 

Кокайты Тотрадз 
Æртыккаг ныв 
Изæрдалынгтæ. Нарæг ком. Уæздинцæ рацæуы фæл- 
мæстæй. 
Уæздинцæ. 
Кæм ис дæ хох? Цы ранмæ дæ ныббастой? 
Куы йæ зонин — фæхилин дæм мæ фазыл... 
Дæлæмæ ’рхауа уыцы Хуыцау, мах 
Нæ кæрæдзийæ чи фæхицæн кодта! 
Бæлгъуыр (йæ фæстæ февзæрд). 
Кæй æлгъитыс? Кæуыл калыс цæхæртæ? 
Уæздинцæ. 
Ды та дæ уый? Мæ удæй мын ды хъазыс? 
Бæлгъуыр. 
Дæ тыхст — мæ тыхст! — æз дæр æнцой нæ зоньш. 
Уæздинцæ. 
Дæ ныхас мын мæ зæрдæсæр цæвы, 
Дæ уынд та мæ æнæ кардæй æргæвды. 
(Цæуынмæ хъавы.) 
Бæлгьуыр йæ размæ лæууы. 
Бæлгъуыр. 
Æцæг ныхас дæрзæг вæййы æдзух... 
Цæмæй зоныс: Амыранау кæддæр 
Кæй уыдтæн æз рæсугъд æмæ хæрзконд. 
Фæлæ Хуыцау йæ бандонæн фæтарст, — 
Нывзылдта мæ дæлдзæхбæстæмæ. Уым мыл 
Ныффæлдæхта куыйдур, куыйхъæд æмæ 
Уæдæй ардæм мæ рæсугъддзинад батад... 
Фæлæ мæ зонд йæ гаччы ис нырма. 
270 

Æрвгæнæн 
Уæздинцæ. 
Уæд авддæлдзæх дæ кой æмæ дæ хъæстæ! 
Бæлгъуыр (æрбайсæфт. Хъæлæс). 
Дæ фæрцы тагъд уыдзынæн æз уæлæрвты! 
Хъуысы дæргъвæтин худт. Уæздинцæйы алыварс фсгуыр- 
дысты дæлимонтæ: кафынц, уый дæр тыххæй кафын кæ- 
ныц. Пантомимæ. 
Бæлгъуыр (размæ рацыд). 
Дæлæ кæнай, уæлæ кæнай, уæддæр 
Дæ уды зынг мæ къухты уыдзæн, багъæц! 
Уæздинцæ (дæлимопты ’хсæнæй йæ къух- 
тæ хæрдмæ ивазы). 
О ме скæнæг, мæ тæригъæд фæхæсс, — 
Æдзæм цавддур куыд фестон, афтæ бакæн! 
(Дæлгоммæ бахауд.) 
Дæлимонтæ дæр фæтары сты. 
Бæлгъуыр Уæздннцæмæ кæсы. 
Бæлгъуыр. 
Нæ! Цавддурæн æвгъау дæ ды нырма! 
Хæйрæджджынæн æгæр хорз дæр уыдзынæ! 
(Дуры фæстæ амбæхст.) 
Уæздинцæ (æрчъицыдта). 
Мæ зæрдæйыл æнахуыр низ æртыхст, 
Мæ уд цыма гæркъайы хуынчъы ауад... 
(Кæдæмдæр фемдзаст). 
Мигъвæлмæй разынд А м ы р а н къæдзæхмæ тыгъдæй. 
У а р и йæм лæбурæгау кæны. Уæздинцæ размæ йæхи æппа- 
ры. Бæлгъуыр йæ размæ фæци, сылгоймаг йæ хъæбысы 
смидæг. 
271 

Кокайты Тотрадз 
Бæлгъуыр. 
Фæлæуу! Кæдæм? Æгæр тагъд ам нæ бæззы!— 
Дæ уарзты зынгæй иунæг къæртт æрмæст! 
(Пъа ксенынмæ йын хъавы, фæлæ йæ уый нæ уадзы.) 
Фæндон^куы нæ уа — тых йæ хуыздæр хос! 
(Йсе фæдыл æй аласта). 
Дæлимонтæ кафтмæ рахызтысты.Иуцасдæры фæстæ фæ- 
зынд Бæлгъуыр — йæ къухы зынг. Дæлимонты астæу сми- 
дæг, зынгæй сæ расур-басур кæны, уыдон къуымты æм- 
бæхсынц. 
Бæлгъуыр. 
Тыхæй йын зынг ыстыдтон æз йæ риуæй: 
Уæларв æмæ зæххонты ныфс цы уыд — 
Мæнмæ дæр уымæй бары рад æрхаудта! 
(Зынгæй хъазы æмæ кафы.) 
Æз тар æхсæвæй сараздзынæн бон, 
Æз боны цæсты сау мæйдар тъысдзынæн! 
Зæхх æмæ арв ысиу кæндзынæн æз 
Æгæрон арты сау пиллон æвзæгтæй! 
Ныхъхъæцыдтæн мæ зынтæн, фæлæ маст 
Цæджджинагау фыхти æмæ æнхъызти, — 
Æрцыд йæ рад — тагъд арæмудздзæн й’агъуд! 
Уромæгæн уый нал комдзæн уромын!.. 
Мæйдар æхсæвæй нал райгуырдзæн бон, — 
Æрмæст мæйдар! Æрмæст æхсæвы тар! 
Уæздинцæ (æрбацыд. Бæлгъуыры нæуыны. 
Фæлмастæй). 
Уæлæрвты рухс æрмынæг ис мæ риуы: 
Тыхсы мыл уазал...Ихæнриз кæнын... 
272 

Æрвгæнæн 
Дæлæмæ ’рхау, Хуыцау! — кæд æз дæ мæстæй 
Мæ рухс бæстæй æдзæм тармæ ныххаудтæн! 
(зары) 
Мæ худгæ хур мыл аныгуылд, — 
Фæци йæ рухс тæмæн. 
О, сау мæйдар, цæй аныхъуыр 
Мæ сау мæтимæ мæн. 
Дæлимон мæ фæхъазыди, — 
Фæкайдта мын мæ зынг. 
Мæ хуыцау мæм нæ разынди, 
Нæ бамбæрста мæ зын. 
Кæдæм цæуон, кæмæн зæгъон 
Мæ зæрдæйы æнкъард? 
Мæ сау хъарæг кæмæн кæнон? 
Кæй ма хъæуы мæ цард? 
Æндзыг дуне, æндзыг бæстæ... 
Æндзыг зæрдæйы рыст... 
Æлгъыст хъысмæт, æлгъыст рæстæг... 
Мæ хуыцау дæр — æлгъыст! 
Бæлгъуыр (иуварсæй). 
Хуыцауы знаг мæнæн уыдзæни хъузон... 
(Фæстæты Уæздинцæйы æрбахъæбыс кæ- 
нынмæ хъавы. Уый йæ уæрджытыл æрхауд, 
йæ къухтæ хæрдмæ ивазы.) 
Уæздинцæ. 
Бæрзонд Хуыцау, о ракæс, цæй, æркæс! — 
Мæ тæригъæд мæ бафхæрæгыл бафтау! 
273 

Кокайты Тотрадз 
Бæлгъуыр. 
Хуыцауы знаг мæнæн дæр ме знаг басгуыхт... 
Йæ равзæрдæй сылгоймаг у дæлимон, 
Мæстыйæ та у сау калмæй хæцагдæр... 
(Хъуызæгау акодта.) 
Уæздинцæ. 
Хуыцау, кæм дæ? — дæ цагьармæ æркæс! — 
Кæд саугуырм дæ — мæ тæригъæд фæхæсс! 
Цырæгътæ æрхуыссыдысты. 
Цыппæрæм ныв 
Хуыцауы кусæн уат. Галæгон æмæ Елиа иуырдыгæй рацу- 
бацу кæнынц. Фсати æмæ Фæлвæра — иннæрдыгæй. Мы- 
калгабыр йæ бандоны фынæй кæны. 
Галæгон. 
Куыд кæсын, афтæмæй хуыцæутгы цур дæр цард 
Æмхуызон нæу — дæлдæр-уæлдæртæй хъазынц. 
Елиа. 
Кæд ахæм хъазт æцæгæй искуы ис, 
Уæд ам ис, ам! — йæ дæлбазыр Хуыцауæн! 
Кæс алырдæм... Дæ зæрдыл, мæ хур, дар: 
Хуыцауы ныхмæ макуы мацы сдзурай. 
Галæгон. 
Фæдзæхста мын... 
Е л и а. 
Сабырдæр дзур, — 
Ам къултæн дæр ис хъустæ ’мæ цæстытæ. 
Мæ фыдгой кæн, Æфсатийы æлгъит, 
274 

Æрвгæнæн 
Цыргъ ныхасæй-иу Фæлвæрайы бацæв, 
Мыкалгабыр дæм макуы уæд нымады... 
Дæ бынат рог у, — рог митæ-иу кæн, 
Фæлæ сæйрагдæр: Уастырджийыл ардау 
Нæ Хуыцауы! — фыццаг фыдбылыз уый у. 
Дарддæр сæ ныхас нал хъуысы. 
Фæлвæра. 
Зæххонтæй, цыма, ферох ис æгъдау, — 
Хъæддаг сырдтæй ызнæтдæр, карздæр систы! 
Фсати (тызмæгæй). 
Кæй абарстай хъæддаг сырдтыл, сæлхæр! — 
Зæххонты цур хъæддаг сырд рыг нæ калы! 
Фæлвæра. 
Цæй, о! Фæуæд! Фæлæ уæддæр зæххонтæ 
Нæ Хуыцаумæ уæлдæр æвæрд ысты. 
Фсати (худы). 
Нæ Хуыцау исты зонынхъом куы уаид, 
Йæ дæлбазыр нæ уаиккам уæд мах. 
(Елиа æмæ Галæгонмæ бацыдысты.) 
Елиа (Галæгонмæ). 
Хуыцауы зарæг сахуыр кæн фыццаг, 
Дыккагæй та — æмдзæгъд кæнын дæр базон. 
Дарддæр цæуы пантомимæйæ хъазт: Галæгон фæлвары за- 
рын,иннæтæ йын æмдзæгъд кæнынц. Мыкалгабыр йæ сæр 
систа, кæсы алырдæм. 
Мыкалгабыр. 
Æнæ мæнæй Хуыцауы залæг залынц? 
(Сыстад9бацыд сæм. Кæсы æмæ хъусы). 
Æрбацыд Куырдалæгон. 
275 

Кокайты Тотрадз 
Галæгон (зары). 
О нæ Хуыцау, о нæ Хуыцау, 
Нæй хуыздæр Хуыцау дæуæй... 
Мыкалгабыр (хъæбыс ын кæны). 
Иттæг холз хъæлæс! Ахæм хъæлæс нæй! — 
Бæлзонд систæй ныллæг æлистмæ тасы! 
Куырдалæгон. 
Æгæр раджы нæ райдыдтат уæ ниуын? 
Мыкалгабыр. 
Йæ тæккæ афон у! Лæхсджы уыдзæнис ам! 
Йæ лацыдмæ, цæй, ануазæм фæйнæ! 
Куырдалæгон. 
Хæлар дæхицæн, — нал æй нуазын æз! 
Мыкалгабыр. 
Нæ йæ нуазыс.æмæ дыл маст фæтых... 
(Базылд иннæтæм.) 
Бæлкæдтæ авд авды! — Хуыцауы ном ыссалæм! 
Елиа (фæрæвдз). 
Хуыцауæн — табу! Табу уæд Хуыцауæн! 
(Мыкалгабырыл амбырд сты.) 
Мыкалгабыр. 
Бæлкæдтæ авд авды... 
Елиа. 
ы Бæркæдтæ авд давды! 
(Йæхи нуазæг кæны, фæлæ нозт йæ сæрты 
калы, иннæтæ дæр æй фæзмынынц, Мыкалга- 
быр æй ануазы.) 
Куырдалæгон. 
Уæлæрвты нал ис кад æмæ æгъдау 
Æмæ йæ мах та агурæм зæххонтæй. 

Æрвгæнæн 
Мидæггаг уатæй рахызт X у ы ц а у. Дуары фæлгæты афæ- 
стиат. Дауджытæ æмраст алæууыдысты, ныззарыдысты, 
Куырдалæгон сæм иуварсæй кæсы.Галæгон зарæг иннæ- 
тæй даргъдæр ауагъта.Елиа йæ схойы, уый æмдзæгъдмæ 
фæци. Хуыцау æм цымыдис каст кæны. 
Хуыцау. 
Цыма фыццаг хатт зарыс ацы зарæг... 
Галæгон. 
Æз цасфæнды дæ буц зарæг куы зарон, 
Уæддæр мын у фыццаджы хуызæн раст. 
Мыкалгабыр. 
Дæлимонтæ! Дæлимонтæй фыддæл! 
(Йæ бандоныл бады.) 
Кæд афтæ у, уæд уал мæнæй бæлкад... 
(Æрфынæй. Хуыцау æм кæсы.) 
Елиа. 
Цæй, иу расыг кæд кæм уыди нымады?.. 
X у ы ц а у (карзæй). 
Æмæ нын Уастырджи кæм ис? 
Г а л æ г о н (расирæгау кодта). 
Куыд кæм? 
Йæ куывддонтимæ сусæг хæстæй хъазы: 
Сæ иу къухы сын кады нуазæн дары, 
Сæ иннæ къухмæ марæн кард дæтты... 
Хуыцау (карзæй). 
Цы, дам? Цы хъусын? Чи загъта? Кæд уыд? 
Г а л æ г о н (сиргæ). 
Цы йæ ’мбæхсон: дымгæ дæн æмæ зилын, — 
Дæ барвæндæй цынæ хуынкъæй ыскæсын; 
Уынын æппæт, фæлæ сæ хъæр кæм уæндын... 
277 

Кокайты Тотрадз 
Елиа. 
Цы уыныс, уый цæуылнæ зонæм мах? 
Галæгон. 
Йæ найфаты цæгъдынц кæрæдзи адæм: 
Куывды æрцæуынц— аздæхынц хæстдомдæй... 
Куырдалæгон сын аразы фæттæ... 
Куырдалæгон (фесхьиудта). 
Дзæгъæлкъах дæ, фæлæ ма дæ дзæгъæлдзых — 
Нæ зыдтон уый... 
Галæгон. 
Ды бирæтæ нæ зоныс!.. 
Хуыцауæн дæр рæстытæ дзурæн нæй! 
Куырдалæгон (басурæгау æй кодта). 
Æрлæуу, дзæгъæлдзых! 
Галæгон. 
И? Уынут æй? — 
Хуыцауы цур дæр аразынц хæцæнтæ! 
(Хуыцауы фæстæ амбæхст). 
Хуыцау æмæ Куырдалæгон 
ныхæй-ныхмæ фесты. 
Е л и а (цыма ницы ’рцыд). 
Бынтои диссаг, бынтон диссаг та уый у: 
Бæласы хорз уа, дуры хорз уа— иууыл 
Сты Уастырджийæн алы ран нывгонд 
Æмæ та— куывд, æмæ та — минас! 
Фсати. 
Дæ кувæндæттæ — дард æмæ бæрзонд, 
Зæххоны къах сæм нал кæны хæццæ дæр! 

Æрвгæнæн 
Фæлвæра. 
Кæд ма сæм искуы иу æрра ысхизы... 
X у ы ц а у (иуцасдæры фæстæ). 
Цас кувæндон бæрзонддæр ран уа, уыйас 
Кæны сыгьдæгдæр уд... Бынæй фæкæнынц минас! 
Дардæй æрбайхъуыст Уастырджийы зарæг. 
Иууылдæр æм ныхъхъуыстой. 
Елиа. 
Куыд дардыл зæлы, куы, йæ номы зарæг?! 
Галæгон. 
Дæ зарæг та дын мах зарæм æрмæст! 
Зарæг æваст фæхъус, райхъуыст хъæлæба. 
Фсати. 
Зæххон лæгæн йæ дæргъ æмæ йæ уæрх 
Æмхуызон систы — масты дзæкъул фестад. 
Елиа. 
Мæнмæ гæсгæ... Мæнмæ куыд кæсы, афтæ 
Хъæуы зæххонты арвитын дæлдзæхмæ... 
Галæгон (соптæй). 
Кæнæ сæ фесаф æмæ ног цот рауадз! 
Хуыцау (хъæрæй). 
Куыд авддæлдзæх?! Куыд фесаф?! 
Уый цы хъусын?! 
Елиа (фæсмонгæнæгау). 
Зæххонтæй ферох уарзты дуг...Æрцыд 
Тыхæвзарæн... Æфсымæрыл æфсымæр 
Нæ ауæрды — сæ кæрæдзи хæрынц... 
279 

Кокайты Тотрадз 
Сæ къæхты бын зæхх судзы ’мæ дзыназы. 
Галæгон. 
Куырдалæгон, дæ цæхæртæй сын авæр! 
Куырдалæгон. 
Мæ цæхæртæ куы ныккалон дæуыл— 
Нæ тæрсыс уымæй, уæртæ дзæгъæл хæтой! 
(Басырдта йæ.) 
Галæгон та Хуыцауы фæстæ амбæхст, Хуыцау æмæ та 
Куырдалæгон риу-æмриу фесты. 
Г а л æ г о н (Хуыцауы чъылдымсей). 
Мæ раст ныхас дын арауы дæ хъустæ? 
Куырдалæгон. 
Дæ ныхас дæр дæхи хуызæн у рог! 
Æрцæвынмæ йæ хъавы, фæлæ та уый Хуыцауы фæстæ 
амбæхст. Цæф Хуыцауы уæхскыл æруад. 
Е л и а (худы). 
Цæвут, дам, расты! — рабæрæг уа зылын! 
Куырдалæгон. 
Ныххатыр кæн... 
X у ы ц а у. 
Хатыр дын уæд... 
Хатыр дæуæн дæр, Галæгон. Нырма уал! 
(Тагъд-тагъд ацыд.) 
Мыкалгабыр (йсе сæрыл схæцыд). 
Бæлкæдтæ авд авды...Бæлкадафон нæма у?.. 
(Йсе сæр фæстæмæ æруагъта.) 
Цырæгътæ æрхуыссыдысты. 
280 

Æрвгæнæн 
Фсендзсем ныв 
Сæумæрайсом. Амыран æмæ Уари фынæй кæнынц. Рæхыс- 
ты дзыгъал-мыгьул ссыд. Амыран базмæлыд. 
А м ы р а н . 
О сау æхсæв! Фæлæ нæу бон хуыздæр, — 
Мæнæн сæ иу дæр удæнцой нæ хæссы. 
Мæ цæстыты ныббады бонæй мигъ, 
Æхсæв та мæ цыдæр фыдфынтæ сурынц... 
(Иуцасдæры фæстæ.) 
Дæ донæй ма мын иунæг хъуыртт, гъей, Уари! 
Уари (фесхъиудта). 
Мæнмæ дзурыс? 
А м ы р а н . 
Дæумæ, уæдæ кæмæ? 
У ари. 
Æхсæв фыдæхсæв арвитын. Мæ фынты 
Цыма фæкафын дæлимонты астæу... 
Æрмæст сæумæйæ афынæй вæййын. 
А м ы р а н . 
Уæдæ дæуыл дæр, Уари, нæй хуыздæр бон... 
У ари. 
Нæ цард дæр — иу, нæ хъизæмар дæр — иу! 
А м ы р а н . 
Ды баст нæ дæ æмæ уæд дæ сæрибар. 
У ари. 
Куыд дæ ныууадзон иунæгæй, дзæгъæлæй? 
А м ы р а н . 
Куы ссæрибар уон — искуы уый куы уа, — 
281 

Кокайты Тотрадз 
Уæд дын дæ хæрзтæ фиддзынæн дывæрæй, 
Ныр та мын авæр иучысыл дæ донæй. 
Уари (бустæхуызæй). 
Хорз никуы цыд бæсты... Æндæр зæххонтæн 
Цы хорз ракодтай — чи йын зоны аргъ? 
(Дон ын дары. Йæхæдæг дæр ануазынмæ хъавы, 
фæлæ дурын афтид разынд.) 
Фæстаг хъуыртт дæр дæуæн раттын, уæддæр 
Мæ хорз дæуæй дæр ферох уыдзæн иу хатт. 
(Дурынимæ тæхæгау акодта.) 
Иннæрдыгæй рацыдысты Уастырджи æмæ 
Куырдалæгон. 
Уастырджи. 
Дæхиуыл хæц... Æгæр тызмæг дæр ма у. 
Нæ зоныс зарын — акæн-иу æмдзæгъд, 
Сæрæй дæр-иу æркув... Нымад у 
Нæ Хуыцаумæ æппæт... 
Куырдалæгон. 
Æмæ йæм уæд! 
Цæуылнæ фены — й’алыварс цы цæуы?! 
Уастырджи. 
Быхс уал, фæраз. Цы зæгъа, уый дæр кæн. 
(Амыранмæ фæкомкоммæ.) 
Кæй агурæм, уый уартæ ис, æнхъæлдæн. 
Куырдалæгон. 
Æнæ цæссыг æм нæу кæсын мæ бон. 
Мæ конд рæхыс.Мæ куырдадзы æхсыст... 
Уастырджи. 
Ды уыцы куыст Хуыцауы фæндæй кодтай. 
282 

Куырдалæгон. 
Уæдæй ардæм цæры мæ риуы рис... 
Уастырджи. 
Куырдалæгон, дæ хъару ’мæ дæхæдæг! — 
Дæ рæхысыл дæ мæстытæ ныккал. 
Куырдалæгон. 
Куы базона Хуыцау?.. 
Уастырджи. 
Хуыцауæй ма тæрс, — 
Æз дын зæгъын — дæтдзынæн дзуапп дæр æз. 
Куырдалæгон. 
Мæ сау куыстæн мæ куыдз фæуæд фæлдыст! 
Уастырджи. 
Куы йæ бастай, уæд сау куыст уыди, ныр 
Рæстаг хъуыддаг у — ма йæ кæн дзырддаг. 
Куырдалæгон (бацыд Амыранмæ). 
Рæстаг хъуыддаг кæд арæзы мæнæй... 
Райхъуыст рæхысты дзыгьал-мыгъул. 
Амыран (хъæрæй). 
Дæлимонтæ, цы мын кусут?! Ныууадзут! 
Хъавгæ йæ æристой, нæууыл æй æрæвæрдтой. 
Уастырджи. 
Цыдæр бæллæх æртыхст зæххонты цардыл. 
А м ы р а н. 
Цы бар дарын зæххонтæм æз, зæгъут? 
Уастырджи. 
Дæ фарны рухс сæ зæрдæты æрмынæг, — 
Фыдбылызæн æй райдыдтой хæссын 
Сæ къухты — судзынц дзы кæрæдзи. 
283 

Кокайты Тотрадз 
А м ы р а н . 
Ау, уæгъды уыд мæ тухæн? 
Уастырджи. 
Ды баххуыс кæн уæларв æмæ зæххонтæн. 
А м ы р а н. 
Æмæ уæлæрвты нал бады Хуыцау? 
Уастырджи. 
Нæ йæ ’вдæлы — йæхиуыл зарæг зары. 
А м ы р а н. 
Уæдæ уыдзæни хъарæггаг йæ сæр. 
(Хъæрзы.) 
Ныууадзут мæ, дæлимонтæ, мæ адыл... 
Цы фæдæ, Уари, алыгъдтæ ды дæр? 
(Бауадзыг.) 
Хъуысы арвы гæрæхтæ, арвы цæлхъытæ. 
Уастырджи. 
Кæдæй-уæдæй ма рамæсты Хуыцау. 
Куырдалæгон, цæуæм. 
Куырдалæгон. 
Цæуын, æрмæст 
Куырмцæссыгтæ нæ хуыздæрыл ызгъалын. 
Уастырджи. 
Кæуинаг нал у, тагъд зындзæн уæлæрвтæм. 
Куырдалæгон. 
Кæнæ — нæ цинмæ, кæнæ та — нæ сæфтмæ. 
(Ацыдысты.) 
Уари (æрбацыд). 
Цæй хорз дæ, боны рухс, цæй адджын! 
(Къæдзæхмæ фæкомкоммæ.) 
284 

Æрвгæнæн 
Цы, дам, цы ’рцыди? Ацы ран куы уыд? 
(Фыртыхстæй йæ дурын æрхауд.) 
Гъей, чи уыди? Хуыцауы ныхмæ чи у? 
(Кæуæгау кæны.) 
Мæ уарзон куыст мæ фындзы бынæй атахт. 
Амыран (хъæрзы). 
До-о-он. 
Уари ауыдта Амыраны. 
У ари. 
Цы фыд, цы бæллæх ныл æрцыд? 
А м ы р а н . 
До-о-он мын та-а-гъддæр, до-о-он... 
Уари дурыны сæстытæм бауад, иу сæстаг дзы Амыраны 
дзыхмæ хæссы. Амыран рабадæгау кодта. Алырдæм 
кæсы. Йæхи сгары. Уæззаугай сыстад. Рæхыстæм бацыд. 
Сгары сæ. 
Нæ уыдис фын... Æцæг уыдысты ам... 
Уарн йæм фæрсæгау кæсы. 
Уæлæрвтæ мæ æххуыс курынц, æххуыс! 
Чысыл раздæр уыдысты мæнæ ам, — 
О сау катай! О сау фыдты хæрам! 
Уæлæрвты нæрын райхъуыст. 
Цырæгътæ æрхуыссыдысты. 

Кокайты Тотрадз 
Æхссезсем ныв 
Уыцы бынат. Изæрмилтæ. Амыран дурыл бады. Уари 
рæхыстыл йæхи æрцауындзæгау кодта. 
А м ы р а н . 
Уæдæ фынтæ нæ уыдтам, Уари, мах, — 
Дæлимонтæн-иу ам уыди сæ хъазт. 
У а р и (стæхæгау кодта. Рæхыстæй феуæгъд). 
Ыс-с-с... Сабырдæр... Ыссæуынцнæмæргом... 
А м ы р а н (нæ йсем хъусы). 
Мæ уд дзыназы, сау мæтæй хъæрзы... 
У а р и (бауад сем). 
Ыссæуынц нæм, ыслæгæрдынц нæм сихтæ, — 
Æрæмбæхсæм уал, бакæсæм сæ хъазтмæ. 
Амыран (севаст). 
Уыдзæн хуыздæр, цыма фыццагау хаст дæн, 
Цыма кæнæм нæ сау зынты фынæй... 
Амыран йæхи айтыгьта, Уари йæ бæттæгау кæны. 
Сæхи фынæйæфсон акодтой. 
А м ы р а н . 
Хъыпп-сыпп дæр нал! Фынæй! Æрмæст фынæй!.. 
Æваст рындзыл фсвзæрдысты дæлимонтæ. Къухау- 
уонæй фæйнæрдæм фæлгæсынц, иннæтæн размæ, зæгъгæ, 
фæкæнынц. Æрбакалдысты иннæ дæлимонтæ. Амыра- 
ны алыварс кафт стынг. Фæзынд Бæлгъуыр. Амыран- 
мæ сæрбæрзондæй кæсы. Стæй йæм хæстæг-хæстæг бацыд. 
Бæлгъуыр (худы). 
Зæххонтæ дæм фæзындысты, æнхъæлыс? 
Куыннæ! Куыннæ! Æндæр мæт дæр сæ нæй!.. 
286 

Æрвгæнæн 
Дæ уарзонæй дæр ферох дæ. Æз ын 
Дæ бæсты кодтон тар æхсæв хъæбыстæ. 
Амыран хъæрзы. 
Хъæрзай-нæ хъæрзай — райгуырдис ын фырт, 
Мæхи хуызæн — цæрдæг æмæ æвзыгъд. 
Амыран тынгдæр хъæрзы, Уари йæхи тилы. 
Дæ уарзон чи уыд — уыд мæнæн мæ хæзгул... 
Ныр иунæгæй чысыл дæлдæр цæры, — 
Мæ фæндонæй зæххонтыл хин æфтауы. 
Амыран уынæргъы. 
Хуыцæуттимæ куы фæуон æз мæ хъазт, 
Дæ рæхысты баст халдзынæн фыццагдæр: 
Хорз хорзæй фидынц — райсдзынæ мæ хорз! 
(Уæлрындзмæ кæсы.) 
Мæ чындзхонтæ куыд æрæгмæ цæуынц? 
Райхъуыст гуымсæджыты нæрын, уадындзты уасын. 
Гуымсæджытæ æнæрынцой нæрынц, 
Фæдисон уадындзтæ дæр уасынц... 
Цы хъусын уый? Цæуылнæ цæгъдынц цин? 
Æртæ дæлимоны йæ разы фсгуырдысты. 
1-аг дæлимои. 
Нæ фæрæстмæ ис ацы хатт нæ балц... 
2-аг дæлимон. 
Æгæр æрвонг уыд— хæдзармæ фæраст... 
3-аг дæлимон. 
Æрцыди хъуыддаг сомæхсæвмæ хаст... 
287 

Кокайты Тотрадз 
Бæлгъуыр (ехсæй сыл ралæууыд). 
Куыд сомæхсæв? Цы сомæхсæв?! Мæнæн 
У алы ’хсæв дæр сомæхсæв! 
Дæлимонтæ. 
Æлло дын! 
Бæлгъуыр. 
Уæ тæрхон конд у — авддæлдзæхмæ тагъд! 
Ехсæй сæ скъæрæгау кæны. Дæлимонтæ алыгъдысты. 
Хъахъхъæнджытæ дæр æрбатар сты. Амыран йæхи уæззау- 
гай æруагъта рæхыстæй. Уари дæр растад. Æрбарухс. 
А м ы р а н . 
У-у-у! Саузæрдæйæ здыхсгзæвæт! У-у-у! Саухъус! 
Дæ хин-кæлæнтæй бабын зæххы цæрæн, 
Ныр авнæлдтай дæ фырзыдæй уæлæрвтæм?! 
Нæ уыдзæн уый! Цæуæм! 
У ари. 
Кæдæм? 
А м ы р а н 
Уæлæрвтæм амæн чи амайы асин, — 
Кæд райсид уый мæ рохст зæрдæйы куывд! 
(Размæ атыидзыдта.) 
Уари йæ фæдыл тæхæгау кæны. 
Цырæгътæ æрхуыссыдысты. 
Æвдсем ныв 
Хъæугæрон. Хибар хæдзар. Изæрмилтæ кæны. 
Гæ пп и (тæлыйы фæдыл заргæ уайы). 
Тул, мæ тæлы, тул,тул, тул! 
Атылди фæсхохмæ хур. 
(Фæаууон.) 

Æрвгæнæн 
Уæздинцæ (рахызт). 
Мæ хъæбул ма мын царды цин хæссы, 
Фæлæ мæ удæн уый дæр адджын нæу. 
Г æ п п и (фæзынд та заргсе). 
Тагъд ыскæсдзæн хъоппæг мæй, — 
Мах кæндзыстæм уæд фынæй. 
(Фæаууон та.) 
Уæздинцæ. 
Тыхмийы фæрцы дунемæ фæзынди 
Æмæ йæ уарзын не сси кæд мæ бон, 
Уæддэер бындар у — айрæзæд дзæбæхæй. 
Гæппи (æрбатахт та). 
Тул, мæ тæлыдул, цæрдæг, 
Фест мын хур-тæлы æцæг. 
Уæздинцæ (йæ фæдыл). 
Æнафон у! Цом хæдзармæ, гæбул, — 
Ам ацаЛои дæлимонтæ фæхъазынц. 
Г æ п п и (фæзылд æм). 
Дæлимонæй хæйрæгæй исты хъауджы ис? 
Уæздинцæ. 
Нæй ницы мур дæр — иу фыды фырттæ сты! 
Г æ п п и (цин кæны). 
Уæдæ æз дæр дæлимон дæн, нана? 
Уæздинцæ (фæтыхст). 
Чи? Чи дын загъта? Чи бауæндыд афтæ? 
Гæппи (худы). 
Дæхæдæг мæм куы смæсты вæййыс, уæд 
Нæ фæзæгъыс: у, хæйрæджы фæтдзæгъдæн... 
Уæздинцæ. 
Фыруарзтæй дын фæзæгъын уый, гæбул. 
289 

Кокайты Тотрадз 
Гæппи (скафыд). 
Уæдæ уæд иууылдæр мæн уарзынц, 
уарзынц, уарзынц! 
Фыруарзтæй мæ хæйрæджы лæппын хонынц! 
(Йæ тæлы та фесхуыста, заргæ атахт.) 
Тул, мæ тæлы, тул цæрдæг, 
Æз лæппу дæн, стæй — хæйрæг! 
Уæздинцæ (йæ фæдыл). 
М’ арт бауазал! — фидис ын кæнынц! 
(Кæдæмдæр æртхьирæн кæны.) 
Цы хъуыддаг уæ ис, чи куыд хуыссы, уымæ? 
(Сабырдæрæй.) 
О ма кæнут! Мæ хъæбул нæу дæлимон! 
Дæлимонтæ уæхæдæг ыстут, адæм. 
Ныууæй кодтат уæ цин æмæ уæ уарзт! 
У базайраг уæ кад æмæ уæ намыс! 
Бæлгъуыр (æрбацыд). 
Кæй та ’лгъитыс? Кæмæ кæныс æртхъирæн? 
Уæздинцæ (фæтарст). 
О сау фыдбон! Мæ сау æлгъыст фæхæсс! 
Цæмæ ма мæм, цæмæ ма мæм фæзындтæ? 
Бæлгъуыр. 
Цæмæ? Цæмæ? Цæмæ куы зæгъай, уæд... 
Г æ п п и (заргæ фæзынд). 
Æз хæйрæг дæн, хæйрæг дæн, хæйрæг! 
Гъей, кæнут мæм, кæнут мæм хæлæг! 
(Фæаууон.) 
Бæлгъуыр (йæ фæдыл). 
Дæлимон у! Дæлимон у! Мæ фырт у! 
290 

Æрвгæнсен 
Уæздинцæ. 
Мæ уды зынг мын бадомдтай дæ хинтæй, 
Мæ фырты мын уæддæр ныууадз, о, курын! 
Гæппи та тæлыимæ фæзынд. Бæлгьуыр æй ацахсын- 
мæ хъавы, фæлæ уый йæхи фæсайдта. 
Бæлгъуыр. 
Æцæг хæйрæг! Сæ тæккæ бынæй ласгæ! 
Уæздинцæ (йæ уæрджытыл æрхауд). 
Дæ хорзæхæй... Кæд ма дæм хорзæх ис, — 
Ныууадз нæ уæд нæ мæгуырыл... 
Бæлгъуыр. 
Хæйрæджы хорзæх— сайын æмæ давын! 
Гæппи та куыд фæзынд, афтæ йæ ацахста æмæ йсмæ 
æрбатар. 
Уæздинцæ. 
Цы ма кæнон? Цы ма кæнон, мæ къона? 
Дæ фæстæ ма куыд цæрдзæни дæ мад? 
Бауадзыг. Уыцы рæстæгфæзындысты дæлимонтæ. Са- 
быргай йæ алыварс кафæгау кæнынц, стæй йæ фарсмæ æрхуыс- 
сыдысты. Уæздинцæ æрчъицыдта. Зæхх уырзæй сгары. 
Æвæццæгæн зæхх райдыдта лæууын 
Дæлимонтыл. Æндæр мын ай цы у? — 
Йæхимидæг цæмæ змæлы æппæтæй? 
(Тымбылкъухæй зæхх хойы.) 
Мæ тæригъæдæй бастъæлай ды дæр! 
Зæхх куыд хойы, афтæ дæлимонтæ базмæлынц, сыстынц, 
кафын райдайынц. Уæздинцæ сæм джихæй кæсы. Дæли- 
монтæ йæ сисынц, кафын æй кæнынц. 
291 

Кокайты Тотрадз 
Хуыцæуттæ кæд нæ уыдысты æцæг? 
Кæд а дуне дæлимонты цæрæн у? 
Кафт цыренæй-цырсндæр кæны. Дæлимонтæ фæтары вæй- 
йынц. Уæздинцæ иунæгæй цъилау зилы. Æрбацыдысты 
Амыран æмæ Уари. Джихæй йæм кæсынц. 
У ари. 
Цъил фестади æмæ йын нæй æрлæууæн... 
А м ы р а н . 
Æнахуыр цин, кæнæ æнахуыр мастæй 
Фæкæны афтæ адæймаг... Цы уа? 
Уæздинцæйы сæр разылд. Размæ бахаудта. Иуцасдæр 
æдзæмæй ахуыссыд, стæй сонтæй йæ сæр фæхъил кодта, 
ракæс-бакæс кæны. Йæ хъус зæххыл авæрдта. 
Уæздинцæ. 
Ыскарз та ис сæ хъæлæба, сæ хъаугъа, — 
Хъæрзы та зæхх, йæ хуылф та судзы артау! 
(Йæ зонгуытыл лæууы. Хæрдмæ кæсы.) 
О стыр Хуыцау, мæ тæригъæд сЬæхæсс! 
(Уаримæ фæкомкоммæ.) 
Мæ фæдисмæ мæ удхæссæг фæзынд! 
(Амыранмæ фемдзаст.) 
Ды дæр фæзындтæ, о мæ мæгуыр сæр! 
(Сыстынмæхьавы. Фæгщдыдта. Амыраиæйацахста.) 
Нæ! Нæ!! Нæ мын хъæуы тæригъæд! — 
Хуыцæутты размæ нæу мæ уд сыгъдæг. 
(Амыранмæ æдзынæг ныккаст.) 
Зæххыл дæ фæрцы уарзты фарн æрфидар... 
Фæлæ мæ фæндаг тынг дард уыд дæумæ... 
(Йæхи уæгъд кæны. Зæххыл ныддæлгом.) 
292 

Æрвгæнæн 
Сæ дзæнгæда, сæ уынæр хъусын æз, 
Сæ чъыллиппкафтæй зæххы гуыбын ризы... 
(Амыранмæ скаст.) 
Цы ис Бæлгъуырмæ — нал уыдзæн дæумæ... 
(Кæсы Уаримсе.) 
Гъей, удхæссæг, цæмæ ма у дæ каст? 
(Амыранмæ та кæсы.) 
Нæ зонын:чи дæ, фæлæ кæд ды дæ... 
(Хъæбыс æй кæны.) 
Æрра нæ дæн... Сылгоймаг дæн... Сылгоймаг... 
(Узæлы йыл.) 
Мæнгныхас рахъæр вæййы тагъд, 
Æмæ уæд зæрдæ ноджы тынгдæр дуды... 
Фæлтау рæстдзинад тынгдæр дзæхст кæнæд! 
Йæ хъæдгом кæд æргомдæрæй фæдуды, 
Уæддæр йæ уаргъ æнцондæр у хæссын... 
(Дæлдзæхмæ хъусæгау кæны.) 
Кæны тыхджындæр дæлимонты хъæр. 
Хуыцæуттæ та ныхъхъус ысты, мæ боныл! 
(Йæхи уæгъд ксены, йсе уæрджытыл лæууы.) 
Цыфæндыйæ дæр кувын у хуыздæр, — 
Сыгъдæг удæн Хуыцау кæны тæригъæд. 
(Кувы.) 
Пантомимæйæ хъазт. 
А м ы р а н (Уаримæ). 
Хуыцæуттæм ногæй аздæхта кæд йе ’ргом, 
Йæ уд бынтон сæфт уæд нырма нæма у. 
Йæхи бар æй, цæй, бауадзæм чысыл... 
Ацыдысты. 
293 

Кокайты Тотрадз 
Бæлгъуыр (фæзынд). 
Æгæр куывдæй æрра фæкæны лæг! 
Уæздинцæ (кæсы йæм). 
Уæдæ та мæ мæ рухс фæндтæ фæсайдтой? 
(Уарийы сисмæ фемдзаст. Йæхицæн.) 
Амыран уыд! Æнæмæнгæй дæр уый уыд! 
Бæлгъу ыр. 
Уыдзæн та ахсæв мах зылды чындзæхсæв, — 
Дæ фырт уыдзæни къухылхæцæг уым 
Æмæ дæм хонæг рарвыста: фæзын, дам. 
Уæздинцæ (худы). 
Амыран та хызисæг ма уæд чындзæн? 
Бæлгъуыр (фæкарз). 
Æмæ,дам, зæрдæ, ма фæхау тæгæлтæй! 
Дæ фырт дæ хоны! — мауал кæн фæстиат! 
(Иæ фæдыл æй ахæр-хæр кодта.) 
Цырæгьтæ æрхуыссыдысты. 
Æстсем ныв 
Тары дзыхы разынд нарæг ком. Цъуппытыл лæууынц дæли- 
монтæ — хъахъхъæнджытæ — алырдæм фæлгæсынц. Ас- 
тæуæй чысыл фæзуат. Уым кафынц иннæ дæлимонтæ. 
Гæппи хибарæй хъазы. 
Бæлгъуыр (карзæй). 
* Тагъд хъазтмæ ахиз æмæ кафгæ кæн! 
Гæппи (скуыдта). 
Нырма гыццыл дæн — хъазын мæ фæнды... 
294 

æн 
Бæлгъуыр. 
Дæлимонтæм чысыл-ыстыртæ нæй!- 
Кæд райгуырдтæ — дæлимон дæ сæрæй! 
Хæйрæджы митæ кæн: Цу, стигь! Цу, мар! 
(Йæ хъусæй йæ иннæтæм ласы.) 
Фæзм иннæты! Цу, худинаг мæ ма кæн! 
Гæппи (ксеуы). 
Мæ мадмæ мæ фæнды, мæ мадмæ мæн... 
Бæлгъуыр. 
Хæйрæгæн мад нæ вæййы! Ис ын фыд! 
Иннæтæм æй схойы, йæхæдæг дæр кафы. 
Иуварсæй фæзындысты А м ы р а н æмæ У а р и . 
А м ы р а н . 
Сæ сау фæндтæ,кæс, тары дзыхы уафынц. 
Зæлы дæлимонты зарæг. Бæлгъуыр хъазтæй рахызт. 
Бæлгъуыр. 
Æнхъæл уыди,æз фесæфдзынæн ам, 
Ныгъуылдзынæн цæргæбонты йæ тæссæй... 
Бæллын уæлæрвтæм æз фыццагæй тынгдæр! — 
Уæлахиздзауы ницуал мæт вæййы, 
Ыссæсты та фæфæнды тагъддæр сыстын. 
(Скафыд. Цæуынмæ хъавы.) 
Уæздинцæ (йæ размæ фæци). 
Дæ хъæзтытæн мæ фырт цæдисон нæу 
Æмæ дæ курын: ма йыл садз сыкъатæ. 
Бæлгъуыр. 
Мæ туг у, ме стæг — æмæ у мæ фырт! 
(Йæ цонгыл ын фæхæцыд, хъазтмæ йæ ласы.) 

Кокайты Тотрадз 
Уæздинцæ. 
Мæ фырт — дæ фырт — мæ сау бонты рæдыд! 
(Йæхи атыдта. Алыгъд.) 
Бæлгъуыр дæр йæ фæдыл азгьордта. 
Дæлимонтæ кафгæ-кафын ацыдысты. 
А м ы р а н . 
Ыс-с-... Сабырдæр... 
Сæ хæрзтæй нæу нæ уавæр... 
Дуры фæстæ æрæмбæхстысты. Дæлимонтæ 
М ы к а л г а б ы р ы тыхласт кæнынц, зарынц. 
Мыкалгабыр. 
Цы мын кусут? Уæздандзинад уæм нæй? 
1 -аг дæлимон. 
Уæздандзинад — мæгуыр лæгæн йæ сафæг! 
Мыкалгабыр. 
Ныууадзут мæ.. .Æгъгъæд хъазт у... Æгæл у... 
2-аг дæлимон. 
^Бæркæдты бардуаг, ардæм ма æрбайхъус... 
(Йæ хъусы йын дзуры, уый хæрдмсе хауы.) 
Мыкалгабыр. 
Фæлдыст фæу дæ паддзахæн, æлгъаг! 
Йæхи сæ атонынмæ хъавы, фæлæ йыл иууылдæр 
ныккалдысты, сæ быны фæци. Æрбацыд Бæлгъуыр. 
Бæлгъуыр (хъæрæй). 
Цы хабар у? Цæй хъæлæба? Цæй хыл у? 
Дæлимонтæ фæпырх сты. 
Мыкалгабыр. 
Дæлимонтау ныккалдысты мæныл... 
296 

/Ервгæнæн 
Бæлгъуыр. 
Æцæгæй дæр дæлимонтæ сты адон! 
Мыкалгабыр. 
Кæм дæн? Цы лан? Чи, чи дæ, чи, ды та? 
Бæлгъуыр. 
Бæлгъуыр дæн æз... Хуыцауы цур æмвынг 
Уыдыстæм мах... Хъуыды ма мæ кæныс? 
Мыкалгабыр. 
Бæлгъуыл... Бæлгъуыл... 
Нæ хъуыды кæнын ахæм... 
О, ацы нозт мыл бафтыдта мæлдылох... 
(Бацыд æм.) 
Æмвынг уыдыстæм кæд — цæуылнæ нуазæм уæд? 
Æрбауад Мыкалгабыры халдих — йæхи йыл бæрс- 
тытæ кæны. Мыкалгабыр уымæ дæр кæсы, йæхимæ дæр. 
Ды та ма чи дæ? Цавæл дæ? Цы дæ? 
Дæлимон (худы). 
Нылæй фæстæмæ æз уыдзынæн ды! 
Мыкалгабыр. 
Хуыцау æй зоны?.. 
Бæлгъуыр. 
Базондзæи æй тагъд! 
Фæрæвдз кæн! Бонвæрноны скастмæ 
Йæ усы фарсмæ аивæй æрхуысс! 
Дæлимон (скафыд). 
Йæ ус — мæ ус!.. 
(Цингæнгæ азгъордта.) 
Мыкалгабыр. 
Мæ ус — йæ ус?.. 
297 

Кокайты Тотрадз 
Бæлгъуыр. 
Мыкалгабыр, цом ахизæм мах хъазтмæ. 
(Йæ фæдыл æй кæны.) 
Иннæрдыгæй фæзынд д æ л и м о н, зарæгау кæны. 
Дæлимон-Мыкалгабыр. 
Уæдæ тæхон! Уæдæ ызгъолон тагъд! 
У алы уысм дæлимонæн зыналгъ! 
Йæ ус — мæ ус! Мæ ус — мæ ус! 
Хуыцаумæ кув! Хæйлæгмæ хъус! 
Уари йæ размæ фæци. 
Йай та ма цавæл малгъ уа? Цы уа? 
Æмбисæхсæв кæцæй æлтахт мæ лазмæ? 
(Базарыд. Басырдта йæ.) 
О дзиба, дзиба, дзиба, дзиу, 
Зæгъ-ма, дæ тыхсты сæл нын циу? 
(Дуры фæстæ фесты. Хъæлæс.) 
Уæ-уауу! Цы кодтон? Уауу, мæ сæр! 
Уæздинцæ (æрбацыд). 
Бæлгъуыры тох хуыцæуттимæ ыстынг 
Æмæ сын баххуыс нæу æппын мæ бон. 
(Дурыл æрбадт. Йæ сæрыл ныххæцыд.) 
Æрбацыд Гæппи, кæуы. Уæздинцæйы цур æрлæууыд, 
кæсы йæм, йæ фæдджийыл ын рахæцыд. 
Уæздинцæ (ракаст). 
Гæбул... Гæппи... Мæ удлæууæн, мæ ныфс... 
(Йæ хъæбысы йæ кæны.) 
Бæлгъуыр (æрбацыд). 
Дæуæн мад нæй! Дæуæн ис фыд æрмæст! 
(Схойы Гæппийы иуварс.) 
298 

Æрвгæнæн 
А м ы р а н æмæ У а р и дуры аууонæй фæзындысты. Æвип- 
пайды бæстæ дзолгъо-молгъо сси. Дæлимонтæ фæдисон ра- 
тæх-батæх кæнынц. Хъуысынц хъæртæ: 
— Фæдис! — Фæдис! — Фæдис! 
Бæлгъуыр. 
Цы хабар у? Цæуыл кæнут хъыллист? 
Дæлимонтæ йæм радыгай базгъорынц, йæ хъусы йын 
цыдæртæ адзурынц. 
Йæ фæд цæуы нæ хъазтмæ? 
Бæлгъуыр. 
Уый та куыд? 
Æрбацыд Мыкалгабыр, дæлимонтæм кæсы, сæ тыхст 
сын нс ’мбары. Уыдон та йæ хъуыды дæр нæ кæнынц. 
Мыкалгабыр. 
Ныззыгъуыммæ ис ацы лан дæл цалд, — 
Мæнылдыгæй бæлкад... 
(Дурыл æрбадт, æрфынæй.) 
Бæлгъуыр Мыкалгабырмæ фæкомкоммæ, хæстæг 
æм бацыд, æдзынæг æм кæсы. 
Бæлгъуыр. 
Чи? Чи йæ суагъта? Чи халы мæ фæндтæ? 
(Иуцасдæры фæстæ.) 
Хъæуын æй кæд цæдисæмбалæн æз? 
(Мыкалгабыры алыварс зилы.) 
Кæд уый дæр мемæ сусæг хæстæй хъазы? 
Ау, афтæ уа? 
(Мыкалгабыры уигьы.) 
299 

Кокайты Тотрадз 
Мыкалгабыр. 
Æз иунæг хуыпп дæл нал! 
Бæлгъуыр. 
Дзырд дæр ыл нæй — Мыкалгабыр йæхæдæг! 
(Фæссценæмæ атындзыдта.) 
Æрбауад Амыран — Мыкалгабыры хуызы. 
Мык.-Амыран. 
Гъей, райхъал у! Æгæр кæныс фынæй! 
Мыкалгабыр. 
Мæ къæбиц— афтид! Хæйлæг æй фæдавта! 
(Йæ халдихмæ фемдзаст.) 
Æмæ уæлæлвтæм н’ ацыдтæ? 
Мык . -Амыран. 
Йæ цурмæ мæ нæма уадзы Хуыцау. 
Дæхицæн у цæугæ æмæ фæтагъд кæн! 
Мыкалгабыр. 
Куылойы фыдтæ лазылди мæ сæлыл... 
Мык.-Амыран. 
Цы федтай ам — æппæт уыдон ды радзур 
Нæ Хуыцауæн. Æнæмæнг ын-иу зæгъ, 
Кæй судзы зæхх Бæлгъуыры фæндæй ам, 
Кæй агуры уæлæрвтæм дæр фæндаг... 
Мыкалгабыр. 
Сæнттæ цæгъдыс æви кæд исты хъуаг дæ? 
М ы к . - А м ы р а н . 
. О, хъуаг дæн æз! Æрра æмæ сæрхъæн! 
Æрмæст фæрæвдз кæн! Курын дæ: фæтагъд кæн! 
(Схойæгау æй кæны.) 
300 

Æрвгæнæн 
Мыкалгабыр. 
Тыххæй мæ ластой ацылдæм, ныл мæ 
Тыххæй æлвитынц уыцылдæм... Цæмæн? 
Мык.-Амыран. 
Æгæр зонын хатт зонды нысан нæу... 
(Иуварсмæ.) 
Бæлгъуыры мын цæдисонтæ æрхъуыд, — 
Уыдзæнис ын цæдисон — æмæ цахæм?! 
(Мыкалгабырмæ.) 
Фæндараст у. Фæндараст у. Фæндараст. 
Мыкалгабыр фæстæмæ фæкæс-фæкæсгæнгæ ацыд. Мык.- 
Амыран йæ бынаты æрбадт. Бæлгъуыр тагъд-тагъд 
æрбауад. Дæлимонтæ йæфæдыл æрбакалдысты. Уæз- 
д и н ц æ й ы сæ фæдыл ласæгау кæнынц. 
Бæлгъу ыр. 
Дæ кæлæнтæй фæсыкк мæ сусæг фæнд? 
Кæм ис дæ зæд? Кæм æмбæхсы йæхи? 
Уæздинцæ. 
Куы йæ суынай — йæхи йын-иу уæд афæрс. 
Бæлгъуыр (карзæй). 
Цæнгæт рæхыстæ баппарут йæ хъуырыл 
Æмæ йæ ласгæут уæ фæдыл 
Бындæр-бындæрмæ! Сау кæлмыты дзыхмæ! 
Уæздинцæ. 
Нæ зынгхæссæг кæд феуæгъд ис, уæд тагъд 
Дæ сау митæн æрцæудзæни кæрон! 
Бæлгъуыр. 
Хуыцауы дуар куы бацæвон мæ сæрæй, 
Уæд-иу мæ фæдыл цæхх кæнут дыууæйæ! 
301 

Кокайты Тотрадз 
Мык.-Амыран (цыма ныр райхъал). 
Мæ мастыл мын цæхх чи кæны, уый чи у? 
Бæлгъуыр (бахудт). 
Нæ буц уазæг æрчъицыдта, мæгуырæг! 
Мык.-Амыран (хин каст æм кæны). 
Кæцы дæ, кæ — Хуыцау æви дæлимон? 
Бæлгъуыр (худы). 
Сæ дыууæ дæр! Сæ дыууæ дæр!.. Нырмæ уал! 
Мык.-Амыран. 
Уæдæ дыл уæд дæ цалды цæг æлуынгæг... 
Бæлгъуыр. 
Дæхимæ дзы кæм фæкастæ, цымæ? 
Мык.-Амыран. 
Йæхи нуазæн мын адалдта Амылан. 
Бæлгъуыр (тарстæй). 
Амыран? Кæд? Цы фæци ныр? Кæм ис? 
Мык.-Амыран. 
Лæхджы дыл хъуамæ бафтауа йæ зынг... 
Уæздинцæ. 
Æгæргæнæг æгæр кæны, Бæлгъуыр. 
Бæлгъуыр. 
Ныззылдис цалх! — нæй, нал ын ис æрлæууæн! 
(Дæлимонтæм.) 
Бынмæ сæ ласут — бон уыдзæни тагъд! 
Дæлимонтæ акæнынц Уæздинцæ æмæ Мык.-Амыраны. 
Чысыл фæстæдæр æрбауад Гæппи. 
Гæппи (Бæлгъуырæн). 
Мыкалгабыр нæ цæуæнты нæ цæуы! 
Нæ йæ уыдтай, æмдымбыл кæй у, уый? 
302 

Æрвгæнæн 
Мык.-Амыран (хъæлæс). 
Ай цавæл дуал у? Айтындзут æй тынгдæл! 
Бæлгъуыр. 
Мæ цæуæнтæ мæхиуыл карст уыдысты, 
Мæхи фос дзы дыгæйттæй дæр цыдысты... 
Ныххæцут ыл! Ныххæцут ыл бындæр! 
(Къухæй амоны.) 
Æвиппайды зæхх нынкъуыст. Дæлимонтæ куы фæзы- 
нынц, куы айсæфынц. Фæстагмæ алфамблай ныттар. 
Æмбæрзæн 
ДЫККАГАКТ 
Фыццаг ныв 
Хуыцауы кусæн уат. Фыццагау у æрдæгталынг. Хуыцау 
рацыд. Дауджытыл йæ цæст ахаста. Мæсты рацу-бацу 
кæны. 
Елиа (дисгæнæгау). 
Мыкалгабыр куыд æрæгмæ цæуы? 
Сæумæцъыккæй æнæуи ам куы вæййы? 
Галæгон (рогæн). 
Фæхастаид æй исчердæм мæ уад, 
Фæлæ æнцад уæ фарсмæ ам куы бадын. 
Фæлвæра (худы). 
Йæхимæ та дзы кæд æгæр фæкасти... 
Фсати (сонтæй). 
Йæ усы ма йын афæрсут, йæ усы. 
303 

Кокайты Тотрадз 
X у ы ц а у (фæзылд æм). 
Цæмæ ма кæсыс? Афæрс æй, цу, марадз! 
Уастырджи æнæдзургæйæ фæраст. 
Ф с а т и . 
Æнæ мæн дæр æм Уастырджи фæраст, — 
Фæндаггæнæг у — бирæ уарзы сылты... 
Уастырджи (фæзылд). 
Дæ сылы базыл тагъд уыдзæн мæ сæр. 
(Ацыд.) 
Дуары фсгомимæ, Хуыцау æмæ Куырдалæгонæй фæстæ- 
мæ, иннæтæ алы рæтты æрныгъуылдысты. 
Хуыцау (дисгæнгæ). 
Æмбæхстытæй та ма райдайут хъазын?.. 
Г а л æ г о н (стъолы бынсей рабырыд). 
Уæд табуйаг дæ ном æмæ дæ цыт, 
Фæлæ, зæгьын, кæд ардæм, мыййаг, батылд 
Мыкалгабыр... 
X у ы ц а у . 
Куыд батылд? 
Галæгон. 
Æмдымбыл у... Цыиæ вæййы... Уæд та 
Йæ бæркæдтæ кæд сусæгæй нымайы... 
Иннæтæ дæр сæхн къуымты агурæг скодтой. Фæстагмæ 
Хуыцауы алыварс æмбырд кæнынц. 
Е л и а . 
Нæй! 
Ф с а т и . 
Никуы æмæ иицы! 
304 

Фæлвæра. 
Нæй йæ кой дæр! 
Хуыцау (карзæй). 
Дæлимонтæ! Дæлимонтæй фыддæр! — 
Кæдæм ма уæ фæхæссон ныр мæ сæр? 
Куырдалæгон. 
Фæткæвæрæг вæййы хæдзары хистæр... 
Хуыцау Куырдалæгонмæ разылд, уый йæ сæр æруагъта. 
Иннæтæ дискаст кæнынц. 
X у ы ц а у . 
Дæумæ хъусын... Дзур, дзур... 
Куырдалæгон. 
Цы дзурон? 
Хуыцау (сабырæй). 
Цы зæгъинаг дæ, уый кæронмæ зæгъ... 
Куырдалæгон. 
Уæлæрвтæ дæр куы свæййынц иугæр цурон, 
Уæд мауал агур кад æмæ æгъдау. 
Галæгон (худы). 
Æллах, мæ боныл, иу цурон дзы ды, 
У иннæ Уастырджи! Ха-ха! Хи-хи! 
Куырдалæгон. 
Дывзагонæн йæ æвзагыл ныллæуу 
Æмæ йын æй йæ рæбыныл ныллыг кæн! 
Г а л æ г о н (Хуыцаумæ). 
Кæсыс, куыд карз у! Афтæмæй та дуаг у! 
Фсати (Куырдалæгонмæ). 
Ды Уастырджийæн ма фæзм, ма, йæ карз, — 
Уый иунæгæй дæр фаг у — ам дæр, уым дæр! 
305 

Кокайты Тотрадз 
Фæлвæра (Хуыцаумæ). 
Æцæг цы уа, уый сусæггаг цæмæн у? 
Мæ фосы мын йæ джебогътæй цæгъдынц, 
Æмæ уый цы?! — кæрæдзи дæр дзы ссарынц! 
Куырдалæгон (куы сæ иумæ кæсы, куы сæ 
иннæмæ). 
Ау, дуæгтæ куы стут! Хахуыртæ ’мæ койтæ 
Куыд хæссут уæд уæ сæрмæ та? Хуыцау, 
Куыд сæм хъусыс? Куыд ницы сын зæгъыс? 
Уыцы рæстæг дуар фегом. Хуыцау æмæ Куырдалæгон 
кæрæдзимæ кæсынц, иннæтæ алы рæтты æрæмбæхстыс- 
ты. Уастырджи дуары фæлгæты афæстиат, стæй æрба- 
хызт.Дуар йæ фæдыл æрбахгæдта. 
X у ы ц а у . 
Цæй, цы? Кæм ис? 
Уастырджи. 
Сæхимæ дæр 
Кæнынцфæдис, — нæ,дам, фæзынди дысон... 
Галæгон (фæрæвдз). 
Æз дысон уыимæ нæ нызтон... 
Елиа (тыхстæй). 
Кæд ма æндæр исчердæм базылд? 
Ф с а т и. 
Йæ авд авды дæр ахуыпп кодта райгæ... 
Фæлвæра. 
Нæ йæм фехсайдта иучысыл дæр зæрдæ... 
X у ы ц а у (кæсы сæм). 
Нæ кад, нæ намыс къæхты бынмæ ’рхауд, 
Зæххонтæй домæм афтæмæй æгъдау! 
(Уастырджимæ фæзылд.) 
306 

Æрвгæнæн 
Ды райдыдтай æрæджытæ кæнын, — 
Куырд та куырдыл фæкæны ахуыр! 
Уастырджи. 
Æцæг куырд нæм Куырдалæгон куы у, 
Цæуылнæ йæ ис бафæзмынæн уæд? 
Хуыцау (фæкарз). 
Æгьгьæд, зæгъын! Æгъгьæд хъазт у! Ныууадзут! 
(Мидæггаг уатмæ ахызт.) 
Уастырджи. 
Куырдалæгон нæ халы фæтк, нæ нуазы, 
Фæсаууонмæ нæ ракæны фыдгой... 
Куырдалæгон. 
Фыдæй мын баззад фæтк æмæ æгъдау... 
Е л и а (хин худт кæны). 
Фыды фарнæй у Уастырджи дæр хайджын, — 
Йæ уаджы ис кæйдæр устытæ уарзын. 
Уастырджи (цæхгæр æм фæзылд). 
Цæмæй йæ зоныс, Елиа, ды та? 
Елиа (фæсæццæ). 
Дзырдта мын æй нæ Галæгон, цыма... 
Уастырджи. 
Чи? Цы фæци уыцы хæтой? 
Галæгон (сиры). 
Æз мæнæ дæн — цы самадтай фæдис? 
Уастырджи. 
Дæ дам-думтæй мæм сфыдæх ис Хуыцау? 
(Ехсæй йæ æрцавта, иннæтæ сæ иргъæвынц.) 
Елиа. 
Цы кусыс уый? Йæ дæлбазыр Хуыцауæн 
Хыл не ’мбæлы... 
307 

Кокайты Тотрадз 
Уастырджи. 
Уæд хахуыртæ æмбæлы? 
Елиа. 
Йæ аххос нæу: æппæтæй дæр дымгæ у 
Æмæ дымы уæгъдибарæй дыууæрдæм... 
Уастырджи. 
Уый иуырдæм дымд у! Мæнæй — Хуыцаумæ! 
(Æвзиды Галæгонмæ.) 
Дзæгъæлхæтой, дæ дзыхыл хæц! Кæннод дæ 
Ныббæтдзынæн мæ бæхы сау къæдзилмæ 
Дæ даргъ æвзагæй! Ничи йæм кæсы?! 
Галæгон. 
Хуыцау рæхджы дæу ныббæтдзæни, дæу! 
Елиа (Галæгонмæ). 
Уæддæр ма йæм фæстæмæ уæнды дзурын?! 
(Йе ’хссерварс ын цъыкк кæны.) 
Дæ дзыхыл хæц æмæ дзæнгæда ма цæгъд! 
(Уастырджимæ.) 
Ныххатыр ын кæн... Майæ кæн хъуыды дæр, — 
Йæ ныхас дæр, йæхæдæг дæр — дымгæ! 
X у ы ц а у (цырд рацыд). 
Кæй хъæлæба, кæй хъаугъа хъусын æз? 
Е л и а (цыма ницы уыд). 
Æппæт хъæртыл нæ фæхъæуы æууæндын... 
X у ы ц а у . 
Уæд Галæгон цæмæн хæцы йæ русыл? 
Елиа. 
Уый ницы у... Йæ койаккаг дæр нæу... 
X у ы ц а у (ныхас ивы). 
Мæ зарæг та цæуылнæ хъусын? 

Æрвгæнæн 
Елиа. 
Дæ зарæг?.. О! Уыдзæн ныртæккæ зарæг... 
Уастырджи æмæ Куырдалæгон иуварс алæууыдысты, 
иннæтæ Елиайы къухамындмæ æнхъæлмæ кæсынц. 
Уыдзæни зарæг... Зарæг дæр уыдзæн... 
Æцæг зарæг, — дæ зарджыты хуыздæр! 
Хуыцау (нæрæгау). 
/Егъ-гъæд! 
Е л и а (йе уæхсчы сæрты йæм ракаст). 
Дæ бæр-зонд-дзи-над-над... 
X у ы ц а у. 
Мæн хъарæг хъæуы! Хъусут?! Хъарæг! 
Иу иннæмæ йæ къух кæм систа, уым, 
Уым нал æмбæлы, нал фидауы зарын! 
(Уастырджимæ æхст каст кæны.) 
Мыкалгабыр нæ фæзынди? 
(Ничи ницы дзуры.) 
Нæ зыны? 
Куыннæ кæрзут, куыннæ хъæрзут уæ зыны? 
Цæуылнæ хæссут алырдæм йæ фæд? 
Цы схæрдзыстут, куы нал фæзына, уæд? 
Иугай сыл зилы. Кæмæ бакæсы, уый йæ сæр æруадзы æмæ 
сæргуыбырæй иуварс ацæуы. Уастырджи æмæ Куырдалæ- 
гонмæ иннæтæй фылдæр фæкаст, фæлæ уыдон сæрбæр- 
зондæй æддæмæ ахызтысты. 
Иннæтæ къуымты æрæмбæхстысты. Хуыцау сæ нæ уыны. 
Цыдæр кæнын, фæлæ цы уа - нæ зонын. 
Мæ зæрдæ мын цыдæр хæры, æвзоны. 
309 

Кокайты Тотрадз 
Фыркатайæ мæ миднымæр хъæрзын, 
Фæлæ кæмæн, кæмæн дзурон мæ зын? 
(Йсе бадæнмæ ксесы.) 
Цы уа? Цы ’рцыд? Цы фыдæх мæм кæсы?.. 
Ау, афтæ уа?! — мæ бынатæн тæрсын? 
(Ныккæрзыдта.) 
Фæзулдзых ысты дауджытæ... Цæмæн? 
Æнæ схуыстæй, ау, ам дæр нæй цæрæн? 
Цы уа, цымæ? Цы бæллæх мæм кæсы? 
(Йæ бандоныл уæззау æрбадт.) 
Цæй^зын дæ, цæ, Хуыцауы уаргь хæссын... 
(Йæ сæр йæ къухтыл æруагъта.) 
Иннæтæ къуымтæй гудзитæ кæнынц, кæрæдзимæ цыдæр- 
тæ амонынц, стæй хъуызæгау рахизынц æмæ Хуыцауы 
чъылдыммæ чъыллиппкафт кæнынц. 
Дыккаг ныв 
Дæлдзæхы бæстæ. Дæлимонтæ тарст ратæх-батæх кæнынц. 
Кæмæн йæ сæр у баст, кæмæн — йæ къух, кæмæн — йæ 
къах. 
Бæлгъуыр (размæ рацыд). 
Фæтагъд кодтон — æмæ дын уый йæ пайда! 
Уæздинцæ (æрбацыд). 
Гæдыйы сæр йæхицæн къахта мыст. 
Бæлгъуыр (карзæй). 
Тæппалдихтæй куы хауа зæхх, уæддæр 
Æз асинтæ æвæрдзынæн уæлæмæ! 
Уæздинцæ (худы). 
Зынджы бардуаг дын айхæлдта дæ хъазт! 
310 

Æрвгæнæн 
Бæлгъуыр. 
Мæ фæндагыл æргом цæлхдур нæ уынын! 
Уæздинцæ (сабырæй). 
Уæларвон дуæгтæй дæлимонтау ма хъаз. 
Бæлгъуыр (карзæй). 
Цавæр дуæгтæ? Кæм ма уыныс ды дуæгтæ? 
Уæй кæнынмæ сты иууылдæр цæттæ! — 
Чи уæй кæны дзæбидыры сыкъатæ, 
Чи галы сæр, чи уаддымгæйы барц, 
Чи арвы кæхц! — æмæ цы нæу уæййаг та?! 
Æрбахызт Мык.-Амыран. 
Бæркадхæссæджы бабын кодта нозт. 
Мык.-Амыран. 
Бæлгъуыл-паддзах, цы мын кусыс, зæгъ-ма, — 
Мæ бæлкæдтæй мæм иу сыкъа нæ хауы? 
Бæлгъуыр (худы). 
Ныххатыр кæн, фæлæ ам нуазæн нæй! 
Мык.-Амыран. 
Æххæст ма мæ Амыланау ныттындз 
Æмæ хæссон æлгъысты уалгъ кæлонмæ. 
Бæлгъуыр (тарстæй). 
Æнæ «æлло» ам не ’мбæлы йæ кой! 
Æвиппайды æрбакалдысты дæлимонтæ. 
Дæлимонтæ (иумæ). 
Фæдис, Бæлгъуыр-паддзах! Фæдис! Фæдис! 
Бæлгъу ыр. 
Цы ныл æрцыд? Цæуыл кæнут хъыллист? 
(1-аг дæлимон ын йæ хъусы дзуры.) 
311 

Кокайты Тотрадз 
Амыран ардæм... Ацырдæм цыдис?.. 
(2-аг дæлимон ын йæ хъусы дзуры.) 
Йæ фæд ын ардæмты æрхастат? 
(3-аг дæлимон ын йæ хъусы дзуры.) 
Дæлимон нæу! Цы ’рбаци уæд, кæм ис? 
(Ракæс-бакæс кæны.) 
Дæлимонтæ дæр рауай-бауай кæнынц, фæд хæссынц, 
смудынц, Мык.-Амыраныл цæгау æртыхстысты. 
Уæздинцæ. 
Дæ асинæн йæ бинаг къæпхæн судзы... 
Бæлгъуыр. 
Амыран нæ! Хуыцау дæр ма фæзынæд, 
Нæ сæ тæрсын! — зынджы хорзæх мæн у! 
(Йæ фæснагъæй зынг фощъортт ласта. Хъазы дзы.) 
Дæлимонтæ фæтары сты. 
Уæздинцæ. 
Оу, ма хъаз артæй! — судзыс дзы дæхи сæр. 
Бæлгъу ыр. 
Нырма уал судзы уæлладжы къæсæр! 
Мык.-Амыран. 
Ау, афтæ уа? Ау, нал лалæудзæн бон? 
Бæлгъуыр. 
Куыд уыныс, афтæ! — дуджы ивы дуг. 
(Йæхицæн.) 
Амыран мæ, æвæццæгæн, хъыгдардзæн. 
Мык.-Амыраныл та дæлимонтæ цæгау æртыхстысты. Бæл- 
гъуыр æмæ Мык.-Амыран риу-æмриу фссты. Уæздинцæ 
сæм фæкомкоммæ. Æваст йæ уæрджытæ æрхоста æмæ 
хъæргæнгæ атахт. 
312 

æнæн 
Уæздинцæ (хъæлæс). 
Фæдис! Фæдис! 
Бæлгъуыр. 
Цы у? Кæм ис? 
Мæ фæдыл тагъддæр! Тагъддæр ут мæ фæдыл! 
Иууылдæр хъæрырдæм атындзыдтой. 
Мык. -Амыран сæ фæстæ кæсы. 
Мык.-Амыран. 
Цæй фæдис у? Кæдæм тæхынц æллатау. 
Зылынзæвæт куыд ысхицау мæ зынгæн?! 
Уæздинцæ (хъуызгæ æрбауад). 
Цы фесты зинтæ? Уыцы сайд цы фæци? 
Мык.-Амыран. 
Цы самадтай æвиппайды фæдис? 
Уæздинцæ. 
Мæ цæстыты раз фегуырди Амыран. 
(Фæйнæрдæм кæсы.) 
Фæлæ кæм ис? Мæ цæстытæ мæ сайдтой? 
(Кæуæгау кæны.) 
Нæ! Нæ! Бæлвырд уыд! Уый уыди! Цы фæци? 
(Алырдæм кæсы. Ацыд.) 
Тагъд-тагъд æрбауад Бæлгъуыр.Дæлимонтæ — 
йæ фæдыл. 
Бæлгъуыр. 
Кæлæнгæнæг куыд самадта фæдис?! 
Хæстæг уыди, æвæццæгæн, Амыран. 
(Мык. -Амыранмæ фæкомкоммæ.) 
Бæркæдты бардуаг, ам ма дæ ды дæр? 
Уынгæг хъоргъ дæм нæма разынд? 
313 

Кокайты Тотрадз 
Мык.-Амыран. 
Кæм ис? 
Кæдæм фæластай дауджыты фæд-фæдыл? 
Бæлгъуыр (худы). 
Дæу дæр, зæгъдзынæ, ластон æз тыхæй... 
Мык.-Амыран. 
Цæвиттон, æз мæхи къахæй æлцыдтæн... 
Бæлгъуыр. 
Дзур, афтæ дзур! Æмæ дæ кад мæ цæсты 
Фæуæлдæр уа! Æз иузæрдйонты уарзын! 
Мык.-Амыран. 
Гъестæй ма дын æз иу сусæг зæгъын, 
Фæлæ дын æй мæ цæст хъæл дæр нæ уарзы... 
Уæвгæ ма йæ хуыздæл кæмæн зæгъдзынæн. 
(Йæ хъусы йын дзуры.) 
Бæлгъуыр. 
Кæм ысты уыцы джауыртæ? Цы фесты? 
Мык.-Амыран. 
Фæцæуынц дауджытæм. Ысуæгьд, дам, сæ хъæуы! 
Куы суæгьд уой, — Елиа, дам, йæ цæхæрлтæ дæуыл 
Нызгъалдзæни! Галæгон, дам, 
зилгæ-дымгæ фестдзæн, 
Йæ тымыгъ, дам, дæ авддæлдзæхмæ фехсдзæн, 
Æфсати, дам, дæ фелвасдзæн йæ сытыл, 
Гъестæй, дам, Фæлвæла йæ богьы сау сыкъатыл... 
(Дарддсер ын йæ хъусы дзуры.) 
Бæлгъуыр (карзæй). 
Сæнттæ цагътой! Нæ уыдзæн никуы уый! 
Æмбæхст ныккæндмæ не ссардзысты фæндаг! 

/Ервгæнæн 
Мык.-Амыран. 
Гæппи дæл семæ... Семæ уыд Гæппи дæл! 
Бæлгъуыр (хæрдмæ фæхаудта). 
Гæппи? Мæ фырт? Мæ фæдыл размæ! Цырд! 
(Размсе атындзыдта.) 
Дæлимонтæ Бæлгъуыры фæдыл атындзыдтой. Мык.- 
Амыран сæ фæдыл аивæй цæуы. 
Цырæгътæ æрхуыссыдысты. 
Æртыккаг ныв 
Ногæй та Хуыцауы кусæн уат. Дауджытæ Хуыцауы ра- 
цыдмæ æнхъæлмæ кæсынц. 
Елиа. 
Æппæлут дзы! Æппæлгæ дзы кæнут! 
Æппæлæн ныхас афтид вæййы, тутт, 
Фæлæ йæ цинæй дойнаг дур дæр хæлы. 
Галæгон. 
Тыхджын фыдгулæй алы хатт æппæл. 
Стæй иуахæм куы фервæсса йæхиуыл,- 
Дæ къах æм уæд фæдар æмæ... уыдзæн дæ быны! 
Фсати. 
Хуыцæуттæ дæр æппæлæн ныхас уарзынц! 
Фæлвæра. 
Æнæзынгæ йæ ронджы бæсты нуазынц! 
Елиа. 
Мыкалгабыр цы фæуыдаид? И? 
Дæлæ кæд ис — йæ хъузон уæд кæм и? 
Нæхи куыд дарæм? 
315 

Кокайты Тотрадз 
Галæгон. 
Сабыргай уал зарæм. 
Фсати. 
Куы фæхъыг уа, куы смæсты уа Хуыцау. 
Галæгон. 
Йæ хъыджы сæр цы уыдзæни, зæгъ-ма? — 
Ныр нал ис иу, уæд иннæты дæр мары? 
Фæлвæра. 
Мæнмæ дæр зарын цæуы, зарын, зарын! 
Елиа. 
Кæд зарæм, уæд сындæг-сындæг æрмæст, — 
Нæ хъæлæстæ нæ миднымæр фæлварæм. 
Талынг къуыммæ бацыдысты, гуым-гуым кæнынц. 
Æрбахызтысты Уастырджи æмæ Куырдалæгон. 
Куырдалæгон. 
Мыкалгабыр нæ зыны, — адон зарынц. 
Уастырджи. 
Куы нал уаиккам мах, уæд зариккой хъæрдæрæй. 
Галæгон (рауад сæм). 
Цæй, цы? Ыссардтат æй? Кæм ис æмæ цы ран? 
Уастырджи. 
Уæ фæндонæй Бæлгъуыр-паддзахæн дысон 
Хуынтæ ныххаста... 
Галæгон (скафыд). 
«Æлло»-иу зæгъут! 
, Уастырджи. 
Æмæ цы кæны? Уый дæр махæй нæу? 
Æви æмвынг нæ уыдыстæм кæддæр? 

Æрвгæнæн 
Е л и а (æрбазылд сæм). 
Уый афтæ у, фæлæ Хуыцауы ’лгъыст 
У махæн дæр цæрæнбонтæм æлгъыстаг. 
Уастырджи. 
Дæумæ гæсгæ Хуыцау æдзухæй раст у? 
Дæумæ гæсгæ нæ зоны уый рæдийын? 
Æддс хъуысы æнахуыр уынæр. 
Уари (хъæлæс). 
Фæдис! Фæдис! Фæдис! 
Мыкалгабыры аласта Бæлгъуыр! 
Йæ фæд-йæ фæд Амыран дæр фæцæуы! 
Уастырджи. 
Нæ уын загътон: Мыкалгабыр хуындзау у! 
Фæлæ, цымæ, Амыран уым цы кусы? 
Хуыцау (рахызт). 
Цы хабар у? Цæй фæдис у? Кæй уасын? 
Фæцу æмæ йæ, марадз, асур тагъд. 
Уастырджи ацыд. 
Мыкалгабыр цæмæн ныххæццæ уырдæм? 
(Куырдалæгонмæ бацыд.) 
Куы уыд Амыран сау айнæгмæ тыгъд 
Дæ рæхыстæй — йæ уæгъдгæнæг уæд чи у? 
(Хъæрæй.) 
Мæ дауджытæй цæмæн хъазы Бæлгъуыр? 
(Уатыл йæ цæст ахаста.) 
Дæлимонтау ам талынджы цы бадæм? 
Чи? Чи суагъта Амыраны? Цæмæн? 
(Рацу-бацу кæны.) 
317 

Кокайты Тотрадз 
Куырдалæгонæй фæстæмæ иннæтæ йæ къахвæдтыл цæуынц. 
Уыдис хæдзонд... Ц^ей зынг æй хьуьщ? Цæй адæм? 
Цы сарæзтой ныр адæм та йæ кадæн? 
Нæй! Мур дæр ницы! Ферох ис... æдылы... 
Иннæтæ (азæлдау.) 
Æдылы... 
X у ы ц а у . 
Уæд чи æвæрдта дунейæн æгьдау, 
Уый адæмæн зынг нал радтаид, ау?! 
Æдылы... 
Иннæтæ (азæлдау). 
Æдылы... 
X у ы ц а у . 
Йæ лæварæй цы фæфос кодтой адæм? 
Зынджы хорзæй цы сарæзтой сæ цардæн? 
Æдылы... 
И н н æ т æ (иумæ). 
Æдылы... 
X у ы ц а у . 
Бæлгъуыр кæд у сæ ардауæг, уæд та?.. 
Иннæтæ хæлиудзыхтæй аззадысты. 
Галæгон (расирдта). 
Бæлгъуыры сæрыл Уастырджи хæцыд 
Ныртæккæ ам! — нæ туг, дам, у уый, не стæг! 
Дæ ныхмæ дæр дзырдта æмæ дзырдта! 
Куырдалæгон. 
Дæ цыргъ æвзаг æгæр дзæнгæл кæны, — 
Куыд нæ кæныс дæхицæй та æфсæрмы? 
318 

Æрвгæнæн 
Галæгон. 
Æфсармы кой нæ фидауы дæ дзыхы. 
Æндæр истытæ дзур. Зæгъæм... Зæгъæм: 
Амыранæн йæ бæстытæ куыд хæлдтай... 
Куырдалæгон. 
Хуыцауы фæнд кæнын æдзух æххæст. 
Уастырджи æрбахызт. Куырдалæгон æмæ Хуыцау 
лæууынц, иннæтæ къуымты æрныгъуылдысты. 
X у ы ц а у (Куырдалæгонмæ). 
Куырдалæгон, цæнгæт рæхыс ды быдтай, — 
Йæ сусæгтæ йын иунæгæй ды зыдтай. 
Уастырджи. 
Бæлгъуырæн та нæ рæхыстæ цы сты? — 
Ныридæгæн нæ галуантыл æндзары! 
Елиа. 
Цы бар дарынц дæлимонтæ уæлæрвтæм? 
Ис не ’хсæн адæм, уыдон тырнынц ардæм! 
Галæгон. 
Сæ фæндаггæнæг у, цыма, нæхицæй... 
Уастырджи. 
Æххæст ма нын йæ ном дæр зæгъ, хæтой. 
X у ы ц а у (мæстыйæ). 
Æгъгъæд ыскæнут! Алцы дæр уынын! — 
Уæлдæр-уæлдæрмæ алчи дæр тырны. 
(Лæмбынæг кæсы с’алкæмæ дæр.) 
Чи у, чи зæгъдзæн, цымæ, мæнæн: 
Чи рæмудзы Хуыцауы цæрæн? 
(Цъилау ныззылд.) 
319 

Кокайты Тотрадз 
Нæй ныббарæн — уый чифæнды уæд! 
(Иннæ уатмæ ахызт.) 
Куырдалæгон æмæ Уастырджи — иуырдыгæй, Елиа 
æмæ иннæтæ — иннæрдыгæй. Кæрæдзимæ кæсынц. 
Цырæгътæ æрхуыссыдысты. 
Дыууадæсæм ныв 
Ногæй та Бæлгъуыры бæстæ. Бæлгъуыр мæсты цыд 
æрбакодта. Дæлимонтæ Уæздинцæйы ласæгау кæ- 
нынц. Сæ фæдыл æрбахызт Мык.-Амыран дæр. 
Бæлгъуыр. 
Кæм ис дæ фырт? Дæ хæрзгæнæг цы фæци? 
Уæздинцæ. 
Дæхæдæг сæ дæ паддзахады агур, — 
Куы сæ ссарай, уæд-иу дæ ма уæд рох: 
Сæ иу у дуаг, сæ иннæ та мæ фырт у! 
Бæлгъуыр. 
Дæ хæрзгæнæг дывыдон арты бахауд, — 
Хуыцауы ныхмæ рацыди дыккаг хатт! 
Уæздинцæ. 
Мæнг ныхас у! — уæд афонмæ фырмæстæй 
Зæхх иннæрдæм ныззылдаид... Цæуид 
Мæн агурæг... Дæлдзæхмæ дæр лæбурид! 
(Мык. -Амыранмæ фемдзаст.) 
Æцæг у уый!.. Ысуыдтон та йæ ногæй! 
Бæлгъуыр. 
Кæм ис? 
320 

Æрвгæнæн 
Уæздинцæ. 
Дæ фындзы бын, сæлхæр! 
Бæлгъуыр цъилау зилы. Иннæтæ дæр йæ фæдыл зи- 
лынц. Уæздинцæ цыдæр фембæрста. Ныххудт. 
Зынг цæхæртыл цы скафыдтæ? Цы ’рцыд? — 
Мæ цæстытыл йæ фæлмæн сурæт ауад... 
Мык.-Амыран. 
Йæ койæ дæл кæм тæлсыс, уым йæхæдæг 
Куы фæзына, цытæ кæндзынæ уæд? 
Бæлгъуыр. 
Амыран циу?! — Хуыцауы къæсæр систон! 
Йæ æргъæу бадæн у мæ цин, мæ мæт! 
Амыран та — чысыл сæрниз æрмæстдæр... 
Мык.-Амыран. 
Кæдмæ агулой уыцы ’лгъысты фæд, — 
Йæ хъæзтытæй уал ахъазæм уæдмæ 
Æз æмæ ды... 
Бæлгъуыр (худы). 
Æз æмæ ды... Æз æмæ ды? 
Амыраны хъæзтытæй? Ау, Бæлгъуыр 
Куыд æрхæсса йæ сæрмæ хъуамæ уый та?! 
(Кæсы йæм.) 
Цы зоныс ды Амыраны хъæзтытæн? 
Кæд сæ федтай? Дæ цæстыты æдзух 
Цъæх мигъ куы бадт. Æдзух фынæй куы кодтай! 
Цæй зынгæй хъазт?! Дæ хъæзтытæ — сыкъайæ! 
Мык.-Амыран. 
Цæй, аилхæфсæм иучысыл нæхи... Уæдтама... 
Цæмæй тæлсыс?.. 
321 

Кокайты Тотрадз 
Бæлгъуыр (зынгсей хъазы). 
Тæрсгæ? Дæуæй? Ха-ха! 
Хуыцауæй дæр куы нал тæрсы Бæлгъуыр, 
Уæд ма дæуæй куыд фæтæрса, тымбылæг? 
(Зынгæй йæ тæрсын ксены, уый йæхи 
хъахъхъæны.) 
Куы дæ судза, уæд дын-иу ма уæд зын. 
Мык.-Амыран. 
Зынг судзаг у — ды дæл уый дал дæ зæлдыл! 
Бæлгъуыр. 
Нозт судзы ахсæн, игæр æмæ зæрдæ... 
Мык.-Амыран (фæцарæхст, йæхи зынгæй 
йын йæ рихи асыгыпа). 
Зынг судзы. Лихи. Хи-хи. 
Бæлгъуыр (дисæй). 
Кæсæд ма исчи ацы тымбылуæхскмæ! — 
Кæм базыдтай зынджы хъæзтытæ? Кæд? 
Мык.-Амыран. 
Амылан ма куы уыдтæн, уæд. Ды та? 
Бæлгъуыр. 
Æз та... Амыраны куы ныббастой, уæдæй. 
Хæцынц та зынгæй. Фæстагмæ Бæлгъуыр иуварс цæуы. 
Бæлгъуыр. 
Нæ дын уыдтæн æзуый æнхъæл, Бæркадхор!.. 
Хин каст кæны. Аивæй хъавы, цæмæй йыл арт суадза. 
Мык.-Амыран дæр йæхи ницымбарæг кæны, афтæмæй та 
цæттæ у. Æрбатахт Гæ п п и . 
Г æ п п и (цин кæны). 
Баба, кæс-ма, мæнмæ дæр ис дæ зынг! 
322 

Æрвгæнæн 
Бæлгъуыр. 
Дæумæ та зынг кæцæй æрхауд, Гæпп-гопп? 
Г æ п п и (йсе арм гом кæны). 
Уæлæрвтæй тахт æмæ æрбадт мæ армыл. 
Бæлгъуыр (худы). 
Хъæндилæй, зынгæй чи цы у — нæ зоны, — 
Йæ мад та йæ мæ ныхмæ скодта! Уæд 
Цы хабар у?! Уадз, байрæза, гъестæй йын 
Мæ къæлæтджын кæд ратдзынæн уæд та?.. 
Гæппи. 
Зынджы къæртт у! Уæларвон у! Æркæс-ма! 
(Бæлгъуыр ын йæ хъус ивазы.) 
Бæлгъуыр. 
Хъуымызбылæн хъæндил дæр у зынджы къæртг! 
(йсе фæснагъæй йын зынг фелвæста). 
Гæппи. 
Хъæндил уыди æмæ фæтæхы дарддæр!- 
Лæварæн мын ныууагъта, кæс, йæ зынг! 
(Бæлгъуыры къух асыгъта æмæ феуæгъд.) 
Бæлгъуыр. 
Уæу-уауу! Цы ма уыд уый та? 
Гæппи (скафыд). 
Уый хъæндилæг! 
Бæлгъуыр (суры йсе). 
Æри йæ ардæм! Ды нырма чысыл дæ! 
Гæппи. 
Дæлимонтæм чысыл-ыстыртæ нæй, — 
Кæд райгуырдтæ — дæлимон дæ сæрæй! 
(Кафгæ федде.) 
323 

Кокайты Тотрадз 
Бæлгъуыр. 
Нæ йæм кæсут: мæхицæй хиндæр разынд! 
(Йæ фæдыл атахт.) 
Æдде арты ’взæгтæ уылæнтæ кæнынц. 
Хъуысынц хъæртæ. 
Мык.-Амыран. 
Фыд æмæ фыртæн карз уыдзæн сæ тох... 
(Сæ фæдыл ахызт). 
Гæппи (æрбатахт). 
Йæ паддзахад дыууæ дихы фæци! 
Кæнынц фылдæр мæ фарсхæцджытæ далæ! 
Æрбауад Уæздинцæ. Гæппимæ джихæй кæсы, — 
уый зынгæй хъазы. 
Уæздинцæ. 
Гæппи, гæбул, зынгæй хъазыс ды дæр? 
Гæппи. 
Æмæ Бæлгъуыры фырт нæ дæн? 
Уæздинцæ. 
Мæ фырт дæ ды...Зæххоны туг дæм ис... 
Гæппи. 
Цæуылнæ цæрæм уæд зæххыл ныртæккæ? 
Уæздинцæ. 
Тыххæй дæ раласта... 
Гæппи. 
Лæгдыхæй мæ 
Цæуылнæ аластай фæстæмæ ды, зæгъ-ма? 
Уæздинцæ. 
Сæ цæуæнтæ сты иууылдæр сындзæхгæд, — 
Зæххæнкъуыст уыд... Хъуыды ма йæ кæныс? 
324 

æн- 
Г æ п п и (кæуæгау кæны). 
Æз алцы дæр хъуыды кæнын... Мæ тæлы 
Ныр афонмæ нæ каурæбын нызгæ ис. 
Уæздинцæ. 
Рæхджы Амыран бахъахъхъæндзæн мах. 
(Хъæбыс ын кæны.) 
Ацыдысты. 
Амыран (æрбацыд). 
Зæххонтæм та сæ зынджы хай фæхæццæ! 
О, цалы уды бауагъта йæ марг?! 
Фæлæ, табу Хуыцауы фарнæн уæд... 
Хæцгæ-хæцгæ æрбацыдысты 
дæлимонтæ æмæ зæххонтæ. 
Бæлгъуыр. 
Æрбангом ут! Æрбангом ут! Æрбангом! 
(Мык. - Амыранмæ фæкомкоммæ.) 
Цæуылнæ хæцыс ды? Цы схъандзал дæ дæхицæн? 
Мык.-Амыран. 
Кæцылдæм хæцон, — ницы йын æмбалын. 
Бæлгъу ыр. 
Мæнырдæм хæц! Хуыцау куы суон... Хуыцау, 
Уæд дæ фæстæмæ райсдзынæн дæ куыстмæ! 
Мык.-Амыран. 
Нæ мæ сайыс? 
Бæлгъуыр. 
Дызæрдыг — нал! 
Ам тох фæуæд — уæлæрвтæ уæд мæхи сты! 
325 

Кокайты Тотрадз 
Мык.-Амыран. 
Дæ хисты, уæд дæ хисты! — 
æндæр гæнæн дзы нæй, 
Æцæг тох самайæм зынджы сæрыл! Фæстаг тох! 
Бæлгъуыр сцин кодта. Мык.- Амыран йæ пæлæз феппæрс- 
та. Тæмæнкалгæ фæзынд Амыран йæхи хуызы. Бæлгъуыр 
æм джихæй кæсы. 
Бæлгъуыр. 
Уый — ды? Мьжалгабьф цы фæци? Ды? Ды дæ? 
(Йæхи йыл рауагъта.) 
Æллах, уæдæ! Фæстаджы тох æрцыди! 
Зынджы цæхæртæй хъаматау хæцынц. 
Иуафон риу-æмриу фесты. 
Бæлгъу ыр. 
Ды дæр хуыцау, æз дæр хуыцау... 
А м ы р а н . 
Æцæг уыди, æцæг уыди кæддæр. 
Бæлгъуыр. 
Ды — хаст хуыцау, æз — тард хуыцау. 
А М ы р а н . 
Æцæг уыд уый дæр... 
Бæлгъуыр. 
У не знаг иу! Йæ ныхмæ иумæ цом! 
А м ы р а н. 
Уæлæрвты дæр нæ фæндаг иу нæ уыди. 
Тох та стынг. Зæххонтæ æмæ сæм дæлимонтæ иуварсæй 
кæсынц. 
326 

Æрвгæнсен 
Бæлгъуыр. 
Цæй, бафидауæм... Не знаджы ныхмæ 
Дыууæйæ ахæцæм... 
А м ы р а н. 
Хуыцауы знаг 
Мæнæн уыди кæддæриддæр ызнаг. 
Бæлгъуыр. 
Æрра уыдтæ æмæ æррайы цард кæндзынæ! 
Тох та стынг. Фæстагмæ Бæлгъуыр фæллайын райдыдта, 
зынг йæ къухæй æрхауд, цавддурау бандзыг. 
А м ы р а н . 
Гуымиры тыхыл уарзты цин фæтых! 
Зæххонтæ Амыранмæ баздæхтысты. Дæлимонтæ фæтары 
сты. Зынгæй хъазгæ æрбауад Гæпп и . Куы Бæлгъуырмæ 
кæсы, куы Амыранмæ. Æрбахызт Уæздинцæ. Амыра- 
ны нæ уыны. Бæлгьуыры тар цæсгоммæ фæкомкоммæ. 
Уæздинцæ (тарстæй). 
Ныххатыр кæн, Бæлгъуыр-паддзах, ныббар... 
Сывæллон у... Нырма уый ницы ’мбары... 
(Йæ уæрджытыл æрхауд.) 
А м ы р а н (схæцыд ыл). 
Ныссæрф дæ цæссыгтæ, дæ зæрдæмæ ныккæс. 
Дæ маст-хæрам æнусбонтæм ныцъцъист кæн, 
Цæмæй та ног дæ риуы судза арт... 
(Гæппимæ.) 
Гæппи-гæппой, ызгъоргæ талынг хъоргъмæ, — 
Дæ рухсæй йын йæ тар къуымтæ ныррухс кæн 
Æмæ дзы чи ис, уыдон ардæм ракæн. 
Гæппи азгъордта.Уæздинцæ Амыранмæ кæсы. 
327 

Кокайты Тотрадз 
Уæздинцæ. 
Æнкъары зæрдæ: зонгæ ис мæ цуры, 
Дæхи та дын нæма уынын бæлвырд: 
Мæ рыст цæстыты мигъы сыг ныббадти... 
Бæлгъуыр (карзсей). 
Кæлæнгæнæг, æрцыдысты дæ хинтæ! 
Уæздинцæ. 
Амыран — ды?! Мæсæфтхуыцау... Мæ цин... 
Мæ зæнджы магъз куы батади, куы бадон... 
(Йæ риуыл ын бахауд.) 
Уæдæ уæд фесæфт дун-дунейы рын... 
(Бауадзыг.) 
Æрбацыд Гæ п пи . Æрбацыдысты амынæты уæвæг дуæг- 
тæ сæргуыбырæй. Амыран сæм кæсы. Кæй кой скæны, 
уый йæ сæрыл схæцы. 
А м ы р а н . 
Дæ зынгцæхæртæ, Елиа, ныккал! 
Дæ зилгæ кафтæй, Галæгон, æркаф! 
Дæ цыргъ сыкъатæй, Фсати, арв рæхой! 
Ды, Фæлвæра, Фсатийы — æнцой! — 
Ныббогъ кæнут! Æмбогъ ныккæнут, цæй! 
Кæд нал кæнид бæрзонд Хуыцау фынæй! 
Бæстæ цæхæр æмæ зилдух фестад, 
уæлæрвтæм фæдгæнгæ ацыд. 
Уæздинцæ (æрчъицыдта). 
Мыкалгабыр, Мыкалгабыр кæм ис? 
328 

Æрвгæнæн — 
А м ы р а н . 
Уæлæрвтæм раджы сфардæг ис. Нæ размæ 
Цæттæ кæны йæ адджындæр хуынтæ. 
(Фæзмы йæ.) 
Бæлкæдтæ авд авды! Бæлкады холзæх уæд! 
Уæздинцæ. 
Уæдæ ды уыдтæ ам йæ бæсты? 
А м ы р а н . 
Фæстиат нал! Цæуын хъæуы уæлæрвтæм! 
Гæппи Бæлгьуыры цæстмæ зынг дары, Уæздинцæ Гæппи- 
мæ цинкаст кæны. Иууылдæр размæ цæуынц. Пантомимæ. 
Цырæгътæ æрхуыссыдысты 
Фсендзсем ныв 
Хуыцауы кусæн уат. Хуыцау рацу-бацу кæны. Иннæтæ 
йæ фæдыл аивæй цæуынц. Рудзынгæмбæрзæнтыл ахæ- 
цынмæ хъавы, фæлæ йæхи фæурæдта. 
Хуыцау (йæхицæн). 
Сæ куыстытæ зæххыл ныууагътой адæм 
Æмæ кæсынц сæ зынгцæстытæй ардæм. 
Куы суынынц бындз, уæд æй ысхонынц пыл! 
Сæхи царды кой нал кæнынц æппын. 
Уæд цавæр у? Дæхицæн зæххыл кус, — 
Дæ хидвæллойæ байдзаг кæн дæ мус 
Æмæ фæскуыст дæ зæнæгимæ хъаз, — 
Æлутон ронг æвдадзы хосау нуаз... 
(Цæхгæр фæзылд.) 
Мыкалгабырæй ницыма хабар? 
329 

Кокайты Тотрадз 
Елиа (фæрæвдз). 
Йæ кой, йæ хъæр дæр нæй, уæллæй! 
Хуыцау (сабырæй). 
Цы зæгъы Уастырджи? Йæхи куыд дары? 
Елиа. 
Йæ фыртыхстæй йæ цæссыгтæ лæмары. 
X у ы ц а у. 
Амыранæн кæцырдæм у йæ фæд? 
Елиа. 
Амыран циу?! — Куырдалæгон — нæ мæт! 
Хуыцау (йæхицæн). 
Мæ зæрдæ нæу æнцад... Ц^еудзæн, цыма, цыдæр... 
Фæлæ йæ нæй, нæ йæ ахсы мæ сæр... 
Елиа (иуварсмæ). 
Дæ сæр фæцæуы цъысыммæ, сæлхæр... 
X у ы ц а у. 
Цы загътай, Елиа? Мæнмæ дзурыс, мыййаг? 
Елиа (фæтыхст). 
Куырдалæгон цыдæр рæхыс æхсиды, — 
Кæд ног хотых у — тынг дзы тæрсын æз. 
Хуыцау (æваст). 
Цавæр хотых? Ам хотыхтæ кæй хъæуы? 
Галæгон Елиайæн йæ хъусы дзуры. 
Елиа. 
Æхсæвæй-бонæй, дам, æнæнцой кусы. 
Хуыцау Галæгонмæ бакаст. 
Галæгон. 
Мæ хъустыл Фæлвæрайæ ’руади. 

Æрвгæнæн 
Фæлвæра. 
Мæнæн та йæ Æфсати загъта... 
Хуыцау Фсатимæ кæсы. 
Ф с а т и (æфсæрмыгæнгæ). 
Куырдта мæ саджысьггæ... Рæхыс, дам, бийын... 
Вæййы, дам, хорз æрцауындзынмæ сы... 
Лæгъстæ мын кодта: ма, дам-иу æй зæгъ 
Хуыцауæн дæр... 
X у ы ц а у. 
Цæмæн æй загътай? 
Фсати (фæтыхст). 
Йæ зонд фæцыд? Цавæр рæхыс æндидзы 
Æнæ дæу бардзырд? И? Кæй цæмæн бахъуыд?! 
X у ы ц а у (карзсей). 
Дæуæн дæр уый загъдæуа, уый! 
Зон ахæм сусæг æмæ дæ дзых ныххуый?! 
Фæдзурут мын æм тагъд! 
Дауджытæ силлæг сты. Æрбахызт Куырдалæгон — 
йæ фæдыл ласы даргъ рæхыс. Хуыцау æм цымыдисæй 
кæсы, иннæтæ Хуыцауы фæстæ æмбæхсынц. 
X у ы ц а у . 
Кæм ма уыдтæ? 
Куырдалæгон. 
Рæхыс быдтон... 
X у ы ц а у . 
Цæмæн дæ бахъуыд? 
331 

Кокайты Тотрадз 
Куырдалæгон. 
Нæ хуыздæрыл хъадамантæ кæм ис, 
Хъæуы мæн та уым ауындзын. Уæдæ?! 
Хуыцау æй сæрæй къæхтæм бары. 
Амыранæн æз райхæлдтон йæ баст... 
Хуыцау æм ныджджих. 
Кæд, зæгъын, фæтк æрæвæрид, æгъдау! 
Кæд, зæгъын, нал дариккам сау! 
Кæд,зæгъын, срухс кæнид нæ уат! 
Кæд, зæгъын, раздахид нæ кад! 
Æдде дымгæ стыхджын, арв нæры, цæхæртæ калы, дуар 
куы фегом вæййы, куы ахгæны. Дауджытæ катай кæнынц. 
X у ы ц а у (кæсы сæм). 
Нæ Елиа дæр, Галæгон дæр ам, 
Уæд чи тауы йæ сау фыдты хæрам? 
Е л и а (хи растгæнæгау). 
Куыд чи? Куырдалæгон! Цытæ уæнды?! 
Куыд уæнды?! 
Куырдалæгон. 
Дæ тæрхонмæ сæрбæрзондæй цыдтæн. 
Дымгæ та тынгдæр ныддымдта, арв дæр тынгдæр ныннæрыд. 
Хуыцау (тыхсы). 
Цæй дымгæ у? Цæй цæхæртæ сты уыдон? 
Г а л æ г о н (æрбасирдта). 
Куырдалæгон нæ сæхгæдта йæ куырдадз, 
Æмæ дымы! Æмæ цæхæртæ калы, калы, калы! 
X у ы ц а у . 
Мæ уд хъæрзы... Мæ уд æнцой нæ ары... 
332 

Æрвгæнæн 
Куырдалæгон. 
Дæ уд, дæ дзæцц — дæлимонты уынаффæ! — 
Æдзæм тары сæ нал уыны дæ цæст, 
Фæлæ сæ, ауу, сæ тæфæй дæр нæ хатыс? 
Хуыцау дауджытæм кæсы, Куырдалæгонмæ дæр бакæсы. 
Галæгон (рогæн). 
Æрра кæнынмæ хъавы!.. 
Елиа. 
Сæрра уартæ! 
Фæлвæра. 
Æрра кæнынæн цас хъæуы, æниу? — 
Сырхзынг æндон ыздух æмæ йæ хой! 
Ф с а т и . 
Йæ сæры зонд куыннæ сзынг ис нырмæ дæр? 
Дымгæ тынгæй-тынгдæр кæны, арвы нæрын хæстæгдæрæй 
хъуысы, арвы цæхæртæ дæр фæхæстæгдæр сты. Дауджытæ 
куы къуымты æрныгъуылынц, куы Хуыцауы раз фсвзæрынц. 
Куырдалæгон. 
Хуыцау куы дæ — дæ дзæбæх цæстæй ракæс. 
X у ы ц а у . 
Дæ ныхасæн нæма ссардтай кæрон? 
Куырдалæгон. 
Мæ рад уыдзæн, уый афтæ дæр зыдтон... 
Мæ рæхыс дæр æрцæттæ кодтон мæнæ. 
(Æвзидæгау дзы кæны.) 
Уыныс, куыд даргъ у... Уаид хорз сæрбос 
Дæлимонтæн... Цæй, зæгъ æмæ сæ сбæттон! 
X у ы ц а у (дывæнд кæны). 
Æнæ бæтгæ кæд нал ис, уæд — бæтгæ! 
333 

Кокайты Тотрадз 
Куырдалæгон Хуыцауы ныхас фсхъуыста, фæлæ йын йæ 
къухы змæлд нæ федта æмæ дауджыты йæ разæй басырдта. 
Дауджытæ (къуымтæй). 
Хуыцау, дæ хорзæх! 
Хуыцау (карзсей). 
Сбæттут æй, къуырматæ! 
Куырдалæгон Хуыцаумæ куыд фæкаст, афтæ йыл иннæ- 
тæ сæхи ныццавтой, сæ быны йæ акодтой. Уый йæ фæс- 
таг тыхтæ æрбамбырд кодта, йæхи бауыгъта, йæ сæрты 
сæ акалдта, йæ къæхтыл рæвдз алæууыд. Рæхысæй сæм 
æвзиды. 
Куырдалæгон (Хуыцаумæ). 
Кæд афтæ у... Дæу бафæндыд кæд афтæ, 
Уæд ыл дыууæ æз нал зæгъын, æрмæст 
Мæхи къухтæй кæнын æххæст дæ фæнд... 
Цъилау ныззылд æмæ йыл рæхыс калмау атыхст — йæ 
мидбынат цавддурау аззад. Иннæтæ талынг къуымтæй 
хъуызгæ рацыдысты. Дымгæ та дуар ныххоста, дуары фæл- 
гæты фæзынд Мыкалгабыр. Иууылдæр джихæй азза- 
дысты. 
X у ы ц а у (æрæджиау). 
Кæм уыдтæ, кæ? 
Мыкалгабыр. 
Æз? Дæлимонты хъазты. 
X у ы ц а у . 
Æгъгъæд зæр цæхх мæ мастыл! 
Г а л æ г о н (басирдта йæм). 
Æгæр нызтæй кæны дыууæрдæм зонд! 
334 

Æрвгæнæн 
Мыкалгабыр (кæсы йæм). 
Мæ зонд нылма ныл æлцыди мæхимæ... 
(Куырдалæгоны алыварс æрзылд.) 
Æцæг кæны Бæлгъуыл йæ фæнд æххæст! 
(Иннæтæм кæсы.) 
Нæ хуыздæлы нæ уынын æз. Кæм ис? 
Куырдалæгон. 
Хуыцауы фæндæй ахст æрцыди уый дæр. 
Мыкалгабыр. 
Хуыцауы нæ! — Бæлгъуылы фæнд у уый! 
Г а л æ г о н (цъилау зилы) 
Мыкалгабыр уæззау низыл фæхæст. 
Елиа (фæрæвдз). 
Йæ хос та ис нæ Хуыцаумæ æрмæст! 
Хуыцаумæ фæрсæджы каст кæнынц. Æвиппайды дуар фс- 
гомæмææрбасхъиуæгаукодта Бæлгъуыр. Йæиу рихи — 
даст, иннæ — арыд. 
Бæлгъуыр (карзæй Мыкалгабырмæ). 
Дæу аххосæй фæдæлдон ис мæ нау! 
X у ы ц а у (джихкаст кæны). 
Кæцы дæ, кæ? 
Бæлгъуыр (разылд æм). 
Бæлгъуыр дæн æз. 
Дауджытæ йæ алыварс зилынц. Базыдтой йæ, сцин кодтой. 
Дауджытæ (иумæ). 
Бæлгъуыр! Бæлгъуыр! 
Нæхи хуыцау — Бæлгъуыр! 
Сæ къухтыл æй фслвæстой, Хуыцауы бандонмæ йæ хæссынц. 
(зарынц) 
335 

Кокайты Тотрадз 
Тары сау дзыхæй алкæм фегуырæм, — 
Мах кæйфæнды дæр сайæм не ’нгуырæй. 
Ехх, хæйрæджытæн тайы алцы дæр!— 
Кæд хæйрæджджын дæ, — рауай ацырдæм. 
Зæххы фесхуыстам мах йæ сæмæнæй, — 
Зилы иннæрдæм ныр нæ кæлæнæй. 
Ехх, хæйрæджытæн тайы алцы дæр! — 
Кæд хæйрæджджын дæ, — разгъор ацырдæм. 
Суанг уæлæрвты дæр ис нæ халдихтæ, — 
Дуне мах фæндæй раджы адихтæ. 
Ехх, хæйрæджытæн тайы алцы дæр, — 
Кæд хæйрæджджын дæ, — рæвдздæр ацырдæм. 
Махæн а бæсты ис Бæлгъуыр хицау, — 
Уый куы басгуыхдзæн тагъд æцæг хуыцау! 
Ехх, хæйрæджытæн тайы алцы дæр! — 
Кæд хæйрæджджын дæ — расир ацырдæм! 
Бæлгъуыр (йæхи тилы). 
Фæлæуут-ма, нырма æппæт нæ зонут! 
Елиа (ныххудт). 
Æппæт зонын Хуыцауы бон дæр нæу! 
Хуыцауы бандоны йæ бадын кæнынц, сæ дарæс феппæрс- 
той — дæлимонтæ фестадысты, чъыллипкафт кæнынц, 
зарынц. Хуыцау Куырдалæгоны аууонæй куы Бæлгъуыр- 
мæ бакæсы, куы Мыкалгабырмæ. 
Хуыцау (састхъæлæсæй). 
Цы уынын ай? Фын у æви æцæг у? 
336 

вгæнæн 
Куырдалæгон. 
Нæ байхъуыстай — дæ тæригъæд дæхи. 
(Дæлимонтæ зарынц.) 
Мах — дæлимонтæ, 
Мах — хæйрæджытæ! — 
У нæ фезмæлд кæддæрид æвзыгъд! 
АдæМу адæм та 
Сты хæйрæджджынтæ! — 
Нал æмбарынц кæрæдзийы дзырд! 
Мах дæлдзæхы дæр, 
Мах уæлдзæхы дæр 
Зонæм абон цæрын! Гъе-гъе-гъей! 
Мах дæлдзæхы дæр 
Мах уæлдзæхы дæр 
Тауæм маст æмæ рын! Гъе-гъе-гъей! 
Мах — дæлимонтæ, 
Мах нæ сæрæнæй 
Зилæм алы ран сусæг-æргом! 
Суанг Уæлæрвты дæр 
Тагъд нæ кæлæнæй 
Ферох уыдзæн Хуыцауæй йæ ном! 
Мах дæлдзæхы дæр 
Мах уæлдзæхы дæр 
Зонæм абон цæрын! Гъе-гъе-гъей! 
Мах дæлдзæхы дæр, 
Мах уæлдзæхы дæр 
Тауæм маст æмæ рын! Гъе-гъе-гъей! 

Кокайты Тотрадз 
Арв цæхæртæ акалдта, ныннæрыд. Дымгæйы риуыгъдæй 
дуар фегом. Дуары фæлгæты фæзынд А м ы р а н — рухс- 
хæссæг. Иучысыл къæсæрыл афæстиат, стæй уаты сми- 
дæг, йæ къах-къухтыл дæрдтыл æрзылд. Дæлимонтæ хæ- 
лиудзыхæй Амыраны кафтмæ кæсынц. Хуыцау дæр æм 
кæсы. Куырдалæгон йæ бæстытæ халынмæ фæци, Амыра- 
ны фæдыл акафыд. 
Куырдалæгон. 
Уый мæ хъаймæты ’фсымæр Амыран фæзынд! 
X у ы ц а у (йæхицæн дзурæгау). 
Ай дун-дуне æцæгæй дæр куы скарз, — 
Уæлæрвтæм дæр куы фæхæццæ йæ маст... 
Æрбахызтысты æцæг дауджытæ. Уастырджи — 
сæ разæй. У а р и æмæ Г æ п п и дæр æрбацыдысты. Æм- 
дзæгьд кæнынц Амыраны кафтæн. Гæппи бауад æмæ Куыр- 
далæгоны рæхысы кæрон ацахста, — иннæрдæм акафыд. 
Рæхыс дæлимонтыл æртыхст. Уастырджи рудзгуытæ гом 
кæны. Дæлимонтæ сæ цæсгæмттæ æмбæхсынц. Дауджытæ 
Хуыцаумæ бацыдысты, сæ кьухтыл æй исынц, йæ бандонмæ 
йæ хæссынц. 
X у ы ц а у (тыхсы). 
Мæн уырдæм нал... Æз уый аккаг нæ дæн... 
Уæхицæй исчи уæд... Ныууадзут... уадзут мæн... 
Æз дун-дуне фæцæйсæфтон мæйдары. 
Мæнæн мæ риуы их-фæзгъæртæ уары. 
Уастырджи. 
Хуыцау дæр ма, дам, иу рæдыд ныббары. 
Йæ бандоныл æй сбадын кодтой. Хуыцау сæм кæсы. 
Фæстагмæ Уастырджимæ нымдзаст. 
338 

Æрвгæнæн 
X у ы ц а у (разыйæ). 
Кæд афтæ у...Æндæр гæнæн кæд нæй, 
Уæд райдайæм нæ хъуыддæгтæ фæрнæй. 
Дарддæр цæуы пантомимæйæ хъазт. Дауджытæ амонынц 
дæлимонтæм. Хуыцау къухæй амоны — дæлдзæхмæ. Куыр- 
далæгон сæ йæ фæстæ ахæр-хæр кодта.Дауджытæ Амы- 
ранмæ амонынц. Хуыцау ын йæ фарсмæ бандон æвæрын 
кæны. Дауджытæ Уаримæ амонынц. Хуыцау сын амоны, 
зæгъгæ, арвæй зæхмæ фæдисон уæд. Дауджытæ амонынц 
Гæппимæ. 
X у ы ц а у . 
Куырдалæгонæн уый куынцдымæг уæд! 
Гæппи (скуыдта). 
Мæн зæхмæ фæнды... ауадзут мæ зæхмæ... 
X у ы ц а у. 
Ай диссаг нæу! Æмбисонд нæу, зæгъут?! 
Уæлæрвтæм бæллынц иууылдæр, уæд дæу 
Нæ фæнды ам — хуыцæутты ’мсæр — цæрын? 
Гæппи. 
Мæ тæлы иунæгæй æнкъард кæндзæн... 
Куырдалæгон. 
Æз ног тæлы ыскæндзынæн дæуæн. 
Гæппи. 
Нæ хъæуы ног!.. Мæн уый хъæуы æрмæст!.. 
X у ы ц а у (Уастырджимæ). 
Хорз, хорз! — ысхæсс ын уыцы тæлы сом... 
Дауджытæ сæ бандæттыл æрбадтысты. Гæппи Куырдалæ- 
гоны уæрагыл уæлахиздзауы бадт кæны æмæ Хуыцаумæ 
æдзынæг кæсы. 
339 

Кокайты Тотрадз 
X у ы ц а у (карзсей). 
Уæдæ уæд райдайæм нæ куыст! 
Æрцæуæд боны фæткы фыст: 
«Зæххонты тыхст — дæлимонты æлгъыст». 
Хъуысы Хуыцауы зарæг — адæмон. Дарддæр хъазт цæуы 
пантомимæйæ. Хуыцау бардзырдтæ дæтты алкæмæн дæр. 
Зарæг фæхъус. 
Хуыцау (хъæрсей). 
Æппæт дæр æз уыдтон æмæ зыдтон, — 
Нæ уыд æнцон — мæхинымæр куыдтон... 
Фæндыдис мæ уæ цæстытæй ныккæсын 
Мæхимæ дæр, сымахмæ дæр... Нæ тæрсын 
Æргом дзырдæй: нæу не ’гъдау фаг, 
Цæмæй зæххонтæн амонæм фæндаг!.. 
Дарддæр та пантонимæ. Хъуысы та Хуыцауы зарæг. Хуы- 
цау сыстад, цæуы æмæ алкæй раз дæр æрлæууы, карзæй 
йын цыдæртæ дзуры. Зарæг тынгдæр зæлы. 
Цырæгътæ æрхуыссыдысты. 
Эпилог 
Рухсытæ ссыгъдысты. Разынд райдианы ныв: Амыран — 
къæдзæхыл тыгъдæй, Уари йын йæ бындзытæ суры. 
А м ы р а н . 
Гъе уый мæ фын... Цыдæр уыдзæн, цыдæр... 
Уари (худы). 
Рæсугъд фын уыд: хуыцæутты ’мсæр æрбадтæ! 
Уæдæ æз дæр сæрибар маргъæй тахтæн. 
340 

вгæнæн 
Амыран (хъæрзы). 
Нæ! Нæ! Æвзæр уыд! — сау æмæ æрхуым! 
Уари. 
Нæ дзы федтон æз сауæй мур дæр ницы. 
А м ы р а н . 
Мæ зæрдæ мæтæй ризы æмæ риссы... 
Æгас дуне йæ сау хæрвы ныхъхъус, — 
Цы ма уа саудæр? 
Уари (ныххудт). 
Дæлимоны хъус! 
Уыцы рæстæг Гæппи сæ цуры фсвзæрд. 
Гæппи (тарст каст кæныХ 
Бынтон хæйрæг, цыма, нæ дæн! Цыма... 
(Ауыдта Амыран æмæ Уарийы.) 
Мæн агуырдтат? Цы уæ хъæуы? Цы ’рцыд? 
Цы мæм кæсут? — мæ хуызæн никуы федтат? 
Мæ иу æрдæг хæйрæг у, иннæ — лæг! 
Мæ лæджы туг фæуæлахиз æмæ 
Дæлимонтæй æз ралыгътæн хæрдмæ. 
Амыран (хъæрзы). 
О сау азары сау фыдты бæллæх, — 
Мæ къæхты бын куыннæ ныххауы зæхх! 
Гæппи. 
Зæххонтыл та Бæлгъуыры зонд фæтых 
Æмæ сæ уырдæм ласы, ласы, ласы... 
А м ы р а н . 
О судзгæ маст! О сау фыдты фыддæр,- 
Куыннæ ныххауы ацы зæхх дæлдæр?! 
341 

Кокайты Тотрадз 
Г æ п п и (тыхстæй). 
Тæхон! Фæразæй уон сæ разæй, — 
Кæннæуæд мыл ныккалдзысты сæ маст! 
А м ы р а н. 
О стыр Хуыцау, æркæс æмæ дзыназ! — 
Дæлимонты тох а зæххыл ыскарз... 
Æвиппайды зæхх нынкъуыст.Амыран бынмæ ацыд, Уари 
хæрдмæ фæтахт.Бæстæ сæмтъеры: дæлимонтæ æмæ адæм 
æддæг -мидæг ауадысты. Рухсы тæлмытæ тарст ратæх-ба- 
тæх кæнынц. Бæстæ ныттар. 
Æмбæрзæн 

Æрвгæнæн 
Сæргæндтæ 
«Æнæ дæу, Ир, мæ бон фæцæрын нæу...» 5 
«Дон байсыст — æхсæрдзæны зарæг ныхъхъус...» 6 
«Мæ зæрдæ батади дæ мæтæй...» .7 
О ацы æнæхатыр рæстæг! 8 
«Æнæ мигъ арв нæ нæры...» 11 
Тырсыгом — I '13 
Тырсыгом — II 15 
Сагъæс сомбоныл 16 
Куывд 17 
Хистæрæй кæстæрмæ 18 
«Нæ цард у æгъатыр, у рæстæг тызмæг...» 19 
О Хуыцау, æхца! 20 
Ныстуан 22 
«Æрхæндæг, æнкъардæй...» 24 
Лæг 26 
«Бонтæ размæ æхстуадæй ызгъорынц...» 27 
«Мæгуыр дæ, мæгуыр лæг...» 28 
«Мæ къæбæр раст, цыма, хъæстæ у...» 29 
Фыдæлты мысгæйæ 30 
«Æгæр раджы фæзæронд дæн, æнхъæлдæн...» 31 
Мæ фыд 32 
«Райсом раджы, хурыскастыл...» 33 
«Сау барæг рацыд мæ размæ...» 34 
«Уыдтон æз фын: цыма хæхбæсты...» 35 
«Мармæр цыртмæ нымдзаст дæн...» 36 
«Фæцæуы бон æрхæндæгæй, æнкъардæй...» 37 
343 

Кокайты Тотрадз 
«Мæ цард фæци... Фыдыбæсты сæраппонд...» 38 
«Цард кæд нæ уыд базон-базон!?...» 39 
«Фыдæлты цард...» 40 
«Дæлимонтæ æхсæвы тары...» 41 
Иунæг -42 
Æз хæхтимæ баст дæн 45 
Саузым 47 
Рох зарæг 48 
Цæрын 49 
Мæгуыргур 50 
Мæ Иры фæсивæд 52 
Æлгъыст адæм 53 
Поэты хъысмæт 54 
«Къуыбырыл — зæронд уæлмæрдтæ...» 56 
Цард — цæрынæн 57 
«Æнусон хур мæн нал тавы, æнхъæлдæн...» 59 
«Мауал тæрс нæ фсмбæлдтæй...» 60 
«Мæй куыд зила хуры фæдыл...» 62 
«Стъалыты зæгъ судзгæ уары...» 64 
«Мæ уды цин, мæ уды арт...» _65 
«Нæй амонд а зæххыл, æндæр æй...» 66 
«Мæ фæстаг ныфс фæцæуы...» 67 
«Хурхæтæн у, фæлæ мæм нæ хъары...» 68 
Мæн фæнды 69 
Нæ ницæййаг дуджы 1 70 
Сайды азар 71 
Иугæр 73 
«Цыма дуне мæ цæфтæй хъæрзы...» 74 
«Æррайау карды комыл кафын...» 75 
«Æз дæм мæ зарджыты цыдтæн...» 76 
344 

Æрвгæнæн 
«Уæлæрвты раленк кодта мæй...» 77 
Æдзæм тары кувын 78 
«Симæм симды фæзы иумæ...» 80 
«Тæрккъæвда банцад. Хуры тын...» 81 
Зæрин рухс 82 
Рухс зарæг 83 
«Нал дæм бадзурдзынæн: уарз мæ...» 84 
Уарз цард 85 
Мæнмæ та фæкæсы 86 
Кæмдæ? 87 
Бæргæ 88- 
«Ды мæ цин дæ, мæ катай...» 89 
Зæрдылдарæны зарæг 90 
«Мæ уды цæхæрæй дын ссыгьтон цырагъ...» 92 
Лæджы конд 93 
Æз фæзынын 94 
«Ис иунæг хорзæх а дунсйы: уарзын...» 96 
«Лæгæн йæхицæй никуыдæм ис лидзæн...» 97 
Фынджы «хъæбатыртæ» 98 
Дугъы барæгмæ 99 
Æнкъард мысæн 100 
Мумийы монолог 101 
Зымæг хæхты 103 
Мæ сыхаджы фæстаг ныхас 104 
Сабыр сагъæс 106 
Цардвæндаг 108 
Дзуаппы бæсты 109 
Рагбонты фын 110 
«Сабыр æдзæм цин...» 111 
Фыдохы арт 113 
345 

Кокайты Тотрадз 
Номарæн ноггуырдæн 414 
Уыцы изæр 116 
Æз федтон дæу 118 
Æцæг амонд 119 
Мады мысгæйæ 121 
Уалдзæг 124 
Мыггагмæ мысинаг .125 
Хъæбулы ныхас ныййарæгимæ 127 
Рагуалдзыгон куывд 128 
Чепена 129 
Тæрккъæвда 131 
Экспромт 132 
Куыйтæ 133 
«Ныззæронд дæн, фæлæ ма зæрдæ...» 134 
Урс : 135 
«Мæ цинты æргомæй...» 136 
«Дæу федтон хурзæринау раджы...» 137 
«Ахсæв та арвы цъæх тары...» 138 
Нæ зыдтай кæд 139 
Уарзты цин 140 
Нæ цин уыдзæни иу 141 
Цæуыс чындзы 142 
Уарзын дæ æз рагæй 143 
Фæхон мæ дард 144 
Чызгайы зæрдæ баруади 145 
Æнхъæлдтон 146 
Фæлæ 147 
К#ддæры цин 148 
«Мæйсау мигътыбатад...» 149 
Реком 150 
346 

Æрвгæнæн 
«Бахсæци...» 151 
«Фсдтом æз абон...» 152 
«Цардæн йæ уалдзæг...» 153 
Лæг цынæ диссаг хъусы 154 
«Хорзу хæхты...» 156 
«Ды Чырыстийау рухс дæ...» 157 
Сонет хурæн 158 
Удсыгъдæггæнæн куывд .^. 159 
«Ныхасы Уастырджи, дæ номæн...» 160 
Амыраны ныхас 161 
Фыды уæзæг 162 
Кад 163 
Сонст æгъдауæн 164 
Ирыстонæн 165 
Фарн — I 166 
Фарн — II 167 
Фыдниз 168 
«Фыдæлты уаз амонд, цы фæдæ?...» 169 
«Чырыстийы цъуппыл мæ уды дзæгæрæг...» 170 
«Мæ зæрдæ рыст — мæхæдæг ын хъæцыдтæн...» 171 
«Дуне никуыдæр царди æвыдæй...» 172 
«Фыддуг, фыдаудæн æрцыд!..» 173 
«Хæлæгдæм нæ кæнын æз, гакк-гукк...» 174 
«Цардæн ис дыууæ цæсгомы...» 175 
«Цæрын зын у. Рæсугъд у цард!...» 176 
Фыды фæдзæхст 177 
Æгъдау 178 
«Æрцæуы дугæй дуджы ’хсæн фыддугътæ...» 179 
«Нæ мидбынаты кодтам цоппай...» 180 
Малусæг 181, 
347 

Кокайты Тотрадз 
Ныфсы сонст 182 
«Ис цардæн иунæг фæтк æрмæстдæр...» 183 
«Æппæт дæр сбаддзæни йæ гаччы...» 184 
Саг 185 
«Лæгау лæгæн нæ фидауы кæуын...» 186 
«Мæ цардæн никуы ссардтон фæтк...» 187 
Зымæгон сонет 188 
Хуымон лæг æмæ поэт 189 
Цард 190 
Зæронд лæг 191 
«Дæуæй дæр базыдтон мæ бон...» 192 
«Цард цæуы... фæлæ цæрын — нæ цæрын...» 193 
«Мæн дæр фæнды лæгау цæрын...» 194 
«Хуыцау, дæ хорзæх! — фарны хъуыддаг равдис...» 195 
«Дæ риссаг катай дын æмбарын...» 196 
«Уæлæуыл бафыстай дæ зындон...» 197 
«Цæрын æрхæндæгæй, æнкъардæй...» 198 
«Ам уæлмæрдтæ хæстæг кæмдæр ысты...» 199 
«Мæ уарзт мæ мастимæ ысхæццæ...» 200 
Сфинкс 201 
«Фыдæлты райгуырæн уæзæг...» 202 
« Мæ уды цæфта* базыдтон нымайын...» 203 
«Æнæмæт цард кæд уыд...» 204 
«Æнусон хур кæй базыдта рæвдауын...» 205 
«Цъаммар дуг ныл хæтаг сылау ысбарджын ...» 206 
«Корридæйы галау мæ хъысмæт рæхойы мæн арцæй...» 207 
«Лæгау лæг кæд нæ Иры дзыхъхъы нал ис...» 208 
«Донгуырæн мын асурдзæн мæ сагъæс...» 209 
Ирыстон 210 
«Зæрдæты хорзæх ивгъуыд царды баззад...» 211 
348 

Æрвгæнæн 
«Кæд у мæлæт æппæт хæрзты хуыздæр!...» 212 
«Арвы гæрах, арвы гуыпп мæм хъуысы...» 213 
« Къуырттхор кæд кодта буц зарæгæн кад?...» 214 
«Тырсымæ хатт мæ сæр фæхæссын...» 215 
Сæрысæфт 216 
«Мæлæтæн мин æфсоны ис...» 217 
«Нал размæ кафын, нал фæстæмæ симын...» 218 
«Хатыр, Бæрзонд Хуыцау, дæ номыл...» 219 
«Мæ сонсты дæ ном нæ зæгъын барæй...» 220 
«Цыд Саломся амондагур дурмæ...» 221 
« Мæ рæстдзинад дæ цæстыты уынын...» 222 
« Нæ сахуыр дæн æнæмæтæй цæрын...» 223 
« Фæндаджы хорзæх агурын мæхицæн...» 224 
Æмхæццæ сонст 225 
«Цы изæр уыд! Цы рухс изæр уыд уæд!...» 226 
«Мæ зæрдæйы æртæтигъон æртдзыхæй...» 227 
«Ды дурæй конд дæ, дурзæрдæ дæ, дур дæ...» 228 
«Æзнон дæр ма мæ мидвынтæм æрцыдтæ...» 229 
«Бæрзонд уарзты кæд чи рахатыд мæнг?!...» 230 
«КаЬд афтæ у, хъысмæт ыскарста кæд...» 231 
« Нæ дын кувын, бæрзондылбадæг зæд...» 232 
«Мæн ферох кæнын афтæ диссаг нæу...» 233 
«Ис Дунсйы бæрзонд уарзт æмæ фарн...» 234 
< Къаммæ гæсгæ фыст сонет 235 
« Хæрдгæбыдау дæ рухс сурæт нывæндыд...» 236 
«Мæ зарæджы æрвон амонд хæссын...» 237 
«Нæуæг бон та нæуæг амонд хæссы...» 238 
«Хъысмæт мæ фыдæнæн фæлвары...» 239 
«Ныббар, ныббар-иу мын, мæ бон...» 240 
«Мæ ныфс, мæ удлæууæн, дæ номæй...» 241 
349 

Кокайты Тотрадз 
«Райхæлд хурæнгæс сырхмæтæг...» 242 
«Фæдисон æфсургъау дæ размæ...» 243 
«Хуыцауы раз æмæ дæ разы...» 244 
«Хъысмæт æгъатырæй æууæрды...» 245 
«Дæ цæсгомыл — сæуæхсиды тæмæн...» 246 
«Æвæццæгæн, фырзондджынæй æрра дæн...» 247 
«Æз хурты хурмæ нал бæллын. Дæ хуызы...» 248 
«Дæ рухс сурæт мæ зæрдæйы хæссын...» 249 
«Æрвдидинæг мæ хуымгæнды æрзад...» 250 
/«Дæ цæстытæй кæм бамбæхсон мæхи?...» 251 
« Уыдтæн кæддæр тыхджын æмæ рæсугъд...» 252 
«Хуызфыссæгау ысныв кодтон дæ сурæт...» 253 
«Æмæ та мæм æрцыдтæ ног...» 254 
Мæ цард фæуы, фæлæ мæлæт 255 
«Мæн дæу уарзын, мæ хур, фæндыд...» 256 
«Хур стъалытæм куыд бацæуа зынггур...» 257 
Зæрдæвæндон нæ уыдис никуы цард...» 258 
Амьфаны фын 259 

Литературно-художественное издание 
КОКАЙТЫ ТОТРАДЗ АВРАМОВИЧ 
Небесный ключ 
Стихи и драматическая поэма 
на осетинском языке 
Редактор С.З.Хугаев 
Художник В.С.Григорян 
Художественный редактор Г.З. Чеджемты 
Технический редактор А.В. Ядыкина 
Корректор Т.А. Казбекова 
Компьютерная верстка З.С.Мисиковой 

Сдано в набор 15.07.04. Подписано к печати 04.08.04. Формат 
бумагн 70x100 '/32. Бум. офс. № 1. Гарн. шрисЬта «Кудряшов». 
Печать офсетная. Усл.-и.л. 14,19. Учетно-изд. л. 9,10. Тираж 1000 
экз. Заказ № 3& С 44. 
Комитет Ресиубликн Северная Осетия—Аланпя по нечати и делам 
нздательств. 
Издательство «Ир», 362040, г. Владикавказ, ироспект Мира, 25. 
ОАО издательско-нолиграфическое нреднрнятие им. В.А. Гассиева, 
362011, г. Владпкавказ, ул. Тельмана, 16. 


МЫРТАЗТЫ БАРИС 
МИНÆВАР 
!В1 
ооо 
ЧИНЫГУАДЗÆН „ИР*1 
ОРДЖОНИКИДЗЕ • 1983 

840сет 
С (Осет) 
Рецензеит Тетцойть! Т. Г. 
>тазты Б. 
М97 Мияæвар: Æмдз.— Орджояикидзе: 
Ир, 1963,— 128ф. 
В пер.: 55 к. 
Мотивы дружбы и братства, преемственности по- 
колений, мир и защита Отечсства — главные те- 
мы новой книги поэта. 
В сборник вошли эпиграммы, пародии, а также 
миниатюры о чести, доблести н сыновнем долге. 
47247-91 * 840сет 
44—83 
М!31(03)-»83 С(Осет) 
Издательство «Ир», 1983 

Æз фæдзурын хаттæй-хатт мæхицæн: 
«Ехх!.. Ныууадз дæ зарджытæ фыссын!» 
Фæлæ царды се ’нхъæлæй фæхицæн 
У мæ тохдзау пъеройæн фыд-зын. 
Мæн хъæуынц æмдзæвгæтæ уæлдæфау, 
Сты фæндагыл тымыгъты мæ зынг. 
Рæнхъыты зæрдæйы ’хсар куы тæлфа, 
Уæд уыдзысты ног цæугæ мæсыг. 
Рæнхъыты-иу хондзысты сæуæхсид, 
Хондзысты сæ хуры тынты зиу. 
Уæ нæ Ир, мæ зарджытæ — дæу æвджид, 
Бæстæйæн куы бабæззид сæ иу! 
1957 

УЫЙ НÆ ИРЫ ÆФСАРМ У! 
* 
Цас фæндæгтыл фæцыдтæн! Кæм сæ уыд æнцонтæ?! 
Арæх-иу мæ фарстой: — Кæцæй нæм бæлццон дæ? 
— Иры хæхтæй! — Фæлæ-иу сæ кастæй æмбæрстон. 
«Бирæтæн ма кæмдæрты зындгонд нæу æмбæстон». 
— Хетæгкаты Къостайы зæххæй уæм æрцыдтæн. 
Уый хæларджын, хъæбатыр дзыллæйæн сæ фырт дæн. 
Цъусдугмæ-иу фæджих и æхсызгон æмбæлæг: 
— Хетæгкаты... Куыдзарыди! Рухсмæ фæбæллæг... 
Иры хæхтæ — уæларвмæ бæрзондæй-бæрзонддæр... 
Загътой та-иу, æмæ та-иу систæм æмзондтæ, 
Цыма рагон зын рæтты ысфæлтæрл æрдхæрдтæ, 
Цас фæндæгтыл цыдыстæм! Цæйбæрц уыд цæхæртæ!.. 
Хетæгкаты Къостайæн йæ «Ирон фæндыры» 
Цагъдæй зæрдæ зæрдæ^æ тырныдта, фæтырны. 
Хетагкаты Къоста у нæ лæугæ хох, не ’фсарм. 
Уал заманы йæ ног дзырд, йæ фарнæмсæр не ссард. 
Уый хорз номæй нæ ахсджиаг сомы фæкæнæм! 
Уый ныфсæй ма цæлхлуртыл дæр никуы фæкæлæм! 
Сырх Æфсадмæ æз ме ’цæг службæйы куы цыдтæн, 
Уæд Къостайы Æгъдауæй хъуыддæгты хынцт уыдтæн. 
Стæй — Ыстыр хæст... Ыстыр хæсты ранхъæвзгæ артмæ 
Мах цыдыстæм фæдисы мæлæт æмæ цардмæ! 
Маршæлтæ ’мæ поэзийы армдар — нæ разæй, 
Туджы тохæн йæ «Додой» ныннæрыдис карзæй. 
4 

Фронт дзы фронты, иу ныббырст та иннæ ныббырсты 
Фæдыл стынг и нæ судзгæ Зæхх, Хур, Мæйы ныррысты. 
Мах Кавказæй, Волгæйæ Варшавæ, Берлинмæ... 
Уыцы хъазуат!.. Дуне ’ркасти не сгуыхт, нæ цинмæ. 
Хотых æмæ фыссæнгарз кæй ысты æмсæртæ, 
Уый та ’вдыстой нæ бирæ зындоны ыстæртæ. 
Уæд цыфыддæр, нæ фæндиаг бауæг фыдгулы 
Сау лæгæтæн æмлзæвгæ ныффыстон йæ къулыл... 
Уый рæнхъытæ — мæ сагъæс уæд æмæ ныртæккæ... 
Цас фæндæгтæ мæ удæн фæйнæрдæм ныттæгтæ!.. 
Æз æнхъæлын: кæм задтæн тыфылты æгасæй, 
Уым Къоста уыд. Атакæй лæгæрста мæ разæй; 
Æз — йæ фæстæ, йæ фарсмæ... Уый кодта уæлахиз. 
Уæ нæ хъысмæт, Къоста ма уа, уымæй нæ бахиз! 
Уый — ныхасы Пехуымпар, йæ сыгъдæг тырыса 
Ахæссын мын кæронмæ кæй руаджы æнтыса, 
Ахæм хъару мæ рыст уæнгты уадзут мæнæн дæр, 
Йе Стъалыйы тæмæссаг мыггаджы тæмæнтæ! 
Цас фæндæгтыл фæцыдтæн! Кæм дзы уыд æнцонтæ? 
Базыдтой мæ Къостайæ: æз чи дæн, кæцон дæн. 
1981 
О 
5 

ÆГАС БÆСТÆ ÆМÆ ИРЫСТОН 
Негас бæстæ — сырх уардиты баст, 
Ир — йæ иу сыф, сæ фæндаг нын — раст! 
Негас бæстæн йæ къабæзтæ царды 
Арвырдынау кæд не ’рттивынц дардыл! 
Ир дæр — семæ, мæ мадæмсæр Ир, 
Арвырдынау йæ арф хъысмæт — ирд. 
Негас бæстæ — мыггагмæйы тулдз, 
Ир йæ уæлæ — парахатæй къабуз. 
Тулдзæй мах та — разы æмæ буц, 
Хорз дунетæн у фарн, æмæ — цас бузн! 
Негас бæстæ — Хъазыбеджы хохау, 
Ир — йæ гæнах, йæ къæдзæхтæй — иу. 
А заманты куыст уа æмæ тох уа,— 
Алы ран дæр уæлахиз — нæ зиу! 
Негас бæстæ ныфсдæттæг цæргæс V, 
Ир та — йе ’взыгъд, æууæнкджын лæппын. 
Цæргæс дугтæм бæрзæндтæй фæлгæсы... 
Уый хуызæн-иу нæ фидæнтæ уын!.. 
Негас бæстæ дыккаг хур ысси, 
Ир дæр басгуыхт йæ рæвдауаг тын. 
Уыдоны тых, сæ рухсдзау æрсимд 
Мигътæн зонынц сæ сау хъуын цæгъдын! 
1959 
6 

ИРОНЫ ЗАРÆГ 
Дун-дунемæ хъазуат æмæ куыстæн 
Æз алантæй, Октябрæй æрвыст дæн. 
Ис мæ зæрдæ Къоста æмæ Плиты 
Сахъ Иссæйы бæсты фарны сидты. 
Ис мæ зæрдæ нæ горæтты, хъæуты 
Стыр цæрæццаг, æнусон æгъдæутты. 
Ды сæ фарнæн куы хæссай фыдбылыз, 
Уæд «мæнæн дæр мæ зæрдæ ыскъуыныс. 
Æз — уырыссаг, болгайраг, ирон дæн, 
Æз уæ Мæйыл, уæ Хурыл бæрнон дæн. 
Сты мæхи туг уæ Днепр, уæ Идыл, 
Се схъазт цинтæ æфтауы мæ цинтыл. 
Уæ нæ Тифлис, нæ чысыл Мæскуы дæ! 
Иу — нæ хæхтæ, нæ Кремлы мæсгуытæ. 
Æз —литвайаг, таджикаг, ирон дæн. 
Æз — нæ уæлдæф, нæ дæттæй æвронгдæр. 
Физонджытæ куыд кæнæм æмхуызон, 
Уый уын хъуамæ мæ зарæджы мысон. 
Хъуамæ зонат, куыд нын хæссы уазæг — 
Ам уа, уым уа — зымæгон дæр уалдзæг. 
Æз фæлгæсын бæрзонд Араратæй. 
Æз куы цæрын æгас бæсты цардæй. 
Хорз лæг дард ран куы ’рхауы зын тохы, 
Уæд йæ мæлæт мæнæн дæр фыдох у; 
7 

Уымæй нæмыг ысуайы мæ риуыл, 
Зынг фæуары Гуынибыл, Хъæриуыл. • 
Дун-дунейыл хæларджын ирон дæн. 
Æз уæ Хъысмæт, уæ Хурыл бæрнон дæн! 
1967 
о 
МÆ ДОХТЫР 
Мæнæн лæгæвзарæн куысты, 
Тохты 
Мæ Иры хорз адæм ысты 
Дохтыр. 
Сæ фæрцы ног амонды гуырд 
Фестын; 
Бæрзæндтæм схизынмæ та цырд 
Фестын. 
Мæ дзыллæ, къаты бон, тыхсты 
Хорз дæ; 
Фыртæн дæ фæдзæхстытæ сты 
Хостæ. 
1962 
о 
8 

ДЫУУÆ ХÆСЫ 
Йæ ныййарæг зынаргъ та 
Кæмæн нæу, уый куыд фырт уа?! 
Мæ мад-иу мын цы загъта, 
Мæ мад-иу мæ цы куырдта, 
Уый никуы уыд ныхасаг, 
Æнæ кондæй нæ баззад! 
Уæддæр ын æз мæ хæстæ 
Кæронмæ фыст нæ фæдæн. 
Тæхуды, ныр мæ фæндтæн 
Сæ амонд фен æххæстæй: 
Мæ мадæн нал,— мæ бæстæ, 
Куы фæуин фыст дæ хæрзтæ! 
1974 
о 
НОГБОН ÆХСÆВ 
(Хъæлдзæгæй) 
Мæ ног зарæг ныззарин, 
Куы байхъусиккат, уæд... 
Титов æмæ Гагарин 
Мæн фестын кодтой зæд... 
Æз Ногбон æхсæв семæ 
Уæларвбæстыл зылдтæн, 
Æз Ногбон æхсæв Семæй 
Æмбисонддæр уыдтæн... 

Уырызмæджы Æрфæнæн 
Иæ фæдыл уыд нæ тахт, 
Ыстъалыты гуылфæнмæ 
Æмвæндæй кодтам тагъд... 
Цыма нæм уым дæр Нартæй 
Таучел «еблагъуæ» хъуыст, 
Цыма нæ зæххон артæй 
Уыдысты махмæ ’рвыст. 
Каст Бонвæрнон бæлгæйæ, 
Мах «Авд хомæ» хуыдта, 
Æвæццæгæн, зæрдæйæ 
Мах усгуртæ хуыдта. 
Нæ хорз тызмæг æфсинтæй 
Мах «Авд хомæ» уæндæм?! 
Цы гæнæн и? Сæ «хинтæй» 
Нæ базыртæ бæттæм... 
Мах «Авд хомæ» нæ фыртты 
Æрвитдзыстæм фæлтау. 
Чызгыскъæфæн тыфылты 
Куыд басгуыхой лæгтау!.. 
Нæ фæндаг Мæймæ дардтам, 
Нæ балц уыд Мæймæ зын. 
Уым Иры хæхтæ ссардтам, 
Уым хæхты Кремль зынд! 
1962 

АФТÆ МÆМ КÆСЫ... 
Нæ ахуыргонд хорз лæгты зондæй 
Зæхх асырдта таргæнæг мигътæ^ 
Кæм хъуыстон бабайы зæрондæй 
Таурæгътæ, æз кодтон уым джихтæ... 
Зæгъгæ, дам, уæларв у кæд афтид, 
Цæрджытæ дзы кæд нæй — уæларвыл, 
Уæд рагæй-æрæгмæ дæр афтæ 
Кæй фæрцы ныгъуылы цъæх арфы? 
Ныллæгæй уæлæуæз, дам, Хуры 
Сæумæрайсом чи стулы ирдæй? 
Мæнæуы бæркадджын æфсиртæ 
Кæй арæхстæй разынынц бурæй? 
Уæд Мæйы фæзгъæр мыды зиллакк, 
Æрхуы æлæт чи вæййы сисæг? 
Иæ кондмæ йын чи разынд зилæг? 
Сыгъдæгæй йæ чи у æвдисæг? 
Бæрзондæй пырындз та кæфойæ 
Хъызт рæстæджы чи тауы махыл? 
Рæсуг уарын чи уадзы сойæ 
Бæсты фæзы, хох æмæ рагъыл? 
Зынг-арвырттывд, арвырдын уыцы 
Рæсугъдæй фæзынынц. Кæй руаджы? 
Сæуæхсид Ь1скæсæны раджы 
Кæй тыхæй нæ зоны фæкъуыхцы? 
...Мæнмæ та ныр афтæ фæкæсы: 
Уæларвыл дæр кусынц зæххонтæ, 
Уæларвы къæбицы ’мæ фæзы — 
Сæ бирæ хæзнатæ, сæ хортæ! 
1964 
<> 
II 

УÆ ФИДИУÆГ 
(Ныв) 
Изæрмилты Хæрисджыны 
Хæдсæрмæ ис хæбизджыны 
Хуызæн æвæрд цæлхыдзаг мæй 
Цъæх тæбæгъы, фæрныг армæй, 
Хуынд æм ысты ыстъалытæ, 
Хъæр мæм кæнынц: — Æмбал нын дæ!.. 
— Æз базырджын дъæх бæхыл дæн, 
Æз уæм бæллын! Фæтæхын уæм! 
Куыд уын зонон уæ миниуæг... 
Куыд мæ схонат уæ фидиуæг! 
1980 
КУВÆГГАГ 
(Таурæгъ) 
Незаманы Иры ’фсæдтæ 
Тохмæ сæхи барæвдз кодтой. 
Се знаг уыдис хины цæттæ, 
Байдыдта сæм марæн додой. 
Мах зæрæдтæ балцы размæ 
Фынджы уæлхъус рабадтысты, 
Бахæццæ сты бадты карзмæ, 
Сидтытæ сын цал бантысти! 
Раст цыма сæм се стæрты хур 
Куывдмæ еиста дардæй цæуын. 
Хорз кæстæртæн хистæрты цур 
Бацайдагъ и къордæй лæууын, 
22 

Сыстонг ысты, сæдых ысты, 
Абырсын хъуыд тохвæдисы,— 
Се ’мбæстæгты сæрыл хæсты 
Нал фæрæзтой хотых сисын. 
Куывды фæткыл кусæг лæгтæ 
Абон, чи у сахъ ног лæггаг, 
Уымæн дæттынц кувæггæгтæ, 
Уымæн дæттынц саходæггаг. 
1965 
ДОМÆГ ÆМÆ ДЗУАПП 
Стæрдзог паддзах, зæгъы, аланты паддзахы 
Иухатт йæ фырхъалæй сфæнд кодта ракъахын; 
Стæрдзог паддзах дын æм барвыста минæвар, 
Минæвар барджынæй ракуырдта иу лæвар: 
— Зæгъгæ, нæ дуне йæ бындзарæй рафæлдæхт, 
Хъуамæ уæддæр ма æрбарвитай ахæм бæх: 
Сау дæр куыд нæ уа, мыстхуыз æмæ халас дæр, 
Урс дæр, мыдхуыз æмæ бур дæр уæ Аласа! 
Кæд æмæ ахæм бæх не ссарай а къуыри, 
Базондзынæн дын, зæгъ, уæд дæ сæр акъуырын! — 
ФысымтæхМ минæвар акаст йæ сырддзæстæй,— 
Фысымы зæрдæ йæм рафыхт йæ фырмæстæй. 
Се ’ргъæуæй галуаны, се ’ргъæуæй агъуысты 
Фысымтæй къорд рæстæг иу сыбыртт нал хъуысти. 

Алайнаг паддзахы хъахъхъæнæг бадзырдта: 
— Уазджыты ныфсæй мыл разади базыртæ... 
Курын дæ иу ныхас ныллæгæй бæрзондмæ. 
Бузныг... Хæлæг кæнын уазджыты хæд-зондмæ: 
Зæгъгæ, дам, дуне йæ бындзарæй рафæлдæхт, 
Хъуамæ уæддæр ма æрбарвитай ахæм бæх: 
Сау дæр куыд нæ уа, мыстхуыз æмæ халас дæр, 
Урс дæр, мыдхуыз æмæ бур дæр уæ Аласа! 
Кæд, зæгъы, ахæ*м бæх не ссарай а къуыри, 
Базондзынæн, зæгъы, уæд дæ сæр акъуырын! 
— Ахæм бæх ис, æмæ фервитæм ахæм бæх. 
Æмæ нæм рацæуæд, бавзарæд карз бæллæх! 
Рацæуæд, фæлæ къуырисæры ма цæуæд,— 
Уыцы бон кæрдтæ фæцыргъ кæнынц мах цæуæт; 
Мадæр дыццааджы,— фæхынцæм мыдимæ 
Не знæгты, стæй сæ фæдарæм хуытимæ; 
Фтыццæг, цыппæрæмы цас куыст ис махæн! 
Сау ингæн дæр ма фæкъахæм паддзахæн; 
Мадæр нæм рацæуæд йе стæры майрæмбон,— 
Уыцы бон махæн у не ’лдары марæн бон; 
Мадæр нæм рацæуæд сабаты: уæд 
Махмæ тыхгæнæг ыссары мæлæт; 
Мадæр хуыцаубоны,— уымæн хуыцаубон 
Расайдзæн махмæ бæхы бæсты сау бон! 
14 

Уый уын нæ раст фæдзæхст, уый уын нæ иу лæвар! 
Æмæ, дам, талф-тулфы афардæг минæвар. 
А дзуапмæ загъдмовдаг паддзах куы байхъуыста. 
Паддзах æрæнкъард, йæ сæр, зæгъы, банкъуыста. 
1971 
ЦÆРГÆСЫ ХОРЗÆХ 
(Ныв) 
Уый ралжы уыд. Гыцца нæ кæрты 
Стыр бæргæбоны куывдæи сæрды 
Цæджджинаджы бæгæны сфыхта. 
Егъау цæргæс æрзылд нæ сæрты, 
Уый каст, йæ базыртæ ныттыгъта... 
Цæджджинагмæ йæхи нынтъыхта... 
Æнхъæлдтон, чи зоны дзы нуаза... 
Фæлæ кæимæ стынг йæ хъазуат?! 
Сæ хъазуаты змæлд афтæ стагъд и, 
Цыма бынæй сыгуарын суагъди... 
Хæххон цæргæс æгасæй баззад... 
Æмæ уæлахиздзауæй стахти. 
Цæджджинаджы былыл сæрпырхæй 
Калм ауыгъдæй лæууыд — уынынæн. 
Бæгæны — маргхъæстæ... Нæ сыхæй, 
Хæлар цæргæс, дæ ми, дæ тыхæй 
Æгасæй цал баззад, æз уымæн 
Æвдисæн ме стихæй уыдзынæн! 
1980 
о 
15 

ХЪАХЪХЪÆНИНАГ 
Зæхх у дидинджыты стыр баст. 
Гъей, нæ дидинæджы хъахъхъæн 
Халастæ, зынджы тымыгътæй! 
Зæхх у авдæны сывæллон. 
Гъей, дæ сывæлллоны хъахъхъæн 
Арвы сау фыднæргæ зæйтæй! 
Зæхх лæгæн йæ рахиз цæст у. 
Гъей, дæ рахиз цæст-иу хъахъхъæн 
Фатæй акъахыны тасæй! 
Зæхх лæджы хъæздыг зæрдæ у. 
Гъей, дæ зæрдæ-иу нын хъахъхъæн 
Аскъуийын, æдзард фæуынæй! 
Зæхх лæджы ныййарæг мад у. 
Гъей, дæ ныййарæджы хъахъхъæн, 
Мадæн кæд хайыр хъæбул дæ! 
Зæхх нæ рухс дунемæ радта 
Æмæ нæ фæстæмæ айсдзæн, 
Айса нæ сыгъдæг цæсгомæй! 
1974 
о 

НÆ ДЗУАПДЖЫН ХÆХТÆ 
Чи райгуырд хæхтæн сæ тæссарыл, 
Уый зоны уыдоны ’взаг. 
Чи загьта: «Хæхтæ нæ фæзарынц»?! 
Уæдæ ма уыдоны ’взар! 
Арф комæй, рындзæй ныззарыдтæ,— 
Хæхтæн дæ зардау — сæ зард, 
Зарæг та фæхстæ ныццарыдта, 
Цыма дын бахордта ард... 
Чи загъта: «Хæхтæ нæ фæхудынц»?! 
Уæдæ ма се ’хсæн ныххуд. 
(Худ æмæ, хъуамæ æнæуды 
Бауадзой хъомысджын уд),— 
Хæхтæ дæ худтæй ныххуддзысты, 
Бæстæ ысуыдзæн кæл-кæл. 
, Хæхтæ дæ уарзгæ æмбуддзысты,— 
Уæдæ бæрзæндтыл æмбæл. 
Кæстæры се стыр фæрнджын фæтæг 
Урсцъупп Хъазыбегмæ хон... 
Чи загъта: «Хæхтæ фæндырдзæгъдæг 
Не сты сæ хъæлдзæджы бон»?! 
Хæхты æрцагътай дæ фæндырæй,— 
Айзæлд сæ фæндыры цагъд; 
Фæндырдзагъд кадæг нывæндынæй 
Не ’нцайы, дардыл — йæ тахт. 
«Хæхтæ нæ фæкæуынц» — чи сиды? 
Бавзæрстой хорз цоты хъыг,— 
Дуне æхсæрдзæнты; цъититы * 
Зæрдæтæй уайы цæссыг. 
2 Минæвар 

Хæхты «æдых къуырма» чи хоны?! 
Се уæнгтыл тохы фæд ис. 
Се ’хсæн ма райсомæй, сихорыл, 
’Хсæв дæр ныхъхъæр кæ фæдис. 
Дзуапп дын дæтдзысты æмхуызонæй... 
Дзуапп дын лæтдзысты: «Фæдис!..» 
Се ’гъдау... Фæхъавын: ныффыссон æй, 
Фæлæ куыд арф æвæрд ис! 
1974 
<> 
ЗÆХХЫ РУАДЖЫ 
Æз уалдзæджы нæ цады был 
Æрлæууыдтæн. Ныккастæн æм. 
Куыд рæсуг уыд, æвæдза! 
Цыма мын æрдз æрæвæрдта 
Ыстыр лæвар — егъау айдæн 
Бæрзонд хъæды æрдузы. 
Ныккастæн æм лыстæг æмæ 
Ыстыр цады æгас арв дæр — 
Цъæх-цъæхид арф уыгæрдæн. 
Æвæдза, арв куыд рæсугъд уыд! 
Ыстыр цады куыд æрттывта! 
Æрттывдæй мæ рæвдыдта. 
Мæ зæрдæ дзы куыд баззади! 
Цад базыртæ куыд басагъта 
Мæныл. Дæрдты тæхынæн! 
Арв ахæм тых кæцæй райста? 
Æвæццæгæн, ыстыр цады 
Зæххыл кæй уыд, кæд уымæй — 
Зæххы хъармæй, йæ фарнæй! 
1980 
о 
18 

ДЗÆБИДЫРТЫ СУРÆТ 
Нæ хохбæсты дзæбидыртæ 
Цæрынц хæдбар, сæрыстырæй, 
Дзæбидыртæ сæ бонæй уой, 
Сæ бонæй! 
Сыкъайæ, дам, куы фæхæцынц, 
Куы фæхæцынцазæбидыртæ, 
Уæд къæдзæхты бæрзонддæрмæ 
Ысхизынц. 
Уæд къæдзæхты бæрзонддæрæн, 
Уæд къæдзæхты тæссардæрæн 
Дзæбидыртæ йæ былгæрон 
Æрлæууынц. 
Фæстаг хатт ма æгас бæстыл 
Фæфæлгæсынц цзæбидыртæ... 
Сæрзилæджджын дæлджинæгтæм 
Ныккæсынц... 
Уæд къæдзæхты тæссардæрæн 
Иæ былгæрон дзæбидыртæ 
Кæрæдзийæ тагъд азгъорынц 
Фæйнæрдæм. 
Уæд къæдзæхты тæссардæрæн 
Йæ былгæрон дзæбидыртæ 
Фыцгæ зæйтау кæрæдзимæ 
Фæтæхынц... 
Сæ сыкъатæ — ыздыхтытæ, 
Цыма хæххон фæндæгтæ сты, 
Цыма нæртон мæсгуытæ сты 
Уæзгуытыл! 
19 

Сæ сыкъаты тыхджын дзæхст-дзæхст, 
Цæхæркалгæ куы фæхъуысы, 
Цыма цæуынц хъуынтъыз арвы 
Гæрæхтæ... 
Дзæбидырты-æнд æог ьты 
Цырен хъазуат куы банцайы,— 
Фæллад къордтæ фæпырх вæййынц 
Лымæнтæй. 
1974 
о 
ЛÆГ 
Дуджы гуылфы ис дæ ныфс, 
Не ’нцайыс йæ хынцыиæй. 
Ды æдзухдæр тагъд кæныс; 
Не ’нцайыс дæ тындзынæй. 
Алчидæр дæ куры зынг, 
Алчидæр дæ агуры, 
Цардамондыл тох ыстынг; 
Мигътæй хизыс рагхуры. 
Адæмæн ысты æххуыс 
Де ’нæнцой гæнахвæндтæ. 
Ды цæуыс, цæуыс, цæуыс; 
Бæстыл зайынц къахвæдтæ. 
Къахвæдтыл кæны тымыгъ, 
Ракæлынц сыл сау зæйтæ, 
Къахвæдтæ дæ тыхæн — тых, 
Уымæн æмæ разæй дæ. 
1963 
о 

ТЫРЫСА 
Дæ зæрдæ ног хæхтæ куы мыса, 
Уæд размæ у лæгæрдæг. 
Нæй канд паддзахадæн тырыса, 
Тырыса ис лæгæн дæр. 
Лæгæн йæ тырыса у йе ’фсарм, 
Иæ ном, йæ бæллиц, йе ’хсар. 
Сæ иу дæр кæд дæ тугæй не схъарм, 
Уæд сæ дæ къухæй фехстай. 
Дæуæн паддзахады тырыса 
Хæссыны бар дæр нал ис. 
Дæ зæрдæ ног амонд кæм мыса, 
Уым кæн æрмæст уæлахиз! 
1965 
о 
У АДÆМÆН АДДЖЫН! 
Фыдыбæстæ — не скаст, нæ фæндты æнтысæн. 
Фыдыбæсты не ’мрæнхъ куы ’рлæууай куыстысæр; 
Æцæгæлон къордтæ куынæуал уой ромыл, 
Куы абырсай тохмæ æхсаргарды комыл; 
Дæ балцы мæйдары куы сдарай æхсидав; 
Куы бадай хъæугуывды, таучелæй куы сидай; 
Куы кафай, куы симай лæппугæнæг хъазты, 
Æмгæрттимæ ерыс куы байдайай уарзты; 
21 

Дæ къæсæрæй тар бон куы бауаса уасæг; 
Дæ къæсæрæй тар бон куы бахиза уазæг; 
Фæсарæнты дард ран куы бауа лæ фысым, 
Куы стыхджын уой дард ран дæ бæллиц, дæ мысын; 
Куы та дæ фæлварой, куы хæссай уæззау хæс, 
Дæ фæндыр куы райсай, куы цæгъдай дæ сагъæс,— - 
Зæрдæхудтæй хъахъхъæн! Сыгъдæгзæрдæ разын! 
У адæмæн адджын! У адæмæн адджын! 
1972 
о 
МÆ НЫФС 
Сидыс ды: «Мæнæй цы ферох — 
Фысс!» 
Куры ныр дæуæй мæ пъеро 
Ныфс. 
Сидыс ды: «Цæй, тох æнæфау 
Кæн!» 
Ныфс хъæуы хæххон уæлдæфау 
Мæн. 
Сидыс ды: «Æз хонын размæ 
Дæу!» 
Цом, фæлæ ныфсæн мæ фарсмæ 
Лæуу. 
Сидыс ды: «Нæ балц æвæдыл 
У!» 
Цæй, уæдæ, ныфсæн мæ фæдыл 
Цу! 
1963 
о 

ЛÆГ ÆМÆ БÆРЗЫТÆ 
К. Къостайæн 
Зæронд лæг хъæусæр уæлвæзы 
Фондз бæрз бæласы ныссагъта, 
Иу сæ иннæйау кæм рæзыд, 
Уым-иу сын «цæрут мын» загъта. 
Цардысты рæхснæг, рæсугъдæй, 
Уыд. сыл иузæрдыг йæ цотау... 
Хур-иу ын уыдтой йæ удæй... 
Уыйау сын кæм уыд æнцой та... 
Фондз бæрзæн ыстæй сæ быны 
Лæджы баныгæдтой сæрды, 
Баззадысты уæд йæ быныл 
Зæронды сыгъдæг уæлмæрды. 
Фондзæй Иу ныллæг æртасыд 
Æмæ ингæныл ныдзæвыд. 
Цыма сын æнæ Уый тас уыд... 
Нал сын уыд цыма хынцæг фыд... 
Фондзæй Иу йæ урс сыфтæртæ — 
Цæссыгтæ — зæппадзмæ згъæлдта... 
Цыппар дæр дзырдтой цыдæртæ, 
Æмæ хъуыстысты хъыгзæлтæ... 
1980 

МÆ ЦÆСТЫЛ УАЙЫНЦ... 
Мæскуымæ хæстæг сау хъæды дымæджы 
Переделкино... Фысджыты хæдзæрттæ... 
Уый раджы уыдис, тынг уазал зымæджы... 
Мæ цæстыл уайынц цæрдтæ ’мæ æазæрдтæ... 
Изæрмилты Ильичы рухсмæ арв 
Таучелæй калдта урс пакъуы нæ уынгмæ, 
Мит развæндагыл уыд фæлмæнæй арф. 
Ныр ацы нывæн æз .бæллын йæ уындмæ: 
Корней Чуковский, стæй Хикмет нæ разæй — 
Зæхкусæг лæгтау, хъæлдзæгæй цыдысты... 
Мах ницы хъуыстам поэтты ныхасæй... 
Зæдтау дыууæйæ зæрдæмæ цыдысты... 
Фæзылдысты ’мæ фестæм уæщ. хæрхæмбæлд... 
Корней мах фарста... Хур — Назымы фенд дæр... 
«Литературон институты студенттæн 
Хъысмæтæй мæнæ ног амонд кæм æмбæлд!..» 
Мæскуымæ хæстæг сау хъæды дымæджы 
Переделкино... Фысджыты хæдзæрттæ... 
Уый ра&жы уыдис, тынг уазал зымæджы... 
Мæ цæстыл уайынц цæрдтæ ’мæ æдзæрдтæ... 
1980 
24 

ТАРСТ 
М. Знауырæн 
Хуыссыд уæззау рынчынæй хистæр 
Æмæ йæ кæстæрæн дзырдта: 
— Цы у хæрзиуæгæн цырт та!.. 
Цы у хæрзиунæгæн йæ ис дæр!.. 
Мæ хуызæн зæрондæй куы зæгъай, 
Уæд æз мæ адзалæй тæрсон?! — 
Тæрсын, мæ ныгæныны бон 
Куы фæуон адæмæй æнæ хай. 
1975 
о 
НЫВОНДАГ 
(Ныв) 
Уæныджы хохбæстæй сахармæ 
Æрластой уаддзыгон изæр. 
Фырнæрдæй нал цыдис йæ цармы. 
Иæ царм — сызгъæрины цæхæр. 
Уыдис ма уыцы ’хсæв ысбонмæ 
Къуындæгдзæф тар сарайы баст, 
Цыма йæ баппæрстой зындонмæ, 
Фæхъуысти уый хуызæн йæ уаст. 
Уæныджы ракодтой сæударæй. 
Фырцинæй рухс кæрты ысрæзт... 
Ыстæй æргæвдджыты сæрдарæй 
Фырмæтæй нал иста йæ цæст. 

Фæлæ мызыхъ лæгæн йæ къухы 
Ыстур куы ауыдта цыргъ кард, 
Уæд систа рæгъаумæ æмбухын, 
Куыд хъуыса уый сæрнывонд зард. 
1973 
о 
ДЗЫЛЛÆТЫ СИМД 
Ирыстоны хъæуты, сахарты 
Цынæхуызон адæм цæры! 
Сæ алы æвзæгтыл сæ зарды 
Нæ иу бæсты хорз цыт нæры. 
Фæткмæ гæсгæ знон дæр æмзондæй 
Ыскодтой нæ Терчы был куывд. 
Нæ хæхтæ сын майы бæрзондæй 
Æрвыстой лымæндзаст æрттывд. 
Сæ фынджы бæркад сын æрфыссон: 
Æрмæст дзы уæрццы ’хсы-р нæ уыд... 
Фæлæ уын æз хъуамæ ныр мксон 
Сæ четар, сæ бæллыны цыд. 
Сæ фынджы цур ахæм хъазт сырæзт, 
Цыма сын æй сарæзтой нарт. 
Уым кафтæй æмбулыны «стыр хæст» 
Æвзæрдис: иу, иннæ дæр — арт... 
Къинтаури ивта гоппаччы: 
Уым сомихы кочари стынг, 
Сæ уадындзы хъæлæс уыд адджын,— 
Кæй нæ йæм æрфæндыди стын! 

Ирон симд дзы се ’ппæтæн райгуырд, 
Болгайраг, корейаг, кæсгон, 
Узбекаг, украинаг райгонд 
Уыдысты сæ арæхсты бон: 
Сæ зæрдæты чингуыты кастæн 
Сæхи ’гъаæуттæ, не ’вронг æгъдау... 
Ирон симды рæнхъ мæм фæкасти 
Мæйдарон Æрфæныфæдау. 
Къостайы зæххыл нын кæм цæры 
Лæгуарзаг дзыллæты лæгтæй, 
Уым мах дæр — сæ алы фæлтæры 
Зæрдæты æмтугон тæгтæй. 
1974 
о 
ÆФСЫМÆРЫ САГЪÆС 
Нæй мын хистæр æфсымæр, 
Нæй æфсымæр кæстæр, 
Сты мæ хæстæ æртывæр... 
Ехх, æртывæр хæстæ!.. 
Дæн хъысмæтæй ныфсæвæрд — 
Мæн ыссарын х.ъæуы 
Уарзон хистæр æфсымæр 
Горæты уа, хъæуы. 
Уый æгъдауыл куы ссарон, 
Уæд уыдзынæн хъæздыг, 
Æмæ хъуамæ ныззарон: 
«Уæ мæ цæугæ мæсыг!..» 

Дæн уæ фарнæй ныфсæвæрд — 
Мæн ыссарын хъæуы 
Уарзон кæстæр æфсымæр 
Горæты уа, хъæуы. 
Уый æгъдауыл куы ссарон, 
Уæд уыдзынæн хъæздыг, 
Æмæ хъуамæ ныззарон: 
«Уæ мæ цæугæ мæсыг!..» 
1974 
ДЫУУÆ БУЦГÆНÆГ ЗАРÆДЖЫ 
I. Хæлар æмæ фысым 
Æвæдза, тынг хъæздыг дæн æз! 
Мæ исмæ ис бæллæн! 
Хъæздыг дæн дунейы лымæнтæй, 
Лымæнтæй æз кæй дарын хæс, 
Хъæадыг дæр уымæй дæн. 
Бæстыл иы ранхмæ афтын, уым 
Æз равзарын хæдзар. 
Сæ къухтæ мæм фæдæттынц адæм: 
«Æз дын — фысым! Æз дын — фысым! 
Ды та мæнæн — хæлар!..» 
Бæстыл æрзилын. Уой цæцæн, 
Нæ сыхæгтæ мæхъхъæл,— 
Хæстæджытæ æмæ æмбæлттæ 
Уым радыгай фæхынцынц мæн, 
Куыд нæ вæййын æнхъæл... 

Мæ фыдæн талынджы гъалгъай* 
Кæд хъама радта, уæд 
Иæ фыссæг фырт мæнæн та ’рвиты 
Иæ алы ног чингуытæй хай: 
«Нæ рухс уæлахиз уæд!» 
Гуырдзыйæ мæм æрхатынц: «Рац! 
Цы фæдæ ныр, хъонахъ?!» 
Дайраны арф комыл Гуырдзымæ 
Сæндуцæнты вæййы мæ балц,— 
Зæгъын кæм уæндын: «Нагъ!» 
Фынгыл сæм физонджытæ — раст 
Сæ сæнæфсирты бæрц. 
Цы ’фсымæрдзинад и сæ бадты! 
Куы ’рцаразынц сæдæйæ хъазт,— 
Сæ хъазтмæ ’ркæсы æрдз. 
Нæ симд куыд æрсимы æниу 
Сæ цæхæрцæст фæлтæр!.. 
Цыма сæ лæппутæ, чызджытæн 
Сæ туг нæ тугимæ у иу. 
Уæнгрог кæнынц мæн дæр... 
Æмæ сæ уадындзты цъæхахст, 
Сæ уадындзты ныххудт 
Мæн фехсынц лекъурийы кафтмæ. 
Сæ судзаг уарзонады ахст 
Æрбавæййы мæ уд... 
Фæнды æз дард Азийы уон, 
Уон таджикты зæххыл,— 
Нæхи ’гъдауыл æфтауын се ’гъдау. 
Сæ бæрзонд хæхты у мæ бон 
«Нæхимæ дæн» зæгъын. 
* Гъалгъай — сæхирдыгонау афтæ хуинынц мæхъхъæл. 
29 

Нæ Ирмæ се ’нустæй цæуынц 
Хафиз æмæ Хайям; 
Кæсынц нын се ’хсарджын рæнхъытæ; 
Къостайы сидтау нæ хъæуынц. 
Сæ сидт, æдзух рай ам!.. 
Ыстыр Уæрæсейы кæм уон 
Иæ сомыйаг зæххыл,— 
Нæхи ’гъдауау æз райсын се ’гъдау, 
Уым у мæскуыйæгтау мæ бон 
«Нæхимæ дæн» зæгъын. 
Невайы былгæрон лæууын, 
Цыма нæ Терчы цур. 
— Нæ Иры минæвæртты балц ма, 
Нева, дæ зæрдыл кæд лæууы, 
Уæд мын бæстондæр дзур... 
Нева ысфæйлауы мæнмæ: 
«Æгас æрцу, хæххон! 
Æз дын зыдтон дæ сахъ фыдæлты, 
Æз хъуамæ се ’нгасы тæлмæн 
Фæхæсгæйæ тæхон! 
Паддзахмæ ’рцыдысты тыхстæй, 
Паддзахæй ракуырдтой фыстæй: 
«Ирыстоны хъысмæт 
Ыстыр Уæрæсейы хъысмæтыл 
Мыггагмæ дæр ысбæтт...» 
Ирæтты хистæры ныхас 
Паддзахмæ хорзæн хъуысг- 
«Ыстыр Уæрæсеимæ дугты 
Уыдзыстæм не знæгтæй æдас. 
Нæ куыст уыдзæн æмгуыст». 

Паддзах бæдæйнаг лæгтæм каст. 
Дзырдта: «Æхсызгон уац!..» 
Сæ бæсты тыххæй сæм уæзданæй 
Лæвæрдтой фарсты фæдыл фарст 
Æхсин æмæ тæлмац... 
Хæлæртты рæвдыды ныфсæй 
Сæ тыхыл тых æфтыд. 
...Æрыздæхтысты, Ир сæ хастой 
Сæ къухтыл амондджынхуызæй. 
Ыстыр куывдгæнæн уыд! 
Мæныл дыууадæс азы цыд. 
Нæ хъæуы та — чындзхаст. 
Иæ урс цухъхъа, йæ сау нымæты 
Уæд уырдæм буц уазæг* æрцыд, 
Йæ кадæн фенцад хъазт. 
Лæг уыд (кæсæнцæстджын, къæсхуыр. 
Цыма ысног ис мæй, 
Иæ рихитæ зындысты уыйау. 
Æмæ йæ скафынмæ фæндыр 
Хуыдта: «Байтаман, цæй!..» 
Уыди æлвæст æмæ фæрнджын; 
Æппæлинаг — йæ уаг. 
Бæгъатыры йæ хорз æмгæрттæ 
Хабæрттæй байдыдтой фæрсын. 
Хабæрттæ уымæ — фаг: 
«Кæддæр æз фурдæдде уыдтæн, 
Тыхæй дзы ссардтон куыст... 
Уым бонджыны егъау маданы 
Æрзæттæ къахæгæй хъуыдтæн, 
Æмæ — хъуырдухæн, рыст... 
* Буц уазæг — ныхас цæуы граждайнаг Хæсты хъæбатыр Дзæ- 
рæхохты Хадзымуратыл. 
31 

«Паддзахмæ фервитæм писмо: 
Йæ иубæстонтæ стæм 
Æмæ нæ аласа нæхимæ». 
«Уæвæн ис уымæн дæр?» «Ис, о, 
Иæ ферттивыныстæн!..» 
Писмо бæргæ ’рцыди æрвыст. 
Æмæ йæ зынгджын апп 
Паддзахы асыгъта, æнхъæлдæн, 
Æмæ нæм афоныл нæ хъуыст 
Æнхъæлцау ранæй дзуапп. 
Ныффыстон та йæм: — Паддзах! Ды 
Сæрмæ нæ хæссыс мæн?! 
Æвæццæгæн, фыцыс фырмæстæй: 
«Цагъайраг йе ’лдармæ уæнды?!. 
Ау, уый та куыд?! Цæмæн?!.» 
Паддзах, гуырымыхъ дæ, хæрæг! 
Хæрæг та ’ййафы над! 
Фæлæуу, æз баздæхон Кавказмæ, 
Уыдзæн дæм уыйфæстæ бæрæг!.. 
Ныр уал сындзытыл бад!.. 
Уыдис мын тулæйаг хæлар, - 
Уыдис мын тар æхсæв цырагъ. 
Дыууæйæ рабалц кодтам мигъы, 
Ыссардтам райгуырæн хæдзар. 
Нæрыди топпыты гæрах... 
Салдæтты фидардæр рæнхъы 
Мах баистæм æмрæнхъ. 
Мах уадыстæм нæ дымгæ ’фсургътыл. 
Фыдгулы сафыны цæлхъыл 
Æфтыд нæ домбай цæлхъ. 
32 

Нæ разæй Армдары уыдтам. 
Нæ алкæйы æхсаргард фестад 
Йæ фарнæй арвы фат. 
Нæ риутæй фндæрттæ тыдтам. 
Æмæ — ныссабыр уад... 
Ыстыр уæлахизы ты-нджы 
Фæтæджы алы ныхас басгуыхт 
Сызгъæрин хуры тын. 
Сызгъæрин хур дæр у тынджын 
Фæтæджы хуры бын... 
Фæнды Сталинграды хæсты 
Мæнмæ ,йæхи дæдта 
Европæ бадомæг фельдмаршæл,— 
Сæдæ дзыллæйы хатты сты 
Мæ фарсмæ: не хæс у бæттаг! 
Фæнды йæ уынгæджы хæсты 
Герман йæ туджджын къухтæ одара, 
Йæ састыл бавæра йæ къух,— 
Сæдæ дзыллæйы хатты сты, 
Уый тохы чи не суагъта цух. 
Фæрды цæдисонтимæ мах 
Æмбæлæм Эльбæйы раз; кæд 
Ард хордтам: «Никуыуал фæцæудзæн 
Фыдбылызы гæрах!», 
Уæд-иу нæ уыцы хорзæх уæд! 
...Бæстыл цы ранмæ афтын, уым 
Æз равзарын хæдзар. 
Сæ къухтæ мæм фæдæттынц адæм: 
«Æз дын — фысын! Æз дын — фысым! 
Ды та мæнæн — хæлар!» 
3 Минæвар 

II. Шипкæйы бæрзондæй 
Лымæнтæм фæсарæнты уон, 
Уо.н болгарты зæххыл,— 
Нæхи ’гъдауау æз райсын се ’гъд’ау, 
Уым ловчæйæгтау* у мæ бон 
«Нæхимæ дæн» зæгъын. 
Хæствæллад Шипкæйы рындзæй 
Æз незаман уынын. 
Æз ивгъуыды къæдзæхтæ сгарын 
Мæ къуымых лъеройы фындзæй... 
Ысгарын та у зын... 
Мæ хъустыл ауайы: хъæрзы, 
Хъæрзы болгарты зæхх. 
Кæдæй-кæдмæ йыл бады уыцы 
Æлгъысты сау туркаг пъæззы! 
Йæ уæх у калмы уæх... 
Ыстыр Уæрæсейæ бырсы 
Гæрзифтонгæй æфсад, 
Цагъарты фервæзыны тохы 
Æнæфсис тугхорты б’ырсы. 
Æрцыд сæ сæфты рад! 
Æфсады — бархийæ хæцæг 
Ирон барджыты къорд, 
Ыстыр Уæрæсеимæ чи у 
Æвирхъау тымыгъты æцæг 
Фыдæй-фыртмæ æрдхорд! 
* Ловча — Болгарийы горæт. 1877—1878 азты Турчы ныхмæ 
хæсты уым цыди стыр тох. 
34 

Æмæ Донайы хæст ыстынг. 
Нæ зынг, мыдзыра, кард 
Кæмæн йæ ул хæссынц зындонмæ, 
Кæмæн йæ удæн — цард. 
Рæстгой нæ хотыхтæ ысты! 
Нæ ирон барджытæн сæ къорд 
Фыдгулыл уадзы зæй, 
Æмæ æрра башибузукты 
Фæстæрдæм аллæйаг ызгъорд 
Ныууромæи дæр нæй!.. 
Фæлæ нæ сагсуртæн сæ иу, 
Цыма æвзыгъд цæргæс, 
Фæвæййы саулохыл сæ размæ... 
Аскерæн срæхойы йæ риу... 
Ныццæгъды фараст, дæс... 
Сырдтау ыл баппарынц сæхи, 
Æмæ йæ басудзы сæ хин... 
Уæддæр ма «сын цæфæй 
Сæ цъæх пехуымпары тырыса 
Уый раскъæфы Кæфæй*... 
Балканæн йе ’фцджытæм бырсы 
Нæ хъæбатыр æфсад, 
Цагъарты фервæзыныл тохы 
Æнæфсис тугхорты бырсы... 
Æрцыд сæ сæфты рад!.. 
Сæйраджы ’ххуысгæнæг ирон 
Иæ сырх уарийыл тахт 
Инæлары фæдзæхст зæгъынмæ: 
«Паша! Æрхæццæ ис кæрон. 
4Цæ гæрзтæ ’рæвæр тагъд!..» 
* Кæф—туркæгтæ афтæ хуыдтой сæ къорды раздзоджы. 

Паша куы бакæсы гæххæтт, 
Сылау ныккæуы уæд... 
Ныссæрфы даритæй йæ цæссыг 
Æмæ фæхъæр ласы: «Æгъгъæд!.. 
Æгъгъæд!.. Æгъгъæд нын уæд!..» 
(Тæхуды, арæхсгæ ныффысс, 
Куыд айсæфт карз балхоны ныфс). 
Иæ астæуæй йæ къæдз æхсаргард 
Æнкъардæй райхалы æмæ... 
Æмæ йæ радæтты Лæгмæ, 
Цыма кæркуасæнты уыны 
Цыбыр тæссаджы фын. 
Сæ састы урс æрхуым тырыса 
Пашайы къуыбырæй зыны, 
Мæлæгау ма тæлфы... 
Нæ ирон барджытæн сæ къорд 
Æд хорзæхтæ, æд цыт, 
Ыстæй æмхъазуаты Болгарй 
Ыссис йæ ахъаззаг æрдхорд, 
Гъе, афтæмæй æрцыд. 
Хæствæллад Шипкæйы рындзыл 
Ныр уалдзæджы лæууын, 
Лæууын цыма Сæнайы цъуппыл. 
Æз ам зынгхуыстыты хынцын, 
Ехх, цас ысты!.. Кæуын... 
Уæд ам паддзахы ус фæстох 
Ирон лæппуйæн цырт 
Йæхи номæй ныссагъта. Уагæр 
Цæмæн? Куыд нæ дзы фæцис рох? 
Кæд уыд <йæ хæрæфырт? 

Йæ хæрæфырт? Нæ уыд. Æндæр 
Хæстæджиуæг сын уыд,— 
Дыууæ бæстæйы сæрыл ирон 
Æрхаста стыр арты йæ сæр,— 
Куыд уой æмварс, æвыд; 
Æмзонд æрвадæлтау куыд уо;й 
Нæ кырджайлæгтæ, ир, 
Куыд сæм зайа æфсир 
Æмæ куыд никæд зона ривад 
Сæ иумæйаг куырой. 
Хъæдгæмттæ Шипкæйы рындзыл 
Ныр уалдзæджы лæууын, 
Лæууын, цыма Сæнайы хохыл. 
Æз ам зынгхуыстыты хынцын, 
Ехх, цас ысты!.. Кæуын... 
Кæугæ?!. Кæуинаг у тæппуд, 
Кæй ысхонынц тæрхъус... 
Фæдисы рæстæджы кæлмæрзæн 
Кæмæн фесты йæ худ, 
Уый мах фарнæй рæтъуз! 
Донайы хъайтартыл та зар,— 
Ды дæ сæ мардæй ’гас. 
Æфсымæрон æдзæм ингæнæн — 
Фыццагдæр уардиты лæвар, 
Æфсымæрон æнгас. 
София, Плевнæйы æхсæн 
Цырддзаст хъарагъулы хуызæн 
Уырыссаг фæйнæгфарс æд хотых 
Иæ намысы бæрзондмæ схызт, 
Фыдтæй куыд уа Болгари хызт. 

Болгарты бузныджы нысан — 
Салдат Алешæйы сурæтдзырт, 
Кæй .йын уыд гитлерон мысан 
Сæ уарзон, буарæфхæлд зæххыл; 
Сæ фæнд кæй фæразынц зæгъын.... 
Сæ фыдыбæстæ йæ^м æркаст... 
Цыма Алешæ у йæ фырт, 
Æмæ нæй ахæм лæг Болгары, 
Кæмæй нæхма федта йæ цырт 
Æрттивгæ дидинджыты баст. 
Нæ Иры горæты фæзы 
Димитров лæууы,— 
Цыма йе Нар, йе Тибы райгуырд. 
Нæ дарæг фыдау нæм кæсы, 
Раст афтæ нæ хъæуы. 
Фашисттæн Лейпциджы тæрхон 
Уый рахаста лæгау 
Ньюрнберджы тæрхоны разæй. 
Дæ сæрхъуызой, дæ ныфс æй хон 
Иæ хъуыддæгтæ, йæ раст ныхасæй! 
1973 
о 

КЪОСТАЙЫ УАРЗТ 
Къоста, ныфс нын дæ ’мæ лыфс уыдтæ, 
Цæрæм дæ зарджыты цæхæрæй. 
Æз та дæ уæлмæрдмæ ыссыдтæн, 
Пехуымпар, гсувын дын мæ сæрæй! 
Ныджджих дæн... Афтæ мæм фæкасти, 
Цыма дæ ингæнæй ысхъуысти: 
«Мæ дуне Аняйы хур касти,— 
Мæ зæрдæ та сыгъдис йæ хъызты...» 
Къоста, дæ 3 æ д ы иу дзырд: «0»-йæ 
Уыдаис амондджын, бæргæ. 
Зынаргъдæр æй хуыдтаин хойæ,— 
Æз ма уæ федтаин цæргæ... 
Фæлæ тæхынц æгъатыр азтæ... 
Ныр дæн дзæвгар хистæр дæуæй... 
Зæххыл дæ тох, дæ сыгъдæг уарзтæн 
Уыд райдайæн, кæрон сын нæй! 
Къоста, ныфс нын дæ ’мæ ныфс уыдтæ, 
Цæрæм дæ зарджыты цæхæрæй. 
Æз та дæ уæлмæрдмæ ыссыдтæн, 
Пехуымпар, кувы« дын мæ сæрæй! 
1979 
о 

ДУНЕЙЫ РÆСУГЪДТÆ ÆМÆ ДЫ 
Зæххы къори... Горæттæ, хъæутыл 
Æрзылдтæн. Цы нæ адæм ис!.. 
Фæзарын сылгоймæгты ’гъдæуттыл, 
Сæ фарныл та зары мæ сис:" 
Сæ хуртæй куы байдзаг уид бæстæ, 
Уæддæр та дæ хурмæ кæсин; 
Рæсугъдтæ сты, фæлæ — дæу фæстæ, 
Мæ иунæг, мæ бецау... æфсин! 
1980 

ЗАР МЫН!.. 
Оххай, дæн мæ Фыдыбæстæм дард!.. 
Ам æнæ Уый æз кæнын æнкъард... 
Бамбар-иу мæ сагъæстæ, æмгар: 
Ир æмæ йæ Лæгты сгуыхтыл зар! 
Зар! Дæумæ зæрдæйæ хъусын æз... 
У мæ ныфсаг де ’хсызгон хъæлæс. 
Æз дæ тохы ныхæстæй уынын 
Терчы дугъ, йæ уылæнты цырын, 
Цъититæ — цъæх артдзæсты тæмæн, 
Цъититæ — æвдадзыхос мæнæн. 
Бамбæрстай мæ бæллицтæ, æмгар... 
Уæдæ мын Кавказы ’гъдауыл зар! 
Берлин. 1945 . 
о 
41 

НÆХИ ХЪÆБУЛАУ 
Цъиуы лæппын уаргæ бон ахстонæй куы ’рхауы, 
Уæд тæригъæд байдайæм: «Æвæдза, æвгъау уыд!..» 
Цъиуы лæппын... Сисæм æй... Ферттивы ,нæ цæссыг... 
Цыма уый куынæуал уа, уæд кæлдзæн нæ мæсыг... 
Дун-дунейы уарзынæн уый дæр — фурды иу æртах... 
Адæмæн æхсызгон хррз — рагуалдзæджы цъиуы ’ртахт... 
Фæлæ нын зæххы къори цардæн у йæ зæрдæ... 
Сагъæс ыл чысыл кæнынц иуæй-иу фæлтæртæ... 
Цал бæстæйы паддзахы, цал ыстыр мæнгарды 
Ууыл калдтой туджы зæй, цас æй сыгътой арты!.. 
Цалынмæ зæххы къори суа нæхи хъæбулау, 
Уалынмæ нæ сихсийдзæн йе знæгты æрхъула. 
1977 
о 
«А» ’МÆ «О-ЙÆ ЦÆРЫНÆН 
Цæй, ныззарæм, цæй, ныззарæм, Иры фæсивæд! 
Уæлахиз у, махæн уæлахиз у иæ зиувæнд. 
Не стыр барты, раст барты сæрвæлтау цæрдхъомæй 
Мах фæцæуæм нæ рухсдæр фидæнмæ æнгомæй: 
Куыд нытътъыссой, бынтон куыд нытътъыссой ызнæгтæ 
Сæ кæрддзæмты хæстыл хъодыгондæй сæ кæрдтæ, 
42 

Куыд сын сызгæ уой, куыд ыскъуымых уой сæ фарсыл, 
Мыггагмæ дæр «куыднæуал бакомой ысласын, 
Сывæллæттæ, уарзон сывæллæттæ æвыдæй 
Дидинджытау нæ фæзты куыд рæзой рæвдыдæй, 
Фыдæй-фыртмæ сыгъдæг куыд уой, сыгъдæг, нæ дæттæ, 
Фыдæй-фыртæ цъæх-цъæхид куьщ дарой нæ хъæдтæ, 
Алы мæлгъæвзаг мæргътæ .куыд зарой æдасæй 
Тулдзы къохтæй, бæсты дыргъдæтты зад бæласæй. 
Цæй, ныззарæм, цæй, иыззарæм, Иры фæсивæд! 
Уæлахиз у, махæн уæлахиз у «æ зиувæнд. 
Не стыр барты, раст барты сæрвæлтау цæрдхъомæй 
Мæх фæцæуæм <нæ рухсдæр фидæнмæ æнгомæй; 
Фарн фæхæссæм нæ быдыры æмæ нæ хохы, 
Фыдхæсты кой дзыллæтæй куыд баззайа рохы; 
Дун-дунетыл радæй-радмæ алы фæлтæртæ 
Æфсымæртау æнусмæ дæр куыд уой æмзæрдæ! 
1965 
о 

ДЗÆУДЖЫХЪÆУЫ ТОХЫ 
Нæ горæтмæ ызнаг лæбурдта. 
Нæ Иры ма кæуыл каст хур та. 
Фыдгулыл чи нæ <ивылд фурдау. 
Æфсады сидт нæ хъустыл уад,— 
Æфсад ыстыр фæдисмæ уад, 
Цыма нæ «æмтты рацыд уад. 
Гермайнаг удхорты æрфæндыд, 
Сæ салдæтты сæнтдзæф гуылвæнттыл 
Хъæрæй куы цагътаид нæ фæнды.р. 
Æрфæндыд иблисты, бæргæ, 
Хæбизджын, физонæг хæргæ, 
Куыд кодтаиккой ам цæргæ. 
Богъдабиты фæндыди рагæй 
Нæ рæсугъдты æвзарын рагъæй,— 
Тырныдтой йæм сæ туджы аргъæй. 
Æрра куитæн сæ бæрзæй саст 
Æрцыди; райстам сæ нæ маст. 
Нæ Иры та ыстынг и хъазт. 
Нæ горæтæн æндонæй къултæ 
Уыдысты адæмты хъæбултæ,— 
Ныззарут сыл, Иры лæппутæ! 
Кæмæн дзы сты хæххбн сыджыты 
Сæ тохы басудзгæ ыстджытæ,— 
Ныккæут сыл, Иры чызджытæ! 
1943 
о 

ЦÆССЫДЖЫ ХАИ 
Нæ Иры иу хъæуы кæрон 
Салдæтты сау ингæн æрæнцад... 
Уыдысты хохбæстыл бæрнон... 
Хæсты сæ алчидæр æрæнцад. 
Сæ цыртыл сын ныффыст бæстон: 
«Таджикаг... Сомихаг... Уырыссаг... 
Башкираг... Латвийаг... Кæсгон... 
Сыгъдæгæй ахастой тырыса. 
Кавказаг зæхх сын уæд фæлмæн. 
Мыггагмæ ма кæлæд сæ мæсыг». 
Куы не сты тугхæстæг мæнæн, 
Уæд сыл цæмæн æртагъд мæ цæссыг? 
1974 
ФЫССÆН ÆМÆ ХОТЫХ 
Хъайтыхъты Джеорæя 
Дыууæ ’мæ дыууиссæдзæм азы 
Нæ тохы фæстæмæ цыдыстæм, 
Зæрдæмæ куынæуал цыдыстæм... 
Æмæ нæм кæм нæ хастой азым!.. 
Зынгæй та уæларв дæр фæкъæртт. 
Зынгæй та фæкъæртт и нæ зæхх дæр. 
Фæстæмæ цыдыстæм... Бæллæхтæ... 
Дæрæн хъæу... Нæ балæууæн кæрт... 

Уым ныккæнды ’фснайдтам нæ сæртæ, 
Иу иннæуыл хаудис дæлгоммæ. 
Уым тары хæстонты æнгоммæ 
Зæйпиллон æнтъыхта цæхæртæ... 
«Ирон лæг уæ ничи у? — фехъуыст.— 
Æз мысын æмдзæвгæ... Фæдæн æй...» — 
, Дзырдта мын йæ зарæг хъæрдæрæй... 
Дзырдта нын уырыссагау йе ’нтыст. 
Иæ зарæг — нæ Терк цыма арты... 
Хæстонты йæ зарæг æрцардта... 
Сыгъдвæндæгты туджыйаргъ Дард та 
Æрттывта салдаты цыргъ карды... 
Стæртæ ’мæ стæртæ, ’мæ стæртæ... 
Поэт нын цы стæрты нæ ахатт!.. 
Фыссæн æмæ хотых æмсæртæ 
Кæй ысты, уый федта фыццаг хатт. 
1979 
о 
БУЛÆМАРГЪЫ МÆЛÆТ 
Хæст фæсабыр... Бæрзыл зарыд булæмаргъ, 
Зарыд æмæ махæн фестад хурæмаргъ. 
Уый къуыззитт нын нæмгуытæ ’мæ ’хсаргæрдты 
’Хситт фæивта, цас рæвдыдта салдæтты!.. 
Раивылди гитлеронты сау мадзал, 
Æмæ срæйдта артæндзарæг сармадзан... 
46 

Уый цæхæрæй бæлас «одта карз æнкъуыст, 
Булæмаргъ дзы судзгæ зæйæ базынгхуыст... 
Хорз поэтау зарыны хæс бафыста... 
Уæд мæ пъеро ног чиныджы бафыста: 
«Уый къуыззитт нын нæмгуытæ ’мæ ’хсаргæрдты 
’Хситт фæивта, цас рæвдыдта салдæтты!» 
1976 
<> 
* * # 
Берлины уыцы æхсæв бонмæ 
Салдат сæрсæфæны фæци, 
Æхситгæнгæ, æрхауы бомбæ... 
Салдат йæ даргъ фæндаг фæци... 
Фæзынд ма тугхорты бæрзондæй... 
Цы уды фидар ис лæгæн! — 
Цъæх арты сыгъд, уæддæр ма сонтæй 
Ысдзырдта: «Ферр-ввæ-з-з-зын мæ кæн!..» 
1971 

ÆХСЫЗГОН ÆМÆ ЗÆРДÆРЫСТ 
Солтанбегæн 
Польшæйы дон Вислæ... Стыр тох ам æрсабыр... 
Немыцаг лæгмартæй асыгъдæг Варшавæ. 
Цас баззад сæ фæстæ ’фсæйнаг æмæ зды та! 
Мит тъыфылæй уарыд. Дымгæ миты здыхта. 
Карз тымыгъ ныл сыстад, сагъуыд ныл цъæх уазал, 
Фæлæ еы<н фæндагыл чи куымдта фæуацар! 
Мах цыдыстæм размæ, хæсты ногдæр арфмæ, 
Туджы арт кæм сыгъди топдзæф зæххæй арвмæ. 
Уыд нæ сагъæс: «Размæ! Чи зоны, фæстаг хатт... 
Чи зоны та цардмæ мах кæна рæствадат». 
Мит тъыфылæй уарыд. Дымгæ миты здыхта. 
Æрдз йæ урс нымæты салдæтты ыстыхта. 
Уалынмæ нæ фале фегуырд не ’рдæм сидæг, 
Ие ’мбæлтты рæнхъытæй не ’рдæм ратахт чидæр. 
Уый мæныл ныттыхсти, мæн сæгъистæй систа. 
Стæй мæ ’руагъта, каст мæм æмæ дистæ систа... 
Уый кæм зыдтон!.. Барæй йе сныхас — уырыссаг... 
Æз фæджих дæн: — Чи дæ? Хорз дæм ис тырыса! 
Сцин кодта иронау: — Де ’фсымæр — уæ кæстæр, 
Не ’фсады нæ бæстæн чи фиды йæ хæстæ! 
— Авд азы — бæлццæттæ, нал федтам кæрæдзи... 
Æвæдза, хъуыддæгтæ махæн дæр цæй бæрц и! 
48 

Стæры мæ æрвыста, стæры йæ æрвыстон. 
Ме ’фсымæр — нæ кæстæр... Фембæлды æхсызгон... 
Раздæхын æнхъæл ма чи уыдис йæхицæн! 
Фæлæ мæ Берлины удхæссæг фæхицæн. 
Гитлеры лæгæты Фидыды фæззæджы 
Сау зæппадз фæзынди сыфтæрты фæздæджы. 
Тулдзæй цыртыл фараст рухс номы — цæргæ фыст... 
Ме ’фсымæр... Иæ ном дæр... Ног фембæлд... 
Зæрдæрыст... 
Æз рейхстагмæ згъордтон уыцы райсомраджы, 
Цыма та нæ туджджын бамбæхсти рейхстаджы! 
1979 
о 
МÆ НЫФСЫ МÆСЫГ 
Мæ фыд дзырдта: «Мæнгæрдтæ \мæ тæппудтæ 
Мæ цæстысындз ысты æмæ уыдзысты!» 
Мæ фыд дзырдта: «Зын тох æмæ зын куысты 
Четарджынæй куы дариккам нæ худтæ!» 
Фæцарди нын хæдæгъдауæй, цытимæ, 
Йæ фæндæгтæ, йæ фарн мæнæн — ыстыр мулк. 
Хъазуат хæсты ныфсджынты ’мрæнхъ цыди, ’мæ 
Сæуæхсид у сæ уæлахиз-бырсты туг. 
Æз дæр цыдтæн салдæттимæ атакæй, 
Хъуыст: «Алчи хæс йæ зæрдæйæ куыд фида!..» 
Фашистаг мыл кæм æндзæрста арт танкæй, 
Мæ фыды цырт мæнæн ысси уым фидар; 
4 Минæвар ’ 49 

Зынгхуыстæй дæр мæн бахызта адзалæи, 
Ныр та йæ ном — иæ хæдзары тырыса. 
Фы«рт! Хъуамæ дын бындары фæтк, мадзалæй, 
«Цæй, рухсаг у!» зæгъын хуыздæр æнтыса! 
Иæ уæлмæрд — ам... Сæрнывонд уыд ам бæстæн. 
Мæ фæллад къух æз авæрдтон йæ цыртыл. 
Куыд бæрнон дæн! Мыртазы-фырт Длхæстæн, 
Ехх, мисхал цыт куы бафтауин йæ цытыл! 
1975 
о 
ЦÆХГÆР ФАРСТ 
Нæ бæсты тохы бон хъуыдтæ... 
«Фæдис!..» — Лæг нал кодта æмгъуыдтæ. 
Кæд хотых райсынæн уыдтæ, 
Уæд ахæм рæстæджы кæм уыдтæ?! 
Цыхуызæн цæстæй дæм кæсон, 
Ныр уымæн де ’цæг дзуапп — хъыбыллæ... 
Мæн афæливын у æнцон... 
Фæливын никæд комы дзыллæ! 
1975 
о 

* # # 
Лæгæн æндон зæрдæ хъæуы, 
Иæ арт куыд нæ зоны æрмынæг. 
Хъысмæт уæлахизæй цæуы,— 
Нæ дзыллæтæм кæсын æдзынæг, 
Уынын сæ хорз куыст дæр, фынг дæр, 
Æрымысынц хæстон хæлæртты. 
Нæ тохдзаутæ ыстькр уæлмæрдты 
Ныр се ’гæстæй кæнынц фылдæр. 
Уæззау цæфтæ зæронд салдатæн 
Æгъдау æвæстиатæй раттæм! 
1979 
РИС 
Æвæдза, цот ысхæссæг мады 
Зæрдæ цы нæ сагъæс æвзары! 
Изæрыгон йæ хъарм хæдзары 
Сæдæаздзыд сылгоймаг бады. 
Иæ тохысыгъд цыппар хъæбулы 
Рыстæй нæма систа йæ саутæ. 
Зæгъы: «Фыдгулы цæф уæззау дæ; 
Æрмæст ма мын — мæ цыппар къулы... 
Куы нæ сын федтаин сæ зынтæ!.. 
Мæрдырох... Акса-ма: æрталынг... 
Ыссудзон сын цырагъ... Мæ арынг... 
Кæнон та сы« дыгай кæрдзынтæ...» 
1975 
о 

РАСТДÆР ГАДЖИДАУ 
«Чи фесæфт хæсты, уыдон уæнт рухсаг!» — 
Арæх фæсидынц фынджы уæлхъус. 
Ахæм ныхæстæм макуы ут хъусаг! 
Чи нæм нымбæхста арф ран йæ худ, 
Чи нæм ныккодта усы кæлмæрзæн, 
Фесæфти хæсты уыцы тæппуд. 
Баззади хæсты уыцы хъæбатыр, 
Чи дзы ныккалдта йе ’хсидгæ туг 
Адæмы цардыл, адæмы бартыл. 
Алы горæты, алы хъæуы 
Гаджидау афтæ уадзын хъæуы: 
«Чи баззад хæсты, уыдон уæнт рухсаг!» 
1974 
о 
ХУРЫ ДЫУУÆ ТЫНАУ... 
(Балладæ) 
Сиддонæн йæ таучел фыд йе ’рыздæхты заманмæ 
Равзæрста нывондагæн дыгæрдгуытæй замманай: 
«Уый номыл хъæугуывд иу абонæй иннæмæ 
Хъуамæ уа мæнмæ, æз кæндзынæн цин, æмæ!» 
...Пиллæттæй ыссыгъд сау дунеон хæсты арт. 
Уый цырыны уыд мах Райгуырæн бæсты цард. 

Арты зæйтæй зæхх цас хъæрзыди, цас æнкъуыст!.. 
’Фсæддон лæппу цыд... Тохы тынджы базынгхуыст... 
Уæд, Елхот, дæумæ ауындзæджы дарæсы , 
Цал калмы æрбалæсыд! 
Калмæн-иу йæ сæр афаз, атахт не ’рвдзæфтæй, 
Акъопмæ-иу хур мадау ракаст се сæфтæй. 
Зынгхуыстæн йæ фыд ссардта полчъы хистæры — 
Сгуыхтдæры, ыстæй не ’гъдæуттæм æмхицдæры. 
Иурайсом æрцыд йе ’мбæлттимæ стыр хуынды 
Знаджы къухæй пырх уынгты. 
Се ’рхонæг — уæздан, афтæ загъта: «Уазджытæ, 
Адæмæн ыстут дунейы фарн уадзджытæ! 
Мах лæппу дæр уыд... йе ’рыздæхты заманмæ 
Бабастон нывонд дыгæрдгуытæй замманай!.. 
Арты зæйтæй зæхх цас хъæрзыди, цас æнкъуыст!.. 
Мах лæппу хæцыд... Тохы тынджы базынгхуыст... 
Уый бæсты сымах æз уынын сæрæгасæй, 
Уыйау мæм кæсут уе ’рбахызт, уæ ныхасæй. 
Бæлццоны нывонд арфдæр комы сау хъæды 
Знагæй уыд æмбæхст, уый мæтæй уæззау хъуыды! 
Галæй уын хъæугуывд а райсомæй иннæмæ 
Хъуамæ уа мæнмæ, цин уыл кæнын, цин, æ^мæ!» 
Хæдзары дæргъмæ равæрдтой бæркад фынгтæ... 
Сидты ивта сидт. Систой зарын, кафынтæ... 

Се ’рхонæг — уæздан чъиреткувæг, басидт та: 
«Хъуамæ тохы лæг уе ’хсаргардау бахсида! 
Хæсты бардуаг, дæу махау афтæ бафæндæд, 
Не ’рвдзæфтæй рæхджы Гитлеры сæр афæдæд! 
Дæлæ уый уынут!.. Хатын та йæ бахудтæй: 
Бамбæрста мæ... О... Немыцаг у... Франкфуртæй... 
Франкфуртаг чысыл базыдта уырыссагау. 
Тынг бæллы, бæргæ, цардамонд куыд ыссара. 
Уый хабар—дзыназинаг, хъыргъытæм цы бæлон уа... 
Стахт, йæхи ныффæдзæхста ме ’ууæнкыл — сывæллонау. 
Сидзæр, дам, дæн æз... Чи фæхъуыд цыты хæсты, 
Схон, дам, мæ хъæбул уыцы иу фырты бæсты. 
Æз разы дæн. Фæтк сфидар кæн уынаффæйæ... 
Бузныг, булкъон!.. Цæй, стыр хайджын у арфæйæ!» 
Фыд дæр, фырт дæр — ног. Хъарм хуры дыууæ тынау, 
Хорзæй сæм æууæл тырна! 
Франкфуртаг ыстæй фашисттимæ стох кодта. 
Тыфылты дæр уый ног фыды нæ рох кодта. 
Арты размæ цыд, арты цыд хъæбатырæй, 
Иста уым нæ туг уыцы стыр æгъатырæй. 
Стæй Берлин ныккалд... Ирмæ та — æд хорзæхтæ... 
Ие ’нхъæлцау ысси цæхæры нæртон зæхх дæр... 
Ам Къостайы ’взаг базыдта нæхи хуызæн. 
Уый кæны æгъдау,— адæймаг фæджих уыдзæн... 
54 

Колхозæн сæрдар ссæдз азы у франкфуртаг, 
Уый хъуццыты ’хсыр цас минас у, цал фурдваг!.. 
Франкфуртаг ысси ног фыдæн ныфсы мæсыг.. 
Райгуырдис ын цот, фарæстæм чыэг —зымæджы! 
Фыд æмæ йæ фырт. Хъарм хуры дыууæ тынау, 
Хорзæй сæм æууæл тырна! 
Иры тохы зарджытæ мах мидбылты бахудтмæ 
Хуры тын куы ныззары,— зард уæд хъуысы 
Франкфуртмæ. 
1977 
о 

п п п 
Æз мæ дырæнхъон æмдзæвгæ даргъ æфсæнвæндагыл 
барын, 
Уым тæхы мæ царды поезд: хорз лæууæн хъæуы 
ыссарын! 
п п п 
Бæрзонд хохмæ ыстæй ыстыр тохмæ тæппуды 
Нæ фендзынæ цæугæ,— тæрхъус дæр ыл фæхуды! 
п п п 
Уæларвæй, зæгъы, искуы дур куы ’рхауы, 
Уæд уый уромын дзыллæтæм æрхауы. 
п п п 
Тохььиу рæумигæнæгæн зæгъ: 
«Рог дымгæ лæ фæлдахы къæдзæх!» 

п п п 
Хъысмæт, ды кæныс алцæуыл уæлахиз: 
Фыдсадæй зиан, рох мардæй нæ бахиз! 
п п.п 
Мах дзыллæйы ’хсæн рафауиккам дæу, 
Фæлæ æвзæр йæ койы аргъ дæр нæу! 
п п п 
Лæгтæ! Не ’гъдауы тырыса дарæм фынгыл дæр 
бæрзонд; 
Хъуамæ карз нозтыл уæлахиз уой нæ тых æмæ нæ 
зонд! 
п п п 
Цалæн бахуыссыд йæ зынг! Цины фынгыл дæр нæм 
сидт 
Уадзынц зианы тыххæй: цæрдтæй мæрдтæм дардыл 
хид. 
п п п 
Куывды бæркад — æгъдау! Дæ нуазынæй фæлæуу! 
Дæ ныхасæй фæлæуу! Фынг иууылдæр дæу нæу! 
п п п 
Кæд исчи уа дæуæй æнæниздæр, уæд-иу 
Ды уый тыххæй фынгыл рæгъытæй ма кæн зиу! 
п п п 
Чызгæн иу гæркъæраг фесты, 
Иннæ нал ф’ары ныхас: 
Цъити ’мæ цæхæрау фесты. 
57 

□ п □ 
Куы нæма ’рцыд мæ фыссæнгарзæн рад, 
Уæд куыст, æгъдауы ме ’фсарм фыд, мæ мад 
Мæ цæстуарзондæр критиктæ уыдысты. 
п □ п 
Нæ дзыллæйы æхсæн дæхи фæндиаг цæр, 
Фæлæ дæхиау мах дæр куыд уарзай, уыцы амонд 
Зæхх, арвы Тых дæттæд. Фæлæ... куы уа æгæр! 
п □ □ 
Никуы вæййы дон æнæ былгæрæттæ. 
Кæстæртæн та нæй æнæ сæ зæрæдтæ 
Карджыны æфцæджы онг цæуæн. 
□ □ □ 
Зæххыл фæуæлахиз æнус, 
Цыбыр ныхас цы ран у сойджын, 
Дæргъæй-дæргъмæ ныхас та — хус! 
□ □ □ 
Мæ фыссæнгарз, мæ пъагæттæ, 
Куы нæ кæнат æмвæдис,— 
Цы зæгъдзысты фæстагæттæ?! 
□ □ □ 
Арвыл стъалытæ — хорзадау, 
Арвыл стъалытæ — хорз адæм. 
Мæй та — сæ бæркадджын фынг. 

п п п 
Лæг хъару, куыстæй, æхсарæй, 
Царды йе ’гъдауæй у лæг, 
Агур ахæмы, ыссар æй! 
п п п 
Æрмæст йæхи цард, амонды сæраппонд 
Цы лæг тох кæны, уыцы лæджы хон 
Æнамонд! 
п п п 
Æнæкæстæр цард — уый æрмæстдæр ме знагæн! 
Хъысмæт, мæнæн та ахæм кæстæр ратт, 
Хицау чи уа йе ’взагæн! 
п п п 
Дæ раст хъуыддæгтæй адæмы рæвдау; 
Хъæдтæ, быдыртау — адæмы зæрдæтæ, 
Зæрдæйæ ’взаргæ ног мыггаг дзы тау! 
п п п 
Талф-тулфæй тауджытæн сæ хуымтæ 
Æрдузтæй разынынц фæззæг, 
Æрдузты хор вæййы дыркъуымтæ. 
п п п 
Мардмæ йæм вæййы хъæргæнæг. 
Рохст ысрæцугъы ныхас: 
— Ау, нырмæ дæр уыд æгас?! 

ппа 
Рæудзырд! Куыдзыл куыдзы рæйд ма кæн, 
Куыдз дæм куыд нынниуа: «Æм-м-с-с-æр-р!» 
Дæхи ма уымæй царды хъахъхъæн! 
п п п 
Галы дæр ма стыхсын кæны ’фсондз, 
Козбауæн та у йæ хуыздæр монц 
Уыцы мæнгард хицауы ’фсондз дарын. 
п п п 
Лæг нæ цæры хæрынæн: 
Адæмы ’хсæн зæххыл 
Фынг—æгъдауыл цæрынæн! 
п п п 
Ног чындзы ныхас та хъуыст: 
— Уæ, ме ’фсин, уæлæмæ сыст,— 
Бадты сидт уадзынц мæ номыл! 
п п п 
Раст фæндаг кæй хæдзармæ нæ базыдта, 
Ацы зылды ахæм цæрæг нæй. 
Ничи ары уый хæдзар, уæллæй! 
п п п 
Лæууæг, æгъдау дæттынæн бæзз! 
Ай хист у... Мард мæрдтæй куы ’рцæуа, 
Уæддæр нæ бануаздзынæн æз! 
60 

[]па 
Дунейы тæхгæ писмотæ — 
Зæрдæты ыстыр исбонтæ, 
Зæрдæтæм фæндæгтæ сты! 
п п п 
Уарзыс мæ æви нæ уарзыс? 
Кæд æнæ мæн дæр фæразыс, 
Уæд нæй уарзыныл ныхас! 
п п п 
Нæ дзыллæ тохмæ уадысты фæдисæй, 
Уæд, зæгъы, къаддæр мардысты сæ низæй: 
Мæлынмæ дæр ма искæйы æвдæлд! 
п п п 
Мардмæ хъæлдзæгæй кæсы... 
Уымæ искæй мард кæсы, 
Уастæн, хингæнæг фынæйау! 
п п п 
Дохтыр ын йæ тугæй иста. 
Рынчыныл цы кодта дис та,— 
Туг дзы нæй, фæлæ... арахъхъ! 
п п п 
Лæг лæгæн кæм кодта батæ, 
Бадты уым хъуыдис æууæнк,— 
Бадты æз æфсæрмæй бадтæн! 

□ п н 
Сисыс дзаг сыкъа нæ разæй, 
Кæстæр, къаддæр нуаз йæ карзæй: 
Лалымæн конд нæу лæгдзарм! 
п п п 
Адæймаг вæййы хуынды,— хъуамæ Уый фынгæй ыста 
Афтæмæй, æмæ йын ног исчи «мидæмæ» куы зæгъа, 
Уæд дыккаг хатт дæр куыд уа бадтæл йе ’гъдæуттыл 
куыстваг! 
п сп 
Хæсты тынджы зынгхуыст хъæбатыр адæм — рухсаг. 
Хæсты цæхæрæй чи ’мбæхст, цæй, уыдон та цæрæнт 
Нæ салдæтты фæндиаг: æгасæй «рухсаг уæнт!» 
С П п 
— Æгае цæуай! Куыдтæ цæрыс? Дзæбæх дæ? 
— Дзæбæх! Мæнау куы басгуыхид къæдзæх дæр! 
— Æ-гъи, «хæрæг»! Уæдæ дын уый кæй федтон! 
П П п 
Æз лæппуйæ Зæдыл хъазты фембæлдтæн. 
Æз фырцинæй афтæ загътон ме ’мбæлттæн: 
«Уарзондзинад не ’мбæрстон нырмæ». 
П П п 
Æгъдау æндæр нæ федта, зæгъгæ, уæд, 
Иæ хорз фыды хæдзары Лæг цы ’гъдау федта, 
Гъеуый дæр ын, бæгуы, уаид æгъгъæд! 

п п п 
Ратт нын ахæм амонд, цард, 
Мард-иу нæм куыд уа æгасау, 
Не ’гас та куыд нæ уа мард! 
п п п 
Мадæй зæронд нæй; 
Кæд, миййаг, ацух,— 
Мардæй зæронд нæй. 
п п п 
Мæрдтæм хæссæн нæй фидинаг хæсæн, 
Мæрдтæм хæссæн нæй арф æмбæхст хæзнатæн дæр, 
Мæрдтæм нын и сыгъдæг зæрдæ хæссæн! 
п п п 
— Урс дидинæг дзæбæх куы фестади дæ сæр! 
Чи зоны ’мæ дæуæн царды уый у æгæр! 
— О! Фæлæ нын дæ сæр та сау пысыра куы басгуыхт! 
п п п 
— Хистæр, цæй, куыд у дæ цард? 
— Бон — цæргæ, æхсæв та — мард, 
Райгас вæййын ног... сæумæйæ! 
п п п 
Æз цæргæ кæнын, цæргæ! 
Æз дæу амарин, бæргæ, 
Амарин дæ... худæгæй! 
63 

□ п п 
Скъоладзау æнкъардæй загъта: 
— Фыццаг къласы ахуыр кæн... 
Пенси исын ’рфæндыд мæн!.. 
п п п 
Ма тæрс талынг рухсгæнæг куыстæй! 
Маймулийæ куыст ыскодта адæймаг, 
Ды æгуыстæй маймули ысдæ! 
п п п 
Зæххыл, дам, къорд милард цæрæгæй 
Нæ уыдис иу дæр æмæ нæй 
«Лымæн», «æхмбал» зæгъæг сæ лæгæй. 
п п п 
Мæрдджынтæм æй алчидæр уыдта: 
Сом лæвæрдта, ставд цæссыгтæ калдта, 
Мардыл æви йе ’хцайыл куыдта? 
П П п 
Нæ дзыллæ зæрдæмæ цæуынц: 
Куыд цæуынц фыдлæджы цырты рæзты, 
Иæ рæзты дæр афтæ цæуынц. 
п п п 
Афтæ тынг кæй уарзын дæу, 
Уый æрмæст мæ руаджы нæу; 
Уый — дæ зæрдæйы уæлахиз! 

П П □ 
Ныр куыд ыстыхджын мæ уарзт, афтæ рагбонты йæ 
арт 
Ме ’ргом зæрдæйы нæ сыгъд. Стут мын Ды æмæ мæ 
Бæстæ. 
Зæгъгæ, нал мын ис уæ иу, уæд зæххыл зындон — мæ 
цард. 
п п п 
Лæг фидауцджын вæййы сызгъæрин мулкæй нæ, 
Налхъуыт-налмасæй нæ, фæлæ — ныхасы хъармæй, 
Фæлæ — æууæнк, æфсармæй. 
п п п 
Мах не ’ппæт дæр зæххыл уынæм ыстыр бæрзæндтæ, 
Фæлæ æппæты бон нæу ракæсын, хъæлæкк, 
Сæ цъуппытæй, æмæ хъæуы куырыхон лæг! 
п п п 
Зæронд ус йæ сыхаг чындзы сывæллоны уарзта тынг, 
Бацин-иу ыл кодта, стæй: — Рауай-ма, мæ хуры тын, 
Ехх!.. Дзæбæхдæр фенон ныр, æз дæ карæнæй куыд 
уыдтæн. 
п п п 
Дзырд у хотыхы нæмыг, иу æхстваг вæййы нæмыг. 
Царды быдырты кæсын, æз кæсын йæ Хохы рагъæй, 
Æз мæ хотыхæн тæрсын ног цуаны дзæгъæл гæрахæй! 
п п п 
Махæн не ’гъатыр хъысмæт радта Рæстæгæй æфстау. 
Рæстæгæй æфстау та нæу царды иу бон дæр нæхи бар. 
Фæлæ — цас хъæуы æгъдау! Фарн, нæ азтæм нын 
æфтау! 
5 Минæвар 65 

П П П 
Сабийæ зæрондмæ никуы аргъæвтон куыстаг, 
Дыккаг бонмæ-иу фæлтау æз ныууагътаин къæбæрæй. 
Мады уыцы ’гъдау-иу мæн ронбæгъд уæвынæй хызта. 
п п п 
Кæстæр, зоныи мæ фæнды æмæ мын мæ фарст ныббар:- 
Искæй самондджын кæнын сæвæрдтай дæ размæ 
хæсæн?! 
Æви дын дæ фыддзæст радта махæн маст кæныны 
бар?! 
п п п . 
Арв у стъалытæй хъæздыг, Мæйæ, Хурæй у хъæздыг; 
Сты хъæздыг, фæлæ æрхиз зæхглæ рухстауæг 
«Хæдзæрттæй», 
Фен: цы лæгмæ ис æгъдау, уый та стыр хъæздыг — 
хæлæрттæй. 
п п п 
Кæд мæ зæрдæйы цы ис, уый дæ базонын фæнды, 
Уæд мæ цæстытæ, мæ цæсгом сты йæ арф бæстонфыст 
чиныг. 
Чиныг... Арæхсгæ йæ кæс, ноджы йæ кæсын кæн ды! 
п п п 
Зонæм, адæймагæн у царды разæй цæуын зын, 
Фæлæ дзыллæйы æхсæн лæг мæгуыр, æгадæй зайы, 
Разæй цæуæджы фæлтæрд уый куы нæ фæнда 
фæзмын! 

п п п 
Бæсты саддæттæ лæугæйæ кодтой Стыр хæсты 
зынгхуыст. 
Фынг цыфæнды фынг куы уа, ды уæддæр сæ номыл 
сыст: 
Мах сæ рухс номы тыххæй хъуамæ бануазæм лæугæй&. 
п п п 
Мæн нæ дзыллæйæн зæгъын бирæ цыдæртæ фæнды.., 
Уыд Къостамæ дæр фæндыр. Ис Барисмæ дæр 
фæндыр... 
Фæндырæй ма æз цæгъдын Уый фæстæ тыххæй 
уæндын! 
п п п 
Уый дын хорз рæстæджы у раст æмбал æмæ хæлар. 
Фæлæ йæ, мæ кæстæр, цæй, тынгдæр баууæндыны 
охыл 
Тохы ног зынты фæлвар! 
п п п 
Бонтау мын сахæттæ сты ацы карджынæй зынаргъу 
Афæдзтау мын бонтæ сты ацы карджынæй зынаргъ... 
Цард, æнæкæрон куысты ды куыд цыбыр дæ, куыд 
даргъЕ 
П П п 
Хур ыскаст, æрныгуылд хур. Хуры тынты бæрц — 
фæндтæ.... 
Абон исты хорз фæдæ адæмæн æмæ дæ бæстæн? 
Никæмæн ыскодтай маст? Стæй цы фæд уадзыс дæ 
фæстæ? 
67 

п п п 
Кæд хистæрæн кæстæр 
Лæгау нæ кæны цыт, 
Уæд уымæн дæр фæлтæр 
Нæ ныссадздзысты цырт. 
п п п 
Мæ сыхаджы фыдыл æстай азы цыди, 
йæ фыртыл та — фæндзай. Фыд уыимæ цыди. 
Кæстæр фæсте зад. «Æз нал цæудзынæн демæ. 
Куы нæ æййафыс мæн!» — фыды ныхас цыди. 
п п п 
— Тамакодымæг иу цæуæг нæ арын, 
Æри мын ды, цæмæй æз дæр уон хъармхуыз. 
— Мæ фæллойыл мæхæдæг арт æндзарын, 
Ды та ма мын æххуыс кæнынмæ хъавыс! 
п п п 
Уæд ног хъуыддæгтыл цыд нæ фысджыты æмбырд. 
Уым иу «æстæрæн ссыгъд нæ тохдзаутыл йæ дзырд: 
— Ыстыр Хæсты тыххæй бæргæ æнцон у зарын! 
Нырыл зарын — зындæр! — Цымæ йæ сæр нæу... 
къуырд?! 
п п п 
Мад... Иæ хъармæй уыд хынцаг... 
Нал æм сдзурдзьшæн: «Гыцца!..» 
Нал ын фендзынæн йæ цæсгом... 
Мад... Ыстыр зæххон хуыцау! 

Уыд мæм ныфс, хъару мæм уыд, фæлæ сæ мæнæн 
хæлар 
Иемæ ахаста мæрдтæм. Фехæлд Уый фыды хæдзар, 
Фехæлди мæнæн мæ зæрдæ. 
п П п 
«Охх, куыд бирæ уыд куыд бирæ, хæсты сау бонты 
нæ хъæуы 
Саудар мадæлты, чыидзыты, саудар чызджыты 
цæссыг!» — 
Уæд кæуыл цыди дæс азы, уый зæрдыл ныр дæр 
æрлæууы. 
п п п 
Нæма дын бафсæдæм дæ хурæй, 
Фæтæхыс уариау, æвзонгад, 
Бæргæ ма радзурæм сæркъулæй: 
«Нæ рагбонтæн куы ’рлæууид ног рад!» 
п п п 
Нæ зæрдæтæм æдзух тæхынц фæттæ,— 
Ныр тох кæны æндзæрст артау цырын. 
Мæлынмæ та уым чи нæ у цæттæ, 
Нæ зоны уый лæджы цардæй цæрын. 
п п п 
— Уый амард ахæм уавæры... 
Æмæ кæмæн нæу зын! 
— Куы ма. уыдаид уагæры 
Мæ хуызæн тыхст рынчын! 

а п п 
Хохаг дидинæджы цур 
Артзæрдæйæ скасти хур,— 
Артзæрдæйы ды ныппæрстай 
Топпыхосæй ифтыгъд дур. 
п п п 
Акæс-ма, дæ хъус-ма дар: 
Не ’рыгон зæрæдты ссар, 
Ссар зæронд æрыгæтты... 
Лæг куы нæ зона йæ кар!.. 
п П п 
Зиумæ адæмы хуыдтат, 
Авд лæппуйы дзы уыдтат, 
Райхъуысти сæ зард — мæ зарæг: 
Ахæм амондджын хъуыддаг!.. 
П П п 
Цыма фурды астæу нау — 
Стыр Нароны Дзæнæт. Ау, 
Уый цур иуæй-иу мыдзбыртæн 
Нæу дзæм-дзæмы дон æвгъау?! 
п п п 
Дæрдвæндаггон æмбал! Нæ адæмы æхсæн 
Ды ахæм цард кæнын райс амонды хæсæн, 
Дæ марды бон дæуыл сыгъдæг цæссыг куыд калой, 
Дæ ном та сын куыд уа сæ фидæнмæ Кæсæн! 
70 

п п п 
Хохы раз куы вæййы лæг, 
Уæд хох тынгдæр фидауы. 
Лæг куы вæййы хохы раз.. 
Лæг уæд тынгдæр фидауы. 
П П П 
Сæрд æрцыд. Мæ фыд мæлы. Уый тыхтæ-амæлттæй 
дзуры: 
— Рацу-ма хæстæгдæр. Цæй... Никуы сбадтæ уæд мæ 
цуры. 
Ныр уæддæр ысбад, лæппу. Сбад фыццаг, фæстаг 
хатт ныр... 
Цоты-иу куыстыл æфтау. Ме ’хсырф мын!..— нæ 
мадæй куры. 
п п п 
О, ныббар, мæ зынгхуыст фыд! Ницы хъуаг дæн ныр, 
мæ фыд! 
Æз æрмæст дæ цард хъуаг дæн. Афтæ зын мæнæн 
кæд уыд?! 
Ахæм хъыггæнæг цæргæс. Нал ысты дæ фæрнджын 
къухтæ— 
Ме стыр базыртæ. Тæхын бахъæуы, фæлæ ма... куыд? 
п п п 
Булæмæргъ уалдзæджы, сæрды 
Рухс боны, тары 
Не ’дзард поэты уæлмæрды 
Бæласæй зары. 
71 

ооо 
Кæнынц мыл арæх дис: — Куыд ысурс и дæ сæр?! 
— Тымыгъты уыд,— зæгъын,— мæ хъæбатыр 
фæлтæр 
Тымыгъ бонты мæ сæр куы баззадаид сауæй, 
Ыстыр диссаг уæд уаид, фæрсиккат мæ уæддæр... 
П п П 
Фынг æрмæст уæд вæййы тынг, 
Хохæмдых уæд вæййы фынг, 
Къонайыл æдзух куы судзы 
Хи уды фæллойы зынг. 
п п п 
Исчи кæд фæрынчын, уæд 
Уыцы «дохтырмæ» цæуæд; 
Алы низæй дæр æм хос и, 
Иу хос — арахъхъы хæрзхъæд! 
П П п 
Нæ бадты дзаг сыкъайыл хæц, 
Уæлейæ расидынмæ багъæц. 
Сыкъайæ къупыримæ хæц! 
Сыкъайæ адæмимæ ма хæц! 
/ 
П П П 
— Куы уасы уасæг тар æхсæвы, боны, 
Йæ цæстытæ цæмæн цъынд кæны уæд? 
— Цæй, хъус, æмæ дын ныр æмбæрстгонд уæд: 
Уый... нотæтæ æнæкæсгæйæ зоны! 

а п п 
Иæ арфæтæм ныхъхъуыстой нæ кæстæртæ, нæ цæуæт, 
Нæ нуазæнтæ къуыргæйæ раст амбæлынц Хъæриуыл... 
Дæ зæрдæ мын цы зæгъы, уый дæхиуыл æрцæуæд: 
Мæ зæрдæ дын цы зæгъы, уый та ’рцæуæд мæхиуыл. 
п п п 
Нæ заманы, иæ азты карзы 
Æнæ дæ тох нæ баззад иу цау. 
Дæу афтæ бирæ уымæн уарзын, 
Æмæ кæй дæ Ыстырдæр Хицау — 
Сыгъдæг, хъæздыг зæрдæйы хицау. 
п п п 
Фæллойгæнджыты ды зæрдæйæ уарз,— 
Æнæ уыдонæй царды амонд нæй, 
Сæ цæстæнгасæй рухс ысты Хур, Мæй. 
Зæххы къори дæр Хуры алыварс 
Æнусты зилы уыдоны тыхæй. 
п п п 
Æвæдза, куы федтон дæу, æз уæдæй фæстæмæ нал, 
Нал мысын мæй æмæ хур, нал мысын сызгъæрин 
уалдзæг. 
Уыдонау æгæрон рухс ды — мæ нымд зæрдæмæ 
уадзæг. 
Æз æрмæст дæуæй дæн хъал! Æз дæуæй — хуыцауау 
хъал. 
Æрдз, цæуылнæ дæ зæххыл ахæмты æнусмæ уадзæг?! 
73 
1 • ■ 

п п а 
Мæ хъустыл уайы сидт — фæдзæхсы мын куыстуарзон: 
— Фæлтæрд барæг бæхыл хæрзарæхст бадт кæны... 
Цæй, афтæ-ма фыссæн стъолы уæлхъус базон 
Хæрзарæхст бадт кæнын — ысгуыхгæ зар, Мыртазон! 
«Мыртазон, сгуыхгæ зар...» — 
Ехх, уыцы амонд ссар! 
п п п 
У нæ хистæр дзуапджын, кадджын, барджын: 
Мах хъæубæсты уый æгъдауы руаджы 
Ахæм щыууæ адæймаджы нæй, 
Зулдзыхæй ма чи сдзура кæрæдзимæ. 
Кæстæрæн дæр зæронды фæрæз и ’мæ 
Уый фарн уæд йæ хурзæрин, йæ мæй! 
п п п 
Мæ хæлар ысхызтис йæ кары бæрзондмæ, 
Иæ цæстытыл ивгъуыд цард уайы! 
Æхмгæрттæн цы радта лæппуйæ зæрондмæ, 
Уый ногæй йæ къухы куы уаид, 
Уæд бир-бирæ азты цæхх æмæ кæрдзынæй 
Йæ куывдты сæдæты фæхынцид фæрнджынæй. 
п п п 
Хъайтар салдат нæ цыди ыстыр тохæн йæ тынгæй... 
Хъайтар салдат æрхаудта нæ фыдгулы нæмыгæй. 
Фæлæ æрра фашистты нæ уырныдта йæ зынгхуыст, 
Иæ койæ дæр сæ зæрдæ кæм нæ кодта фыдæнкъуыст! 
Зынгхуыстæй дæр уый фехстой, уый басыгътой цъæх 
арты, 
Зынгхуыстæй дæр тас уагъта æнæуынон лæгмарты! 

а а а 
Гъей, кæстæртæ, бакусут! 
Гъей, «æстæртæ, агурут! 
Гъей, кæстæртæ, базарут! 
Гъей, кæстæртæ, байхъусут! 
Гъей, кæстæртæ, бамбарут! 
Гъей, кæстæртæ, радзурут! 
а а а 
Уый адæмæн сæхи туг у, сæхи стæг, 
Æнæ уæле сбадгæ йæ кæм уадзынц! 
Бæрæгбæтты нæ уыцы ’гъдауджын лæг 
Йæ сидтытæй фынгыл фæкæны кусгæ, 
Æппæтмæ дæр фынгыл фæкæны хъусгæ, 
Кæстæртæ та щæле сæ фæллад уадзыйц. 
а а а 
Мæрддзæст лæг, дам, кæйдæр ыстыр куывды фæсидт: 
— Фарн, ацы минас ды чъынды хæдзарæн ма ратт! — 
Фæцырд æм дæн: — Æмгар, хъысмæт дыл, миййаг, 
рахатт?! 
Дæхи æлгъитыс тынг. Дæ дзыхмæ систай зынг... 
Фынг у сызгъæрин фынг .Фынг у æгъдауджын фынг. 
Фынджы фæтк мах кæнæм нæ таучелты æвджид! 
Æлгъин, ды та уæхимæ цъындæй дæхимæ сид! 
1971—1981 
о 

ЭПИГРАММÆТÆ 
ИУ ПОЭТ КУЫД ХЪАСТ КОДТА 
Иттæг хорз æмдзæвгæтæ алкæд дзæвгарæй 
Æз раттын мыхуырмæ, 
Фæлæ мын сæ лæмæгътæ рауадзынц баоæй! — 
Æрцыдтæн мæгуырмæ!.. 
УÆЗЗАУ ÆМÆ ÆНКЪАРД 
Æмдзæвгæтæ фыссы уæззау æмæ æнкъард. 
Нæ поэтæн фæлтау йæ хурхыл сæвæр кард 
Сæ кæсыны бæсты. Уæд ын сæ мах куыд кæсæм, 
Уæлдай нæ у нæ цард?! 
ХУДИНАДЖЫ КОМЕДИ 
Иæ комеди фæзынд, мæ хуртæ, 
Æмæ йын ницы стут æнхъæл?.. 
Уый худæг нæу, æмæ йыл... худæм, 
Иæ фыссæгыл кæнæм кæл-кæл! 
ПОЭТ-ТРИБУН ЙÆХИ ЧИ ХОНЫ, УЫМÆН 
Поэт-трибун йæхи ысхуыдта... 
«Цæмæн?!» — Мæнмæ гæсгæ: 
Трибунæйы лæууын — йæ хъуыддаг, 
Æдзæлгъæдтæ кæсгæ. 
76 

АДÆМЫ ХЪÆР ЧИ НЕ ’МБАРЫ, УЫМÆН 
Зары... Цыма хуыссæджы хос дары, 
Уыйау дæ æрцахсдзæни хуыссæг. 
Адæмы хъæр чи нæма æмбары, 
Уый куыд хоныс уыдоны фыссæг?! 
ФЫСДЖЫТЫ ЦÆДИСМÆ ЙÆ БÆТТÆНТÆ 
ЧИ ТОНЫ, УЫМÆН 
Ызнон дæр та хъуыстам дæ барджын фæдисмæ: 
«...Тагъд айсут мæн фысджыты уарзон Цæдисмæ!!! 
Дæ гæндзæхтæ ма цæгъд! Дæ бæттæнтæ ма тон! — 
Нæ фысджыты уа-рзон Цæдис нæу æррадон! 
СУАНГ МА ПУШКИН ДÆР НÆ ПОЭТÆЙ 
КУЫД ДАВТА 
Æз Пушкины роман «Евгёний Онегин» 
Куы ратæлмац кодтон, уæд загътон: «Уæллæй, 
Поэт дæ! Фæлæ та æбуалгъ ми, о ме ’маин, 
Дæ уацмысæн йе ’мбис фæдавтай мæнæй!» 
«ЕВГЕНИЙ ОНЕГИН»-Ы ТÆЛМАЦГÆНÆГÆН 
Куы райгас уид Пушкин, куы базонид гений, 
Тæлмац ын ды скодтай йæ роман «Евгений 
Онегин», уæд худид! Æмæ дæ уæлхохы 
Дуэльмæ фæкæнид... Ныхъхъæрзис уæ тохы... 

РЕДАКЦИЙЫ КУСДЖЫТЫ ДЗУАПП 
Дæ марг — дзæвгар, дзæвгар — дæ хин, 
Дæ фыст та — сынкъ, сынкъ дæр — дæлгоммæ. 
Ды хойыс къæдзæхыл дæхи... 
Лæбурыс хъамайæн йæ коммæ... 
ÆЗ ÆМÆ ЗÆРОНД ЛÆГ ИУ ПОЭТÆЙ ЦЫ 
ЗАГЪТАМ 
— Йæ фыст ныйивæзт, ивæздзæн. 
Иæ фыст кæсын нын уарзы тынг. 
— Æмæ куы ахуысса йæ зынг, 
Уæд та ма йын æй чи кæсдзæн?! 
ЙÆ ЗÆРОНД ФЫСТЫТÆН НОГ НÆМТТÆ 
ДÆТТÆГ 
Классикау ньш фæлтæртæн кусы, 
Раст арвыфатау йæ сис æрттивы, 
Фæлæ æрмæстдæр йæ ног æнусы 
Зæронд фыстытæн сæ нæмттæ ивы. 
ÆМБЫРДТЫ ЦÆДИСÆН 
Сæ фысджыты Цæдис йæ уæнгты 
Æнæ ’мбырд. иу бон дæр нæ уагъта: 
Куыстыл æрлæууыны фæндæтты 
Протоколтæ мыхуырæй уагъта. 

ТÆССАГ ПОЭТГОНД 
Поэтгонд мах кæндзæн æгуыст: 
Кæсдзæн та нын йæ даргъдæр фыст. 
Мах баззайдзыстæм уынджы тигъыл 
Æхсæвæддæйы стихты ихыл! 
УДХАЙРАГ 
Фыссæг! Фæсырх та дæн дæ бæсты 
Дæ чиныг кæсгæйæ æз дæр... 
Дæ къæхтæ арфæйаг, бæргæ, сты, 
Фæлæ сын удхайраг — дæ сæр. 
РАСЫДЖЫ ЦАРДЫ... 
Иу артист-иу сценæмæ куы рацыд, 
Уæд лæгдæр та чи уыдис йæ разы! 
Расыджы цард арæхстджынæй хъазыд, 
Уымæн æмæ уыд æдзухдæр... расыг. 
КОНФЛИКТТÆ ÆГÆР УАРЗАГ 
Режиссертимæ йæ конфликттæй 
Иæ драматург куыд не ’фсæды! 
Уыйас конфликттæ йæ ног митæй 
Куы уыниккам йæ пьесæты! 

ПЕГАСЫ БÆСТЫ «ЖИГУЛИ» 
Нæ хæларæн ныффыссынмæ тыхдæттæг 
Пегас-бæхыл нæ бантысти ысбадын... 
Цæй баулæфт, цæй пъеройы куыст ма дыи!.. 
<<Жигули»-йæн фæхæст йæ рохтыл тагъд, 
Иæ машинæйы алы дугътæм стæлтæг, 
Поэзийæн йæ цурты дарддæр тахт!.. 
НÆ ФЫСДЖЫТЫ ХИСТÆРТÆЙ МЫН ИУ 
КУЫД АМЫДТА 
Дыууæрæнхъонтæ, цыппаррæнхъонтæ 
Мысынæй сафыс зынаргъдæр бонтæ. 
Фæлтау сæ араз уæззау куыстытæн — 
Дæргъвæтин стихтæн, егъау фыстытæн. 
Кæронбæттæнтæ — хæд-зондгæнæнтæ, 
Уæнгроггæнæнтæ, бæрзондгæнæнтæ! 
1971—1981 
ПУШКИН ÆМÆ ЕСЕНИНЫ... УÆЛÆМХАСÆН 
— Иæ чингуытæм нæ дуканиты рад 
Фыссæг уыдта цæрæнбонты фыццаг хатт... 
Фыны диссаг!.. Дæ хорзæхæй, ды рахат: 
Цы зæд æртахт, цы стыр амонд ын рард? 
— Ныр Пушкинæн, Есенинæн сæ томтæм 
Иæ чингуытæй уæлæмхасæн кæнынц... 
Ныр ма æвгъау кæмæ кæсынц йæ сомтæ?! 
Æмæ ды дæр æлхæнынмæ фæтындз! 
1980 

МИТÆЙ МÆСГУЫТÆ 
Æцæг фысджыты хорæфснайæг зиуы 
Лæхъуг æйчытæй хъайлагæнæг чи у, 
Бæрзæндтæм тырнæг цæргæсты рæнхъы нын 
Æнæ базыртæй чи кусы тæхыныл, 
Кæй хъæуы намыс ног айуаны митæй, 
Ыстыр мæсгуытæ чи амайы митæй,— 
Тæры нæ донмæ, дон мысгæ нæ здахы, 
Ингæн йæхицæн удæгасæй къахы. 
1974 
о 
МÆ ФЫЦЦАГ ГОНОРАР 
Цыдаид мыл фынддæс азы, æвæццæгæн. 
Тифлисмæ балц... Нæ горæтмæ ысхæццæ дæн... 
«Мæ раздзог» уыд бæхуæрдоны фыды хæлар. 
Фæсвæд уынджы —редакцийы «хуынлы» хæдзар. 
«Рæстдзинад» — фыст... Мæ куыст зæрдыл 
æрлæууынæн... 
«Мæ раздзогæй» бар ракуырдтон æрлæууынæн. 
Æз бацыдтæн чысыл уатаæ. Сæ уæздан бух... 
Мæ уæхскыл мы-н æрæвæрдта йæ уæззау къух.». 
Иæ уæззау къух æрфæлмæн и куыдфæстæмæ, 
Иæ уæззау къух лæлжы фæткыл уыд хæст, æмæ... 
Мæ къорд уацæн дæс туманы æрнымадта. 
Мæ армау ма кæмæн уыди фæрныг арм та!.. 
6 Минæвар о< 

«Мæ раздзогмæ» лæвæрдтон мызд æфснайынхмæ, 
Фæхъæр ласта:—Ды хъавыс мæн фæсайынмæ?!. 
Кæцæй æмæ куыд рамырхтай?! Къæрных куы дæ!.. 
Ныссырх дæн æз... Ыску-ма ды къæйных куыдæй!.. 
— Æхца!.. Æхца!.. Æвæдза, ды хæцгæ низ дæ!..— 
Уæздан бухмæ уый бахуыдтон, тæрсгæ-ризгæ... 
Иæ зонгæ дын куы разынид... Сæ хъарм фембæлд... 
«Мæ раздзог» нын гуырысхотæй уæд ам фембылд... 
— Иæхи фæллой?.. Æз — тальтнг лæт; æнахуыргонд... 
Алхæсты фырт... цыдæр кæны... Æнах-х-уыр-р зон-нд!.. 
1980 
о 
ХÆРЗГÆНÆГ КЪОСТАЙЫ ИНГÆНЫ УÆЛХЪУС 
(Хъазæн ныхас æгæр зындгонд поэтимæ) 
Нæ поэзийы дæсныдæртæй иу мæ 
Хæлары хъазтæй ахъазынмæ хъавыд, 
Ысхудт æмæ мын райгондæй мæ риумæ 
Æнарæхст ифтыгъд згæ «фатæй» ныхъхъавыд: 
— Кьостайы фарсмæ рагацау карст-барстæй 
Мæ зæхх цæттæ у фидæны ингæнæн. 
Æз разамындæй хайджын дæн барст, уарзтæй, 
Фæлæ дæуæн та афтæ у зын гæнæн... 
Ды дæ мæ кæстæр, æмæ дын мæ бынат 
Дæттын æгасæй НАМЫСДЖЫН УÆЛМÆРДТЫ. 
Дæ хорз цырт дзурдзæн: «Хъуамæ-иу фæзынат — 
Ам ис Мыртазон, чи уарзта уæ цæрдты». 

Æз дæр ын загътон: — Галы бузныг, «армдар!» 
Фæлæ дæлзæхмæ рагацау нæ тырнын: 
Куы мыл фæриссай!.. Цыма дæн дæ тырын!.. 
Мæнæн æвзæр нæу аив куысты ам дæр! 
Къостайы сыхаг бауæвыны бар та 
Фæуадз дæхицæн,— цард ыскæс, ныккæс у!.. 
Барысби не ’хсæн фадæттæ ыссардта, 
Иæ сисы тыхтæ, се ’нтыстыл æххæссут!.. 
Нæ поэзийы хорзæдтæджын «маршæл», 
Дæ чингуытæ дын исдзынæн æрвылбон... 
Тæфæрфæсæн дын... афысдзынæн марш дæр, 
Дæ сæфт куыд нæ уа иуæн дæр... æхсызгон!.. 
Сæдæ азы ма бахъæудзæнис уымæн, 
Æз каст куыд фæуон де стихтæ — дæ бынтæ! 
Мæнæн — æнæ дæу баззайæг æрхуымæн — 
Мæ фыдгойгæнæг... нал уыдзæн æппындæр! 
1975 
о 
КЪОСТАЙЫ ТÆССÆЙ 
X. Б. 
Къостайы ног сурæт цæргæсау 
Зындис нæ кусæнуаты къулæй, 
Цæмæй сæрбæрзондæй фæлгæса*.. 
Цæмæй хъæстæ кæнæм йæ хурæй... 
Нæ хæлар поэт-иу нæм хатгай 
Йæ хъуыддæгты фæдыл фæзынди. 
Дзырдта-иу: — Хъуамæ йæ ды хатай,— 
Фыссын фæстаг азты фæзындæр... 

Хæссынц мæм стихгæндтæ нæ куыстмæ, 
Æз дæр сæ арф-арфид ныссонын... 
Ыстæй кæй пъеройы æнтыстмæ 
Бæллон, æз ахæм... лæг... нæ зонын!.. 
Къостайы нывмæ-иу куы скасти, 
Уæд-иу фæкъæмдзæстыг и, федзæм, 
Цыма йæ «Додой»-йæ ыстарсти... 
Цыма йæ Зарæггæнæг фендзæн... 
Нæ хæлар поэты фыдуавæр 
Æнцондæр кæнын хъуыд æнæмæнг. 
Мадзал куыд ыссардтаин? Цавæр? 
Мадзал ын ссардæуыд æнæ мæн... 
Æрыздæхтæн мæ балцæй. Дарддæр: 
«Къостайы ныв,— дзырдта, да^м, хистæр,— 
Нæ уазджытæн лæварæн раттæм...» 
Къоста... Цыма æнæ уый чн стæм! 
Мæ хæлар поэт та нæ куыстмæ 
Æрбауади, нæ уыдис райгонд: 
— Æмæ кæй пъеройы æнтыстмæ 
Бæллон, о...ахæм...лæг...нæ райгуырд... 
Къостайы иывмæ та ыскасти, 
Фæлæ... уым нал уыдис йæ Паддзах, 
Æмæ йæ зæрдæйы фыртарсты 
Гуыпп-гуыпп æвиппайды уæд банцад... 
Уæд хъуыстон ме ’мбалæн йæ хъæрмæ: 
— Поэт æз иуы дæр нæ хонын!.. 
Бæстыл кæй пъеройы цæхæрмæ 
Бæллон, æз ахæм лæг нæ зонын! 
1980 

ДЫУУÆ ЧИНЫДЖЫ 
— Æз ныр мæ чингуыты нымады, 
Дæ фарныстæн, рæдийын хатгай...— 
— Фыссыс!.. Мæнæн та дзы кæд радтай?!.— 
Мæ рагон хæлар мæм æрхаты. 
— Дæ уайдзæф зондзынæн, мæ кæстæр!.. 
Ысраст ма кæндзынæн мæ рæдыд... 
Мæнæн уæ мæрдтæ ’мæ æгæстæн 
Милуантæй фидгæ у сæ рæвдыд! 
...Къуырийы бонмæ йæм фæзындтæн 
Æд «Æвзæрст уацмысты» æмбырдгонд: 
— Кæсыс, мæ къорд цинтæ, мæ зынтæй 
Мæсыг, æрбауæд-иу дæ нывонд... 
— О!.. Бузныг!.. Фæлæ мын, æнхъæлдæн, 
Дзæбæх нæ бамбæрстай мæ хъуыды... 
Лæвар... Уæлдай хæрдзтæ... Нæ хъуыди!.. 
Дæ ми фæзминаг у фæлтæртæн. 
Фылдæр та ахæм чиныг уарзын, 
Æфснайæн кассæйы дзаг чи у! 
Æлдарау дзы ысуаин барджын, 
Иæ ныфсæй зæйæ дæр нæ чиуин! 
— Мæ куыстæн не ’мбарыс йæ уддзæф... 
Зыдыка... цъиуы дæр æрдуцдзæн! 
1980 

ХÆД-ЗОНД МОЙГÆНÆГ 
Чызгай кæд у æрыгон, 
Уæддæр фæци хæд-зондтæй, 
Иæ сæнтты йын æхсызгон 
Кæм нæу кæсын бæрзондæй!.. 
Иæ курджытæ, æнхъæлдæн, 
Фылдæр ысты сæдæйæ. 
Æрвыст лæгты æппæлдæн 
Нæ дæтты дзуапп зæрдæйæ... 
Иæ хæлæрттæ, йæ хъæстæ 
Фæдзурынц уæд чызгайæн: 
— Дæ курджытæн сæ хæрзтæй 
Куыд нæ бæззы иу къайæн? 
— Æз мойагæн кæй уарзын? 
Сæ зæронддæр фыссæджы,— 
Чызгай зæгъы.— Иæ руаджы... 
Идæдз ысуон быстæджы, 
Бынтæ скæнæг бын къайæн 
Иæ чингуытæ куыд уадзон, 
Иæ ахадгæ æхцайæ 
Мæ мондæгтæ куыд уадзон. 
1972 
о 

ИУНÆГ НЫВ 
Уый æдзух вæййы куыстмондаг... 
Ис ын йе ’мгæртты ’хсæн кад. 
Знон та номы ныв ыскодта, 
Фынгыл сæрттывта бæркад: 
Джитъыри, сырх цывзы, нуры, 
Æмæ физонæг — уæхстыл. 
Аив... Сахуыр и кæд хуры, 
Мæйы, стъалыйы уæхтыл... 
Стæй та дыккаг ныв фæрæвдз <и, 
Йе ’рмдзæф ам уыдис æндæр: 
Физонæг, арахъхъ кæрæдзи 
Фарсмæ, джитъыри — дæлдæр. 
Æмæ се ’ркасты, сæ ноджы 
Уымæй фæлтæрдтæ куырдтой: 
— Архай, д’авналæнтæ ноджы 
Куыст фæрæвдздæрыл куыд уой... 
Цыд сæйраг бухмæ, кассирмæ, 
Уый фæндаг нæ уыд цыбыр — 
Гуырдзымæ, нæ Хуссар Ирмæ, 
Стæй — Урал æмæ Сыбыр, 
Воркута ’мæ Украинæ, 
Хъазахстан... Бæлццонæн уым 
Чи нæ уыд таучелæй, чи нæ, 
Разæнгардгæнæг фысым! 
Раздæхт... Хъуыддæгты тæмæны 
Сахуыр адæмы уæхтыл... 
Фæлæ та йæ ныв: бæгæны, 
Карз нозт, физонæг — уæхстыл. 
1967 

ХÆДЗАРОНТÆ 
Хæдзаронтæ, хæдзаронтæ! 
Фæивгъуыдтой нæ фаронтæ. 
Ыстыр тохы, ыстыр куысты 
Нæ хъуыддæгтæ бæрæг куы сты, 
Уæд ма уын сæ цы нымайæм?! 
Мах Ног азы куы нымайæм, 
Йæ фарн цæуæд æгас бæстыл, 
Тых-иу кæнæд сæ маст-хæстыл! 
Уæлахиз уæд нæ уды ’фцæг! 
Уæлахиз уæд нæ Худындзæг! 
1980 
о 
$з 

СУСÆГ НЫХАС ЧИНЫГКÆСÆГИМÆ МÆ 
ХЪÆЛДЗÆГ ФЫСТЫТЫЛ 
Кæуылдæр худын у мæнæн фыд-зын: 
Дæ пъеройæн, дам, зон хæцын йæ рохтыл!.. 
Уæддæр мæ царды арæх хъуыд фыссын 
Тамакойы марг, карз нозтимæ тохтыл,— 
Æрмæст уыдæттыл нæ, фæлæ цæлхдур 
Кæм лæууыд, уым ыл уды арт æндзæрстон. 
Хъазуаты хатгай æз нæ уыдтон хур, 
Фæлæ хæстонтæн разындтæн æмхæстон... 
Мæ рæнхъытæ-иу, чи зоны, цæсты 
Нæ ахадыдтой, дæу куыд фæндыд, афтæ; 
Мæ хъæлдзæг ныхас, чи зоны,— мæсты... 
Мæ хъæлазæг февзыст, чи зоны,— æрхафтæй... 
Нæ фысджытæ дæр бахатыр кæнæнт, 
Æгæр «цæхджынæй» кæд сæ нæмттæ ардтон; 
Кæм уыд Уæлæуыл саразæн дзæнæт, 
Кæд уый мадзæлттæ алы ран нæ ардтон! 
Бæрзондмæ схизын иикуы сси мæ бон, 
Гыццыл сыкъайæ басидын Бæрзондмæ... 
Кæд хъазаг лæгтау хъазаг лæг кæнон, 
Уæд ахæм «зæдтæн» кувдзынæн сæ зондмæ! 
Миййаг, куы зæгъой: — Бахуды!.. Хъæууон 
Фынджы æгъдæуттыл зарыны фаг бахудт!..— 
Æз дзуапп дæтазынæн: — Кæд æмæ хъæуон 
Куыд бадты хистæр, уæд Барис паддзах у, 
Паддзах, кæм гуырынц хъуыддæгты фæткæй 
Нæ гаджиаæуттæ, уыцы бæстæн — фынгæн, 
Кæм нæй ныххуыссæн, ног Сырдон, дæ зынгæн, 
Мысан кæм къуырыс бирæ цыргъ фæттæй. 

Паддзах... Фæлæ-иу сабийæ, лæппуйæ 
Ныхасы дæсны сахъ карджынтæн æз 
Уыдтæн «фæсдзæуин», уæд фыстон мæ хæс... 
Дзырдтой мæ фæдыл хуымонтæ «лæг у»-йæ. 
«Лæг у...» Мæ хъустыл абондæр ма уайы... 
Æнкъард уон,— уымæн ныфс нæ дæтты бар!.. 
Тæхуды, баййаф худынмæ Бускайы*, 
Дзибисау** басгуых худыны «æлдар»! 
Мæ юморæн мæ, чи зоны, редактор 
Уæд нал бахъæуид, æмæ дæн æнхъæл: 
Æз кусин, цыма рухс быдыры трактор... 
Æнæ хъыдзыйæ бæстæ суид кæл-кæл... 
Бæрзондмæ схизын никуы сси мæ бон, 
Гыццыл сыкъайæ басидын Бæрзондмæ... 
Кæд хъазаг лæгтау хъазаг лæг ысуон, 
Уæд армдар «зæдтæн» кувдзынæн сæ зондмæ! 
1977 
о 
ФЫССÆГ ÆМÆ ...ИРОН ЦЫХТ 
Мæскуыйы астæу Горькийы уынджы — 
Ц ы х т ы магазин... Бауадтæн æм тагъд-тагъд... 
Уырыссаг лæппу даргъ рады тынджы 
Уæйгæнæг чызгæн разæй афтæ загъта: 
— Ирон! — Фæджих дæн: «Чи мæ зоны ам?..» 
Лæууын æмæ та иуы фæстæ иннæ: 
— Ирон! У тынг хорз! — Загътон-иу: — Салам! 
Салам! — кæрон дæр нал уыдис мæ цинæн. 
* Заманхъуйлаг колхозон Сатцаты Буска. 
** Хъæдгæройнаг, мыхуыры зынгæ кусæг Гагкайты Дзибнс. 
90 

Фæлæ мын се хсæн ничи радта дзуапп. 
— Ирон! Ирон! — та магазины хъуысти. 
«Мæнмæ ныр ахæм намысæн цы ’нтыст и? — 
Дзырдтон,—Цы уыдзæн хабарæн йæ апп?.. 
«Ирон!»-мæ ничи бафтыдта «фыссæг», 
Æз ууыл цъусдуг фестадтæн тыхсæг... 
Фæкастæн, æмæ иуы фæстæ иннæ 
Ирон... цыхт бирæ алы адæм хастой... 
Мæхи мæхиуыл худæгæй ысхастон... 
Ыстæй кæрон дæр нал уыдис мæ цинæн. 
«Ирон!»-мæ ничи бафтыдта «фыссæг», 
Фæлæ нæ бæркад ам дæр у хуызæг! 
1980 
ОММЕН, ХУЫЦАУ!!! 
Калоты Къостайæн 
Дыууæ ирон лæг-дохтыры 
Фæсарæнтæм бар ракурынц 
Дзæбæх куыстмæ фæцæуынмæ. 
Хъуыддæгтæ ,д.зы кæнынц. 
Фæлладуадзæн сæрдыгон бон 
Хæрд, нозтимæ зæрдæрухсæй 
Фæсгорæты, хъæды тæрфы 
Æрæвæрынц сæ фынг. 

Ыстад сæн «Ронг» сæ лалымæй 
Сæ хæдзарон сыкъаты дзаг 
Уæздан уагъдæй куы рауадзынц, 
Фыццаг сидтæн зæгъынц: 
— Нæ бæсты кад, нæ хæхты ном 
Тырысайау сыгъдæг хастæй 
Дæрддаг зæххыл куыд фæхæссæм, 
Мах уыцы хорзæх уæд! 
Ирыстоны зын æгъДæуттæй 
Нæ сæр нæ кой ысси, уæйыг, 
Зын æгъдæуттæ æгас мæй дæр 
Нæ фæуиккам нымад! 
Фæлæ дзы къорд æрымысæм: 
Чызгæрвыст уа, чындзæхсæв уа, 
Куывд уа кæнæ — æдзæрдты фæтк, 
Суанг авдæнбæттæн уа,— 
Сæ дымгæ нын нæ дзыппытæ 
Æгъатырæй ныффутт ласы; 
Фæззыгон бур «сыфтæртау дзы 
Нæ тумантæ тæхынц... 
Уæдæ дзæгъæл хъуырдухæнæй 
Дыууæ азы куыд фервæзæхм! 
Ирыстоны зын æгъдæуттæй 
Куыд баулæфæм ныр! 
Дыууæ азы нæ дзыппытæ 
Уæдау афтид куыд нал кæной, 
Æхца цæндтæй куыд амайæм! 
Куыд нал уынæм... ирон! 
92 

...Чысыл фалдæр хъæды тарфæй 
Нæ бæлццæттæм æвиппайды 
Æрбайхъуысы: — Оммен, хуыцау! 
Ыстыр хуыцау, оммен! 
Фæзыны сæм хæрзконд лæппу... 
Нæ бæлццæттæ кæрæдзимæ 
Куы бакæсынц... Фæджих вæййынц... 
Ыстæй йын дзуапп дæттынц: 
— Уæуу, мæнæ ма... Кæдæй-уæдæй... 
Ирон... федтам æрвгæрон дæр!.. 
Цы зæдтæ дæ... æрбахастой?.. 
Æм-м-м-б-б-бæлæг-г-гаг!.. Ир-р-рон... 
1980 
БАЗОНГÆ СТÆМ... 
А. С. П.-ы æндæвдæй 
Лæг худæнбыл ныхас кæм ары, 
Уым судзы йæ зæрдæйы зынг. 
Æз нал уыдтон ме стыр хæлары 
Æмæ-иу æй мысыдтæн тынг, 
Хъуынтъыз бон ыл фембæлдтæн уынджы. 
Йæ къух дын мæм радта: — Хæрæг! — 
«Цæй, бацæуон,— скарстон,— йæ хъыджы»,— 
Уæд загътон: — Бæрæг у, бæрæг! 
Æз та дæн, бæлвырддæр мæ базон, 
Дæ саламмæ бæллæг Мыртазон! 
1979 

ÆМБÆХСТ ХУДТ 
Махæн дæс азы иуран уыд хицау, 
Уымæн йæ зæрдæ ’лгъины къæбицау, 
’Лгъины къæбицау — фидар æхгæд, 
Æмæ йæ уындæй кодтам æлгъæд!.. 
Уалынмæ йе змæст хъуыддæгты ’нкъуыстæй 
Стæссонд йæ бындур, .рахауд йæ куыстæй. 
Фембæлд мыл уынджы, систа йæ худ, 
Худти кæл-кæлæй, худт æмæ худт... 
Худты хъыдзыйæ акалд йæ цæссыг, 
Худтæй сахатбæрц не ’нцад, нæ фæсыкк. 
Стæй дзы пыррыккæй къорд дзырды схъуыст: 
— Ме ’рдхорд... æвæдза... тынг дын... æнтыст!.. 
Иуæндæс азы... размæ дæ ахæм... 
Ныхæстæ... схауди!.. Зарин сæ... алкæм!..— 
«Ме ’рдхорд» къуыхцытæй кодта йæ худ, 
Стæй та кæл-кæлæй худт æмæ худт... 
Худгæ йæ федтон царды... фыццаг хатт. 
(Ма йæ схон афтæ... цудыд, фыдсахъат). 
— Иуæндæс азы размæ цы уыдис?! 
Уагæр цы загътон? — кодтон цымыдис. 
Дзуапп мын нæ радта, систа йæ худ, 
Худти кæл-кæлæй, худт æмæ худт... 
Иуæндæс азы фæстæ, дам, йе ’мбæхст 
Худæг Мыртазты амондæй фемæхст! 
1979 
о 
94 

ног хос 
Иу рынчынæй нал фæрæзта аохтыр, 
Ие ’нæхъуаджы ныхасæй ыстыхст, 
Æмæ-иу ныкъкъуылымпы йæ куыст. 
«Амæн ныр куыд æрхæцон йæ рохтыл?— 
Сагъæс кодта.— Хорз лæг, де ’взаг ралас, 
Фенон дын дæ къахы ’нгуылдзы лыг...» 
Ие ’взаг ластæй слæууыди уырдыг,— 
Дыууæйæн д&р уыцы хос... фæахъаз! 
1972 
о 
БÆЛЦЦОН ÆМÆ УАСТЫРДЖИ 
(Гыццыл таурæгъ) 
Бæлццон йæ бæхыл арф комы тахт, 
Чидæр дын лæджы фæсарц куы абадт. 
— Фæндагыл гуырдзæн тынг æвзæр фадат! — 
Бæлццонмæ дзуры.— Æмæ кæн тагъд! 
На-уый нæй — сæфыс: ракæлы зæй, 
Ракæлы иннæ! Æмæ кæн тагъддæр!..— 
Барæг йæ бæхыл уайы тæссæй,,, 
Дзуры фæстæрдæм: —Уастæн, гæнах дæ!.. 
...Уыцы бæллæхæй фервæзтæн æз 
Мæнæ дæ руаджы! Уæдæ мын чи дæ? 
— Уастырджи — арвæй, æмæ мæ.м кæс!.. 
— Уæдæ æз та дæн де ’ххуыстæм сидæг. 

Уастырджи, бузныг! О, фæлæ ус 
(Нал&ттæй разынд) ракуырдтон фарон, 
Ехх, уæд кæм уыдтæ?!.. Растдæр нын кус, 
Де ’нхъæлцау ном дын хорзæй куыд арон! 
1980 
МÆЛÆТ ÆМÆ СУГДЗАУ 
(Сæдæаздзыды таурæгъ) 
Незаманы ме ’ккой суг æрхæссын къохæй, 
Бæлæсты зæрдæ дæр суынгæг и мæ «охх»-æй... 
— Уæ хуыцау, уæхскуæзæй, тухийæ мæ бон 
Нал у æмæ, оххай, ис мæнмæ фæндон: 
Офф!.. Адзал мæ бахъуыд; рарвит мæм æй 
тагъддæр!..— 
Уæд мæлæт æртахти йе ’нæхатыр тахтæй... 
Алæууыд мæ уæлхъус: — Гъей, хæрæг, ныууас!.. 
Ис дæ уд мæ къухы!.. Зæгъ фæстаг ныхас! 
— Уæ мæлæт, дæумæ та чи фæуæнды дзурын! 
Фæлæ ма дæ раздæр иунæг æххуыс курын: 
Ды мæ къæсмæ ацы артæгтæ ныххæсс; 
У хъызт зымæг... Ме стонг, ’ргъæвст цотæй мыл — 
хæс» 
— Гъей, гауыр уæлзæххон, ау, тæрыс дæхи фæнд?!. 
Афтæ фод!..— фæкодта уый мæнæн тæригъæд... 

Сугтæ мын мæ кæрты равæрдта, ыстæй 
Сабитимæ фембæлд: сæфтысты сыдæй... 
— Уæ мæлæт, ныр — бузныг! Федтон æз фыццаг хатт, 
Ды кæй кæиыс хорз дæр. А хорз, бæстыл ахад! 
Уæд мæлæт куы бахудт: — Цæй, хатыр дын уæд!.. 
Зондæй мыл дæ хуызæн чи фæуæлахиз? Кæд?! 
1980 
СИАХСЫ ХЪЫГ 
Мæ хæлары иу фырт йæ кайыстæй адард... 
Уыд йе ’фсины карз мад сæдæаздзыд. Амард... 
Ирыетонæй бирæ хмæрддзыго æрцыд. 
Æвиппайды айхъуыст йæ сиахсы хорз кой... 
Сæйрагдæр тæфæрфæс йæ сиахсæн кодтой: 
Иæхи хуызæн нал уыд... Нæ дзы хаудта дзырд... 
Лæгау — лæг, фæлæ дын йæ рустæ — тындтытæ, 
Иæ хъуыр дæр — цъæррæмыгъд, цыма йыл — 
æртытæ... 
Мæгуырæг, хæстæгыл цы рыстæй фæрыст!.. 
Мæн басхуыста ме ’мбал: — Нæма зоныс хабар?.. 
Сæ сиахсы стыр хъыг, зæрдæйы рыст бамбар: 
Æвзæр у йæ хъуыддаг... Тызмæг æрдзы куыст... 
Нæ горæты кæрон—йæ «дзæнæты» дыргъдон... 
Ызнон ыл ыскодта æвирхъауы фыдбон: 
Иæ тынг зад бæлæстæ... Ныццагъта сæ их... 
Лæг федта фæткъуытæн, кæрдотæн сæ хуртуан, 
Иæ хъалгъæн-къутæртæм фырсонтæй лæбурдта. 
Сæ сындзыты рæхуыст, бæллæхтæй ныджджих: 
«Охх, ме ’фсины карз мад... Офф, бадæлдзæх мигъ». 
1980 
7 Минæвар 
97 

МАРД ХÆСГÆЙÆ... 
Дзибисæн 
Сынтхæсджытæй карджындæр уыд иу лæг, 
Уый алыварс иу сахъ лæппу силлæг: 
— Бахатыр кæ... Бар мын ратт, нæ хистæр... 
Аздæх ды, уынаффæ хъæуы хистæн. 
Фæлæ уый нæ байхъуыста кæстæрмæ, 
Сынтыл хæцгæ хæрды цыд уæлдæрмæ. 
Кæстæр та йæм бауади: — Нæ ирон 
Хорз æгъдауæй хъуамæ æз дæу ивон. 
Хъазаг лæг дзы схъыг æмæ йын загъта: 
— Рухсаг уа... Зынгхуысты ма кæ «загъдаг». 
Цъус мæ бауадз. Ацы фæтк мæ хæс у. 
Мард æз дæр... нæ хæдзармæ нæ хæссын. 
1969 
о 

ХЪАЛ ЧЫЗГ 
Цард денджызы был хъал чызг, 
Уыд аргъауы рæсугъд: 
Мæй уый цæсгомæй хъазыд, 
Хур уый цæсгомæй худт. 
Кавказы сахъ лæппутæн 
Иæ сау дыууæ цæсты 
Уæд хорз фесты сæ удтæн 
Лæгæй-лæгмæ хæсты... 
Æмæ, зæгъы, дыгурон 
Ахъбазат уым фæзынд. 
Ахъбазат фестад цурон 
Фæтæн кафæн фæзы... 
Зæххон зæд нал уыд уазал, 
Ыстыр хорз ыл æрцыд: 
Ахъбазатмæ фæуацар. 
Æрлæмæгъы фæрцы... 
Цы рындзыл уыд æмбæлттæн 
Сæ фембæлæн бæлас, 
УыхМ уарзæттæн ысбæндæн 
Сæ рог хъæлдзæг ныхас: 
— Иркутскæй æви Курскæй 
Æрцыдтæ, уый зæгъ раст. 
Ыстæй кæм кæныс кусгæ? 
Цы скъола фæдæ каст? 
— Нæ дæн Иркутск, йе Курскæй, 
Æз дын зæгъын уый раст, 
Ыстæй нæ кæнын кусгæ, 
Æз ницы фæдæн каст... 

— Нæхи Ригæйæ?.. Диссаг!.. 
Фæлæ чердæм дæ здæхт? 
Дæуæн бынтон парижаг — 
Дæ хъарм ныхасы здæхт. 
— Ды дæр фæдæ Парижы, 
Æнхъæлдæн æмæ фаг... 
— Æнæ уый зæрдæ риссы, 
Иæ цинæй зæрдæ — дзаг... 
Уæдæ куыд зыдтон нуазын 
Сылгоймагимæ ром! 
Куыд мын рæвдыдта хъуазы 
Æхсырау, ехх, мæ ком! 
Ехх, ром! Ехх, Рэм! Ехх, Ромул! 
Нæй ферохгæнæн Рим! 
Нывыл ныззар йæ номыл! 
Иæ уынгты ма æрсим! 
Венецийы чызджытæн 
Сæ уынлæй хастон рæз... 
Сæ къахдзæфты сыджытæй 
Мæ дзыппы схастон æз... 
Мæ цæстыл уайынц алкæм... 
Ныббар мын, дæн æргом... 
— Æз кæй агурын, ахæм!.. 
Бæззыс!.. Цæй, махмæ цом!.. 
1974 
о 

ЗОНДЫ КЪУЫБАР 
— Сомизæр,— зæгъы Мæдинæ,— 
Кувдзысты мæ фынг, мæ «динæн»: 
У мæ гуырæн бон, æмæ йæ 
Ме ’мкар, ме ’гъдауджын фæлтæр 
Цыргъобауæй, хохæй, мæйæ 
Бадты сисдзысты уæлдæр. 
Ие ’вддæс азы цин æрхæццæ, 
Цæсгом — туг-æхсыр æмхæццæ. 
Фæсивæд йæ уынд, йæ кондæй 
Фыны дæр вæййынц рæвдыд. 
Фæлæ диссагдæр — йæ зондæй. 
Фæлæ йе сныхас та — мыд. 
Æмæ ис йæ хуынд æмгæртты 
Номхыгъд саразын йæ зæрды: 
— Сæмбæлдзысты нæм æвзаргæ 
Ныййарджыты хорз цæуæт, 
Ме стыр уаты кафгæ, заргæ, 
Уадз, сæ сæртыл дæр цæуæнт! 
Фыццаг... дыккаг... аннæ... иннæ... 
Уазджыты хуыздæр — Зæлинæ. 
Уымæн зоядзыстут йæ мады, 
Дуканигæс у йæ мад. 
Фæсарæйнаг дзаума рады 
Уæй куы кæна — æз нымад!.. 
Æз фыссын лауреаты 
Кæстæр фырт уæздан Булаты. 
Фузæ *мæ Фирузæ чи сты? 
Уыдоны фыдæлтæ сты 
Композитор, стæй министр. 
Цæй, уæдæ сæ афысс ды! 

Номхыгъды — Маса, Дзерассæ, 
У сæ мад æфснайæн кассæ... 
Сахъ Дзæрæх, Мысост æхцайы 
Путыл дæр нæ кæнынц аис: 
Басгуыхти сæ фыд дзидзайы 
Комбинат, æмæ сæм ис!.. 
Уыдоны сæрæнтæ хонын, 
Уыдоны мæ куывдмæ хонын. 
Уæд Хъайсын, Бибо, Тамарæ?.. 
И?.. Æхсæвгæс у сæ фыд?.. 
Ма сæ фысс, мæхæдæг, алæ! — 
Нæй сын се ’мбæлтты ’хсаён цыт. 
Ссæуид мæм нæ хъан Хадзымæт. 
У æвгъау бæркадхардз уымæн. 
Бакæс-ма нæхи Мадимæ: 
Зонды къуыбар нын ысси; 
Уый ныр дæр ыстыр мæт и ’мæ 
Афтæ чи цæрдзæни, чи! 
1967 
о 
ДАГЪЫТЪАЙЛАГ 
Хуры тынты хъазтæй хохбæстæ æрттивы. 
Рагуалдзæджы уæлдæф адджынæй у ивылд. 
Ахæм бон фæссихор иу даргъ лæппу хъæуы 
Уынджы ’хситтæй заргæ Терчырдæм фæцæуы. 
Иу чызгæн йæ размæ фисыныл фæвæййы. 
— Мæнæ ма кæм уынын ме Стъалы, мæ Мæйы! 

Зæгъгæ дзы къуыдиппæн хъазын ис йæ зæрды. 
— Ехх, сызгъæрин фестай!.. Ды мæнæн æгæр дæ!.. 
Уæ «ме ’фсин», закъонæй хицæнгонд. нæма стæм, 
Фæлæ мæ фæлыгъдтæ, нæй кæрон дæ мастæн? 
Дагъытъайлаг бадæн иунæгæй, «мæ хъал ус»,— 
Ды нæ хъарм хæдзармæ здæхынмæ кæд хъавыс?! 
Чызг дæр дын æм бахудт.— Уæ «нæ лæг», ныббар 
мын,— 
Сабыргай мæ рæдыд байдыдтон æмбарын. 
Бадæнæхсæв хъæуы к’уа дæуæн — æррайæн, 
Чи зоны, уæд ма дæм горæтæй æруайуон! 
1969 
о 
РÆДЫД 
Уый басгуыхт иузæрдион фыд, 
Æрмæст ьвн иунæг цъæх чызг уыд. 
Æдзух йæ сабийæн дзырдта: 
— Цы кæныс ахуырæй ды та? 
Зæгъ-ма, мæ зæрватыкк, ыстæй 
Цы кæныс сау зæххы куыстæй? 
Æз демæ дæн, æмæ дзæбæх 
Уæлæрвты тæх!.. Уæлæрвты тæх! 
103 

Фæлæ æваст фæрынчын фыд, 
Ахæрæты фæндагыл цыд. 
Хъæбулы урс къух риумæ тынг 
Нылхъывта, калд фæсмондзæссыг: 
— Уæлæрвты тæх... Уæлæрвты тæх... 
Цы ми дын бакодтон... Бæллæх... 
1958 
хъыджы номхыгъд 
Къантор бирæ хæстæ дары, 
Куыст дзы стынг ис райсомраджы, 
Бордз гæххæтт цæттæйæ дары, 
Цыма ис мæрдон хъуыддаджы. 
— Хорз нæу хабар... Хорз нæу хабар...— 
Бадзуры æнцад, æнкъардæй... 
— Циу ,цы ’рцыд... 
— Нæ бæллæх бамбар... 
Диу бæргæ нæма схъыг цардæй... 
Гæххæтт къухæй-къухмæ афты... 
Иууылдæр лæууынц æрхуымæй: 
— Адæмы хъысмæт у афтæ... 
— Сагдæр лæг нæ уыдис уымæй... 
Гæххæтт сабыргай фæхъулон... 
Директор æрфыста: «Туман»... 
Бух та хицауы раз — цурон: 
«Æз — дыууæ туманы... Ку-ма...» 
104 

Иууылдæр сæ сæртæ ’нкъусынц... 
Чызджытæ сæрфынц сæ цæссыг... 
Бордз тæфæрфæсхуызæй «кусы», 
Гæххæтт иннæтæм фæхæссы. 
Раст цыма сыфтæр фæззыгон, 
Уыйау се ’хцатæ ызгъæлынц... 
Бордзæн у сæ уынд æхсызгон... 
Зæрдæтæ фырхъыгæй хæлынц... 
— Хорз нæу хабар... Хорз нæу хабар...— 
Бордз зæгъы æнцад, æнкъардæй... 
— Диу... Бæллæх... 
Гъеныр æй бамбар... 
Диу бæргæ иæма стыхст цардæй... 
Тауысыл *кæнын цымыдис: 
— Бордз сæрæй цыма фæхъæн ис... 
Диуыл уагæры цы ’рцыдис, 
Знон дæр ма куы уыд æнæниз?.. 
Бордз зæгъы кæуынхъæлæсæй: 
— Ды нæ фæрыстæ нæ рыстыл — 
Ме ’мцег Диу йæ хæсы уæзæй 
Знон... æрæхснырста йæ куысты! 
1970 
♦ 

АХСДЖИАГ ХЪУЫДДАГ 
Нæ уарзон хъæу цæры уæлхохыл, 
Тæхын æм цъиутæн дæр фæзын. 
Фæлæ нæм (чи зыдта, цæй охыл!) 
Дæхцыхъо районæй фæзынд. 
Хæдзари-хæдзар айхъуыст хабар, 
Нæ цинæн нал уыдис кæрон: 
— Дæхцыхъо мах лæг у — бæрнон, 
Æмæ-ма йæ ныр уадзутмах бар! 
Уый къорд азы нæ комы нал уыд, 
Æмæ дзæгъæлы не ссыд ныр: 
Цы хъуыддæгтæм хъæуы æвналын, 
Йæхиау уыдон дæр — ыстыр. 
Æвæццæгæн, йæ хорз уынаффæ 
Сæдæ азмæ ныууадздзæн фæд, 
Æмæ ма, цæй, ныззарæм нафы: 
«Дæхцыхъо нæм æгас цæуæд!» 
Уый немæ бауыдзæн æрвонтæй 
Уæлхохыл, йе ’врæгъты æмбуар. 
Мах йемæ ссардзыстæм бæрзондæй 
Бæрзонддæр сусæг рæттæм дуар. 
Нæ хъæуккæгтæ куы дзырдтой афтæ, 
Уæд сæрдар уазæгимæ бадт. 
— Ды адæмæн мыд æмæ царв ,дæ,— 
Мæ нуазæн дын,— зæгъгæ йæм хатт. 
— Ды сауцуанон кæй дæ, уый хъусын. 
Æфсатийы хорзæх дæ уæд! — 
Дæхцыхъо йын: — Мæ лымæн, бузныг! 
Уый у... мæ цыдысæр, мæ мæт. 
106 

Æмæ дзæбидырты кæсæнтæ 
Кæм ысты, уырдæм мæ фæхон. 
Æз уыйфæстæ балер кæсæгтæн 
«Кæндзынæн ахсыны тæрхон». 
1967 
БÆЛЛÆХ 
Иубон кусæндоныл рады 
Æмбырды ыокасти хур. 
Хицауы зынгджын доклады 
Размæ фегуырди цæлхдур; 
Цыма йын уколы судзин 
Раст йæ фæсонты фæтъыст, 
Афтæ дын фырмæстæй судзыи 
Систа, нал æвзæрста фыст... 
Хицауыл цы ’рцыдис уагæр? 
Уый цæй тыххæй загъта: «Хъил!» 
Хæдиеæг æмбæрста уавæр 
Æмæ мидбынаты сцъил. 
Тилифоны хæтæл сонтæй 
Фелвæста: — Мæнæ бæллах!.. 
Дуаргæс! Авгау куы дæ зондæй... 
Ам хъуыддæгтыл дзурæм мах... 
Куиты басабыр кæн уынджы, 
Куитæ дæр къуылых — сæрæй... 
Доклад бацыдис йæ тынджы,— 
Хицауæн хъыг у сæ рæйд. 
1972 
♦ 

ГÆРТАМХОР 
— Æгае цу!.. Еблуагъæ!.. Фысым дын ыстæм! — 
Бæлццонмæ йæ мидбылты бахудт. 
— Дæ хуызæн сæрæнтæ зæххыл и ыстæм, 
Фæлæ дæ ныр ме ’ххуыс дæр бахъуыд...— 
йæхæдæг йæхинымæр кодта ныхас: 
«Цымæ дзы мæ къухы цы бафтдзæни, цас?..» 
Æхсыры заводæн уый афæдз уыдис 
Иæ дуцæг, йæ хуыцау, йæ хицау. 
Дзидзайы комбинаты басгуыхт фыдис, 
Уыдис ын йæ мады къæбицау. 
Æмæ-иу йæхинымæр кодта ныхас: 
«Йæ мулкæй мæ къухы цы бафтдзæни, цас?» 
Сыгъдхуыссынгæнæгæй æнтæфы дæр сыд,— 
Хуыдтам æй «æнæ зынг, нæ чъырттым»... 
Кæмæндæр æнафон йæ ног хæдзар сыгъд. 
Чъырттым та йæм тавта йæ чъыддым. 
Фырцинæй йæхинымæр кодта ныхас: 
«Цымæ дзы мæ къухы цы бафтдзæни, цас?..» 
Сæудæджеры куыстмæ æрцыдис æрвыст. 
Иæ цыд дæр ма раивта сирдæй... 
Нæ базары уымæн иттæг хорз æнтыст... 
Цæсгомæй, тæрæзтæ ’мæ гиртæй... 
Æнæджелбетт кодта йæхицæн ныхас: 
«Уæдæ дзы мæ къухы цы бафтдзæни, цас?..» 
Тызмæгхуызæй касти тæрхоны сæрдар, 
Гæртамхор ын рохст мысан фестад... 
Сæрдар ма йын радта фæстаг дзырды бар. 
Гæртамхор йæ бандонæй фестад... 
Æнкъардæй ма загъта йæ ахуыр ныхас: 
— Цымæ дзы мæ къухы цы бафтдзæни, цас?.. 
1964 
о 
108 

ÆНÆНХЪÆЛÆДЖЫ ХАБАР 
(Сусæг иртасæны таурæгъ) 
Шамилы фырт Булат сæ директорæй кусы; 
Нæ горæты, миййаг, чысыл бынаты нæй, 
Фатер ын радтой знон, уæзданæй загъта: — Цæй, 
Ныр ын ыскæнон куывд мæ уалдзыгон æнусы! 
Фæкæсæг дзы хъуыди. Йæ къайæ та æрæджы 
Уый ахицæн, фæлæ уыд ресторан хæстæг, 
Йæ фынгмæ дзы бæркад æрхæссыны хæстæ 
Æххæстгæнгæ уыдтой йæ хæд фарсмæ цæрæджы. 
Цы минас дзы уыдис!.. Иæ нозтыты æхсæн дзы 
Нæ разынди æрмæст хъырихъуппы æхсыр. 
Иæ хайадты сæргъы лæуджытæй дын ыстыр 
Æхсызгонхуызæй уæд ысбадын кодта ’хсæзы. 
Булат æбæрæг ран æрæвæрдта йæ... Хин: 
«Æз ахæмтæй нæ дæн, сæ хъазуаты чи у цудæг...» 
— Магазинмæ цæуын. Фæхудут сыл, циу худæг...— 
Дзырдта.— Чысыл — хатыр! Фæирхæфсут уæхи... 
Шамилы фырт Булат фæзынд æцæг æмгъуыдмæ, 
Иæ Хин ма афтæ уыд æнæзонгæ, æмбæхст. 
Ыстæй куыддæр фæджих: «Мæ ныхмæ карз æмхæст 
Æрхæццæ хорз уæддæр мæ «ныфсыты» æрхуындмæ». 
Сæ Фыццаг сыстад уæд: — Нæ дзыхтыл куы нæй 
цъутта!— 
Уый цъуппы дзаг сыкъа буцæй систа бæрзонд. 
— Мæн тынг фæнды, цæмæй нæ куыст ысуа æмзонд, 
Куыд ын фестæм мæсыг, кæд исчи не ’хсæн цуда! 
109 

Шамилы фырт Булат! Ды — Уастырджи, Пехуымпар 
Уæларвыл нæ,— зæххыл, ды нын — Æфсармы Хох. 
Дæуæн галуантæ ’мбæлд! Уый сæ цæмæн у рох?! 
Цыппар уаты ис ам. Цы сты?! — Хорз æй æрæмбар! 
Зæрдæйæ уадзын сидт.— Ды макуы ссар фыдох! 
Æвæстиатæй уым иннæ рæгъ Теркау ивылд: 
— Шамилы фырт Булат! Ды — сызгъæринæй конд. 
Дæ заринаг æгъдау — Сæнайы урс бæрзонд. 
Нæ заманы дæ ног уæлахиз ногмæ ивы! 
Сæдæ азæй фылдæр фæцамон махæн зонд! 
Иннæ дæр уагъта сидт, уый дзыхъхъы лæуд куыд 
уыд?! 
— Шамилы фырт Булат! Дæ цытæй ыстæм хъал, 
Æмæ армдарæй ды уæд ысхаудтай нæ хъал, 
Æгас бæсты дæ ныфс ’кæмдæриддæр куы хъуыд. 
Сæдæ ’мæ ’рдæг фæцæр! Цæр, цал дæ фæнды, уал! 
Дæлбартæй ма æртæ сæ «кадæг» кодтой сидты: 
— Шамилы фырт Булат! Налхъуыт-налмас — дæ 
цард! 
Чиныг фæлдисы лæг — ды йын хъысмæты рард. 
Ды амбылатай, бæгуы, ыстыр фыссæджы ’вджидты! 
Дыууæ сæдæйы бæрц нæ разæй судз дæ арт! 
Шамилы фырт Булат?.. Уæд ыл «базыртæ базад» 
Цыма хæлæртты цинæй, уыйау дардта йæхи. 
— Хæдæгай, дæлæ ^кæм, кæм бафснайди уæ... Хин... 
Æгайтма нын уым рох, æнæ архайд нæ баззад! 
Уæд сынтæджы бынæй систа цыдæр, ысхудти: 
— Ай уын... магнитофон! — Фестадысты тыхстæй... 
— Хабар базонæм ныр мæ ивæджы куыстæй; 
Ацы лентыл бæстон фыст алкæйы «рæстуд» и; 
110 

Хъуыст фыщаджы хъæлæс: — Сæргълæууæг у 
гуырымыхъ. 
Æрхуыдта нæ, фæлыгъд... Цæстфæлдахæг — йæ иом! 
Цыппар уаты! Кæмæн?! Сæ дуæрттæ та йын — гом!.. 
Ныр цалæхМ хатт! Йæ дзырд у адæмæн фыры мыхъхъ! 
— Нæ раздзог хонæм уый?! — «Фыахотыхы гæрах...»— 
Нæ уавæрты хъуыддаг нæу рахатын йæ бон, 
Нæ уавæртæ ысрæвдз кæныныл нæу бæрнон. 
Æрцæуа хъуамæ калд йæ бандоны гæнах! 
Иннæ дæр — кардæлвæст; уым дзыхъхъы лæуд нæ 
фæци: 
— Иæ фæсурынæн тагъд ысцæттæ хъæуы зæй, 
Æдылы у, фæлæ йæ хахуырты гуымсæй 
Нæ ааргъ фæндагыл мах нæ зондзыстæм кæрæдзи... 
Цыппæрæм, фæндзæм уæд тынг байдыдтой æртхъирæн: 
— Къуырцдзæвæны лæууы! Нæ къухты ис йæ уд. 
Кæлмæрзæнтæ ныл нæй, æмæ чи дары худ,— 
йæ апирынмæ тагъд ысцыргъ кæнæд йæ «пирæн»! 
Нæ бахъасты тыхæй цæстысындз феста Ирæн! 
Сæ сидтытæм ыстæй ленты ’взагмæ лæмбынæг 
Куы фæхъуыста, уæд сæм Уый комкоммæ ныккаст: 
— Сæ фыццæгтæ сты раст, сæ дыккæгтæ сты раст? 
Ууыл бахъуыд сæттын! Уе ’хсæн чи нæу гæды лæг?! 
Хъыпп-сыпп дæр нæ... Булат нуазæн систа, ыскуывта: 
— Сыгъдæг дымгæ хæссæд зæххæй дæлзæхмæ рын. 
Фарн ма уадзæд сымах уæхи фæткæй цæрын.— 
...Цæй нысан уыд цььмæ йæ уазджыты ысхуыфт та?!. 
Уæд базыата æмбал сæ мæнгæрдты хабар... 
Иæ фатæй бахста уый Булаты фырт Шамилы: 
— Дæ хуызæттæн куысты цыма æгæр ис бар... 
Ысвæййы калм уæ иу æмæ йæм сау калм хилы. 
1980 
1И 

МАШИНÆТЫ РИВÆД 
Нæртон хæс дарынц,— 
Кæс-ма сæм, кæс! 
Бæрзонд хæдзары 
Дæлбазыр — фæз. 
Уым машинæтæ 
Лæууьшц зынæй. 
Сæ ласинæгтæ 
Æмбырды — зæй. 
Доклады арты 
Æхсиды куыст, 
Цыппар сахаты 
Иæ нæрын хъуыст. 
Куы рахызтысты 
Ныхасмæ, уæд: 
— Ура! Æнтысты 
Нæ амонд уæд! 
— Мах лæг æрхуыдта, 
Иæ амыцд — хос. 
Фæлæ — нæ хъуььддаг 
Нæма у хорз! 
— Дугъ азæй-азмæ 
Кæнæм уæддæр! 
Цæй, размæ! Размæ! 
Тæхæм уæлдæр! — 
Сæ машинæтæ 
Лæууынц зынæй. 
Сæ ласинæгтæ 
Æмбырды — зæй. 
Кæрæдзи схойынц: 
— Зæгъ карздæр ды! — 
Сæ сæртæ хойынц. 
Кæнынц хъуыды: 
112 

«Ныр машинæты 
Гуылвæнтты низ — 
Фæлмас ривæды 
Гуырæн кæм ис?» 
1967 
о 
АРАХЪХЪЫ ТАУРÆГЪ 
Азауханæн 
Уастырджи æфсургъыл 
Тыгъд быдыры уад, 
Цыма уадис дугъы. 
Хæйрæг дын йæ размæ 
Лалымимæ стахт: 
— Байхъус мæм ныхасмæ! 
Æз æрхъуыды кодтон 
Стыр диссаджы нозт. 
Уый раз циу дæ хом дон! 
Уæдæ, цæй, æмæ йæ 
Адæмы фынгмæ 
Ауадзæм дыууæйæ. 
Стад лæджы рыст сафы, 
Сафы йын йæ хъыг. 
Хорз ахаддзæн Нафы* 
* Наф (ир.) — Уналы рагои куывдты бæрæгбоны къуыри. 
3 Минæвар 113 

Фен-ма йæ дæхæдæг, 
Кæддæра куыд у,— 
Сыкъаимæ стæлтæг. 
Уастырджи ысразы, 
Анызта дзы иу: 
— Иу мын амæй циу! 
Æмæ дзы Уæларвон 
Анызта æртæ: 
— Ай куы у хæлар дон! 
Хæйрæг та дзы фараст 
Анцъыхта, æмæ 
Нал уыд рæвдз йæ ахаст... 
Уастырджи йын загъта: 
— Сты дæ митæ загъдаг... 
Хæйрæг, хъус мæнмæ: 
Чи дзы нуаза ме ’мбæрц, 
Уый уыдзæн мæнау; 
Зондзæни æгъдау. 
Чи дзы нуаза де ’мбæрц, 
Уый уыдзæн дæуау; 
Нал зондзæн æгъдау. 
Хæйрæг, дам, фæдæлдзæх, 
Карз нозтæй рæдыд, 
«Лæгтæй» йыл æфтыд. 
«Фесгуыхынц» йæ дæнцæй. 
1972 
о 
114 

ТЫХГÆНÆГ ÆМÆ УАЦАР 
Уый загъта: — Куывды цас æнкъард 
Лæгтæ ис! — Карзæй рауагъта, 
Æнæчетар сæ дзаг сыкъа 
Æнæбануазгæ нал уагъта. 
Тыхгæнæг домдта: — Цæй, кæн р-р-рыпп!.. 
Лалым уал сафтид авд сидтæй, 
Иæ сæр, йæ ахсæн, стæй йæ дзыпп 
Афтæ баззайæнт афтидæй! 
1975 
о 
ЗÆРДÆХУДТ ÆМÆ НЫМЫГЪД 
Уый мæ йæ цæугæ хох, йе ’рдхорд хуыдта, 
Къорд азы аæргъы мæ хъæумæ хуыдта. 
Фæлæ мæ не ’вдæлди уыцы рæстæджы, 
Фæлæ æгъдауæн нæ кæны æрæджы: 
Ме ’мгарæй дардтон гррæтаг хæс, 
Æмæ йæм иубон араст дæн æз. 
Гом мын уыдысты йæ хæдзары дуæрттæ. 
— Уый дын лæг! — загъта.— 0, де ’рласæг дзуæрттæ!.. 
Иу сахат... Фæндзæм. Æнхъæлмæ кæсын... 
Афтæ æнхъæлмæ кæсын та у зын... 
Суардзæхтон, арахъхъ, нартхоры кæрдзынæй — 
Фынгæвæрд. Буц уазæг фервæзт йæ зынæй... 
115 

Сидтытæ цалмæ ысхæццæ сты уæд, 
Уый хынцæг... галы рæдау сыкъа уæд! 
Бузныгæй рацæуын домы æгъдау, 
Фæлæ ныббаргæ уыд?! Цудыдтæн, ау?! 
Тилифан систон ысмæстыйы сахат: 
— Хъæусовет! Хъусыс! Нымудзын... Фыццаг хатт... 
Уартæ Æвронг сыхы къуыппыл цæрæг... 
Арæхдæр-ма-иу æй дарут бæрæг... 
— Уагæр цы бакодта!..— Теркау, дам, уадзы 
Уыцы... лæгтæсафæн сусæг æрмадзы... 
Фендзыстут... Хорз уæдæ... Хъуыддаг — уæ бар...— 
Иу мæйы фæстæ мыл фембæлл хæлар: 
— Дуне нозт акалдтой!.. Чидæр... Гадзрахат... 
Адæм куыд ысты!.. Сæ хуыцау сыл рахатт!.. 
— Ме стыр цæугæ мæсыг!..— загътон зынæй.— 
Уадзыс кæндысы дон — нуазæн æй нæй. 
Гъе-уæууæй, хъылма схонæн æй ис! 
Чи дзы фæхъæстæ,— фестад сын низ. 
Уымæй æз дæр ма рынчын дæн, æрхæндæг. 
Æмæ дæ нымудзæг — мæнæ... Мæхæдæг!.. 
1977 
116 

ФЫДГУЛАУ... 
Гуыриаты Иранæн 
Куывды сæмбæлдтæн æмгармæ, 
Уый нæ скæсын кодта цармæ... 
Иу кæстæр мæ фарсмæ бадти. 
— Фынгыл дунеты бæркад и!..— 
Лæппу стыр бузныгæй загъта, 
«Арф коммæ» хæлæфæй уагъта... 
— Саглæг, хæдзарæн цы хæстæг 
Æййафыс? — Æмæ ныхæстæ: 
— Ам æгæр таучел фысымæн 
Ис мæ хорз мады æфсымæр!.. 
— Уый зæрдæбынæй куы уарзыс, 
Ды йæ цæрайæ куы цæрыс, 
Уæд йæ фыдгулау куыд нуазыс?! 
Уæд йæ фыдгулау куыд хæрыс?! 
1980 
о 
ХОМХОР 
Иры фыдæй-фыртмæ хомхор 
Фидиссаг уыдис, бæргæ. 
...Мах бадтæй хъуысыди хор-хор, 
Ничи ,дзы кодта хæргæ... 
Афтæмæй фынгыл та — галтæ, 
Фынгыл — сæ дыууæ сæры. 
— Фысым, паддзахы æмбал дæ! — 
Загъдæуыд.— Цардæй цæры! 

Фынгыл дыууæ хохау — сæртæ, 
Хистæр сæ фæсте нæ зынд... 
Нард фыдæй рухс кодта зæрдæ, 
Ахсæн æм не ’рцыдис хуынд. 
Куывды лæгæфсин нæм рауад: 
— Ницыхъуаг фестут, миййаг? —. 
Сидтæн: «Куыд никуы уæм заууат!..» 
Сидтæн: «Куыд нæ уæм уæййаг!» 
Æфсинæн авæрдтон -нуазæн, 
Дзидзатæй ерæвдз кодтон хай, 
Нуазæнæн уым уыд йæ уадзæн 
Хурхы фæндагыл, ай-гъай! 
Хай йын фæцавтон <йæ дзыхы, 
Æфсины дæндаг... фæсаст... 
Дзидза дзы райста фæлвыхы 
Æмæ нæ «мархойы» маст. 
1976 
о 
«УÆЙГУЫТЫ» ЦУАН 
«Буроны фидары» джиуынц «уæйгуытæ», 
«Буроны фидар» сæ буц дар,дæй дары, 
Афтæ тæргайгæнаг чи у, кæй гуырдтæ! — 
Фондзæй фæлыгъдысты хохаг мæйдары. 
Бонæй Уæллагиры хæрæндон «Минас» 
Уыцы ног «уæйгуытæн» разынд сæ куывддон. 
«Минасы» уыдон фæкеф кодтой уыйас, 
Æмæ сын... се ’гад, сæ митыл «фæкуыдтон». 
118 

Изæры бабырстой дзæнæты раны 
Тæмисчъы дæлбазыр «Ирон хæдзармæ». 
Уыцы ног «уæйгуыты» рухс рестораны 
Не скæсын кодтой, цы, хæрд-нозтæй цармæ?! 
Фæлæ сыкъадзæфты бафæндыд сидын 
«Ирон хæдзары» дæр авд авд бæркады... 
Рацæйхъуызыдысты. Айхъуыстой хидыл: 
— Фидын уæ ферох -и кафт æмæ зарды!.. 
Уыцы ног «уæйгуытæ» байдыдтой хитын: 
— «И-рр-он хæдзары» нын чи кæны фидын?!!! 
1977 
о 
АРД БАХОРДТОЙ 
(Нырыккон пгаурæгъ) 
Хохыхъæуы, дам, кадджын зæрæдтæ 
Барджын Ныхасы кодтой тæрхон: 
— Хъуамæ нæ Ирæй арвы кæрæттæм 
Арахъхъы тыххæй мах уæм бæрнон. 
— Рындзæй ныллæгмæ царды гуылфæнтæ 
Чи уыны абон махæй хуыздæр! 
Фесафын хъæуы нозты гуырæнтæ. 
— Хорз, фæлæ нозт у Теркæй фылдæр... 
— Теркау æнхъæвзы хæхтæ, быдырты, 
Дуртау кæйдæрты ласы бынмæ. 
Раленк ма кæнынц фурдæн йæ цырды 
Æмæ лæбурынц фурды былмæ... 

— Цæй, уæяæ, раздæр стырæй, чысылæй 
Бæстæн нæхæдæг бахæрæм ард: 
«Чи ма бануаза «стайы æхсырæй», 
Уымæн мæйдарау фестæд йæ цард!..» 
Уыцы ног хабар фехъуыстой дзыллæ, 
Дзыллæ, дам, кодтой цин æмæ дис: 
— Ахæм хъуыддаг иæ, балцы хъыбыллæ 
Куыд хъæуа, уымæй тынпдæр хъуыдис!.. 
Хохыхъæуæй дын Айнæджыхъæумæ 
Чындзхæсджыты къорд заргæ фæцыд. 
Æмæ цæуылнæ уыдаид хъуамæ 
Уазджытæн ахæм фысымтæм цыт! 
Уалдзæг быдыры диди-нæг цас уа, 
Фæрныджы фынгыл — уыйас бæркад. 
Фыццаг фæсидт уал, фыццаг ныхас уал — 
Чызгæрвитджыты хистæрты рад... 
Уырдыглæуджытæ дынджыр быркуытæй 
Рауагътой, сытæ ссардтой сæ ран... 
Уазджытæ загътой: — Дарæм æнгуыртæй... 
Се ’хсынцъы доны ахсæм... тъаран... 
Чындзхонты худын, фысымты зарын 
Баиу сты ’мæ нал зыдтой арæн. 
1969 
о 
120 

ЦÆРÆНХОС 
(Адæмы хъазæн ныхасмæ гæсгæ) 
Бакастæй — æвзыгъд, мызыхъ, 
Кафгæйæ кæны зыхъ-зыхъ. 
Фæлæ, дам, ыл кæд цæуы 
Фондзыссæдз фæрныг азы! 
Знон йæ райгуырæн хъæуы 
Уый дæр бадти ныхасы. 
Кæстæр æм дзырдта: — Ныббар, 
Ратт мын бафæрсыны бар 
Бир-бирæ куыд цæра лæг, 
Уый тыххæй цы фæрæз и? 
— Сусæг зонынмæ бæллæг, 
Бамбарæм нæ кæрæдзи! 
Æз куы райгуырдтæн, уæдæй 
Абонмæ цæрын мыдæй, 
Никуы цух кæны мæ фынг 
Цыхт, дыргътæ ’мæ халсартæй. 
Уарзын хæдзары тæлфын, 
Æмæ зарын хъал зардæй. 
Царв æмæ фыдызгъæл, бас 
Никæд кодтон æз - фæлхас.— 
Кæстæр та фæрсы: -т- Уæхимæ, 
Стæй хуынды куыд дæ щъæхимæ»? 
— Рагæй æз æмæ лæппу 
(Сæххæст ыл æстай азы) 
Не стæм нуазынмæ тæппуд: 
Алчидæр дзы аназы. 

Аназы, æрмæст... хъуымыз, 
Хуырх, сылы, лæгæн — æххуыс. 
Зæрондæн арахъхъ — цъысым, 
«Карзимæ» кæд фидыдта!? 
— Ура! — фехъуыст. 
— Чи ис уым?.. 
— Уый мæ фыд у, сиды та!.. 
— Анцъыхта бæрцæй фылдæр.— 
Махмæ нуазæг нæй æндæр. 
1967 
НУАЗÆДЖЫ ФÆСМОН 
(Уыдзæн ма) 
«Ныууадз,— зæгъыс,— ирон æлгъыст арахъхъ! 
Арахъхъ дæуæй цæмæн кæны хъабахъ?!» 
Нæ «Чермены цæссыгæй» мæ «ыууадз! 
Кæцæй дыл дзы нæ фехъуысдзæн фыдуац! 
Хæрзбон, арахъхъ! Дæу фесафдзæн фæдис. 
Сыгъдæгдæр «озт, ныр демæ... дæн цæдис! 
1972 
о 

ÆВРОНГТЫ СИДТ 
Иры хъæуты ’мæ горæтты алæм, 
Алы сыхы дæр не ’вронгты сходы 
Сыстæм æмвæндæй æмæ дзырд раттæм: 
«Расыггæнджытыл бакæнæм хъоды!» 
Мауал сæ хонæм куывд æмæ хистмæ, 
Чындзæхсæвтæм сыл сæхгæнæм дуæрттæ... 
Мауал сын хъусæм се ’лгъаг хъыллистмæ, 
Мауал нын халой не ’гъдау, нæ нуæрттæ. 
Мах, дам, лæгтæ стæм! Бухъ у сæ зæрдæ, 
Не ’хсæн сæ цæсгом суагътой бынтондæр. 
Афтид авгæй дæр зилынц сæ сæртæ, 
Дуканийы сын ма дæттæм дон дæр! 
Расыггæнаджы уынджы .куы фенат, 
Бæстæ куы сиса уынджы йæ сæрыл,— 
Баулæфыны рæстæг уын фенад,— 
Уый ныхмæ хотых байдайут сæрын! 
Не скаст, нæ ныфсы уарзон милицæ, 
Расыггæнджытæм фестут къæрцхъусдæр! 
Мачи уын зæгъа: «Адон ми — ницы!..» 
Мачи уыл кæна йе ’фхæрдæй бустæ. 
Иры хъæуты ’мæ горæтты адæм, 
Алы сыхы дæр не ’вронгты сходы - 
Сыстæм æмвæндæй æмæ дзырд раттæм: 
«Расыггæнджытыл бакæнæм хъоды!» 
1972 

чииыджы ис 
МЕСКАСТ 
«Æз фæдзурын...» 3 
Уый нæ Иры æфсарм у! 4 
Æгас бæстæ æмæ Ирыстон 6 
Ироны зарæг 7 
Мæ дохтыр 8 
Дыууæ хæсы 9 
Ногбон æхсæв — 
Афтæ мæм кæсы... 11 
Уæ фидиуæг 12 
Кувæггаг — 
Домæг æмæ дзуапп 13 
Цæргæсы хорзæх 15 
Хъахъхъæнинаг 16 
Нæ дзуапджын хæхтæ 17 
Зæххы руаджы 18 
Дзæбидырты сурæт 19 
Лæг 20 
Тырыса 21 
У адæмæн адджын! — 
Мæ ныфс 22 
Лæг æмæ бæрзытæ . . 23 
Мæ цæстыл уайынц... 24 
Тарст 25 
Нывондаг — 
Дзыллæты симд 26 
Æфсымæры сагъæс 27 

Дыууæ буцгæнæ н зарæджы 
I. Хæлар æмæ фысым 28 
//. Шипкæйы бæрзондæй .... 34 
Къостайы уарзт 39 
Дунейы рæсугъдтæ æмæ Ды .... 40 
ХОТЫХ 
Зар мын!.. 41 
Нæхи хъæбулау 42 
сД> ’мæ «о»-йæ цæрынæн . . . . - . — 
Дзæуджыхъæуы тохы 44 
Цæссыджы хай 45 
Фыссæн æмæ хотых — 
Булæмаргъы мæлæт 46 
«Берлины уыцы æхсæв бонмæ...» ... 47 
Æхсызгон æмæ зæрдæрыст 48 
Мæ ныфсы мæсыг 49 
Цæхгæр фарст 50 
«Лæгæн æндон зæрдæ хъæуы...» • • • • 51 
Рис __ 
Растдæр гаджидау 52 
Хуры дыууæ тынау 
БЫЛГÆРÆТТÆ 
Дырæнхъонтæ, æртырæнхъонтæ, цыппаррæн- 
хъонтæ, фæндзрæнхъонтæ, æхсæзрæнхъонтæ . 56 
Эпиграммæтæ 76 
Пушкин æмæ Есенины уæлæмхасæн ... 80 
Митæй мæсгуытæ 81 
Мæ фыццаг гонорар 
Хæрзгæнæг Къостайы ингæны уæлхъус . . 82 
Къостайы тæссæй 83 
Дыууæ чиныджы 85 
Хæд-зонд мойгæнæг 86 
Иунæг ныв 87 

ЗÆЙХЪÆЛ ДЗÆГÆ 
Я 
Хæдзаронтæ 
Сусæг ныхас чиныгкæсæги 
тытыл . 
Фыссæг æмæ ...ирон цыхт 
«Оммен, хуыцау!..» 
Базонгæ стæм... 
Æмбæхст худт 
Ног хос . 
Бæлццон æмæ Уастырджи 
Мæлæт æмæ сугдзау 
Сиахсы хъыг . ’ . 
Мард хæсгæйæ... 
Хъал чызг 
Зонды къуыбар 
Дагъытъайлаг 
Рæдыд . 
Хъыджы номхыгъд 
Ахсджиаг хъуыддаг 
Бæллæх . 
Гæртамхор 
Æнæнхъæлæджы хабар 
Машинæты ривæд 
Арахъхъы таурæгъ 
Тыхгæнæг æмæ уацар 
Зæрдæхудт æмæ нымыгъд 
Фыдгулау... 
Хомхор ... 
«Уæйгуыты» цуан 
Ард бахордтой... 
Цæрæнхос 
Нуазаджы фæсмон 
Æвронгты сидт 

Борис Алхастович Муртазов 
ПОСР1ДНИК 
(Стихи на осетинском языке) 
Редактор 
Т. А. К о к а е • 
ЭСудожмик 
X» И. 3 а н г и е в 
Художественный редактор 
X. Т. С а 6 а н о а 
Технический редактор 
А. В. Я д ы к и н а 
ТСорректор 
А. Г. Ц а р а к т и 

ИБ № 889 
Сдано в набор 11.11.82. Подписано к псчати 17.01.83. ЕИ 00308. Формат бу- 
маги 70х108’/82’ Бум. тип. № 1. Гарн. шрифта литературная. Печать вы- 
сокая. Усл. п. л. 5,60. Учетно-изд. листов 4.29. Тираж 1000 экз. Заказ 
№ 11317. Цена 55 коп. 
Издательство «Ир» "Государствеииого комитета Северо-Осетинской АССР 
по делам издательств. полиграфии и киижной торговли, 362040, г. Орджони- 
кидзс, ул. Димитрова, 2. 
Книжная типография Государственного комитета Северо-Осетинской АССР 
по делам издательств, полиграфии и книжиой торговли, 362011, г. Орджо- 
никидзе, ул. Тельмана, 16. 


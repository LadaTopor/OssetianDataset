Цомартаты Изæтбег 
РОМАН 
Дыккаг ниныг 
I . ’ • .: ;•■■ ■ 
^Ь 
Дзæуджыхъæу 
2012 

84(2 Рос=Осет) 
Ц-74 
Цомартаты И. 
Ц—74 Зынгхуыст бæллицтæ [Текст]: роман/И. Цомартаты — 
Дзæуджыхъæу: Ир, 2012. 
Дыккаг чиныг — 2012 — 463 ф. 
Цомартов И.Р. 
Углсшне мечты. 
ISBN 978-5-7534-1345-1(кн.2) 
ISBN 978-5-7534-1325-3 
Автор продолжает развивать тему «маленького человека» в жесто- 
ком мире, где властвуют алчность и безразличие, чванство и лнцеме- 
рне, зависть и предательство. 
Растратив свои душевные силы и разочаровавшись в жизни, глав- 
ный герой готов свести с ней счеты, но огромная любовь к литературс 
и желание хоть что-нибудь сделать для людей одерживают верх над 
личными эмоциями. 
Ц^^6-12 84(2Рос=ОсеТ) 
ISBN 978-5-7534-1345-1(к„.2) @ ГУП ^Æ^в *,' %| 
ISBN 978-5-7534-1325-3 © Григорян В.С., оформление, 2012 

Згæхæрд уæзласæн машинæ хæлддзаг бричкæйау гыбаргыбур- 
гæнгæ тæхы къуыппытæ æмæ дзыхъхъытæ фæндагыл, йæ бæтгæнтæ 
тоиы размæ, цыма, йæ нысаныл æвæстиатæй куынæ сæмбæла, уæд 
зæхмæ лыстæг пырхæнтæй æрызгъæлдзæн. Йæ уды быцъынæг скъуы- 
ны, фæлæ йæ авналæнты сæрты ахизын нæ фæразы æмæ хъæрзы, 
нæты. Рæстæгæй-рæстæгмæ ферхæцы, йæ артæнбынтæй тархъæн- 
джыиы хуыфт ныккæиы æмæ æваст йæ мидбынаты фæлæууы, сур- 
тæгæнæгау фесхъиуфесхъиугæнгæ атъæпп-ахæц кæнын райдайы, 
стæй æнæнхъæлæджы йæ рохтæ феуæгъд вæййынц æмæ йæхи хуы- 
зæн зæронд сосæйыл уыхерыгæнгæ азгъоры. 
Афтид гуыффæйы хæбæццæй лæугæйæ, ихсыд фæйнæгыл фи- 
дар хæцын æмæ адæргæй арвмæ асинтæ æвæрын. Ацал-ауал азы 
мæ былыцъæрттæ кæмæ хæрын, уыцы ’ргъæу галуанмæ ацы æдзæл- 
лаг хæдтулгæйы аххосæй куынæ схæццæ уон, уæд мæ хуыздæр 
азтæй иу зæфцы фыдæй фесæфдзæн, æмæ тæрсын. Уæвгæ мын мæ 
риу æрмæст уыцы тас не ’вдæрзы. Уымæй мæ тынгдæр æргæвды 
мæ удхайраг мидхъуырдухæн. Ме уæнгтæ мын сындз телæй бæтты 
æмæ мæ фезмæлын нæ уадзы. 
Ныр дæ къухы куы ницы бафтдзæн, уæд дæхи цы тухæнæй 
марыс? Уæлæрвты тæхынæн нæ райгуырдтæ, сæрхъæн, фæлæ 
фаджысы хилынæн, æмæ фæстæмæ дæ мæгуыр къæсмæ аздæх, 
уæддæр дæ Радж Капуры хуызæн артист нæ рауайдзæн. Уый кур- 
диатджын фыдæлтæй равзæрди, фидар бындурыл лæууыди æмæ 
уæлмонц аивады цъуппыл цæхæркалгæ стъалыйау уымæн сæрт- 
тывта, ды та, йæ цард саразын дæр чи нæ бафæрæзта æмæ йæ 
фырæнæбонæй арахъхъыл чи бафтыди, ахæм æвæрæз зæхкусæ- 
джы фырт дæ, смаггæнаг кæвдæсы гуырд сидзæр къæбыла, æнæ- 
фæхæцæгæй дæ къæхты бын хæрог зæхх дзедзырой кæны, æмæ 

4 
Цомартаты Изсетбег 
Хуыцауы ’взæрст адæмы рæсугъд дунемæ дæ фæндаг æхгæд у. 
Гæвзыкк уызын цæхæрцæст уарийы аууон къудзиты ’хсæн куы 
агура, уыйау дæ хъарутæ дзæгъæлы бахардз кæндзынæ æмæ цæр- 
гæбонты фæсмоны арты судздзынæ. Фæлтау, дæ бон кæуыл цæуы, 
ахæм дæсныйад равзар æмæ дæхицæн мамæлайы къæбæр амал 
кæ. Нæ, нæ! Цыфæнды хъизæмæрттæ куы ’взарон, адæмы фæсду- 
ар сыдæй куы мæлон, ихы къæйыл бæгънæгæй куы басийон, уæд- 
дæр хъуамæ артист суон! Артист, æрмæстдæр артист! Æз мæ ныфс 
хæссын цыфæнды ролы ахъазынмæ дæр! Цавæрфæнды хъайтары 
фæлгонц дæр сараздзынæн: Отеллойы, Ягойы, Гамлеты, Дои Ки- 
хоты, Спартачы, Квазимодойы, къарол Лиры, йæ хъазæнхъул ай- 
уаны, Чермены, суанг ма къулыбадæг усы дæр, æрмæст мын бар 
раттæнт. Сценæмæ куы баирвæзон, уæд мæхиуыл нæ бацауæрд- 
дзынæн. Йæ мæгуыры хъиутæ хæргæйæ æргъæвстæй чи схъомыл 
и, уыцы сау лæппуйы зæрдæйы цы пиллон арт судзы, уымæ дзыл- 
лæты ’ркæсын кæндзынæн! 
Æхсидгæ курдиат мæм кæй ис æмæ мæ бон стыр артист суæ- 
вын кæй у, ууыл дызæрдыг нæ кæнын æмæ театрæн дæндагæй 
цырагъ дарыныл разы дæн, æцæг мæ мачи бахъыгдарæд, мæ размæ 
мын цæлхдуртæ мачи сæвæрæд. Фыдæвзарæнтимæ тохы бæхсыс- 
тæн, æмæ сæ нæ тæрсын, фæлæ мæ уæддæр æцæгæлон адæймаджы 
куыдфæндыйы цæстæнгас мæ астæуыл дыууæ дихы кæны, æмæ мыл 
ахæм лæг ма сæмбæлæд. Мæ тасæфтауæг хъуыдытæ мæхицæй су- 
рын æмæ мæ тых-мæ бонæй мæ бæллицты суадонмæ тындзын. 
Машинæ хуыфгæ-нæтгæ асфальтмæ æрхæццæ, горæты ’рдæм 
азылд æмæ лæгъз фæндагыл стырындз. Фæздæгхуыз мигътæ хæх- 
тæй рахъуызыдысты, уыраугæ хур сæ фæстæ бамбæхстой, æмæ йе 
’лхыскъгæнаг тыиты зынг ахуыссыд. Сатæг уддзæф мын мæ тæвд 
буарыл æхсызгонæй узæлы, мæ сæрыхъуынтæ мын йæ фæлмæн 
уырзтæй фасы. Ме ’нæрай хъуыдытæ æрбайсæфтысты. Æмбисон- 
ды бæллицтæ мæ сæ уæлныхты систой æмæ мæ æрдхæрæны ду- 
немæ фæхæссынц. Мæ цæстытыл уайынц иуæй иннæ рæсугъддæр 
иывтæ æмæ мæм удсыгъдæггæнæн æнкъарæнтæ гуырын кæнынц. 
Рæхджы мæ зæрдæхæлар лæгтæ театрмæ райсдзысты æмæ мæ кур- 
диатджын фæсивæдимæ ахуыр кæнынмæ арвитдзысты. Сценæйы 
сусæгдзинæдтæ базондзынæн, хъуыдыджын уацмысты фæрцы мæ 
зонындзинæдтæ фæфылдæр уыдзысты, æхсæнады фæзилæнтæ æмæ 
адæймаджы миддуне хуыздæр бамбардзынæн æмæ амæй-ай дис- 
сагдæр спектакльты хъазгæйæ алыхуызон цæрæццаг хъайтарты 
сурæттæ араздзынæн. Адæм мæм, кæрæдзи сæртыл хаугæйæ, тындз- 
дзысты æмæ мæ алы фæзылдмæ дæр, сæ з’лæфт бауромгæйæ, цы- 
мыдисæй кæсдзысты. Цард цы хорз у, æвæдза! Ехх! 
Фæнды мæ уæлæ уыцы цæргæсау уæларвмæ стæхын æмæ сыгъ- 

Зъщгхуыст бæллицтæ 
5 
дæг уæлдæфы мæ базыртæ айтындзын, фæнды мæ дзæм-дзæмы дон 
фестын æмæ мæ райгуырæн бæстæйыл фæлмæн къæвдайæ æруа- 
рын, фæнды мæ æппæтхъомыс удгоймаг уæвын æмæ æххуысхъуаг 
адæмæн хорздзинæдтæ аразын. Ныртæккæ Данкойау мæ зæрдæ мæ 
риуæй стонин æмæ сын сæ развæндаг срухс кæиин. Уыцы хъуыдда- 
гæн царды уæвæн нæй, фæлæ йын театры аивадон фæрæзтæй рав- 
дисæн ис. Театр адæмæн сæ цæсгом у, сæ фарнхæссæг артдзæст. Сæ 
цинтæ æмæ сын сæ хъыгтæ æвдисы. Куырыхон ахуыргæнæгау сæ 
талынгæй рухсмæ хоны. Дунейы мидæг литературæйы Олимпмæ чи 
схызти, уыцы стыр фысджыты æнæмæлгæ уацмысты фæрцы сын 
сæ дунембарынад парахатдæр кæны. Уымæ гæсгæ йæ бон бирæ у, 
æмæ йæм цыфæндыйæ дæр хъуамæ бахауон... 
— Гъей, дæ дзых цы ныххæлиу кодтай?! Дæлæмæ æрхиз æмæ 
згъоргæ театрмæ! Афтæ хорз ахуыр кæн æмæ царды диссæгтæй 
адæмы раз маймулийау дзагъултæ кæнынæй хуыздæр дæсныйад 
ма равзар! — ихдон мыл скалдта Тазе. Йæ цурмæ æрхызтæн, æмæ 
мæм ахæм цæстæй æрбакаст, цыма йæ разы сæнтдзæф адæймаг и. 
Ирон лæджы хъалæн дзы æмбал нæй. Арвæй зæхмæ машинæ 
скъæрынæй уæлдай мацы зон æмæ, йæ фадхъултæм дæр кæмæн не 
схæццæ дæ, уыдоныл худ. Ацы æнæхсæст гуырымыхъмæ Тиминæ 
цы ссардта, цымæ? Йæ кæцы хорздзинадмæ йын бабæллыд? Кæд 
йæхæдæг дæр ахæм у, мыййаг, æмæ йæ æз нæ раиртæстон? Уыцы 
хисайæн хъуыды мæм, æвæццæгæн, ме ’фхæрд сæрыстырдзинад 
бахъахъхъæныны тыххæй фæзынд. Мæхицæй йæ фæсырдтон, мæ 
къух шофырмæ бузныджы тылд фæкодтон, цæугæдоны былмæ ных- 
хызтæн æмæ, йæ уылæнты сыбар-сыбурмæ хъусгæйæ, хæхты ’рдæм 
араст дæн. Театрмæ куыд хæстæгдæр кæнын, афтæ тынгæй-тынг- 
дæр тыхсын. Зæххыл мын амæй зынаргъдæр хæдзар нæй. Афтæ 
мæм кæсы, цыма, адæймаджы къухтæй цыдæриддæр конд æрцы- 
ди, уыдонæн сæ тæккæ мидисджындæр æмæ ахадгæдæр бæстыхай 
у. Цыдæр сусæгдзинад мæм дзы ивылы æмæ мын мæ зæрдæ суадо- 
нау сыгъдæг кæны. Мидæмæ бацæуыны æмæ спектакль феныны 
фадат мын кæй ис, æрмæст уый тыххæй дæр мæ цардæй разы 
дæн. Куы йæм бахауин, уæд та зæххыл мæнæй амондджындæр 
адæймаг нал уаид, фæлæ... Фæлæ цы? Ницы. Цæуыннæ йæм хъуа- 
мæ бахауай? Иннæтæй æвзæрдæр дæ? Нæ дæн. Уæдæ цæмæй 
тæрсыс? Дæ сагъæстæ дæ зæрдæйæ аппар æмæ — размæ! Адæм 
ныфсджынтæн кæнынц аргъ, лæмæгъты ничи уарзы. Бæргæ йæ 
æмбарын, фæлæ мæ зæрдæ мæ коммæ нæ кæсы. Тыхсы, фæлмæ- 
цы, йæхи къултыл хойы. Цыма исты знаггад ракодтон, уыйау 
æфсæрмытæгæнгæ адæмы ’хсæн æрныгъуылдтæн æмæ мын мæ 
хъысмæт цы тæрхон рахæсдзæн, уымæ ’нхъæлмæ кæсын. 
Лæппутæ æмæ чызджытæ — хæрзарæзт. Сæ хæрзконд уæнгты 

6 
Цомартаты Изæтбег 
цард æхсиды, æмæ сæ уындæй зæрдæ райы. Афтæ зыны, цыма се 
’ппæты дæр æрдз сценæйы хъазынмæ сфæлдыста, цыма иууылдæр 
курдиатджын артисттæ сты æмæ ныртæккæ мæнæ ацы стыр фæзы 
спектакль æвдисын райдайдзысты, уынгæй дæлæмæ цы бирæ асинтæ 
æрцыди, уыдон та цыма фæхсбандæттæ сты, æмæ дзы театрдзаутæ 
бадынц. Чызджытæ алыхуызон рог къабаты уалдзыгон гæлæбутау 
цинхуызæй пæр-пæр кæнынц, æмæ сæ хъæлдзæг кæл-кæл удыл- 
тайгæ зæлтау Терчы уылæнты сæр-сæримæ иу кæны. Комæй уадымс 
куы ’рбадымы, уæд сын æваст сæ фæдджитæ фелвасы, æмæ сæ урс 
зæнгтæм кæсгæйæ мæ улæфт бауромын. Лæппутыл — биноныг иту- 
вæрд хæлæфтæ, дзыхъхъынног хæдæттæ æмæ ’рттиваг туфлитæ, 
мæныл та — зæронд уæлæдарæс æмæ уæззау керз цырыхъхъытæ. 
Хуыцау хорз, æмæ мын сæ Алан æфсадæй сласта, æндæр мæ ар- 
дæм ме скъуыдтæ хæцъил дзабырты цæуын бахъуыдаид. 
Иуварсырдыгæй бурдзалыг хæмпæлсæр æдзæххарæзт лæппу гом 
чиныг йæ къухы дары æмæ дзы ’нкъард æмдзæвгæ куыдфæндыйæ 
кæсы. Йæ дæргъæлвæс нарæг цæсгомыл иу æнкъарæны фæд дæр 
нæ зыны, йе ’гъуыз цæстытæ дæр — афтид. Сдзурон æм æви мæхи 
бауромон? Æнæзонгæ адæймагæн зонд амонын аив куынæ уа. Исчи 
зæгъдзæн: «Йæхицæй æппæлы». Адæймагæн дæ бон баххуыс кæ- 
нын куы уа æмæ дæхиуыл куы бацауæрдай, уæд уый æнаив мийæ 
æвзæрдæр у, — скарстон мæхинымæр æмæ йæм сабырæй дзурын: 
— Раст æй нæ кæсыс, лæппу. Поэт æй йæ фыды рестораны 
бадгæйæ зæрдæхъæлдзæгæй нæ ныффыста, фæлæ талынг ахæсто- 
ны æрдиаггæнгæйæ, æмæ йын йæ тыхст зæрдæйы уаг раргом кæ, 
науæд дын дæ хус ныхæстыл ничи баууæнддзæн. 
— Бакæс-ма мын æй, дæ хорзæхæй, — æрхатыд мæм лæппу. 
Йæ курдиат ын сæххæст кæнон æви нæ? Уæвгæ мын фæстæмæ 
здæхæн дæр нал и. Куынæ йын æй сæххæст кæнон, уæд зæгъдзæн: 
«Йæхæдæг ницы ’мбары, афтæмæй искæмæн зонд амоны». Но- 
джы ма мæм фæсивæд дæр цымыдисæй се ’ргом раздæхтой, æмæ 
къæмдзæстыгхуызæй кæсын райдыдтон. 
— Уый дын артист, гъе! — сирвæзт саухил чызджы дзыхæй, 
æмæ мæ цæсгом артау ссыгъди. Цал æмæ цал хатты фехъуыстон 
уыцы зæрдæхъыдзыгæнæн ныхæстæ, фæлæ мæм ныры хуызæн 
никуы бахъардтой, сæ рæстдзинадыл баууæндын мæ нырæй тынг- 
дæр иикуы бафæндыди. 
— Цыдæр рæсугъд хъæлæс дын и. Зарын нæ зоныс? — райдза- 
стхуызæй мæ афарста чызг. 
— Кæд мын феххуыс кæндзынæ, уæд демæ азардзынæн, — хъаз- 
гæмхасæн ын дзуапп радтон æз, кæй не сразы уыдзæн, ууыл мæ зæрдæ 
даргæйæ, æмæ йын йæ нарæг астæуыл дисхуызæй мæ цæст æрæвæрд- 
тои. Мæ къухты ’нгуылдзтæ йыл хæрз æнцонæй аххæссиккой, ноджы 

Зынгхуыст бæлпицтæ 
7 
ма йæ æртгиваг ронæй хъæддых бабаста, æмæ афтæ зыны, цыма, 
чысыл куы фæгуыбыр кæна, уæд дыууæ дихы фæуыдзæн. 
— Табуафси, — дзуры мæм мидбылхудгæйæ. 
— «Господин — 420» федтай? 
-О. 
— Радж æмæ Наргис уынджы цай куы цымдтой, уый ма хъуы- 
ды кæныс? 
— Тынг хорз. 
— Уаргæйæ зонтыччы бын цы зарæг кодтой, уый та? 
Чызгæн æваст йæ цæсгомы хуыз аивта, хæстæг мæм æрбацы- 
ди, цыма зæххыл мæнæй фылдæр никæй уарзы, ахæм цæстæй 
мæм кæсы æмæ фæлмæн хъæлæсæй зары. Исдугмæ дызæрдыггæн- 
гæйæ алæууыдтæн, стæй æз дæр базарыдтæн. Æрдз нæ цыма нæ 
уарзон кинойы хъайтартимæ иу кæны, уыйау ныл арвæй цины 
цæссыгтæ згъалы. 
— Лата Мангешкары хъæлæс дын и раст. Консерваторимæ дæ 
æхсызгонæй айсиккой, — дзурын æм ныфсæвæрæгау. 
— Мæнæн та дæ хъæлæс цæуы мæ зæрдæмæ... 
— Дæ ном цы хуыйны? 
— Лейлæ. 
— Мæнæн та — Меджнун, — хъазгæмхасæн загътон æз æмæ 
мæ мидбылты бахудтæн. Цы рæузонд дæн, æвæдза. Нырма йæ 
ныр федтон, афтæмæй йæм кæсынæй нал æфсæдын. Йæ сатæгсау 
стыр цæстытæ цæхæр калынц. Зына-нæзына гуыбыр фындз, уар- 
дихуыз тыппыргомау былтæ, фæлмæн роцъо, хæрзаив гуырыконд. 
Æрдæгкъæбæлдзыг сæрыхъуынтæ йæ сыгъдæг гом ныхыл æнæ- 
рынцойæ змæлынц æмæ йæ ноджы зæрдæисгæдæр кæнынц. Тими- 
нæимæ сæ кæрæдзиуыл барын æмæ мæ ног зонгæйы пайдайæн 
хатдзæгтæ кæнын. «Иумæ куы бахауиккам, уæд цы хорз уаид!» — 
дзурын æм мæхинымæр, йæ цæстыты дæр ын кæсын уыцы бæл- 
лиц. Къæвда фæтыхджындæр, æмæ адæмы фæдыл театры фойемæ 
базгъордтам. Къамисы уæнгтæ сæ бынæттæ ’рцахстой æмæ нæм 
иугай сидын райдыдтой. Не ’ппæт дæр фæсагъæсхуыз стæм, æрмæст 
иу ныллæггомау саулагъз фыдцъылызарæзт лæппу стыр залы япойнаг 
уасæгау хионхуызæй рауай-бауай кæны æмæ чызджытимæ йæхи 
ирхæфсыныл архайы. Йæ цæсгомыл æппындæр сагъæсы фæд нæ 
зыны. Йæ налат цæстытæ дæр — уыцы æнæмæтхуыз. 
— Ацы къуызыппа та кæдæм цæуы? Зæххæй уæлæмæ дæр 
куынæ зыны, уæд йæ зæрдæ цæуыл дары? — былысчъилæй йыл 
худы бæрзонд мыдхуыз лæппу. 
— Æз кæй бахаудзынæн, уый дызæрдыггаг нæу, фæлæ ды 
ГИТИС дæ цæсты кæронæй дæр нæ фендзынæ! — цæхгæр æм 
фæзылди ныллæг. 

8 
Цомартаты Изæтбег 
— ГИТИС та циу? 
— Кæдæм цæуыс, уый зонгæ дæр нæ кæныс, афтæмæй мæм 
ницы ’нхъæлæй уæле дæлæмæ кæсыс! Театралон аивады паддзаха- 
дон институт. Мæскуыйы ис, номдзыд зарæггæнæг Леонид Соби- 
новы уынджы. Уым ахуыр кæндзыстæм. 
Бæрзонд лæппу йæм ахæм бæстон дзуапмæ æнхъæлмæ нæ каст 
æмæ хæлиудзыхæй аззад. 
— Дæ дзых бахгæ, бындзытæй дын байдзаг уыдзæн, — фел- 
хыскъ æй кодта ныллæг æмæ йæ цыма æппындæр ницæмæ дары, 
уыйау æм йæ чъылдым раздæхта. Дисы мæ ’фтауы, ахæм æнæцæ- 
стыахадгæ лæппу йæхиуыл куыд тынг æууæнды, уый. Йæ къæй- 
ныхдзинадыл та йын уымæй тынгдæр дис кæнын. «Уым ахуыр 
кæндзыстæм...» — мæ хъусты зæлынц йæ хъал ныхæстæ. Нæ хъæуы 
дæр ис ахæм къуыдиппытæ. Дзурынмæ сæ разæй никæй ауадздзы- 
сты, хъуыддаджы бацæугæйæта — кæлмхæрд бутъротæ. 
— Тæхудиаг нæу! Кæм ахуыр кæндзæн, уый дæр ма зоны æмæ 
Гигойы хъыбылау стымбыл и, æз та цалдæр азы фырмæтæй сойын 
цырагъау батадтæн, æмæ мæ хуызы цъыртт нал и. 
— Цæуыннæ йæ зона! Æниу мæнæн мæ хистæр æфсымæр æмæ 
мæ чындз ам куы кусиккой... 
— Уыдон та цæй артисттæ сты! Æз сæ нæ хъæуы клубы сце- 
нæйы дæр хъазын нæ бауадзин! — фæйнæ-фæйнæ ныхасы кæнынц 
чызджытæ æмæ лæппутæ. 
«Театрмæ зонгæйы фæрцы цæуæн куыд и? Театр дзуæртты 
бынат у, æмæ дзы хъуамæ дзуæртты хуызæн сыгъдæг адæм ку- 
сой», — хъуыды кæнын мæхинымæр. 
— Мæнмæ гæсгæ, театрмæ æнæ курдиатæй бырсын фыдракæнд- 
дзинадæй стырдæр бæллæх у. Фыццаджыдæр, адæймагæн йæхи- 
цæн, стæй та æхсæнадæн. Ацы лæппуйæн йе ’фсымæр æмæ йæ 
чындз йæ цард аразгæ нæ кæнынц, фæлæ халгæ, — сабырæй дзу- 
рын Лейлæйы хъусы. 
— Ды ныртæккæ æмдзæвгæ кæмæн кастæ, уый дæр дзы дард 
нæ лæууы. Мемæ ахуыр кодта, æмæ йæ æз хорз зонын. Урокты иу 
уацмыс дæр рæстмæ никуы бакаст, афтæмæй театрмæ бырсы. 
— Цы ныфсæй? 
— Йæ хо дзы ’фснайæгæй кусы. Гугын фыс кæй у, уый йæхи 
цæстæй уыны, уæддæр дзы тыххæй артист аразы. 
— Ау, сценæ йæхицæй фылдæр чи уарзы, театры цæрайæ чи 
цæры, уыдон хуымæтæг æфснайæджы ныхасæй се ’хсæнмæ гугын 
фыс бауадздзысты? 
— Фендзынæ йæ... 
Уаты дуар байгом и æмæ дзы рахызти бæдзонд хæрзконд лæг. 
Цæудзæн ыл цыппор азæй чысыл фылдæр. Иæ сæры тенка слæ- 

Зынгхуыст бæлпицтæ 
9 
гуын и æмæ сау дзыккуты ’хсæн урс-урсидæй æрттивы, фæлæ къа- 
хæй-сæрмæ афтæ рæсугъд у, æмæ йæ уыцы аипп нæ фыдынд кæны. 
Йæхи карæн дзыгъуыр сырхфындз лæгыл зæрдиагæй бацин код- 
та, йæ цонгыл ын рудзынджы ’рдæм ахæцыд æмæ сценæйы хъа- 
зæгау зæлланггæнаг тыхджын хъæлæсæй дзуры: 
— Хуыцауæй дæ бауырнæд, Тасо, тынг тæригъæдгæнаг нæ 
дæн, фæлæ ацы кæстæртæм кæсгæйæ мæ зæрдæ риссы. 
— Цæмæн уæд? — хъазгæмхасæн æй фæрсы йе ’мбал. Йæ цыбы- 
рæлвыд сырхбын зачъетæ æууæрды æмæ йæ гæдывад цъæх цæсты- 
тæй хинхудт кæны. — Акæс-ма сæм, акæс, цы цыбæлгæнæн бæдултæ 
сты. Уыдонæй иу цалдæр дæ кæркдоны ма схъуыдатт кæнæнт... 
— Уæллæй, ды зæрондæй дæр дæ рог митæ нæ ныууадздзынæ. 
— Цæст æнæфсис у, Фидар, цæст, — ныххудти Тасо æмæ йын 
йæ фæтæн уæхск æрцавта. — Уæддæр дæ зæрдæ цæмæн риссы? 
— Гæвди театр лæхмаргæй кæй байдзаг кодта æмæ йæ барвæн- 
дæй кæй сафы, уый тыххæй, зæрдæргъæвд фæсивæды дзæгъæлы 
кæй тухæнæй мары æмæ сын се ’ууæнк кæй сафы, уый тыххæй. 
— Ома куыд дзæгъæлы? — фæтар и Тасойы цæсгом. 
— Кæд дæ уырны, уæд дæ бауырнæд. Ахуырмæ кæй æрвитæм, 
уыдон Гæвдийы номхыгъды раджы фыст æрцыдысты, фæлæ дзы 
иу дæр сценæмæ рауадзыны аккаг нæу. 
— Уæдæ ма ай та циу? — йæ хъуынджын дзыгъуыр цæнгтæ 
фæйнæрдæм аппæрста æмæ ныл фæрсæгау йæ цæст ахаста Тасо. 
— Худæджы спектакль, худæджы, мæ хæлар, цæстфæливæн 
ми. Куыдзилы-фыртæн театр йæ бар бакодтой, æмæ дзы хъазы, 
æфсæст гæды мæгуыр мыстæй куыд фæхъазы, афтæ. Зонд æмæ 
курдиат кæмæ ис, уыцы артисттæй йе сæфт уыны. Хъуыдыджын 
театрдзаутæ йын уæнгæлæй æнаддæр сты. Хъæуынц æй æрмæст- 
дæр, йæ лæмæгъ водевильтыл ын рæузонд адæмы чи худын кæна 
æмæ йын йæ рæбынмæ æхца чи хæсса, ахæм быдзæутæ. 
— Цырд æм фæлæуут æмæ театр цудын ма бауадзут, гормæттæ. 
Къамисы уæнгтæн сæ бон бирæ у. 
— Нæу, Тасо, нæу! Чъирикувæг дæр йæхæдæг у, омменгæнæг 
дæр, аходæг дæр æмæ никæмæ хъусы! Уæлейы чи бады, уыдон 
ирон аивадæн æмбаргæ ницы кæнынц, амæ та ’фсарм нæй, æмæ 
театр байсафдзысты, бабын æй кæндзысты! Дæ адæмы фарныл 
æппындæр ма хъуыды кæн! Гъе, уæууæй, гъе! — зæрдæбынæй 
хъæрзы Фидар, æмæ йæ митыл бæлвырд зыны, сценæйы хъазын 
кæй сахуыр и, уый. Æз æм циркмæ кæсæгау кæсын. Йæ ныхæстæ 
мæ иуæй уырнынц, иннæмæй — нæ. Хъуыддаг ахæм бынсæфт уа, 
ууыл зын баууæндæн у. Ау, йæхи спектакльты хъазынæн дæр æй 
нæ хъæуынц хорз артисттæ? Æвæццæгæн æм Фидар истæуыл мæ- 
сты у æмæ йæ цъыфимæ змæнты. 

10 
Цомартаты Изæтбег 
— Гæраты Ирбег, табуафси, мидæмæ, — къæсæрæй мæм хъуы- 
сы сылгоймаджы хъæлæс. 
Æваст мæ зæрдæйы цыдæр хал фескъуыди, йæ судзгæ рыст 
мæ буарыл ахæлиу и, æмæ мæ туг фæтарсти. 
«О стыр Хуыцау, кæд искуы мæгуыр лæджы фарсмæ æрбалæу- 
уыдтæ, уæд мæнмæ дæр фæкæс. Де ’ххуыс мæ нырæй тынгдæр 
никуы хъæуы. Мæ цард æнæ театрæй афтид у, æмæ мæм дæ цæст 
фæдар», — мæхинымæр кувын, мæ фыдæлтæ сæ зын сахат кæй 
ном ардтой æмæ сæхи кæуыл фæдзæхстой, уымæ. Мæхицæн ныф- 
сытæ æвæрын æмæ тæрсгæ-ризгæйæ фæцæуын уæрæх залмæ. 
— Ай та цæмæй тæрсы, цымæ? Мæнæй кæнгæ куы угид, уæд 
æй æз ныртæккæ дæр æнæ фæлварæнтæй райсин. Дзæбæх æй са- 
раз, уæд цыфæнды кинойы дæр сфидауид, — æнæдызæрдыгæй дзу- 
ры, Лейлæйы фарсмæ цы бæрзонд даргъæфсæр чызг лæууы, уый. 
Ехх, мæ акомкоммæ стъолы уæлхъус чи бады, уыдон дæр афтæ куы 
хъуыды кæниккой! Иу дзы — саухил, зæрдæмæдзæугæ. Йæ цæс- 
гом — аив, хæрздаст, лæгъз. Йæ сæрыхъуынтæ æмæ йæ рихитæ — 
сатæгсау, бæзджын. Цæудзæн ыл фæндзай азмæ ’ввахс. Афтæ зыны, 
цыма мæ иувæрсты æбæрæг ранмæ кæсы æмæ мæ уынгæ дæр нæ 
кæны. Иннæ — уымæй чысыл кæстæр, галгуыр мыдхуыз лæг. Фыр- 
нæрдæй йæ цармы нал цæуы. Зын равзарæн у, йæ нæрст цæсгомыл 
ын сæ фæд тарбын хæбуздзыхъхъытæ ныууагътой æви зæрдæхæц- 
цæгæнæн хуызхортæ. Æфсæст богъау мæм йæ тæнæг фæлурс æрфгуы- 
ты бынæй знæт каст кæны æмæ мæ ахæм хæрхæргæнаг фæсус хъæ- 
лæсæй фæрсы, цыма йæ ныхæстæ йæ дынджыр гуыбынæй ласы: 
— Цы нын бакæсдзынæ? 
«Ай, æвæццæгæн, Куыдзилы-фырт у. Байсæфтæн!» — тасæф- 
тауæг хъуыды февзæрд мæ сæры, электрон тыхау ме уæнгты атах- 
ти æмæ мын мæ хъарутæ айста. Тæхуды, судзин фест æмæ пъолы 
хуынчъы ныллæс. 
«Ахуырмæ кæй æрвитæм, уыдон Гæвдийы номхыгъды раджы 
фыст æрцыдысты...» — мæ хъусты зæлы Фидары тыхджын хъæлæс 
æмæ мын мæ фæстаг ныфсы муртæ сæтты. 
«Цы уа, уый уæд. Лæг иу мард йеддæмæ нæ кæны», — загъ- 
тон мæхицæн, тыхтæй-амæлттæй ме ’фсæрты баст райхæлдтон æмæ 
Къостайы «Салдат» кæсын райдыдтон. 
Удæнцой ма фена, махæн нæ цардывæнд 
Чи халы барынвæндæй!.. 
1 О, мæ ныййарæг, æвзаргæ тын ма нывæнд, — 
Цухъхъатæ дарæн мын нæй!.. 
Фыртæссæй хъуыды кæнын нæ фæразын æмæ, мæ уарзон 
æмдзæвгæйы цы ’нкъарæнтæ æвæрын, уый æмбаргæ дæр нæ кæ- 

Зынгхуыст бселлицтæ 
11 
нын. Дыууæ лæджы фæстæ чи бады, уыдоиы цæсгæмттыл бакæ- 
сынмæ хъавын, цы зæрдæйы уагæй мæм хъусынц, уый. Кæд мæ 
мæ цæстытæ нæ сайынц, уæд сæ хъуыдытæ æндæр рæтты зилдух 
кæнынц. 
«Адæм тугдзых сырдтæй æгъатырдæр сты, æмæ сæм хорзæй 
мацæмæ æнхъæлмæ кæс, Ирбег. Иу дæр дыл дзы нæ бацауæрд- 
дзæни. Ды дæ царды ахсджиагдæр фарста хынцынмæ куы бавна- 
лай æмæ дæ удæй арт куы цæгъдай, уæд дæ хъысмæт лыггæн- 
джытæ та хъуыды кæндзысты, æхсæв-бонмæ сæ чъизи хуыссæнты 
кæй фæрæвдыдтой, уыцы ’лгъаг хæзгултыл», — мысын Хæстыбе- 
джы мæстæлгъæд ныхæстæ. Ацы удисæн цæхæры ма мæ суцца хæ- 
рæфырты маргæйдзаг зондамонæнты хъуаг дæн. Адæммæ æппын- 
дæр бæллиццагæй мацы уын. Афтæмæй семæ цæрæн куыд и? 
Раззаг стъолы уæлхъус дыууæ лæджы ривæдгæнæг фыстау 
кæрæдзимæ багуыбыр сты, цæуылдæр æнæмæт ныхас кæнынц æмæ 
мын сæ уазал цæстæнгасæй мæ зæрдæйы уидæгтæ æхсынынц. 
«Нæ мæ райсдзысты! Нæ мыл æрвæссынц, æмæ мæм хъусгæ 
дæр нæ кæнынц!» Уыцы хъуыды мæ фыцгæ сæрымагъзы фæдисы 
дзæнгæрæгау ныййазæлыди, хуылыдз хæцъилау мæ ныллæмæр- 
ста, æмæ мæ хид фемæхсти. Суадонау мидæгæй æддæмæ куыд 
бырсы æмæ мыл уырдыгмæ цыхцырджытæй куыд згъоры, уый 
æнкъарын æмæ тыхст рынчынау æгæлæнтæ кæнын. 
«Айсут мæ театрмæ! Мæн сценæйы хъазын фæнды!» — хъæр 
кæнын мæ тых-мæ бонæй, фæлæ мæ хъæлæс мæхицæй дарддæр 
никæмæ хъуысы. Мæ цæстытæ дудынц. Мæ къухы чъылдымæй сæ 
сæрфын æмæ артисттæм тарстхуызæй кæсын. Ме ’ууæнк къаддæ- 
рæй-къаддæр кæны. Уалдзыгон хуры тынтæй ма хуссæртты мит 
фæтайы афтæ тагъд. Ныртæккæ мын зæххыл мæхицæй æнаддæр 
адæймагнæй, уымæн<æмæ лæмæгъ дæн, æнæкурдиат, æнæмбаргæ, 
уымæн æмæ æнæ базыртæй мæргътимæ тæхын. Фæлтау мæм куы 
ницы бæллицтæ гуырид. Мæхицæн æнцад бадин, мæ цардæй разы 
уаин æмæ ницæуыл мæт кæнин. Тазейау æдзæсгом у, нуаз, хæр, 
машинæ скъæр, чызджытимæ хæт æмæ цардæй къæртт æппар. 
Нæ, ахæм æдзæлгъæд цард кæныны бæсты фæлтау мæнæ ам, теат- 
ры, дæ уарзон артистты къæхты бын ныммæл! 
— Цы ныхъхъус дæ? Кæс истытæ. Цæмæй ма нæ бафтаудзынæ 
дисы? — худæнбылæй мæм дзуры саухил рæсугъд лæг. Иæ хъæлæ- 
сы йын хынджылæджы мыртæ ахсын æмæ адæргæй мæхицæн бы- 
нат нæ арын. «Ай у сæйраг режиссер. Йæхи куыд дары, уымæй 
бæрæг у. Иугæр мæм хицау ахæм хъæлæсæй сдзырдта, уæд мын 
театрæй ницыуал пайда и», — скарстон мæхинымæр, æмæ ме уæнгтæ 
æрызгъæлдысты, мæ уæрджыты хъару асаст æмæ зыр-зыр кæнынц. 
Афтæ мæм кæсы, цыма дун-дунетыл мæнæй тæригъæддагдæр адæй- 

12 
Цомартаты Изрвгцбег 
маг нæй, цыма адæймаг дæр нæ дæн, фæлæ æлгъаг къæбыла, æмæ 
мыл æппындæр ничи ’рвæссы. Мæ акомкоммæ чи бады, уыдон 
иууылдæр мæныл кæй худынц, уый æмбарын æмæ мæхимидæг 
æмпылын. 
«Дæ ныхкъуырд мæгуыр мады куы ницæмæн хъæуыс æмæ дæ 
уынджы куы ныууагъта, уæд ацы сæрыстыр хъал адæммæ цæмæ 
æнхъæлмæ кæсыс? Цæй тыххæй дæ хъуамæ бакæной сæ роны? » — 
мæстæй мæ мары мæ дыккаг фыдыусы худæнбыл хъæлæс. Мæ 
цæстытыл уайы бабайы тызмæг цæсгом, æмæ мæстæлгъæдæй кæ- 
сын Чермены монолог. 
Бæргæ мын фыд куы раттаид Хуыцау! 
Цы диссаджы æвзыгъд кæстæр ын уаин! 
Лæгдыхæй-иу ын рафæлдахин хох, 
Ыскæнин фос, уыгæрдæнтæ йып дасин, 
Уираг дурыл æрзайын кæнин хор!.. 
Фидар мидæмæ æрбахызти, къæсæргæрон лæууы æмæ йæ сæр 
разыйы тылд кæны, фæлæ йæ цæстæнгасыл бæлвырд зыны æдых 
тæригъæдгæнæджы ахаст, цыма мын афтæ зæгъынмæ хъавы, кур- 
диат дæм ис, фæлæ æнæбын къæртайы дон хæссыс, æмæ дын мæ 
бон баххуыс кæнын нæу. 
— Истæмæй ма йæ фæлварыс? — Гæвдийы козбау хъæлæсæй 
фæрсы мыдхуыз гуыбынджын лæг. Фæрсгæ йæ нæ кæны. Кæй 
сфæлмæцыди, уый æмбары æмæ йын йæ зæрдæ æлхæны, ницытæ 
æмæ мацытыл дæ рæстæг ма саф, стырдæр хъуыддæгтæн дæ бахъæу- 
дзæн, зæгъгæ. Хицау ныззæмбыдта, йæ хæрззылд урс-урсид къух 
мыл зивæггæнгæ ауыгъта æмæ, йæ фæстæ чи бады, уыцы рæсугъд 
æрыгон сылгоймагмæ азылди, цыдæртæ йын дзуры, æмæ сылгой- 
маг æнæуаг худт кæны. Сæхи афтæ дарынц, цыма сæ алыварс 
æппындæр ничи ис. Дзидзайы къуылдых мын æрдæгфынæйæ дуа- 
ры ’рдæм амоны. Йæ тыппыр æнад æнгуылдзы æнæбары змæлдæй 
мын мæ хъысмæт æхсаргардæй æрцъыкгæнæгау кæй алыг кодта, 
уый æмбарын æмæ, мæ цырыхъхъытæ уæззау истгæнгæ, уæнгмар- 
дæй фæцæуын. Кæдæм? Уый мæхæдæг дæр нæ зонын. Уæвгæ, цы 
уæлдай у? Иугæр театры не сбæззыдтæн, уæд мæ бæллицтæ фæ- 
мæнг сты, æмæ ингæнмæ цæуыныл дæр разы дæн. Афтæ мæм 
кæсы, цыма ныртæккæ мæ зæрдæ йæ куыстæй ныллæудзæн, æмæ 
мæ хъизæмæрттæ фæуыдзысты. Цы хорз уаид! Мæ сæр зилы, æмæ 
зæххиуварсырдæм фæлидзы. Мæ хъустыл уайы артистты мынæг 
чыр-чыр. Æз сæ уæларвмæ исын, уыдон та мæ дæлдзæхмæ æппа- 
рынц. Мæ лæмæгъдзинадыл куы фæуæлахиз уаин, науæд пъолмæ 
æрхаудзынæн æмæ сæ цæсты бынтон фегад уыдзынæн. Тыхтæй- 
амæлттæй фойемæ ахызтæн, къуымы уæгъд бандон ссардтон æмæ 

йыл мæхи ’руагътон. Уæвгæ, дзæгъæлы бадын ам. Дуне иннæр- 
дæм куы сфæлдæха, уæддæр мæ нæ райсдзысты. Сæ уæлæнгай 
хъуыдытæ сæ афтид цæстыты ирдæй фыст уыдысты, æмæ мын 
ардыгæй цæугæ кæй у, уый æмбарын, фæлæ мæ мæ къах æддæмæ 
нæ хæссы. Афтæ мæм кæсы, цыма, къæсæрæй куы ахизон, уæд 
мæхицæн стыр зиан æрхæсдзынæн, æмæ бадын, æнхъæлмæ кæ- 
сын. Æрæджиау иу-дæс адæймагмæ фæдзырдтой, æмæ амондджын 
фæсивæд цингæнгæ мидæмæ батындзыдтой. Се ’хсæн — æфснайæг 
æмæ артисты ’фсымæртæ, стæй дæргъæй-дæргъмæ зылындзаст 
мæллæг лæппу. Гриппæй сæйæг рынчынау йæ фындз сфутт-сфутт 
кæны. Йе стыр сæры уæзæй рæхснæг талайау бынмæ æртасыди, 
йæ сау кæсæнцæстытыл схæцысхæцгæнгæ иннæты фæдыл хъуы- 
зæгау сабыргай фæцæуы, æмæ афтæ зыны, цыма йæ кæдæм хо- 
нынц, уый æмбаргæ дæр нæ кæны. 
Фыртыхстæй мæ уд мæ хъуырмæ схæццæ æмæ йæ схауынмæ 
бирæ нал хъæуы. Нæ мæм фæсиддзысты, цымæ? Ау, уымæн 
уæвæн куыд и? Нæ, нæ, ахæм æбуалгъ хъуыддагæн уæвæн нæй! 
Уый стыр рæдыд у, æмæ йын æруадзæн ницыхуызы и! Тагъд- 
дæр æй сраст кæнын хъæуы, тагъддæр, цалынмæ нæ байрæджы 
и, уæдмæ! 
Дуне фегуыппæг и. Мæ зæрдæйы мын цыма исчи судзин тъыс- 
сы, уыйау æлхыскъ рыст кæны. Рæстæджы цыд нал æнкъарын. 
Фæнды мæ фынæй кæнын. Фынæй, æрмæстдæр фынæй! Куыд 
нал райхъал уон, афтæ! Фын æмæ та æцæгдзинад мæ фæлгæнæны 
баиу сты, æмæ дзы чи кæцы у, уый нал иртасын. Цæмæ рантыс- 
тæн, цымæ, ацы дунемæ? Цæмæй дзы æдзухдæр куыдзы цард кæ- 
нон æмæ мæхи уæлдай адæймагыл нымайон, уый тыххæй? Цæ- 
мæй æдзухдæр адæмы фæсдуар лæууон æмæ сæм мæгуыргурау мæ 
къухтæ лæгъстæхуызæй дарон, уый тыххæй? 
«Æрсабыр у, мæ рæсугъд æфсымæр. Не ’лгъыст мад кæй ный- 
йардта, уыдонæй иуæн дæр йæ амонд ссарæн нæй, æмæ иудадзыг- 
дæр хъуамæ дæ хъысмæты цæфтæм цæттæ уай. Нырма дæм разæй 
бирæ зындзинæдтæ æнхъæлмæ кæсы, æмæ дын домбай уæвын æмбæ- 
лы», — мæ хъусты зæлы ме ’дзард хойы хъæлæс æмæ мын уый мæ 
уавæр ноджы кæуинагдæр кæны. 
«Рæсугъд æфсымæр... Домбай уæвын æмбæлы... Нæ, мæ хур, 
нæ. Хъаймæтон фыдæвзарæнтæ мын мæ хъару басастой, æмæ мæ 
чысыл уддзæф дæр йæ быны ссæнды. Æнхъæл уыдтæн, мæ фыд 
æмæ йæ устыты маргæйдзаг хызæй куы фервæзон, уæд хурæмдых 
суыдзынæн, тæмæссаг дунемæ æмбисонды дуæрттæ байтындздзы- 
нæн æмæ мæ уæлмонц бæллицтæй амад галуанмæ хуры тынтæй 
нывæст фæндагыл зæрдæрайгæйæ араст уыдзынæн, фæлæ мын 
фыццаг фæлварæн мæ ныфс асаста. Æрдз мын хорзæй ницы рад- 

14 
ЦомартатЫ Изсетбег 
та, мурдæр ницы! ,Афтæмæй йæ бырынцъаг фæндæгтыл фидар 
къахдзæфтæй цæуæн куыд и?! Фаджысы мæ уаллоны цард кæнын 
нал фæнды, мæ хо, фæлæ мæ гæнæнтæ цыбыр сты, хæрзцыбыр 
æмæ, абои куынæ уа, уæддæр райсом дæ фарсмæ уыдзынæн...» 
«Нæ, нæ! Мæ фарсмæ — нæ! Хуыцау дæ уымæй бахизæд! 
Цыфæнды зынæй дæр цæрын хъæуы! Æрдзмæ цардæй зынаргъ- 
дæр ницы ис, адæймагæн æй иу хатт йеддæмæ нæ дæтты, æмæ йæ 
цæсты гагуыйау хъахъхъæ. Æз ма дæ бынаты куы уаин...» 
«Æз та дæ бынатмæ куы бæллын уæдæ. Дунейы хæрзтæй дæ 
æппындæр ницыуал хъæуы æмæ сау ингæны дæхицæн æнæмæтæй 
хуыссыс. Мæн дæр дæхимæ акæн, æмæ мæ удмарæн хъизæмæрт- 
тæй фервæзон. Уæддæр ацы дыдзæсгом фæлывд адæмы ’хсæн мæ 
амонд не ссардзынæн», — цæугæдоны знæт уылæнтæм кæсгæйæ 
мæхинымæр ныхас кæнын Зæлинæимæ. Ацы талынг къуыммæ мæ 
цы ’рбахаста, уый нæ зонын,*фæлæ бæлвырдæй зонын иу хъуыд- 
даг. Фæнды мæ лакъонызмæст донмæ мæхи ныппарын æмæ æвæ- 
дæй æрбайсæфын, мæт æмæ сагъæс кæм нæй, ахæм дунемæ ацæ- 
уын. Мæ хæйрæджыхай мыл сагъуыди, æмæ мæ лæмæгъæй куы 
ссары, уæд мæ йæ фæдыл сайын райдайы. Ныр дæр мæ цуры лæууы. 
Йæхи мæм не ’вдисы, фæлæ йæ мæ буарæй æнкъарын. Суанг ма 
йын йæ комулæфт дæр хъусын. Йæ уазал къухы ’ндзæвдæй мыл 
ихæнриз æфтауы, æмæ мæм рухсы цъыртт никæцæйуал кæлы. 
«Нæ дæм рæсугъддзинад и, нæ — курдиат, нæ — зонд, нæ — 
хъару æмæ арвæй зæхмæ иу адæймаджы дæр нæ хъæуыс. Нæ дæ 
мады, нæ де ’фсымæры, нæ дæ уарзоны, нæ дæ хæстæджыты, нæ 
театры. Зæдты бынаты кæй æвæрыс æмæ дæ уæрджытыл лæугæйæ 
кæмæ кувыс, уыцы артисттæ дæ хъотырджынау сæ цурæй фæсырд- 
той. Иу дæр дын дæ зæрдæйы цæхæр нæ федта æмæ дзы арт нæ 
бандзæрста. Алчидæр сæ дæумæ кæсгæйæ федта, цы уынын æй 
фæндыд, уый, æмæ дæ къæвдайы бынмæ донласт гæдыйау рап- 
пæрстой. Цы ма у дæ цард? Ницы. Уæдæ ма цæмæ æнхъæлмæ 
кæсыс? Донмæ ныххиз æмæ дæ зынтæй фервæз. Ныххиз донмæ, 
гормон. Уæддæр дæ ницы рауайдзæн! Цы бæрзæндмæ тырныс, 
уырдæм никуы схиздзынæ æмæ дæ бонтæ курдиатджынтæм хæ- 
лæггæнгæйæ æрвитдзынæ», — мæстæймарæн хъæлæсæй мын дзу- 
ры мæ хъусы æмæ мæ аивæй донмæ ивазы. Раст кæй у, уый мæ 
къуымых зондæй æмбарын, фæлæ мæ зæрдæйы къуымы иу мæн- 
гуд ныфсы хал дзедзырой кæны æмæ мыл фæстæмæ хæцы. Афтæ 
мæм кæсы, цыма ныртæккæ Гæвди мæ уæлхъус æрлæудзæн æмæ 
зæгъд!зæн: «Æз дæ фæлваргæ кодтон, Ирбег. Ныр æй уынын, те- 
атр куыд бирæ уарзыс, уый. Ды цæхæркалгæ аивадæн лæггад кæ- 
нынмæ райгуырдтæ æмæ мемæ цом». 
Мæ алыварс æдзынæг кæсын, бæлæсты ’хсæн æй зыдæй агу- 

Зынгхуыст бæлпицтæ 
15 
рын. Ныртæккæ мæ уымæй тынгдæр ничи хъæуы. Мæ цард ын 
æнæвгъауæй ратдзынæн, æцæг мæм æвæстиатæй фæзынæд æмæ 
мæ ахуырмæ арвитæд. Кæй фæрæдыди, уый дызæрдыггаг нæу, 
уымæн æмæ æз æнæкурдиат нæ дæн. Адæймагæн иу фембæлдæй 
аргъгæнæн куыд и? Иемæ цæххы пут чи бахæра, уымæн дæр йæ 
зæрдæйы ’лхынцъытæ халын куынæ бакомдзысты, уæд иу лæгмæ 
ахæм бар лæвæрд цæмæн и? Доны былыл зæрдæсастæй лæууын 
æмæ мæ ирвæзынгæнæгмæ æнхъæлмæ кæсын, фæлæ бæстыл цъиуы- 
змæлæг нæй. Зæххыл иу адæймаджы дæр мæнмæ не ’вдæлы, 
æрмæст мæм хъуынтъыз арвæй уазал ставд æртæхтæ фæдисхъæр- 
гæнæгау кæрæдзи фæдыл згъорынц æмæ мын мæ дымгæдзагъд 
цæсгомыл мæ судзгæ цæссыгтæ æхсынц... 
* * * 
Æппæтхъомыс æгъатыр мæлæт та мыл ацы хатг дæр нæ барвæс- 
сыд æмæ мын мæ ницæйаг уд нæ айста. Мæ хойæ хъауджыдæр мыл 
цæмæн ауæрды, уымæн ницы ’мбарын. Æгæр лæмæгъ æмæ тæппуд 
кæй дæн, уый тыххæй мæм йе стæгдар къух нæ тасы, æвæццæгæн. 
Ау, уый дæр та тыхджындæртæ æмæ ныфсджындæртæ хъæуынц? 
Æвæрæз адæймагæн бынат куыд никуы ис, уый диссаг у. Суанг ма 
йæ Барастыр дæр йæхимæ нæ уадзы. Доны был мæм æнахуыр хуы- 
зы ’рбахъуызыд æмæ мыл дзæвгар рæстæг хъæддых фæхæцыди, стæй 
мæ æвæндонæй суагъта æмæ дызæрдыггæнгæ ацыд. Цæугæ бæргæ 
акодта, фæлæ мын мæ зæрдæйы арф хъæдгом ныууагъта, æндидзын 
нæ комы æмæ мæ царды рæсугъддзинæдшл цин кæнын нæ уадзы. 
Хур мæм уæларвæй худы, йæ зæлдаг тынтæ мыл цæстуарзонæй ны- 
вæнды, фæлæ йæ æз нæ хатын, æхсызгондзинад дзы нæ исын. Алы- 
хуызон дидинджытæ мæм цъæхфæлыст хъæдабæ гауызæй сæ рай- 
дзаст цæсгæмттæ здахынц æмæ мыл зæрдæбынæй райынц, сæхимæ 
сидæгау мæм сæ рæхснæг базыртæ тилынц, фæлæ мæнмæ сæ цин нæ 
хъары, сæ хæрздæф сын не ’нкъарын. Сыдæй мæлын мæ чи нæ 
бауагъта, уыцы алæмæты дыргътæ тугыл аскъуыдысты æмæ мæ цы- 
бæл кæнынц, фæлæ сæм æз раздæрау мæхи нал æппарын. Æнхъæл 
уыдтæн, ме ’лгъыст сабидуг аивгъуыдта æмæ мын мæ зынтæ йемæ 
ахаста, фæлæ фæрæдыдтæн. Зæлинæйы мæлæты фæстæ цы уавæры 
уыдтæн, уырдæм та ’рхаудтæн æмæ нал мæрдтæй дæн, нал — æгæс- 
тæй. Мæнмæ гæсгæ, адæймагæн йе ’ппæрццæг миниуджытæй фер- 
вæзынæй зындæр ницы ис, фервæзын та сæ æнæмæнг хъæуы, уымæн 
æмæ йын маст æмæ хæрамдзинад йеддæмæ ницы дæттынц. Маст 
æмæ хæрамдзинад... Хурхæй мæ марынц æмæ мæ сабыргай цъыф- 
дзастмæ фæтæрынц. Сæ фыдæхæй фервæзынмæ бæллын, фæлæ мæм 
сæ ныхмæ фæлæууыны хъару нæй. 

16 
Цомартаты Изæтбег 
Даргъ æнæуд, бонтæ кæрæдзи фæдыл уыцы иухуызон æрхæн- 
дæгæй ивылынц æмæ мын мæ хисабыргæнæн сæнттæ дæр ма са- 
фынц. Афтæ мæм кæсы, цыма, мæнмæ ницы бар даргæйæ, мæ 
иувæрсты аивгъуыйдзысты, æмæ мæ цард гомгæрццæй баззайдзæн. 
Мæ хъысмæты цæфтæй цас тынгдæр тæрсын, уыйас мæ ирддæрæй 
фенын фæнды мæ фидæн. Рухсы цъыртт мæм дзы куы ’рбакæлид, 
уымæ мæ былыцъæрттæ хæрын, фæлæ мæм уый сатæгсауæй зыны 
æмæ мыл æбæрæг катай æфтауы. Æвæццæгæн, мæ размæ æгæр 
уæззау хæс сæвæрдтон æмæ йæ мæ бон сæххæст кæнын нæ бауы- 
дзæн. Уæдæ йæм афтæ тынг цæмæ тырнын? Æнæхъуаджы йæм 
мæ бæттæнтæ цæмæ тонын? Ме ’вронг зонд ме ’нæбындур бæллиц- 
тыл цæуыннæ уæлахиз кæны? Цæмæй мæхиуыл зæрдæниз бафта- 
уон æмæ æппындæр мацæмæнуал сбæззон, уый тыххæй? Нæ къла- 
сы разамонæг æгæр раст дæр ма уыди, мæнæн та йыл мæ зæрдæ 
худти. «Кæд иу цалдæрæй техникуммæ бахауат, уæд-иу фырци- 
нæй уæ худтæ хæрдмæ ’ппарут! Иннæтæй хъомгæстæ дæр нæ ра- 
уайдзæн!» 
Уыцы карз ныхæстæ нын афтæ мæстыйæ дзырдта, цыма йæ 
цыфыддæр знæгтæ уыдыстæм, æмæ ныл Хуыцауы фыдæх æфтыд- 
та. Уæд дæ ахуырдзаутæн сæ царды стыр фæндагмæ хизгæйæ зæрдæ 
ма бавæр, фæлæ сын сæ ныфс асæтт. Уæвгæ, æхсæвыгæтты искæй 
лæгимæ кæйдæр чъизи цæхæрадæтты фыдгæнæгау чи рамбæхс- 
бамбæхс кæны, уымæй цы домын? Йæ ныхæстæ сæ мысаныл кæй 
сæмбæлдысты, уый тыххæй йæ æрымысын, æндæр мын тугдзых 
сырдæй æнаддæр у. Уынджы мыл хæрхæмбæлд куы фæвæййы, 
уæд мæм ахæм каст æрбакæны, цыма мын афтæ зæгъынмæ фæхъа- 
вы: «Æгъгъи! Уый дын кæй федтон! Æгæр-мæгуыр хъомгæсæн 
дæр не сбæззыдтæ!» 
Цæмæн, цæмæн, фæлæ уыцы куыстæн бæззын, райсомæй- 
изæрмæ фосы фæдыл хъæргæнгæ згъорын æмæ мæ хъысмæт æлгъи- 
тын, уæлдайдæр мæнæ ахæм хъуынтъыз бон. Бæстæ сидзæрхуыз 
æмæ уынгæгзæрдæйæ йæхимæ ныхъхъуыста. Афтæ зыны, цыма 
мæрдфынæй баци æмæ нал райхъал уыдзæни. Арв, зæхх, хъæу, 
къуыбыртæ, дзыхъхъытæ, рæгътæ, быдыртæ — цæст цыдæриддæр 
ахсы, уыдон иууылдæр сты уымæл, фыдынд æмæ фæлладхуыз. 
Суанг ма дондыппыр уæззау уæлдæф дæр æбуалгъ хабармæ ’нхъæл- 
мæгæсæгау йæ мидбынаты тарстхуызæй бандзыг и æмæ мын мæ 
буар æлхысчъытæ кæны. Кæд абонсарæй фадхъултæм цъыфы мæ 
удæй арт фæцагътон, уæддæр ме ’ргъæвст уæнгтæ не стæфстысты. 
Мæ къæхтæ мæ быны нал цæуынц, афтæмæй мæхи размæ тыхтард 
кæнын. Ахæм уавæры марадз æмæ, хъæумæ чи лидзы, уыцы сту- 
ры фæстæмæ раздах. Сурынвæнд æй ма скæнай. Дæ фæстаг хъа- 
рутæ дæр ма дын айсдзæн. Баййафдзынæ йæ æви нæ, уый бæрæг- 

Зынгхуыст бæллицтæ 
17 
гæнæг ма дæм йæ сæр æнæрвæссонхуызæй разилдзæн, рауай, ра- 
уай, зæгъгæ дæм мæстæймарæгау йæ къæдзил батилдзæн æмæ дæ 
йæхимæ хæстæг бауадздзæн. Куыддæр йæ разæй фæуыныл ацар- 
хайай, афтæ йæ бынатæй феккуырсдзæн, æмæ йæ уæлвæзы аууонæй 
уынгæ дæр нал акæндзынæ. Цы мæгуыр дæн, æвæдза. Æгомыг 
фос дæр ма дæ хынджылæг кæнæнт. Уæвгæ мын кæй аххос у? Дæ 
бон цы бæласыл цæуы, уый акал, иннæмæ ма ’внал. Ацы дуне 
тынг раст арæзт у. Алчидæр дзы ахсы, цы бынаты аккаг у, уый. 
Театрмæ куы бахаудаин, уæд æндæр уавæрты цæрин. Ехх, театр, 
театр!.. Йæ хъул сах кæмæн абадт, уыцы амондджын фæсивæд 
Мæскуыйы райдзаст агъуыстыты сæ курдиатджын ахуыргæнджы- 
ты зондджын ныхæстæм хъусынц æмæ удсыгъдæггæнæн спектаклыы 
хъазынц, æз та мæнæ ацы тыгъд быдыры мæ бонтæ æдылы хай- 
уантæм мæстæй мæлгæйæ æрвитын. 
Мæ сæр хост кæй æрцыди, уый мын фаг нæу, æмæ ма мæхи 
дæр удхарæй марын. Мæ мидхъуырдухæнæй куы сфæлмæцын, 
уæд мæ фыды æдзæллаг къæсмæ бацæуын æмæ йæм дзæвгар рæс- 
тæг æнкъардæй фæкæсын. Цыфæнды зынæй дæр дзы ’рцæрин 
æмæ никæйуал хъыгдарин, фæлæ йæм мæ зæрдæ куынæ комы, 
уæд цы кæнон? Æгæр бирæ хъизæмæрттæ дзы бавзæрстон, æмæ 
мæ туг фæтарсти, стæй йæ æнад уымæлы тæф æппындæр нæ сæфы, 
æмæ мын дзы улæфт нæ фаг кæны. Цæрдудæй мæ ингæнмæ чи 
тардта, уыдоны сау æндæргтæ мыл æртыхсынц æмæ мын мæ цард 
бынтон сæнад кæнынц. Ахæм зæрдæйы уагимæ дзы ’хсæвиуатгæ- 
нæн куыд и? Фæлтау уæртæ уынджы, кауы рæбын, ныффæлдæх 
æмæ куыдзы мард ныккæ. Уæд та арахъхъ нуазын райдаин? Кæд 
мын иучысыл фенцондæр уаид. Адæм се стыр зынтæй уый фæрцы 
куы фервæзынц. Судзаггаг зиан кæуыл æрцæуы, уымæн дæр ма 
йæ зæрдæйы рыст куы фæрогдæр кæны, уæд мæныл нæ сахад- 
дзæн? Бæгуыдæр мыл сахаддзæн, æрмæст æм мæ ныфс бахæссын 
хъæуы. Ме ’мгæрттæй бирæтæ нуазгæ дæр кæнынц, тамако дæр 
дымынц æмæ сæ рæстæг хъæлдзæгæй æрвитынц, æз та иудадзыг 
мæхи хæрын. 
«Нæ, мæнæн уыдонимæ иумæйагæй ницы ис, æмæ мын семæ 
æмдзæхдонгæнæн нæй. Æз æндæр дæн, бынтон æндæр, æмæ мæ 
ме ’взæрст фæндагæй иуварс зилын нæ хъæуы», — дзурын мæхи- 
нымæр, фæлæ сæ цæмæй хицæн кæнын, уый не ’мбарын. Ам, 
æвæццæгæн, мæхи сайын. Æгæр дæр ма йæ æмбарын æмæ тухæ- 
нæй дæр уымæн мæлын. Уыдон иу боны цардæй цæрынц, æрмæст- 
дæр сæхиуыл хъуыды кæнынц, сæ мæт бахæрын æмæ баназынæй 
уæлдæр нæ хизы, мæнæн та мæ зæрдæ æппæт адæмы маст æхсыг, 
ны, сегасы дæр мæ амондджынæй шенын фгеддаь^дзд^двдр мæ 
цард снывонд кæнынмæ тырнын. Æрдумæ дæр дæдсу;лнæ дарынц, 
2 Цомартаты Излетбег 

18 
Цомартцты Цзæтбег 
гормон, мисхалы бæрц дæр дын куынæ ’ххуыс кæнынц, æрмæст- 
дæр сæ æххуырстæн куы хъæуыс, уæд сыл цы тыхсыс? — фæрсы 
мæ мæ мидхъæлæс, æмæ йын дзуапп дæттын æнæдызæрдыгæй: 
«Æрдз мын уыдонæй фылдæр радта, мæ удыхъæд уыдонæй хъæз- 
дыгдæр у, æмæ мыл сæ разы хæс æвæрд и. Хæс та фидын хъæуы». 
Ссардтай хъæздыг удыхъæд. Уæдæмæ, сæ къæхты бын ныхкъуыр- 
дæй схъомыл дæ æмæ дæ ныр сæ сæрмæ схизын фæнды. Дæхицæн 
се ’ппæтæй зондджындæр æнхъæл дæ æмæ се ’мвæзадмæ æрхауы- 
нæй тæрсыс. Æгъуыз бардзы ’хсæн дæ æбæрæгæй цæрын нæ фæн- 
ды æмæ ’хсæвæй, бонæй уымæн нæтыс. Стыр хъуыддæгтæ сара- 
зынмæ дæр уымæн бæллыс, цæмæй дын стыр аргъ скæной æмæ дæ 
уæларвмæ сисой. Нæ, нæ! О, о! Де ’фхæрд хиуарзондзинад дæ 
тæры размæ, æндæр дæ адæмы мæт нæй. Диссаг та куыд нæ у. 
Мæнæ ацы ’лгъаг кæвдæсы тйхтухæнтæгæнгæ байрæз, цæргæсы 
тынд бæлонау дæ сабибонты уыхерыйæ тугæрхæмттæй раирвæз, дæ 
фыццаг фæлварæнæй дæ астæуыстæг асæттæд, цы фидæн дæм 
æнхъæлмæ кæсы, уый ма зон, æвæрæз сывæллонæй уæлдай дæ бон 
мацы уæд, æмæ хохы цъупмæ схизынæй дæхицæн зæрдæтæ æвæр. 
Хуымæтæг адæймаджы цардæй цæрынæн æвгъау кæй дæ, ууыл дæхи 
баууæндын кæ æмæ дæ тутт бæллицты æнæуд базыртыл æрттиваг 
стъалытæм æнæрхъуыдыйæ тæх. Нæ, мæ лымæнлæггаг, ахæм æнæм- 
баргæ куы уай, уæд дæ, цы рауаинаг у, уый дæр нал рауайдзæн. 
Фыртыхстæй мæ уд куы сцæйхауы, уæд дуар мæ сæрыл ахæс- 
сын, хъомгæсы лæдзæг райсын æмæ... тæдзынæгæй цыхцырæгмæ 
бахауын. Зæххыл, æвæццæгæн, амæй фæлдурæджджындæр æмæ 
дæлдзиныггæнæгдæр куыст нæй. Адæймагæн дзы ’рмæст йе уæнгтæ 
нæ мæлынц, фæлæ ма дзы удхаргæнгæйæ мæлы йæ сæрыстырдзи- 
над дæр. Уымæй æвирхъаудæр бæллæх та у, фосмæ кæсгæйæ йæ 
зонд кæй къуымых кæны, стæй йæ райгуырæн бæстæмæ йæ зæрдæ 
кæй ивы, уый. Изæрырдæм мæ къуындæг дунейæ ме сæфт фенын. 
Афтæ кæсын мæм райдайы, цыма мæ цуры исты аххосджын у, 
цыма мæ размæ стыр цæлхдуртæ уый азарæй лæууы. Æххæстдæ- 
рæй мæ куы сфæлдыстаид, уæд амондджындæр уаин, ныр та куырм 
уыры дæн. 
Мæ хъуыдытæ æмæ ме ’нкъарæнтæ уæлдай æмтъерыдæр свæй- 
йынц, æрдз зыгъуыммæ куы рафæлдæхы æмæ мæ алырдыгæй куы 
нылхъивы, уæд. Царды æппындæр хорзæй ницыуал фæуынын æмæ 
мæхиуыл нал феууæндын. Ныр дæр ахæм уавæры дæн. Ноджы ма 
мæм |иæ къæхты бынæй тæнæг ихы къæрцц-къæрцц хъуысы æмæ 
мæ сæрымагъзыл æмбæлы. Бæзджын мигъ лæнчыты нал цæуы 
æмæ æнхъызт хыссæйау сабыргай алырдæм лæбыры. Рæхджы мæм 
æрбахæццæ уыдзæн æмæ мын мæ дуне баталынг кæндзæн. Хъуц- 
цытæ дæр цыма уымæй тæрсынц, уыйау сæ хъуын арц сбадти, 

Зынгхуыст боелЛицтЫ. 
19 
æмæ дурнад хуымы кæрон кукатæй лæууынц. Æниу сæ абондæр- 
гъы та ам цы дарын? Кæнæ сæ сæ хицæуттæ афтид быдырмæ 
цæмæ ратардтой, бахæринаг дзы куы ницы ис, уæд? Сæ цъыфæй- 
дзаг сæфтæджытæй сæдæгай хæттыты кæй фессæстой, уыцы дæв- 
дæг хъæллæгъы уæлдæйттыл бон-изæрмæ сæ дæрзæг былтæ зивæг- 
гæнгæ фæрахаф-бахаф кæнынц æмæ та сæ хæдзæрттæм æххорма- 
гæй ацæуынц. Адæмимæ сæм иумæйагæй цыдæр ис, фæлæ цы у, 
уый бæлвырд нæ хатын. Сæ удыхъæды арф æвæрæнтæ зын раир- 
тасæн сты, фæлæ мæм сæ уæлæнгай миниуджытæ ирдæй зынынц. 
Мæнмæ гæсгæ, сæ дыууæтæн дæр сæ фыдуæгтæ рогдæр цард кæ- 
нынц, сæ сабыртæ та уæззау уаргъ хæссынц. Чъыллиппытæгæнгæ, 
мæ чи алыгъди, уыдон ныр сæ хъарм æндарæнты ’фсæстæй хуыс- 
сынц æмæ æнæмæтæй сынæр цæгъдынц, адон та мылазон арвы 
бын уазал æмæ стонгæй мæлынц. Сæхи бахъахъхъæныны охыл 
цыфæнды куы саразой, уæддæр сæ кæрон æргæвдæн кардмæ кæй 
цæуы, уый æмбарæгау се сфæлдисæг дунемæ куыдфæндыйæ кæ- 
сынц. Цал æмæ цал хатты федтон æз ахæм цæстытæ адæмы ’хсæн, 
æмæ мæ æдзухдæр дисы ’фтыдта, се ссæст уавæрыл куыд æнцонæй 
разы кæнынц, уый. Дисы мæ æфтауынц мæнæ ацы хъуццытæ дæр. 
Æвиппайды хъæуы ’рдæм куы фæраст уаиккой, уæд сæ зынтæй 
фервæзиккой, фæлæ мæ коммæ нæ бакæсын сæ фæсонæрхæджы 
дæр нæй. Уæвгæ, æз адонæй цас хуыздæр дæн? Мæхи мæ æдылы 
хайуантыл барын нæ фæнды, фæлæ мын æгъатыр æцæгдзинадæй 
алидзæн никæдæм и. Мæ хъысмæты цæфтæй алкæмæн дæр афтæ 
куы быхсон, уæд фосы бынатмæ æрхаудзынæн, нозты бын фæуы- 
дз)ынæн æмæ, æдзух мæхинымæр кæуыл худын, уыдоны гаччы 
абаддзынæн. Нæ, нæ, уый бæсты мæлæт — хуыздæр. Цалынмæ 
ацы кæлæнгонд цъыфдзасты нæ байсæфтæн, уæдмæ дзы фервæзын 
хъæуы, фæлæ куыд æгъдауæй? Мæ уæрджытæм дзы куы аныгъуылд- 
тæн æмæ мæ бынмæ куы фæласы, уæд дзы мæхи куыд атонон? 
Цыма мингай халæттæ сæ холымæ æрбатындзыдтой, уыйау 
нæм фæздæгхуыз мигъы уылæнтæ кæрæдзи сæртыл хаугæйæ æрба- 
гуылф кодтой æмæ нæ сæ быны ассæстой. Бæстæ ныттар и, æмæ 
дзы æппындæр ницыуал уынын. 
Бирæгътæн замманай фадат и мæ хъуццытæ аргæвдынæн. 
Уыцы хъуыды мæ тас бауагъта, æмæ иуварс алæууыдтæн. Цыбыр 
рæстæгмæ быдыр афтидæй аззади, æмæ дзы дымгæ сæрибарæй 
къуыззитт кæны. Раздæр иугай миты гæлæбутæ ’рбахаста, стæй сæ 
ставд тъыфылтæй баивта æмæ сæ мигъы ’вдулгæйæ алырдæм æнæ- 
сæрфат раскъæф-баскъæф кæны. Дуне куыд змæст у, мæ хъуы- 
дытæ дæр афтæ сæмтъеры сты æмæ мын æнцой нæ дæттынц. Æрдз 
æддæг-мидæг куы ауайы æмæ арвы æгæрон тыгъдады йæхицæн 
бынат куы нал фæары, уæд йæ хъомыс мæ зæрдæмæ бахизы, мæ 

20 
Цомартаты Иэæтбег 
тугдадзинты цæджджинагау фыцгæ анхъæвзы æмæ мæ йæхи хуызæн 
сæрра кæны. Кæцæйдæр мæм æгæрон хъарутæ фæзыны æмæ мæ 
æрфæнды карз тохы бацæуын: сæнтдзæф тымыгъимæ, мæ лæмæгъ- 
дзинæдтимæ, мæ бирæ цæлхдуртимæ, мæ царды зындзинæдтимæ. 
Дымгæ мыл миты тъыфылтæ æгъатырæй хойы, куы мæ ’рбыр- 
сид, ууыл йæ тых-йæ бонæй архайы, фæлæ йæ æз ницæмæ дарын. 
Афтæ мæм кæсы, цыма мæ уæларвон зæдтæ лæгдзинадæй фæлва- 
рынц, æмæ сæрбæрзондæй мæ риуы ’мбæрц лæгæрдын размæ. 
Базыртæ мыл куы разаид, уæд æдæрсгæйæ сæ цурмæ стæхин æмæ 
мигъы къуыбылæйттимæ уады знæт уылæнтыл кæлкæлгæнгæйæ 
скафин. Æнахуыр уавæры дæн. Мæ зæрдæ цыдæр хорздзинадмæ 
æнхъæлмæ кæсы æмæ йæхимидæг райы. Тымыгъ мын мæ фæллад 
айста æмæ мæ хъæуы ’рдæм уæнгрогæй фескъæфы. Кæройнаг са- 
мандур хæдзæрттæм бахæццæ дæн æмæ мæ ных нæхимæ сарæз- 
тон. Нæхимæ... Цы диссаджы дзæбæх дзырд у, æвæдза! Цавæрдæр 
рухсдæттæг хъарм уддзæф дзы хуры тынау ивылы æмæ мæм æхсыз- 
гон æнкъарæнтæ хæссы. Кæд уыдзæн, цымæ, мæнæн та бинонтæ, 
стæй цавæр уыдзысты? Тиминæ мæ куы бауарзтаид, уæд æнæхъæн 
дуне мæхи бауыдаид. Мæ цæстытыл уайынц, куыд мæ рæвдауы, 
мæ хæдзары куыд зилæнтæ кæны, сывæллæттыл куыд ауды, уыцы 
рæсугъд нывтæ, æмæ фырцинæй мæ къæхтæ зæххыл нал хæцынц. 
Нæ, уыцы мæнг бæллицты фæдыл цæуæн нæй. Ферох кæнын æй 
хъæуы, цас тагъддæр, уыйас — хуыздæр, науæд та мæ зæрдæ срйс- 
дзæн. Мæхицæй йæ сурын, фæлæ уый мæ цуры лæууы æмæ мæм 
комкоммæ кæсы. Æнæхъæн хъæуы ’ндæр цъиуызмæлæг нæ зыны. 
Удгоймагæй дзы цыдæриддæр ис, уыдон иууылдæр сæ хъарм бы- 
нæтты бамбæхстысты. Тохынатæй фæздæг куынæ кæлид, уæд афтæ 
банхъæлæн уаид, цыма дзы иу цæрæг дæр нæй. Дымгæйæн йæ 
рохтæ бынтондæр суæгъд сты æмæ дзы барджынæй хицауиуæг 
кæны. Куы иу ранæй тасмачъи рахæссы æмæ йæ уынджы хæр- 
хæргæнгæ аскъæфы, куы иннæ ранæй рудзынг ратоны æмæ йын 
йе ’вгтæ ныццæхх кæны, куы бæлæсты къалиутæ ныссæтты. Æндæр 
хатт мæ сæр мæ кой суаид, фæлæ дзы ныр æппындæр нæ тæрсын. 
Хæдзармæ бацæуын мæ нæ фæнды, фæлæ бæстастæу дæр куыд 
лæууон æмæ уаты дуарыл мидæмæ бахæцыдтæн. 
— О-о, мæ лæппу æрбахæццæ! Хæрзаг тынг суазал, мæгуы- 
рæг. Дæ пæлæз феппар æмæ пецмæ дæхи батав, — мæтæйдзаг 
хъæлæсæй мæм дзуры Аминæт, скъаппæй тæбæгъ радавта æмæ 
стыр цæнгæт агмæ фæуайы. Кæй мыл тыхсы, уый мын æхсызгон 
у, фæлæ йæм уæддæр зæрдиагæй нæ хъусын. Мæ цæстæнгас мын 
йæхимæ здахы сæвджынтæ дастсæр нæлгоймаг. Цæудзæн ыл фæн- 
дзай азы бæрц кæнæ чысыл фылдæр. Йе уæлæ — морæ костюм, йæ 
хæдон æмæ йæ галстук — кæрдæгцъæх. Йæ цæсгом — хæрзхуыз, 

Зынгхуыст бæллицтæ 
21 
цардæфсæст. Йæ фындзы бын — нарæг мыдхуыз рихитæ. Йæ цæ- 
стытæ — сæгъдзаст, мæстыхуыз. Цæмæн, уый нæ зонын, фæлæ 
мæм афтæ кæсы, цыма сæ хицау цæргæбонты уæле дæлæмæ бар- 
дзырдтæ дæттын сахуыр и æмæ йæ ныхмæ дзурæгыл нæ бацауæрд- 
дзæн. Арахъхъы графин, цæхх, кæрдзын, цыхт, картæфтæ æмæ 
цывзыдзæхдон йæ разы, афтæмæй фынджы уæлхъус бады æмæ 
мæм уайдзæфгæнæджы цæстæй кæсы. Йæ сæры банкъуыстæй мын 
мæ саламæн дзуапп радта, гыццыл агуывзæ мæм дары æмæ бар- 
джынæй дзуры: 
— Айс де ’мбæлæггаг! Аназ æй, æмæ дæ туг скуса! 
— Дæхицæн — хæлар. Æз нæ нуазын. 
— Айс æй, айс! Æфсæрмы ма кæ! 
— Дзæгъæлы йæм хатыс: йæ дзыхмæ дæр æй никуы схаста, — 
бузныгхуызæй бафиппайдта Аминæт, æмæ йæм уазæг йе ’ргом 
аздæхта. 
— Арахъхъ кæй нæ нуазы, уый тыххæй дзы хъæуы раппæлын, 
йæ фыды мардыл кæй нæ куыдта, уый тыххæй та — рафауын! 
Чи у, цымæ? Æз æй зианы куынæ федтон. Иугæр йæ маст йæ 
риуы уыйбæрц хæссы, уæд бабайы бирæ уарзта æмæ йын æцæг- 
дæр хъыг уыди мæ зæрдæйы уазал ахаст. Исты йын зæгъин, фæлæ 
цæмæй райдайон, уый нæ зонын. Æнæхсæст ныхас мæ куы схауа, 
æмæ уазæгæн йæ бадт куы фенад уа, уымæй тæрсгæйæ Аминæт не 
’хсæн алæууыд æмæ талф-тулфæй сдзырдта: 
— Не ’рвад у — Сослæнбег. Иу артæй байуаргæ стут. 
Ома дæ туг, де стæг у æмæ йын уайдзæфтæ кæныны бар ис, 
куыд хистæр, афтæ. 
— Отставкæйы булкъон! — йæ ныхасмæ ма йын сæрыстырæй 
бафтыдта лæг, чи дæн, уый зон æмæ мын аргъ кæ, зæгъгæ, агуыв- 
зæ йæ дзыхмæ фæфæлдæхта, афтидæй йæ стъолыл æрцавта æмæ 
мæм æлхынцъæрфыгæй æрбакаст. 
— Ды чи дæ, уый зоныс?! Ды Гæрайы-фырт дæ æмæ хъомгæс 
цæуын дæ сæрмæ ма хæсс! 
— Мæнæ, зæгъын, иу цалдæр боны... Æхца бакусыны тыххæй, 
æндæр... — мæхи сраст кæныныл афæлвæрдтон æз, фæлæ уымæн 
йæ барджын ныхас фæкарздæр и: 
— Ды кæй фос хизыс, уыдоны хуызæттыл дæ фыдæлтæ æрвæсгæ 
дæр нæ кодтой, ды та дæхи сæ къæхты бынмæ æппарыс! Стæй 
æрмæст дæхи нæ, фæлæ мах не ’ппæты дæр! Æнæхъæн мыггаджы! 
— Раст дын зæгъы, мæ хæдзар. Уæ фыдæлтæ номдзыд уыдыс- 
ты, дзырддзæугæ, — цæмæй йæ ныхмæ мацы сдзурон, уый тыххæй 
та не ’хсæн бацыди Аминæт. 
— Уæллæй, афтæ! Мæргътæ нæ сæрмæ тæхын нæ уæндыдыс- 
ты, нæ фосы дзугтæн кæрон нæ уыди! Замманай фысы хуызæн 

22 
Цомартаты Изæтбег 
паддзах нæ сæргъы лæууыди, æмæ цардæй къæртт æппæрстам, 
фæлæ ацы бынтыдзæуæг, лопъосæр, гуылæвзаг йæ бынаты абадти 
æмæ нын нæ бынæй рухс суагъта! — мæстæлгъæдæй дзуры Со- 
слæнбег æмæ стъол тымбылкъухæй хойы. — Мæнæ ацы хæдзары 
кæй къæбæр хæрыс, уый ныййарджытæй кусагдæр æмæ уæздан- 
дæр адæм Ирыдзыхъхъы нæ уыди! — Аминæтмæ амонгæйæ дард- 
дæр кæны йæ ныхас уазæг, цыма йæ куы бауромон æмæ йæ хъуы- 
ды куы ’рбайсæфа, уымæй тæрсы, уыйау. — Æмæ цы?! Æнæхъæн 
бинонтæй сæ фыдгæнджытау алырæттæм фæхастой, æмæ ныххæ- 
лæттаг сты! Чи дзы Бакуйы баззади, чи — Душанбейы, кæмæн та 
дзы йæ хъæр дæр нал райхъуысти! 
Уый дын нæ кадджын æфсады сæйраг цæджындз, гъе! Хъуы- 
ды иуырдæм кæны, архайгæ та — иннæрдæм. Йæ зондахаст ын 
куы базониккой, уæд ын йæ булкъоны цин байсиккой, — худын ыл 
мæхинымæр. Фæнды мæ мæ уарзон поэты ныхæстæ рафæлгъа- 
уын: «Дæ фыдæлтæ рухсаг, дæхæдæг мын бæзз», фæлæ йæм мæ 
ныфс нæ хæссын. Мæнмæ гæсгæ, алкæмæ дæр ахæм цæстæй кæсы, 
цыма йæ салдат у æмæ йын хъуамæ йæ бардзырдтæ æххæст кæна. 
Искæй ныхас райса, уый мæ нæ уырны æмæ хъусæй лæууын. 
— Мæ лæппуйы мын загъды бын фæкодтай, æмæ хæрын дæр 
нал уæнды, мæгуыр, — стъолыл дзæрнайы тæбæгъ æрæвæргæйæ 
йæ мидбылты ’нкъардæй бахудти Аминæт, æмæ Сослæнбег чысыл 
фæсабырдæр и. 
— Æфхæрыны тыххæй йын нæ уайдзæфтæ кæнын. Мæ кæс- 
тæр æфсымæр у, æмæ хъуамæ зона, цы бæстæйы цæры, уый, 
хъуамæ адæмы къæхты бын ма уа, фæлæ сæ сæргъы лæууа. Ды 
куыд зæгъыс, кæд æцæгдæр афтæ хорз ахуыр кодта, уæд хъомгæ- 
сæн æвгъау у, æмæ йæм фæкæсын хъæуы. 
— Æз — дæ мад, дæ фыды уазæг. Кæд ын дæ бон истæмæй 
баххуыс кæнын у, уæд дæхицæн удыбæстæ скæ. 
— Бæгуыдæр у. Æппындæр мын чи ницы бавæййы, уыдонæн 
дæр ма стыр хъуыддæгтæ куы аразын, уæд ме ’дзард æфсымæры 
хъæбулы æвæгæсæгæй ныууадздзынæн? — Аминæтæн зæрдæ ба- 
вæрдта Сослæнбег æмæ мæм бардзырддæттæгау æрбакасти. 
— Тæккæ райсом-ма бавдæл æмæ горæтмæ рацу! Мæнæн 
æфсæддон заводы директор мæ кæнгæ æфсымæр у, æмæ дын уымæ 
ахъаззаджы куыст ссардзынæн, цæргæ та кæндзынæ мæ цыппар- 
уатон фатеры! 
— Мæ уд дæ фæхъхъау фæуа, Сослæнбег. Дæу нæм цы зæдтæ 
’рхастой, уыдонæн сызгъæрин тæбæгъты кувдзынæн амæй фæс- 
тæмæ. 
Дымгæйы ’хситт æмæ гыбар-гыбурмæ ма бафтыди машинæйы 
уасын дæр. Сослæнбег та дзаг агуывзæ йæ дзыхмæ фæфæлдæхта, 

Зынгхуыст бæллицтæ 
23 
йæ урс æшуылдзтæй цыхты мур систа æмæ комдзаггæнгæйæ сыстади. 
— Мæ шофыр фæзынди! 
Уыцы ’ртæ дзырды ахæм сæрыстырæй загъта, цыма зæххыл 
уымæй стырдæр хицау нæй, æмæ йын иууылдæр йæ зондджын 
уынаффæтæм æнхъæлмæ кæсынц. 
— Абадтаис уал. Кæдæм тагъд кæныс? Чи зоны, уæдмæ дымгæ 
дæр фенцайа, — зæрдæбынæй йæм бахатыди Аминæт, фæлæ йæ 
уый дзурын дæр нал суагъта: 
— Нæ, нæ, нæ! Мауал мæ уром. Горæты мын бирæ хъуыд- 
дæгтæ ис. Адæмы домæнтæй мæ мæ сæр аныхынмæ дæр не ’вдæ- 
лы. Чи мæ фидауæг æрвиты, чи — къухылхæцæг, кæй исты змæл- 
ды рæстæг йæ кæрты æгъдау æвæрынæн бахъæуын, кæй — марды 
уæлхъус радзурынæн, кæмæ фынджыдзаг вæййы, кæмæ та — æртæ 
кæрдзыны, кæмæн куыст агурын, кæй та институтмæ кæнын. Лæг 
алцæмæ дæр куы арæхса, стæй йæ къахыл лæууын куы фæраза, 
уæд алкæй дæр хъæуы. 
— Хуыцау дæ сразы уæд, Хуыцау. Хорздзинад дыууæрдæм у, 
æмæ йыл фæстæмæ ма хæц. 
— Ды куыд зæгъыс, афтæ куы уаид, уæд лæджы адæмы ’хсæн 
цæрынæй чи бафсадид, фæлæ афтæ нæу, афтæ, Аминæт. Алчидæр 
дзы спайда кæныныл архайы, — уайдзæфгæнæджы хъæлæсæй ба- 
фиппайдта Сослæнбег, сау æрттиваг худ æмæ хъарм кæрц йæ уæлæ 
скодта æмæ ацыди. Æз уынгмæ йæ разæй атындзыдтон æмæ йын 
дзыхъхъынног «Победæ»-йы дуар байтыгътон. Уый дзы барджы- 
нæй сбадти, æмæ йæ хъæлæс моторы фæлмæн тыр-тыримæ баиу и: 
— Хъусыс?! Тæккæ райсом мæ хæдзары куыд уай, афтæ! 
Æрра дымгæ сонтæй æрбасыффытт ласта, машинæйы йæ уæл- 
ныхты фелвæста æмæ йæ урс-урсид митæмбæрзт фæндагыл уыр- 
дыгмæ аскъæфта. 
* * * 
«Мах хуызæн алцæмæй æххæст бæстæ зæххыл æппындæр ни- 
куы ис. Хъазайраг цардыл йæ къух куы систа, уæдæй нырмæ рацыд 
æнæхъæн æнус. Сæдæ уæззау азы мæгуыр адæмы фæлмæст зæр- 
дæтæ дзьюырæй хуымгæнгæйæ аивылдысты æбæрæг дунемæ, исто- 
рийы амæттаг баисты æмæ сын раздахæн нал ис. Иу адæймагæн 
бар уыд иннæ адæймаджы фосы бынатмæ тæрын, нæмын, стигъын, 
æргæвдын, марын, уæй кæнын, къæхты бын ссæндын. Стæй йын 
йæ куыствæллад æфхæлд бæрзæйæ цагъайраджы къæлæт аппæр- 
стой, йе ’ндон рæхыстæ йын ныссастой æмæ йын, цæргæбонты йæ 
былыцъæрттæ кæмæ фæхордта, уыцы сæрибардзинад радтой...» 
Ацы ныхæстæ нын арæх дзырдта Лези. Йæ уроктæ иууылдæр 

24, 
Цомартаты Изæтбег 
арæзта иу уагыл: адæм фæлтæрæй-фæлтæрмæ сыгъдысты зындоны 
арты, æмæ сæм рухсы цъыртт никæцæй калди. Хуыцауы сконд 
лæгтæ сын сæ хъизæмæрттæм кæсын куы нал фæрæзтой, уæд сæ 
ракодтой дзæнæты ’рттивгæ цæхæрадонмæ æмæ сыл аудынц, куыд 
никуы ничи никæуыл аудыдта, афтæ. 
Цал æмæ йæ цал хатты бафарстон, уæларвæй нæм цы зæдтæ 
’ртахти, уыдон скъолатæ æмæ рынчындæттæн æхца кæцæй исынц, 
зæгъгæ, фæлæ дзы номылусы фидистæ æмæ ’лгъыстытæй дарддæр 
никуы ницы фехъуыстон. Йæхицæн мæстæймарын æнхъæлæй мын- 
иу алывыдтæ акалдта, æмæ-иу хъуыддаг ууыл ахицæн и. 
«Бæгуыдæр, диссаг у нæ бæстæ. Тугцъир сырдтæн дзы сæ кой 
дæр нал и. Дунемæ чи никуы ’рцыд, ахæм зæй сæ йæ разæй ахас- 
та сæ хъæддаг митимæ æмæ сæ дуррæдзæгъдты бын æгъатырæй 
баныгæдта. Ралæууыд сæрибар дуг. Алкæмæн дæр йæ бон у йæ 
уарзон бæстæйыл æдæрсгæйæ зилын, кæм æй фæнды, уым цæрын, 
цы дæсныйад æй хъæуы, уый равзарын». 
Ацы ’хсызгон хабæрттæ та кæсын газетты, хъусын сæ радио 
æмæ телевизорæй. Сæ цины хуыдуггæнгæйæ сæ кæрæдзийы дзы- 
хæй исынц иуæй иннæ зындгонддæр поэттæ, зæлланггæнаг хъæ- 
лæстæй сæ зарынц æппæты хъуыстгонддæр артисттæ, мæ хъусты 
мын сæ цæгъдынц адæмон кадæггæнджытæ. Политикæй, юрис- 
тæй, фыссæгæй, журналистæй, ахуыргæнæгæй, инженерæй, дох- 
тырæй, шофырæй, бæхтæрæгæй — иууылдæр цыма иу æмдзæвгæ 
сахуыр кодтой, уыйау иу уасæнæй уасынц, æмæ сыл æууæндын. 
Уæдæ мын цы гæнæн и? Мæ мæгуыр хо скъолайæ фынддæс тума- 
ны тыххæй кæй фæхаудта æмæ зæфцы фыдæй кæй фесæфти, уый 
рæстæджы ’ртхутæг йæ быны фæкодта. Уæвгæ та мæнмæ дæр 
уыцы кæуинаг хъысмæт æнхъæлмæ касти, фæлæ, мæ амондæн, 
цыппар азмæ нæ сæргълæуджыты зонд аивта. Былалгъæй æппæл- 
гæйæ, цагъайраджы бынаты кæй дардтой, уыцы мæгуыр фæллой- 
гæнджыты хидæйдзаг капеччыты хъуаг нал уыдысты æмæ сын сæ 
цоты «лæвар ахуыр кæнын райдыдтой». Хурыскастæй хурныгуылд- 
мæ, тракторы æнахъинон къæр-къæрмæ хъусгæйæ бæзджын рыг 
чи улæфы æмæ тæвд кабинæйы йæ игæртæ кæмæн фыцынц, бон- 
изæрмæ талынг скъæты фосы бынтæ чи хафы æмæ смаггæнаг фа- 
джысæй дарддæр чи ницы уыны, уыдонæн се рагъыл бадгæйæ 
æдзух сæ цæстмæ дар, медицинæ æмæ уын ахуыр лæвар сты, 
зæгъгæ, æмæ дæ æгæрон бузныг уой. 
Ацы зæрдæсæттæн хъуыдытæ та мæхи сæры гуырынц. Мæ ма- 
стыл кын цæхх кæнынц æмæ мæ хурхæй марынц. Мæхицæй сæ 
фæсурин, фæлæ мын тæрын нæ комынц, уымæн æмæ хъазайраг 
дунейæ мæхи атонын нæ фæразын. Сæдæ азы размæ цы ’ндон рæ- 
хыс ныппырх и, уый фидар цæгтæ мæ къæхтыл стыхстысты æмæ 

Зынгхуыст бæлпицтæ 
25 
мæ хъæуæй горæтмæ нæ уадзынц. Кæйдæр фæнды, цæмæй æз мæ 
фыды мæгуыр къæсы æгуыдзæгæй цæргæйæ баззайон æмæ мæ дæр- 
зæг уырзтæй зæххы хъæбæр цæсгом фæлмæн кæнон, цæмæй дзы 
хъæздыг тыллæг исон æмæ йæ горæтмæ ’рвитон. Хицæуттæн, дав- 
джытæн, фыдгæнджытæн, хамасхортæн, цæстфæлдахджытæн. Æмæ 
ма мыл æрвæсгæ дæр куы кæниккой. Царды æнæфыст закъæттæм 
гæсгæ хицауы фырт хъуамæ суа хицау, юристы фырт — юрист, 
ахуыргонды фырт — ахуыргонд, дохтыры фырт — дохтыр, артисты 
фырт — артист, зæхкусæджы фырт та — зæхкусæг. Ацы хъуыддаг 
раздæр не ’мбæрстон æмæ йыл мæ зæрдæ нæ рысти, ныр æй хъæ- 
уæй горæты ’хсæн цоппайгæнгæйæ мæхиуыл æвзарын æмæ мæстæй 
судзын. Бæрзонд къæлæтджынты чи бады, уыдон сæ тых-сæ бонæй 
архайынц, цæмæй мæ ныхæй дуæрттæ гомгæнгæйæ мæ ныфс асæт- 
та, мæ бæллицтæ бампылой, æмæ сын сæ фидар æгъдæуттæм ма 
ныхилон. Ноджы ма мæ Сослæнбеджы уазал хъæлæс мæ астæуыл 
дыууæ дихы акодта, æмæ хæрзæфснайд хъарм кабинеттыл дызæр- 
дыггæнгæйæ зилын. Æнцон бахауæн сæм куы уаид, уæд мæстæй 
дзæнгæлтæ нæ кæнин, фæлæ къуыри иу рады фæлæууын, къуыри 
та — иннæ рады. Мæ къухы ницы бафты, æмæ нæхимæ уæнтæхъил, 
сæргуыбырæй ацæуын. Дисы мæ ’фтауы, мæ райгуырæн хъæуæн 
куыд зынаргъ сдæн, æмæ мæ йæ риуæй атонын куыд нæ фæразы, 
уый. Уымæй диссагдæр та мæм кæсы ме ’рвады фæдфæливæн ми. 
Хъæуæй сæхимæ куы схæццæ и, уæд арахъхъ йæ сæрæй фæлыгъ- 
ди, æмæ цъæх гæккуырийау йæ хуыз аивта. Куыддæр йæ фатеры 
къæсæрæй æфсæрмытæгæнгæ мидæмæ фæцæйхызтæн, афтæ ных- 
къуырдæй мæ размæ рауади æмæ мæ салам раттын дæр нал 
бауагъта. Мæ цонгыл мын фæхæцыд æмæ мæ тыргъмæ радавта. 
— Заводы дын ахъаззаджы куыст ссардтон, фæлæ дæ нæ райс- 
дзысты, искæмæ дæхи куынæ ’рфыссай, уæд, — загъта мын фæс- 
монгæнæджы хъæлæсæй æмæ ’нкъардæй кæдæмдæр аджих и. Æз 
исдугмæ йæ цуры ныфссастæй фæлæууыдтæн, стæй йæм фæрсæгау 
бакастæн, зæрдæ мын дæ цыппаруатон фатерæй куы бавæрдтай, 
уæд мæ ныр искæмæ цæмæ ’рвитыс, зæгъгæ. Уый ме уæхскыл йæ 
къух æрæвæрдта æмæ мын мæ хъусы сабырæй бадзырдта: 
— Зоныс, ме ’фсымæр, мæ гæнæнтæ мæхи бар не сты, нæ. 
Цыппар сывæллоны мын и, æртæ лæппуйы æмæ иу чызг, стæй ме 
’фсины мад дæр мæнмæ цæры, æмæ мæм бынат нæй. Ды зонд- 
джын лæппу дæ æмæ мæ бамбардзынæ. 
Дæу бамбарынæн бирæ зонд нæ хъæуы, фæлæ кæд дæ бон 
ницы у, уæд мæ цы сцырын кодтай? Мæхи бар мæ уагътаис, æмæ 
мæ мæгуыры бон зыдтаин. Мæхинымæр ыл былысчъилæй бахуд- 
тæн æмæ йæм мæ чъылдым раздæхтон. Сослæнбег мын мæ зæр- 
дæйы уаг бамбæрста æмæ мæ йæ барджын хъæлæсæй баурæдта: 

26 
Цомартаты Изсетбег 
— Нæлгоймагæн тæргæйттæ кæнын не ’мбæлы! Уый бæсты-ма 
бавдæл æмæ не ’рвад Зæрæдамæ дæхи ’рфысс! Иу зæронд лæг 
йеддæмæ йын ницы ис, йæ хæдзар та æнæхъæн гектар ахсы! 
— Мæ цæсты кæронæй дæр æй куы никуы федтон, уæд æм цы 
цæсгомæй бацæуон? 
— Мæ номæй йын зæгъ! Æз ын бирæ хорздзинæдтæ фæдæн, 
æмæ мæ хæсджын у! 
Ууыл нæ ныхас алыг и. Мæйæ фылдæр мæхимидæг фæудхар 
кодтон. Хъæуы-иу мæхицæн зæрдæтæ февæрдтон, фæлæ-иу куыд- 
дæр горæтмæ схæццæ дæн, афтæ-иу фыртæссæй ме уæнгтæ æрыз- 
гъæлдысты, æмæ-иу фæстæмæ æрхæндæгæй аздæхтæн. 
«Цы уа, уый уæд, мæ пъагæттæ мын нæ сисдзæн», — скарстон 
æрæджиау мæхинымæр æмæ йæм, мæгуыры къултæгæнгæ, бацыд- 
тæн. Мæ фæидыл æвæндонæй сразы и, фæлæ Сослæнбеджы æнæ 
фелхыскъгæнгæ нæ ныууагъта: 
— Йæхицæн дынджыр къазарматæ куы ис, уæд дæ мæнмæ цы 
’рбарвыста? Уæвгæ дзы цы домын? Йæ налат усы æвастæй уынгмæ 
рацæуын дæр нæ уæнды, йе стыр ныхасмæ йын байхъус, уæд та — 
бæсты бикъ, комы дæгъæл. Чи нæ йæ зона, уый зæгъдзæн: «Тæху- 
ды, ацы лæгимæ цæрынæй бафсæд!» 
Зæрæдайы фæлмæн цæсгоммæ кæсгæйæ ’рсабыр дæн, фæлæ 
та мæ ногæй æмæ ногæй алыхуызон кабинеттыл зилын бахъуыд 
æмæ фыртыхстæй мæхи дæр нæ уынын. Афтæ мæм кæсы, цыма 
нæ уарзон паддзахадæн йæ рæсугъд кусæнуæтты зæрдæхæлар цин- 
гæнаг сылгоймæгтæ нæ бады, фæлæ ихзæрдæ хъæхъхъаг усби- 
рæгътæ. Чифæнды сæм куы бацæуа, уæддæр æй нæ фендзысты, 
уымæн æмæ йæм æхсызгонæй нæ кæсынц, фæлæ æлхынцъæрфы- 
гæй, куыдфæндыйæ, æцæгæлон адæймаджы цæстæй. Худын сæ 
ферох и, се ’рттиваг стъолтыл хъуынтъызæй ныггуыбыр сты, гæх- 
хæттытæ рафæлдах-бафæлдах кæнынц, цыдæртæ дзы фыссынц 
æмæ тыхст адæмы хынджылæггæнæгау алырæттæм рарвит-барвит 
кæнынц. Сæ хъæлæсты ’ндон мыртæ мæ буары иннæрдæм хи- 
зынц, фæлæ сæм ницы дзурын. Сослæнбег мын йæ кæнгæ ’фсы- 
мæры заводы «ахъаззаджы куыст» кæй ссардта, уый мæ разæн- 
гард кæны, æмæ сын сæ хиваст митæ быхсын. 
Раст уыди мæ историйы ахуыргæнæг, тынг диссаджы бæстæ 
нын и, фæлæ дзы хус æнæуд гæххæттытæй удæгас адæймаг нæ 
зыны. Иу ранæй дзы хи суæгъд кæнын куыд зын у, иннæ ран хи 
’рфидар кæнын та уымæй зындæр. Кæддæр историйы фæсдуармæ 
зæрбнд хæррæгъау кæй аппæрстой æмæ сæ къæхтæ кæуыл ныс- 
сæрфтой, уыцы хъазайраг дунейыл сæдæ азы рацыди, фæлæ уæд- 
дæр йæ уд сисын нæ фæразы æмæ мæ хуызæн гæвзыкк æнæбар 
адæмы тухæнæй мары. 

Зынгхуыст бæллицтæ 
27 
* * * 
Мæстджын — фæрæтджын. Мæ тыхст уавæр мæ йæ фæдыл 
кæй сайы, уый тыххæй, чи зоны, мæ хатдзæгтæ мæнг разыной, 
фæлæ мæм афтæ кæсы, цыма мæ скъолайы мæ ахуыргæнджытæ 
царды удхæрæн цæлхдурты сæрты хизынмæ нæ цæттæ кодтой, 
фæлæ мæ йæ карз æцæгдзинадæй иуварс здæхтой, цыма мæ æцæг 
хæзнаты бæсты мæнг хæзнаты фæдыл сайдтой. Цы фæндагыл мæ 
сарæзтой, уый ацу æмæ ма ’рцуйы фæндаг у æмæ мæ сæрсæ- 
фæнмæ кæны. Мæ рæузонд хъомылгæнджытæ мын мæ сæры уагъ- 
той, царды мæ æппындæр чи нæ бахъæудзæн, æрмæстдæр мын 
хъыгдарыны хос чи уыдзæн, ахæм хъуыдытæ. Кæд рæузонд нæ 
уыдысты, мыййаг? Кæд хъуыддæгтæ иууылдæр уæле дæлæмæ ба- 
рæй арæзт сты афтæ? Цæмæй мæ æгомыг хайуан рауайа æмæ 
сойывдылд сихты ме рагъыл хæссон, цæмæй сæ уæларвон зæдтæ 
æнхъæлæй цæсты гагуыйау хъахъхъæнон æмæ сыл къæм абадын 
ма уадзон, цæмæй мæ кæуинаг уавæр ма ’мбарон æмæ мæ ницæ- 
йаг цардæй разы уон, цæмæй мæ сæрыл сдзурынхъом ма уон æмæ 
мæ куыдзы бынат зонон. 
Скъолайы фæстæ цалдæр къахдзæфы йеддæмæ нæма акодтон, 
афтæмæй царды бырынцъаг фæзилæнтыл кæлынæй бафæлладтæн, 
мæ зæрдæ сæ фæцъæх и æмæ, дарддæр цы кæнон, уый нæ зонын. 
Мæхицæй аразгæ чи нæ у, ахæм тых мын мæ ныфс сæтты æмæ мæ 
тасæфтауæг дунемæ фæхæссы. Йæ ныхмæ куы ’рлæууин æмæ мæ 
бæллицты фæдыл куы ацæуин, уый мæ фæнды, фæлæ мæ бон нæу, 
уымæн æмæ уыцы тых мæнæй домбайдæр у. Адæймаджы æнауæрдон 
миниуджытæ æмæ мын æхсæнады хъæддаг æууæлтæ ничи бацамыд- 
та, æмæ сыл маройгæнгæ мæ хъарутæ хардз кæнын. Ногæй æмæ 
ногæй мысын мæ хæрæфырты зондамонæнтæ, мæ хъусты зæлынц 
æмæ мын мæ сæрымагъз цъирынц. Мæхицæн цы рæсугъд фæндаг 
равзæрстон, ууыл æнæкъуылымпыйæ куы ацыдаин, æмæ мæ лæмæгъ 
уæхсчытыл царды уæз куынæ æрæнцадаид, уæд сæ хъуыды дæр не 
’ркæнин, фæлæ ныр мæ судзгæ зæрдæ йæ дойны уыцы ныхæстæй 
уадзы æмæ сæ æнæрынцойæ мæхинымæр фæлхат кæнын: 
«Хуыцаумæ кувæгау мæ кæмæ кувын кодтой, уыцы фысджытæ 
стæмтæй фæстæмæ царды рохтыл хæцджыты фæсдзæуинтæ уыды- 
сты, сæ былалгъ уæлæнгай ныхæстæ сын бамбæрстон, æмæ мæ 
фидар æууæнк мæ риуы атади. Адæймаг куыд бирæвæрсыг, 
æмбæхст æмæ вазыгджын у, иуæй иннæ æгъатырдæр ныхмæвæрд 
æнкъарæнтæ йæ зæрдæйы кæрæдзи куыд æвдæрзынц, уый ма ’вдис, 
фæлæ дзы иугъæдон æнæуд быдыргъ сараз, цавæр дæ фæнды, 
ахæм программæ дзы сæвæр æмæ йæ хæцæнгарзау сифтындз, алы- 
хуызон знæгтæ кæрæдзимæ топпы кæсæнæй кæм кæсынц, уыцы 

28 
Црмартаты Ирвтбег 
’хсæнадмæ дæ цæстытæ гом кæнын ма уæнд, йæ дудаг хъæдгæмттæ 
дзæбæх кæныныл ын ма архай, фæлæ йæ дæ тызмæг хицæутты 
зæрдæ балхæныны охыл æппæтæй æнæлаздæр хон — уымæй ма 
фæдфæливæндæр ми цы уа! Дзæбугджын, æхсырфджын æмæ сырх- 
цъарджын паспортыл нæргæ хъæлæсæй чи зарыд, уый се ’ппæтæй 
лæгдæр уыд, фæлæ сын уæддæр сæ маргæй фæхъæстæ. Æмæ ныр 
мæ хуызæн куы удхар кæнид, уæд ын æз йæ фæсарæйнаг хæлæг- 
гæнджытæм бакæсин». 
«Уыцы ’мдзæвгæйы уарзондзинад æвдыста йæ райгуырæн бæ- 
стæмæ», — фæлмæн хъæлæсæй хъавыдтæн нæ зындгонд поэты фарс 
рахæцыныл, фæлæ мæм Хæстыбег йæ цæстытæ мæстыйæ фæдзагъул 
кодта. 
«Дæ къухы фыссæн сис даргæйæ хицæуттыл зарын æнцон у, 
митæй мæсгуытæ амайын та — уымæй æнцондæр, зын царды рæст- 
дзинадыл тох кæнын у, уымæн æмæ дзы лæгдзинад хъæуы, лæг- 
дзинад æмæ æхсар, ныфс æмæ хъару. Цыфæнды цæрæццаг патри- 
от уæвгæйæ дæр цæстмæхъус ныхæстæй рæзгæ сывæллоны сæры 
раст зонд бауадзæн нæй. Рæстæгмæ йæ дæ фæдыл асайдзынæ, 
фæлæ куы фембаргæдæр уа, уæд та? Дæ хин ми дын бамбардзæн 
æмæ дæ йе сæфт фендзæн, дæ чингуытæ дын бырæттæм акалдзæн, 
æмæ дæ бирæ фыдæбæттæ доны къусы сæфт фæкæндзысты. Дæхи- 
цæн уæларвмæ сызгъæрин цыртдзæвæн куы саразай, уæддæр дæ 
зондджын чиныгкæсæджы уазал зæрдæйы уаг æмæ куыдфæндыйы 
цæстæнгасæй ничи бахиздзæн». 
«Диссаг мæм кæсы, ахæм курдиатджын лæгыл куыд не ’ууæн- 
дыс, уый». 
«Уымæн æмæ мæ нæ уырнынц йæ гæдыныхæстæ. Форд æмæ 
Рокфеллеры байзæддæгтæ сæ былыцъæрттæ нæ хæрынц ме ’нæсæр 
бæстæйы цæрынмæ. Уыдон нæ, фæлæ ма ныл сæ гæлхæрд лæггад- 
гæнджытæ дæр не ’рвæссынц, уымæн æмæ махæй хуыздæр цæ- 
рынц. Суанг ма дæ уарзон поэт йæхæдæг дæр не ’ууæндыд йæ тутт 
ныхæстыл. Йæ бæстæйæ сæрыстыр чи у æмæ дунейы адæмты йæ- 
химæ хæлæг кæнын чи кæны, уый цыфæнды зын уавæрты дæр 
йæхи нæ мары». 
«Уæдæ йын ахæм стыр кад цæмæн и?» 
«Уымæн æмæ хицæуттæн стыр хотых у мах хуызæн æдылыты 
сайыймæ. Сæ цардарæзт æмæ сын сæ фæтæгыл куынæ зарыдаид, 
уæд æм æз бакастаин, кæм уыдаид, уымæ. Æррадонæй йæ уадзгæ 
дæр нæ ракодтаиккой. Мæнг фæндаг кæй равзæрста, уый бамбæр-, 
ста æ^æ йæхи дæр уымæн амардта. Куыддæр ацы цард аива, æмæ 
бæрзонд къæлæтджынты уæгъуырсыдз лæппутæ ’рбадой, афтæ 
зынгæ дæр никæцæйуал ракæндзæн. Стæй æрмæст уый — нæ. Би- 
рæтæ атæхдзысты сæ бынæттæй...». 

Зынгхуыст бæллицтæ 
29 
«Мæнмæ гæсгæ, ацы цардæн аивæн нал и». 
«Ис, ис, уымæн æмæ йæ бындур хæрог у. Адæймагæн тыхгæ- 
нæн нæй. Йе ’рдзон уагыл æй уадзын хъæуы». 
«Кæдмæ?» 
«Цалынмæ цæра, уæдмæ. Сывæллоны йæ мады гуыбынмæ про- 
фессор куы рахонай, уæд ахуыргондæй нæ райгуырдзæн. Æрдзы 
закъæттæ хынцын хъæуы, уæлдайдæр, бæстæйæн разамынд куы 
дæттай, уæд. Махмæ та сæ æдзухдæр халгæ кæнынц, æмæ нæм иу 
цардарæзт дæр нæ рæстмæ кæны». 
«Уæддæр мæ нæ уырны, исчи нын нæ цардыуаг аивдзæн, уый. 
Нæ фидар гæнахмæ нын чи хъуамæ бауæнда?» 
«Мæсыг хи дурæй хæлы. Нæ сæргъы чи лæууы æмæ дзæгъæл- 
дзуаг сылау дзæнгæда цæгъдгæйæ бæстæтыл чи зилы, уыцы сæнт- 
дзæф быдзæу ын йæ дуртæ ’фтауын райдыдта, æмæ сын фæстæмæ 
сæ бынаты сæвæрæн нал и». 
Физикæйы ахуыргæнæг æхсæнады æмæ литературæйы бынду- 
рон фарстатыл мæстæлгъæдæй куы дзура, уæд ыл цас æууæндæн 
и, уый нæ зонын, фæлæ йын йæ ныхæсты цыдæр рæстдзинад ах- 
сын æмæ иуæй-иу хъуыддæгтыл дызæрдыг кæнын. Жерар Фи- 
лйпп æмæ Джинæ Лоллобриджидæ «Фанфан Тюльпан»-ы хъаз- 
гæйæ фæсмоны арты нæ сыгъдысты, мæ фарсмæ кæй нæ райгуыр- 
дысты æмæ сыл мæ сыстытæ кæй нæ хылдысты, уый тыххæй. 
Омар Шариф, Грегори Пек æмæ мæм Лоуренс Оливье дæр нæ 
хæлæг кæнынц. Уый сæм æз хæлæг кæнын æхсæвæй-бонæй, мæхи 
æз рæвдауын дард стъалыты рухсæй. Фæнды мæ Жан Маре фес- 
тын æмæ граф Монте-Кристойы ролы ахъазын. Афтæ мæм кæсы, 
цыма уымæн уæвæн уаид, ногæй куы райгуырин æмæ æндæр ран 
куы цæрин, уæд, цыма уым мæ курдиат æххæстдæрæй райхæлид 
æмæ мæ къухы фылдæр æнтыстытæ бафтид, цыма уым сыгъдæг- 
зæрдæдæр адæм цæры æмæ сæ мæ хорздзинадмæ кæсын тынгдæр 
бафæндид. Ам та? Хоры нæмыг дзы доны куы ныппарай, уæддæр 
бахус уыдзæн. 
Зæрдиагæй кæмæ бæллыдтæн, мæ хъысмæт кæимæ бастон æмæ 
мæ нервытæ кæй тыххæй фехæлдтон, уыцы сырх паспорт мæ уæрæх 
хæлафы дзыппы нывæрдтон æмæ дзы горæты мæхи ’рфыстон, фæлæ 
мæ царды хорзырдæм ницы ивддзинад æрцыд. Хъæуы куыд гуы- 
бырæй куыстон, горæты дæр афтæ гуыбырæй кусын, уым тыххæс- 
тæй мæ тъæнгтæ фæйнæрдæм куыд рæдывтой, ам дæр афтæ рæду- 
вынц, æцæг уым сагойæ дæвдæг фаджыс къахтон, ам та æфсæй- 
наджы хафæнтæ кæрæдзийæ тонын, уым сыгъдæг уæлдæф улæ- 
фыдтæн, ам та ацетоны хъæхъхъаг тæфæй хуыдуг кæнын, уым 
мæргъты цъыбар-цъыбурмæ хъуыстон, ам та тæрхыты æнахъинон 
æхситт æмæ æфсæйнæгты гыбар-гыбурæй фæлмæцын. Ноджы 

30 
. ЦомартатЫ Изæтбег 
мæлæты зæлланг кæнынц, цыма мæ хъустæ бамыр кæнын уыдонмæ 
кæсы. Æмæ ма уæддæр уыцы уынæрæн бабыхсæн и, адæймаг цæ- 
уыл нæ сахуыр уыдзæн, фæлæ æддæг-мидæг чи ауайы, цæнкуылтæ 
æмæ уæнгсæстытæй иу иннæуыл чи ныттыхсы, уыцы зылын-мы- 
лын цыргъ уадздзæгтæй иу армыдзаг сисын хъаймæт у. Адæм дæр 
кæрæдзиуыл афтæ æнувыд куы уаиккой, уæд зæххыл дзæнæтон 
цард саразиккой. Дзæнæт, дзæнæт... Цæй дзæнæт æмæ цæй цы- 
дæр. Мæ хуызæн гæвзыкк, æвæрæз ничитæн сæ бон ницы у, цæ- 
рынæй-хæрынмæ алыхуызон къæлæтты бын хъизæмар кæнынц æмæ 
рæсугъд сæнттæй сæхи рæвдауынц, цалынмæ нæ ныммæлынц, 
уæдмæ. Иу фæлтæр базæронд вæййы æмæ йæ иннæ фæлтæр раи- 
вы. Мæнмæ дæр, цымæ, ахæм æгъуыз хъысмæт æнхъæлмæ кæсы? 
Æнæмæнг, ахæм. Уæдæ ды иннæтæй цæмæй хуыздæр дæ? Кæд- 
дæр æдзæрæг хурсыгъд быдыры пирамидæтæ чи амадта, уыцы 
цагъайрæгтæй цæмæй хицæн кæныс? Мурдæр ницæмæй. 
Мæгуыр адæймагыл æппындæр куыд ничи тыхсы, уый диссаг 
у. Утæппæт адæмæн цæрыны фадæттæ ма сараз, фæлæ сын сæ цард 
айсыныл архай. Æмæ уыцы залымтæ цыфæнды фæуæнт, фæлæ ацы 
дунемæ сæ фæстæ чи рантыст, уыдон та сæ фарс цæмæн сты? Хуы- 
цауы кадимæ ныгæд æрцæуыны æмæ уæлæуыл сæ нæмттæ ныууа- 
дзыны тыххæй мингай дзыллæтæ чи бацарæфтыд кодта, уыдон нæ 
зæрдæты разагъды лæгтæй баззадысты, мæлдзыджытау сæ къæхты 
бын сыдæй мæлгæйæ кæй ныссæстой, уыдонæн та нæ зæрдæты иу 
къуым дæр нæ разынди. Цард рæсугъд кæмæй у, уыцы æнæрцæф 
лæппуты æнусæй-æнусмæ хæсты цæхæрмæ чи ’ппæрста, уыцы туг- 
дзых балхонтæ нæ дисы ’фтауынц сæ арф зонд, цæхæркалгæ курди- 
ат æмæ хъæбатырдзинадæй, цæстылуайгæ афтид идеалты сæрап- 
понд кæрæдзийæн кæй ныццæгъдын кодтой, уыдон та æнæфыст 
гæххæтты гæбæзтау зæххы бамбыдысты æмæ æнæбæрæгæй фесæф- 
тысты. Мæ алыварс æдзынæг кæсын, æмæ мæ сæры æмызмæлд 
кæнынц æнæрай хъуыдытæ. Дисы мæ ’фтауы, нæ царды æппын- 
дæр ивд кæй ницы цæуы, уый. Цыфæнды стыр дон куы раивылы, 
уæддæр цæстфæлдахæг æввонгхортæ уæлейы баззайынц, сыгъдæг- 
зæрдæ фæллойгæнджытæ та цъымарайы арфдæр нынныгъуылынц. 
Сæдæгай нæлгоймæгтæ æмæ сылгоймæгтæ мамæлайы къæбæ- 
рыл кусынц заводы уæрæх бæстыхæйтты, тыхстхуызæй дзы æнæ- 
цалх танктæ аразынц æмæ сæ кæрдæгхуыз ахуырстæй кæдæмдæр 
æрвитынц, цæмæй дзы сагсур фæсивæд сæхи ахуыр кæной хæ- 
цæнгæрзтæй æхсыныл æмæ цардхъом æрыгæтты марыныл. Бæс- 
тæты хицæуттæ стъолы фарсмæ æрбадыны æмæ иумæйаг æвзаг 
ссарыны бæсты кæрæдзимæ æвзидынц иуæй иннæ карздæр хотых- 
тæй. Цæмæн? Уымæн æмæ сæ иуы бон дæр адæмы цард фæхуыз- 
дæр кæнын нæу. Сæ зонд зæрдæвæрæн ныхæстæ æмæ дзæнгæда 

Зынгхуыст бæлпицтæ 
31 
цæгъдынæй дарддæр ницы ахсы æмæ кæрæдзимæ ’ртхъирæнтæ- 
гæнгæйæ сæ хъарм бынæтты бадынц. Цал æмæ цал хатты фехъуы- 
стон хуымæтæг адæмæй: «Нæ хицæуттæ нын нæ сабыр цард ба- 
хъахъхъæнæнт, æндæр нæ ницы хъæуы, æххормагæй дæр фæраз- 
дзыстæм». Адæм цас æдылыдæр уой, уыйас сын разамынд дæттын 
æнцондæр у. Курдиат æмæ зондæй куынæ фæхайджын уай, уæд 
æддагон знæгтæ агур, дæ адæмы дзы тæрсын кæ, дæхæдæг сæ 
мисхалы бæрц дæр мацæмæ дар æмæ æнæмæтæй цæр. Нæ мæн- 
гард бынтыдзæуæг сæргълæуджыты азар нæ кæй судзы, уый æмба- 
рын райдыдтон, æмæ сæм фырмæстæй мæ дæндæгты къæс-къæс 
цæуы. Æхсæвæй, бонæй заводы йæ удæй арт чи цæгъды, уыцы 
дзыллæтæ пайдайаг куыст куы кæниккой, уæд цас хорздзинæдтæ 
саразиккой, æвæдза! Æмæ зæххыл ахæм заводтæ цал и! Чи дзы 
фыдæбон кæны, уыцы цагъайрæгтæй иу дæн æз, æмæ мæ риуы 
цæджджинагау фыцы æнæуынондзинад. 
* * * 
Мæ фыццаг мызд райстон, фæлæ йыл цин кæнон æви хъыг, 
уый нæ зонын. Мæ уæззау куыстæй мæ фæллад уæнгтæ æхсæв- 
бонмæ хуыссæны рафтбафтгæнгæйæ куыд фæриссынц, уымæ гæсгæ 
фылдæр æхцамæ ’нхъæлмæ кастæн, æмæ мын цыма исчи ме ’мбæх- 
сæн бынатæй, мæхицæн стыр ныфсытæ кæмæй æвæрдтон, уыцы 
чыссæ адавта, уыйау джихтæгæнгæ ’рхæндæгæй лæууын. Мæ дон- 
дæппал уæзæгджын армытъæпæны авд æруад гæххæтты дарын 
æмæ сæм уымæлдзæстæй кæсын, мæ дæрзæг уырзтæй сæ кæрæ- 
дзийæ арæхстгай фæиртасын, биноныг сæ банымайын æмæ сæ мæ 
дзыппы нывæрын, стæй та сæм бафтын æнхъæлæй фæстæмæ ныв- 
налын. Фондз туманы æмæ æхсæз сомы йеддæмæ кæй не сты, 
ууыл æууæндын мæ нæ фæнды. Кæд кассир рæдийгæ фæкодта, 
мыййаг? Кæд мын ивддзагæй æндæр искæй улупа радта? Нæ, мæ 
къух мæ мыггаджы акомкоммæ сæвæрдтон, æмæ дзы уыцы дыууæ 
нымæцы фыст уыдысты. Сæ уындæй ма æваст мæ зæрдæ дæр сры- 
сти. Кæд ма сæм ноджыдæр иу номхыгъд и? Чи зоны, преми кæнæ 
æндæр истæмæн? Уæдæ æнæхъæн мæйы фыдæбонæн ахæм ни- 
цæйаг кæпеччытæ бафидæн куыд и? 
Бурхил схъæлфындз цъæхдзаст сылгоймагмæ ме ’ргом фæр- 
сæгау аздæхтон, фæлæ уый араллогæнджытæй мæнмæ нал æвдæ- 
лы. Ахæм цæстæнгас ын и, цыма æдзухдæр искæимæ хыл кæны. 
Йæ хъæлæс та — тызмæг æмæ цъæхснаг. Бацæуин æм æмæ йæ 
бафæрсин, фæлæ мыл куы нытътъæлланг ласа. Йæ цуры ’лхын- 
цъæрфыгæй чи лæууы æмæ йæм æнæрхъæцæй чи ’нхъæлмæ кæсы, 
уыдон дæр мын ме ’нæрхъуыды ми нæ ныббардзысты. Куыддæр 

32 
Цомартаты Изæтбег 
сæм исчи æнæнхъæлæджы йæ сæр бадары, афтæ йæ иу сыхы куый- 
тау сæ разæй айсынц. Уым дыккаг гæххæтт куы уаид, уæд адæм 
сæ хæдзæрттæм хицæутты ’лгъитгæйæ нæ цæуиккой. Хисабыргæ- 
нæн хъуыдытæй мын кæй ницы пайда и, уый мæ зондæй æмба- 
рын, фæлæ мæ зæрдæ царды æгъатыр æцæгдзинадимæ нæ разы 
кæны æмæ йæхи къултыл хойы. Цыма мæ пец æрцахста, уыйау 
мæ мидбынаты нындзыг дæн æмæ фырфæсмонæй мæ къухы фыдтæ 
хæрын, ме ’рвадмæ мæстæймæлгæйæ. Фæлитой! Зæрдæтæ æвæ- 
рынæй уæлдай дæ бон мацы уæд, афтæмæй дæхи Хуыцау æмæ 
зæдты минæвар хон. Булкъон нæ, фæлæ æнæфæнык хъал айуан. 
Æниу æз уымæй хуыздæр дæн? Йæ къуыдипп митæ йын хорз куы 
уыдтон, уæд æм хæлиудзыхæй цы хъуыстон? Фæнды мæ мæнæ 
ацы зæронд гæххæттытæ ахæссын æмæ йын сæ йæ цæсгомыл ныц- 
цæвын. Иуæй мæм дзы зыны гомзæвæтджынты уарзон фæтæджы 
ла&гуын сæр æмæ мæ æнахуыр хъуыдытыл æфтауы. Æнхъæл уыд- 
тæн, «ныр дæр иууыл цардæгæстæй цардæгасдæр» у, мæ хъизæ- 
мæрттæ мын уындзæн æмæ мæ йæ цæстфæлдахджытæй хъахъ- 
хъæндзæн, уый та мæ иувæрсты дард кæдæмдæр, æбæрæг ранмæ, 
нымдзаст и. Ныртæккæ нæ сæргъы чи лæууы, уыцы æдзæлгъæд 
сæлхæры куы фенид, уæд ма йæ «æндæр фæндагыл» цæуын ба- 
фæндид, цымæ? Уæвгæ, гæлхæрд лæджы фыдæхæй цавæр цард и 
бахизæн? Йæхи хуызæн фидиссæгтæ йæ уæлæмæ куы сисой æмæ 
йын æгæрон бартæ куы раттой, уæд зæдбадæнæй дæр хуыдон са- 
раздзæн, æмæ дзы, йæ сæдæ зæбулы иу æндахыл кæмæн хæцынц, 
уыдон сæ хидæйдзаг капеччытæ æгадхуыз æмæ зæрдæрисгæйæ 
нымайдзысты, тугцъир гæбытæ æмæ сынтъутæ та царв æмæ мыды 
ленк кæндзысты. 
Иугæр цард афтæ арæзт у, æмæ йын цыфæнды змæлдтытæй 
дæр аивæн нæй, уæд æз ацы зындоны цы агурын, æмгъуыдæй 
раздæр мæхи ингæнмæ цы тæрын? Егъау æфсæн хæтæлтæ уæзла- 
сæн машинæйы гуыффæмæ куы фæисын, уæд мæ астæуыстæг куы 
фæцæйсæтты, мæ сæр йæ зилынæй куы нал фенцайы, æмæ мæм 
рухсы цъыртт куы никæцæйуал фæкæлы. Гуыбыны хардзыл мæ 
уыргтæй цы уæрæх кæрт хуым кæнын, уымæй мæ саубыны сæфт 
куы уынын, мæ дарддæры цардæн мисхалы бæрц дæр куы ницы 
ахъаз у, уæд дзы мæ сызгъæрин рæстæг дзæгъæлы цы сафын? 
Уæвгæ, ардыгæй куы ацæуон, уæддæр цы рамбулдзынæн? Ницы. 
Хуыздæр куыст мын чи ратдзæн? Ничи. Уæдæ мæ куыдзы бон 
цæуыннæ зонын? Мæ хиппæлой æрвад мæ цы цъыфы нытътъыс- 
та, уый уал змæнтон, стæй рæстæг цæуы æмæ фарн йемæ хæссы. 
Исты фарн мын æрбахæсса? Æнхъæл нæ дæн. Афтæ мæм кæсы, 
цыма мын исчи мæ алфамбылай сындз телæй æмырæхгæд быру 
аразы. Бонæй-бонмæ мын мæ авналæнтæ къуындæгæй-къуындæг- 

Зынгхуыст бæллицтæ 
33 
дæр кæны, алидзæн дзы никæдæм и, æмæ тæрсын, ныронг куыд 
никуыма тарстæн, афтæ. Тæрсын ам баззайынæй æмæ саукуыстгæ- 
нæг хæрджыты нымæцыл бафтынæй, тæрсын хъæумæ аздæхынæй 
æмæ нозты бын фæуынæй, тæрсын мæ рухс бæллицтæн фесæфынæй 
æмæ æнæ фæд ныууадзгæйæ амæлынæй. Тæрсын, уымæн æмæ, цы 
стъалытæм тырныдтон, уыдон мигъфæлмы ’мбæхсын райдыдтой... 
Дзолгъомолгъогæнджытæм цы ’хцатæ æмбæлди, уыдонæн сæ 
кæцыдæр хай райстой æмæ æнæразыйæ хъуырхъуыргæнгæ ацы- 
дысты, чи — арахъхъы фæрцы йæ масты дзæкъул райхалынмæ, чи 
— йæ мæгуыр бинонтыл йæ пырх акалынмæ, чи — йæ фæстаг 
капеччытæ йæ хæзгулы нывæрзæн ныууадзынмæ. Æз та кæдæм 
айсон мæхи? Чи мæ суазæг кæндзæн фондз туманы æмæ æхсæз 
сомимæ? Мæхи саив кæныны фаг дæр мын куынæ сты, уæд дзы 
мæ фысымтæн цы раттон? Дæттын та дзы æнæмæнг хъæуы, уымæн 
æмæ сæ къухтæм дæр ма ’мхасæнтæ кæнынц. Иу агъуысты астæй 
цæрынц: лæг æмæ ус, сæ дыууæ гыццыл сывæллоны, усы дыууæ 
æрыгон хойы æмæ лæджы дыууæ абадгæ хойы. Кæсæгтæ тебæйы 
куы фыцой, уыйау сæ къуындæг уаты удхарæй мæлынц, афтæмæй 
ма сыл æз дæр бафтыдтæн. Уæдæ цы фæуыдаин? Мæ булкъон 
æфсымæр мыл йæ дуар куы рахгæдта, уæд уынджы къæйыл баз- 
задтæн æмæ мæ иннæ æрвадæлтæм мæ сæр фæцавтон. Раст кæй 
нæ дæн, уый æмбарын, фæлæ сæ мæхи кæдæм айсон, уый нæ 
зонын, уыдон та, æвæццæгæн, мæнæй куыд фервæзой, ууыл са- 
гъæс кæнынц. Сæ тыхстхуыз цæсгæмттыл сæ зæрдæйы уаг арвы 
ронæй бæрæгдæр вæййы, фæлæ мæхицæй æнæмбаргæ сывæллон 
саразын æмæ сæ фынджы уæлхъус æнæфсæрмæй æрбадын. 
Абон хъуамæ сæхи цæстæй феной, лæвархор кæй нæ дæн, 
уый. Мæ мыздæй æртæ туманы уыдонæн ратдзынæн, дыууæ тума- 
ны æмæ æхсæз сомы та мæхицæн ныууадздзынæн. Куыд зынæй 
сæм цæуын, уый куы зониккой, уæд мыл сæ зæрдæ нæ худид. 
Тæхуды, иу хатт, æхсызгондзинад кæдæм бахæссай, ахæм ранмæ 
бацу. Искæй куы батыхсын кæнын, уæд мæхицæн уымæй зындæр 
вæййы, æмæ мæ æппындæр ницыуал фæхъæуы. Уæд та сын цып- 
пар туманы раттин? Кæд мæм хуыздæр зæрдæ бадариккой æмæ сæ 
цæстæнгас фæфæлмæндæр уаид. 
Заводæй сæм ссæдз минуты цыд йеддæмæ нæу, æз та фæнда- 
гыл сахатæй фылдæр бафæстиат вæййын. Афтæ мæм кæсы, цыма 
сæ дыууæизæрастæу хæргæйæ куы баййафон, уæд сæ маст аны- 
хъуырын нал бафæраздзысты, æмæ мыл зæй ракæлдзæн, цыма 
мæм сæхи тыххæй уромынц, уæлдайдæр чындз, уымæн æмæ æппæ- 
тæй зындæр уавæры уый ис. Дыууæ мойгæнæг чызджы кæйдæр 
хæдзармæ кæй бахуыдта, уымæй дæр æфсæрмы кæны, йæ ходыгъд- 
тæй дæр фæлмæцы, йæ рæсугъд æрыгон лæджы барæвдауын дæр 
3 Цомартаты Изæтбег 

34 
Цомартаты Изæтбег 
æй фæнды, æмæ йын фадат нæй, стæй ма æз дæр сбадтæн йе ’ккойы. 
Иумæ дæр нæ дзурын нæ уæнды æмæ йæ хъуынтъыз цæсгом мигъ- 
бонау тарæй лæууы. Хъыгдаргæ нæ кæныс æмæ ацу, зæгъгæ, мын 
æргомæй куы зæгъид, уæддæр æм нæ фæхæрам уаин, уымæн æмæ 
раст уаид, рæстдзинад та цыфæнды зынæй дæр быхсын хъæуы. Мæ 
зæрдæ мæм афтæ дзуры, цыма нæ хæлардзинад мæнгæфсон халыл 
дзедзырой кæны æмæ, абон куынæ уа, уæддæр райсом аскъуындзæ- 
ни. Ныхкъуырд æмæ къæмдзæстыгхуыз кæй дæн, уый дæр мын нал 
баххуыс кæндзæн. Иу мæй ма мæ уæддæр куы бабыхсид, иу мæй 
æрмæст, кæд уæдмæ исты ссарин. Æнхъæл уыдтæн, хорз мызд рай- 
сдзынæн æмæ мæхицæн фатер баххуырсдзынæн, фæлæ фæфыдæн- 
хъæл дæн. Ацы капеччытæй цæй фатер баххуырсæн и? 
Уыцы уæнгмарæн хъуыдытимæ æрдæгæхгæд дуарыл мвдæмæ 
бахæцыдтæн æмæ, фæзилæн дæр кæм нæй, ахæм нарæг чысыл къуым- 
мæ бахызтæн. Газы пец дзы куыд цæуы, уый дæр диссаг у. Дыууæ 
фæйнæг къæпхæныл схызтæн, æрдæгæй уæлæмæ бæзджын уырынггæ 
авгæй æмбæрзт дуар байтыгътон, æмæ йæ тъæпп никелхæцæнджын 
зæронд сынтæгыл фæцыди. Лæг æмæ ус ацы талынг къæлидоры фæ- 
хуыссынц, сæ хотæ æмæ сæ цот та, галиуырдыгæй цы уат и, уым. 
Мæнæн сынтæг нæй, æмæ мын пъолыл тæнæг гобан байтауынц. 
Ме ’рвад дæс азы æрзæткъахæны бакуыста æмæ силикозæй 
фæрынчын и. Кæд мын иучысыл фенцондæр уаид, зæгъгæ, «Элек- 
троцинк»-мæ бацыди æмæ тæдзынæгæй цыхцырæгмæ бахаудта. 
Йæ уд-йæ дзæцц у буфетмæ бауайын æмæ дзы иу бæгæны аназын. 
Йе ’фсин æмæ йæ дыууæ кайысы хуыйджытæ сты, йæ кæстæр хо 
типографийы чингуытæ уадзы, йæ хистæр хо та сын хæринаггæ- 
нæг у. Мæнæ ныр дæр уаты букъæй бады æмæ лыстæг картæфтæ 
’хсæды. Ныллæг, фыдынд, саулагъз сылгоймаг. Йæ бæзджын сау 
дзыккутыл халас фæхæцыд, æмæ тæнæг сæрбæттæны фæйнæфæр- 
сты чъизихуызæй æрзæбул сты. Йæ ных — нарæг æмæ ’нцъылдтæ. 
Йæ цæстытæ — сагъæсхуыз. 
— Дæ изæр хорз, Фари! — салам ын дæттын хъæлдзæгæй. 
Мæхи цардбæллон æмæ райдзастхуызæй равдисыныл архайын, 
фæлæ уымæн йе ’рфыг дæр не змæлы. Картæфты бедрамæ ныг- 
гуыбыр, æмæ мæм йæ хъæлæс тыххæй хъуысы: 
— Кæй изæр у, уый хорзæхтæй бафсæд. 
— Цыдæр æнкъард дæ. Цы дыл æрцыд? 
— Мæ зæрдæ куы ницæмæй райы, уæд цæуыл цин кæнон? 
Хæдзары уал адæймаджы кусæнт æмæ дзы бахæринаг мацы уæд. 
Дæ ’хæдразмæ мæ рынчын æфсымæр æрбацыд æмæ, скъапп афти- 
дæй куы федта, уæд дуар мæстæлгъæдæй ныггуыпп ласта æмæ 
цæхæркалгæйæ ацыд. 
— Цалынмæ дын æз æгас уон, уæдмæ дæ тыхсын нæ бауадз- 

Зынгхуыст бСеллиЦгпæ ^ 
35 
дзынæн. Абон мæ фыццаг мызд райстон — фондз туманы æмæ 
æхсæз сомы — æмæ дын дзы цыппар туманы дæттын. 
— Дæхицæн сæ уадз. 
— Цæмæн? Нæ сыл æрвæссыс? 
— Æрвæсгæ та цæуыннæ, фæлæ... 
— Фæлæ цы? — фæрсын æй саст хъæлæсæй. Мæ хо ницы 
дзуры, æмæ мын мæ риу цыдæр æлхъивы. 
— Дæ ныхæстæ мæ æппындæр нæ рох кæнынц. 
— Цавæр ныхæстæ? 
— Айфыццаг мын кæй загътай, уыдон: «Тæхуды, искæй цæс- 
тæнгасмæ мауал кæс!» Æз дæ хорз æмбарын, уымæн æмæ мæхæ- 
дæг дæр ахæм уавæры дæн. Æнæ фыдæй тыхтухæнтæгæнгæ схъо- 
мыл стæм, кæйдæр фæсдуæртты фæрахау-бахау кодтам, æппын- 
фæстаг, ацы мæнгагъуыст тыхамæлттæй самал кодтам, куыд нæ 
бон уыд, афтæ йæм базылдыстæм, æмæ дзы ныр дæхи кæмæддæ- 
рæгонæй æнкъар. Хæрам мæм чи у, уый абадгæ ходыгъды цардæй 
фæцæрæд. Гæбæр куыдзы кад дæр дзы нæй. Адæймаг йæ хиуæт- 
тæн хъыгдарыны хос йеддæмæ куы ницы уа, уæд йæ цардæй йæ 
мæлæт хуыздæр у. Иу ран мæлдзыджыты губаккау æгæр бирæйæ 
сдзыгуыр стæм æмæ кæрæдзи зæрдæтæ скъахтам, фæлæ уæддæр... 
— Кæд уæ æз хъыгдарын, уæд мын æй комкоммæ зæгъ, æмæ 
ацæуон. 
— Чындзы тæригъæд мæ нæ хъæуы,дæ ныхмæ ницы дзуры, 
фæлæ йæхимæ дæр æмæ йæ хотæм дæр дæ цуры хуыссын аив нæ 
кæсы. Кæм сæ сæ дзаумæттæ раивын фæхъæуы, кæм сæхимæ ба- 
зилын æмæ дæ æфсæрмы кæнынц. Мæ мард фен, Ирбег, мæ зæрдæ 
дын æй зæгъын дæр нæ комы, фæлæ дæм цы капеччытæ хауын 
райдыдта, уыдонæй дæхицæн исты мæгуыр къуым баххуырс æмæ 
искæй цæстæнгасмæ мауал кæс. Æз ма дæ карæн куы уаин, уæд 
мæ цард бынтон æндæрхуызон саразин. Зæххыл сæрибардзина- 
дæй зынаргъдæр ницы ис... 
Ацы ныхæстæ искуы кæй фехъусдзынæн, ууыл дызæрдыг нæ 
кодтон, æнхъæлмæ дæр сæм кастæн, фæлæ мыл афтæ тагъд сæм- 
бæлдзысты, уый мæ фæсонæрхæджы дæр нæ уыди. Ам дæр та, 
æвæццæгæн, мæхи сайын. Бæгуыдæр уыди мæ фæсонæрхæджы. 
Сæ хъуыдытæ сæ цæсгæмттыл стыр дамгъæтæй фыст уыдысты, 
æмæ сæ æгæр хорз дæр ма уыдтон, фæлæ мæ мæ цæстытыл æууæн- 
дын нæ фæндыди. Мæхи цы бынаты сæвæрдтон, уый мыл йæ 
аууон æппæрста, æмæ мæ адæммæ цæстыдзагæй кæсын нæ уагъта, 
фæлæ уæддæр афтæ ныхкъуырд нæ уыдтæн, уымæн æмæ, куыд 
дæлоз æрхаудтæн, уый фаг не ’мбæрстон. Иу хъуыддаг у дæ зын 
уавæры фæстæ ’мбæхсгæйæ дæхицæн фæлмæн уайдзæфтæ кæнын, 
иннæ хъуыддаг та — тызмæгдæр æмæ æгъатырдæр — искæмæй 

36 
Цомартаты Изæтбег 
карз æфхæрд райсын æмæ дæхи бынтон æгадæй банкъарын. Ныр, 
цы дæн, уый æххæстæй раргом и, æмæ фырæфсæрмæй мæ цæсгом 
артау ссыгъди. Афтæ мæм кæсы, цыма ’рмæст мæ хотæ, ме ’фсы- 
мæр, йæ ус æмæ уый хотæ нæ, фæлæ æппæт дуне дæр мæныл 
худы, цыма мæнæй дæлдæр æрхауæн никæдæмуал и. Мæ фысым- 
ты цæстытæм бакæсын мæ цæсгом кæй нал бахъæцдзæн, уый бам- 
бæрстон æмæ дуар мæ сæрыл ахастон. Сылгоймæгтæй бæргæ ли- 
дзын, фæлæ мæхи цы фæкæнон, уымæн ницы ’мбарын æмæ горæ- 
ты уынгты цоппай кæнын. Нæ мæ хæрын фæнды, нæ нуазын, 
афтæмæй сыдæй мæлын. Æппындæр мæ ницы хъæуы. Суанг ма 
мæ киномæ бацæуын дæр нæ фæнды. Æнхъæл уыдтæн, стыр мызд 
исдзынæн æмæ экранмæ кæсынæй бафсæддзынæн, фæлæ та ацы 
хатт дæр мæ сагъæстæ мæ бæллицтыл фæуæлахиз сты. 
Ныр кæм цæрон? Мæхи кæмæ бакъул кæнон? Уыцы хъуыды 
мæ сæрымагъзы ныффидар æмæ мæ тухæнæй мары, уысмы бæрц 
дæр мæ сабыр кæнын нæ уадзы. Уæладзыг хæдзæртты рудзгуы- 
тæм фæрсæгау кæсын, фæлæ мын уыдон дæр ницы дзуапп дæт- 
тынц, æмæ сын сæ амондджын цæрджытæм фырхæлæгæй мæ бы- 
лыцъæрттæ хæрын. 
* * * 
— Ам та цы ми кæныс? — дард кæцæйдæр мæм хъуысы Аланы 
хъæлæс. Хъал дæн æви фынæй, уый нæ зонын æмæ мæ тых-мæ 
бонæй мæхи æрæмбарыныл архайын, фæлæ ме ’муд æрцæуын нæ 
фæразын. Ме уæнгтыл цыма пъæззы ныббадти, уыйау ныууæззау 
сты, ноджы ма мæ буары уазал бацыди, æмæ къахæй-сæрмæ гæртт- 
гæртт кæнын. 
— Дæу нæ фæрсын?! Ам цы кусыс?! 
Ме ’фсымæрæн йæ хъæлæс фæкарздæр, æмæ мæ цæсты уæл- 
тъыфæлттыл æнæбары схæцыдтæн. Истæуыл мæм-иу куы смæсты, 
уæд мын-иу мæ сæрыл хафт-хафтæй куыд ралæууыд, уый мæ рох 
нæу, æмæ мæ бынаты рабадтæн. 
— Куысты фæстæ æхсæв-бонмæ горæты уынгты фæрабыр-ба- 
быр кодтон, стæй мæ фæллад суадзынмæ ацы бандоныл мæхи ’руагъ- 
тон æмæ æнæнхъæлæджы афынæй дæн. 
— Уый хорз нæу, — уайдзæфгæнæгау йæ сæр банкъуыста Алан 
æмæ мæм æлхынцъæрфыгæй æрбакасти. — Дæ фысымтæ дæ тæргæ 
ракодтой? 
— Нагъ. Мæхæдæг сæ рацыдтæн. 
— Цæмæн? Уынджы хуыссын дæм хуыздæр кæсы? 
— Бæргæ мæм нæ кæсы хуыздæр, фæлæ мын цы гæнæн и? Иу 
агъуысты хъуамæ цалæй цæрæм? 

Зынгхуыст бæллицтæ 
37 
— Æмæ дæ зæрды цы ис дарддæр? Адæмы къæхты бын æхсæ- 
виуат кæнын? 
— Исты къуым мæ ссарын хъæуы. Знон мæ фыццаг мызд 
райстон — фондз туманы æмæ æхсæз сомы. Бирæ не сты, фæлæ 
мын кæд фатер æмæ цайы фаг уаиккой... 
Куы йæм сæ равдисин, уый мæ фæнды, фæлæ сæ нæ арын. 
Дысон дæр ма мæхимæ куы уыдысты, уæд цы фесты? Мæ хæлафы 
уæлæнгай дзыппытæ сгарын. Никуы æмæ ницы. Мæ тæрсынгæ- 
нæн хъуыдытæй мæ зæрдæйы гуыпп-гуыпп ссыди æмæ тыхджы- 
нæй-тыхджындæр кæны. Мæ роцъо суæгъд и æмæ йæ зыр-зырæй 
нал æнцайы. Цалдæр минуты размæ дæр ма фыруазалæй хæрдмæ 
хаудтæн, ныр адæргæй мæ сур хид акалди. Тас мын ме уæнгтæ 
сабыргай куыд бæтты æмæ мын мæ хъарутæ куыд исы, уый æнкъа- 
рын æмæ ме ’фсымæрмæ фæрсæгау кæсын. Кæд мын сæ мæ дзып- 
пæй хъазгæйæ систа, уынджы куы хуыссай, уæд æхца фесафын 
æнцон у, зæгъгæ. Ныртæккæ йæ мидбылты бахуддзæн æмæ мын 
сæ фæстæмæ ратдзæн. Мæ хъуыды æцæгдзинадмæ куыд дард у, 
уый æмбарын, фæлæ йæм уæддæр æнхъæлмæгæсæджы каст кæ- 
нын. Нæ, йæ рæсугъд тымбыл цæсгом æгæр тызмæгхуыз у. Мид- 
былты худын йæ хъуыдыйы кæрон дæр нæй. 
— Хæлиудзых! Дæ сæр дын ныххой раст! — цыма йын йæхи 
’хцатæ фесæфтон, уыйау ын фæхъыг и, æмæ мыл хъæртæ кæны, 
фæлæ мæм йе ’ртхъирæнты нысаниуæг нæ хæццæ кæны. Мæ сæ- 
рымагъз ныддур и æмæ ме ’гъатыр фыдгæнæджы ’рцахсынæй дард- 
дæр ницыуал æмбары. Афтæ мæм кæсы, цыма горæты цæрджытæ 
иууылдæр давджытæ сты æмæ мыл хъуын-æрду ’рхæцын нæ ба- 
уадздзысты. Дзæгъæлы сæм тырныдтон, зыбыты дзæгъæлы. Алан 
мын цыма мæ цæсгомыл мæ хъуыдытæ кæсы, уыйау мæ фæрсы дæ 
зæрдæ-мæ зæрдæйæ: 
— Фæстæмæ дæ хъæумæ аздæхын нæ фæнды? 
— Нагъ. Уым дæр хъыгдарыны хос йеддæмæ ницы дæн, ам 
дæр. Иу мард куы акæнин, уæд хуыздæр уаид, бæргæ, фæлæ мæ 
мæлæт дæр нæ исы. 
— Цом уæдæ мемæ, — бæлвырд фæфæлмæндæр йæ хъæлæс. 
— Кæдæм? 
— Лæппутимæ иу чысыл уат баххуырстам, æмæ уал немæ цæр- 
дзынæ, стæй исты ссардзыстæм. 
Мæ ног цæрæнуат хæдзар рахонæн тынг зынæй ис. Кæддæр, 
æвæццæгæн, фысдон уыди æмæ йе ’нахъинон смаг нæ фесæфти. 
Ахæм ныллæг у, æмæ йæм æнæ æргуыбыргæнгæйæ нæ бахиз- 
дзынæ. Мидæгæй æхсæз сынтæджы — æрдæгæфснæйдтытæ. Кæ- 
рæдзиуыл афтæ тынг баныхæстысты, æмæ се ’хсæнты бацæуæн 
дæр нæй. Рухс æм кæлы ’рмæстдæр цæлгæнæны чысыл рудзын- 

38 
Цомартаты Изæтбег 
гæй. Йæ цуры ныллæг бандоныл бады иу ацæргæ лæг æмæ кæ- 
дæмдæр джихæндзыгæй кæсы. Уæвгæ, нæлгоймаг у æви сылгой- 
маг, уый йæ хуызæй равзарæн нæй. Сæрбæттæн ыл æркæн æмæ — 
сылгоймаг, сис æй æмæ — нæлгоймаг. Йæ донгъуыз цæстытæ — 
æрхæндæг, йæ былтæ рацъупп сты æмæ се ’вæрд нæ халынц. Афтæ 
зыны, цыма сæ хицау æдзухдæр къафетт цъиры. Йæ гыццыл цæс- 
гом — сырхбын, коса. 
— Куыцыкк, мæнæ дæм ме ’фсымæры ’рбакодтон, — хионы. 
хъæлæсæй йæм дзуры Алан. — Стонджы йын у, æмæ йæ дæ была- 
мыхъхъæй бафсад. 
Хæринаг дзы кургæ нæ кæны, фæлæ домгæ, цыма нæ исты 
хæсджын у. Лæг йæ бынатæй сыстади, æфсургъ бæрæггæнæгау 
мыл къахæй сæрмæ йæ цæст ахаста, йæ мидбылты разыйы худт 
бакодта æмæ дзургæ-дзурын пецмæ бацыд. 
— Æз дæу тыххæй авд хохы сæрты дæр ахиздзынæн, мæ хæдзар. 
Йæ дзыхыныхасæй дæр, йæ фезмæлдæй дæр, йæ цæстæнга- 
сæй дæр бæрæг у, æрдз ын нæлгоймагæй сылгоймаджы миниу- 
джытæ фылдæр кæй радта, уый. 
— Кæм цæра, уый йын нæй, æмæ уал æй нæхимæ куы ’рбакæ- 
никкам, уæд куыд уаид? 
Уыцы фарст дæр æм курдиаты хуызы нæ дæтты ме ’фсымæр. 
Диссаджы адæймаг у. Кæд хæрдмæ не срæзыд, уæддæр уайтагъд 
иннæты сæргъы алæууы æмæ сын бардзырдтæ дæттын райдайы. 
Гуымиры хуызы — нæ, аивæй, фæлмæн хъæлæсæй, худæнбылæй. 
Æмæ йæ цы бафæнды, уый саразы хин æмæ зонды фæрцы. 
— Æз разы дæн, фæлæ хуысгæ та кæм кæндзæн? Дæсæй кæ- 
рæдзи сæртыл куы бадæм, — мæгуырхуызæй йæ нарæг уæхсчытыл 
схæц-схæц кæны хæдзары хицау. 
— Дæ зæрдæмæ нæ цæуы? 
— Замманай дзæбæх лæппу у. 
— Уæдæ ма цы? Дæ дæлфæдтæм уал хуысдзæн. Ме ’рдхор- 
димæ иу сынтæджы тыххæйты цæуæм, æндæр... 
— Æз куы ницы зæгъын. Кæд æй фæнды, уæд, табуафси, — йæ 
галиу къух сылгоймаджы хуызæн йæ роцъойыл авæрдта Куыцыкк, 
рахиз къухæй та йæ рæмбынкъæдзыл фæхæцыд æмæ мæм фæрсæ- 
гау æрбакаст. 
— Йæ бæллиц кæйдæр зæронд лæгимæ хуыссын нæу, фæлæ 
уынджы гæртт-гæртт кæныны бæсты... 
— Ды дзы куынæ зæгъай. Зæронд лæг... Цæй зæронд дæн ныр- 
ма? т- фæтæргай Куыцыкк, фæлæ йæ куыст нæ уадзы, сидзæргæ- 
сау агæй тæбæгъмæ тæнæг хъæрмхуыпп æвгæны æмæ æнкъардæй 
йæ мидбылты худы. 
— Æхцайы тыххæй дæ сæр дæр ма аных, нæ дæ фæсайдзæн. 

Зынгхуыст бæлпицтæ 
39 
Развæлгъау дæр дын бафидид, фæлæ йæм ницыуал и, дысон ын 
уынджы фынæйгæнгæйæ чидæр йæ чыссæ адавта. Ме ’фсымæр чы- 
сыл хæлиудзыхгонд у, æмæ йæм дзыпкъахджытæ гæппæй лæууынц. 
Аланæн æдзухдæр йæ зæрдæ хъазын агуры, æмæ йын фыл- 
дæр хатт бамбарæн нæ вæййы, æцæгæй дзуры æви хынджылæг 
кæны, уый. 
— Мæгуыры бонтæ, æмæ ацы уазал æхсæв уынджы хуыссы- 
ди? — бадис кодта Куыцыкк æмæ мæм тæригъæдгæнæджы каст 
æрбакодта, тæбæгъ стъолыл æрæвæрдта, стæй къуымы хуыздзыд 
скъаппæй уидыг æмæ дзулы кæрстытæ райста. 
— Куыд кæсын, афтæмæй кæрæдзи бамбæрстат, æмæ уæ æз 
нал хъæуын. 
— Тагъддæр ацу, науæд дын байрæджы уыдзæн,— зæрдæбы- 
нæй йыл батыхсти хæдзары хицау. 
— Прораб та мыл йæ сæт калдзæни, фæлæ ме ’фсымæры уын- 
джы куыд ныууагътаин? Цæй, æз цæуон, — талф-тулфæй сдзырдта 
Алан æмæ феддæдуар и. 
Алы минут дæр чындздзон чызгау йæхимæ чи зилы æмæ йæ 
дзаумæттыл къæм абадын чи нæ уадзы, йæ сæрыхъуынтæн иуда- 
дзыг фу-фу чи кæны æмæ йæхи найынæй чи не ’фсæды, уый ацы 
смаггæнаг æнæфснайд агъуысты куыд цæры, цымæ?.. 
* * * 
Отелломæ кæсгæйæ мæ зæрдæ байдзаг и æгæрон сæрыстыр- 
дзинад æмæ удсыгъдæггæнæн æнкъарæнтæй. Мæ уарзон артист 
сценæйæ ацыди, фæлæ ма уæддæр мæ цæстыты раз цардæгасæй 
лæууы æнамонд мавры тæригъæддаг сурæт, мæ хъусты зæлы йæ 
мæлæтдзаг хъæрзын, æмæ сæ мæ бон фервæзын нæу. Уæвгæ мæ 
фæндгæ дæр нæ кæны уыцы рæсугъд æнкъарддзинадæй фервæ- 
зын. Цæхæркалгæ уæлмонц аивад æмæ адæймаджы стыр трагеди 
баиу сты, сæ фæдыл мæ асайдтой, æмæ мæм афтæ кæсы, цыма 
нырмæ æндæр дунейы цардтæн. Фæнды мæ рæстдзинадыл тох кæ- 
нын æмæ адæмæн циндзинад хæссын. Уый та мæ къухы бафтдзæн 
æрмæстдæр сценæйы хъазгæйæ. Бало ма мыл ноджыдæр иу хатт 
арт бандзæрста, æмæ мæ иу адæймаджы бон дæр бауромын нал у. 
Театр сси мæ царды нысан, æмæ цыфæндыйæ дæр хъуамæ мæ 
цæлхдурты сæрты ахизон. Нырма ныр бамбæрстон, мæ мидхъуыр- 
духæнтæ куыд æнæуд, лыстæг æмæ ницæйаг сты, уый. Цард иу 
хатт йеддæмæ лæвæрд нæ цæуы адæймагæн æмæ дзы хъарæг кæ- 
нын нæ хъæуы, фæлæ архайын. Нæлгоймагæн домбайдæр уæвын 
æмбæлы, æз та мæхимæ ныхъхъуыстон. Ахæм зæрдæйы уаг мæ 
хорзмæ не ’ркæндзæн, æмæ йæ нымбæхсын хъæуы кæнæ феса- 

40 
Цомартаты Изæтбег 
фын. «Кæд тæхгæ, уæд — бæрзæндты», — скарстон мæхинымæр 
æмæ театры къæсæрæй асфальтмæ æрхызтæн. 
— Ме ’рдхорд артист куыдæй сси, уый нæ зоныс? — иуварсыр- 
дыгæй мæм æрбайхъуыст нæлгоймаджы худæнбыл хъæлæс, æмæ 
йæм ме ’ргом цымыдисæй аздæхтон. 
— Нагъ, — йæ сæр батылдта, йæ фарсмæ чи лæууыд, уыцы 
сылгоймаг æмæ йæм уый дæр мæнау æхсызгонæй бакаст. 
— Театрмæ йæ былыцъæрттæ хордта, фæлæ йыл къамисы 
уæнгтæ нæ барвæссыдысты. 
— Ахæм зæрдæргъæвд лæппуйыл чи нæ барвæссыд, уыдон ца- 
вæр фæсивæды агуырдтой уагæр? — дисгæнгæ йæ афарста сылгой- 
маг. Æз дæр фæджих дæн. 
— Мæ-гъа. Курдиатæн дæм йæ кой дæр нæй, зæгъгæ йæ фед- 
дæдуар кодтой. Уый бавдæлди æмæ сæм сценæйы кусæгæй бацы- 
ди. Уыцы рæстæг спектаклы архайджытæй иу фæрынчын и, æмæ 
къуырцдзæвæны бахаудтой. Директорæй, режиссерæй, админист- 
раторæй — иууылдæр æддæг-мидæг ауадысты, адæм та залы кæ- 
рæдзи сæртыл хаудтой. Режиссермæ сæ мæстæлгъæд хъæртæ хъуыс- 
тысты, фæлæ цы йæ бон уыд? Æнхъæлмæ каст æмæ зæрдæрис- 
гæйæ быхста. Æрæджиау сæм хатыр курынмæ куыд фæцæйцыд, 
афтæ Бало йæ цуры къæмдзæстыгхуызæй æрлæууыд æмæ саст хъæ- 
лæсæй афтæ бакодта: 
— Кæд мæныл æрвæссыс, уæд æз бафæлвардзынæн... 
— Цы, цы бафæлвардзынæ? — фыртыхстæй йæ æмбаргæ дæр 
нæ бакодта режиссер. 
— Рынчыны бæсты сценæмæ рацæуын. 
— Æмæ дзы цы кусдзынæ? 
— Хъаздзынæн... Кæд гæнæн и, уæд... — æфсæрмытæгæнгæ йæ 
фæтæн уæхсчытыл схæцыд лæппу, æмæ адæргæй йæ ныхыл хиды 
цæппузыртæ фæзынд. 
Режиссер æм иуцасдæр фæлварæгау фæкасти, къахæй-сæрмæ 
йæ цалдæр хатты сбарста, стæй дызæрдыггæнгæ загъта: 
— Хъазгæ ма — гъа. Истыхуызы нæ, чи зоны, фервæзын кæ- 
най, фæлæ ныхæстæ та? Нæ ныссуйтæ уыдзынæ? 
— Нагъ. Мæ зæрдыл сæ бадардтон, стæй æрмæст уыдон — нæ. 
Æппæт рольтæ дæр хорз зонын. 
Режиссер исдугмæ уæззау хъуыдыты аныгъуылди, стæй йæ 
тæрсгæ-ризгæйæ сценæмæ рауагъта. Æнхъæл уыди, цыбыр рæс- 
тæгмæ йæ рæдыдыл æрфæсмон кæндзæн, фæлæ йын йæ уарзон 
хъайтары фæлгонц хуымæтæджы сау кусæг йæхи ’взæрст артис- 
тæй хуыздæр куы сарæзта, уæд йæ дзых хæлиуæй баззади. 
— Нæ амонд уыди, æмæ уыцы артист фæрынчын и, æндæр Ба- 
лойы хуызæн æрттивгæ стъалыйы рухсæй æнæхай фæуыдаиккам. 

Зынгхуыст бæллицтæ 
41 
— Æгæр мæ ма ’ппæл. Цæй стъалы и мæнæй? Хæдахуыр ар- 
тист, — дзургæ сæм бацыди бæрзонд къабазджын лæг æмæ зæрдæ- 
бынæй ныххудти, сылгоймаджы цонгыл фæхæцыди, æмæ цæугæ- 
доны ’рдæм араст сты. Æз сагъдауæй баззадтæн. Афтæ мæм фæка- 
сти, цыма мæ цурмæ Уастырджи ’ртахти. Мæ уд мын йемæ ахаста 
æмæ æхсæвы тары аныгъуылди, æрмæст ма мæ хъусты зæлгæйæ 
баззади йæ рæсугъд бæзджын хъæлæс. 
Ахæм артистимæ чи кусы, уыдон цы тынг амондджын сты. Цы- 
фæнды куы фæуа, уæддæр хъуамæ се ’хсæнмæ бацæуон. Уыцы хъуы- 
дыимæ æхсæв-бонмæ горæты уынгты фæрахау-бахау кодтон, стæй 
театрмæ мæхи байстон. Директор мæм иуцасдæр тæригъæдгæнæджы 
цæстæй фæкасти, стæй мæ зына-нæзына хинхудтгæнгæйæ бафарста: 
— Сценæйы кусын дæ цæмæн фæнды? 
— Æнæ театрæй мæ бон цæрын нæу. Фарон уæм æрбацыдтæн, 
фæлæ мæ Куыдзилы-фырт нæ райста... 
Уымæн æваст йæ цæстæнгас аивта, цыма мын афтæ зæгъын- 
мæ хъавыди: «Уæдæ йæм æнæ фæхæцæгæй цæмæ æнхъæлмæ 
кастæ?» Стæй æмбаргæхуызæй афтæ бакодта: 
— Æмæ Балойы хуызæн дæ зæрды сау кусæгæй райдайын ис? 
-О. 
— Æз дæ хорз æмбарын, уымæн æмæ мæхæдæг дæр æрыгонæй 
дæ уавæры уыдтæн. Фæндыд мæ стыр артист суæвын æмæ кад- 
джынæй цæрын, царв æмæ мыды ленк кæнын. Театр уыди мæ 
улæфт дæр, мæ тугдадзинты цæф дæр, мæ уарзон дæр, мæ ныййа- 
рæг дæр. Дун-дунетыл мæ театр йеддæмæ ницы ’ндæвта, Фæлæ 
фæсахсæвæртæм хъæууон гуыргъахъхъ фæндæгтыл æнæсæрфат 
рахаубахаугæнгæйæ æмæ зымæджы хъызты уазал клубтыл зил- 
гæйæ мæ мæгуыр капеччытæ зырзыргæнгæйæ нымайын куы рай- 
дыдтон, мæ бинойнаг йæ хъиутæ хæрынæй куы сфæлмæцыди æмæ 
мæ уайдзæфтæгæнгæйæ куы алыгъди, уæд ма фырфæсмонæй мæ 
сæр къултыл хостон, фæлæ байрæджы... Артисты цард фæрсыр- 
дыгæй кæсгæйæ у рæсугъд, æнæуи та куыдзы цардæй æвзæрдæр. 
Ахæм хæрзконд лæгæй чи алыгъди, уый цавæр ус уыди, цымæ? 
Йæ бæзджын мыдхуыз сæрыхъуынтыл халас фæхæцыди, фæлæ 
йын йæ хæрздаст тымбыл цæсгом асдæрхуыз нæ кæны. Цæудзæн 
ыл дыууиссæдз азы. Йе ’рвхуыз цæстытæ адæймагмæ рæвдауæгау 
уыцы фæлмæн каст кæнынц. Йæ сыгъдæг итувæрд сау костюм, урс 
хæдон æмæ сау галстукыл бæрæг у, йæхимæ тынг кæй зилы, уый. 
— Балойы хуызæн артисттæ æрдз дæтты сæдæ азы иу хатт. 
Уыдон ацы дунейæ не сты, æмæ сын сæ цард фæлхатгæнæн нæй, 
— йæ хъæлæс дæр уыцы фæлмæнæй ивылы директорæн æмæ мæ 
фынæйгæнæн хосау сабыр кæны, фæлæ мæ æнæ дзуаппæй нæ- 
химæ здæхын нæ фæнды æмæ йæм лæгъстæхуызæй дзурын: 

42 
Цомартаты Изæтбег 
— Æз разы дæн мæ цард рауæлдай кæныныл, æрмæст мæ сце- 
нæмæ хуымæтæджы кусæгæй райс. 
— Ныртæккæ нæм бынат нæй, — йæ армытъæпæнтæ афтидæй 
куыд разыной, афтæ йæ къухтæ стъолыл фæйнæрдæм аппæрста 
директор æмæ йæ къæлæтджынæй сыстади, ома ныхас фестæм æмæ 
дæ нал уромын. Æнкъардæй дуары ’рдæм азылдтæн æмæ сабыр- 
гай араст дæн. 
— Мæ карæн куы суай, уæд мын мæ рæстдзинад бамбардзынæ 
æмæ мæ фæбузныг уыдзынæ. Артисттæ, тырнын кæмæ хъæуы, 
ахæм адæм не сты, æмæ сæм дæхи мæ иваз. Сценæйы кæйдæр. 
хъуыдытæ дзурынц, æмæ дæм зондджын уымæн кæсынц, сæхæдæг 
стæмтæй фæстæмæ афтид сты. Ды мæм æмбаргæ лæппу кæсыс 
æмæ дæхицæн æндæр куыст ссар. 
Æвæццæгæн, ардæм æнæнхъæлæджы ’рбахаудта, ницы дзы 
сæнтыдта æмæ ныр, хицауы къæлæтджыны бадгæйæ, курдиатджын 
артистты сыгъдæг ном йæ къæхты бын ссæнды. Мæнмæ гæсгæ, ай 
дæр мæнæй амондцжындæр нæу. Уæдæ чи у амондджын, чи? Иуæй 
йын тæригъæд кæнын, иннæмæй йæм мæстæй мæлын. Афтæ мæм 
кæсы, цыма мын йæ бон баххуыс кæнын уыди, фæлæ йæ нæ ба- 
фæндыди. Цæуыннæ? Уыцы фарстæн дзуапп раттын нæ фæра- 
зын, дарддæр цы кæнон, уый нæ зонын æмæ, абухгæ æхсæрдзæнмæ 
кæсгæйæ, мæ хъысмæт æлгъитын. Нæ мæ заводмæ цæуын фæнды, 
нæ — Куыцыччы талынг къуыммæ. Куыцыкк, Куыцыкк... Ацы зæх- 
хыл цынæхуызон адæм æвзæры. Иуафон мæ тарф фынæйæ рай- 
хъал дæн йæ рæвдауæн узæлдæй. Кæм уыдтæн, уый фыццаг нæ 
бамбæрстон, стæй æрчъицыдтон æмæ йæ къахæй ныррæхуыстон. 
Уый фæхъус и, фæлæ та иуцасдæры фæстæ йæ къухтæ мæ зæнг- 
тыл сабыргай хæрдмæ сгаргæ ссыдысты. Æз æм мæ чъылдым фез- 
дæхтон, мæ зæвæттæ йын йæ гуыбыныл авæрдтон æмæ йæ пъолмæ 
арæцыгътон. 
Ахæм æлгъаг нæла-сылайы фарсмæ хуыссыны бæсты дæ знæт 
уылæнтæ дæлæ уыцы хъæды гæбазау æгъатырæй раппар-баппар 
кæнæнт, фæлæ мæ уырдæм дæр куынæ фæнды, уæд мæхи цы фæ- 
кæнон? Мæ цæстытыл уайынц, мемæ чи цæры, уыцы лæппутæ. 
Алырæттæй иу ранмæ æрæмбырд сты, арвы бын сæхицæн бынат 
агурынц, фæлæ ницы арынц, æмæ мæм афтæ кæсы, цыма не ’ппæт 
дæр дзæбуг æмæ хъæсдарæджы ’хсæн удхар кæнынмæ равзæрды- 
стæм. 
Уыдонæн нæ зонын, фæлæ æз ахæм цардыл разы нæ дæн. 
Иу^æр мæ гыццыл райгуырæн бæстæ мæ амонды ныхмæ у, уæд 
æй æз æндæр ран дæр ссардзынæн. Хъуамæ Мæскуымæ ацæуон 
æмæ театралон училищемæ мæ хъарутæ бавзарон. Зындзинæдтæй 
чи тæрсы, уый адæймаджы ном хæссыны аккаг нæу. 

Зынгхуыст бæллицтæ 
43 
* * * 
Зылын-мылын ныллæг курага бæлас бæрзонд хатæны дæлба- 
зыр къæмдзæстыгæй нымбæхсти. Цыма, фыдынд кæй у, уый 
æмбæрста æмæ йе сфæлдисæг дунемæ йæхи равдисын нæ уæнды- 
ди, уыйау, зæронд æнæсæрст къулыл æнцойгæнгæйæ, аууоны ных- 
къуырдæй лæууыди. Зымæг ыл йæ уæззау пæлæз æрытыдта, хуры 
тынтæ йæм нал хæццæ кодтой, æмæ йыл миты хъæпæн сасымæй 
сæрстау баныхæсти. Стæй æрдз йæ тарф фынæйæ райхъал и, уд 
дзы бацыди æмæ сабыргай йæхимидæг базмæлыди, хъарм комы- 
тæф æм баулæфыди, æмæ ^æ дæрзæг буарыл цыхцырджытæ цин- 
гæнгæйæ æрызгъордтой. Йæ къалиутыл цы лыстæг къуыбæртт. 
фæзынди, уыдон рухсмæ ’хсызгонæй ракастысты, урс-урсид пуси- 
тау ныддымстысты, æмæ бæлас алæмæты дидинджытæй йæ хуыз 
скалдта. Æрæджы дæр ма йæ уындæй зæрдæ уынгæг кæмæн кодта, 
уымæ ныр адæймаг кæсынæй не ’фсæды. Уалдзæгмæ цас тых и, 
уый диссаг у. Дуне сног кæныны фæрæз æм кæцæй фæзыны, цымæ? 
Утæппæт ахорæнтæ кæм ссары? Сæр кæмæй зилы, уыцы хæрздæ- 
фæй бæстæ куыд байдзаг кæны? Афтæ мæм кæсы, цыма æз дæр 
йемæ ногæй райгуырдтæн æмæ мæ бон алцыдæр у. Цыма йын йæ 
хъарутæ иууылдæр мæхимæ райстон, æмæ мын æнхъæл куыд ничи 
у, ахæм хорздзинæдтæ сараздзынæн. Кæд мæ уæззау куысты ныф- 
фæллайын, уæддæр ме ’нæнцой зæрдæ сæттын нæ комы. Суадонау 
дзы гуыры цардбæллон æнкъарæнтæ æмæ мæ сæ уæлныхты кæдæм- 
дæр скъæфынц. Рæстæгæй-рæстæгмæ мæ риу æгæрон цинæй адым- 
сы, æнæрцæф лæппуйы бæллицтæ царды зындзинæдтыл фæуæла 
хиз вæййынц, æмæ хъæрæй ныззарын. Сылгоймæгтæ сæ куыст ныу 
уадзынц æмæ мæм зæрдиагæй ныхъхъусынц. Зард куы фæвæй- 
йын, уæд мæ сæ фæлмæн уайдзæфтæй цыбæл кæнын райдайынц: 
— Дæуæн дæ бынат театры ис, ды та дæ рæстæг ницытæ æмæ 
мацытыл сафыс. 
— Заводы хæрæджы хафт кæнынæн æгæр æвгъау дæ. Ирон 
адæмы ницы хъæуы, æндæр ды хъуамæ сценæйы зарис. 
— Мæнмæ ахæм курдиат куы уаид, уæд æз ам иу бон дæр нæ 
бафæстиат уаин. 
Мæхи хуызæн сау кусджытæ сты æмæ зарæггæнæджы дæсны- 
йадæн мæнæй уæлдай ницы зонынц, фæлæ мын уæддæр æхсызгон 
у, сæ зæрдæмæ кæй цæуын, уый. Уæлдай æхсызгондæр та мын у, 
æцæгæлон адæймагæй цæмæй артист рауайа, уый сæ афтæ тынг 
кæй фæнды. Театры кусджытæ дæр адоны хуызæн сыгъдæгзæрдæ 
куы уаиккой, уæд нæм, чи зоны, курдиатджын артисттæ фылдæр 
уаид. Ницы кæны, æз æнæ уыдоны ’ххуысæй дæр нæ фесæфдзы- 
нæн. Сæхионты дзы тъыссæнт æмæ сын сæ цард халæнт! 

44 
Цомартаты Иэæтбег 
— Æхца ’рбаластой! Рацæут æмæ уæ мызд райсут! — хъуысы 
мæм сылгоймаджы цъæхснаг хъæлæс. 
«Мæскуымæ ацæуыны фаг мын куы суаид», — цæмæдæр гæсгæ 
февзæрд мæ сæры æмæ йæм базгъордтон. Номхыгъдмæ æдзынæг 
кæсын, фæлæ дзы мæ мыггаг нæ уынын. Фыртыхстæй мæ цæс- 
тытæ тартæ кæнынц, æмæ дамгъæтæ мæ цурæй лидзынц. Мæ сæр 
ныттылдтон æмæ кассиры дызæрдыггæнгæ фæрсын: 
— Цыппар туманы æмæ аст сомы йеддæмæ мæм нæ цæуы? 
— Куы дæм цæуид, уæд дын сæ нæ раттин?! Рæвдздæр сæ айс 
æмæ иуварс алæуу, иннæты ма хъыгдар! — мæ хъустæ мын ара- 
уынц йæ гуымиры æлхысчъытæ. Мæ разы кæй ницы аххосджын 
у, уый æмбарын, фæлæ мæм уæддæр афтæ кæсы, цыма мæм фыл- 
дæр æхца ’мбæлы, æмæ мын сæ ’мбæхсгæ кæны. Мæ акомкоммæ 
уынын мæ цыфыддæр знаджы æмæ йæм мæстæй мæлын. Фырæ- 
нæбонæй мæ цæстытæ доны зилынц, æмæ ’ппындæр ницæмæуал 
арæхсын. Мæ къух кæм сæвæрон, уый дæр нал арын. 
— Мæнæ ам, мæнæ! Искуы дзы ахæм æнæмбаргæ уыди! — мæ 
мастыл мыл цæхх кæны сылгоймаг. Ехх, ныр бомбæ фест æмæ 
æнæхъæн завод срæмудз, дур дзы дурыл куыд нал баззайа! Искæй 
хъыг зæрдæмæ нæ хъары, цалынмæ йæ йæхиуыл нæ бавзары, 
уæдмæ. Нырма кæронмæ ныр бамбæрстон Хæстыбеджы маст. Ди- 
ректоры æмæ ахуыргæнджыты йæхицæй цæмæ ’лгъыста, уый мæм 
нырма ныр бахъардта. Сыдæй куы мæлон, уæддæр ам нал ныллæу- 
дзынæн. Æдылы хæрджыты ’ндæр ран агурæнт. Талф-тулфæй кур- 
диат афыстон æмæ кадрты хайады фæмидæг дæн. 
— Дæ ацыдыл нæ фæфæсмон кæндзынæ? — цыма мæхи стыр 
бынатæй цух кæнын, уыйау мæ бафарста дастсæр ацæргæ дæлбул- 
къон. 
— Нагъ! — фидар дзуапп ын радтон æз, æмæ мын уайдзæфтæ 
кæнынмæ фæци: • 
— Афтæ стут, афтæ, æрыгæттæ! Нæ куыст уæ æппындæр ни- 
цæмæн хъæуы. Æрмæстдæр нæм фæллойы чиныг райсынмæ цæут! 
— Раст зæгъгæйæ, мæнæн уыцы чиныг райсын мæ фæсонæр- 
хæджы дæр нæ уыди, фæлæ йæ иугæр дæттут, уæд — табуафси. 
— Сослæнбег мæ куы бафæрса, уæд ын-иу цы зæгъон? 
— Нæ дæ бафæрсдзæн. 
— Цæуыннæ? 
— Уымæн æмæ дзы ферох дæн. 
-т- Уæддæр... 
— Йе ’ртæ фырты ардæм æрбакæнæд, æфсæйнаджы хафæнтæ 
æвгæныныл сæ бафтауæд, æмæ йын кæд цыппор аст сомыл иу бон 
дæр бакусой, уæд-иу дзы мæ номæй хатыр ракур. 

Зынгхуыст бæллицтæ 45 
Лæгæн йæ хæрздаст лæгъз цæсгомыл былысчъил мидбылхудт 
фæзынди, стæй æрбайсæфти. 
— Дæ мыздæй разы нæ дæ? 
— Куы ницы зæгъын. Фæрсыс мæ,æмæ дын дзуапп дæттын. 
— Кусын нæ уарзут, афтæмæй стыр мызд домут! — йæхи мыл 
сцагъта дæлбулкъон, йæ сейфæй фæлмæнцъар морæбын чиныг рай- 
ста, цыдæртæ дзы афыста æмæ мæм æй тæргайхуызæй æрбаппæр- 
ста. Æз æй æрттиваг стъолæй систон æмæ æнæдзургæйæ кæртмæ 
ахызтæн. Æвæстиатæй уынгмæ азгъорин, фæлæ курагайы иувæр- 
сты ацæуын мæ зæрдæ нæ комы. Мæхи йæм байстон æмæ йын йæ 
дидинджытæм зыдæй смудын. Йæ хæрздæф ын ацетоны смаг дæр 
нæ сафы, æмæ дис кæнын æрдзы хъаруйыл. 
«Ды дæр ацы ран æвгъау дæ, фæлæ дын цы мæ бон у? Хор- 
зæй баззай», — дзурын æм мæхинымæр. Нæ бæстæйы сæйраг го- 
рæтмæ ацæуыны тыххæй мæ дзæвгар рæстæг вагзалы мæ удæй арт 
цæгъдын кæй бахъæудзæн, ууыл дызæрдыг нæ кæнын, фæлæ зын- 
дзинæдтæй нæ тæрсын. 
* * * 
Дæргъæй-дæргъмæ ’фсæнвæндагыл къæрцкъæрцгæнгæ згъо- 
ры поезд. Мæ гыццыл хæхбæстæй мæ скъæфы, сусæгдзинæдтæй 
йæ тæккæ дзаг чи у, уыцы æгæрон дунемæ. Цы мæм дзы ’нхъæлмæ 
кæсы, Хуыцау — йæ зонæг. Егъау фурды æгъатыр уылæнты ’хсæн 
мын уарыны ’ртахау æнцон фесæфæн кæй у, уый æмбарын, фæлæ 
йæм уæддæр мæхи æппарын, сывæллон йæ мады хъæбысмæ йæ 
бæттæнтæ куыд фæтоны, афтæ. Рæстæгæй-рæстæгмæ поезд йæ цыд 
фæсабыр кæны, станцæмæ сындæггай батулы æмæ цæлхъытæгæнга* 
’рлæууы, фæллад зæронд лæгау тыхулæфт ныккæны, иучысыл дзы 
афæстиат вæййы, ног бæлццæтты йемæ райсы, æмæ та мæм ваго 
ны.бынæй йæ цæлхыты иугæндзон дзæхст-дзæхст райхъуысы. 
Хурсыгъд быдыртæ, хъæутæ, горæттæ, цæугæдæттæ, хидтæ, 
бæлæстæ, дзыллæтæ, хицæн адæймæгтæ, цæрæгойтæ мæ рудзын- 
джы иувæрсты фæстæмæ лидзынц, æмæ мæм афтæ кæсы, цыма 
уыдон ам, дæлоз кæмдæр, дæлдзиныгæй баззайдзысты, æз та æна- 
хуыр рæсугъд уæлвæзы ’мбисонды дунемæ сæрыстырæй бахиздзы- 
нæн. Ныр æцæгдæр Мæскуыйы мæ хъуыддæгтæ, æнхъæл куыд нæ 
дæн, афтæ хорз куы ацæуиккой, æмæ мæ къухы стыр æнтыстдзи- 
нæдтæ куы бафтид. Мæ цæстытыл уайы, бæстæйы номдзыд театры 
сценæйы Ромеойы ролы куыд хъазын æмæ мын адæм куыд æмдзæгъд 
кæнынц, уыцы удрæвдауæн ныв, æмæ мæ зæрдæ райы, фæлæ дзы 
уыцы иу рæстæг нæ цух кæны, цы стыр тас æй æлхъивы, уый. 
Æвронггæнæн хос мын дары æмæ мæ мæ цырынгæнæн сæнттæй 

46 
ЦдмаргНаты ИЗæтбег 
царды æцæгдзинадмæ здахы. Мæ зæрдæ та фæсаджил. Иуæй мæ 
фæнды мæ нысаныл тагъддæр сæмбæлын, иннæмæй — поезды 
æнæрлæугæйæ цæуын. Мæ фидæнæй тæрсын, фæлæ йæм уæддæр 
тындзын, уымæн æмæ, мæ бæллицтыл чи фæуæлахиз уа, ахæм 
тых нæй зæххыл. 
«Мæ зæрдæ мæ фыдыфсымæрыл дарын, фæлæ сæхимæ куынæ 
разына, уæд та? Æцæгæлон горæты иунæгæй цытæ кусдзынæн?» — 
фæрсын мæхи, фæлæ мæ фарстæн цы дзуапп раттон, уый нæ зонын. 
Фидарæй зонын æрмæстдæр иу хъуыддаг. Цалынмæ ме уæнгты хъа- 
ру уа æмæ мæ къæхтыл цæуын фæразон, уæдмæ искæй къухтæм нал 
æрхаудзыиæн. Æхсæвæй, бонæй вагзалы дурæвзалы куы ’вгæдтон, 
уæд куынæ амардтæн. Мæ фындзыхуынчъытæ æмæ-иу мæ хъуыр 
сатæгсау рыгæй байдзаг сты, мæ цæсгом-иу сапонæй æхсын дæр нал 
куымдта, фæлæ мын ницы уыди. Æхца бакуыстон æмæ цæуын, ра- 
гæй кæмæ бæллыдтæн, уыцы горæтмæ. Иннæ лæппутæ æмæ чыз- 
джытау дзы æз дæр хъуамæ мæ амонд бавзарон. Кæд мæ бæллиц нæ 
сæххæст уа, уæд мæ ацы дунейы исчи тыххæй уромы? Хæрзбон ын 
зæгъдзынæн æмæ мæ уарзон хомæ æнæуынæрæй ацæудзынæн. 
Алыхуызон ныхмæвæрд хъуыдытæ мæ сæрымагъзы зилдух 
кæнынц, æмæ мыл куы базыртæ ныссадзынц, куы мын ме уæнгтæ 
æрызгъалынц. Мæ зæрдæ мын сæтты æбæрæгдзинад, уымæй тынг- 
дæр та мыл тых кæны, кæй ничи мæм æнхъæлмæ кæсы, уый. 
Азæмæтæн мæ хабар рагацау фехъусын кодтаин, фæлæ йыл не 
’ууæндын. Мæ хойæн мын фынддæс туманы чи нæ сæрвыста æмæ 
йæ скъолайæ тæрын чи бауагъта, уый мæн йæ хæдзары ’рцæрын 
кæна — æнхъæл нæ дæн. Уæдæ йæм ныр цы ныфсæй цæуын? Мæ- 
гъа. Кæд мæ иучысыл рæстæг бабыхсид. Йæ хотæ нырма æгас куы 
сты, уæд мæ уыдоны хатырæй не суазæг кæндзæн? Цы бæрæг и? 
Иппæрдæй сæ бирæ фæцард æмæ... Фыдбоны хæйрæг та мыл са- 
гъуыди æмæ мæ мæстæй мары, фæлæ йæ коммæ нæ кæсын. Кæм- 
фæнды дæр мæхи хъаруйæ кæй фæцæрдзынæн, ууыл дызæрдыг 
нæ кæнын æмæ мæ сагъæстæ мæхицæй сурын. 
Бæстæ сабыргай æхсæвы тары аныгъуылди, æмæ вагоны мы- 
нæг цырæгътæ ссыгъдысты. Бæлццæттæ кæрæдзиимæ базонгæ сты 
æмæ хъæлдзæг ныхас кæнынц. Мæ купейы цы бурдым лæппу æмæ 
чызг ис, уыдон ма рæстæгæй-рæстæгмæ рæвдауæн митæм дæр бав- 
налынц. Кæд вагонæн йæ гæнæнтæ къуындæг сты, уæддæр дзы 
цард йæхионтæ кæны, æмæ алчидæр архайы йæ рæстæгæй спайда 
кæныныл. Дисы мæ ’фтауы, поезды цæугæйæ дæр куыд ницæмæн 
быхсынц, уый. Лæгæй, усæй, зæрондæй, ногæй алырдæм згъо- 
рынц, цыдæртæ скъæфынц æмæ зыд хæрдтытæ кæнынц, цыма 
æххормаг аз скодта. Ныртæккæ мæнæ ацы ран Аминæтæн хæри- 
наг йæ дзыхы тыххæй куы нытътъыссис, уæддæр йæ хъуыры нæ 

Зынгхуыст бæлпицтæ 
47 
ныццæуид. Ахæм фырнымд адæймаг дзы никуыма федтон. Сыдæй 
мæлгæйæ дæр ын фынгмæ сонт æвнæлд бакæнæн нæй. Афонмæ 
цытæ кусы, цымæ? Йæхи тухæнæй мары, æндæр цы... 
Мæ балцы хабар дзы дзæгъæлы басусæг кодтон. Уыйбæрц хорз- 
дзинæдтæ мын чи фæци, уымæн æй раргом кæнын хъуыди, бæргæ, 
фæлæ мæ истыхуызы куы бакъуылымпы кæна, уымæй тæрсгæйæ 
йын ницы загътон. Рæдыдæй бахизыны охыл мæ йæ уæзбын ны- 
хæстæй дызæрдыг хъуыдытыл бафтыдтаид æмæ... Нæ, уæддæр æм 
нæ байхъуыстаин. Артист суæвын мæ æгæр тынг фæнды, æмæ мæ 
размæ цæлхдуртæ сæвæрын уый бон дæр нæ бауыдаид. 
Адæм æхсæвæр бахордтой, æмæ дзы чи къамæй хъазы, чи 
хуыссынмæ йæхи цæттæ кæны. Æз рудзынджы цур æдзæмæй ба- 
дын æмæ æддæмæ æдзынæг кæсын, фæлæ дзы сау мæйдарæй дард 
дæр ницы уынын. Мæ цæсты уæлтъыфæлттæ ныууæззау сты, æм? 
æркув-æркув кæнын. Хуыссæны цъæрттæ куы райсин æмæ фæ.: 
мæн гобаныл мæхи куы ’руадзин, уый мæ фæнды, фæлæ сыл æхц 
хардз кæнын мæ зæрдæ нæ комы. Мæгуырдзинад карз низæй уæт 
дай нæу. Ичъийау дыл куы ныххæца, уæд дæ гуырæй райгæ ; 
Цалынмæ дæ ингæнмæ батæра, уæдмæ дæ нæ ныууадздзæн. Æцæ 
гæлон горæты ’фсæст адæммæ хæлæг кæныны бæсты фæлтау хъæ- 
бæр фæйнæгыл цасфæнды дæр фæбаддзынæн. Рудзынджы бын цы 
чысыл фæлдахгæ стъолгонд ис, уым мæ цæнгтыл мæ сæр æруагъ- 
тон æмæ тарффынæй адæн. Ехх, ацы удæнцой рæстæг мын бирæ 
куы ахæссид! Мæ тас æмæ мæ рыст куыд фесæфой, мæ зæрдæ 
фыдæх æмæ хæрамдзинадæй куыд ссыгъдæг уа, мæ дуне мæм рæ- 
сугъддæрæй куыд разына, æмæ йæм æндæр цæстæй кæсын куыд 
райдайон. Нæ, рæстæгмæ уыйбæрц хъару нæй. Уыцы удсыгъдæг- 
гæнæн куыст бакæнын йæ бон у æрмæстдæр амондæн, фæлæ кæм 
и? Фыны дæр мæм хæстæг куынæ цæуы. 
— Нæ бæстæйы сæйраг горæтмæ фæхæццæ кæнæм! Уæ дзаумæт- 
тæй ам мацы ныууадзут! Лæппу, сыст уæлæмæ, æгъгъæд фынæй у! — 
мæ хъустæ мын арауы сылгоймаджы цъæхснаг хъæлæс. Мæхиуыл 
æвæндонæй схæцыдтæн æмæ хуыссæгхъæлдзæгæй рæхснæг талайау 
дыууæрдæм ратас-батас кæнын. Фæстæмæ мын бандонмæ ’рхауы- 
нæн мæнгæфсон æвнæлд йеддæмæ нæ хъæуы. Вагоны кæрон къран- 
тæй мæ цæсгомыл уазал дон скæлдтытæ кодтон æмæ мæхи æрæмбæр- 
стон, фæлæ уыйхыгъд мæ мидкатай фæтыхджындæр. Æмæ ма мæ иу 
сагъæс куы ’вдæрзид, фæлæ мын дыууæ хъуыддаджы ’хсынынц мæ 
зæрдæйы уидæгтæ. Куыд мыл сæмбæлдзысты ме ’рвадæлтæ? Цы аргъ 
мын скæндзысты мæ бæстæйы дзырддзæугæ артисттæ? Нæхионтас 
уыдонæй ныллæгдæр куы сты æмæ мыл былысчъилтæ куы кæнынц, 
уæд мыл номдзыд æддагæттæ куыд барвæсдзысты? 
Дардæй мæм æрбазындысты, цъæх арвы сыгъдæг риуы чи 

48 
Цомартаты Изæтбег 
сныхсти, уыцы мæсгуыты ’нгæс цъупсæр хæдзæрттæ. Иуæй мын 
æхсызгон у сæ уынд, иннæмæй мыл удхайраг катай æфтауынц. 
Амæйразмæ мæ царды сæйраг фæлварæнмæ авд хохы сæрты кас- 
тæн, æмæ мын рæстæджы фæлм мæ тыхст уавæр мынæг кодта, 
фæлæ ныр горæтмæ куыд хæстæгдæр кæнын, афтæ йын йæ кому- 
лæфт бæстон æнкъарын, æмæ мæ зæрдæйы гуыпп-гуыпп цæуы. 
Адæм мæ алыварс мыдыбындзытау гуывгуывгæнгæ æмызмæлд 
кæнынц. Цыма вагоныл арт бандзæрстæуыди, уыйау сæ хæсси- 
нæгтæм лæбурынц, дуары цурмæ сæ скъæфынц æмæ. поезд кæд 
æрлæудзæн, уымæ æнæрхъæцæй æнхъæлмæ кæсынц. Йæ зæлланг- 
гæнаг хъæлæсæй мæ чи райхъал кодта, уыцы сылгоймаг дæр 
уыдонмæ гæсгæ стырындз и, хуыссæнтæ тагъд-тагъд æфснайы æмæ 
сын сæ чъизи цъæрттæ йæ чысыл уаты къуыммæ калы. 
Цы сцъиувæдис сты, цымæ? Ме стыр сагъæсы раз сæ гыццыл 
мæт агуывзæйы уадтымыгъ абухæгау кæй у, уый куы зониккой, 
уæд сæхиуыл æрхудиккой. Ме ’нæзонгæ горæтмæ кæсгæйæ мæм 
æнахуыр æнкъарæнтæ гуыры. Иуæй йæм мæ бæттæнтæ тонын, 
иннæмæй дзы мæхи рæдувын. Цы ног дунемæ тырнын, уым цæ- 
рынæн кæй нæ райгуырдтæн æмæ дзы æппындæр кæй нæ хъæ- 
уын, уый æмбарын, йæ аккаг куынæ разынон æмæ дзы куы ницы 
сæнтауон, уымæй тæрсын, фæлæ мæ цыдæр ныфсы хал размæ 
схойы, æмæ йæ ныхмæ фæлæууын мæ бон нæу. 
Поезд дзæвгар рæстæг æвæндонæй фæхылди, стæй æрæджиау 
æрлæууыди. Йæ дуæрттæ фегом сты, æмæ бæлццæттæ перронмæ 
сæхи аппæрстой. Кæмæ дзы чумæдантæ и, кæмæ — æндæр хæсси- 
нæгтæ. Такситы сæ æвæрынц æмæ кæдæмдæр тагъд кæиынц. Афтæ 
зыны, цыма, сæ бынæттыл æвæстиатæй куынæ сæмбæлой, уæд бæ- 
стысæфт æрцæудзæн. Мæнмæ ницы и. Æгæр-мæгуыр мæм чысыл 
æрмæфтау дæр нæй. Цы мæм и, уыдон иууылдæр ме уæлæ сты: 
урс хæдон æмæ сау хæлаф, тæнæг цъындатæ æмæ сау туфлитæ — 
се ’ппæт дæр — хæрз аслам. Мæ галиу дзыппы — зæронд къухмæр- 
зæн, рахиз дзыппы та — æхсæз туманы æмæ æртæ сомы. 
Джихтæгæнгæ асфальтмæ æрхызтæн æмæ, дарддæр цы фæ- 
уон, ууыл хъуыды кæнын. Шофыртæй мæм куы иу сдзуры, куы 
иннæ, фæлæ сæм ницы хъус дарын. Мæ капеччытæ таксийыл куы 
схардз кæнон, уæд ма цæргæ та цæмæй кæндзынæн? Уæвгæ та 
мын æхсызгон у, се ’ргом мæм кæй здахынц, уый. Иугæр мæм 
æхца ’нхъæл сты, уæд бынтон мæгуырхуыз нæ дæн. Фæрсгæ- 
фæрсгæ цæуын Сабырдзинады проспектмæ. Мæ фыдыфсымæр уым 
цæры, сæдæ цыппæрдæсæм хæдзары. Нæхимæ цыппар къласы 
йеддæмæ каст нæ фæци, фæлæ йæ зонд æмæ йæ хъаруйы фæрцы 
йæхи размæ ратардта æмæ нæ бæстæйы стыр бынат æрцахста. 
Кæд Хуыцауы фæнда, уæд дзы æз дæр нæ фесæфдзынæн. 

Зынгхуыст бæллицтæ 
49 
Цыма аргъæутты дунемæ бахаудтæн, уыйау цымыдисæй фæл- 
гæсын мæ алфамбылай æмæ дис кæныи иуæй иннæ рæсугъддæр 
бæстыхæйттыл, иуæй иннæ хæрзаивдæр цыртдзæвæнтыл. Алцæ- 
мæн дæр дзы ис йæхи цæсгом, йæхи гуырыконд, йæхи уд. Зын 
бауырнæн у, адæймаджы къухтæ сæ кæй сарæзтой, уый. Куыд 
стыр курдиат хъæуы, æвæдза, ахæм сфæлдыстадон бæрзæндмæ 
схизынæн. Бынтон диссаг та метро у. Йе ’рттиваг мрамор къул- 
тæм ын кæсынæй не ’фсæдын. Алыран дæр — сыгъдæг, хæрзæфс- 
найд, биноныг сæрфт. Цасфæнды дзы куы фæзилин, уæддæр экс- 
калатортæм рахиз-бахиз кæнынæй не сфæлмæцин. Нарæг тъуне- 
лæй электричкæ куы разгъоры æмæ мæ цуры куы ’рлæууы, уæд ыл 
мæ цæст æрæвæрын. Йæ дуæрттæ фæйнæрдæм азгъорынц, адæм 
дзы ракæлынц æмæ алырдæм апырх вæййынц, иннæтæ йæм ба- 
гуылф кæнынц, æмæ та электричкæ мынæгрухс тъунелы калмау 
æхситгæнгæ фæмидæг вæййы. Фæнды мæ ацы дзæнæтон бæстæйы 
цæрын. Дæ бонтæ ахæм рæсугъд горæты ’рвит, æмæ ма дын дзы 
театры хъазыны бар дæр уæд. Хæрзаг амондджын сты артисттæ! 
Хур ныгуылæнырдæм дзæвгар акъул, æмæ уæларвæй зæхмæ 
æрхызтæн. Мæ фыдыфсымæры мæ бонырухсæй ссарын хъæуы, 
науæд сæхимæ куынæ разына, уæд кæм бахсæвиуат кæндзынæн? 
Искæй хъыгдарын мæ нæ фæнды, фæлæ мын хуыздæр гæнæн 
нæй. Адæмы та фæрсын райдыдтон æмæ æппынфæстаг мæ ныса- 
ныл сæмбæлдтæн. Тæрсгæ-ризгæйæ æртыккаг уæладзыгмæ схыз- 
тæн æмæ чысыл фæзгонды сагъæсгæнгæйæ лæууын. Цæмæй тæр- 
сын, уый мæхæдæг дæр нæ зонын. Азæмæтæй иу зулдзыхы ныхас 
дæр никуы фехъуыстон. Бирæ сывæллæттæ уыдыстæм, æмæ не 
’ппæтыл куыд аххæссыдаид, фæлæ нын-иу рæстæгæй-рæстæгмæ 
дзаумæттæн исты аслам хъуымæцтæ балхæдта, æмæ-иу нæ цинæн 
кæрон нал уыд. Йæ уындмæ дæр ын тынг бæллыдтæн. Цыдæр 
сусæгдзинад мæм дзы ивылди, фæлæ цы уыди, уый не ’мбæрстон. 
Хъæумæ-иу цы машинæйы ныццыди, уый дæр мын æндæр ад код- 
та. Ныр дæр æй бирæ уарзын, фæлæ дзы уæддæр стъæлфын. Уый 
царды къæпхæнтыл тынг бæрзонд схызти, æз та бынæй дæн, æмæ 
мæ уыцы уавæр ныхкъуырд бынаты æвæры. 
— Ам та цæмæ лæууыс? Мидæмæ дæ нæ уадзынц? — фæстæр- 
дыгæй мæм æрбайхъуыст йæ хъæлæс, æмæ мæ зынтæ ’рбайсæф- 
тысты. Цæхгæр æм фæзылдтæн æмæ йын ныхъхъæбыс кодтон. 
Гыццылæй дæр ыл-иу мæхи афтæ баппæрстон, фæлæ ныр йæ сæр- 
ты акастæн æмæ дзы ныфсæрмы дæн. Фæстаг хатт æй куы федтон, 
уæдæй нырмæ йæ хуыз æппындæр нæ аивта. Йæ урс тымбыл цæс- 
гом уыцы æрыгонæй лæууы, иу æнцъылд дæр ыл нæ зыны. Йæ 
сатæгсау сæрыхъуынтæ — хæрдмæ аив фаст. Йæ цæстытæ йæ 
бæзджын æрфгуыты бынæй зондджын каст кæнынц. Æрвхуыз ко- 
4 Цомартаты Изяетбег 

50 
Цомартаты Изæтбег 
стюм, урс хæдон æмæ йыл æрттиваг фæтæн галстук диссаджы дзæ- 
бæх фидауынц. 
— Нырма ныр æрбахызтæн æмæ уæ фатеры дуармæ кæсыныл 
фæдæн, — сайын æй комкоммæ. Уый йæ мидбылты æмбаргæ худт 
бакодта æмæ мын йæ гыццыл урс къухæй мæ галиу уæхск æрхоста. 
— Уыцы дуар дæ разы æдзухдæр гом уыдзæн, æмæ йыл цы- 
фæнды афон дæр æдæрсгæйæ хиз. 
Ныллæг мæгуырхуыз халассæр сылгоймаг нын мидæгæй нæ 
ныхас фехъуыста, дуар чысыл базыхъхъыр кодта æмæ нæм хъавгæ 
ракасти. Азæмæты куы федта, уæд йæ тымбылкъухы йас мæллæг 
цæсгомыл козбау мидбылхудт фæзынди, рæхыс йæ бынатæй сæф- 
тыдта, дуар уæрæх байтыгъта æмæ нæ талынггомау цыппæрди- 
гъон тыргъмæ бауагъта. 
— Нæхионы мадыхо у — Нанæ Арчиловнæ. Фæлмæн æм дзур, 
æмæ йын зæххыл дæуæй адджындæр адæймаг нæ уыдзæн, — хъаз- 
гæмхасæн загъта мæ фыдыфсымæр æмæ мæм йæ цæст æрныкъуылд- 
та. — Уый та дын не ’фсин йæхæдæг. 
Мидæггаг уатæй духи æмæ пудрæйы тæфгæнгæ хæрзаив гом- 
риу æрттиваг къабайы рахызт æмбисонды рæсугъд сылгоймаг æмæ 
мæм йæ къух æрбалæвæрдта. 
— Дæ зæрдыл ма лæууын? — афарста мæ мидбылхудгæйæ æмæ 
йæ сау къæлæт æрфгуытыл хæрдмæ схæцыди. 
— Чындзы нæм куы ’рцыдтæ, уæд мæныл дæс азы дæр нæма 
сæххæст и, æмæ дын дæ рæсугъддзинад фаг нæ раиртæстон, фæлæ 
йæ ныр уынын, уæларвæй нæм цы зæд æртахт, уый. 
— Гъе, гъе, гъе, афтæ йын дзур, æмæ дæ буц дара, — загъта 
Азæмæт æмæ рæбинаг уатмæ бацыди. Æз ма йæ фæдыл акæсынмæ 
хъавыдтæн, фæлæ йын йæ усы худгæ цæсгомæй мæ цæстытæ ато- 
нын нал бафæрæзтон. Уæлдай тынгдæр та мын ме ’ргом сæхимæ 
аздæхтой йæ тыппыр риутæ æмæ, се ’хсæн цы урс дзыхъхъ и, 
уый. Ахæм цыбæлгæнæн цæстæнгас никуыма федтон. Адæймагмæ 
ахæм цæстæй кæсы, цыма уымæй фылдæр никæй уарзы æмæ йæ 
ныртæккæ йæ хъæбысы ’рбатухдзæни. Мæ нымадмæ гæсгæ йыл 
цæудзæн æртын азы, фæлæ йын уыйбæрц раттæн ницыхуызы и, 
кæд хæрзхуызтæ у, уæддæр. Йæ алы фæзылд дæр у нæлгоймаджы 
монцтыл артæндзарæн хос. 
«Тæхудиаг нæу Азæмæт, ахæм сылгоймагимæ æхсæв иу агъуыс- 
ты чи баззайы», — хъуыды кæнын мæхинымæр. 
—; Уæ сывæллæттæ та кæм сты? Лæппу æмæ уын чызг и, 
зæгъгæ, фехъуыстон. 
— Каникултæ сын и, æмæ сæ «Артек»-мæ арвыстам. Алы сæрд 
дæр уым вæййынц. 
— Семирæ, чидæр дæ ’хсызгонæй агуры, — телефоны хæтæлыл 

Зынгхуыст бæлпицтæ^ 
51 
хæцгæйæ йæм залæй дзуры йæ мадыхо. Мæ фырдиссагæй телефо- 
ны дзæнгæрæг дæр нæ фехъуыстон. Нанæйы хъæлæс дæр ницæмæ 
’рдардтаин, йæ хойы чызг мæ цурæй куынæ алыгъдаид æмæ дуне 
мæ алыварс афтидæй куынæ аззадаид, уæд. Сæ дыууæмæ дæр кæ- 
сын æмæ дисæй мæлын, мисхалы бæрц дæр сæм иумæйагæй куыд 
ницы ис, ууыл. Сæ иу — Кипренскийы къухæй нывгонд зæд, иннæ 
та — Достоевскийы фыссæн сисæй арæзт проценттæисæг йæ тарст- 
хуыз æнæууæнк цæстæнгасимæ. Цыма мæ бæсты Раскольниковы 
уыны, æмæ йæм цæмæ ’рбацыди, уый не ’мбары, уыйау джихтæ- 
гæнгæ дзæгъæл рауай-бауай кæны залæй цæлгæнæны астæу. 
— О, о, цæуын, цæуын. Ныртæккæ уым уыдзынæн. Фынгмæ 
ма исты хъæуы? Коньяк, шампайнаг, къафеттæ. Хорз уæдæ, хорз. 
О, хæдæгай, ног хабар нæ фехъуыстай? Нæ горæты ’ндæр кой куы 
нал и. Жан Маре, дам, фæстæмæ сылгоймæгтæм раздæхти, — цыма 
йын францусаг зындгонд артист йæхи рæвдаудзæни, уыйау æхсыз- 
гонæй дзуры Семирæ. — Ахæм амонд кæмæ кæсы, фæлæ искæй 
циныл бацин кæнын дæр æвзæр нæу. Бæргæ, бæргæ... Ха-ха-ха! 
Мæ фыдыфсымæр рæбинаг уатæй рахызти дæргъытæ тæнæг 
хæдон æмæ хæлафы. Йæ гом къæхтыл — хæдзарыдаргæ фæлмæн 
дзабыртæ. Йæ сæрыл — сау хыз. Йæ дзыхы — тарморæ лулæ. 
Тагъд-тагъд æй пъæртт-пъæртт кæны æмæ йæ усмæ фæрсæгау кæсы. 
Йæ цæсгомы хуызыл бæрæг у, цыдæр зæгъынмæ йын кæй хъавы, 
уый, фæлæ йæм сылгоймаг ницы хъус дары. Лæг дзы йæ бон 
базыдта, йæ сæр уайдзæфгæнæгау банкъуыста æмæ мын цæлгæнæ- 
ны ’рдæм мæ цонгыл ахæцыди. 
— Нанæ Арчиловнæ, истæмæй нæм фæкæс, бæлццонæн æххор- 
маг у. 
* * * 
Мæ кæлæнгонд уавæрæй уысмы бæрц дæр мæ бон фервæзын 
кæм нæу, уыцы тæмæссаг горæты райдзаст уæрæх уынгты зилæм 
дыууæйæ. Уый — разæй, æз — йæ фæстæ. Нæ иу — царм æмæ 
стджытæ, иннæ — тымбыл æмæ сæвджынтæ. Азæмæт куыдфæн- 
дыйæ æххæст кæны йæ хæс, мæнæн фыртæссæй мæ буар хурмæ- 
вæрд цармау æмпылы æмæ æмпылы. Куы троллейбусы абадæм, 
куы — трамвайы, куы — автобусы. Рæстæгæй-рæстæгмæ метройы 
дæр фæмидæг вæййæм, æмæ мæм дзы фæстæмæ здæхын нал фæ- 
цæуы. Кæд цыфæнды тыхст æмæ уырыд дæн, уæддæр Мæскуыйы 
дисыфтауæг фæлгонцæй мæ цæстытæ исын нæ комынц. Алы лыс- 
тæг ныв дæр мын мæ зæрдæ йæхимæ скъæфы, æмæ куы иу ран 
афæстиат вæййын, куы — иннæ ран. Азæмæт мæ ’мбары æмæ 
мæм нæ мæсты кæны, кæнæ йæхиуыл хæцы. Æрæджиау иу стыр 

52 
Цомартаты Изæтбег 
рæсугъд бæстыхайы цур æрлæууыд æмæ мæм фæрсæгау æрбакаст. 
Мæ зæрдæ, иуæй, æхсызгон хъыдзы кæны, иннæмæй, йæ 
гуыпп-гуыпп цæуы. Иунæг куы уаин, уæд мидæмæ бацæуыны 
агъоммæ йæ алыварс æнæныфсæй цалдæр зылды æркæнин, фæлæ 
мын ныр мæхи тæппудæй æвдисæн нæй, стæй мæ фыдыфсымæры 
йæ рæстæг æнæпайдайæ сафынмæ не ’вдæлы. Къæсæрыл хъуыд- 
дагхуызæй бахызти, æмæ йæ фæдыл егъау залмæ бараст дæн. Кæд 
дзы ’фсæрмы кæнын, уæддæр, къултыл цы стыр къамтæ ауыгъд и, 
уыдонмæ мæхи æнæрхъæцæй æппарын. 
— Уым цы кусыс? Ардæм рауай, — хъуысы мæм йæ хъæлæс. 
Мæ цæстытæ къамтæй тыххæйты атыдтон æмæ, чысыл стъолы 
фарсмæ цы саухил, тарæрфыг, ацæргæ сылгоймаг бады, уымæ 
мæхи байстон. 
— Ме ’фсымæры лæппуйы уæм æрбахуыдтон. Сымахмæ цæуы, 
æмæ йæ дæхимæ куы ныффыссис, — дзуры йæм Азæмæт. 
— Йæ хуызмæ гæсгæ мæм уырыссаг нæ кæсы. Кæцæй у? — 
фæрсы йæ сылгоймаг. 
— Ирыстонæй. 
— Æмæ уырыссагау дзурын зоныс? — уыцы фарст та мæнмæ 
дæтты. Æвæццæгæн æй мæ хъæлæс фехъусын фæнды. Хæстæгдæр 
æм балæууыдтæн æмæ сæрæнхуызæй срæцыгътон: 
— Зонын. 
— Театрмæ цæуын дæ цæмæ фæнды? 
— Уымæн æмæ æнæ сценæйæ мæ бон цæрын нæу. Куы рахъо- 
мыл дæн, уæдæй фæстæмæ йæм мæ былыцъæрттæ хæрыи. Данко, 
Овод, Гамлет æмæ Меджнуны хуызæн цæрæццаг хъайтарты су: 
рæттæ дзы куынæ саразон, уæд мын мæ цард ницы ад скæндзæн. 
Ме ’ргом ныхæстæй афтæ тынг ныфсæрмы дæн, æмæ, мæхи 
цы фæкæнон, уый нæ зонын. 
— Къамисы зæрдæмæ цыфæнды тынг куы фæцæуай, уæддæр 
дæ нæ райсдзысты, — марыны тæрхон хæссæгау цæхгæр алыг код- 
та сылгоймаг. Йæ хъæлæсæй мыл цыма маргхæццæ цæхæр æрба- 
калди æмæ æваст мæ туджы бацыди, уыйау ме уæнгтæ æрлæмæгъ 
сты, æмæ фæуыргъуыйау дæн. Адæргæй, цы зæгъон, уый дæр нæ 
зонын. Уæвгæ мæм исты зæгъинаг куы уаид, уæддæр æй дзурын 
не сфæразин, уымæн æмæ мын мæ хъуырысæртæ цыдæр æхгæны. 
— Цæуыннæ? — мæ бæсты йæ дисхуызæй фæрсы мæ фыды- 
фсымæр. 
— Æбуалгъ акцент æм ис, æмæ йæ хъуыддагæй ницы рауан- 
дзæн. Мах æрмæстдæр нæхи театрæн цæттæ кæнæм артисттæ, — 
дзуапп ын дæтты сылгоймаг. 
Ацы ’рдхæрæны горæтмæ тындзгæйæ мæ фæсонæрхæджы дæр 
нæ уыди, мæ размæ дзы æнæнхъæлæджы ахæм уæззау цæлхдур 

Зынгхуысщ бæллицтæ 
53 
фæзындзæн, уый, æмæ æрвдзæфау сæццæйæ лæууын. Куыд æдылы 
дæн, куыд! Адæмæн сæ мадæлон æвзагыл рæстмæ дзурын дæр ма 
зон, афтæмæй сын сæ аивады сæйраг цæджындз суæвынмæ дæ 
былыцъæрттæ хæр. Ссæдз азы дыл цæуæд æмæ, зæххыл фæндо- 
нæй цард кæй нæ ис, уый бамбарынхъом ма у. Дæлдæр фæуай, 
Гæрайы-фырт, æрдæгтад хæрог митæй йæхицæн фидар мæсгуытæ 
чи амайы! 
Азæмæт дæр мæнæй хуыздæр уавæры нæй. Ахæм тызмæг 
«нагъ» фехъусын æнхъæл кæй нæ уыди, уый бæлвырд зыны йæ 
рохст цæстæнгасыл. Нæ чемы кæй нал стæм, уый сылгоймаг бам- 
бæрста æмæ йе ’ндон хъæлæсы мыртæ фæфæлмæндæр кодта: 
— Æндæр рæтты дæр азилут. Мæскуыйы театралон институттæ 
бирæ ис, æмæ дзы, чи зоны, искæм уæ хъул сах абада. 
Уыцы былалгъ ныхæстæ рæ зæрдæ балхæныны охыл кæй дзу- 
ры æмæ сыл йæхæдæг дæр кæй не ’ууæнды, уый мæ зондæй æмба- 
рын, йæ уазал хъæлæс ыл комдзог кæй цæуы, уый мæ хъустæ 
хæрз æнцонæй ахсынц, фæлæ уæддæр мæ ныфс кæронмæ нæ сæт- 
ты. Зæрдæ хивæнд у, цæуылдæр æй æууæндын фæнды æмæ цы- 
дæр бæллиццаг дунемæ йæхи рæдувы. Мæ фыдыфсымæр хъуыд- 
даг бамбæрста æмæ мыл йæ къух аз’ыгъта, куыстмæ тагъд кæныны 
’фсон мæ йæхи асайдта æмæ мæ æцæгæлон горæты мæ сагъæс- 
тимæ иунæгæй ныууагъта, фæлæ йæм æз нæ хæрам кæнын. Хæ- 
рам нæ, фæлæ ма мын йæ ацыд æхсызгон дæр у. Кæд мын æгъдæн- 
цой уыди, уæддæр йæ цуры басты хуызæн уыдтæн, ныр та сæри- 
бар дæн. Мæ зæрдыл æрлæууыд, айфыццаг мæ хъустыл цы хабар 
æрцыд, уый. Иу театралон училищейы, дам, æртæ ирон студенты 
ахуыр кæны. 
«Иугæр уыдоныл сæхи нæ атигъ кодтой, уæд мæн дæр мæ 
акценты тыххæй нæ ратæрдзысты», — скарстон мæхинымæр æмæ 
йæ агурын райдыдтон. Цыбыр рæстæгмæ йæ ссардтон, æмæ мæ 
мæхицæй чысыл хистæр бурхил чызг абитуриентты номхыгъды 
’хсызгонæй ныффыста. Йæ мидбылты дæр ма мæм бахудти, æмæ 
мæ риуыдзаг сулæфыдтæн. 
* * * 
Цы ихæвæрд тæссаг къардиуыл лæууын, уымæй ме сфæлдисæг 
дунемæ æдзынæг кæсын æмæ катай кæнын. Хъуамæ дзы абон цы- 
æндыйæ дæр бæрзонд рындзмæ схизон кæнæ æнæбын сæрсæ- 
æнмæ атæхон. Æндæр гæнæн мын нæй. Ме ’рдзы скондмæ гæсгæ 
мæн хъæуы кæнæ тынг бирæ, кæнæ æппындæр ницы. Хæстæгдæр 
рæстæг мын мæ хъысмæт хъуамæ исты тæрхон рахæсса æмæ мын 
бæлвырд-бæрæг сæрфат скæна. Иудадзыг бæллицты фæдыл æнæр- 

54 
Цомартаты Изæтбег 
хъуыдыйæ згъорæн нæй. Мæ фæндæгтæ æхгæд кæй сты, уымæ 
гæсгæ мын барондæр уæвын æмбæлы, фæлæ мæ нæ фæнды барон 
уæвын, уымæн æмæ мæм уый лæмæгъдзинад кæсы, лæмæгъæй 
цæрын та мæ сæрмæ нал хæссын. Цы уа, уый уæд, æцæг рæвдз- 
дæр æрцæуæд. 
Цыма мын къамисы уæнгтæ мæ тыхст уавæр бамбæрстой, уыйау 
мæм мæ зонгæ бурхил чызджы мидбылхудгæйæ рарвыстой, æмæ 
мын чысыл фенцондæр и. Ноджы ма мын сусæгвæндгæнæгау йæ 
хæмпус сæры фæтылдæй уыдоны ’рдæм ацамыдта æмæ мæм сабы- 
рæй æрбадзырдта: 
— Ма сæ тæрс, мæ ирон джигит. Дæхи сæрæнæй равдис, æмæ ^ 
дыл баууæндой. 
Хал халæн æххуыс у. Мæхи фæхъæддых кодтон æмæ фидар 
къахдзæфтæй мидæмæ бараст дæн. Мæ фыццаг рæдыд мæ рох 
нæу. Мæ хиды мæцын та куы райдайон, уæд мæ бирæ фыдæ- 
бæттæ доны къусы сæфт кæй фæкæндзысты, уый æмбарын æмæ 
мæхиуыл хæцын. Мемæ кæй æрбахуыдтой, уыцы лæппутæ æмæ 
чызджытæм хъусгæйæ та ноджы тынгдæр æрсабыр дæн. Се ’мдзæв- 
гæтæ ахæм æнæуд кæстытæ кæнынц, цыма сæ бæрæггæнæнтæ 
райсыны тыххæй сæ ахуыргæнджытæн куыдфæндыйæ дзурынц. 
Сæ хъæлæсты сын иу æнкъарæн дæр нæ ахсын, мæ зæрдæ сæ 
ницæмæй рухс кæны, æмæ къамисы уæнгтыл мæ цæст аивæй 
хæссын. Сæ сæрдар мæлæты гуырдзиагхуыз у. Тымбыл цæсгом, 
стыр сау цæстытæ, уылæнтæ-уылæнтæ бæзджын сæрыхъуынтæ. 
Хæрздаст, хæрзаив, хæрзарæзт. Афтæ зыны, цыма йæхи ус ку- 
рынмæ ’рцæттæ кодта. Цæудзæн ыл цыппор азмæ ’ввахс. Уæвгæ, 
ахæм рæсугъд у, йæ цæстытæ ахæм æрыгон сты, æмæ, цы кары 
ис, уый базонæн дæр нæй. Йæ фæйнæфарс æмæ йæ фæстæ чи 
бады, уыдон — нæлгоймагæй, сылгоймагæй, хистæрæй, кæстæ- 
рæй — йæ цуры зынгæ дæр нæ кæнынц. 
Ме ’мхъизæмаргæнджытæ сæ уацмыстæ каст куы фесты, уæд 
мæм йæ фæлмæн цæстæнгас раздæхта æмæ афтæ бакодта: 
— Ныр та дæ рад у. Исты нын бакæс. 
«Къоста, зæххыл дæуæй стырдæр аргъ никæмæн кæнын. Мæ 
Хуыцау дæр ды дæ, мæ Уастырджи дæр. Абон мæ цард тæразыл 
сæвæрдтон, æмæ, кæцырдæм фæкъул уа, уымæй бирæ аразгæ у. 
Курын дæ, æмæ мæ сæфын ма бауадз», — мæхи бафæдзæхстон мæ 
уарзон поэтыл æмæ йын йе ’мдзæвгæ кæсын райдыдтон: 
Не веръ, что я забыл родные наши горы, 
Густой, безоблачный, глубокий небосвод, 
Твои задумчиво-мечтательные взоры 
И бедный наш аул, и бедный наш народ... 

Зынгхуыст бæллицтæ 
55 
— Æз фыццаг хатт хъусын ацы ’мдзæвгæ. Йæ автор чи у? — 
цымыдисæй мæ фæрсы къамисы сæрдар. 
— Нæ литературæйы бындурæвæрæг, нæ сæрхъуызой, курди- 
атджын нывгæнæг — Хетæгкаты Къоста. Фадеев æй рахуыдта ирон 
адæмы Леонардо да Винчи... 
— Ноджыдæр ма нын дзы исты бакæс уæдæ, — йæ мидбылты 
бахудти лæг. 
Я смерти не боюсь — холодный мрак могилы 
Давно манит меня безвестностъю своей, 
Но жизнью дорожу, пока хоть капля силы 
Отыщется во мне для родины моей... 
— Иронау дзы исты зоныс? 
— Æвæццæгæн, растдæр фарст уыдзæн: «Кæй нæ зоныс, ахæм 
уацмыс æм и?» — æнæнхъæлæджы раппæлыдтæн мæхицæй æмæ 
ныфсæрмы дæн, фæлæ мæ уый ницы бахъыгдардта. Лæг мыл йæ 
зæрдæхæлар цæстæнгасæй базыртæ ныссагъта, æмæ мæ хъæлæс 
барджынæй анæрыди залы къуымты. 
Додой фæкæнат, мæ райгуырсен хæхтæ, 
Сау фæныкæй уæ куы фенин фæлтау! 
Зæй уæ фæласа, нæ тæрхоны лæгтæ, — 
Иу ма усе фезмæлæд искуы лæгау!.. 
Къамисы сæрдар цыма йе ’нæзонгæ дзырдтæн сæ мидис бам- 
барынмæ хъавыд, уыйау хъуыдыты аныгъуылди, стæй æрчъицыд- 
та æмæ та мæ ногæй фæрсы: 
— Уырыссаг литературæйæ нын цы бацæттæ кодтай? 
— Крыловы ’мбисонд «Бирæгъ æмæ Уæрыкк». 
Лæг йæ сæр банкъуыста, кæс, зæгъгæ, æмæ та мæ удæй арт 
цæгъдын райдыдтон. Бирæгъы æртхъирæнтæм куы бахæццæ дæн, 
уæд мæ хъæлæс фæтызмæгдæр, фæбæзджындæр, æмæ дзы, æнхъæл 
кæмæн нæ уыдтæн, ахæм хæрхæраг мыртæ райхъуысти: 
«Как смеешь ты, наглец, нечистым рылом 
Здесь чистое мутить питьё 
Моё 
С песком и с илом? 
За дерзость такову 
Я голову с тебя сорву», — 
Мæ хæдразмæ цы мæгуырхуыз гыццыл чызг лæууы, уый сæрмæ 
мæ цæнгтæ систон, цыма æнæбон уæрыкк у, æмæ йæ тугдзых би- 
рæгъау ме ’гъатыр дзæмбытæй акъабæзтæ кæнынмæ хъавын. Къа- 

56 
Цомартаты Изæтбег 
мисы уæнгтæ бахудтысты, æмæ мæ зæрдæмæ тас бахъуызыди, фæлæ 
уæддæр мæ тых-мæ бонæй Бирæгъ æмæ Уæрыччы ролты хъазы- 
ныл архайын. 
«Сæ миддуне сын раст куы ’вдисын, уæд мыл адон цæмæ ху- 
дынц, цымæ?» — фæрсын мæхи, фæлæ мæ фарстæн дзуапп раттын 
нæ фæразын. 
«Ах, я чем виноват?» — нырдиаг кодтон Уæрыччы уынгæг хъæ- 
лæсæй, æмæ адæм фырхудæгæй гуыбындихтæ фесты. Абитуриенттæ 
дæр сæхи нал баурæдтой, æмæ бæстæ кæл-кæлæй байдзаг и. 
«Молчи! Устал я слушатъ, 
Досуг мне разбирать вины твои, щенок! 
Ты виноват уж тем, что хочется мне кушатъ», — 
Сказал и в темный лес Ягнёнка поволок!.. — 
Цыма не ’ппæтыл дæр стыр бæллæх æрцыд, уыйау зæрдæбы- 
нæй ныккæрзыдтон æмæ къамисы сæрдары цæстытæм æдзынæг 
ныккастæн, йæ зæрды мын цы ис, уый бамбарыны тыххæй. Кæй 
дзы стъæлфын, уый, æвæццæгæн, мæ цæсгомыл ирдæй зыны, æмæ 
мæм сабырæй дзуры: 
— Æххæст ма нын прозæйæ дæр исты бакæс. 
— Лермоитов. «Нæ рæстæджы хъайтар». Печорины мидхъуы- 
дытæ дуэлы размæ. 
— Табуафси. 
«Два часа ночи... не спится... А надо бы заснуть, чтобы завтра 
рука не дрожала», — дзурын мæтæйдзаг хъæлæсæй, æмæ мæ зæрдæ 
дзаг кæны, дывыдон арты мæ чи ’ппары, ахæм сагъæстæй: 
«Диссаг у. Иннæтæн дыгай уацмыстæ йеддæмæ куынæ бакæ-" 
сын кодта, уæд мæн цы тухæнæй мары? Æвæццæгæн мæ рай- 
сынмæ нæ хъавы æмæ мæм фæрæдийынмæ ’нхъæлмæ кæсы. Нæ, 
уый раст нæу. Куынæ мæ исид, уæд мыл Куыдзилы-фыртау йæ 
къух ауигъид, æмæ йæ мæн тыххæй фæрсгæ дæр ничи бакæнид». 
«Пробегаю в памяти всё моё прошедшее и спрашиваю себя 
невольно: зачем я жил? для какой цели я родился?» — хъуыдыдза- 
стæй дзурын дарддæр æмæ сагъæс кæнын мæхинымæр: 
«Театрмæ куынæ бахауон, уæд ма мæ цард циу? Æппындæр 
ницы». 
«После этого стоит ли труда жить? а все живешь — из любо- 
пытства: ожидаешь чего-то нового... Смешно и досадно!» 
Адон поэтæн йæхи хъуыдытæ сты. Йæ хъуыддаг дуэлмæ дæр 
уымæн æрцыди. Дыууын авд азмæ ахæстоны хуызæн «æнæхсад» 
бæстæйы удхар кæнынæй сфæлмæцыди æмæ æдзæлгъæд царды 
бæсты йæхицæн равзæрста мæлæт. Æз йæ рыджы дæр нæ дæн, 

Зынгхуыст бæллицтæ 
57 
фæлæ мæнмæ дæр уыцы кæрон æнхъæлмæ кæсы, уымæн æмæ 
фырфæлладæй ме уæнгтæ сисын нал фæразын. 
— Сымах ацæут, ды та ам баззай, — йæ амонæн æнгуылдз мæм 
дары къамисы сæрдар. Къахæй-сæрмæ нервытæ фестадтæн. Мæ 
нуæрттæ ныттынг сты, æмæ мæм афтæ кæсы, цыма ныртæккæ мæ 
зæрдæ йæ куыстæй ныллæудзæн. 
«Ау, дыккаг турмæ мæ бауадздзæн?» — февзæрд мæ сæры. 
Цыдæр ныфсы мур мæм фæзынд æмæ мын мæ зæрдæ ныррухс 
кодта, фæлæ уæддæр мæ амондыл кæронмæ не ’ууæндын æмæ йæм 
тыхстхуызæй кæсын. 
— Демæ чи ’рбацыд, уыдоны цæмæ арвыстон, уый зоныс? — 
цæмæдæр гæсгæ мæ фæрсы хорз æмбалы хъæлæсæй. 
— Сæ уацмыстæ æвзæр кастысты, æмæ дæ зæрдæмæ нæ фæцы- 
дысты. 
Æвæццæгæн, йæ фарстæн дзуапп раттынмæ йæхæдæг хъавы- 
ди, фæлæ æз йæ разæй куы фæдæн, уæд йæ сау æрфгуытæ йæ урс 
фæтæн ныхы астæумæ стахтысты, æмæ мæм дисхуызæй æрбакасти. 
— Дæу та цæмæ баурæдтон уæдæ? — зына-нæзына гæдывад 
мидбылхудт фæзынд йæ цæсгомыл, æмæ мæм афтæ кæсы, цыма 
мæ йæ зæмы ракъахын и, стæй йын кæд рауайа, уæд — мæнæй 
ахъазын. Иæ сусæгвæнд мæ сцымыдис кодта, æмæ йын йæ хин 
фарстæн дзуапп дæттын хиуылхæцгæйæ: 
— Уыдонимæ мæ иу тæразыл барын дæ зæрдæ нæ комы, æвæц- 
цæгæн. 
— Уæдæ афтæ тыхстхуыз цæмæ дæ? Хъуамæ цин кæнис, кæд 
дæ æцæгдæр артист суæвын фæнды, уæд. 
— Артист суæвын мæ тынг фæнды, фæлæ мæ кæй нæ райс- 
дзынæ, уый дæ цæстытæ бамбæхсын нæ фæразынц æмæ мæ цин 
кæнын нæ уадзынц. 
— Æз мæ дæндæгтæ ам рафтыдтон, къамисы сæрдар дæр иу 
æмæ дыууæ хатты нæ уыдтæн, фæлæ дæу хуызæн лæппуйыл никуы- 
ма сæмбæлдтæн. Иннæты арвыстон, кæй ницы сæ рауайдзæн, уый 
тыххæй, дæуæн цы кæнон, уый та зонгæ нæ кæнын, æмæ цъысы- 
мы бахаудтæн. 
— Дæ зæрдæмæ æппындæр нæ фæцыдтæн? 
— Хъуыддаг дæр уый мидæг ис, æмæ фæцыдтæ. Де ’мзæххоны 
уацмыстæ хорз кæй кæсыс, уый бамбарæн ис, фæлæ Крыловы 
æмæ Лермонтовы хъайтарты миддуне тынг кæй банкъардтай, уымæй 
дисы бафтыдтай не ’ппæты дæр, уæлдайдæр, Печорины мидмоно- 
лог кæсгæйæ. Фæлæ дын махмæ райсæн нæй, æрвитын та дæ мæ 
цæсгом нæ хъæцы. 
— Нæ дæ ’мбарын. Кæд мæм курдиаты зынг и, уæд мæ цæуын- 
нæ исыс? 

58 
Цомартаты Изæтбег 
— Æгæр тыхджын акцентимæ дзурыс уырыссагау. 
— Æмæ уæм дыккаг курсы ирæттæ куы ахуыр кæны... 
— Уыдонмæ сæрмагонд ахуыргæнджытæ фидаргонд и, æмæ 
æрвылбон дæр семæ кусынц, дæуæн хицæнæй ахуыргæнджытæ 
радих кæнын нæ къухы нæ бафтдзæн. Де ’мбæстæгтæм дын бакæ- 
нæн куы уаид, уæд, бæргæ, фæлæ уымæн дæр уæвæн нæй. 
— Адэеймаджы цы бафæнда æмæ йæ бон цынæ бауыдзæн. Де- 
мосфен йæ гуылæвзаг куы сраст кодта, уæд æз мæ акцент фесафын 
нæ бафæраздзынæн? Ард дын хæрын, дыууæ азмæ уырыссагау 
сыгъдæг дзурын райдайдзынæн. х 
— Акцентæн фесафæн нæй. Кæд дæ уæхи театры кусын фæн- ч 
ды, уæд фæстæмæ ацу æмæ нæм ирон къордимæ дæхи рарвитын 
кæ: ам дæ иунæгæй ничи райсдзæн. 
Фæнды мæ бирæ цыдæртæ зæгъын, фæлæ хионты æцæгæлоны 
цæсты чи ’фтауы? Фæнды мæ ме стыр бæстæйы дуæрттæ хойын, 
театралон ахуыргæнæндæттæн мæхи хъарын, фæлæ мæгуыр уæрц- 
цæн зад хуымы хизын кæй нæ фидауы, уый æмбарын æмæ зыр- 
зыр кæнын. Мæ хурхуадындзтæ фырмæстæй ныттыппыр сты æмæ 
сæ фæйнæрдæм атонынмæ бирæ нал хъæуы. Лæг мæм тæригъæд- 
гæнæджы цæстæй кæсы æмæ хатыркурæгау сабырæй дзуры: 
— Амарыныл нæ разы кæй дæ, уый уынын, дæ зæрдæйы уаг 
дын æмбарын, фæлæ дын мæ бон баххуыс кæнын ницæмæй у. 
— Цæмæн зæгъыс? Марынæй Хуыцау бахизæд. Дæ сæрмæ мæ 
кæй æрхастай, уый тыххæй — бузныг. Иннæтæ мын уыцы кад дæр 
не скодтой, — тыхамæлттæй сфæрæзтон зæгъын æмæ мæ кæуын 
æмбæхсгæйæ уæззау къахдзæфтæй уынгмæ ахызтæн. Мæ сæр зилы, 
æмæ мæ фæнды машинæйы бынмæ бахауын. Æрæджы дæр ма мæ 
йæ рæсугъддзинадæй дисы чи ’фтыдта, уыцы горæт мæм сатæгсау 
чырынæй зыны æмæ мæ алырдыгæй æлхъивы. Метро мæ æдзух- 
дæр йæхимæ магнитау æлвæста, цыдæр сусæгдзинад мæм дзы ивыл- 
ди, æмæ йæм кæсынæй не ’фсæстæн, ныр æм ингæнмæ хизæгау 
дурдзавдæй фæцæуын. Кæй дзы нал раздæхдзынæн, уый зонын, 
æмæ ме уæнгты цыдæр сабыр уылæн æнхъæвзы. Исчи мæ кардæй 
куы барæхоид, уæд мæ иу туджы ’ртах дæр нæ рахъарид. 
Цард мисхал дæр ницы у, æмæ йыл къæмдзыгау фидар хæцын 
нæ хъæуы. Йе ’нусон дунемæ æмгъуыдæй раздæр ацæуыны зонд 
кæмæ ’рцыди, уыдоны ’хсæн ды фыццаг нæ дæ, фæстаг дæр нæ 
уыдзынæ. Уæдæ ма цæмæ кæсыс? Дæ зæрдæ ма цæуыл дарыс? 
Иæ хъысмæт кæй нæ аразы, уымæ хур дæр мигъбынæй кæсы. 
Карй тæрхон дын рахаста, æмæ йæ сæххæст кæ. Электричкæ тъу- 
нелæй куы разгъора, уæд йæ размæ дæхи баппар, æмæ дæ хъизæ- 
мæрттæ фæуыдзысты. 
Мæлæтмæ нырæй хæстæгдæр кæй никуы дæн, уый æмбарын, 

Зынгхуыст бæллицтæ 
59 
мæ цæстытæ сæхгæдтон æмæ йæм куыдфæндыйæ ’нхъæлмæ кæ- 
сын. Ныртæккæ мæ марæг фæзындзæн, мæ къæхтæ сæ бынатæй 
фæиртæсдзысты, æмæ дуне фегуыппæг уыдзæн. 
— Ирбег, дæхи æрæмбар. Зæххыл цы театртæ ис, уыдон иу 
царды аргъ не сты, — хъуысы мæм Зæлинæйы фæлмæн хъæлæс. 
Мæ цонгыл мын хæцы æмæ мæ иуварс здахы. Хойы зæрдæ — æфсы- 
мæрмæ, æфсымæры зæрдæ — хъæдмæ. Æз æй мæлæтæй нæ ба- 
хъахъхъæдтон, уый мæ хъахъхъæны. Фæлтау мæ йæхимæ куы акæ- 
нид æмæ мæ’зындоны артæй куы фервæзын кæнид. Уырыссагау та 
мæм цæмæ дзуры? Нæ, уый Зæлинæйы хъæлæс нæу, уый æндæр 
кæйдæр хъæлæс у. Чи у, цымæ? Ме ’ргом æм аздæхтон æмæ фæ- 
дисхуыз дæн. Къамисмæ мæ чи бахуыдта, уыцы бурхил чызг. 
Æнкъардæй мæм кæсы æмæ мын мæ цонг йæ риумæ æлхъивы. 
— Мæлæтæн æгæр æвгъау нæ дæ? — фæрсы мæ хионхуызæй. 
Цы дзуапп ын раттон, уый нæ зонын æмæ æнцад лæууын. Мæ 
цæстытæ донæй байдзаг сты, æмæ йæ нал уынын. Мæ зæрдæ та 
цæмæ хæццæ кæны, цымæ? 
— Фыццаг хатт дæ куы федтон, уæд афтæ фенхъæлдтон, сæ- 
рæн лæппу дæ æмæ дын дæ у,арзонмæ бахæлæг кодтон. Зæгъын, 
тæхудиаг уыдзæн, йæ хай чи фæуа, уыцы чызг, — хъуысы мæм йæ 
рæвдаугæ хъæлæс. 
— Ацы зæххыл мын æппындæр ничи ис. Иу уарзон мын уыди — 
театр, æмæ мын æй мæ зæрдæйæ скъахтой. Ныр мæ ам ницыуал 
уромы... 
— Дæ ныфс дзæгъæлы сæттыс. Къамисы уæнгтæ иууылдæр дæ 
фарс сты. Ахуырмæ дæ райсын кæй хъæуы, ууыл дызæрдыг нæ 
кæнынц, фæлæ сæм Рабинович нæ хъусы. Дæуæй афтæ, демæ ахæм 
бæстон ныхас цæмæ кодта? 
— Йæ бон мæ райсын нæ баци, æмæ мæ кæд хатыр куырдта, 
мыййаг? 
— Куыннæ, куыннæ. Уый ахæм лæг нæу, хатыр чи ракура, 
уæлдайдæр, æнæфæхæцæг абитуриентæй. Ацал-ауал азы нæм йæ- 
хионты фæтъыста, нæ разы къæмдзæстыг у, æмæ нын демæ дзур- 
гæйæ рагацау йæхи рæстытæ кодта, фæлæ уæддæр не ’лхысчъы- 
тæй нæ аирвæзт. Иу ахуыргæнæг ма йын йе ’гъатыр ми йæ цæстмæ 
дæр бадардта, уыцы курдиатджын лæппу, дам, уæхицæй куы уаид, 
уæд, дам, ын ды йæ акцент мурдæр ницæмæ ’рдарис. 
— Алыран дæр хицæуттæ Фамусовы низæй куыд сæйынц, уый 
диссаг у. Махмæ дæр æрмæст сæхиуæттыл аудынц, ам дæр... 
— Уыдон ницы сты, æмæ сæ хъуыды кæнын дæр нæ хъæуы. 
— Царды рохтæ сæ къухты сты, æмæ семæ зын тохгæнæн у, 
стæй ссæдз азы дæргъы ме ’лгъыстаг хъысмæты æгъатыр цæфтæй 
бафæлладтæн, æмæ мæм цæрын нал цæуы. 

60 
Цомартатц Нзæтбег 
— Дæ кæрæн лæппу ахæм зæрдæйы уагимæ... Нæ, уый раст 
нæу. Дæхимæ хуыздæр зонд æруадз, науæд фесæфдзынæ. 
— Æз разы дæн фесæфыныл, фæлæ мæхиуыл мæ бон нæ цæуы, 
æмæ удхар кæнын. 
— Уыцы рæдыд хъуыды дæ сæрæй аппар æмæ мемæ цом. 
Мæнæй æндæр æй бафæрсид, кæдæм, зæгъгæ, фæлæ йæ æз нæ 
фæрсын. Адæм фырталф-тулфæй кæрæдзи дæр кæм нæ уынынц, 
уыцы змæст ран мæ куыд ссардта, уымæй дæр æй нæ фæрсын, 
кæмæддæрæгон адæймагыл иннæтæй хъауджыдæр афтæ тынг цæмæ 
тыхсы, уымæй дæр æй нæ фæрсын. Ницæмæй йæ фæрсын æппын- 
дæр. Коммæгæс сывæллонау йæ фарсмæ цæуын æмæ куыдфæндыйæ 
кæсын ме сфæлдисæг дунемæ. Сфæлдисæг дуне... Дæлдæр фæуæд, 
кæд мæнæй хуыздæр удгоймаг сфæлдисын нæ бафæрæзта, уæд! 
Чызг мыл фидар хæцы, цыма, мæ фæнд куы аивон æмæ мæхи- 
цæн исты фыдбылыз куы саразон, уымæй тæрсы. Бирæ хæттыты 
мæ фæндыди мæлын, фæлæ ныры хуызæн æнахуыр уавæры никуыма 
уыдтæн. Раздæр ма-иу мæ зæрдæйы арф къуымы кæмдæр иу мæн- 
гуд хал дзедзыройгæнгæ ныффидар и æмæ мæ-иу цардмæ раздæх- 
та, фæлæ ныр уыцы хал аскъуыди, æмæ мæ цардимæ ницыуал 
бæтты. Зæрдæ куынæ хъуса, уæд цæст куырм у. Уыцы ’мбисонды 
уæз мæхиуыл æххæстæй æнкъарын, æмæ мæ дисы ’фтауы йæ карз 
æцæгдзинад. Мæ сагъæсгæнаг æнæнцой зæрдæ цæуыл фæхæца, 
уый нал и, бынтондæр бахъуырма и, æмæ мæ цæстытæ дæр ду- 
нейы хæрзтæй ницыуал уынынц. Цалдæр азы ’хсæвæй-бонæй æнæ- 
рынцойæ фу-фу кæмæн фæкодтон, цæсты гагуыйау кæй фæхъахъ- 
хъæдтон, уыцы рæсугъд бæллиц сабыргай йæхи æнæуынондзи- 
надмæ куыд ивы, уый æнкъарын æмæ мæхицæн бынат нæ арын. 
Фæнды мæ ’ппæтхъомыс уæйыг фестын æмæ, рæдыдæй цы ду- 
немæ рацыдтæн, уый бындзарæй фесафын. Æвæццæгæн, немьщаг 
нацистты фæтæг дæр мæ уавæры уыди, дыууæ хатты йæ аивадон 
академимæ куынæ райстой æмæ горæты уынгты сыдæй мæлгæйæ 
куы цоппай кодта, уæд. Адæмæй дæр йæ саубыны сæфт уæд федта, 
æндæр, аивады бæрзæндтæм чи тырныдта, уый бынтон хъæддаг 
куыд уыдаид? Алыхуызон цæстфæлдахджытæ йын йæ зæрдæ мар- 
гæй байдзаг кодтой, йæ рухс бæллицтæ йын амардтой, æмæ дзы 
рæсугъд æнкъарæнтæн бынат нал баззад. Исчи йæ афойнадыл куы 
бамбæрстаид æмæ йыл куы баузæлыдаид, уæд, чи зоны, йæ масты 
дзæкъул нæ атыдтаид æмæ æнаххос дзыллæтты нæ ныццæгъдын 
кодтаид, фæлæ йæм иу адæймаджы дæр нæ равдæлди. Мæнмæ 
гæсг’æ, æппæт бæллæхтæ дæр Куыдзилы-фырт æмæ Рабиновичы 
хуызæн дурзæрдæ хъысмæтлыггæнджытæй цæуынц. Къæрныхтæ 
дæр уыдоны аххосæй фæзынынц, марджытæ дæр, хæстæндзард- 
жытæ дæр. Дзæгъæлы нæ фæзæгъынц: «Тæссаг паддзæхтæ не сты, 

Зынгхуыст бæллицтæ. 
61 
фæлæ — паддзахгæндтæ». Фыдгæнæгæй ничи райгуыры. Сывæл- 
лон æнæлазæй рацæуы йæ мады гуыбынæй. Фæхъæуы йæ ’рмæст- 
дæр æртæ хорзæхы: æнæниздзинад, уарзон куыст æмæ амонд, фæлæ 
йын сæ æнæгъдау хистæртæ байсынц, йæ зонд ын сдзæгъæл кæ- 
нынц, æгъатыр залым дзы саразынц, стæй йыл се ’взæрдзинæдтæ 
ныххуырсынц. Чи зоны, уыцы хъуыдытæй ме ’фсарм хъахъхъæ- 
нын, уымæн æмæ ныртæккæ цæттæ дæн мæ цыфыддæр знæгтæй 
мæ маст райсынмæ. Мæ бон сыл куы цæуид, уæд дзы иуыл дæр нæ 
бацауæрдин, фæлæ сæм мæ къух нæ хæццæ кæны, æмæ мæстæй 
мæлын. Чызг мæ сабыртæ кæны, зæрдæтæ мын æвæры, фæлæ йын 
æз йæ ныхæстыл не ’ууæндын, уымæн æмæ фидарæй зонын иу 
хъуыддаг — театры дуæрттæ мæ размæ ’хгæд æрцыдысты, æмæ сæ 
Хуыцау дæр нал байгом кæндзæн. 
* * * 
— Худинаг дын нæу, Ирбег? Мæ хуызæн дзæбæх чызгимæ 
тезгъо кæн æмæ йын йæ ном дæр ма зон, — ме ’нæрай хъуыдытæ 
мын хъазгæмхасæн йæхимæ здахы мæ хæрзгæнæг. Уæвгæ мын 
цас хæрзгæнæг у? Мæ хъизæмæрттæй мæ фервæзын кæй нæ уа- 
дзы, уым хорзæй цы ис? Æнæуи та раст у. Мæхиуыл мæ схæцын 
хъæуы, фæлæ мæ зæрдæйы уаг аивын нæ фæразын. Æгæр бирæ 
хæрамдзинад дзы æрæмбырд и æмæ сыгъдæг кæнын нæ комы. Цы 
зындзинæдтæ бавзæрстон, уыдонæн та ахъаззаджы фадат фæци, 
æмæ мыл æртывæрæй сæ уæз æруагътой. Фæлæ мæ уæддæр мæхи 
æцæгæлон адæймаджы цæсты ’фтауын нæ фæнды, æмæ йæм, цы 
дæн, уымæй хъæддыхдæрæй разыныныл архайын. 
— Базонгæ уæм. Мæ ном хуыйны Изольдæ, — рæвдауы мæ йæ 
сабыргæнæн хъæлæсæй. Йæ къух мын мæ армы æууæнкхуызæй 
æвæры æмæ йæ мидбылты разæнгардæй худы. Кæд цыфæнды зын 
уавæры дæн, уæддæр мæм æдзæмæй лæууын аив нæ кæсы, исты 
зæгъын мæ хъæуы æмæ дзурын дæ зæрдæ-мæ зæрдæйæ: 
— Æмæ дын Тристан кæм и? 
— Мæнæ мæ цуры, — йæ цъæх цæстытæ къæмдзæстыг æнгас 
æвдисынц, афтæмæй мын дзуапп дæтты æнæгуырысхойæ. Йæ рай- 
дзаст цæсгомыл цины уылæн хъазы, фæлæ дзы уыцы иу рæстæг 
мигъы бындзыгау аууоны фæлм æмбæхстæй лæууы æмæ разыйы 
дзуапмæ ’нхъæлмæ кæсы. Зæрдæлхæнæн ныхас мæ куы фехъусид, 
уæд æрбайсæфид, фæлæ йæ мæ бон сайын нæу. 
— Цæй Тристан и мæнæй, уæлдайдæр ныртæккæ? — мæхиуыл 
худгæйæ куыдфæндыйæ мæ къух ауыгътон æз, æмæ чызджы цæс- 
гом æваст йæ хуыз аивта. Йæ тæнæг бурбын æрфгуытæ дæр ма 
фелхынцъ сты, фæлæ йæ хъæлæс уыцы лæгъзæй баззад: 

62 
Цомартаты Изæтбег 
— Ацы царды ’нцонæй ницы и, мæ хур. Мæн фидарæй уырны 
иу хъуыддаг. Дæ ныфс куынæ асæттай æмæ зæрдиагæй куы бацар- 
хайай, уæд дæ стыр артист рауайдзæн. 
— Куынæ мæ зоныс, уæд ахæм хатдзæгмæ куыд æгъдауæй 
æрцыдтæ? Æвæццæгæн дæ мæ зæрдæ балхæнын фæнды. 
— Нæ. Æз училищейы бирæ абитуриенттæм байхъуыстон, уый- 
фæстæ нæм æнтыстджынæй чи ахуыр кодта, ахæмтæм дæр, æмæ 
хæрз стæмтæй фæстæмæ се ’ппæт дæр къамисы зæрдæмæ фæцæ- 
уыны тыххæй фæзмыдтой зындгонд артистты, мæнæн дæр мæ бон 
афтæ хъазын у, зæгъгæ, дæуæн та, цы дзырдтай, уыдон иууылдæр 
дæ зæрдæйæ цыдысты. Дæ райгуырæн бæстæ цас уарзыс, уый æз 
нæ зонын, фæлæ йыл æмдзæвгæ куы кастæ, уæд æппындæр ды- 
зæрдыг нæ кодтон, дæ цард ын кæй ратдзынæ, ууыл. Бирæгъы 
’ртхъирæнтæ кæсгæйæ та мæм дæ цæсгомæй тугдзых сырды сурæт 
разынди, æмæ дæ размæ лæууæг чызгæн фæтарстæн, ныртæккæ 
йæ, зæгъын, ацы кавказаг гуымиры джигит ныххурх кæндзæн. 
— Уанцон нæ дæ. 
— О, о, — зæрдæбынæй ныххудти чызг æмæ мыл хатыркурæ- 
гау йæхи ’рбауагъта. 
Диссаджы адæймаг у мæ ног зонгæ, адæймаг нæ, фæлæ цъы- 
рыхснæг кæсаг. Йæ зæрдæйы дуæрттæ байгом кæныны ныфс æм 
нæй, æвæццæгæн, æмæ мæ цуры фæтылифкæнынæввонгæй лæууы. 
Кæнæ хин у, æмæ æгæр хуымæтæг уæвынæй тæрсы, кæнæ хæ- 
дæфсарм у æмæ йе ’нкъарæнтæ ’мбæхсы. Иуæй-иу хатт мæм, йæ 
зæрдæмæ кæй цæуын, уый февдисы, стæй та йæхи афтæ дарын 
райдайы, цыма тыхст рынчынау фæкæсынхъуаг дæн, æмæ мæм 
медицинон хойы цæстæй кæсы. Уæвгæ, чи зоны, рæдийын. Сыл- 
гоймæгты дардмæ уынгæйæ цас базонæн и, уæлдайдæр мæ хуызæн 
æфсæрмыгæнаг æрыгон лæппуйæн? 
Мæ фыцгæ сæрымагъз чысыл фæуазалдæр, æмæ мæ алыварс 
дуне, куыд æмбæлы, афтæ ’нкъарын райдыдтон. Хъыг æмæ маст 
мæ зæрдæйы æххæст нæма атадысты, фæлæ мæ раздæрау мæлæты 
дзыхмæ нал æппарынц. Æвронгдæрæй кæсын Изольдæмæ дæр. 
Мæ цонгыл мын хæцы æмæ мæ куы иу ранмæ баласы, куы иниæ 
ранмæ. Суанг ма мæ фæлгæсæн цалхыл уæларвмæ дæр систа. 
Мæскуы цыма мæ армытъæпæны ис, афтæ хорз мæм зыны, æмæ 
йæм уæле дæлæмæ æрхуымæй фæлгæсын. Мæ разы февзæрди, 
Парижыл фæуæлахиз уæвынмæ йæхи чи ’рцæттæ кодта, уыцы 
цардбæллон лæппу — Растиньяк æмæ мæхиуыл худын. Уый стыр 
фыссæджы фæлгæнæны райгуырди, æз та цардæгас адæймаг дæн. 
Литературæ æрымысгæ аивад у, цард та — æгъатыр æцæгдзинад, 
æмæ се ’хсæн бирæ быдыртæ и... 
Ме стыр бæллицты горæт цы уазал у. Мæ зæрдæ йыл хуымæ- 

Зынгхуыст бæллицтæ 
63 
тæджы тынг дардтон. Æнхъæл уыдтæн, йæхи хъæбулау мыл бау- 
зæлдзæн, æмæ фæрæдыдтæн. Ныр цалæм хатт?.. Ехх!.. Мæ цард 
иууылдæр лæбырд æмпъузæнтæй рæтыд кæрцау æдылы рæдыдты- 
тæй хуыд у æмæ йын аивæн ницыхуызы и. Мæ сæр ма дзы кæм 
бамбæхсон? Нæхимæ мæ ныхкъуырдæй цæуын куынæ фæнды, уæд 
цы кæнон? Мæ райгуырæн хъæуæй та райдайон, æмæ та ногæй 
уыцы тыхтухæнтæ бавзарон? Нæ, нæ! Уый бæсты... Цы уый бæсты? 
Мæлæт? Ардыгæй куы ахауис, уæд хорз уаид, бæргæ. Дæ сагъæстæ 
уыциумæ æрбайсæфиккой, фæлæ уыйбæрц хъару кæмæ и? Ныфс 
хъæуы, ныфс, алцæмæн дæр ныфс хъæуы, фæлæ дæумæ уыцы ныфс 
нæй æмæ дæ кæрддзæмы æнцад бад. Дон дæ кæдæм ласа, уырдæм 
цу æмæ дæ цардæй разы у, уымæн æмæ хуыздæры аккаг нæ дæ. 
Мæ хъуыдытæ дæр — уыцы иухуызон: æнтъыснæг, сау æмæ 
уæнгмарæн. Кæдæм ма сæ фæлидзон, нæ зонын. Мæхæдæг дæр 
кæй не ’мбарын, ахæм тых мæ систа, æмæ рог уддзæфмæ рæхснæг 
талайау дзедзырой кæнын. Изольдæ мæм фæлæбурдта æмæ мæ 
тарстхуызæй фæрсы: 
— Цы кæныс? Дæ сæр зилы? Куы ныффæлурс дæ. 
Мæ фарсмæ чызг кæй бады, уый мæ рох дæр ма фæци. Ме 
’муд æрцыдтæн, бандоныл мæхи ’руагътон æмæ чъизи цæугæдонмæ 
мæ цæстæнгас сарæзтон. Цыма йæ нывгæнæг сау ахорæнæй зæ- 
ронд гæххæтмæ бахаста, уыйау тарбын дары æмæ йæ бынатæй 
змæлгæ дæр нæ кæны. Мæ фыдгул ахæм цардæй фæцæрæд. Уый 
æмæ дын Терк. Йæ цæхæрцæст æрттиваг уылæнтæ кæрæдзи сæр- 
тыл хауынц æмæ гуылфгæнгæ уырдыгмæ згъорынц. Чи зоны, ра- 
зæй сæ мæлæт ссарой æмæ фесæфой, фæлæ йæм уæддæр æдæрс- 
гæйæ сæхи ’ппарынц. Сæ цард хæрз цыбыр у. Уайтагъд дуркъæй- 
тыл ныппырх вæййынц, фæлæ хæххон сыгъдæг уæлдæфы сæ рæ- 
сугъддзинад цæргæйæ баззайы... 
Мæ цæстытыл уайынц цъитисæр хæхтæ, æмæ мæм афтæ кæсы, 
цыма сæ цуры домбайдæр уаин, цыма, сæ фарсмæ чи цæры, уыдон 
æрдзмæ хæстæгдæр сты, цыма æнæ мæн сæ цард фæхуыздæр и, 
æмæ æз цæмæйдæр фенæхай дæн. Нæ, уыцы хъуыдытæ сæрмæ 
хæстæг уадзын нæ хъæуы, мæ зонд та мын сдзæгъæл кæндзысты. 
— Куы ницы дзурыс. Цы дæ тыхсын кæны, уый мæнæн зæгъ, 
æмæ дын фенцондæр уа, — хъуысы мæм Изольдæйы хъæлæс. 
Афоимæ йæ бынаты ’ндæр исчи фæтæргай уыдаид æмæ мæ мæ 
сагъæстимæ удхаргæнгæ ныууагътаид, уымæн та тæргай кæнын 
йæ фæсонæрхæджы дæр нæй. Тæргай нæ, фæлæ ма мыл æнувы- 
дæй-æнувыддæр кæны, æмæ мæ дисы ’фтауы йæ уарзон ахастæй. 
Мæ зæрдæ йын раргом кæнин, æмæ йæ цæсты бынтондæр куы 
саслам уон, ма йæ раргом кæнин, æмæ мæм мæ уазал цæстæнгасы 
тыххæй куы фæхæрам уа. Цæй, хæрамы бæсты аслам — хуыздæр. 

64 
Цомартаты Изæтбег 
— Цы дын зæгъон, нæ зонын. Ардæм цæугæйæ мæхинымæр 
хæрзбон загътон мæ сидзæры бонтæн, мæ хъизæмæрттæн, мæ бирæ 
æфхæрдтытæн, мæ хъæуы цæрджытæн, мæ райгуырæн бæстæйæн. 
Мæ зæрды уыди хуыздæр цардмæ бахизын, мæ риссаг хъæдгæмттæ 
бандидзын, стыр артист суæвын æмæ адæмы ’хсæн сæрыстырæй 
цæрын, фæлæ мæ къухы ницы бафтыди, цæуыл фæхæцон, уый 
мын нæй æмæ мæ размæ мæлæтæй дарддæр ницы уынын. Нæ- 
химæ æгадæй аздæхыны бæсты... 
Чызг мын йæ амонæн æнгуылдз мæ былтыл авæрдта, æмæ 
фæхъус дæн. Йæ цæстыты цыдæр æхсызгон цæхæр фæзынд, æмæ 
мæ йæ хъуыдытæ ’мбæхсгæйæ фæрсы: 
— Ам цæрын дæ нæ фæнды? 
— Мæ-гъа. Цы мæ фæнды, уый мæхæдæг дæр нæ зонын, — 
æбæрæг дзуапп ын дæттын æз æмæ йæм лæмбынæг кæсын, йæ 
ныхæстæй цы зæгъынмæ хъавы, уый базоныны тыххæй. 
— Ма тыхс, мæ хур. Рæстæг зæрдæйы хъæдгæмттæ дзæбæхгæ- 
нæг у... 
— Дыджызæйы ролы хъазын дæм хорз цæмæ кæсы, уый не 
’мбарын. Æцæгæлон дын куы дæн, уæд мæ дæ зæрдæмæ афтæ 
хæстæг цæмæн айстай? 
— Уымæй мæн фæрсын нæ хъæуы, фæлæ мæ зæрдæйы, — 
къæмдзæстыгхуызæй йæ мидбылты худы Изольдæ æмæ мын мæ 
къух йæ риумæ æлхъивы, фæлæ уæддæр мæ равг уæлдайхуызон 
нæ кæны. Амæйразмæ кæсынæй кæмæ не ’фсæстæн, уыцы ’мби- 
сонды бæстыхæйттæ æмæ цыртдзæвæнтæ мæм хæлддзаг уæлмæрдтау 
дуррæдзæгъдтæй разындысты, æмæ сæ уындæй мæ зæрдæ фæцъæх. 
Сæ иувæрсты æнæхъуаджы хæтынæй сфæлмæцыдтæн. Фырфæл- 
ладæй мæ къæхтæ мæ быны нал цæуынц, æмæ мæ зæхх йæхимæ 
’лвасы. Суанг ма ме уæхсчытæ дæр срыстысты, цыма сыл райсо- 
мæй изæрмæ уæззау æфсæйнæгтæ фæхастон. Ме стырдæр бæллиц 
сси асфальтыл дæлгоммæ ныффæлдæхын æмæ мæ ивгъуыд царды 
æвирхъау нывтæ мæ фæлгæнæнæй асæрфын. Мæ зæрдыл та ’рлæу- 
уыди, Хæмæт мæ картофы хуымы раласбаласгæнгæ йæ къахæй 
куы фæхоста, æмæ мæ гыцци йæ хъæбысмæ куы систа, уыцы 
æбуалгъ цау. Тæхуды, æнахъом саби фест æмæ дæ мады хъæбысы 
бафынæй у. Гыцци, гыцци, фæлтау мæ куынæ ныййардтаис, уæд 
абон уыцы хъизæмæрттæ не ’взарин. Бирæтæ сæ былыцъæрттæ 
хæрынц цæрынмæ æмæ мæлынц æрæгвæззæджы салд бындзытау. 
Мæн та æдзухдæр мæлын фæнды æмæ æвдудон гæдыйау фида- 
рæй-фидардæр кæнын. 
Хур раджы аныгуылд, фæлæ изæрмилтæн æрбахъуызын сæ 
хъуыдыйы кæрон дæр нæй. Рæстæг цыма йæ мидбынаты бандзыг, 
уыйау æнæбын арвы тыгъдад уыцы иухуызон цъæхбынæй лæууы. 

Зынгхуыст бæллицтæ 
65 
Мæ мæгуыр хъæу афонмæ йæ сагъæсты уæзæй ныггуыбыр æмæ 
талынджы рæдзæ-мæдзæ кæны, Мæскуы та цинæвдылдæй райы. 
Ноджы ма йæ бæрзонд цæджындзтыл стыр цырæгътæ ссыгъдысты, 
æмæ алы ахорæнтæй цæхæр калы, фæлæ мæн йæ рæсугъддзинад 
æппындæр не ’ндавы. Æбæрæг уавæр мын мæ риу æлхъивы æмæ 
мæ тухæнæй мары. 
— Хæрыи дæм нæ цæуы? Уæвгæ дæ цы фæрсын. Абонсарæй 
доны хъæстæ дæр куынæ фæдæ, — мæстæймарæгау мæм хæрз фæл- 
мæнæй дзуры Изольдæ. Æлгъин æнхъæл мын у, æвæццæгæн, æмæ 
мæ нымæтын ехсæй цæвæгау аивæй рæхойы. Мæнæн æнæ йе ’лхыс- 
чъытæй дæр мæ цæсгом артау судзы, æмæ мæхимæ куыдзæй æгад- 
дæр кæсын, мæ дзыпп афтид кæй у æмæ йæ цуры ныхкъуырд кæй 
дæн, уый тыххæй. Æхца мæм куы уаид, уæд æй ресторанмæ бахо- 
нин, хорз æй фенин, зæрдæбынæй йын раарфæ кæнин æмæ йæ 
сæхимæ таксийы аласин, фæлæ мæ къух нæ амоны æмæ сагъæстæ- 
гæнгæйæ æнцад лæууын. 
— Ныртæккæ тынг тыхст дæн, æмæ мæ хъуыры ницы ныццæу- 
дзæн. Гыццылæй дæр афтæ уыдтæн. Исчи мæ-иу куы бафхæрдта, 
уæд мæ-иу ницыуал хъуыди, — мæхи рæстытæ кæнын чызджы 
раз, æмæ мыл худы. 
— Дæ ус тæхудиаг уыдзæн. Хæринаг кæнын-иу æй куынæ 
фæнда, уæд дын-иу исты ’фхæрæн ныхас зæгъдзæн æмæ-иу æнцад 
сбаддзæн. — Хорз мыл фæхудти, стæй мын хистæр хойау афтæ 
бакодта: — Цом, мæ хур, æмæ фæйнæ цайы бацымæм. 
— Кæм? 
— Мæ фатеры. 
— Бузныг. Мæн ницы хъæуы. 
— Цом, цом, — фидарæй мæм дзуры Изольдæ æмæ мын мæ 
цонг бирæуæладзыгон хæдзары ’рдæм ивазы. 
— Фæлæуу-ма, кæдæм мæ ласыс? Дæ бинонтæй худинаг у. Чи 
дæн, уымæй дæ куы бафæрсой, уæд сын цы зæгъдзынæ? 
— Бинонтæ мын нæй. Иунæгæй цæрын, æмæ дын замманай 
фадат и дæ уæздандзинад равдисынæн... 
Йæ дæлгоммæ ныхæстæ йын уайтагъд ацахсын, фæлæ мæхи 
афтæ дарын, цыма сæ не ’мбарын. Не ’хсæн хæлардзинадæй дард- 
дæр куы ницы сæвзæрид, уый мæ фæнды æмæ мæхиуыл хæцын, 
чызг та, мæнмæ гæсгæ, æндæр зондыл хæст у... 
Йæ аив цалцæггонд агъуысты зынаргъ дзаумайæ ницы ис, фæлæ 
афтæ сыгъдæг у, æмæ йæ иу бакастæй дæр зæрдæ райы. Цы — йæ 
рæсугъдахуырст къултæ, цар æмæ пъолæй, цы — йæ донхуыз люстрæ 
æмæ рудзынгæмбæрзæнтæй, цы — йæ морæбын шифанерæй, цы — 
йæ фæлмæн бандæттæ æмæ диванæй, цы — йæ хæрзæфснайд хуыс- 
сæнæй. Се ’ппæт дæр цыма хуры тынтæй æфсæст сты, уыйау тæ- 
5 Цомпртаты Изæтбег 

66 
Цомартаты Изсетбег 
мæнтæ калынц æмæ адæймаджы разæнгард кæнынц йæ фæллад 
суадзынмæ. 
— Мæ цæрæнуат дæ зæрдæмæ цæуы? — йæ ныхæсты та ца- 
вæрдæр сусæг хъуыды ’мбæхсы, афтæмæй мæ фæрсы Изольдæ. 
— Тынг! — æргом дзуаппæй йын йæ зæрдæ æлхæнын æз æмæ 
цымыдисæй кæсын мæ алфамбылай. Цас тынгдæр цин кæнын, уыйас 
æхсызгондæр мидбылхудт хъазы йæ цæсгомыл. Йæ алы фæзыл- 
дыл дæр бæрæг у, цыдæр хорздзинадмæ кæй æнхъæлмæ кæсы, 
уый. 
— Диваныл дæхи ’руадз, æз — ныртæккæ, — талф-тулфæй 
сдзырдта æмæ цæлгæнæнмæ атындзыдта. Цыбыр рæстæгмæ стъо- 
лыл авæрдта сомихаг коньяк, дыууæ чысыл агуывзæйы, дзул, цыхт, 
къалбас æмæ шоколад къафеттæ. Коньяк агуывзæтæм рауагъта æмæ 
мæм дзуры: 
— Рацу, фæйнæ баназæм æмæ нæ фæллад суадзæм. 
— Бузныг. Æз нæ нуазын. Кæд гæнæн ис, уæд мын иу цай 
рахæсс. 
— Цай — фæстæдæр, ныр та уал — коньяк, — йæ амонæн 
æнгуылдз мæм хинхудтгæнгæ батылдта, ома хæдзары хицау æз 
дæн æмæ мæнмæ хъус. Йæ цурмæ бацыдтæн, æмæ мын агуывзæ 
мæ къухы фæсагъта, иннæ та йæхæдæг систа. 
— Кæй базонгæ стæм, уый нын амонды хос фæуæд. Æз дæм 
рагæй æнхъæлмæ кастæн, æмæ дæ куыддæр федтон, афтæ мæхи- 
цæн загътон: «Ацы лæппуйы мын ауадзæн нал и». 
Йæ ныхæстæ мыл куыд сахадыдтой, уый базоныны тыххæй 
мæм цалдæр уысмы æдзынæг фæкасти, дыууæ агуывзæйы кæрæ- 
дзиуыл бакъуырдта, йæхи æнæмæтхуызæй равдисыныл ацархайд- 
та, фæлæ йын нæ рауади, æмæ йæ цæсгом æнкъардæй бахудыз- 
мæл и. 
— Дæхицæн ма фæтæрс: хъазгæ кæнын, — загъта былалгъæй, 
коньяк анызта æмæ арф ныуулæфыди. — Ирбег, зæрдæйæ зæр- 
дæмæ ныккæсæн куы уаид, уæд дæ рæсугъд цæстытæй фенис, демæ 
мын куыд æнцон у, уый. Афтæ мæм кæсы, цыма мыл цæргæбонты 
ницы уæз æнцади. Мæ риуы ныры хуызæн хурдзыд æнкъарæнтæ 
никуыма райгуырди. Ме уæнгтæ бæлоны бумбулийæ рогдæр сис- 
ты, æмæ мæ фæнды уæлæрвты тæхын, сывæллонау æдылы митæ 
кæнын. Ацы изæр мæн у, æмæ мæ коммæ кæс. Хъусыс? Мæ коммæ 
кæс æмæ мын мæ фæндæттæ æххæст кæ æнæи^’хъуагæй, æнæ уæл- 
дай ныхасæй. 
— Хъусын дæм, фæлæ цæмæй райдайон? — йæ хъазæн ныхас 
ын дарддæр ахæццæ кæныныл фæлварын æз. Уæвгæ, хъазгæ кæны 
æви æцæгæй дзуры, уый зын равзарæн у. Хæстæг мæм æрбалæу- 
уыди, йæ галиу цонг мын мæ астæуыл æрбатыхта, рахиз къухæй 

Зынгхуыст бæллицтæ 
67 
мæ агуывзæйыл ныххæцыди æмæ мын æй мæ дзыхыл сдардта. Ко- 
ньяк мæ хъуыры судзгæ ацыди, мæ улæфæнтæ мын ахгæдта, æмæ 
ферхæцыдтæн. Иуцасдæр фæхуыфыдтæн, стæй мæхимæ ’рцыдтæн, 
мæ къухы чъылдымæй мæ цæссыгтæ ныссæрфтон æмæ фынджы 
уæлхъус æрбадтæн. Цалынмæ æфсæрмытæгæнгæ къалбасы тæнæг 
карст æмæ дзулы къæбæр хордтон, уæдмæ нозт мæ сæры бацыди, 
æмæ мæм ме ’лгъыст дуне рæсугъддæрæй разынди. Ферох мæ сты 
театртæ æмæ артисттæ. Ницыуал мæ æндавы æппындæр, æрмæст 
ма дис кæнын, адæймаджы ’рсабыр кæнынæн куыд гыццыл хъæуы, 
ууыл. Нырма ныр бамбæрстон, адæм арахъхъыл афтæ æнувыд цæмæ 
сты, уый. Сæ маст æмæ сын сæ хъыг сафы, мæнæн та сыл цæргæ- 
бонты мæ зæрдæ худы. Цалынмæ адæймаг йæхæдæг фæрæдийа, 
уæдмæ искæй рæдыд не ’мбары. Мæ размæ чи фæцудыдта, уыдо- 
нæн дæр мæнæй æнцондæр нæ уыд, æвæццæгæн, æз та сыл былыс- 
чъилтæ кодтон. Тагъд мæныл дæр кæй худдзысты, уый дызæрдыг- 
гаг нæу, уымæн æмæ абон ме сæфты къахыл ныллæууыдтæн. Æмæ 
цы? Уадз æмæ фесæфон. Æрæджы дæр ма мæ адзалы фæдыл куы 
зылдтæн, уæд дзы ныр цæмæй тæрсын? Мурдæр ницæмæй! 
Мæ бынатæй сыстадтæн, иуварсырдæм чиуын æмæ æдылы худ- 
тытæ кæнын. Ахæм уавæры фыццаг хатт дæн æмæ, мæхи куыд 
дарон, уый нæ зонын. Афтæ мæм кæсы, цыма фыдуаг цæугæдоны 
астæу тæссонд бæлæгъы лæууын, æмæ мæ йе стыр уылæнтæ æбæ- 
рæг ранмæ фæхæссынц. 
— Афтæмæй мæ зæрдæмæ тынгдæр цæуыс. Худгæйæ куыд 
рæсугъд дæ, уый куы зонис, уæд дæхи ’нкъард кæнын никуы ба- 
уадзис, — хъæлдзæгæй мæм дзуры Изольдæ æмæ мын батæ кæны. 
— Афтæ адджын мын цæй тыххæй фæдæ, нæ зонын. Къафет- 
тау дæ бахæрин раст, — сусу-бусу кæны мæ хъусы рæбын æмæ 
мын мæ русыл дæндагæй хæцы, йæхимæ мæ æлхъивы. Йæ бон 
йæхи уромын нал у, фæлæ йе ’фсармы сæрты ахизын нæ фæразы 
æмæ тыхсы. Рæвдауын æй кæд райдайдзынæн, уымæ æнæрхъæ- 
цæй æнхъæлмæ кæсы, фæлæ æз ницы змæлын. Искуы ахæм æнахъи- 
нон уавæры бахаудзынæн, уый æнхъæл никуы уыдтæн. Æмæ куыд 
хъуамæ уыдаин? Æдзухдæр сылгоймæгтæм кæсгæйæ мæ буар фыр- 
мондагæй судзгæ куы фæкæны. Æхсызгондзинад сæ райсæн кæй 
ис, æрмæст уыцы хъуыды дæр мыл арт фендзары, æмæ ныр куыд- 
фæндыйы цæстæй кæсын æрыгон чызджы хъуырдухæнмæ. 
— Дæ зæрдæмæ æппындæр нæ цæуын? — æнкъардæй мæ фæр- 
сы Изольдæ æмæ йæ цæссыгтæ тыххæй уромы. 
— Цæуыннæ, фæлæ уыцы æнæхайыры фæлварæны фæстæ мæ 
буар амарди, æмæ йæ райгас кæнын нæ фæразын. 
— Фæйнæ ма баназæм, æмæ дын райгас уа, стæй, не ’хсæн цы 
уарт и, уый дæр ист æрцæуа... 

68 
Цомартаты Изæтбег 
— Нæ, нæ! Мæ бон нæу, — цæхгæр æм ныллæууыдтæн æз, 
æмæ йе уæнгтæ æрызгъæлдысты, фæлæ мæ уæддæр йæ батæй цух 
нæ уадзы. Йæхи цырын кæны æмæ хъæрзы. Иуафон йæ монцтыл 
хæцын нал бафæрæзта, сынтæгмæ бауади, хъæццул иуварс арæ- 
цыгъта, йæ дзаумæттæ феппæрста, цæхæркалгæ урс гобаныл йæхи 
’руагъта æмæ мæм рæвдаугæ хъæлæсæй дзуры: 
— Рауай мæ хъæбысмæ. 
Мæ тыхст уавæр æм кæй нæ хъары æмæ æгæр тагъд кæй 
кæны, уый мæ дисы ’фтауы, фæлæ йын мæ хъуыды ’ргомæй куыд 
зæгъон? Цы йын фæхъыг уыдзæн, Хуыцау — йæ зонæг. Фæлтау 
мын дзæдæл æнхъæл фæуæд æмæ мыл йæ къух ауигъæд. Нæ, уый 
бæсты... Дывыдон арты бахаудтæн æмæ мæ уд мæ хъуырмæ сси. 
Цыфæндыйæ дæр ын йæ курдиат сæххæст кæнын кæй хъæуы, уый 
æмбарын æмæ мæ дарæс зивæггæнгæ ласын. Йæ фарсмæ æрхуыс- 
сыдтæн æмæ йын йæ батæ æмæ хъæбыстæн æвæндонæй дзуапп 
дæттын, цæмæй йæ цæсты ма бафтон, уый тыххæй лæджы тæф 
рауадзыныл архайын, фæлæ йæ мæ зæрдæ йæхимæ нæ исы. Рæ- 
сугъд-рæсугъд нæу, фæлæ йæ фыдынд рахонæн дæр нæй. Бæр- 
зæндтæм дæр нæ хауы, ныллæджытæм дæр. Æмбалæн — агургæ 
æмæ æнæаргæ адæймаг, фæлæ йын, куыд сылгоймаг, афтæ цыдæр 
нæ фаг кæны, нæлгоймаджы магнитау йæхимæ чи ’лвасы, ахæм 
мондаггæнæн тых æм нæй. 
«Сæ буар кæрæдзийæн фæадджын уæд!» — мæ хъустыл уа- 
йынц нæ хъæуы хистæрты ныхæстæ. Уыцы куывд чындзæхсæвы 
фæкæнынц. Раздæр мæм нæ хъардта, фæлæ йæ ныр мæхиуыл 
æвзарын æмæ катай кæнын. Изольдæйæн йæ буар хус зæххы ’нгæс 
у. Цыма рыг уарыны æртæхтæй схъулон, уыйау ыл морæбын дзы- 
гъуыртæ бæрæг дарынц. Йæ цæсгом та цыма хурмæ басыгъди 
æмæ сырхæй баззади. Ноджы ма йыл бурбын дæрзæг хъуынтæ 
æрзади, æмæ мæм афтæ кæсы, цыма нæлгоймаджы рæвдауын. 
Куынæ сæ уынин, уæд, чи зоны, мæ тыхст уавæры сæрты ахизин. 
Изольдæ мын мæ цæстæнгасæй мæ хъуыдытæ ацахста æмæ мæ 
дызæрдыггæнгæ афарста: 
— Рухс дæ хъыгдары? 
— Æмæ-гъа?.. Нæ зонын... Æвæццæгæн... 
Цæрдæг фестади, йæ фæсхъустæ духийæ айсæрста, цырагъ 
æрхуыссын кодта æмæ та мæ хъæбысы абырыди. Батæ мын кæны 
мæ былтæн, мæ дæллагхъуыртæн, мæ риуæн, мæ гуыбынæн. Йæ 
фæлмæн æнгуылдзтæ мæ буарыл сабыргай дыууæрдæм змæлынц 
æмæ йын æвдадзы хос дарынц. Æз мæ цæстыуæлтъыфæлттæ æрæх- 
гæдтон, кинотæм кæсгæйæ цы рæсугъд артисткæтæм фæбæллын, 
уыдон мæ фæлгæнæны рæвдауын æмæ, цæмæй ма фæхудинаг уон, 
уый тыххæй зæдтыл мæхи фæдзæхсын. 

Зынгхуыст бæлпицтæ 
69 
— Мæ гыццыл уæрыкк, мæ дунейы рухс, мæ удлæууæн, æнæ 
дæу куыд цардаин, цымæ? — тыхулæфтгæнгæ мын дзуры Изольдæ. 
— Æрсабыр у, мæ зæрдæйы уидæг, æрсабыр у æмæ мæнмæ рацу, 
— кæлæнгæнæгау мæм сиды йæхимæ æмæ мæ йæ цыбæлгæнæн 
змæлдæй цырын кæны. Æрæджиау йæ фæнд йæ къухы бафтыд, 
æмæ йыл цыма стыр хорздзинад æрцыд, уыйау цинхуызæй йæхи 
уæлгоммæ аппæрста, стæй мæм йе ’ргом раздæхта, йæ сæр мын 
мæ риуыл авæрдта æмæ мæ цымыдисæй фæрсы: 
— Ирбег, дæ зæрдæмæ фæцыди? 
Ахæм æргом ныхасмæ йæм не ’нхъæлмæ кастæн æмæ джихæй 
аззадтæн. Куы дзы раппæлин, уый йæ фæнды, фæлæ мæимæ дзу- 
рын нæ цæуы. 
— Разы мæ нæ дæ, æвæццæгæн. 
— Дæн, — йæ хъæлæсы ’нкъард мыртæм хъусгæйæ йæ сайын 
æз. Фæнды мæ йæ пыхцыл сæр мæ тæвд риуæй айсын æмæ мæхи 
сæрибарæй банкъарын, фæлæ йын куы фæхъыг уа, уымæй тæр- 
сын æмæ йæ тыхамæлттæй быхсын. Ау, цæргæбонты адæм сæ бæт- 
тæнтæ ацы мæнг цинмæ тонынц? Паддзæхтæ-иу ацы гыццыл 
æхсызгондзинад райсыны тыххæй ракъахтой хæст? Алы бæстæты 
цæхæрцæст хъал фæсивæд дуэлты кæрæдзи ай сæраппонд цагъ- 
той? Æз Тиминæмæ мæ былыцъæрттæ ацы ницæйаг хъуыддаджы 
тыххæй хордтон? Æгъуыссæг æхсæвтæ кæй ном дзургæйæ æрвыс- 
тон, уый бон дæр мын æндæр ницы раттын бауыдаид? Æмæ-иу 
уæд йæ хæдзар ауынгæйæ дæр мæ зæрдæйы гуыпп-гуыпп цæмæ 
ссыди? Рæсугъд сылгоймаджы фарсмæ куы ’рлæууын, уæд мæ 
хъуырмæ артæндзарæг къуыбылой цæмæ стулы æмæ мын мæ ко- 
мыкъултæ цæмæ сриссын кæны? Кæд дзы адæм æндæр исты исынц, 
мыййаг, æмæ йæ æз не ’мбарын? Кæд дзы ’ндæр ницы исынц æмæ 
йæм афтæмæй тырнынц, уæд се ’ппæт дæр æдылы сты, кæнæ æз 
рынчын дæн. 
— Нæ цард куы баиу кæниккам, уæд цы хорз уаид! Æз дын 
замманай фадæттæ саразин, æмæ дæ рæстæг мемæ амондджынæй 
æрвитис, — мынæг хъæлæсæй мын дзуры Изольдæ. Уаллон, дам, 
калмыл йæхи барста æмæ йæ астæуыл дыууæ дихы фæци. Ном- 
дзыд артист суæвынмæ бæллыдтæн æмæ æцæгæлон адæмы ’хсæн 
уынджы къæйыл ныфссастæй баззадтæн. Мæхицæн уарзон цар- 
дæмбалæй зæрдæтæ æвæрдтон æмæ, æппындæр кæй нæ уарзын, 
уый фарсмæ тухæнæй мæлын. Уарзондзинады арты басудзынмæ 
тырныдтон æмæ кæйдæр сынтæджы ихзæрдæйæ хуыссын. 
— Нæ дæ фæнды? — фæрсы мæ Изольдæ. Йæ хъæлæсы уагыл 
бæрæг у, разыйы дзуапмæ мæм кæй æнхъæлмæ кæсы, уый. Æз æй 
æмбарын. Алырдыгæй дæр мæ фæндæгтæ æхгæд сты, хуыздæр 
гæнæн мын нæй, æмæ мыл йæ зæрдæ дары. Цалдæр хатты йæ 

70 
Цомартаты Изæтбег 
сусæг цин дæр уымæн фелвæста йæ уæлныхты. Бамбæхсын дæр- 
иу æй нал бафæрæзта. Чи зоны, мæ бынаты ’ндæр исчи йæ фæн- 
дыл æхсызгонæй сразы уаид, фæлæ æз иннæты хуызæн нæ дæн, 
æмæ мæ бæллæхтæ дæр уырдыгæй цæуынц. Цæй уарзыны мæт дæ 
ис? Дæ хивæнд хъысмæт дын цы дæтты, уый райс æмæ дарддæр 
дæ хъуыддæгтæ кæ. Уыцы фæндагыл милуантæ цæуынц, æмæ йыл 
ды дæр ацу. Дæ балц куынæ фæрæстмæ уа, уæд фæстæмæ раздæх 
æмæ æндæр фæндæгтæ агур. Нагъ, хъуамæ æз мæ хъысмæты фыд- 
дæрагæн оцани бæхау мæ къæхтæ зæххы ныссадзон. Уый æдде ма 
нæ хъæуы устыты мæстæлгъæд ныхæстæ дæр мæ хъустыл уайынц 
æмæ мын æвронггæнæн хос дарынц: 
«Куыддæр нæ лæппутæ искæдæм афтынц, афтæ сыл гадздза 
сылтæ сæхи ныццæвынц æмæ сæ стæлфын дæр нал суазынц!» 
«Фыццаг хатт сылгоймаджы хъæстæ куы фæвæййынц, уæд 
сæм афтæ фæкæсы, цыма ахæм дзаума уый йеддæмæ никæуыл 
æрзади æмæ дзы сæхи атонын нал бафæразынц!» 
«Ноджы нæм омдзæджы хъæдуртау сæ тæккæ фыдындты сла- 
сынц, цыма нæхимæ ахæм тæрсынгæнæнтæ нæй!». 
Сылгоймæгты уайдзæфтæ мыл уыйбæрц нæ ахадынц, фæлæ 
Изольдæимæ куы бацæрон, уæд йемæ цы хуртæ уындзынæн? Æрдæ- 
гæххормаг-æрдæгæфсæстæй кæй фæцардтæн, уый мын æгъгъæд 
нæу? Ныр та хъуамæ сылгоймагимæ æнæуарзгæйæ удхар кæнон? 
Нæ, фæлтау хъæды халонау мæ бонтæ иунæгæй æрвитдзынæн. 
— Цы ныхъхъус дæ? Цы зæгъай, уый дын нæй? 
— Ис, фæлæ йæ куынæ зæгъин, уæд хуыздæр уаид. 
— Кæд дæ нæ фæнды, уæд æй ма зæгъ. Æз дæ мæ фатеры 
’рфысдзынæн, æмæ кусын райдайдзынæ, стæй хъуыддæгтæ сæхæ- 
дæг сæхи амондзысты. 
— Адæм, сырдтæ, цæрæгойтæ, хилджытæ æмæ мæргътæ æрæм- 
бырд сты се ’взæрдæры равзарынмæ. Бирæ фæтæрхон кодтой æмæ 
æрцыдысты иу хатдзæгмæ: зæххыл цæрынмæ чи равзæрди, уыдо- 
нæн сæ тæккæ æвзæрдæр у уызын. Уый йæ бынатæй сыстади æмæ 
афтæ зæгъы: 
— Раст не стут, мæ хæлæрттæ. Мæнæй ма ’взæрдæр цæрæгой ис. 
-Чи? 
— Йæ кайыстæм цы лæг цæры, уый. 
— Хатыр. Æфхæрынмæ дæ нæ хъавыдтæн, — йæхи мæм æрбай- 
вæзта Изольдæ, æмæ йæ ног узæлдæй лидзгæйæ пъолмæ æрхызтæн. 
— Кæдæм цæуыс?! — фæтарсти чызг æмæ сынтæджы рабадти. 
— Мæ фыдыфсымæр мæм æнхъæлмæ кæсдзæн..., 
— Ам лæуу, Ирбег, ма ацу. Мæ зæрдæ мын ма фæриссын кæ. 
— Æнæ цæугæ мын нæй. Ам куы баззайон, уæд нæ дыууæ дæр 
фæрæдийдзыстæм. 

Зынгхуыст бæллицтæ 
71 
— Уадз æмæ фæрæдийæм. Æз разы дæн мæ цард дæуæн сны- 
вонд кæныныл. 
— Фæстæдæр афтæ нал зæгъдзынæ... 
— Куыд зынæй дæ ссардтон, уый куы зонис, уæд мæ афтæ 
æнцонæй нæ уадзис. 
— Хуыздæр гæнæн мын нæй. 
— Ацы зæххыл дыууын фæндзæм аз цæрын æмæ дæу хуызæн 
нæлгоймаг никуыма федтон. 
— Цавæр нæлгоймаг дæн, уый нæ зонын, фæлæ фидарæй зо- 
нын иу хъуыддаг. Иугæр мæ мæлæт нæ исы, уæд хъуамæ мæ 
фæстæ зынгæ фæд ныууадзон, уымæн æмæ мæхимæ æгæрон тыхтæ 
æнкъарын. 
Изольдæ сынтæгæй рагæпп ласта, йæ уæрджытыл æрхаудта 
æмæ йæ гом цæнгтæй мæ зæнгтыл атыхсти. 
— Ам баззай, мæ хур, æмæ дæ цы фæнды, уый бакæндзынæн! 
Зæгъ æй, цы дæ фæнды?! 
Цал лæджы размæ лæууыди, цымæ, йæ уæрджытыл? Цал лæ- 
гæн снывонд кæнынмæ хъавыди йæ цард? Афтæ æнцонæй уарзæн 
æмæ рохгæнæн куыд и? Тæхудиаг сты иуæй-иутæ... 
«Æнæ уарзгæйæ дæ бирæ нæ бабыхсдзынæн, æмæ дын цыбыр 
рæстæгмæ дæ хæдзар ахæстонæй æнаддæр суыдзæн», — зæгъынмæ 
хъавын Изольдæйæн, фæлæ йæ мæ зæрдæ æфхæрын нæ комы, 
æмæ йын йæ фарстæн æбæрæг дзуапп дæттын. 
— Цы мæ фæнды, уый мæхæдæг дæр нæ зонын. 
Йæ цæнгтыл ын схæцыдтæн æмæ мæ дзаумæттæ кæнын рай- 
дыдтон. 
— Мæ усгур дæ къах-къухы йаргъ дæр нæу, фæлæ мын уымæ 
мойгæнгæ æрцæудзæн, куы нал фæзынай, уæд, — айхъуыстон ма 
йын йæ ныфссаст хъæлæс æмæ къæсæрæй ахызтæн. 
* * * 
Удхайраг æнкъарæнтæ та мæ уацары райстой æмæ мын мæ 
зæрдæ фæйнæрдæм рæдувынц. Афтæ мæм кæсы, цыма цалдæр 
уысмы фæстæ мæ цард фæуыдзæн. Цы рухс электричкæйы бадын, 
уый талынг тъунелы иннæ электричкæйыл йæхи скъуырдзæн, ва- 
гæтты ’хсæн басудздзынæн, æмæ мæ фæд дæр никæцæйуал разын- 
дзæн. «Тагъддæр, тагъддæр, тагъддæр! Ныртæккæ, ныртæккæ, 
ныртæккæ!» — цæлхыты иугæндзон суых-суыхæй ахсын сусæг 
æртхъирæнтæ, фæлæ сæ нæ тæрсын. Тæрсгæ нæ, фæлæ ма мæ 
ирвæзынгæнæг æнамонд цаумæ æнахуыр цырынгондæй æнхъæлмæ 
дæр кæсын. Иннæмæй та, бамбарынхъом кæй нæ дæн, ахæм ныфс 
ме уæнгты ’нхъæвзы æмæ мæ цардмæ здахы. Ацы дунемæ дзæгъæ- 

72 
Цомартаты Изæтбег 
лы кæй нæ рацыдтæн, уый мын мæ хъусы цæгъды æмæ мæ мæхи- 
уыл æууæндын кæны. 
Хæрз æрæджы дæр ма сылгоймæгтæм куыдфæндыйы цæстæй 
кастæн. Искуы ма дзы исчи мæ зæрдæмæ фæцæудзæн, уый мæ нал 
уырныдта, æмæ ныр, мæ акомкоммæ цы æрыгон чызг бады, уый 
урсцъар хæрзуынд цæсгомæй дон баназин. Иугæр афтæ у, уæд 
мард нæма дæн, æмæ мæхи афонæй раздæр дзæгъæлы ныгæнын. 
«Дæ зæрдæ кæй нæ агура, уымæ хæстæг ма цу, дунейы сæр 
куы феста, уæддæр», — дзурын мæхицæн æмæ Изольдæйы сурæт 
мæ цæстытæй сурын. 
«Дæ балц нæ фæрæстмæ и, æмæ дын фæстæмæ дæ райгуырæн 
хъæумæ здæхгæ æрцæудзæни», — мæстæй мæ мары мæ мидхъæлæс. 
«Уымæн уæвæн нæй. Фæлтау... фæлтау...». 
«Фæлтауцы? Изольдæмæ?..». 
«Нæ, нæ! Уый дæр мæ нæ хъæуы». 
«Хъæуынæй дын нæ рауайдзæн, мæ хæлар. Иу дзы равзар. 
Кæнæ дæ хъæумæ æгадæй аздæх, кæнæ Изольдæимæ æвæндонæй 
бацæр. Дæ фыдыфсымæр дæ бирæ кæй нæ бабыхсдзæн, уый нæ 
зоныс?». 
«Зонын, фæлæ...». 
«Фæлæ»-тæ ныууадз æмæ згъоргæ Изольдæмæ. Дæхицæй бæ- 
сты бикъ, комы дæгъæл ма араз. Мурдæр кæй ницы дæ, ууыл 
басæттыны тыххæй ма дыл хъуамæ цавæр цæф æрцæуа? Дыууæ 
бæрзæйсæттæн цæфы дын фаг не сты? Цы дæ, цы! Дæлæмæ дæр, 
уæлæмæ дæр — æдзæлгъæд сидзæр къæбыла, хъæуккаг гæлхæрд 
сæмпæрчъи! Æнæнхъæлæджы дæ хъул сах абадти, æмæ цин кæ- 
ныны бæсты дæ амондæй лидзыс». 
«Æндæр мацы фен, кæд сылгоймагимæ æнæ уарзгæйæ цæрын 
амонд нæу...». 
«Цалынмæ дын нæ байрæджы, уæдмæ йын йæ хорз зæрдæйæ 
спайда кæ, науæд дæ уый дæр нал фæуыдзæн. Цард доны къусæй 
уæлдай нæу, æмæ иудадзыг дæуырдæм къулæй нæ лæудзæи. Мæ- 
лæты хабедзен! Йæ усимæ йæ æнæ уарзгæйæ цæрын иæ фæнды. 
Уæдæ дæ цы фæнды? Уынгтæ мæрзын æмæ дæхицæн тæригъæд 
кæнын? Цыма йын æй исчи тыххæй уарзын кæны. Æнæмæнг æй 
хъуамæ дæ зæрдæйы сæвæрай? Дæхи афтæ дар, цыма йыл 
æрхъæцмæ дæр нæ хъæцыс, дæ мондæгтæ та мæнæ ахæм зæды 
хуызæн рæсугъд чызджытимæ уадз». 
«Нæ, мæнæн дывæр цардæй цæрын мæ бон нæ бауыдзæн». 
«Уæдæ Азæмæтмæ ацу, æмæ дзы цы рамбулай, уый фендзынæ». 
Адæмы цæфтæ мын фаг ие сты æмæ ма мæхæдæг дæр мæхи 
рæхойын. Цымæ, кæд аивдзæн мæ зонд? Кæд асыгъдæг уыдзынæн 
мæ сагъæстæй? Уæдæмæ удхар кæнын сахуыр дæн, æмæ цыфæн- 

Зынгхуыст бселлицтæ 
73 
ды хорз уавæрты дæр æнæ сагъæстæй цæрын нæ бафæраздзынæн. 
Уыцы æнæрай хатдзæг мæ мидхъуыдыты фæлхат кæнын æмæ 
фæлмæстæй цæуын мæ фыдыфсымæрмæ. Цы тæрхон мын рахæс- 
дзæн, уый нæ зонын, фæлæ мæ уырны, йæ хистæр æфсымæрты 
хуызæн æгъатыр кæй нæ разындзæн æмæ мæ йæ хæдзарæй кæй 
нæ ратæрдзæн, уый. Йæ дуар гом никуы вæййы, фæлæ ацы хатт 
цæмæдæр гæсгæ зыхъхъыр у. Азæмæт залы дыууæ лæгимæ стъолы 
уæлхъус бады æмæ семæ æнæмæт ныхас кæны. Сæ разы амæй-ай 
зынаргъдæр нозтытæ æмæ хæринæгтæ. Нывгæнæг куы уаин, уæд 
æй æрмæстдæр фынгыл арахъхъ нуазгæйæ æмæ тамако дымгæйæ 
сныв кæнин, уымæн æмæ уый йе ’рдзон уаг у. Афтæ мæм кæсы, 
цыма, куы райгуырди, уæдæй нырмæ йæ нуазын æмæ йæ лулæ 
дымын никуы ныууагъта, цыма æнæ уыдонæй йæ цардæн æппын- 
дæр ницы нысан уаи^. Кæд æнæрынцойæ нуазы, уæддæр йæхи- 
уыл хæцын фæразы. Йе ’фсымæрты гуымиры миниуджытæй йæм 
ницы ис, æмæ мын уый æхсызгон у. Бахизæны рахизырдыгæй 
къулы рæбын уæлдай дзаумайау æфсæрмхуызæй цы зæронд дæр- 
зæг диван лæууы, ууыл мæхи ’руагътон. Семирæ цыма мæнмæ 
æнхъæлмæ касти, уыйау мæм цæлгæнæнæй рауади, йæ тыппыр 
риутæ мæ цæсгоммæ æрбаввахс кодта æмæ мæ хъусы рæбын йæ 
мæсты сыф-сыф ссыди: 
— Гъер цас бадынц?! Куы нæм æрбафтынц, уæд сын фæсахсæ- 
вæртæм аккуырсæн нал вæййы! Æмæ ма Нодар — гъа, мæ къабаз 
у, æмæ йын æппарæн нæй, фæлæ мæм ацы уираг лопъосæр та цы 
’рбасхъæл вæййы?! Дæ къупри фыдыфсымæры æдзæлгъæд митæй 
дæр мæ уды бон нал у! 
Цы йын зæгъон, нæ зонын... Уæвгæ йæ мæ дзуапп хъæугæ 
дæр нæ кæны. Йæ маст скалдта æмæ йæ хуыссæнуаты фæмидæг и. 
Лæгтæ йын йæ уавæр æппындæр ницæмæ дарынц. Ме ’рбацыдмæ 
цæуыл дзырдтой, уый æрдæгыл скъуынын сæ зæрды нæй æмæ 
дарддæр кæнынц сæ ныхас: 
— Сымахæй афтæ, Уырысы хицауад Шамилы фондз æмæ ссæдз 
азы цæмæ быхста? — залæй мæм хъуысы Азæмæты зæлланггæнаг 
хъæлæс. 
— Хъæбатыр хæстон разамонæг уыди, мæгуыр хæххон адæмы 
фарс хæцыди, æмæ йыл никæй бон цыди, — сау дзул адджын 
комдзæгтæ кæны, афтæмæй йын гуырдзиаг акцентимæ йæ фар- 
стæн дзуапп дæтты хæрзхуызтæ рихиджын лæппулæг. 
— Хъыгагæн, Дагъистан æмæ Цæцæны мюридтæ дæр афтæ хъуы- 
ды кодтой æмæ джихады сæрыл сæхи цæхæрмæ уымæн æппæрстой. 
— Раст дын куы зæгъон, уæд æз дæр ахæм зондылхæст дæн, — 
йæ лæгуын æрттиваг сæр разыйы тылд кæны тæнтъихæг саухил 
лæг æмæ йæ сырхбын тæиæг боцъо дауы. 

74 
Цомартаты Изсетбег 
— Уæрæсейы инæлæртты куы фæндыдаид, уæд æй къуыримæ 
тæрхъусы лæппынау йæ хъустæй фелвæстаиккой, фæлæ сæ нæ 
фæндыди, уымæн æмæ сын пайда уыди. Æхца æмæ сын æфсæддон 
цинтæ кусын кодта. Иутæ сæ туг калдтой, иннæтæ та цардæй къæртт 
æппæрстой... Куыд фæзæгъынц, кæмæн — хæст, кæмæн та — ный- 
йарæг мад... 
— Хуыцауыстæн, дæ ныхæсты логикæ ис, — йемæ сразы бо- 
цъоджын лæгуынсæр æмæ сæны агуывзæ йæ къухмæ систа, цайы 
хуызæн дзы иу хуыпп скодта æмæ йæ фæстæмæ йæ бынаты æрæ- 
вæрдта. Æххормаг гæды йæ дзыхы мыст куы дара æмæ йын бай- 
сынæй куы тæрса, уыйау стуры нард дзидзайыл йæ дæндæгтæй 
хæцы рихиджын лæппулæг æмæ Азæмæтмæ æнæууæнк каст кæны. 
— Æмæ уæд паддзæхтæ та цы куыстой? — фæрсы йæ, дзидза 
æрдæгæууылдтытæй ныхъуыргæйæ. 
— Дæ бон адæмы цард саразын куынæ уа, уæд сæ кæрæдзиуыл 
сардау, æмæ сæ де ’дылы митæ æвзарынмæ ма ’вдæла. Уый мæн- 
гард хицæутты политикæ у, Нодар, æмæ йæм æнусæй-æнусмæ би- 
рæтæ æгæр хорз дæр ма арæхсынц. 
— Адæмы туг чи калы, уыдоны марын хъæуы. 
— Адæм нымады дæр никæмæ сты. Уæлæмæ чи схизы, уый та 
сæ æппындæр нал фæуыны æмæ сæ спайда кæны, куыддæриддæр 
æй бафæнды, афтæ. 
Цыма сын лæгуынсæр сæ ныхæстæй фæлмæцгæ скодта, уыйау 
тыхстхуызæй сдзырдта: 
— Цæй, æз цæуон. — Æмæ сыстади. Азæмæт дæр йæхиуыл 
схæцыди æмæ, мæн куы ауыдта, уæд афтæ бакодта: 
— Цы бадæ? 
— Нæ мæ райстой. 
— Æмæ дæ зæрды цы ис дарддæр? 
— Нæ зонын. 
— Кæд дæ хæххон институтмæ фæнды, уæд дæ æз Тулæмæ 
арвитдзынæн, æмæ дæ мæ хæлар йæхимæ æнæ фæлварæнтæй рай- 
сдзæн, — дзуры мæ фыдыфсымæр, мæ хъустыл та уайы Сослæн- 
беджы хъæлæс: 
«Тæккæ райсом-ма бавдæл æмæ горæтмæ рацу! Мæнæн æфсæд- 
дон заводы директор мæ кæнгæ æфсымæр у, æмæ дын уымæ ахъаз- 
заджы куыст ссардзынæн, цæргæ та кæндзынæ мæ цыппаруатон 
фатеры!» 
— Инженеры дæсныйад мæ нæ хъæуы, — алыг кодтон фида- 
рæй* æмæ та мæ Азæмæт уæзбынæй бафарста: 
— Уæдæ дæ цы фæнды? 
— Кæд гæнæн ис, уæд мын ам исты куыст ссар. Уырыссæгты 
’хсæн ме ’взагыл бакусон æмæ ма иу хатт бафæлварон... 

Зынгхуыст бæлпицтæ 
75 
— Уый дын — мæ быгъдуан, — зæрдæ мын бавæрдта Азæмæт 
æмæ йе ’мцæлгæнджытæм азылди. — Мæ хистæр æфсымæры лæп- 
пу у. Артист суæвынмæ бæллы, фæлæ йын мæ бон баххуыс кæнын 
нæу. Цы æнахуыр бæстæйы цæрæм, уый тыххæй ма уын иу дæн- 
цæг æрхæссон. Йæ фыд Хъасболат хъæуы коммунисттæн сæ сæр- 
гъы лæууыди. Партийы номимæ арты цæхæрмæ бацыдаид, фæлæ 
йæм чидæр фæных и æмæ йыл оргæнтæм бахъаст кодта. Уыйадыл 
лæджы ’рцахстой æмæ йæ тухæнæй марын райдыдтой. Æз хъуыд- 
даг куы бамбæрстон, уæд хицауадмæ бацыдтæн æмæ йæ фæстæмæ 
рауадзын кодтон. 
Мæ фыдыфсымæрæн йæ цæсгомыл бæлвырд зыны, йæхицæй 
тынг разы кæй у, уый. Исчи мын куы уаид, уæд ыл йæ хиппæлой 
ныхæсты тыххæй мæ зæрдæ фæхудид, фæлæ мæ туг, ме стæг у, 
æмæ дзы бузныг цы дæн, æндæр мæ риуы ницы ’нкъарæнтæ гуы- 
ры. Лæгуынсæр дзуттаджы нæдæр йæ фысымы ныхæстæ хъæуынц, 
нæдæр мæ фыды хабæрттæ, нæдæр æз, нæдæр мæ бæллиц. Йæ 
сатæгсау æрттиваг цæстытæй кæйдæр агуры, фæлæ йæ нæ ары 
æмæ тыхсы. Æрæджиау æй уатæй рахизгæйæ ауыдта, æмæ йæ 
дæргъæлвæс нарæг цæсгом хурбонау ныррухс и. Афтæ мæм кæсы, 
цыма Азæмæтæй куынæ ’фсæрмы кæнид, уæд ыл ныттыхсид. Ду- 
немæ чи никуы ’рцыд, ахæм фæлмæн ныхæстæ зæрингуырдау арæх- 
стгай æвзары æмæ йын зæрдæбын арфæтæ кæны, йæ разы йын 
дзаджджын фынг кæй æрæвæрдта, уый тыххæй. Сæхимæ йæ цæ- 
уын нал фæнды æмæ йæхи алы ’фсæнттæй уромы. 
— Абадтаис уал. Кæдæм тагъд кæныс? Дæ фатеры дæм де 
’рыгон ус куынæ ’нхъæлмæ кæсы, — йæ зæрдæ йын къахы Се- 
мирæ, æмæ йæ тымбыл цардæфсæст цæсгомыл рæсугъд мидбыл- 
худт хъазы. Йæ уардихуыз былтæ абакæнынæввонгæй сæхимидæг 
змæлынц. Цæстытæ уазæджы сæхимæ æнахуыр тыхæй æлвасынц, 
фæлæ уыцы иу рæстæг бæрæг у, сылгоймаг ыл арт барæй кæй 
æндзары æмæ дзы хынджылæг кæй кæны, уый. Лæг дзы йæ цæс- 
тытæ тыххæйты атыдта, йæ гыццыл къух ын райста, иуцасдæр æй 
йæ армы фæдардта, стæй йын, ныллæг æргуыбыргæнгæйæ, аба 
кодта, хæрзæхсæв ын загъта æмæ фæстиæттæгæнгæ ацыд. 
— Мæ фыдфынтæ — дæ хай, — йæ фæдыл иронау мынæг хъæ- 
лæсæй адзырдта Семирæ æмæ, йæ аив синысæрыл йæ къухы чъыл- 
дым сæрфгæйæ, цæлгæнæны фæмидæг и. 
— Дæ зæрдæмæ хæстæг мацы ис. Æнæмæтæй æнцондæр цæ- 
рæн у, — йæ цæст мæм æрныкъуылдта мæ фыдыфсымæр æмæ 
залмæ бахызти. — Рацу æмæ исты бахæр. Иу сыкъа баназдзынæ? 
— Нæ, нæ. Уæхицæн — хæлар. 
— Уæдæ-ма махæн Нодаримæ фæйнæ рауадз. 
Дыууæ стыр фужеры сын сæнæй байдзаг кодтон æмæ сæ дæл- 

76 
Цомартаты Изæтбег 
лаг фарс æрбадтæн. Уазæгæн йæ зæрды цыдæр зæгъын и, фæлæ 
цæмæй райдайа, уый нæ зоны, сындзытыл бадæгау бады æмæ ка- 
тай кæны. Æрæджиау фужер фелвæста, йæ дзыхмæ йæ фæфæл- 
дæхта, тамако сдымдта, æмæ йæ ризгæ хъæлæсæй цыдæр æбæрæг 
мыртæ схаудта, фæлæ йын сæ йе ’мцæлгæнæг нæ бамбæрста, æмæ 
йæ цæсгом фæтар и. 
— Цы зæгъынмæ хъавыс, уый ма лæджы хуызæн æргомæй зæгъ. 
— Куыстагур дæм æрбацыдтæн. 
— Ома? — Азæмæтæн йæ дæллаг æфсæр æрхаудта, æмæ йæм 
дисмæ кæсæгау кæсы. Йæ лулæ дæр æрзæбул и, æмæ афтæ зыны, 
цыма ныртæккæ йæ дæндæгтæй феуæгъд уыдзæн. 
— Ам исты куыст куы ссарин... — тыххæйты сфæрæзта зæгъын 
Нодар. 
— Æмæ уæд афтæ куы дзырдтай, ахуыры фæстæ æнæмæнг 
хъуамæ Чъребамæ ацæуон æмæ ирон адæмæн исты пайда фæуон. 
— Иу сылгоймагимæ базонгæ дæн, æмæ... 
— Дæ бонæй уай, мæ кайыс. Æз цал сылгоймагимæ базонгæ 
дæн, уал хатты мæ цæрæнбынæттæ куы ивтаин, уæд мæ бын ни- 
куы схъарм кодтаин. 
— Раст зæгъгæйæ, мæхи дæр нал фæнды... Ам куы баззаин, уæд 
мæ цард хуыздæр саразин. Чъреба стыр хъæуы йас йедцæмæ нæу, 
æмæ йæ авналæнтæ æгæр къуындæг сты, бæстæйы сæйраг горæт та... 
— Æмæ цы куыстæн бæззыс? — йæ ныхас ын æрдæгыл фес- 
къуыдта Азæмæт æмæ йæ лулæ пъæртт-пъæртт кæныныл схæцыди. 
— Партион скъола каст фæдæн. 
— Уый зонын, фæлæ цæмæ арæхсыс? 
— Разамынд дæттынмæ. 
— О, фæлæ’цæмæй разамынд дæттай, уый тыххæй хъуамæ 
исты зонай. 
— Партион скъола каст чи фæвæййы, уыдон разамынд фæдæт- 
тынц. Иуæй, алыранмæ дæр цæттæ вæййынц, иннæмæй та, скъо- 
лайы кад бæрзонддæр сисыны тыххæй... 
— Уæддæр дæ дзæбæх не ’мбарын. Партион скъолайы разм# 
каст цы фæдæ? 
— Дæс къласы. 
— Уыйфæстæ та? 
— Фæскомцæдисы архайдтон, стæй та партион организацийы. 
— Уæдæ дæ куыстмæ куыд айсын кæнон? Мæ кайыс дæс къла- 
сы каст фæци, фæскомцæдисы архайдта, æмæ йæ хицауæй сæвæ- 
рут, ’зæгъгæ, кæмæн зæгъон, уый мæ цы фенхъæлдзæн? — йæ 
ныхасмæ йын нæ хъусы, афтæмæй уайдзæфгæнæгау дзуры Азæ- 
мæт. Уый ныхасмæ та Нодар нæ хъусы, æмæ мæм афтæ кæсы, 
цыма куырм æмæ къуырма быцæу кæнынц. 

Зынгхуыст бæллицтæ 
11 
— Партион скъолайы диплом адæймагæн стыр бартæ дæтты... 
— Куыстмæ бацæуыны тыххæй стыр бартæ фаг не сты. Уыдо- 
нæй уæлдай ма дæм хъуамæ исты дæсныйад дæр уа. 
— Цæмæн? 
— Уæдæ адæмæн разамынд дæттынмæ куыд хъавыс? Цæмæй 
искæй сæргъы лæууай, уый тыххæй йын хъуамæ йæ дæсныйад 
йæхицæй хуыздæр зонай. 
— Раст нæ дæ, мæ уарзон сиахс. Кæнæ, цы бæстæйы цæрыс, 
уый нæ уыныс, кæнæ дæ мæн бамбарын нæ фæнды. 
Нодар уæлдай тынгдæр бахахх кодта «мæ уарзон сиахс». Ома 
мæхион дæ æмæ мæм фæкæс, æндæр мын зондамонæн ныхæстæ 
цы кæныс? Фæлæ йын сæ Азæмæт ницæмæ ’рдардта. 
— Цы бæстæйы цæрын, уый дæр уынын, дæу бамбарын дæр 
мæ фæнды, фæлæ хуымæтæджы æнахуыргонд кусæг курдиатджын 
инженерæн хорз разамынд дæтта æмæ йын йæ куыст рæстмæ ара- 
за, уый мæ нæ уырны. 
— Хицау дæсны организатор куы уа, уæд цыфæнды куыстмæ 
дæр сарæхсдзæн. 
Азæмæт йæ зæлланггæнаг хъæлæсæй ныххудт æмæ йæ ныхас 
ноджы фæхъæрдæр кодта: 
— Уымæй раст зæгъыс, фæлæ цы хъуыддаг не ’мбарай, уым 
дæсны организатор уæвæн куыд и? 
Фысым æмæ уазæгмæ хъусын æмæ дис кæнын, алчидæр сæ 
йæхицæн раст æнхъæл кæй у æмæ иннæйы рæстдзинад кæй нæ 
исы, ууыл. Ахæм гыццыл хъуыддаджы дыууæ хионы кæрæдзи бам- 
барын кæм нæ фæразынц, уыцы егъау бæстæйы æцæгæлон адæмтæ 
иумæйаг æвзаг куыд хъуамæ ссарой? 
* * * 
Тæхуды, уæртæ цъиу, æртæхын дæр чи зоны æмæ фæтæхын 
дæр. Ацы ’мбисонд мæм ныры хуызæн никуыма бахъардта. Æнæн- 
хъæлæджы мыл йæ уæз æруагъта, æмæ дзы фæтарстæн. Уæвгæ 
мын афтæ æнæнхъæлæджы дæр нæ уыди. Йæ цæф мыл æнæмæнг 
кæй сæмбæлдзæн, уый мæ зæрдæ йæ кæцыдæр æнкъарæнæй ха- 
тыдта æмæ стъæлфыди. Иннæ хæттытау æм тыхст æмæ уырыдæй 
æнхъæлмæ кастæн æмæ фæсдуар зæронд диваныл ныхкъуырд æмæ 
æфсæрмдзæстыгæй хæддзу уазæджы бадт кодтон, фæлæ ма уæд- 
дæр мæ ныфс иу халыл хæцыди æмæ мын ме уæнджы цыдæр тых 
уагъта. Куы райгуырдтæн, уæдæй фæстæмæ æдзухдæр ауыгъды 
хуызæн æбæрæг уавæры дæн, æмæ сфæлтæрдтон, фæлæ мæм уæд- 
дæр ницы хъары. Фæстаг уысмы онг мæ зæрдæ цæуылдæр фæда- 
рын æмæ масты хай бавæййын. Мæ фыдыфсымæр цы у, уый мæ 

78 
Цомартаты Изæтбег 
фондз æнгуылдзы хуызæн зонын. Цины хабар мын кæй нæ фе- 
хъусын кæндзæн, ууыл дызæрдыг нæ кæнын. Уæдæ мыл афтæ 
тынг цæмæ ахадынц йæ былдауæн ныхæстæ? Ахæм хуызы сæ дзу- 
ры, цыма мæ æвирхъау бæллæхæй бахизынмæ хъавы æмæ мын 
стыр хорздзинад аразы. Ноджы ма мæм йæ хъæлæсæй æнамонд 
лæджы фæсмон æмæ хæлæджы мыртæ хъуысынц, æмæ мæхимæ 
æнæмбаргæ сывæллонæй æдылыдæр кæсын. 
— Мæнмæ цæргæйæ дæр дæ ничи бахъыгдардзæн. Дæхæдæг — 
де ’вдисæн, дæ ацыд дæр дæхи бар у, де ’рбацыд дæр, фæлæ 
æмдзæрæны сæрибардæр æмæ æнæфсæрмдæр уыдзынæ. Мæнæн 
ма дæ гæнæнтæ куы уаид! Æз ацы хивæнд сылгоймæгты æнæсæр- 
фат митæм кæсыны бæсты мæхи кæдæмфæнды дæр айсин æмæ та 
мæ лæппуйы бонтæ æрымысин, фæлæ дыууæ фидар рæхысæй баст 
æрцыдтæн, æмæ мын фезмæлæн нал и... 
Хорз уазæг йæ фысымæй хъаст нæ хæссы, уæлдайдæр, йæ 
хион куы уа, уæд, стæй дзы æз бузныг цы дæн, æндæр æм хæрам 
зæрдæ нæ дарын. Бæстæйы сæйраг горæты мын куыст ссардта, 
æмæ дарддæр хъуамæ мæхи зонд æмæ хъаруйæ архайон. Кæй мæ 
схъыг сты æмæ мæ сæ хæдзарæй кæй тæрынц, уый тыххæй сыл 
мæ зæрдæ нæ худы, фæлæ мæ базонын фæнды иу хъуыддаг. Ацы 
хъуыды сæ фыццаг кæй сæрмæ æрцыди? Азæмæты æви Семи- 
рæйы? Кæд Азæмæты, уæд ын бамбарæн ис. Йæ дыууæ фидар 
рæхысы — йæ чызг æмæ йæ лæппу рæхджы «Артек»-æй æрбаз- 
дæхдзысты, æмæ æртæуатон фатеры ’хсæзæй нал бацæудзыстæм. 
Уый æдде ма йæм йæ усы мад æмæ хо дæр сагъуыдысты, рувæстæ 
кæркдонмæ куы фæцалх уой, уыйау, цыма Хуссар Ирыстоны уæл- 
дæфæй хуыдуг кæнынц, æмæ йæ урс-урсид цæсгом мигъбонау сау- 
хъулæттæ афæлдæхы. Уыдон æй сæхи нæуынæг скæнынц, фæлæ 
мæн нарæг æрбахизæн алырдыгæй æлхъивын райдайы, æмæ дзы 
адæргæй мæхицæн бынат нал фæарын. Йæ цард ын чи сарæзта, 
уыцы сылгоймæгты ныхмæ куыд хъуамæ сдзура, стæй куы сдзура, 
уæддæр дзы цы рамбулдзæни, æмæ мæнæй фервæзыныл архайы. 
Æз разы дæн йемæ æмæ йæм мæ цæстæнгас нæ ивын, фæлæ мæ 
кæд, æвæд миты йæ фæдтæ æмбæхсгæ, йæхицæй Семирæ суры, 
уæд мын уый уæлдай зындæр у, уымæн æмæ мæм йæ сусæг ми 
гадзрахатæй цæуæгау кæсы. Мемæ йæхи афтæ фæдары, цыма мыл 
тынг æнувыд у. Хатгай ма мын йæ зæрдæйы ’мбæхст къуымтæ 
дæр байгом кæны, æмæ мæ стыр дисы бафтауы, стæй мæм дзæвгар 
фæхæстæгдæр вæййы. Цыдæриддæр мæ зæрдæйæн адджын адæм 
уыди, уыдоны мын баивта, æмæ мæ иудадзыгдæр фæнды йæ фарсмæ 
уæвын, йæ худæнбыл хъæлæсы фæлмæн мыртæм хъусын, йæ аив 
цæсгоммæ кæсын. Ницы мæ дзы хъæуы æппындæр, æрмæст мын 
йемæ ныхас кæныны фадат уæд. Кæд та ацы хатт дæр мæхи са- 

Зынгхуыст бæллицтæ 
79 
йын, мыййаг? Нæ зонын, нæ зонын... Мæ зæрдæ мын уацары 
райста, æмæ мæм афтæ кæсы, цыма йæ зæрдæ та мæ риуы тæлфы, 
цыма йæ ныхæсты аууон, йæхицæн дæр зæгъын кæй нæ уæнды, 
уыцы табугонд дзырдтæ ’мбæхсы. Йæ сау цæстыты ’рттывд æмæ 
йæ кæлæнгæнæг мидбьщхудт та бынтон тæмæссаг сты. Цыфæнды 
’нкъардæй дæр мыл базыртæ ныссадзынц æмæ мын ме уæнгты 
цæрыны ныфс бауадзынц. Афтæ тынг мын садджын и, æмæ дзы 
уыцы иу рæстæг исын мады мондæгтæ дæр, хойы мондæгтæ дæр, 
уарзоны мондæгтæ дæр. Тагъд кæрæдзийæ кæй фæхицæн уыдзыс- 
тæм, уыцы тас мын ме ’нкъарæнтæ кæны уæлдай тыхджындæр. 
Нæ зæрдæтæ кæрæдзиуыл цы æнæуынгæ тæгтæй баст сты, 
уыдон Азæмæт алыг кодта йæ уазал хъæлæсæй: 
— Мæнæ ай дæ хицаумæ ратт, æмæ дæ æмдзæрæнмæ арвита. 
Æз йемæ баныхас кодтон, фæлæ цы нæ вæййы... æмæ йæм батагъд 
кæ. — Гæххæтты гæбаз мын мæ къухы фæсагъта æмæ æддæмæ 
ахызти, стæй мæм йе ’фсарм æмбæхсæгау йе ’ргом æвæндонæй 
раздæхта, æмæ дзы цыма стъолæй йæ лулæ райсын ферох и, уыйау 
загъта: — Мерет амарди, æмæ æз райсом уырдæм цæуын. 
Уыцы ныхæстæм фæуыргъуыйау дæн. Мæ фыдыхойы зианы 
хабар мын раздæр куыд нæ фехъусын кодта? Æвæццæгæн мæ 
æппындæр ницæуыл нымайы. Стæй йæ мад æмæ йæ дыууæ æфсы- 
мæры ныгæнынмæ куынæ ацыди, уæд ыл ныр цы зæд атахти? 
Æви йæм Мерет уыдонæй хæстæгдæр у? Мерет, Мерет... Хуыцау 
æмæ динæй тынгдæр никæуыл æууæндыди, æнæ уыдон æрымыс- 
гæйæ йæ дзыхмæ къæбæр нæ иста, фæлæ йын йæ цард фæдаргъ- 
дæр кæнынæн мисхал дæр ницы фæахъаз сты. Æниу ын цы хъуа- 
мæ фæахъаз уыдаиккой, æнусæй-æнусмæ алыхуызон цæстфæлдах- 
джытæ сæлхæрты сайынæн кæй фæмысыдысты, уыцы афтид 
дзырдтæ? Диссаг та куыд нæ у цард. Цыфæнды ’хсæнады дæр 
мæнгард зæххыбынтыдзæуджытæ сæ риутæ хойгæйæ сыгъдæгзæрдæ 
фæллойгæнджыты сæрмæ схизынц, хин æмæ кæлæны фæрцы сын 
сынтъутау сæ фыдæй сæ цармы ’хсæн бабырынц æмæ сын зæрдæ- 
вæрæн ныхæстæгæнгæйæ сæ туг фæцъирынц. Мæгуыр æдылытæн 
уый фаг хъизæмар нæ вæййы, æмæ ма сыл дины кусджытæ дæр 
бафтынц. Иумæ сын сæ сæртæ сдзæгъæл кæнынц æмæ сæ рæстыр- 
дæм хъуыды кæнын нал фæуадзынц. Иутæ сын зæрдæ февæрынц 
уæлзæххон дзæнæтæй, иннæтæ та — дæлзæххон дзæнæтæй. Сæ 
хъаймагъ сын куы бацъирынц æмæ сæ куы ницæмæнуал фæхъæ- 
уынц, уæд сæ сæ низтимæ удхаргæнгæйæ дымгæмæ сдарынц æмæ 
сæ иннæ амæттæгтæм бахизынц. Рæстæгæй-рæстæгмæ цардæн йæ 
хуыз аивынц, фæлæ йын йæ уидæгтæй равзæргæ æнæфыст закъæттæ 
æнæвнæлдæй ныууадзынц. 
Мереты æнæбон мæлдзыгау сæ къæхты бын ныссæстой æмæ 

80 
Цомартаты Изæтбег 
йæ цæрынхъуагæй ингæнмæ батардтой. Æрдзæй йæм цы чысыл 
зонд уыди, уый райхалыны фадат дæр ыи нæ радтой, æмæ йæ 
цыфыддæр ныхæстæй æлгъитын кæй хъуыди, уыцы мæиг хæзна- 
тæм кувгæйæ йе ’цæг дунемæ бацыди. Æцæг дуне... Кæннод йе 
’рхъуыдыгæнæгæн цы зæгъон, кæд зæххы бын æцæг дуне нæй. 
Дзæнæтмæ бæлгæйæ алцæуыл дæр æууæндыди, мæгуыр, æмæ тæ- 
ригъæдæй мардта. Æппæтæй йын зынаргъдæр чи уыди, уыцы 
уæларвон тыхтыл æз ие ’ууæндын, цы хъуыддæгтæ не ’мбæрста, 
уыдон æгæр хорз дæр ма ’мбарын, фæлæ уæддæр мæ уавæр уымæй 
хуыздæр нæу. Бон-изæрмæ сау куысты мæ удæй арт цæгъдын æмæ 
мæ хъиутæ хæрын. Рæстæг мæ иувæрсты куыд тагъд атæхдзæн, 
уый фиппайгæ дæр нæ бакæндзынæн, афтæмæй ме ’намонд фыды- 
хойы фæдыл удхаргæнгæйæ ацæудзынæн. Нæ бæстæйы мингай 
азты æнæхъæугæйæ цы бирæ æнæном цагъайрæгтæ фесæфти, уыдо- 
ны судзаггаг хал ахæрдзынæн, рæстæг мыл йæ бæзджын рыг æрæм- 
бæрздзæн, æмæ мæ зæххыл иу адæймаг дæр нал æрымысдзæн. 
Диссаг у, бæгуыдæр, цард. Бæстон ыл ахъуыды кæ, уæд та дзы 
æппындæр ницы и диссагæй. Йе ’гъатыр уырынгдзалх æнæрын- 
цойæ зилы æмæ бæстæтæй, адæмæй иуты хæрдмæ исы, иннæты та 
йæ быны ссæнды... 
— Цæуыл ныссагъæс кодтай? Нæ лæджы ныхæстыл? Дæ зæр- 
дæмæ сæ хæстæг ма ис. Æз дæ нæхицæй хицæн кæнын нæ бауадз- 
дзынæн. Кæд чызджыты фæдыл нæ адзæгъæл уай æмæ нæ дæхæ- 
дæг нæ ферох кæнай, уæд, — залæй мæм хъуысы Семирæйы хъаз- 
гæмхасæн ныхас, æмæ йыл мæ мидхъуыдыты къæм абадын нæ 
уадзын. Цалдæр уысмы йыл кæй фæгуырысхо дæн, уый тыххæй 
мæхи ’фхæрыи æмæ йæ æууæндын кæнын мæ сыгъдæгдзинадыл: 
— Мæ хуызæн уæлæрвтытæхæг романтикæн йæ зæдыхайы фе- 
рохгæнæн куыд и? Мæхæдæг куы ацæуон, уæддæр мæ зæрдæ 
мæ риуы ахæссын нæ бафæраздзынæн. 
— Æз дæм дард дæн, æмæ мæ дæ зæрдæйæ куы аппарай, уæд- 
дæр ницы фесафдзынæ, фæлæ-иу дæ фыдыфсымæрмæ æрбауай. 
Мæнæн дæр хъыг нæ уыдзæн дæ фенд, — йæ мидбылты хинхудт- 
гæнгæйæ мæ къахы Семирæ, æмæ йын дзуапп дæттын, зæгъын 
мын кæй не ’мбæлы, ахæм ныхæстæй: 
— Цас дæ уарзын, уый Азæмæт куы зонид, уæд мæ йæ хæдза- 
ры нырмæ дæр нæ ныууагътаид. 
Мæ къæйныхдзинадæй мæхæдæг фæтарстæн, мæ цæсгом ар- 
тау ссыгъди, æмæ мæхимидæг тыхсын, фæлæ мын Семирæ мæ 
уавæр ницæмæ дары. Æвæццæгæн, ахæм ныхæстыл сахуыр и æмæ 
сын ницы аргъ кæны, кæнæ йæ цæсгомыл куыдфæндыйы цæстæн- 
гас барæй æвдисы, цæмæй, тиуы фыртæи цы ’мбæлы, уымæй фыл- 
дæр мацы зæгъон. Хæстæг мæм æрбацыди, мæ къух мын райста 

Зынгхуыст бæллицтæ 
81 
æмæ мыл йæ хуыссæнуаты ’рдæм ахæцыди, æнæфснайд сынтæ- 
джы сæрмæ къулыл цы стыр хуызист ауыгъд и, уымæ мын амоны 
æмæ нымдгæнгæйæ дзуры: 
— Нæ лæг мæ уæлæ уыцы къаммæ гæсгæ ракуырдта. Ме 
’рвадмæ йæ федта, æмæ йын афтæ: «Цалынмæ ацы зæды мæ хæ- 
дзармæ ’рбакæнон, уæдмæ не ’рсабыр уыдзынæн». Не ’хсæн ссæдз 
азæй фылдæр ис, фæлæ йын уæддæр сразы дæн... 
— Ахæм хъæлæсы уагæй дзурыс, цыма йыл фæсмон кæныс. 
— Чызг куы уаис, уæд дын иу зонд бацамонин. 
Цыдæр сусæгдзинад мæ кæй æмбæхсы, уый йæ цæсгомыл ир- 
дæй зыны. Цымыдис нæ дæн, фæлæ мæ йæ миддуне хуыздæр базо- 
нын фæнды æмæ йæ фæрсын дæ зæрдæ-мæ зæрдæйæ: 
— Нæлгоймагæн зæгъæн цы нæ ис, уый уагæр цы у? 
— Уынджы куы баззайай æмæ дæ фæстаг къæбæр куы хæрай, 
уæддæр дæхицæй бирæ хистæрмæ ма смой кæ, цыфæнды бон- 
джынмæ дæр: йе ’хцатæ дæ фарсæй фæуыдзысты. 
— Æз та афтæ ’нхъæлдтон, зæххыл Азæмæтæй амондджындæр 
лæг нæй æмæ йæм хæлæгæй мардтæн. 
— Дзæгъæлы. 
— Цæмæн? 
— Уымæн æмæ ды уымæй хъæздыгдæр дæ. Нæ йæ ’мбары, 
æндæр уый хъуамæ дæумæ хæлæг кæнид, ды уымæ нæ, фæлæ... 
Дискаст æм кæнын æмæ ницы дзурын. Уæвгæ йын цы зæгъон, 
уый дæр нæ зонын. 
— Дæуæн дæ зæрдæ уарзондзинады суадон у, æмæ дзы адæй- 
магмæ æдзухдæр нуазын цæуы, дæ расыггæнаг фыдыфсымæры 
зæрдæ та хъæдæй конд у, æмæ йæм æппындæр ницы хъары. Йæ 
буар мыл куы ’рбандзæвы, уæд ме ’нкъарæнтæ æрбайсæфынц, мæ 
туг кæдæмдæр алидзы, æмæ мæ иу нæлгоймаг дæр нал фæхъæуы. 
Ахæм лæгимæ цæрыны бæсты дæ фыды уæларт бадгæйæ баззай, — 
йæ ныхас æнкъардæй балхынцъ кодта Семирæ æмæ, телефоны 
дзæнгæрæг айхъусгæйæ, зын уавæрæй фервæзæгау залмæ атын- 
дзыдта. Æз йæ фæдыл кæсгæйæ баззадтæн. Сылгоймаг нæу, фæлæ 
цъил. Дæ цурæй зилдухгæнгæ цы минут кæдæм атулдзæн, уый нæ 
бамбардзынæ. Сæццæйæ мæ фæуадзы йе ’ргом ныхасæй. Кæнæ 
мын нæлгоймаг æнхъæл нæу, кæнæ мæ йæ лæджы хуызæн ай дæр 
ницæмæ дары. Йæхи мæм ахæм хуызы ’вдисы, цыма лæппу нæ 
дæн, фæлæ чызг, æмæ Азæмæтæн ницы бавæййын. 
— Дæ бон хорз, Сардион Иликоевич. Æз Семирæ дæн. Нанæ 
Арчиловнæимæ мæ схæццæ кодтай? Ха-ха. Кæрæдзи халдих стæм 
æмæ...Ха-ха-ха! Уый ныр иу къуыри Чъребайы йæ фæллад уадзы. 
Абон мæ не ’вдæлы. Райсом — табуафси. Нæ лæджы Ирыстонмæ 
куы арвитон, уæд уæм бауайдзынæн. Хорз, хорз, Сардион Или- 
б Цомартаты Изæтбег 

82 
Цомартаты Изæтбег 
коевич. Ууыл та цы тыхсыс? Иунæгæй мæ ныууагътой æмæ, фы- 
рæнкъардæй цы фæуон, уый нæ зонын. Ха-ха-ха! — цыма йæ 
хурæн хур федта, уыйау дзуры йæ цины хуыдуггæнгæйæ æмæ худы. 
Зæронд диванмæ бацыдтæн æмæ сагъдауæй лæууын. Йæ цæс- 
тытæ йын ахæм рæсугъдæй никуыма федтон. Сæууон стъалытау 
цæхæр калынц æмæ йæ ноджы бæллиццагдæр кæнынц. Афтæ тынг 
кæуыл райы, цымæ? Фырцинæй йæ зæхмæ куы нал уадзы. Цыма 
мын мæ фарстæн дзуапп раттыны тыххæй фæхъус и, уыйау йæ 
ныхас фæурæдта, телефоны хæтæл йæ бынаты æрæвæрдта, йе ’хсыз- 
гон равг нæ ивгæйæ мæм æнæхин гыццыл чызгау цымыдисхуызæй 
æрбакасти æмæ йе ’мдзурæгæй æппæлынмæ фæци: 
— Мæ хæлар у. Хъазаг, цыргъзонд, мæлгъæвзаг. Хæрз хуы- 
мæтæг анекдот дын куы радзура, уæддæр фырхудæгæй гуыбын- 
дихтæ фæуыдзынæ. Зæххыл йæхицæй æнæзæрдæхудтдæр æмæ 
рæдаудæр адæймаг нæй. Бахъуаджы сахат дын йæ уд дæр нæ 
бавгъау кæндзæн. Æмбисондæн хæссинаг лæг. Дæ цармы йæ батух 
раст... 
«Мæнмæ гæсгæ, Азæмæтæн йæ хъуыддæгтæ хорз не сты», — 
февзæрд мæ сæры æмæ æнæбары мæ мидбылты бахудтæн. Семи- 
рæйы исдугмæ йæ адджын сæнттæ кæдæмдæр ахастой, стæй фæс- 
тæмæ æвæндонæй æрбаздæхти, йæ къæлæт æрфгуытæ фелхынцъ 
кодта æмæ ма йæ ныхасмæ æлгъгæнгæйæ бафтыдта: 
— Йæ ус та — фидиссаг, лæхчъил, ницæйаг. Бутъро дæр ма 
мæйдар æхсæв рухс кæны, уымæ та иу хорз миниуæг дæр нæй. 
Æгæр-мæгуыр йæхимæ базилынæн дæр нæу. Уæдæмæ дзы ’взæрмæ 
цы амонд æрхауа, уый хорзмæ никуы ’рхаудзæн... 
Адæм кæрæдзиуыл худгæйæ кæй цæрынц, уый зонын, фæлæ 
мын уæддæр хъыг сты йæ хъал ныхæстæ. Мæ уды монцтæ дзы кæй 
исын, уымæ гæсгæ йæ мæ мидхъуыдыты дæр мæ зæрдæ æфхæрын 
нæ комы, фæлæ йæхи срастгæнинаг митæ мæ цæстытæй нæ хицæн 
кæнынц, æмæ мыл комдзог цæуынц. Йæ мадыхо Чъребамæ куы 
ацыди, уæдæй фæстæмæ йæ хуыссæнтæ иу хатт дæр æфснайд нæма 
уыдысты. Йæ чъизи тæбæгътæ йын цалынмæ æз ныхсын, уæдмæ 
цæлгæнæны рæдзæгъдæй фæлæууынц æмæ сыл дынджыр цъæх бын- 
дзытæ æрæмбырд вæййынц. Цъылын æмæ пъолсæрфæн хæцъил кæм 
сты, уый зонгæ дæр нæ кæны. Æрмæст æхсæвæй, бонæй йæ цар- 
дæфсæст хæрззылд цæсгомæн фу-фу кæны. Нартхоры ссады хыссæ 
йыл уыцы иухуызон æмвæтæнæгæй баныхасы, иудзæвгар æй фæда- 
ры, стæй йæ ныссæрфы æмæ йыл ногтынд джитърийы цъæрттæ 
сæвæ^ы. Уыдон дæр та иуцасдæры фæстæ сисы æмæ йæ лосьонæй 
биноныг сæрфтытæ фæкæны, стæй йæ йе ’нгуылдзты кæрæттæй 
массажгæнгæйæ алыхуызон кремтæй сæрдын райдайы. Иухатт æм 
нал фæлæууыдтæн æмæ йын хъазгæйæ афтæ бакодтон: 

Зынгхуыст бæллицтæ 1 
83 
— Æз мæ цæсгоммæ уыйбæрц куы зилин, уæд мæнæн дæр 
срæсугъд уаид. 
— Æз æй рæсугъд нæ кæнын, фæлæ йын йæ рæсугъддзинад 
хъахъхъæнын, — йæ куыст нæ ныууагъта, афтæмæй мæм йæ амо- 
нæн æнгуылдз хинхудтгæнгæйæ батылдта Семирæ. 
Æдзынæг æм кæсын æмæ цæмæндæр мæ цæстытыл уайы Ме- 
реты низæфхæрд мæрдонхуыз мæллæг цæсгом. Цы сты уæддæр 
амонд æмæ æнамонддзинад? Цавæр закъонмæ гæсгæ сæ уары адæ- 
мæн се сфæлдисæг? Ацы фарстæн цы дзуапп раттон, уый нæ зо- 
нын, фæлæ уыйхыгъд фидарæй зонын æндæр хъуыддаг. Мæ цуры 
кæйдæр амондмæ хæлæггæнгæйæ чи тайы, уыцы сойывдылд, царв 
æмæ мыдæй хаст сылгоймаг йæ мæгуыр ходыгъды цармы иу бон 
куы фæуаид, уæд æм искæй лæджы йæ цармы батухыны зонд 
æмгæрон дæр нал æрцæуид. 
* * * 
Зæххы къорийы ’хсæзæм хай чи ахсы, æмæ арв йæ сæрмæ 
нæрын кæмæн нæ уæнды, æппæтæй бæллиццагдæр цардмæ йæ 
бæтгæнтæ чи тоны æмæ йе ’мбисонды ’нтыстытæй æппæлгæйæ 
суртæ-уадзгуытæ чи кæны, иуæй-иннæ ахъаззагдæр ракетæтæ æмæ 
амæй-ай тæссагдæр бомбæтæ чи аразы æмæ æнæхъæн дуне æмри- 
зæджы кæмæй ризы, уыцы хъомысджын паддзахады сæйраг горæ- 
ты зæрдæ — Сырх фæзы фарсмæ курантты зæллангмæ хъусгæйæ 
искуы хъомдоны хуызæн æмбыд хæдзары цæрдзынæ, зæгъгæ, мын 
исчи куы загътаид, уæд æй фенхъæлдтаин, йæ зонд кæмæн фæ- 
лыгъд æмæ сæнттæ чи цæгъды, ахæм сæрхъæн, фæлæ йæ ныр 
мæхи цæстæй уынын. Æмæ ма йын хæдзар рахонæн дæр куы 
уаид. Æртæ-цыппар гектары йас тымбыл кæрты алфамбылай бæр- 
зонд уæрæх бæстыхай фæйнæрдæм фæцыд æмæ æдде бакæсгæйæ 
афтæ зыны, цыма йыл кæддæры урсахуырст зырнæйзылд егъау 
цæджындзтæ куынæ хæциккой, уæд зæхмæ гæбазгай æрызгъæлид. 
Мидæгæй та — бынтон сæфт, дæрæн, æнæфснайд. Йæ рудзгуытæ 
ранæй-рæтты — бынтон афтид. Сармадзантæ æмæ гранаттæ кæй 
ныппырх кæнынц, уыдон ма вæййынц ахæм æдзæллаг уавæры. 
^ Ацы ’рдхæрæны гæнах мын мæ уарзон фыдыфсымæры кад- 
джын лæвар у, æмæ мын дзы æнæ цæргæ нæй, фæлæ йæ æмдзæ- 
рæн та цæй дымæгмæ рахуыдта, цымæ? Кæд расыг уыди, мый- 
йаг? Нæ, ахæмæй йæм ницы раиртæстон. Уæвгæ, æнæрынцойæ 
коньяк нуазы, йæ сæр нозтæй байдзаг и, æмæ афтæмæй цæмæн- 
фæнды дæр фæивддзаггæнæн ис. Йæ гæххæтт ын хицаумæ куы 
радтон, уæд мын афтæ: 
— Ай та ма дын циу? Æз ын йæ курдиат æнæуи дæр сæххæст 

84 
Цомартаты Изæтбег 
кодтаин, фæлæ нæм ныртæккæ хуыздæр бынат нæй. Хæдзар кæд 
тынг зæронд у, уæддæр нырма фидар у. Бирæ алыхуызон куыстуæт- 
ты къантортæ дзы уыди, фæлæ заууатмæ æрцыдысты, æмæ сæ алы- 
рæттæм аивтой. Дæ амондæн, агъуыстытæ иууылдæр суæгъд сты, æмæ 
дзы дæхнцæн иу равзар, ссыгъдæг æй кæ æмæ дзы фæрнæй цæр. 
— Ничи мæ ратæрдзæн? 
— Нагъ. Цалынмæ йæм нæ разагъды лæгтæ бахæццæ уой æмæ 
йæ сæ пъланмæ бахæссой, цалынмæ йын æхца рауадзой æмæ йæм 
цалцæг кæнынмæ бавналой, уæдмæ дзы дæуæн дæ цот дæр ма 
схъомыл уыдзысты... 
Мæ ног бынатмæ иуцасдæр æнæзæрдæзæгъгæйæ фæкастæн, 
стæй мæ дыстæ рæбыноз бафæлдæхтон æмæ йын йæ фаджыс ра- 
калдтон, аслам хуыссæнтæ балхæдтон æмæ дзы ’рцардтæн, фæлæ 
йæ уæддæр Азæмæт æмдзæрæн цæй тыххæй рахуыдта, уый нæ 
бамбæрстон. Арвæй-зæхмæ дзы иу адæймаг йеддæмæ ничи змæлы. 
Растдæр зæгъгæйæ та, нæ инженертæй иу — мæ хицау йæ биной- 
нагимæ. Мæ хуызæн уый дæр, æвæццæгæн, æртæхгæ маргъ у 
æмæ кæцæйдæр æрбадзæгъæл, æндæр ацы ’лгъгæнæн бырæттæм 
лæг йæ уарзон усы нæ, фæлæ йе ’нæуынон знаджы дæр куыд 
хъуамæ ’рбахона? Йæхи ном Толик у, фæлæ йæ цардæмбал цы 
хуыйны, Хуыцау — йæ зонæг. Йæ номæй йæм никуы фæдзуры. 
Уыйхыгъд сылгоймагæй бон-изæрмæ æндæр ницы фехъусдзынæ: 
«Толик, Толя, Толянчик, Анатоль». Исты йын куы фæкусын кæны, 
уæд та «Пупсик»-æй агæпп ласы. «Пупсик, мæ трусик-ма мын ахс 
æмæ йæ телыл ацауындз». «Пупсик, кæд мæ лиф ахус и, уæд-ма 
йæ радав». «Пупсик, мæ риу стæвд и, æмæ-ма мын иу сæлдæг 
алхæ». «Пупсик, æхсыр уæларт авæр æмæ йæм дæ цæст фæдар, 
ма та дын скæлæд». «Пупсик, дæ конд хъайла уарзын, æмæ-ма 
йæм ма базивæг кæ». 
Иуварсырдыгæй хъусгæйæ афтæ банхъæлæн ис, цыма йæхæ- 
дæг сахъатджын у æмæ хуыссæнæй сыстын нæ фæразы, комкоммæ 
кæсгæйæ та æнæхъæн зылды йæхицæй æнаипдæр æмæ æнæниз- 
дæр адæймаг нæй. Йæ лыстæг даргъзæвæт туфлиты кæртмæ куы 
рахизы, уæд уымæ бакæсынæй диссагдæр ницы вæййы. Цыма 
бæгъæввадæй къуыдыр сындзытыл фæцæйцæуы, уыйау гуыбырæй 
дуртыл куы иуырдæм фæцæйхауы, куы — иннæрдæм. Йæ къухтæй 
та, цæуыл фæхæца, уый фæагуры æмæ йæ фыртыхстæй скæуынмæ 
бирæ нал фæхъæуы. Æнæуи та тынг зæрдæмæдзæугæ у. Иæ лæг 
дæр — хæрзуынд. Дыууæйæ дæр иу джиппы уагъдау — хæрзхуыз- 
тæ, Мыдхуызтæ, уæнгджынтæ. Æз сæ раздæр хо æмæ ’фсымæр 
фенхъæлдтон æмæ сылгоймагыл сусæг фæндтимæ мæ цæст æрæ- 
вæрдтон, фæлæ сын сæ гадздза ныхæстæм куы байхъуыстон, уæд, 
кæрæдзийæн цы бавæййынц, уый бамбæрстон æмæ мæхиуыл фæ- 

Зынгхуыст боглпицтæ 
85 
хæцыдтæн. Кæннод ме ’хсидгæ тугæн цы зæгъон, кæд пумпуси 
дзулы хуызæн адджын сылгоймаджы мондаггæнæн буармæ кæс- 
гæйæ сонт лæппуйæн йæхиуыл фидар хæцæн нæй. Алкæй фæдыл 
кæсын хорз кæй нæу, уый æмбарын, фæлæ мæхиуыл хæцын нæ 
фæразын. Æмæ фæразгæ дæр куыд хъуамæ кæнон? Хохы цъуп- 
пæй дурты зæй куы ракæла, уæд дзы тыхст рынчынæй дæр хи 
бахъахъхъæнæн ис; къæдзæхы дæлбазыр айнæгмæ дæхи нылхъив, 
æмæ сæрæгасæй баззайдзынæ, фæлæ бæласы къалиуыл æрхауы- 
нæввонгæй чи лæууы, уыцы сырхфарс фæткъуыйы хуызæн сыл- 
гоймагæй æнæниз æххормаг лæппу йæхи куыд хъуамæ бахъахъ- 
хъæна, уæлдайдæр æй йæхиуыл куы ардауа, уæд? Уый дæр цыма 
йæ мойы ацыдмæ фенхъæлмæ кæсы, уыйау, куыддæр Толик фед- 
дæдуар вæййы, афтæ æнтæфæй мæлæг сабийау йæ дзаумæттæ феп- 
пары, афтид пеньюары лоджæмæ рауайы æмæ мæ цæстыты раз йæ 
цыбæлгæнæн бынæттæ дыууæрдæм фæразил-базил кæны. 
Йæ духийы адджын тæфæй мæ сæр разилы, сдзæгъæлтæ вæй- 
йын æмæ судзгæ монцты суадон фестын, мæ улæфт бауромын æмæ 
йын йæ алы змæлд дæр зыдæй фæахсын. Мæ зæрдæ йæ куыстæй 
куы ныллæууа, уымæй стæрсын æмæ мæ уатмæ балидзын. Иу хатт 
мæм мæ хæдуæлвæд сæкæр курынмæ дæр ма æрбауади, фæлæ йæм 
мæ ныфс нæ бахастон. Йæ номæй бафæрсынмæ дæр æм нал са- 
рæхстæн. Цæмæй дзы тæрсын, уый мæхæдæг дæр нæ зонын, фæлæ 
мæм афтæ кæсы, цыма мыл тæссаг уавæры йæхи хъахъхъæнгæйæ 
нæ бацауæрддзæни. Æмæ ахæм сахат мæстджын лæгæн йæ сæры 
цы фæкуыси уыдзæн, уый, марадз, ды базон. Сылгоймаджы цы 
бафæнда æмæ цы нæ бакæндзæн. Дзæгъæлы нæ фæзæгъынц: «Лæг — 
лауыз, ус — фæлдахæг». Иубон та æнæ лæгæй куы аззади, уæд 
мæм цыдæр тарстхуызæй йæхи ’рбайста, мæ сынтæджы нымдгæн- 
гæйæ æрбадти æмæ мæ къæмдзæстыгхуызæй фæрсы: 
— Дæ уаты дын иунæгæй æнкъард нæ вæййы? 
— Вæййы, фæлæ цы бакæнон? 
— Ау, куыд цы бакæнай? Ацу æмæ дæхицæн иу чызг ссар, 
æрбахон æй æмæ дæ рæстæг йемæ хъæлдзæгæй æрвит. 
Уыцы ныхæстæ ахæм хъæлæсы уагæй загъта, цыма адæйма- 
гæн йæ царды искæуыл баузæлын æмæ искæй тавиц райсынæй 
уæлдай ницы нысаниуæг и. Дзургæйæ афтæ базмæлыди, цæмæй 
йæ тæнæг халаты фæдджи иуварс азила, æмæ дзы йæ дзаг æгъдтæ 
разыной. Мæ улæфт ахгæдта, æмæ ма тыхамæлттæй сфæрæзтон: 
— Иу зонгæ дæр мын никуыма уыди, æмæ сæм нæ уæндын. 
— Уæдæ, сылгоймаджы рæвдыд циу, уый нæма зоныс? 
— Нагъ. 
— Нæ Мæ уырны. Мæскуыйы чызджытæ ахæм рæсугъд лæп- 
пуйы æнæ рæвдыдæй куыд ныууагътой? 

86 
ЧЦомартаты Изæтбег 
— Рæсугъддæртæй сæ мæнмæ нæ равдæлди. 
— Мæгуырæг. Кæд дæ фæнды, уæд дæ æз мæ хоимæ базонгæ 
кæндзынæн. 
— Уый дæр дæу хуызæн... дæу хуызæн... 
— Сæвджынтæ у, зæгъынмæ хъавыс? 
— Мондаггæнæн у? — мæ ныхас кæронмæ ахæццæ кодтон æз, 
æмæ йыл куыд сахаддзæн, уымæ æнхъæлмæ кæсын. Уый мын мæ 
цæстытæм курæджы каст кæны æмæ мæ дызæрдыггæнгæйæ фæрсы: 
— Раст-ма зæгъ, æцæгдæр мондаггæнæн сылгоймаг дæн? 
— О. Куы дæм фæкæсын, уæд мæ цæстытыл фæуайы Огюст 
Ренуары бæгънæг сылгоймаг, æцæг уый саухил у, ды та — мыд- 
хуыз, дæуæн де ’рфгуытæ уымæй аивдæр сты, стæй дзы ды зына- 
нæзына мæллæгдæр дæ, фæлæ тынг æнгæстæ стут. Магнитау уæм 
цыдæр тых ис æмæ адæймаджы йæхицæй атонын нæ уадзы. 
— Æцæгдæр афтæ хъуыды кæныс æви мæ зæрдæ балхæныны 
тыххæй былалгъæй дзурыс? 
— Хуыцауæй дæ бауырнæд, афтæ. 
— Уæдæ дæм мæ хойы ’рбахондзынæн. Дæ зæрдæмæ фæцæу- 
дзæн: уый мæнæй æрыгондæр æмæ хæрзконддæр у. 
— Ма йæ ’рбахон, — цæхгæр æм ныллæууыдтæн æз, æмæ мæм 
дисхуызæй æрбакаст. 
— Цæуыннæ? 
— Уымæн æмæ уыцы иу рæстæг дыууæ сылгоймаджы уарзын 
мæ бон нæ бауыдзæн. 
— Æмæ искæй уарзыс? 
-О. 
-Кæй? 
-Дæу. 
Мæ уазæгæн цыма йæ цæсгомæй мæйтæ æмæ хуртæ скасти, 
уыйау ныррухс и. Иуцасдæр ницы сдзырдта, стæй мæн ракъахы- 
ны тыххæй йæхи хæдæфсармæй равдисыныл ацархайдта: 
— Мæнæн лæг и... 
— Æмæ дæ куы ницы домын. Мæ зæрдæ дæ уарзы, æмæ мæ 
бон йæ ныхмæ фæлæууын нæу. Дæ цуры куы вæййын, уæд ми- 
дæмæ дæр уымæн æрбалидзын. Мæхи дæм, зæгъын, куынæ бауро- 
мон æмæ дæ цæсты куы бафтон... 
— Куыд æдылы дæ, куыд, — æнахуыр хъæлæсы уагæй загъта 
сылгоймаг, сыстади, йæ цæнгтæ мæ бæрзæйыл æрбатыхта æмæ 
мын 0атæ кæнын райдыдта. Йæ халат пъолмæ куыд æрхаудта, 
æмæ мадард бæгънæгæй мæ разы лæугæйæ куыд аззади, уый ма 
бамбæрстон, стæй хуыссæны февзæрдтæн æмæ йæ адджын хъæбы- 
сы атадтæн. 
— Валя! Валентинæ! Кæм дæ?! — мæ хъустыл ауад йæ лæджы 

Зынгхуыст бæлпицтæ 
87 
мæтæйдзаг хъæлæс, æмæ æвиппайды мæ фыцгæ туг мæ монцтæй 
дзаг буары асалди. 
— Байсæфтæн! Йе ’рдхордмæ куы ацыди, уæд фæстæмæ куыд 
тагъд фездæхти?! — тарстхуызæй ныхъхъæрзыдта сылгоймаг æмæ 
лæгъзоуар кæсагау мæ бынæй ацъыгъгъуытт ласта, халат йе уæлæ 
баппæрста æмæ йын цæстыфæныкъуылдмæ йе ’гънæджытæ авæрд- 
та, стъолæй мæ сæкæры къопп цалдæр къæрттимæ фелвæста æмæ 
дуар йæ сæрыл ахаста. 
— Сæкæр курынмæ йæм бауадтæн. Цай, зæгъын, ацымон, æмæ 
дзæнгæда цæгъдыныл фæдæн. Кæд хæрз æрыгон лæппу æмæ хуы- 
мæтæг кусæг у, уæддæр царды цыдæртæ æмбары, æмæ йемæ ны- 
хасгæнæн и. Мæ хойы кой нæм рауади, æмæ, дам-ма мæ йемæ 
базонгæ кæ. Иумæ хæрзаг дзæбæх фидауиккой! Дæумæ та куыд 
кæсы, пупсик? — йæ тыхст уавæр бамбæхсыны тыххæй дзуры æнæр- 
лæугæйæ. Йæхи æнæмæтхуызæй кæй æвдисы, уый бæрæг у йæ 
аразгæ дзыхыныхасæй. 
— Дæ рæсугъд хойы дзæбæх лæппуты ’хсæн хъæддаг кавказа- 
гæй уæлдай кæмæн банымудзай, уый нæ зоныс?! — фелхыскъ æй 
кодта йæ лæг, æмæ фæхъус и. Сæ къахуынæр куыд дарддæргæнгæ 
цæуы, афтæ сабырæй-сабырдæр кæны мæ зæрдæйы гуыпп-гуыпп. 
«Искæмæй исты давын куыд зын у, æвæдза. Чысыл ма бахъæуа, 
æнæ зæрдæйæ ма баззайон. Уыйхыгъд цы сылгоймагимæ базонгæ 
дæн. Гъеуый артисткæ у, гъе! Цавæрфæнды сценæмæ дæр æй æдзæт- 
тæйæ рауадзæн ис», — хъуыды кæнын мæхинымæр. 
«Ахæм ус дын куы фæуа, уæд дæ гуырæй райгæ у. Дæ дыууæ 
цæсты астæуæй дын дæ фындз куыд фелвасдзæн, уый æмбаргæ 
дæр нæ бакæндзынæ, — худы мыл мæ мидхъæлæс æмæ мæ Толи- 
кыл ардауы: — Ды йын годо ’нхъæл дæ, фæлæ дæ уый хъахъдзы- 
хæй хорз куы ныууагъта». 
«Сæрхъæн! Цалдæр минуты ма уынджы куы афæстиат уыда- 
ис, уæд машинæйы бынмæ бахаудаис?! Уыцы гыццыл хорздзинад 
саразын мын дæ цæст нæ бауарзта, цыма дзы дæ фаг нал баззада- 
ид. Дæуæн циу. Ахсæв-бонмæ йыл дæхи ирхæфсдзынæ, æз та ме 
’хсидгæ монцтимæ тохгæнгæйæ мæ афтид хуыссæны рафт-бафт 
кæндзынæн». 
Мæ цыфыддæр знагæн уайдзæфтæгæнгæйæ мæ сынтæджы 
уæнгмардæй рабадтæн, мæ дзаумæттæ ме уæлæ æвæндонæй скод- 
тон æмæ лоджæмæ зивæггæнгæ ахызтæн. Кæд мигъæмбæрзт арвмæ 
кæсыныл архайын, уæддæр мæ галиу цæсты тигъæй ахсын, Толик 
мæм тарæрфыгæй куыд æрбацæуы, уый, æмæ мæхимидæг катай 
кæнын. 
«Йæхæдæг нæ бамбæрста æви йын Валя исты загъта? Ау, 
йæхиуыл арт æндзарæгау ын цы хъуамæ загътаид? Æвæццæгæн 

88 
Цомартаты Изæтбег 
ыл истæмæй фæгуырысхо, æмæ йын басасти. Цыфæнды куы фæуа, 
уæддæр ын æй æфхæрын нæ бауадздзынæн. Æппæт аххос дæр 
мæхимæ райсдзынæн, æмæ йæ цы фæнда, уый кæнæд», — скар- 
стон мæхинымæр æмæ йæм ме ’ргом аздæхтон. Уый мæ цурмæ 
æрбахæццæ æмæ мын нæдæр салам дæтты, нæдæр мæм исты дзу- 
ры. Йæ дзых ныххуыдта æмæ кæртмæ ахæм цæстæй кæсы, цыма 
йæ зæрдæйы цыдæр сусæгдзинад æмбæхсы æмæ йæ зæгъа æви нæ, 
ууыл сагъæс кæны. Къахæй-сæрмæ йæ мæ цæстæнгасæй барын, иу 
аипп дæр æм нæ арын æмæ дис кæнын Валяйыл. Йæ лæг — мæ- 
нæй бæрзонддæр æмæ хæрзконддæр, цардхъомдæр æмæ ахуыр- 
гонддæр, афтæмæй йæхи мæныл ныхасы. Цæмæн? Тæрсгæ-риз- 
гæйæ йæ цы схойы мæнырдæм? Цы йын нæ фаг кæны? Кæд дзы, 
мыййаг, лæджы ад нæ исы, æмæ, амæй йæ къухы цы не ’фты, уый 
мæнæй агуры? Кæд фæсдзæуинау йæ коммæ æгæр тынг кæсы, 
æмæ йæ цæсты ницы ахады? Чи сæ базондзæн? Искæй бинонты 
цард тар хъæдæй уæлдай нæу. Æмæ уыдон цыфæнды дæр фæ- 
уæнт, фæлæ мæныл та æваст цы ’рбамбæлди? Куыддæр мæ тас ме 
уæнгтæй æрбайсæфти, афтæ мæ зæрдæ йе ’лхъивæнтæй феуæгъд 
и, мæ туг йæ бынат ссардта, æмæ мæ риуыдзаг сулæфыдтæн. Ныр- 
тæккæ мæхимæ уыйбæрц хъарутæ æнкъарын, æмæ мæ сыхаг мæ 
ныхмæ исты куы сдзурид, уæд æй дыккаг уæладзыгæй дæлæ уыцы 
бырæттæм аппарин, фæлæ уый мæ фарсмæ æгомыг фысау æнцад 
лæууы æмæ мын мæ зæрдæйы ’взæрын кæны æрмæстдæр фæсмон 
æмæ тæригъæд. 
«Гъер ацы гуымыдзайы усмæ чи ’рхаудта, уый амæй хуыздæр 
у?!» — æфхæрын мæхи, æмæ афтæ æнхъæлын, цыма йын йæ би- 
нойнагмæ ныхилгæ нæ, фæлæ кæсгæ дæр нал бакæндзынæн. Цæмæ 
мæм æрбацыди, цымæ? Цы йæ хъæуы мæнæй? 
— Иу куыст мæм ис, æмæ йæ куы бакæнис, уæд дын исты 
капеччытæ бафидин, — мæ мидфарстæн мын дзуапп дæтты мæ 
хицау. 
— Цы куыст у? — фæрсын æй куыдфæндыйы хъæлæсæй. 
— Нæ ахизæны æмæ уазæгдоны алыварс цы бырæттæ ис, уыдон 
акал, стæй уынгмæ фæндаг сараз, æдæрсгæйæ дзы ацæуæн куыд 
уа. 
— Æз ардæм кæртмæрзæгæй не ’рбацыдтæн, фæлæ — зæх- 
къæртгæнæгæй. 
— Уый зонын, фæлæ, зæгъын, кæд уæлдай æфтиагыл сразы 
уаис. Дæ уæгъд рæстæг дзæгъæлы сафыны бæсты... 
— Æндæр искæй баххуырс. Уыцы рæстæг мæ мæ фæллад уа- 
дзынæн хъæуы. Дуры хуызæн зæхх æнцон къахæн нæу... 
— Дæ иу мæйы мыздыл ма фондз æмæ ссæдз сомы куы бафта- 
уис, уæд дын æвзæр нæ уаид. Хал халæн æххуыс у... 

Зынгхуыст бæлпицтæ 
89 
— Мæ ахсæн хус къæбæрыл сахуыр æмæ хорз хæринаг кусгæ 
дæр нал скæндзæн. 
— Уæддæр ахъуыды кæ. 
— Æз иу хъуыддагыл бирæ дзурын нæ уарзын. Мæ ныхас 
æдзухдæр йæ бынаты вæййы. 
— Валя дæм куы ’рбацæуа, уæддæр æй нæ аивдзынæ? 
Ахæм æнахуыр фарст мæм ратдзæн, уый мæ фæсонæрхæджы 
дæр нæ уыди, æмæ мæ цыма зымæгон арв æрцавта, уыйау фæдæн. 
Мæ фырдиссагæй йын цы дзуапп раттон, уый дæр нæ зонын æмæ 
йæм циркмæ кæсæгау кæсын. Нæ хабар нын базыдта æви нæ, уый 
бамбарыныл архайын, фæлæ йæ лæгъз цæсгомыл æнæфыст гæх- 
хæттæй уæлдай ницы бакæсæн и, йæ цæстытæ та кæрты ’рдæм 
арæзт сты. Йæ зæрдæ нæм куынæ ’хсаид, уæд мæм йæ усы не 
’рвитид. Ау, æмæ ахæм уавæрыл куыд разы кæны? Æвæццæгæн 
ын хуыздæр гæнæн нæй. 
— Дуртыл фæкæлфæкæлгæнгæ куы фæцæйцæуы, уæд мæ зæр- 
дæйы тугтæ ныккæлынц, æндæр дын дæ кавказаг сæрыстырдзинад 
зонын æмæ дæм не ’рхатыдаин, — йæхиимæ ныхасгæнæгау лæгъ- 
стæгæнæджы хъæлæсæй дзуры Толик. 
— Сылгоймаджы курдиат æнæ сæххæстгæнгæ нæ фæуыдзы- 
нæн, фæлæ æрмæстдæр иу хъуыддаджы фæстæ! — хъæддых дзуапп 
ын дæттын æз. Лæг мæм фæрсæгау æрбакаст æмæ, цы ахъуыды 
кодта, хæйрæг — йæ дæсны. Исты æнæгъдау ныхас мæ куы сирвæ- 
за, уымæй тæрсгæйæ мæ æргомæй фæрсын дæр нæ уæнды. Бон- 
изæрмæ йæ йæ дæлбар кусджытæ цынæхуызон чъизи ’лгъыстæй 
«сбуц кæнынц», зæххыл ахæм нал баззайы, мæн дæр уыдонæй 
æнхъæлы æмæ йæ усы сыгъдæг ном хъахъхъæнгæйæ хъусæй лæууы. 
— Чысыл раздæр мæ цъыфимæ кæй сызмæстай, уый тыххæй 
мæ де ’фсины цур хатыр ракур, науæд сылгоймæгтæ сæ лæгтæм 
хъусаг сты, æмæ мæ йæ хоимæ нал базонгæ кæндзæн, — æнæнхъæ- 
лæджы иу гæрахæй дыууæ сырды ’рфæлдæхтон æз. 
— Уый дын — мæ быгъдуан, — йæ сæр æхсызгонæй батылдта 
Толик æмæ йæ бинойнагмæ хъæрæй фæдзырдта: — Валя, Вален- 
тинæ, рауай-ма ардæм! 
Сылгоймаг цыма къæсæргæрон æвирхъау хабар фехъусынмæ 
æнхъæлмæ касти, уыйау тыхстхуызæй лоджæмæ рахызти æмæ мæм 
уайдзæфгæнæгау йæ цæстытæ сзылдта. Йæ зæрдæйы катай йæ сырх- 
хъулон къæмдзæстыгхуыз цæсгомыл афтæ тынг зыны, æмæ йыл 
чифæнды дæр фæгуырысхо уаид, фæлæ йæ мой æппындæр ницы 
фиппайы, æрмæст цин кæны, йæ ныстуан æххæстгонд кæй æрцæу- 
дзæн, ууыл. 
— Валя, Ирбеджы тыххæй дын кæй дзырдтон, уыдон мæ æнæр- 
хъуыдыйæ сирвæзтысты, æмæ дзы дæ разы хатыр курын. 

90 
Цомартаты Изæтбег 
— Тынг раст кæныс! Æнæууылд ныхæстæ дæ арæх схауы! — йæ 
фындзы бын бахъуыр-хъуыр кодта ус æмæ йæ лæгмæ бустæхуызæй 
бакасти, цыма йын афтæ зæгъынмæ хъавыди: «Тæхуды, де ’дылы 
митæй фервæз!» Уыцы иу рæстæг бацин кодта, уадтымыгъ йæ иувæр- 
сты кæй асыффытт ласта æмæ йын йæ иу æрдумæ дæр кæй нæ 
бавнæлдта, ууыл, йæ фæлмæн мидбылхудтæй мын зæрдæ бавæрдта 
æмæ йæ уатмæ сæрыстырæй ацыди. Æз ын, мæхи цæхæрмæ дарæ- 
гау, йæ мойы курдиат тыхлæмаргæйæ сæххæст кодтон, фæлæ уый 
йæ ныхасæн хицау нæ разынди, æмæ чъырау мæ маст мæ хуылфы 
сæхсысти. Иуцасдæр æй мæ игæртæ фыцгæйæ фæхъахъхъæдтон 
æмæ, куыддæр фæзынди, афтæ йæ фæдыл зилгæдымгæйау агъуыс- 
ты фæмидæг дæи. Лæг мæ судзгæ цæстæнгасæй фæтарсти æмæ бан- 
дон райсыны ’фсон йæ усы фæстæ амбæхсти. Æз ын йæ тæрттæм 
фæлæбурдтон æмæ йæ къæсæрмæ радавтон. Уымæн йæ цæсгом ныф- 
фæлурс и, æмæ мæ ризгæ хъæлæсæй фæрсы: 
— Цы, цы, цы кæныс? Цы дæ хъæуы мæнæй? 
— Ды мæн цæй тыххæй асайдтай, уый-ма мын зæгъ! Иугæр 
сау кусæг дæн, уæд мæ хъуамæ хынджылæг кæнай?! 
Уый мæм тарстхуызæй кæсы æмæ ницы дзуры, йæхи мæ ато- 
ныныл архайы, фæлæ йæ æз нæ уадзын. 
— Идиот, кæм цы фос и, уыдоны чъизитæ сæрфын мæ сæрмæ 
дæр куынæ хастон æмæ дын дæ усы тыххæй куы сразы дæн, уæд 
æм ныр дæ цæстытæ æххуысагур цы ныджджыгъгъытт кодтай?! 
Мæ тых-мæ бонæй йæ тилын, фæлæ уымæн йæ дзыхæй хъыпп- 
сыпп дæр нæ хауы, æмæ мæ маст цырынæй-цырындæр кæны. Ра- 
гæй дæр ме сæфт ахæм сымсымæг годотæй уынын, æмæ мæ фæнды 
йæ хæрзхуыз сылæнгæс фæлмæн цæсгомæн иу дзæхст авæрын, фæлæ 
дзы милицæмæ бахъаст кæнынæй тæрсын æмæ мæхи тыххæй уро- 
мын. Дисы мæ æфтауы йе ’гуыдзæгдзинадæй. Йæ усы цæстмæ мæ 
уæд та куы фæрæхоид. Мæнæй бæзæрхыгдæр у, æмæ мæм куы 
февналид, уæд мæ, чи зоны, йæ быны ассæндид, фæлæ йæм ныфс 
нæй, стæй йæм састы бынаты баззайын æгад нæ кæсы æмæ, йæхи- 
цæй къаддæр чи у, уый дæрзæг митæ быхсы. Мæ зæрдæ схаста, 
иуварс æй ассыдтон æмæ йæм мæстæлгъæдæй бартхъирæн кодтон: 
— Ме ’хца мын мæйы ’мгъуыдмæ куынæ бафидай, уæд мæ-иу 
ма рахъаст кæ! Зыгуымы голлагау дæ лоджæйæ арæцугъдзынæн! 
Йæ дзыппæй фондз æмæ ссæдз сомы куы сисид æмæ мын афтæ 
куы зæгъид, ферох мæ дæ, æмæ дын мæнæ мæхи ’хца дæттын, 
зæгъгæ, уæд ын сæ нæ райсин. Мæ номæй дзы де ’фсинæн къа- 
феттæ балхæ, зæгъгæ, йын зæгъин æмæ сæргуыбыр, уæнтæхъи- 
лæй ацæуин, фæлæ уымæн лæгдзинад равдисын йæ хъуыдыйы 
кæрон дæр нæй. Уый бæсты мæ ахæм былысчъилæй фæрсы, цыма 
мыл æрвæсгæ дæр нæ кæны: 

Зынгхуыст бæллицтæ 
91 
— Уыцы капеччыты тыххæй? 
Цæстыфæныкъуылдмæ йæ уæлхъус алæууыдтæн æмæ та йæм 
фæлæбурдтон. 
— Капеччыты тыххæй нæ, фæлæ дæ сайæн миты тыххæй! Лæ- 
джы лæгыл кæй нæ нымайыс æмæ йæ, ницы уæвгæйæ, дæ къæхты 
бын кæй ссæндыс, уый тыххæй! Дæ ныхасæн аргъ кæй нæ кæныс 
æмæ йæ сæрты хæрз æнцонæй кæй хизыс, уый тыххæй! Лæджы 
миниуджытæй дæм кæй ницы ис, уый тыххæй! Ацы рæсугъд сыл- 
гоймаг дæм цæмæ бабæллыд, цымæ?! Дæ кæцы хорздзинад фæцыд 
йæ зæрдæмæ ?! Æз дæ мæ фарсмæ иу минут дæр нæ бабыхсин! 
Фæстаг ныхæстæ мæ зæгъын нал хъуыди, фæлæ мæ масты 
фæдыл ацыдтæн, дзырд та маргъæй уæлдай нæу, дзыхæй куы сир- 
вæза, уæд æй нал æрцахсдзынæ. Уæвгæ мæ Валя дæрзæгдæр ны- 
хæстæ срæцугъынæй тарсти, æмæ йæ цæстытæ фырадæргæй ныхъ- 
хъоппæг сты. Йæ лæджы фарс рахæцын дæр нæ уæндыди, къулы 
рæбын ныхкъуырдæй лæууыд æмæ нæм мæгуырхуызæй касти. 
Джихтæгæнгæйæ сæ ныууагътон æмæ горæтмæ мæхи айстон. 
Æнхъæл уыдтæн, мæ хицау мæ нæ фæтæрсдзæн æмæ мын фыддæ- 
рагæн ме ’хца нæ бафиддзæн, фæлæ мæ фæтарст æмæ мын сæ 
бафыста. Иуцасдæр сæ мæ къухы фæдардтон, дыууæ арты ’хсæн 
фæсыгъдтæн, стæй йын сæ былысчъилæй йе стъолмæ баппæрстон. 
Уый мæм ахæм æнахуыр каст æрбакодта, цыма йæ цуры æррадо- 
нæй раирвæзæг сæлхæр лæууыди. Фырдисæй ма йе ’фсæр дæр 
æрзæбул и. Уыйхыгъд мæм бынтон æндæр цæстæй ракаст йæ ус. 
Цалдæр хатты мæ зæрдæ балхæныныл дæр афæлвæрдта, фæлæ 
уыцы хылы фæстæ мæныл цыдæр æрцыди. Мæ зæрдæ йæм фæхъæ- 
бæр. Кæрæдзиуыл нæ чи баста, уыцы хал аскъуыди, йæ рæсугъд- 
дзинад ын нал уыдтон, æмæ мæ дзы æппындæр ницыуал хъуыди. 
* * * 
Ме стæгдар уæхсчытыл мæхицæй бæрзонддæр адæймаг куы 
слæууид æмæ, йæ тых цы кæрды, уымæй йæхи хæрдмæ куы сива- 
зид, уæддæр йæ къухтæй зæххы уæлцъарыл нæ фæхæст уаид. Йæ 
фæзуат, цас æмбæлы, уымæй уæрæхдæр æмæ къуындæгдæр куыд 
нæ фæуа, уый тыххæй йæ сахатæй-сахатмæ абар-абар кæнын, æмæ 
æдзухдæр иу къулæй иннæмæ банымайын æртæ санчъехы, йе ’рфæн 
та хъуамæ æртæ хаттæй чысыл фылдæр уа. Цардмæ æфсæст галы 
цæстæй чи кæсы, уыцы хъал хицæуттæ амæй-ай зынæрвæссондæ- 
рæй се ’ууæнк мæныл кæй бафтыдтой æмæ мын ахæм стыр цъай 
ме ’вджид кæй бакодтой, ууыл зын баууæндæн у, фæлæ йыл куыд 
нæ хъуамæ баууæндон, кæд æмæ дзы райсомæй изæрмæ гуыбы- 
рæй мæхæдæг зыбыты иунæгæй фыдæбон кæнын. Мæ фыртых- 

92 
Цомартаты Изæтбег 
стæй мæм хатгай афтæ кæсын райдайы, цыма мæм куыстмондаг 
æвæллад сагсур лæппуты ’рбарвитдзысты æмæ мын мæ уæз фæ- 
рогдæр кæндзысты, фæлæ рæстæг цæуы, бонтæ кæрæдзи ивынц, 
сагсур лæппутæ та нæ зынынц. Æмæ мæ ныфс куыд тайы, афтæ 
æнтъыснæгæй-æнтъыснæгдæр кæны мæ зæрдæ. Ардæм куы ’рхи- 
зын, уæд мыл хур аныгуылы, æмæ парахат дуне сафтид вæййы. 
Баззайæм ма дзы ’рмæстдæр дыууæйæ — æз æмæ, къраныл чи 
бады, уыцы фыдцъылызарæзт мадзура сылгоймаг. Æндæр ничи. 
Æгæр-мæгуыр мæм бындз дæр не ’ртæхы, æмæ ме ’гуыппæг зæп- 
падзы ме уæнгты цыдæр тас бацæуы. Мæхи фенкъарын бынтон 
дзæгъæлæй. Мæ талынг ахæстонæй ма искуы фервæздзынæн, уый 
мæ нал фæуырны, æмæ ма мæ мидкатайыл бафтынц удхор са- 
гъæстæ дæр. Цæргæ-цæрæнбонты уæлтых куыст кæнын æмæ дзы 
сфæлтæрдтон. Адæймаг цæуыл нæ сахуыр уыдзæн, ахæм нæй, æмæ 
дзы раздæрау нал фæлмæцын. Уæнгты фæллад мæ æппæтæй тынг- 
дæр нæ мары, мæ риу мын судзы, фæллад кæм нæ цæуы, ахæм 
азар. Мæхицæн зæхх къахынæй стырдæр хъуыддæгты аккаг 
æнхъæл дæн, æмæ мæ мæ уды хъарутæ ам хардз кæнын нæ фæн- 
ды. Афтæ мæм кæсы, цыма, курдиат æмæ зонд кæм хъæуынц, уым 
фылдæр пайда æрхæсдзынæн, цыма ардæм рæдыдæй æрбахауд- 
тæн. Цас дзы фылдæр фæстиат кæнын, уыйас тынгæй-тынгдæр 
тæрсын, куы нал дзы фервæзон æмæ иу ран цоппайгæнгæйæ бега- 
райы бæхау куы бакуырм уон. Цæмæдæр гæсгæ, æдзухдæр мæ 
цæстытыл уайы сау мæллæг бæх. Йе ’намонд хъысмæтыл чи сразы 
æмæ уæлдай кæмæн нал у, ахæм æнæфыдæрхъис мæгуыр фæллад 
бæх. Æрзæткъахæны сабыргай дынджыр цалх зилы æмæ куыд- 
фæндыйæ йæ бонтæ æрвиты. Растдæр зæгъгæйæ та, йе ’хсæвтæ, 
уымæн æмæ рухсы цъыртт нæ уыны. Цæрынмæ цы хурджын цъæх- 
фæлыст бæстæйы райгуырди, уый йыл гадзрахатæй рацыди, удæ- 
гасæй йæ зындонмæ батардта, æмæ йæм дзы хауы ’рмæстдæр гуы- 
быны хардз, цалх зилыны фаг хъарудæттæг æнад комдзаг. Æндæр 
ницы! Цы ма уа уымæй æлгъыстагдæр хъысмæт? 
Мæхи æгомыг хайуаныл кæй барын æмæ мæ фидæн сауда- 
лынгæй кæй уынын, уый цас раст у, нæ зонын, фæлæ нæ дыу- 
уæмæ дæр не ’фсæст хицæуттæ æмхуызон зæрдæ кæй дарынц, 
кæрæдзийæ нæ кæй нæ хицæн кæнынц æмæ нæм кусæг фосы цæс- 
тæй кæй кæсынц, ууыл æппындæр гуырысхо нæ кæнын. Æгъатыр 
хуыдым мæ кæй æрцахста, æмæ дзы мæхи атонын кæй нæ фæра- 
зын,уый мыл æгæрон тас æфтауы æмæ мын мæ улæфт æхгæны. 
Ахæм уавæры ма мæ райгуырæн хъæуы уыдтæн. Мæ тых-мæ бо- 
нæй тырныдтон къуырцдзæвæнæй раирвæзынмæ æмæ тæдзынæ- 
гæй цыхцырæгмæ бахаудтæн. Фæздæгæй мæхи хызтон, æмæ арты 
смидæг дæн. 

Зынгхуыст бæлпицтæ 
93 
Мæ ныфссæттæн хъуыдытæ рæстæгмæ мæхицæй фæсурын, мæ 
къухтæм бел райсын æмæ дзы хъæбæр æлыг къахын райдайын. 
Мæ сагъæстæй иучысыл фервæзын, фæлæ та мæ цæнгтæ æмæ мæ 
астæу куы сриссынц, уæд фырмæстæй фæйнæрдæм фæцæйтонын. 
Бур сыджытæй ме сæфт федтон, мæ цæстытæ дзы фæцъæх сты, 
æмæ бæргæ алидзин, фæлæ кæдæм? Кæддæр чысыл сывæлло- 
нæй бæллыдтæн тæхæг суæвынмæ. Арвыл-иу хæдтæхæг куы фед- 
тон, уæд-иу мæ мидхъуыдыты фырцинæй йæ фæдыл атахтæн. 
Æнхъæл уыдтæн, уыцы хъандзалбазыр цæргæсыл мæ бон царды 
зындзинæдтæй алидзын бауыдзæн. Куыдфæстæмæ театр хæдтæ- 
хæджы бынат æрцахста æмæ мын мæ уд зыгъуыммæ рафæлдæхта, 
дæргъмæ-цæхгæрмæ йæ бахуым кодта æмæ йæ тугæрхæмттæй ныу- 
уагъта. Мæлæт мæм цардæй куы фæхæстæгдæр, уæд мæ сабиду- 
джы бæллиц сног и, æмæ æфсæддон комиссарадмæ бацыдтæн. Ци- 
нæй мыл амардысты. Мах та, дам, ма дæу куы агуырдтам. Саг, 
дам, фæрæтмæ æрцыди. Æхсызгон мын куыд нæ уыдаид. Æгайт- 
ма, зæгъын, æз дæр искæй бахъуыдтæн. Дохтыртæм мæ фæрар- 
вит-барвит кодтой, стæй мæм зылынджынау тарæрфыгæй иу хуы- 
мæтæг морæ билет раппæрстой, дæ зæрдæ, дам, кæм æмбæлы, уым 
нæй, æмæ, дам, тæхæгæн нæ, фæлæ фистæгæфсæддонæн дæр нæ 
бæззыс. Æз та ма мæ размæ стыр нысантæ æвæрдтон. Ног хæд- 
тæхджытæ, зæгъын, фæлвардзынæн æмæ æрвылбон дæр лæгдзи- 
нæдтæ æвдисдзынæн. Кæнæ, зæгъын, уайтагъд æрбамæлдзынæн, 
кæнæ нæхимæ стырыстъалыджын пъагæттимæ сыздæхдзынæн. Цæй 
пъагæттæ æмæ цæй цыдæр. Адæймагæн йæ амонд фынæй куы уа, 
уæд кæдæмфæнды дæр тырнæд — ницы йын дзы рауайдзæн. 
Уæларвмæ тындзгæйæ цы дзыхъхъы ныххаудтæн, уымæ æдзы- 
нæг кæсын æмæ мæхиуыл былысчъилæй худын. Иуæй иннæ бы- 
рынцъагдæр цæлхдуртыл фæкæл-фæкæлгæнгæ мæ сæры алыхуы- 
зон дызæрдыг хъуыдытæ сæмтъеры вæййынц æмæ мæм æнæбары 
фæзынынц, æндæр уавæрты мæм æввахс дæр чи не ’рбацæуид, 
ахæм дзырдтæ: «ныхыфыст», «хъысмæт», «амонд». Афтæ мæм 
кæсы, цыма мæ ныхыл æцæгдæр исты фыст и, цыма æнæуынгæ 
чидæр мæ разæй цæуы æмæ мæ, йæхи кæдæм фæнды, уырдæм 
нывонд тохъхъылау йæ фæдыл ласы. Куы дзы фервæзин, уый мæ 
фæнды, фæлæ мæ бон нæу. Мæ зæрдæ фыдæхæй куыд дзаг кæны, 
уый æнкъарын, истыхуызы дзы куы суæгъд уаин æмæ сыгъдæгæй 
куы баззаин, уымæ мæ былыцъæрттæ хæрын, фæлæ уый дæр мæ 
къухы не ’фты. Æнæуынондзинадæй мæ риу дымсы æмæ мæ цæ- 
рын нæ уадзы. Æппæтæй тынгдæр мæсты кæнын мæ хицæз’ттæм. 
Мæ цуры кæй ницы азымджын сты, уый æмбарын, фæлæ сæм 
уæддæр кæсын нæ фæразын. Сæ хъæлæстæ сын куы фехъусын, 
уæд мæ къухтæ сæхигъдауæй æрбатымбыл вæййынц, æмæ мæ 

94 
Цомартаты Изæтбег 
зæрдæ æрцагуры гуымиры ныхæстæ кæнын, æфхæрын, æлгъитын, 
нæмын. Уæлдайдæр, Толиччы куы базыдтон, уæдæй фæстæмæ. Афтæ 
мæм кæсы, цыма се ’ппæт дæр уый хуызæн æдзæхх æмæ сылæнгæс 
сты. Уæвгæ дзы уымæй æвзæрдæртæ дæр ис. Савели Федунец кус- 
джытимæ афтæ æргом былысчъилæй фæдзуры, цыма йæ хуыдон 
сыгъдæггæнджытæ сты. Йæ фырхъалæй сины фыд дæр нæ хæры, 
айчы та къæмтæ агуры. Ноджы ма йе сфæлдисæг рæсугъддзинадæй 
йæ хъыджы нæ бацыд, фæскомцæдисонтæ та йæ сæ раздзæуæгæй 
равзæрстой, æмæ сагау бæрзæндты кæсы. Зæххы бын цасфæнды 
куы фæвæййы, уæддæр дзы фæстæмæ уыцы сыгъдæгæй схизы, йæ- 
хиуыл цъыфы тæпп кæнæ рыджы мур абадын нæ бауадзы. Ныр 
дæр мæ сæрмæ къæрццарæзтæй лæууы, йæ дыууæ æмбалæн цъайы 
фæрстæм хъуыддагхуызæй амоны æмæ цыдæртæ дз^фы. Толик æм 
цымыдисæй кæсы æмæ сусæны бæхау йæ сæр тилы. Бæрзонд къа- 
базджын лæппулæг æм хъусгæ дæр нæ кæны. Æфсæст богъау йæ 
сæрты кæдæмдæр фæлгæсы, æмæ афтæ зыны, цыма йæ хъуыдытæ 
æндæр кæмдæр сты. 
— Ацы ахсджиаг куыстмæ сæрæндæр лæппуйы ’рбарвитæн нæ 
уыди?! Ай дæлæ йæ къæхтыл тыххæй куы лæууы! — æрыхъуыст 
мæм Федунецы дæлдзиныггæнæн æлхыскъ ныхас, æмæ туг мæ 
сæрмæ ныццавта. Мæ зæрдыл æрбалæууыди нæ рагфыдæлы цыргъ- 
зонд дзуапп æмæ йæ æвæстиатæй срæцыгътон: 
— Хуыздæртæ хуыздæр рæттæм ацыдысты. 
Уый мæм уæле дæлæмæ æлгъгæнгæйæ æркасти æмæ мыл сбустæ 
кодта: 
— Рæвдздæр змæл! Цы бафынæй дæ?! Афтæ куы кусай, уæд 
дын афæдзмæ дæр къахт нæ фæуыдзæн! 
Иу æмæ дыууæ хатты нæ фехъуыстон хистæрты дæрзæг ны- 
хæстæ æмæ сæ иу æмæ дыууæ хатты нæ ныббыхстон. Хицау йæ 
дæлбар кусæджы размæ куы тæра, уæд уым диссагæй ницы ис, 
фæлæ мæ æххуырсты бынаты кæй æвæры æмæ мыл æлдары хъæртæ 
кæй кæны, уый мæ нæ ныгъуылы, æмæ йын дзуапп дæттын йæхи 
хъæлæсы уагæй: 
— Ахъуытты у уырдыгæй, куыд нæ дæ уынон, афтæ! 
— Цы загътай, цы?! 
— Цы фехъуыстай, уый! Акуыйты у уырдыгæй, науæд дæ æрис- 
дзынæн æмæ дзæгъæл бæр-бæры бæсты мæ фарсмæ хæрæджы хафт 
кæндзынæ! 
— Ай цыдæр фыд-зонд куы у. Æвæстиатæй йæ рынчындонмæ 
аласый хъæуы, æз та ма йæ нæ фæскомцæдисон организацимæ 
истон, — бæлвырд фæсабырдæр Савели æмæ йе ’мбæлттæм фæр- 
сæджы цæстæй бакаст. 
— Дæ фæскомцæдисы мæтæй дын мæлын, батъысс-ма йæ иу 

Зынгхуыст бæлпицтæ 
95; 
ран, — фæныллæгдæр и мæнæн дæр мæ хъæлæс, фæлæ йæ маргæй 
не ссыгъдæг и. — Дæхи хуызæтты йæм хон æмæ дзæнгæда цæгъд- 
гæйæ партимæ хилут, уырдыгæй та — иуæй иннæ стырдæр бынæт- 
тæм. Иу дымысдæр хуы дзы козбау миты фæрцы хин æмæ кæлæ- 
нæй Эвересты цъупмæ йæ уæрджытыл быргæйæ схылди, æмæ дæ 
йæ хорзæх уæд. Тагъд нæ хъоххъохгæнгæ куыдзæппарæн былæй 
арæцугъдзæн. 
— Нæ партийы разамонæг дæ зæрдæмæ нæ цæуы?! — фырди- 
сæй йæ цæстытæ сæ къуырфытæй рабырыдысты, æмæ мæм тæссаг 
сырдмæ кæсæгау тарстхуызæй ныккасти. 
— Æз æй мæ фермæйы хуыгæсæй дæр нæ сæвæрин, сымахæн 
та уæ цытджын бæстæйы сæргълæууæг у, æмæ йæ фаджысы ’вду- 
лы. Цас æй тынгдæр æгад кæны, уыйас æй уæ уæлныхты бæрзонд- 
дæр исут æмæ йын йæ лæхчъил зæвæттæ сдæрут. 
— Дæ ныхæсты тыххæй ахæстонмæ бахауынæй нæ тæрсыс? 
Мæ зæрдыл æрбалæууыдысты Беликовы ныхæстæ: «...и как бы 
чего-нибудь не вышло я должен буду доложить господину директо- 
ру содержание нашего разговора» æмæ йын сфæзмыдтон, мæнæуы 
’фсиртæ уидзгæйæ гыцци Госæмамæ цы фарст радта, уый: 
— Æмæ ныр кæм дæн? 
Мæ былысчъил худт ын йæ зонд æрæвронг кодта, æвæццæ- 
гæн, æмæ йæ сæр уайдзæфгæнæгау батылдта. 
— Ахæм æнæмбаргæ фæсивæдимæ коммунизм аразæн куыд ис? 
— Ацы фидиссаг бæстæйы коммунизм нæ, фæлæ рæстæмбис 
цард дæр нæ сараздзынæ. 
— Цæуыннæ? 
— Йæ аххосæгтæ бирæ сты. Иугай дын сæ фæнымаин, фæлæ 
сæ нæ бамбардзынæ, — йе ’лхыскъ ныхасæн ын дзуапп радтон æз 
æмæ мæхицæй фæбузныг дæн. 
— Гъы, гъы. Иу мын дзы уæддæр зæгъ. Кæд æй бамбарин. 
— Табуафси, фæлæ мæ нæ уырны. Нæ бæстæйы цæсгом нын 
мæнæ ацы цъай тынг хорз æвдисы, æмæ йæ дæхи сæрæй æрцахс. 
— Уымæй цы зæгъынмæ хъавыс? Нæ дæ ’мбарын. 
— Æмæ дын нæ загътон? Уæлдæр ахуырадимæ ма рæстæмбис 
æмбарынад дæр хъæуы. Æртæ уæйыджы хуызæн лæджы цъайы 
былыл дзæнгæда цæгъдынц, йæ къæхтыл тыххæй чи лæууы, уый 
та дзы йæ уыргтæ хойы. Æмæ ахæм бæстæйы ды коммунизм ара- 
зынмæ хъавыс? Нæ, мæ буцдаринаг хицау, дæу коммунизм нæ 
хъæуы, дæу, йæ алыварс цы зæрдæвæрæн тутт ныхæстæ цæуы, 
уыдон хъæуынц, уымæн æмæ дын пайда сты мæ хуызæн æнæм- 
баргæ хæрджыты сайынмæ. 
— Мауал æй къах, Савели, ай Хуыцауы налат у, — йæ хъусы 
йын бацагъта Толик æмæ йыл иуварс ахæцыд. 

96 
Цомартаты Изæтбег 
— Кæд Ходжа Насреддин у, уæддæр мæ æвыдæй нæ аирвæз- 
дзæн! Уадз æмæ хицæутты раз йæхи дарын зона! 
— Ницы дын дзы рауайдзæн. 
— Цæуыннæ? 
— Ардæм æй Гæрайы-фырт æрбакодта. 
— Чи?! Азамат Габеевич?! 
— О. Йе ’фсымæры лæппу у. 
— Æмæ мын æй уæд раздæр цæуыннæ загътай? — цæхгæр 
фæсасти Федунецы зæлланггæнаг сыгъдæг хъæлæс, цыма йын исчи 
йæ хъихъыр бакъуырдта. — Ахæм стыр лæг йæ хионы зæхх къа- 
хыныл бафтаудзæн, уый æнхъæл чи уыди? Ам сæфынæн æвгъау 
у. Йæ нервытæ хæлд сты, фæлæ йæ зонд йæхимæ и... Хатыр дзы 
ракурын хъæуы... 
— Йæхи бар æй уадз, науæд та дыл саргъаудзæн. Йæ фыдыф- 
сымæрмæ бæрзонд æвæрд нæу... 
— Уæдæ уæд къах — йæ роны! 
«Фыртæссæй йæ бын куыд ныххуылыдз кодта. Тæппуд! Ца- 
гъайраджы миддуне æмæ тæрхъусы зæрдæимæ æмпъызтсыдзæг бæ- 
стæйы коммунизм аразы», — бахудтæн ыл мæхинымæр æмæ та мæ 
къухтæм бел райстон, фæлæ мæм кусын нæ цæуы æмæ бæстастæу 
æндзыгæй лæууын. Мæ цæстытæ тартæ кæнынц, æмæ мæм афтæ 
кæсы, цыма цъайы къултæ змисæй конд сты æмæ æнæрынцойæ 
бынмæ згъæлынц, цыма ныртæккæ алырдыгæй фемæхсдзысты, æмæ 
мæ милуангай лыстæг дуртæ ам цæрдудæй баныгæндзысты. Фæнды 
мæ фервæзын, фæлæ мæ бон фезмæлын нæу, æмæ талынг дзыхъ- 
хъæй тармигъæмбæрзт арвмæ æххуысæнхъæл æрхæндæгæй кæсын. 
* * * 
Музыкæ æмæ зарæг. Зарæг æмæ музыкæ. Ацы дзырдтæн канд 
сæ аивадон мидисы нæ, фæлæ ма суанг сæхимидæг дæр æнахуыр 
сусæгдзинад æмбæхст и, æмæ мæм дзы ивылы, кæронмæ кæй не 
’мбарын, фæлæ стыр æхсызгондзинад кæмæй исын, ахæм цинхæс- 
сæг хъæрмад. Сырдон фæндыры тæнтæ йе ’дзард хъæбулты зæр- 
дæты тæгтæй хуымæтæджы нæ сарæзта. Æрмæстдæр æхсидгæ зæр- 
дæйы тæгтæй райгуыргæ алæмæттаг зæлтæ хъарынц искæй зæр- 
дæмæ. Адæмæн сæ музыкæ сæ уд кæй у, ууыл иу æмæ дыууæ 
хатты нæ баууæндыдтæн алыхуызон цæгъдтытæ æмæ зарджытæм 
хъусгæйæ. Шаляпин радиойæ «Дубинушка», «Ах ты, ноченька», 
«Сомцение», Песня Варяжского гостя æмæ Иван Сусанины ари 
куы фæзары, уæд мæм афтæ фæкæсы, цыма, ахæм уацмыстæ кæй 
зæрдæйæ рацыдысты, уыцы адæмыл фæуæлахиз уæвæн нæй. 
Æрдхæрæны хъæлæс. Схæццæгæнæн ын никæй хъæлæсимæ ис. 

Зынгхуыст бæллицтсе 
97 
Иу мыр дæр мæ дзы куыд нæ аирвæза, уый тыххæй мæ мидбынаты 
бандзыг вæййын æмæ къахæй-сæрмæ хъустæ фестын. Дзæвгар рæ- 
стæг мæ буары дыз-дыз нал фенцайы, мæ риу уæлмонц æнкъарæн- 
тæй фæйнæрдæм фæцæйтоны, æмæ мæ æрфæнды мæ хъæлæсыдзаг 
ныззарын. Уыцы бæллиц мын кæны бонæй-бон тыхджындæр. Ар- 
дæм дæр мæ уый æрбасайы йæ фæдыл. Фисынæй Собиновы уынгмæ 
куы ’рбазилыи уæд мæ зæрдæйы гуыпп-гуыпп ссæуы, æмæ мæ цы- 
дæр тых размæ нал фæуадзы. Бас кæй басудзы, уый донæн дæр фу- 
фу кæны. Дыууæ æгъатыр фæлварæны мæ мæ астæуыл дыууæ дихы 
акодтой, мæ туг фæтарсти, æмæ цæуын никæдæмуал уæндын. Æрдз 
мын курдиат кæй нæ радта, уый тыххæй, æвæццæгæн. Æмæ мæ 
уæд ме ’нæнцой зæрдæ иу ран цæуыннæ ныууадзы? Цырынгондæй 
мæ аивады рæсугъд дунемæ цæмæ хоны? Институты алыварс мæ 
мæ былыцъæрттæ хæргæйæ цæмæ зилын кæны? Йæ кæрты мæ джи- 
хæндзыгæй цæмæ дары? Иуцасдæр дзы æдзæмæй фæлæууыдтæн, 
стæй фæхсбандоныл мæхи ’руагътон æмæ йын йæ дуармæ мæгуыр- 
гурау æнхъæлцауæй кæсын, цыма мæм дзы исчи рацæудзæн æмæ 
мын мæ зæрдæ истæмæй барухс кæндзæн. Къæсæрæй æцæгдæр ра- 
хызт иу хæрз зæронд мæллæг хус нæлгоймаг. Йе стæгдар къухы — 
сау пъартфел. Йæ даргъ сæрыхъуынтæ æмæ йæ сæгъы боцъоты 
’нгæс хъуыны муртæ урс-урсид дарынц. Йе ’нæфыдæрхъис уадул- 
тыл йæ мигъæвæрд цæстытæй суанг йæ цыргъ роцъомæ æрцыди 
дыууæ носы хуызæн арф æнцъылды æмæ йын йæ нарæг мæрдон- 
хуыз цæсгом, цы у, уымæй æвидауцдæр æмæ фæлмæстхуыздæр кæ- 
нынц. Йæ тæнæг былтæ мидæмæ бахаудтой, æмæ йыл дзыхбæрæг 
дæр нæй. Афтæ зыны, цыма мæ цурмæ институты ахуыргæнæг нæ 
рацыд, фæлæ йæ ингæнæй Бальзакы антиквар схызт. Йæ цæст мæм 
куы фæдарид, уæд дзы хуымæтæджы бузныг фæуаин. Æз ныртæккæ 
дæр разы дæн Рафаэлы хал ахæрыныл, æцæг шагрены царм мæ 
къухы бафтæд æмæ мæ бæллицтæ æххæстгæнгæйæ æмпылæд. Мæ 
цард ныццыбыр уæд, æрмæст уæларвон стъалыйау цæхæркалгæйæ 
судзæд. Æз Рафаэлау мæ амонд хъæздыг царды, паддзæхты дзадж- 
джын фынгтыл бадгæйæ нæ уынын. Нæ мæ хъæуынц дунейы æппæт 
мулчытæ æмæ таурæгъты дзуринаг хæзнатæ. Нæ мæ хъæуынц 
æргъæу галуантæ æмæ алæмæты рæсугъд чызджытæ. Нæ мæ хъæ- 
уынц исбонæй аразгæ кад æмæ намыс. Мæн фæнды мæ цард æппæт- 
хъомыс аивадæн снывонд кæнын æмæ адæмæн циндзинад хæссын. 
Æз разы дæн мæ бонтæ бæгънæг æмæ стонгæй æрвитыныл. Уыцы 
дыууæ фыдæхы мæ фæдыл бафтыдысты, æмæ сæ мæ ингæнмæ стыр 
хорзæхтау фæхæсдзынæн, æрмæст мæ уæртæ уыцы дзуары лæг йæ 
кæлæнгонд чиныджы фæрцы уæлмонц аивады фæндагыл саразæд. 
Уыйбæрц курдиат мын раттæд, цæмæй мæм дзыллæты зæрдæ бал- 
хæныны фаг хъару разына. 
7 Цомартаты Излстбсг 

98 
Цомартаты Изæтбег 
Лæгæн цыма йе ’рмæфтауы фыдæлтыккон хæзнатæ ис æмæ сæ 
уæзæй æртасыди, уыйау зæхмæ æдзынæг кæсгæйæ йæ рынчын 
къæхтæ уæззау ист кæны æмæ мын мæ фæстаг ныфсы муртæ йемæ 
фæхæссы. Ам мæнæн ничи ницы ратдзæн, уымæн æмæ царды 
ахæм хъуыддагæн уæвæн нæй. Францусаг гени йæ кæйдæр талынг 
къуымы удхаргæнгæйæ йæ фыртыхстæй æрымысыди. Дыууæрдæм 
æнæмæтæй цы хъæлдзæг лæппутæ æмæ чызджытæ рауай-бауай 
кæнынц, уыдонæн æрдз шагрены цармæй зынаргъдæр хæзна ба- 
лæвар кодта — цыкурайы фæрдыг, æмæ сæм фырхæлæгæй мæ 
цæсты фиутæ тайынц. Дыккаг уæладзыгæй мæм хъуысынц нæл- 
гоймаджы зæлланггæнаг хъæлæсы зæрдæскъæфæн мыртæ æмæ мыл 
арт æндзарынц. Мæ царды куыд ницы ивы, уый диссаг у, æвæдза. 
Гыццылæй куыд æвæрæз уыдтæн, ныр дæр — афтæ. Нæ, ныр æвзæр- 
дæр уавæры дæн, уымæн æмæ уæд цæмæдæр æнхъæлмæ кастæн. 
Мæ размæ цыдæр пълантæ æвæрдтон æмæ сæм æнахуыр зæрдæйы 
уагимæ тырныдтон. Æнæлаз сывæллонау æууæндыдтæн æнæхин 
адæмы æгæрон хорздзинадыл, сæ дисыфтауæг цæстуарзондзина- 
дыл, аивады лæггадгæнджыты æнæсайд рæстдзинадыл, мæ цард- 
дæттæг амондыл. Афтæ æнхъæл уыдтæн, цыма мæ рухс курдиаты 
æвидигæ суадон йæ рæсуг дзæм-дзæмы донæй æдзухдæр дзæбæх 
кæндзæн æфхæрд дзыллæты судзаг хъæдгæмттæ. Ныр та... Нæ, 
нæ! Нырма мын нæма байрæджы и. Уыцы æнæрай хъуыдытæ 
сæрмæ хæстæг уадзгæ не сты. Сæ фæдыл мæ асайдзысты, æмæ та 
мыл мæ фыдæвзарæнтæ сæ уæз æруадздзысты. Фæлтау цæуон æмæ 
уал академион хоры мæхи бафæлварон, стæй дарддæр бæрæг уы- 
дзæн. Мæхиимæ хъуырдухæнгæнгæйæ цæуын, хъусынгæнинаджы 
цы Культурæйы хæдзар амынд уыди, уымæ. Раздæрау фыртæссæй 
нæ ризын, мæ хиды дæр нæ мæцын. Цард мын æлгъин фыдыусау 
цы зыгуымы муртæ дæтты, уыдон уидзыныл сахуыр дæн æмæ дзы 
фылдæр нæ домын. Цы уа, уый уæд. Куынæ мæ райсой, уæддæр 
метромæ нал ныххиздзынæн æмæ æфсæнвæндаджы былыл лæу- 
гæйæ электричкæмæ нал æнхъæлмæ кæсдзынæн. Дунейы хъæздыг- 
дæр æмæ хæрзаивдæр горæттæй иумæ хуыздæр цардагурæг раф- 
тыдтæн æмæ дзы зæххы бын, фадхъултæм доны, æвзæрдæр куыд 
нæ ис, ахæм уавæрты удхар кæнын. Кæрдзыны мурыл... Лæджы 
ном æгадгæнæг капеччытыл... Æмæ мын ацы смаггæнаг цъымара- 
джын бæллицмарæн куыстуатыл цы латинаг рæсугъд ном сæвæрд- 
той, уый та — коллектор! Адæймагæн дзы йæ буар æмбийы æмæ 
йæ ^ъарутæ сындæггай сысынц. Фæлæ йæм уæддæр иу хорздзи- 
над ис. Куы дзы ныззарын, уæд мæ хъæлæс æрвнæрæгау къæр- 
къæргæнгæ кæдæмдæр атæхы, æмæ мын æгæрон цин æрбахæссы. 
Иугæр мæм зарын цæуы, уæд бынтон сæфт нæма дæн. Зарын та 
мæм тынг цæуы, æмæ мæ ацы хатт хъуамæ мачиуал баурома. 

Зынгхуыст бæлмщтæ 
99 
Егъау æддæгуæлæ хæдзармæ бацыдтæн æмæ дуаргæсы фæрсын: 
— Ам академион хоры разамонæг кæм бады? 
— Дыккаг уæладзыджы, — æвæндонæй мын дзуапп дæтты 
ацæргæ халассæр ус. Нозт æмæ тамакомæ æмхиц кæй у, уый æнцон 
базонæн у йæ рæсыд цæстытæ æмæ йæ хæрхæргæнаг хъæлæсæй. 
Йæ пудрæйæ сæрст æнцъылдтæ цæсгомыл былысчъил мидбылхудт 
зына-нæзына хъазы, цыма афтæ зæгъынмæ хъавы: «Гъер дын ацы 
тыхст заман зарынæй уæлдай æндæр ницы куыст и?». «Хæлддзаг 
мæсыг чъырæй куы рацæгъдай...» — бахудтæн ыл æз дæр, талф- 
тулфæй йын раарфæ кодтон, даргъ асинтыл рогæй сызгъордтон 
æмæ кабинеттыл зилын. Кæцæй мæм дзы зарæг хъуысы, кæцæй — 
музыкæ. Иу ран та Чацкий фæсмоны арты судзгæйæ фырмæстæй 
æгæлæнтæ кæны: 
Слепец! Я в ком искал награду всех трудов! 
Спешил!.. летел! дрожал! Вот счастье, думал, близко. 
Фæнды мæ мидæмæ бацæуын æмæ ма иу хатт мæ хъарутæ 
бафæлварын. Кæд мын ацы райдайæн фæрæстмæ уаид. Нæ, нæ! 
Мæ акценты тыххæй ма мæ ардæм дæр куынæ райсой, уæд мæ 
ныфс бынтондæр асæтдзæн, æмæ æппындæр мæ къæхтыл нал слæу- 
дзынæн. Къæлидоры иучысыл ауадтæн, фæлæ мæ хæдахуыр арти- 
сты хъæлæс фæстæмæ раздæхта. 
Вы праеы: из огня тот выйдет невредим, 
Кто с вами день пробыть успеет, 
Подышит воздухом одним, 
И в нем рассудок уцелеет. 
«Йæ ныхæсты цас рæстдзинад ис, æмæ уыцы рæстдзинадыл 
тохгæнджытæ куыд никæй хъæуынц, стæй æнусæй-æнусмæ адæй- 
маджы миддунейы куыд ницы ивд цæуы, уый диссаг у. Хорз, æмæ 
нæм рæстæгæй-рæстæгмæ Чацкийы хуызæн æдзæстхиз лæппутæ 
фæзыны, Фамусовты, Скалозубты, Молчалинты æмæ Софьяты аза- 
рæй басудзынц, фæлæ сæ фæрцы не ’фсарм райхъал вæййы», — 
хъуыды кæнын, мæ уарзон хъайтары ныхæстæм хъусгæйæ. Мæ 
зæрдæ та куы фæсаджил уа, хормæ бацæуыны тыххæй мæ фæнд 
куы аивон æмæ арвæй зæххы астæу дзедзыройгæнгæйæ куы баз- 
зайон, уымæй тæрсгæйæ иу дуарыл мидæмæ бахæцыдтæн. Пиани- 
нойы цур ныхасгæнгæ баййæфтон бурбын фыдындгомау лæппуйы 
æмæ мæхицæй чысыл хистæр саухил рæсугъд сылгоймаджы. Са- 
лам сын радтон, æмæ мæ лæппу фæрсы: 
— Цы дæ хъæуы? 
— Зарынмæ ’рбацыдтæн... Уæ хъусынгæнинагмæ гæсгæ... 

100 
Цомартаты Изæтбег 
— Æмæ нын цы азардзынæ? 
— Глинкæйы «Сомнение». 
Лæппу мæм дисхуызæй æрбакасти, ома хъуымыздзых уæв- 
гæйæ дæ ныфс ахæм зын романсмæ куыд хæссыс? Æз иучысыл 
фæныхкъуырд дæн, фæлæ йын мæхи дæлæмæ æппарын нæ ба- 
уагътон, ме уæхсчытыл схæцыдтæн æмæ бонзонгæ хъæлæсæй афтæ 
бакодтон: 
— Кæд гæнæн ис, уæд бафæлварæм... 
— Хæстæгдæр æрбалæуу, — ныфсæвæрæгау мæм фæлмæнæй 
дзуры сылгоймаг, бандоныл æрбадти, æмæ йæ лыстæг æнгуылдзтæ 
пианинойы амонæнтыл сындæггай базмæлыдысты. Æз æнкъард 
мелодимæ хъусыныл фæдæн. Мæ цæстытыл ауади Тиминæйы æбу- 
алгъ ми, мæ хъæдгом байгом, æмæ зæрдæрисгæйæ базарыдтæн: 
Уймитесь, волнения страсти! 
Засни, безнадежное сердце! 
Я плачу, я стражду, — 
Душа истомилась в разлуке; 
Я стражду, я плачу, — 
Не выплакать горя в слезах... 
Зард куы фæдæн, уæд сылгоймаг йæ цæгъдын ныууагъта, йæ 
тымбыл сау цæстытæй мæм æхсызгонæй скаст æмæ мæ цымыди- 
сæй фæрсы: 
— Кæцæй дæ? 
— Ирыстонæй. 
— Дæ ном цы хуыйны? 
— Гæраты Ирбег. 
— Æмæ дæ зарын чи сахуыр кодта? 
— Ничи. 
— Уæдæ кæм базыдтай? 
— Радио æмæ кинотæй цыдæртæ райстон æмæ сæ мæхицæн 
зарыдтæн. 
— Зарæггæнджытæй кæй зоныс? 
— Бирæты, фæлæ дзы уæлдай фылдæр уарзын Михайловы, 
Огнивцевы, Штоколовы, Гяуровы, Титта Руффойы æмæ Марио 
Ланцæйы. Хъусынæй сæм никуы бафсæдин. Уыдонæй фылдæр та 
уарзын Карузо æмæ Шаляпины. Афтæ мæм кæсы, цыма ацы ду- 
нейы нæ равзæрдысты, фæлæ сæ Хуыцау адæмæн циндзинад хæс- 
сынмæ уæларвæй æруагъта. 
— Нæлгоймæгтæ цавæр хъæлæстæй зарынц, уый зоныс? 
— Тенор, баритон æмæ басæй. 
— Исты музыкалон инструментæй цæгъдыс? 
— Балалайкæйæ. 

Зынгхуыст бæлпицтæ 
101 
-Цы? 
— Ирон кафыны цæгъдтытæ æмæ зарджытæ, стæй индиаг ки- 
нотæй цыдæр мелодитæ. 
— Зæгъæм, цавæртæ? 
Æз уаты къуыммæ бацыдтæн, музыкалон инструментты ’хсæ- 
нæй балалайкæ систон, куыд мæ хъуыди, афтæ йæ сарæзтон æмæ 
дзы цæгъдын райдыдтон, стæй базарыдтæн: 
Дорога вдаль зовёт меня, зовёт меня. 
Бродяга я, бродяга я. 
Никтпо нигде не ждёт меня, не ждёт меня. 
Бродяга я, бродяга я. 
Судьба-а- а , судъба моя, звезда моя, 
Дай ответ мне, за что ты сурова ко мне? 
Бродяга я, бродяга я. 
Сылгоймаг мыл йæ къухтæ сцагъта æмæ мæ фæурæдта. 
— Æгъгъæд! Æгъгъæд! Уый лирикон теноры зарæг у, дæуæн 
та бас и, æмæ йæ фехалдзынæ. Хъæлæс дæр музыкалон инстру- 
мент у, мæ хур, æмæ хæлгæ кæны, раст дзы куынæ пайда кæнай, 
уæд, — цыма, йæ коммæ чи нæ кæсы, ахæм сывæллон дæн, уыйау 
мын мæ рæдыд бустæхуызæй бацамыдта æмæ лæппумæ фæрсæгау 
бакасти. — Цæй, цы зæгъыс? 
— Диссаджы фæлварæн ын сарæзтай. Хорз хъæлæс ын и, æмæ 
йæ райсын хъæуы. 
— Мæнæн дæр мæ зæрдæмæ фæцыди æмæ йæ, зæгъын, хуыз- 
дæр куы базонин, — йæхи растгæнæгау загъта сылгоймаг æмæ 
мæм мидбылхудгæйæ йе ’ргом раздæхта. — Æз академион хоры 
аивадон разамонæг дæн — Наталья Петровнæ. Репетицитæ нæм 
вæййы къуыри дыууæ хатты — æртыццæджы æмæ сабаты. Дæ бон 
нæм афойнадыл цæуын уыдзæн? 
— Бацархайдзынæн. 
— Дызæрдыггæнгæ йæ загътай. Кусгæ кæныс æви ахуыр? 
— Кусгæ. 
— Кæм? 
— Трест «Шахтподземстрой»-ы. 
— Цæмæй? 
— Зæхкъæртгæнæгæй. 
— Ахæм хъæлæсимæ — зæхкъæртгæнæгæй?! — йæ сæр уай- 
дзæфгæнæгау ныттылдта сылгоймаг æмæ ма йæ ныхасмæ æнкъар- 
дæй бафтыдта: — Заргæ чи кæны, уымæн уый хорз бынат нæу, 
бæргæ. Чи дæ батардта уырдæм? 
— Мæ фыдыфсымæр. 
— Æмæ йæхæдæг дæр уым кусы? 

102 
Цомартаты Изсетбег 
— Нагъ. 
— Уæдæ кæм? 
— Дурæвзалыйы промышленносты паддзахадон контролы. 
СЦКП-йы ЦК-йы цур. 
— Цæмæй? 
— Инспекторæй. Раздæр та министры хæдивæг уыди. 
Сылгоймаг дисгæнгæйæ куы лæппумæ бакæсы, куы мæнмæ. 
Мемæ ма йæ аныхас кæнын кæй фæнды, уый бæлвырд зыны йæ 
хæрзаив зæрдæмæдзæугæ цæсгомыл. 
— Каст та цы фæдæ? 
— Дæс къласы. 
— Дæ аттестатимæ Ирыстонæй Мæскуыйы дурнад зæхх къа- 
хынмæ нæ рараст уыдаис... 
— Театралон училищемæ цыдтæн, фæлæ мæ нæ райстой. 
— Цæуыннæ? 
— Нæ мыл барвæссыдысты. 
— Дæ хъæлæсыл дæр? 
— Мæ акцентæй мын афтæ тынг фæтарстысты, æмæ сæ мæ 
зард дæр нал бахъуыди. 
— Дзæгъæлы. Мæнмæ гæсгæ дæм киноактёр суæвынæн алцы- 
дæр ис. 
— Зæххы бын фадхъултæм доны удхар кæнынмæ стыр хицауы 
фæрцы кæм исынц, уым ма дарддæр цæуыл дзурæн и? 
— Раст зæгъыс. Æлгъыст бæстæйы цæрæм. Нæ нæ зонд хъæуы, 
нæ курдиат, æмæ хуылыдз сугтау мынæг арты уæззау пыс-пыс 
кæнæм. Æрттивгæ стъалытæ нæм нæй, æмæ ницытæ æмæ мацы- 
тæй æппæлæм, стыр нæмттæ, хорзæхтæ æмæ сын премитæ дæт- 
тæм. Тутт барабанты гыбар-гыбурмæ хъусгæйæ нæ смаггæнаг цъы- 
мара йæ бынмæ фæласы, нæ хицæутты дзæнгæдамæ байхъус, уæд 
та нæ бонтæ дзæнæты цæхæрадоны хъазгæ æмæ худгæйæ æрви- 
тæм. Зæрдæхæццæгæнæн митæ, æдзæлгъæд цæрдтытæ... — цыма 
мын мæ ныхыл мæ хъуыдытæ кæсы, уыйау сагъæсхуызæй дзуры 
сылгоймаг. Йæ риссаг цъутхал ын кæй фæрæхуыстон, уый æмба- 
рын æмæ йæ фæрсын мæхинымæр: 
«Ау, ды дæр мæ хуызæн æнамонд дæ? Уæд ма амондджын та 
чи у? » 
— Мæ бæллиц номдзыд балеринæ суæвын уыди, фæлæ мæ мæ 
хъысмæтлыггæнджытæ кафыны бæсты ’ндæр дæсныйад домдтой 
æмæ мын мæ цард фехæлдтой, — мæ мидфарстæн мын дзуапп 
дæтты1 Наталья æмæ мæм йæ зондджын цæстытæй æдзынæг кæсы. — 
Æгъатыр сты адæм, тынг æгъатыр, мæнгард æмæ хæлæггæнаг. 
Æнæкурдиат гуымиры лæг курдиатджынтæн разамынд куы дæтта 
æмæ сыл йæ бон куы цæуа, уæд уый та уæлдай стырдæр бæллæх у, 

Зынгхуыст бæллицтæ 
103 
фæлæ ды макæмæй тæрс. Æз дæм фæкæсдзынæн, æцæг дæ куыст 
баив. Æвæджиауы рæсугъд хъæлæс дын и, хъæдабæйы хуызæн 
фæлмæн, æмæ йæ бахъахъхъæ: уымæлы сафынмæ æгæр æвгъау у. 
Бирæтæн хорз хъæлæстæ ис, фæлæ былалгъæй зарынц, дæуæн та 
дæ зарæг дæ зæрдæйы бынæй цæуы, æмæ уымæн аргъ нæй. Ныр- 
ма дын нæма сфидар и, стæй йæ сæвæрын хъæуы, дæ хурхуадындз- 
тæй куыд нæ зарай, афтæ. Кæд мæ домæнтæ æхсызгонæй æххæст 
кæнай, уæд дæ ахуырмæ бацæттæ кæндзынæн, æмæ дæ театралон 
училище рох дæр ма фæуыдзæн. 
— Наталья Петровнæ, куыд дын раарфæ кæнон, уый зонгæ 
дæр нæ кæнын. Æппындæр мæ куы ницы рауайа, уæддæр дæ буз- 
ныг уыдзынæн мæ амæлæты бонмæ, — загътон ын æз æмæ зæрдæ- 
райгæйæ ахызтæн йæ кусæнуатæй. 
* * * 
Цыма йæ уадтымыгъ йæ базыртыл æрбаскъæфта, уыйау мæ 
рудзынджы бынты æрбасыффытт ласта, асинтыл дьпскаг уæладзыгмæ 
сызгъордта, мæ дуарыл хионхуызæй æрбахæцыди æмæ мæм рагон 
хæларау хъæлдзæгæй æрбадзырдта: 
— Цæуæн дæм и, ме ’фсымæр? 
Йæ райдзаст хъæлæсы нæ фарст и, нæ курдиат. Хъуысы мæм 
дзы ’рмæстдæр суазæг кæныны домæн. Ома дæм кæй фæзындтæн, 
уый зон æмæ мыл бацин кæ, уымæн æмæ дын хуыздæр гæнæн нæй. 
«Уазæджы ’рцыдмæ ма бæлл, куы ’рцæуа, уæд та йыл хъыг 
ма кæ», — æрбаймысыдтæн мæ хистæрты ныстуан, уый æдде ма 
лæппу йæ хуссайраг ныхасыздæхтимæ мæ зæрдæмæ фæцыди, æмæ 
йæм мæ мидбылты бахудтæн. 
— Табуафси, мидæмæ, — загътон æхсызгонæй æмæ йын, стъо- 
лы фарсмæ цы дыууæ бандоны ис, уыдонæй иумæ бацамыдтон. 
Æвзыгъд богал гауызмæ уæнгрогæй куы рагæпп кæна, уыйау мæм 
гуыбырæй цæрдæг æрбауади æмæ мын мæ тых æвзарæгау мæ къух 
æрæлхъывта, стæй йе уæнгтыл схæцыди, фæлæ та уайтагъд йе 
’мхъæбысæйхæцæгмæ фæлæбурынæввонгæй фæкъæдз и, æмæ йæ 
цæнгтæ сæ фæллад уадзæгау уæгъд змæлд кæнынц. Цæудзæн ыл 
дыууын цыппар-дыууын фондз азы бæрц. Мæнæй у чысыл ныл- 
лæгдæр æмæ къабазджындæр. Ие уæлæ — æрвхуыз тæнæг къурткæ, 
йæ къæхтыл — сау рог туфлитæ. Кæнæ йæ зымæг æнæнхъæлæджы 
’рцахста, кæнæ уазалæй нæ тæрсы, кæнæ та мæнау йæ къух нæ 
амоны. Миты гæлæбутæ йæ ногæлвыд мыдхуыз сæрыхъуынтыл 
сабыргай тайынц æмæ хуылыдз æрттывд кæиынц. Йæ мæстæг цæс- 
гом — нуарджын æмæ ныфсхаст, йæ цыбыр бæрзæй — ставд æмæ 
хъæддыхарæзт, цыма йæ курдиатджын æрмдæсны æрхджын хъæ- 

104 
Цомартаты Изæтбег 
дæй сарæзта. Ныртæккæ йæм разагъды спортсмен рауадз, уæд æй 
цæстыфæныкъуылдмæ йе уæнтыл авæрид. Ирон лæппуты ’хсæн 
ахæм сæрæнгуырдтæ кæй ис, уый тыххæй мæ зæрдæ райы, æмæ 
йæм дзурын разæнгардæй: 
— Уазæг — цæттæ, фысым — æдзæттæ. Цы ’рбаййæфтай, уымæй 
саход: къалбас, дзул, лимонад... Æнæус лæппуйы фынг... 
— Бузныг, ницы мæ хъæуы: æз хæрдджын дæн, — йæ къухтæ 
стылдта уазæг, фæлæ хæринæгтæм цы цæстæй бакаст, уымæй бæ- 
рæг у, йæхи афсадын æй кæй фæнды, уый, æмæ йæм тынгдæр 
æрхатыдтон: 
— Стъолы фарсмæ дæхи ’руадз, кæд æз дæр дæ фæрцы истæй 
хъæстæ фæуаин. Иунæгæй къæбæр мæ хъуыры нæ цæуы. Цыма 
йæ искæмæй радавтон æмæ йæ сусæгæй хæрын. Æддæмæ дæр уымæн 
кастæн... Барæй мæхи фæстиæттæ кодтон... 
— Ирон адæймагæн йæ миниуæг гъеуый у. Хъуамæ йæ фæстаг 
комдзаг дæр искæимæ дих кæна. 
— Цы раттай, уый дæм фæстæмæ дывæрæй æрбацæудзæн, цы 
бамбæхсай, уый — фесæфти, — дзурын æз, кардæй къалбас лыгтæ 
кæнын æмæ нарæг уадздзæгтæ тæбæгъы кæрæдзи фарсмæ арæхст- 
гай æвæрын. 
— Цымыдис нæ дæ, æвæццæгæн, æндæр мæ, чи дæн, уымæй 
куыд нæ фæрсыс? Кæцæй дæ зонын, уымæй дæр мæ нæ фæрсыс, 
куыд æгъдауæй дæм æрбафтыдтæн, уымæй дæр мæ нæ фæрсыс, 
афтæмæй мын фынг æвæрыс. Уæд та дæм марынмæ æрбацыдтæн, 
— цыдæр сусæгдзинад æмбæхсы, афтæмæй мæ хиихудтгæнгæйæ 
къахы лæппу, æмæ йын дзуапп дæттын æнæдызæрдыгæй: 
— Æз мæлæтæй нæ тæрсын, уымæн æмæ цардмæ хорзæй ни- 
цæмæ æнхъæлмæ кæсын, стæй дæм фыдгæнæджы миниуджытæй 
ницы уынын. Искæй цард айсынмæ чи фæхъавы, уый йæхи афтæ 
нæ фæдары. 
— Уæдæ куыд? 
— Цыфæнды æгъатыр марæгæн дæр йæ мидхъуырдухæн йæ 
цæсгомыл иучысыл уæддæр ма фæбæрæг уа, уымæн уæвæн нæй, 
дæуæн та дæ цæсгом авгау сыгъдæг у. Дæ митæм гæсгæ ды дæ 
богал. Дæ къухы бæллиццаг æнтыстытæ куы ’фтид, уæд мæныл нæ 
барвæссис. Стыр спортсментæ бæрзæндты тæхынц æмæ мæ хуы- 
зæн лыстæг сырдты нæ уынынц. Дæу кæнæ куыст хъæуы, кæнæ 
йæ мæ фыдыфсымæры фæрцы ссардтай, æмæ дæ ардæм йæ биной- 
наг æрбарвыста. 
— Йæ бинойнаг — цæмæ, йæхæдæг — цæуыннæ? 
— Кæм дæн, уый Азæмæт зонгæ дæр нæ кæны. Йæ ус дæ 
хæстæг куынæ уаид æмæ дыл куынæ тыхсид, уæд дæу дæр нæ 
зонид. 

Зынгхуыст бæллицтæ 
105 
— Уымæй раст зæгъыс, фæлæ мæ ардæм куыстæй дæр æрбар- 
витын уыди сæ бон. 
— Уыди, фæлæ мæм уæд ныры хуызæн ныфсджынæй не ’рба- 
цыдаис. 
— Иугæр афтæ у, уæд дын мæхи бацамонон. Æз дæн Семи- 
рæйы мады ’рвад — Автандил, спорты мастер уæгъдибар хъæбыс- 
хæстæй. 
— Гъемæ алыбон æгас цу. 
— Уæ куыстмæ мæ, æцæгдæр, дæ фыдыфсымæр райсын кодта, 
фæлæ мæ ардæм мæ хæрæфырт æрбарвыста, кæд, дам, йæ уаты 
дæуæн дæр бынат разынид. 
— Бæгуыдæр разындзæн. Æз Семирæйы тыххæй мæхи дæр 
æнæ хуыссæнæй ныууадздзынæн. 
— Знои мын бон-изæрмæ дæуæй феппæлыди. Мæнмæ гæсгæ 
дæ махæй фылдæр уарзы. 
— Æз дæр æй бирæ уарзын. Йæ зæрдæйæ цы хъæрмад цæуы, 
уый адæймаджы удыхъæд кæны рæсугъддæр æмæ сыгъдæгдæр. 
— Уæдæ æз ныртæккæ иу авг æрбадавдзынæн, æмæ йын йæ 
цæрæнбоны тыххæй фæйнæ сыкъайы баназæм. 
— Мæнæн нуазæн нæй. 
— Цæуыннæ? 
— Мæ сæры цæуы. 
Лæппу бахудти æмæ йæ бынатæй фестади, фæлæ йæ æз бау- 
рæдтон. 
— Хъазгæ кæнын. Сбад. Арахъхъæн мын йæ тæф дæр æнад у. 
— Сæн та? 
Ахæм хъæлæсы уагæй мæ фæрсы, цыма йын куы сразы уаин, 
уæд ыл стыр хорз æрцæуид,æмæ йæм сабыргæнæгау дзурын: 
— Мæныл ма тыхс. Сæн дæр мæ нæ хъæуы. 
— Махмæ йыл сæ мады ’хсырау сахуыр сты æмæ сæ дойны 
дæр уымæй сæттынц, фæлæ йæ æз мæ дзыхмæ дæр нæ исын. 
— Уæдæ уæд иумæйаг æвзаг ссардзыстæм. Мæнæн æппæтæй 
æнаддæр сты расыггæнджытæ. Æнæуи дæр нæ сæрты ницы и, 
æмæ ма сын сæ фæстаг муртæ та нозтæй сафæм, — хъыггæнгæйæ 
бафиппайдтон æз, йе уæхскыл ын æрхæцыдтæн, æмæ хæрыныл 
æрбадтыстæм. 
Хъуыддагæн йæ зын — йæ райдайæн. Адæм цыфæнды арф 
хуымы дæр къахвæдтæ куы фенынц, уæд сыл разæнгардæй фæ- 
раст вæййынц æмæ дзы уайтагъд дурнад фæндаг саразынц. Фæси- 
вæдæн цыма Автандилы ’рбацыд ныфсы хос фæци, уыйау æм кæ- 
рæдзи фæдыл мæлдзыджытау ныххал сты. Æмбаргæ дæр æй нæ 
бакодтон, Тамерлан ыл хуылыдз сыфтæрау куыд аныхæст, уый. 
Æвæццæгæн, йæ хæстæг у, æмæ йæм тел ныццавта, æндæр афтæ 

<ж 
Цомартаты Изæтбег 
тагъд куыд фæзынди? Бакастæй зæрдæмæдзæугæ у, фæлæ йæ мид- 
дуне — бынтон афтид. Ницытæ æмæ мацытыл æнæрынцойæ дзæн- 
гæда цæгъды æмæ уæгъд чыр-чыр кæны. Ме ’мгар уыдзæни кæнæ 
чысыл хистæр, афтæмæй йæ сывæллоны митæ нæ уадзы. Йæ дзы- 
хы цыма тæвд картоф и, уыйау талф-тулфæй худгæ-сыфсыфгæнгæ 
къуыдайрагау цыдæртæ лæхуры, æмæ йæ ныхæстæй бамбарæн ницы 
ис. Мæнмæ гæсгæ йын сæ Автандил дæр не ’мбары. Чи зоны, 
хъусгæ дæр æм нæ кæны, фæлæ йæхи афтæ æвдисы, цыма йын йæ 
зондджын хъуыдытæ æнæрхъæцæй ахсы æмæ сæ йæ сæры стыр 
хæзнатау æвæры. Рохстæй йæм кæсын æмæ йæ номæвæрæгыл 
мæхинымæр худын. Хъуыстгонд лæджы ном ыл куы æвæрдта, уæд, 
æвæццæгæн, афтæ ’нхъæлдта, йæ гыццыл райгуырæн бæстæйы 
ирон Тимур райрæздзæн, æмæ фæфыдæнхъæл и. Уæвгæ, ахæм 
тугдзых сырд суæвыны бæсты фæлтау рæучи гæркъæрагæй схъо- 
мыл у æмæ дзæгъдзæгъгæнгæ иу къалиуæй иннæмæ æнæсæр ра- 
тæх-батæх кæн. 
Валикъо нæм æрбацыд йæ уарзонимæ. Куыддæр нæ къæсæрæй 
æрбахызт, афтæ мæ Дарвины рæстдзинад бауырныдта æмæ, адæй- 
маг маймулийæ кæй равзæрд, ууыл баууæндыдтæн. Дæргъæлвæс лы- 
стæг сау цæсгом, нарæг ных, дынджыр гуыбыр фындз, залмы сыфты 
’нгæс хъил хъустæ, кæрæдзимæ хæстæгæвæрд æдылыхуыз цæстытæ, 
даргъ къубал, стыр дзых, йæ уарзонæн та — саулагъз тымбыл цæс- 
гом. Лæппуйыл цæудзæн авд æмæ ссæдз азы, чызгыл та — нудæс- 
ссæдз азмæ ’ввахс. Зын бауырнæн у, ахæм зæрдæисгæ чызг орангу- 
танджы хуызæн нæлгоймаджы цингæнгæйæ рæвдауа, уый. 
Валикъо каст фæци Чъребайы пединститут, фæлæ ирон сы- 
вæллæтты ахуыр кæнын йæ сæрмæ нæ хæссы æмæ йæ уды быцъы- 
нæг скъуыны Мæскуыйы чъизи цæугæдоны сыгъдæг кæф æрцах- 
сынмæ. Ахæм зондылхæст сты Сомихы гуыппырсартæ Арам æмæ 
Тигран дæр. Иу дзы — сатæгсау у, иннæ та — сырх-сырхид. Сæ 
ныхæстæм гæсгæ, се ’хсæн ницы хæстæгдзинад ис. Ам базонгæ 
сты æмæ кæрæдзийæ атонын дæр нæ комынц, иумæ дæр нæ фида- 
уынц. Сабир та Бакуйæ ссыди. Йæ цæсгом чызджы цæсгомау рæ- 
сугъд у, фæлæ хæрдмæ нæ сырæзыд, æмæ цæсты нæ ахады. Уый 
æмæ дын Гоги. Бæрзонд, хæрзконд, хæрзуынд лæппулæг. Афтæ 
зыны, цыма нæм англисаг номдзыд поэт йе ’мбæстаджы гравю- 
рæйæ цардæгасæй рахызти. Ноджы ма иуырдæм зына-нæзына 
чиуы, æмæ йæ лæппутæ хонгæ дæр Байрон кæнынц. Йæ гуырдзи- 
аг ус ын æхца Тбилисæй æрвиты, йæ ирон мад та — Чъребайæ, 
æмæ: алыхуызон сылтимæ хæты, куыддæриддæр æй фæнды, афтæ. 
Уырыссаг Валерæ нæм кæцæй æрбафтыд, уый нæ зонын. 
Аууонау æнæуынæрæй змæлы, æмæ йæ фæрсгæ дæр ничи ницæ- 
мæй кæны. Уыйхыгъд гуырдзиаг гуымирыхуыз лæппу Вахтанг ахæм 

Зынгхуыст бæлпицтæ 
107 
тæлфаг у, æмæ йын иу минут дæр æнцад æрбадæн нæй. Сылгой- 
мæгты ’взæр æмæ хорзæй не ’взары. Низæй дæр нæ тæрсы, фыдбы- 
лызы бахауынæй дæр. Нæ уазæгуарзаг интернационалон хæдзар 
гадздза сылæй уæлдай нæу. Зондджынæй, æдылыйæ, хæрзгæнæ- 
гæй, фыдгæнæгæй — алкæуыл дæр æрвæссы, алкæй дæр йæхимæ 
уадзы. Уынгæй æнæнхъæлæджы чи ’рбадзæгъæл вæййы, уый дæр 
суазæг кæны æмæ йыл сидзæрты мадау зæрдиагæй баузæлы. Æмæ 
фылдæрæй-фылдæр кæнæм. Алкæмæн дæр нæ ис йæхи зондахаст, 
йæхи миддуне, йæхи дунембарынад, йæхи хъысмæт. Чи нæ хъæз- 
дыгдæр у, чи — мæгуырдæр, чи — фырнымддæр, чи — æдзæсгом- 
дæр, чи — хъалдæр, чи — ныхкъуырддæр, чи — амондджындæр, чи 
та — æнамонддæр, фæлæ нæ иу кæны, хуыздæр цардмæ бæлгæйæ 
арвы бын нæхицæн бынат ссарын кæй нæ фæразæм, уый. 
* * * 
Ме стырхицау фыдыфсымæр мыл куыд тынг ауды, йæ къæрц- 
хъус фæлмæн зæрдæ мыл куыд дудгæ рыст кæны, йæ домбай арм 
мыл куыд æхсызгонæй дары, уый мæхиуыл æххæстæй банкъарын 
æрмæстдæр зæххы бын, мæ «бæллиццаг» куысты. Дондыппыр 
мæнгрухс зæппадзмæ «зæрдæрайгæйæ» куы ныххизын, уæд йæ 
царддæттæг уарзты тых мæ рог уæнгты ахъары, æмæ мыл хур 
цæстыдзагæй ракæсы. Фырцинæй мæ сæр куыройы цалхау рази- 
лы, æмæ мæм афтæ кæсын райдайы, цыма мæ йе згъæры ’нгæс 
æндон риуæй цæсты гагуыйау хъахъхъæны æмæ мæ цыфæнды 
хуыцауæмдых фыдгæнæгæн дæр æфхæрын нæ бауадздзæни, цыма 
йæ былыцъæрттæ хæры, цæмæй æз æдзухдæр уарзон хъæбулау йæ 
фарсмæ уон, æмæ мæм йе ’ппæтуынаг цæст æнæрынцойæ дара, 
цæмæй мæ йæ фæрцы номдзыд лæг рауайа, æмæ мæ йæ кадджын 
сæр бæрзæндты хæсса. 
Цы хæрзты мын бацыди, уыдон мæ хуызæн æдылыйæн æгæр 
дæр ма сты, æмæ дзы хъуамæ æгæрон бузныг уаин, фæлæ адæй- 
маг æбузн æмæ æнæфсис у, хорздзинад тагъд рох кæны, æвзæр- 
дзинад та йæ зæрдыл æнусмæ дары. Лæг ын барвæндæй цы дæтты, 
уый йын фаг нæу, æмæ ма дзы ноджы фылдæр домы. Æдзух йæ 
лæмæгъдзинæдтæ искæуыл æххуырсы, йæхиуыл та къæм абадын 
нæ уадзы. Æз дæр уыдонæй дæн, æндæр мын хорздзинад бæсты 
цæуыннæ цæуы, мæ сæрымагъз алы ’взæр хъуыдытæй цæмæ дзаг 
кæнын? Цæмæдæр гæсгæ, иудадзыг мæ цæстыты раз цардæгасæй 
лæууы Драйзеры роман «Америкаг трагеди»-йы сæйраг хъайтар 
Клайд Гриффитс, былысчъилæй мыл худы æмæ мæ мæстæй мары: 
«Махæн иухуызон æгъатыр хъысмæт и, æмæ, абон куынæ уа, уæд- 
дæр райсом мæ хал ахæрдзынæ». 

108 
Цомартаты Изæтбег 
Мæнгард тызмæг цард æй йæ райгуырæн бонæй фæстæмæ йе 
’лгъаг чъизиты сæвдылдта, йæ туджы йын хæрам бауагъта, æмæ 
йæ фæндыди æппæт бæллæхтæ аразæг мæгуырдзинадæй фервæ- 
зын, хъæздыг чызджы хъæбысы йæхи ссыгъдæг кæнын, йæ бæр- 
зæйæ цагъайраджы æгадгæнæг къæлæт аппарын æмæ лæджы цар- 
дæй цæрын, фæлæ искæй æнамонддзинадыл хи амонды мæсыг амайæн 
нæй, æмæ ноджы æбуалгъдæр бæллæхы бахаудта. Йæ сыгъдæг- 
зæрдæ уарзонмæ йæ къух кæй систа, уый тыххæй дзы гыццылæй 
мæ мæрдты удхæссæг уыдтон. Ныр ма уыцы ’нкъарæнмæ тæри- 
гъæд дæр бафтыд. Цæмæн, цымæ? Уымæн æмæ йæм уæд дард 
уыдтæн æмæ йын мæ сьгоæллоны зондæй йæ сагъæстæ фаг не ’мбæр- 
стон, ныр та йæ бынаты дæн æмæ йын сæ хорз æмбарын. Йæ 
бынаты уæвынæй Хуыцау бахизæд, фæлæ уый дæр мæнау йæ фы- 
дыфсымæр сау куыстмæ батардта, æмæ дзы йæ зæрдæ ныссау, 
нырхæндæг, ныр та мæнæн сау æмæ æрхæндæг кæны мæ зæрдæ, 
æмæ йын мæхи растгæнæгау дзурын æнæдызæрдыгæй: «Ды цы- 
фæнды мæгуыр æмæ ныхкъуырдæй дæр дæ ныййарджыты рæвды- 
дæй рæзыдтæ æмæ сидзæры хъизæмæрттæ нæ бавзæрстай, сау 
куысты дæр бирæ нæ бафæстиат дæ, æз та цæргæбонты уынгтæ мæ 
уыргтæй фæмарзтон, ацы бæллицмарæн удхайраг куыстæй дæр 
кæд фервæздзынæн, уый бæрæг нæу. Саудалынг тъунелы кæро- 
нæй мæм рухсы цъыртт нæ кæлы, æмæ мæ ныфс бонæй-бонмæ 
тынгæй-тынгдæр сæтты, фæлæ цыфæнды æвирхъау бæллæхтæ 
æвзаргæйæ дæр дæ фæндаг нæ равзардзынæн, уымæн æмæ дæуæй 
домбайдæр дæн, мæ зæрдæ дæ зæрдæйæ сыгъдæгдæр у æмæ чъизи 
кæнын нæ бакомдзæн. Ды ’рмæстдæр дæхи уарзтай, дæхи уды- 
къоппайыл мæт кодтай æмæ арт дæхи гуылы бын æндзæрстай, 
мæн та мæ мæгуыр æфхæрд адæмы бахъарм кæнын фæнды, уымæн 
æмæ сæ мæхицæй фылдæр уарзын». 
«Мæ фæндагыл дæ куынæ æрвитын, бецау. Уый^нæ, фæлæ ма 
дæ мæ рæдыдтытæй бахизынмæ дæр куы хъавын. Йæ бон ахуыр 
кæнын кæмæн нæу, сау куыст уыцы æдылытæ кæнынц. Дæ алы- 
варс-ма дæ цæст биноныг ахæсс, кæимæ кусыс, уыдонмæ-ма лæм- 
бынæг æрыхъус. Чи сты? Гуымиры дæрзæг фос. Цы уæм ис иумæ- 
йагæй? Ницы. Уæдæ сыл дæхи цы ныхасыс? Зондджын лæппу куы 
дæ, уæд дæхи сæ бынатмæ барвæндæй цы тæрыс? Уæлæмæ схизы- 
нæн бирæ гæнæнтæ ис, æмæ сæ спайда кæ. Дæ бон бауыдзæн, 
æрмæст дæ фæндгæ бакæнæд. Адæмæн сæ сагъæстæ сæ сæрæй 
уæлдæр сты. Се ’ххормаг гуыбынты хъуыр-хъуырмæ хъусынæй 
сæ сё ’ргæвдинаг хицæуттæм æвдæлгæ дæр нæ кæны, æмæ уыцы 
æгомыг бардзы сæргъы слæ^’уынæн бирæ нæ хъæуы, ды та йæ 
къæхты бын хъæрзыс. Афтæ æгуыдзæгæй куы фæцæрай, уæд дæ 
мæгуыр æфхæрд адæмы нæ, фæлæ дæхи дæр нæ бахъарм кæн- 

Зынгхуыст бæллицтæ 
109 
дзынæ. Сау кусæгæн йæ авналæнтæ цыбыр сты. Аппар дæ кусæн- 
гарз æмæ лидзгæ ардыгæй!» 
«Кæдæм?» 
«Цалынмæ чызджыты зæрдæмæ цæуыс, уæдмæ сын сæ тæккæ 
хъæздыгдæры ссар. Æдылы дæр уæд, фыдынд дæр уæд, бынты- 
быны хæлд дæр уæд, æцæг йæ фыд стыр бынаты кусæд. Уыцы 
фæндагыл бирæтæ ацыдысты, æмæ йыл ды дæр барвæсс, науæд, 
дæ къах-къухы йаргъ дæр чи нæ у, уыдонмæ хæлæггæнгæйæ зын- 
доны арты басудздзынæ. Æз Робертæимæ куынæ фæрæдыдаин, 
уæд ацы зæххыл мæнæй амондджындæр адæймаг нæ уыдаид. 
Æгшындæр ницы бахардзгæнгæйæ Сондрæйы хъал æхсæнады 
цæхæркалгæ стъалыйау сæрттывтаин, фæлæ мыл мæ зæрдæ ком- 
дзог рацыд. Ды мæ рæдыд ма ’руадз. Дæ зæрдæмæ ма хъус. Фыды 
мур йеддæмæ ницы у æмæ йыл æууæндæн нæй. Мæгуыртæм та 
хæстæг ма цу. Сæхæдæг сæхиуыл куынæ æрвæссынц, кæрæдзийæ 
арвы талынгты куы ’мбæхсынц, уæд дæу цæмæ хъæуынц? Сæрни- 
зæн? Æмæ ма дæ кæуинаг уавæры уый хъуаг дæ? Мæгуыр лæг 
æвæрæз у, къулбæрзæй, æфсæрмдзæстыг, хъуын-æрду йыл нæ 
хæцы, æмæ æдзухдæр йæ хъиутæ хæры. Суанг ма дзы ’лгъаг калм 
дæр йæ хуынкъмæ лидзы. Мæгуырдзинад хæцгæ низ у, æмæ дзы 
дæ цоты дæр нæ бахъахъхъæндзынæ, рагацау сыл куынæ батых- 
сай, уæд». 
«Нæ, нæ! Мæнæн дæ амынд фæндагыл цæуæн нæй. Æз æндæр 
адæймаг дæн, бынтон æндæр адæймаг. Мæ зæрдæ та хуры тынтæй 
нывæфтыд у, æмæ, сæ рухс иучысыл дæр куы ’рмынæг уа, уæд йæ 
куыстæй ныллæудзæн...». 
«Уæдæ, кæм цы гæвзыкк и, уыдоны къæхты бын куыдзæмга- 
дæй удхар кæ!». 
Йе ’взонг уд электрон бандоныл чи басудзын кодта, уыцы æна- 
монд лæппуйы зондамонæнтæм кæм æрхаудтæн, уым мæ хъуыддаг 
хорз нал у. Мæ зонд фæцыд, æвæццæгæн. Уæвгæ, мæхи аххос 
нæу. Компрессоры тыхджын сыф-сыф æмæ æлхъывд уæлдæфæй 
кусæг уæззау дзæбуджы æнахъинон къæр-къæрмæ хъусгæйæ кæй- 
фæнды сæрымагъз дæр йæ бынатæй фенкъуысдзæни. Ноджы ма 
дæвдæг салд æлыджы лыстæг цыргъ къæрттытæ авджы пырхæнтау 
къулæй схъиуынц, мæ цæсгоммæ тæхынц æмæ йæ цъулберы хæс- 
тытау æлхысчъытæ кæнынц. Мæ буар дон фестади, мæ цæстытæм 
уыцы цæхджынæй быры æмæ сæ дудын кæны. Мæ цæнгтæ фыр- 
фæлладæй сисын нал фæразын, мæ къухы ’нгуылдзтæ слæмæгъ 
сты, фæлæ уæддæр дзæбуджы ’фсæн хæцæныл æндзыгæй лæу- 
уынц. Йæ джебогъ бынтондæр скъуымых æмæ дуры хуызæн зæх- 
хы æппындæр нал хизы. Ацы куыст чи ’рхъуыды кодта, уымæн 
цы загъдæуа? Уæвгæ йын æндæр гæнæн дæр нæ уыди. Цæмæй, 

110 
Цомартаты Изæтбег 
нæ сæрмæ цы бæстыхæйттæ æмæ арæзтæдтæ ис, уыдон ма ’ркæ- 
лой, уый тыххæй хъуамæ зæхх сæ быны дойнаг дурæй хъæбæр- 
дæр уа. Йæ ныссæлын кæнын та бынтон зын у, уæлдайдæр, цæга- 
таг зымæгон хъызты. Зæххуынкъгæнæн бырауы тыхджын зыр- 
зыры ныхмæ фæлæууын иу мизæндон дæр нæ фæразы. Йæ ном 
куыд æдзæлгъæд у, йæ куыст дæр — афтæ. Уайтагъд фæзыхъхъыр 
вæййы, æмæ æргъæвст адæймагыл уазал къæвда ныссæххæтт ласы. 
Йæ саразыныл бирæ рæстæг æмæ хъарутæ хардз кæнын хъæуы, 
æмæ йыл алы кусæг дæр йæ къух ауигъы. Бырауæй дын иуварс 
ацæуæн нæй, йæ быны бад, фидар ыл хæц, йе ’нахъинон къыбар- 
къыбурмæ йын хъус æмæ ихдоны дæхи най. Æхсæв-бонмæ хуын- 
чъытæгæнгæ уарыны ’ртæхтæ де уæлæ куы сæлой, уæд æхсызго- 
нæй куыд нæ хъуамæ æрымысай дæ мæтгæнаг уарзон фыдыфсы- 
мæры хорздзинæдтæ æмæ дзы куыд нæ хъуамæ уай æгæрон буз- 
ныг ахæм агургæ æмæ æнæаргæ куысты тыххæй? Хъарм фæлмæн 
хуыссæны йе ’рыгон рæсугъд усы фарсмæ коньяк æмæ дзидзафсæ- 
стæй кæй нæты, уый тыххæй йын куыд нæ хъуамæ батæригъæд 
кæнай? 
Куы ныффæллайын, уæд фырмæстæй мæхицæн бынат нал 
фæарын, алыхуызон змæст хъуыдытæ мæ сæрмæ фæхилынц, æмæ 
мæ бырауы цъуппыл мæхи æрцауындзынмæ бирæ нал фæхъæуы, 
æндæр æй цы ’лхысчъытæ кæнын? Æрдз мын курдиат æмæ зонд 
кæй нæ радта, уым Азæмæт цы аххосджын у? Мурдæр ницы. 
Уæдæ йын, йæ хидвæллой æмæ йæ уды хъаруйæ кæй бакуыста, 
уыдон йæ цæстмæ цы дарын? Хæлæг æм кæнын, нæ? Уыцы ’нкъа- 
рæн хорз кæй нæу, уый æмбарын æмæ йæ мæхицæй сурын, фæлæ 
мæ уæддæр дисы ’фтауы йе ’нахуыр зæрдæйы уаг. Дуканимæ мæ 
арвиты, æмæ йын дынджыр хызыны дзаг нозтытæ æмæ боржо- 
митæ æрбахæссын. Уый фынджы уæлхъус æрбады æмæ сæ йæ 
лулæ дымгæйæ кæрæдзи фæдыл æвдæлон кæнын райдайы. Æфсо- 
нæн мæм иу фарст уæддæр куы раттид. Кæнæ «куыд дæ?», кæнæ 
«цæмæй тыхсыс?», кæнæ «цы уавæрты цæрыс?» Ницы дзы раку- 
рин, æрмæст мæ истæмæй бафæрсæд. Хайуан æнхъæл мын кæй 
нæу, уый базоныны тыххæй мæ хъæуы йæ фарст, æндæр дзы цы 
кæнын? Мæ мад мæ куы никуы ницæмæй бафарста, æмæ йыл куы 
хъæцыдтæн. Уæвгæ дзы цы домын? Мæ цард саразыны тыххæй 
йæ нуазын чи нæ ныууагъта æмæ мæ телефонæй чи нæ бацагуырд- 
та, уымæ цæмæ æнхъæлмæ кæсын? Дзургæ мын æй уæд та куынæ 
ракодтаид. Уæд мын ныр афтæ зын нæ уаид. 
— Бало ам уыди. Хорз фæминас кодтам, стæй нæм дæу тых- 
хæй ныхас рауад, æмæ мын афтæ: «Кæм и уыцы лæппу?! Ныр- 
тæккæ-ма йæ ардæм ракæ, æмæ йæ æз театралон училищемæ ме 
’ккойы бахæссон!» 

Зынгхуыст бæллицтæ 
111 
Уыцы ныхæстæ ахæм хъæлæсы уагæй загъта, цыма йæ мæ 
хъысмæт цавæрдæр æбæрæг мæлдзыджы хъысмæтæй тынгдæр не 
’ндæвта, æмæ мын йæ цæстæнгас барæй раргом кодта. Ома дæ 
бæллиц ницы у, æмæ дын, мæ фадат кæм уа, уым дæр нæ баххуыс 
кæндзынæн. Дæ зæрдæ мацæуыл дар, алкæмæй дæр дæ бон базон, 
дæхи æрæмбар æмæ дæ фыды хæдзармæ ацу. Æз æнæуи дæр мæ 
зæрдæ никæуыл дардтон, æппæтæй къаддæр та — Азæмæтыл, фæлæ 
мæ уæддæр йæ уазал цæстæнгас иннæрдæм ахызти æмæ мын мæ 
ныфс бынтондæр асаста. Ау, мæ фыдыфсымæр æмæ мæ уарзон 
артистæн се ’ххуыс ууыл ахицæн и? Мæн тыххæй æппындæр ни- 
цæуыл баныхас кодтой? Кæдæй-уæдæй, мæ былыцъæрттæ кæмæ 
хордтон, уыцы ныхæстæ фехъуыстон, æмæ, цы дзыхæй схаудтой, 
уый бамыр и, цыма йыл йæ хицау мæн мæстæй марынмæ цъутта 
сæвæрдта. Нæ — «фембæлдзыстæм ма...», нæ — «зæрдæ мын бавæрд- 
та...», нæ — «куы фæзына, уæд мæм-иу æй рарвит кæнæ мæм теле- 
фонæй æрбадзурæд». Фынджы уæлхъус къуымæлдзæфæй бады, 
коньяк æнцъухы æмæ, телевизоры цы балет æвдисынц, уымæ куыд- 
фæндыйæ кæсы. 
— Йæхи мын дзы артист чи нæ рахоны. Уæртæ дын уый дæр 
артист. Чызджы сыдзыл хæцыны тыххæй дæхицæн кафыны дæс- 
ныйад равзар. Гъæ-æ, дæлдæр фæуай, уастæн. Курдиат ис æрмæст- 
дæр зарæггæнджытæм, иннæтæ иууылдæр сты ницытæ æмæ ма- 
цытæ. Кинойы хъазын алкæй бон дæр у. Режиссер кæй æрмыдул 
кæны, уый йæ хуыссæнæй цæхæркажæ стьалыйæ рахизы. Мæ куыдз 
амæлæд ахæм куыстыл, — йæхиимæ ныхасгæнæгау уæзбынæй дзу- 
ры Азæмæт æмæ йæм мæ зæрдæйы гуыры æнæуынондзинад. 
«Аивадмæ бынтон къуырма чи у, уый мæн никуы бамбардзæн, 
æмæ йæм дзæгъæлы мæсты кæнын», — скарстон мæхинымæр, мæ 
къухы чъылдымæй мæ цæссыгтæ ныссæрфтон æмæ аивæй мæхи 
æддæмæ айстон. Ныр ме ’мкусæг Димæйы хидæйдзаг тыхстхуыз 
цæсгоммæ кæсын æмæ мæхицæн æнкъард хъуыдытæ кæнын: 
«Рæстæг цæуы, æмæ йæ æгъатыр хуыдымы ныгъуылынц цар- 
ды егъау æмæ лыстæг фæзындтытæ: дугтæ, стъалытæ, планетæтæ, 
бæстæтæ, адæмтæ, генитæ, æдылытæ, стыр хицæуттæ, лыстæг 
цагъайрæгтæ, удмарæн сагъæстæ, зæрдæскъæфæн бæллицтæ... Не 
’ппæт дæр дзы фесæфдзыстæм, æмæ нæ фæд дæр никæцæйуал 
разындзæн, афтæмæй нæ сæнтты уæлæрвты тæхæм. Цард скаст 
æмæ æркаст йеддæмæ нæу, мах та дзы, дунемæ чи никуы ’рцыд, 
ахæм диссæгтæ домæм, йæ бон нын сæ раттын нæу, æмæ йæ цы- 
фыддæр ныхæстæй æлгъитæм. Гыццылæй йын тынг вазыгджын 
æнхъæл уыдтæн, уый та бынтон хуымæтæг у, уæззау, гуымиры, 
чъизи æмæ хуымæтæг, раст мæнæ нæ куысты хуызæн. 
Димæ йæ дзæбуг иуварс æрæвæрдта, йæ фæллад уæнгтæ бæз- 

112 
Цомартаты Изæтбег 
джын фæйнæгыл æруагъта, тамако æхсызгонæй сдымдта æмæ мæм 
хъазгæмхасæн æрбадзырдта: 
— Дæхиуыл фæцауæрд, Ирбег, уæддæр дæм Стахановы кад не 
’рхаудзæн. Уæвгæ, хæрæджы кадæй цы кæныс? Иу суртæгæнаг 
сæнтдзæфы кæцæйдæр ракъахтой, фæллойы хъæбатыр дзы сарæз- 
той æмæ дзы мах хуызæн лæвар кусджыты амидин кæнынц. Ссард- 
той æдылытæ! 
— Æцæг стæм, æцæг, лæваркусæг æдылытæ. Ацы ’лгъыстаг 
фыдæбонæн мæй фараст туманы йеддæмæ ма фид. Гъер уыдон 
маринаг не сты?! — мæстæлгъæдæй бафиппайдтон æз, йæ риссаг 
хъæдгом ын карды фындзæй фæцагайдтон, æмæ лæг фæкъæртт и: 
— Æхсæвæй, бонæй фаджысы кæй равдул-бавдул кæнынц, уыцы 
лæджыфыдхор æгъатыр фыдгæнæг, тызмæг залым æмæ тугмондаг 
диктаторы рæстæг нæ мызд нæ дзыппыты нæ цыди æмæ йæ газетты 
тыхтæй хастам нæхимæ! Ацы хуыйы ’нгæс хæрзгæнæг йæ бынаты 
куы ’рбадти, уæд та йæ нæ уæзæгджын армытъæпæнты нæ судзгæ 
цæссыгтæй æхсæм! Æмæ, дам, æрыгонæй шахтёр уыди! Афтæ хорз 
— йæ сæр! Уый иу хатт дæр æрзæткъахæнмæ куы ныххызтаид, уæд 
нæм йæ къух афтæ æнцонæй нæ батасыдаид! Уæвгæ, ахæм цъам- 
мар хуыйæн цы уæлдай у?! Бæстæйы къазна куы иыкъкъуыввитт 
кæнай, уæд æй искæй хардзæй байдзаг кæнын нæ хъæуы?! 
— Æмæ ма уæддæр сымах нæлгоймæгтæ стут æмæ йын йæ 
хиваст митæн бабыхсдзыстут, фæлæ мах хуызæн лæмæгъ сылгой- 
мæгты мæнæ ацы зындонмæ батæр æмæ сын мамæлайы къæбæры 
фаг дæр ма дæтт! Фылдæр хатт мæм мидæггаг дзаумæттæ балхæ- 
нынæн капекк дæр нал баззайы, æмæ мæ зæрæдтæ бампъузын. Нæ 
зарджытæм нын байхъус, уæд та махæй амондджындæр адæм нæй 
зæххыл! 
Я другой такой страны не знаю, 
Где так вольно дышит человек! 
Ацы фæлывд ныхæстæ радиойæ куы фæдæттынц, уæд мæ 
æрфæнды йæ авторты нæ куыстмæ æрбатæрын æмæ сын цалдæр 
боны фæстæ сæ сæрибар улæфтмæ байхъусын! — æцæгхуызæй дзу: 
ры, нæ бынмæ гуыбырæй чи лæууы æмæ къæдзбелтæй чъыбыламæ 
салд сыджыт чи ’вгæны, уыцы дыууæ сылгоймагæй иу, æмæ йыл 
иннæ былысчъилæй худы. 
— Дæ хъустæ бахъил кæ. Æрбакомдзысты дын, куыннæ. Æниу 
сын минтæ куы фидис. Былалгъ ныхæстæ фыссынæй къухтæ нæ 
риссынц. 
— Мæгуыр адæмыл сайдæй чи цæуы, уыдон иууылдæр дæл- 
дзæх фæуæнт! — се ’ппæты дæр уыцы иумæ ралгъыста сылгоймаг 
æмæ нæм фæйнæджы былæй йæ аив тымбыл цæсгом сдардта. 

Зынгхуыст бæлпицтæ 
113 
— Оля, куы дæм фæкæсын, уæд мæн та цы ’рфæнды, уый 
зоныс? — ныхас хъазынырдæм здахы Димæ æмæ мæм, хинхудт- 
гæнгæ, йæ цæст ныкъулы. 
— Цы, цы, мæ хур? Цавæр бæллиц дæм райгуыры мæн фен- 
гæйæ? — къахы йæ Оля æмæ йæ худын тыххæй уромы. 
— Дæ сæры цы хъуыды фæзынди, уый раст у. Æрмæстдæр 
æрдызт нæлгоймаджы нæ бафæнддзæн демæ акъуыбылеццытæ кæ- 
нын, фæлæ ацы æбуалгъ куысты куы ныффæллайыс, уæд ма дæ 
исты фæхъæуы? 
— Цытæ дзурыс, Димæ?Лæгты мæ зæрдæ уæд куы ’рцагуры. 
— Иу хъуыддаг мæ дисы ’фтауы, æмæ ма дæ æххæст уымæй 
дæр куы бафæрсин. Æфсæрмы дæ кæнын, фæлæ... 
— Худæгæй марыс. Ды æмæ æфсарм. Дæ хъазы цæсгом зæ- 
гъын кæй нæ хъæцы, уый циу, цымæ? — сцымыдис и Оля æмæ 
фæйнæджы аууонæй рахызти. Кæд ыл дæрзæг кусæн дарæс и, 
уæддæр тынг аив у. 
— Рæсугъд сылгоймаг куы дæ, уæд уыцы бынмизмæ куыд смой 
кодтай? Дæхимæ истæуыл смæсты дæ æви искæй фыддæрагæн?.. 
Мæнмæ дæр диссаг фæкасти. Чызгмæ кæйфæнды зæрдæ дæр 
бахъазыдаид, лæппу та — мæллæг, фыдынд, рынчынхуыз, гуы- 
быргомау, расыггæнаг. Ноджы ма мын афтæ куы загътой, æхсæв 
йæ доны хуыпп йæ хуыссæны аирвæзы, зæгъгæ, уæд мæ дзых 
хæлиуæй баззади. 
— Уый дæр мæ куы нал фæуа, уымæй фæтарстæн, — дзуапп 
ын дæтты Оля, фæлæ мæн нæ уырнынц йæ былдауæн ныхæстæ, 
Димæ дæр сыл не ’ууæнды. 
— Æцæг дæ фæрсын, æцæг. 
Сылгоймаджы цæсгомыл мигъ абадти æмæ æнкъардæй афтæ 
бакодта: 
— Лæппутæ иууылдæр джыртмæдзæуæг куыйтæ сты. Фæлмæн 
зæрдæ кæмæн и, стæй хъуыды кæнын чи фæразы æмæ сын сæ 
цард чи сараздзæн, ахæм адæймаг сæ нæ хъæуы, фæлæ мæ тып- 
пыр риутæм кæсгæйæ бæллынц æрмæстдæр æхсызгондзинад рай- 
сынмæ. 
— Раст зæгъгæйæ, æз дæр уыцы... 
— Мæ зæрдæ мын мауал къах, Димæ, æнæуи дæр мæ кæуын 
мæ былалгъыл лæууы, æмæ йæ тыххæй уромын, — йæ хъæлæс 
фестъæлфыди Оляйæн, йæ арф, æнкъараг, морæбын цæстытæ мæ- 
нырдæм разылдта, æмæ ме уæнгты электрон тых иннæрдæм ахыз- 
ти. — Мæнæ ахæм дзæбæх лæппуйы хъæбысы амæлыныл ныр- 
тæккæ дæр разы дæн... 
— Дыууæ секунды размæ дæр ма дын джыртмæдзæуæг куыдз 
куы уыди. 
8 Цомартаты Изæтбег 

114 
Цомартаты Изæтбег 
— Нæ, Ирбег куыдз нæу, Ирбег мæ гæдыйы лæппын у, мæ 
зæлдаг хуры тын, мæ зæрдæйы уидаг... 
— Æз дæ хорз æмбарын, фæлæ дын æй мæ бон раттын нæу, 
мæхицæй цы зæгъыс, уый зæгъ. 
— Дæ фыдцъылыз усы куы ницæмæн хъæуыс, æмæ дæ йæхи- 
цæй куы фæсырдта, уæд дæ æз мæ сæр хойын? Фæлтау мын сы- 
джыт ласынмæ феххуыс кæ: мæ цæнгтæ мæ коммæ нал кæсынц. 
— Гъер афтæ у, афтæ. Алкæй дæр хæрæджы куыстæн хъæуын, 
рæвдаугæ та ’ндæрты кæнынц, — худгæйæ сдзырдта Димæ. Цыма 
ныхас бакодтам, уыйау фæйнæгæй иумæ ахызтыстæм æмæ чъыбы- 
лайыл цыппарæй ахæцыдыстæм. 
Уæддæр ацы зæххыл амондджын чи у? Кæнæ мæныл æппæты 
мæгуырдæртæ ныхæсынц, кæнæ негас дæр æнамонд стæм. Нæ бæ- 
стæйы разагъды нывгæнджытæй ардæм исчи куы ’рбацæуид æмæ 
нæ сæлхæр разамонджыты ’фсæстхуыз рæвдыд цæсгæмтты бæсты 
мæнæ ацы суинаг ныййарджыты уæззау чъыбыла ласгæйæ куы 
равдисид, уæд йæ «Дæлзæххон цагъайрæгтæ» Репины бурлакты 
фарсмæ æрæвæрæн уаид, æмæ йæ ном æнæхъæн дунейыл айхъуы- 
сид, фæлæ: 
Лæгдзарм тпæнæг у, 
Æлдар фыдлæг у, — 
Мæлын кæй фæнды?.. 
— Цы ныхъхъус дæ, Ирбег? Дæ хъæбысы амæлыныл чи сра- 
зы, уымæн-ма нæ зарæг акæ, æмæ дæ фылдæр бауарза, — дзуры 
мæм Димæ. 
— Уымæй ма фылдæр уарзæн куыд и? — къæмдзæстыгæй худы 
Оля æмæ мын аивæй мæ къухмæ æвналы. — Азар, мæ къона, азар, 
æмæ нæ зæрдæтæ истæуыл фæлæууой. 
Много песен слыхал я в родной стпороне; 
В них про радоспгъ, про горе мне пели, 
Но из песен одна в памятпъ врезалась мне — 
Этпо песня рабочей артели... — базарыдтæн æз, æмæ 
мын ме ’мкусджытæ иумæ бахъырныдтой: 
Эй, дубинушка, ухнем! 
Ацы зарæг мæм нæртон гуыппырсарты хъомысджын зарæ- 
джьгхуызæн кæсы, æмæ йæ куы фæзарын, уæд мæ риуы цыдæр 
æнахуыр сæрыстырдзинад райгуыры. Мæхи афтæ фенкъарын, 
цыма, кæуыл фыст у, уыцы ’фхæрд адæмы сæ хъизæмæрттæй ир- 
вæзын кæнын. Ноджы коллекторы мæ хъæлæс мæлæты тынг нæры, 
æмæ мæхиуыл нæ ауæрдын. Æфсæн мæсыгмæ заргæ бахæццæ стæм, 

Зынгхуыст бæлпицтæ 
115 
Димæ уæлæмæ скасти æмæ, къраныл чи кусы, уымæ йæ тых-йæ 
бонæй хъæр кæны: 
— Настя! Настенькæ! Анастасия Сергеевнæ, кæм дæ?! 
— Мæнæ дæн, мæнæ! Цы мæ кæныс?! 
— Кълеткæ æруадз æмæ чъыбыла сис, науæд дæ æрисдзынæн 
æмæ дын Сидоры сæгъы митæ бакæндзынæн! 
— Æз цæргæбонты мæ былыцъæрттæ уымæ куы хæрын, уæд 
мæ цæмæй тæрсын кæныс?! Ха-ха-ха! — хъуысы мæм йæ худын. 
Ме ’мбæлттæ алцыдæр йæ номæй хонынц, кæрæдзийæ æппындæр 
ницы ’мбæхсынц, æмæ сæ цуры уæвгæйæ мæ цæсгом артау ссу- 
дзы. Гуымиры сты, дæрзæг, æнæхсæст, мады ’лгъыст сæм нымады 
дæр нæу, фæлæ сæ уæддæр æз бирæ уарзын, уымæн æмæ хуымæ- 
тæг æмæ зæрдæхæлар сты. 
* * * 
Алырдыгæй мæм хъуысы æнæсæрфат дзолгъо-молгъо, тъæпп- 
рæхуыст, хъæр-хъæлæба, загъд-замана. Æмæ ма лæппутæ сæхæ- 
дæг куы аралло кæниккой. Цыма нæ бæстæйы сæйраг горæты сыл- 
гоймæгтæй фылдæр барæвдауыны тыххæй сæ дзуæртты бын ард 
бахордтой, уыйау сæ ногæй-ногмæ ивынц æмæ семæ гаккырисæй 
хъазынц. Ноджы сын уыдон дæр мæлæты ’нцонæй разы кæнынц. 
Сæхи куыд дарынц, уымæ гæсгæ æгъдау, уаг, æфсарм, уæздандзи- 
над хъусгæ дæр никуы фæкодтой. Куы сæм бакæсай, уæд æнæ- 
мæнг æрцæудзынæ ахæм хатдзæгмæ: «Адон райгуырдысты ’рмæс- 
тдæр родтæм цæуынмæ. Царды сæ æндæр ницы ’ндавы. Ахуыр 
кæнын сæ хъуыдыйы кæрон дæр нæй. Библиотекæ кæм ис, уый 
зонгæ дæр нæ кæнынц. Сæ сæйрагдæр хæсыл нымайынц хæлд 
сылгоймæгты ссарын æмæ сæ æхсызгондзинад райсын. Исчи дзы 
исты куы сæнтауы, уæд æй иннæтæн афтæ сæрыстырæй фæдзуры, 
цыма Батрадзау Хызы фидар басаста æмæ дзы Хуры чызджы ра- 
хаста. Иуизæр Арам æмæ Тигран æрдæгтынд рувæсты ’игæс мæл- 
лæг бурдым чызджыты ’рбахуыдтой, дыууæ «Вермут»-ы балхæд- 
той æмæ се ’хсæв кæрæдзиуыл цингæнгæйæ арвыстой. Сæумæ- 
цъæхæй Толик мæ уæлхъус алæууыд æмæ мæм мæстыйæ дзуры: 
— Цом æмæ уыцы дыууæ лæппутусы атæрæм! 
— Кæй, кæй? — нæ йæ бамбæрстон хуыссæгхъæлдзæгæй æмæ 
йæм æрдæгæхгæдцæстæй скастæн. 
— Арам æмæ Тигран кæй æрбакодтой, уыцы гадздзаты! 
— Æз милиционер нæ дæн, фæлæ — зæхкъæртгæнæг. 
— Дæуæн сæ нæ тæрын кæнын. Мæхæдæг сæ асурдзынæн, 
æцæг мын ды ’вдисæи фæлæуу, уыйфæстæ мæм куыд ницы ныхас 
æрхауа, афтæ, — бæлвырд фæфæлмæндæр йæ хъæлæс, фæлæ йæ 

116 
Цомартаты Изæтбег 
дæрзæг мыртæ нæ фесæфтысты. Мæ хæлаф зивæггæнгæ ме уæлæ 
скодтон æмæ йæ фæдыл тыргъмæ ахызтæн. Чызджытæ цыма сæхи 
хæдзары уыдысты, уыйау уазæгдонæй чырчыргæнгæ рахызтысты. 
Толик дзы иуы йæ лыстæг къабазæй ацахста æмæ йæ æддæмæ йæ 
фæдыл ахæр-хæр кодта. Цалынмæ уыимæ архайдта, уæдмæ иннæ 
Арамы уаты фæмидæг и. Толик æй иуцасдæр фæцагуырдта, фæлæ 
йæ не ссардта æмæ йæ æлгъитгæ ацыди. Чызг хъæццул иуварс арæ- 
цыгъта, Арамы бынæй худгæ рагæпп ласта æмæ дуары æдде фæци. 
Æнхъæл уыдтæн, нæ къæсæрæй кæсгæ дæр нал æрбакæндзы- 
сты, фæлæ фæрæдыдтæн: уайтагъд фæстæмæ Арам æмæ Тиграны 
хъæбысы абырыдысты. Ныр дæр уæртæ мидæггаг агъуыстæй сæ 
кæл-кæл хъуысы. Стæй æрмæст уыдонæн — нæ. Гогийы хæзгул 
дæр семæ ис. Хæзгул... Мæнмæ гæсгæ, ацы дæлдзиныггæнæн дзырд 
ахæм æнæлаз чызгмæ æппындæр ницы бар дары, æмæ йыл бадгæ 
дæр нæ кæны, хæххон суадоныл чъизи куыд нæ бады, афтæ. Фыц- 
цаг хатт æй Гогийы фарсмæ куы федтон, уæд мæм афтæ фæкаст, 
цыма не ’нæфснайд æдзæллаг уатмæ дзæнæты маргъ рæдыдæй 
æрбатахт æмæ дзы цалдæр уысмæй фылдæр нæ бафæстиат уы- 
дзæн. Мæ хъуыдыйæ фæтарстæн æмæ йæм, йæ рæсугъддзинадæй 
афсæдыны тыххæй, зыдæй ныккастæн. Йæ ногæхсад тарбын мыд- 
хуыз дзыккутæ йæ хæрзконд уæхсчытыл æрæнцадысты æмæ цæ- 
хæр калдтой. Йæ цæсгом куыд рæсугъддæр рауайа, ууыл архай- 
гæйæ йыл уæларвон нывгæнæг йе ’хсидгæ курдиат иууылдæр ба- 
хардз кодта æмæ мæ йæ арæхстдзинадæй дисы бафтыдта. Йе стыр 
æрвхуыз-кæрдæгхуыз цæстытæ мæм уыцы ’нцадæй кастысты æмæ 
мын мæ зæрдæйы уидæгтæм æнахуыр тыхæй æвнæлдтой.Йæ рог 
къаба, йæ даргъ хъусцæджытæ æмæ йæ чысыл аив кулон дæр 
уыдысты æрвхуыз-кæрдæгхуыз ахорæнтæй хъæстæ. Ахæм дзæбæх 
ыл фидыдтой, æмæ дзы мæ цæстытæ атонын нæ куымдтой. Къа- 
хæй-сæрмæ рæхснæг талайау змæлыди, æмæ афтæ зынди, цыма 
зынаргъ авгæй конд у æмæ кæйфæнды дæрзæг ныхасæй дæр æрыз- 
гъæлдзæн. 
— Цæй æнахуыр каст æм кæныс? Дæ зæрдæмæ фæцыд? — 
иуварсырдыгæй мæм æрбайхъуыст Гогийы хъæлæс. 
— Æмæ зæрдæмæ чи нæ фæцæуа, ахæм чызг у? 
— Раттон дын æй? 
— Ома куыд раттай? — нæ йæ бамбæрстон æз. 
— Кæд дæ хъæуы, уæд дын æй мæнæ ацы ’вдисæнты раз дæт- 
тын, — лæппутыл йæ цæст ахаста Гоги, æмæ йæ цæсгомыл хъазы- 
нырдæм иу нуар дæр нæ фезмæлди. 
— Кæй уарзыс, уымæн афтæ æнцонæй дæттæн куыд и? 
— Æз рæдау дæн æмæ ме ’мбæлттæн ницы ’вгъау кæнын, фæлæ 
цæмæй дæ зæрдæ дæхиуыл ма фæхуда, уый тыххæй нын фынддæс 

Зынгхуыст бæлпицтсе 
117 
сомæй рестораны фынг æрæвæр æмæ йæ рæвдау, цас дæ фæнды, 
уыйас. 
— Æцæг зæгъыс æви хынджылæг кæныс? 
— Мæ фыды ингæныстæн, æцæг! 
— Æмæ ахæм зæды фынддæс сомæй куыд уæй кæныс? 
— Уæй йæ нæ кæнын, фæлæ дын æй лæвар дæттын, æцæг 
фынгæвæрды фæстæ. 
— Æмæ мын куынæ сразы уа, уæд та? 
— Сразы уыдзæн. Цы цæстытæй дæм кæсы, уый нæ уыныс? 
Чи зоны, кургæ дæр æй ракæнай. Йæ фыд стыр бынаты кусы æмæ 
дын дæ цард сараздзæн. Ус мын куынæ уаид, уæд æй дæуæн нæ 
нымудзин. 
«Хуыцауæй мæм бæрзонддæр æвæрд цы фыдыфсымæр уыди, 
уый мæ зындонмæ куы ныппæрста, уæд мын æцæгæлон уырыссаг 
та мæ цард сараздзæн?» — ахъуыды кодтон мæхинымæр æмæ 6ы- 
лысчъилæй бахудтæн. 
— Гъер ын цытæ дзурыс? Уæддæр дæ нæ бамбардзæн. Кæд 
дæхи нæ хъæуы, уæд æй мæнæн ратт. 
— Ай ницы рыг скалдзæн æмæ ма йæхи æдде мах дæр фæху- 
динаг кæндзæн. Фæлтау æй мæнæн дыууæ туманыл рауæй кæ. 
— Æгонгæй, Гоги, æз дын æртæ туманы дæттын, æмæ йæ мемæ 
рауадз, — цыбæлхуызæй йын лæгъстæ кодтой йе ’мкоймæгтæ, фæлæ 
сæм уый ницы хъус æрдардта. 
— Æрмæстдæр æй Ирбегæн дæттын. Сымах уарзондзинадæн 
ницы ’мбарут æмæ мæ йæ цæсты бафтаудзыстут, — загъта хъæдды- 
хæй æмæ йе ’ргом чызгмæ аздæхта. — Ацы лæппутæй дæ зæрдæмæ 
тынгдæр кæцы цæуы? 
Уазæг нымдгæнгæ мæнырдæм æрбакасти, зына-нæзына йæ мид- 
былты бахудти, æмæ мæм, цы уыди, уымæй авд хатты рæсугъддæ- 
рæй разынди. Кæсыныл та йæм фæдæн, æмæ мæ зæрдæ фæса- 
джил. Иуæй мæ ме ’нкъарæнты фæдыл ацæуын фæндыди, иннæ- 
мæй мæм чызг æлхæнын æгад касти. Мæхæдæг ыл куы сæмбæлда- 
ин, уæд æй ресторанмæ бахуыдтаин æмæ йыл мæ мызд иууылдæр 
бахардз кодтаин, фæлæ ахæм æдзæлгъæд базары фæстæ... Афтæ 
цыди, цыма мæ бон чызг ссарын нæу æмæ кæуылфæнды дæр разы 
дæн. Ме ’нахъинон уавæрæй куыд фервæзон, ууыл ныссагъæс код- 
тон, фæлæ мæ сæр ницы ’рцахста. Чызджы иумæйаг хъæбысы мæ 
аргъæй хаугæ цы акæна, æндæр ыл æфтгæ ницы бакæндзæн, æмæ 
та фырфæсмонæй мæ къухы фыдтæм дæндагæй лæбурдзынæн. Нæ, 
фæлтау мæ Бæсты рæсугъд дæр нæ хъæуы. Дæ ныфс æм нæ баха- 
стай, зæгъгæ, мыл куы бахудой, уæд та? Кæнæ мыл чъындыйы 
ном куы сбада, уæд ма мæ цæсгом куыд ссыгъдæг кæндзынæн? Мæ 
маст та аныхъуырдзынæн, æндæр цы? Уæвгæ, ахæм æгад митæ 

118 
Цомартаты Изæтбег 
йæ сæрмæ чи хæссы, уыдоны хъуыды зæрдæмæ хæстæг уадзгæ 
дæр нæу. Сæ фауд дæр ницы æмæ се ’ппæлд дæр... 
— Цæй, цы зæгъыс? Фынг æвæрыс æви нæ? — бафарста мæ 
«уæйгæнæг», æмæ мæ сæр разыйы тылд бакодтон. 
— Æвæрын, æцæг дæ уарзоны тыххæй — нæ. Дæхæдæг æй 
рæвдау. 
Мæ дзыппæй фынддæс сомы систон æмæ йæм сæ бадардтон. 
— Афтæмæй мæ нæ хъæуынц. Цыбæл каст æм кодтай, æмæ 
дын æй мæ зæрды балæвар кæнын уыди, æндæр дæ капеччыты 
хъуаг дæн? — йæ хъæлæсы сæмхæццæ сты тæргай æмæ уайдзæф, 
афтæмæй чызгмæ йе ’ргом аздæхта æмæ та уырыссаг æвзагмæ 
рахызти: — Мæ бон дын ницы у, Элеонорæ. Замманай лæппуйы 
фыццаг дæ скæнынмæ хъавыдтæн, фæлæ дыл не ’рвæссы. 
Йæ хъæлæсы уагыл æппындæр бæрæг нæ уыди, хынджылæг 
кодта æви æцæгæй дзырдта, уый. Бæрæг нæ уыди, Элеонорæмæ 
йæхæдæг цы бар дары, уый дæр. Уыцы æбæрæг уавæр хъуыддаг 
кодта ноджы цымыдисагдæр. Чызг ын цыма йе ’рымысæггаг аслам 
спектаклы хъазыныл рагацау сразы, уыйау йæ тарбын даргъ 
æрфгуытæ йæ урс ныхы астæумæ систа æмæ мæм æнкъард мид- 
былхудтимæ дисгæнгæйæ æрбакаст. 
— Ахæм цау мыл фыццаг хатт æрцыди, — айхъуыстон ма йын 
йæ сабыр хъæлæс æмæ къæсæрæй ахызтæн. Цæмæй йæ мауал 
уынон æмæ мæхи æдылы митæй бахизон, ууыл бацархайдтон, фæлæ 
мæ зæрдæйы æнахуыр рæсугъд æнкъарæн баззади æмæ йыл къæм 
абадын нæ уадзы. Кæд, цæмæ ’рбацыди æмæ мидæггаг уаты 
цы кусы, уый æмбарын, уæддæр æй мæ зæрдæ хæлд рахонын нæ 
комы. Йæ тинты кæрц куы раласта æмæ мæ иувæрсты мидæмæ 
куы фæцæйцыди, уæд мæ мæ цæстытыл æууæндын нæ фæндыди, 
йæ цонгыл ын фæцæйхæцыдтæн, фæлæ мæхи тыххæйты баурæд- 
тон æмæ ныр мæхимæ мæстæй мæлын, афтæ лæмæгъ кæй дæн, 
уый тыххæй. Кæд æмгъуыдæй раздæр амæлон, уæд рæсугъд сыл- 
гоймæгты азарæй. Æрдз мæ Гогийы хуызæн дурзæрдæйæ цæуыннæ 
сфæлдыста? Сылгоймæгтæй йын уæлдай нæй. Хорзæй, æвзæрæй, 
рæсугъдæй, фыдындæй, сахъатæй, æнаиппæй, рынчынæй, æнæ- 
низæй, зондджынæй, æдылыйæ — се ’ппæтмæ дæр иу цæстæй кæсы. 
Йæ «амæттæгты» номхыгъдыл ма ноджыдæр иу бафтæд, æмæ май- 
мули дæр уæд. Элеонорæйы фæстæ нæм ахæм æнад сылгоймагимæ 
æрбацыд, æмæ дзы мæ зæрдæ схаста. Нард, сырх-сырхид, дзы- 
гъуыр, зылындзаст. Элеонорæйæн дæр, æвæццæгæн, уæлдай нæу,' 
кæй бынæй скæса, уый, æндæр та Гогийыл йæ тъæпп нæ фæцыда- 
ид. Æмæ ма уаты ’рмæст дыууæйæ куы уаиккой, уæд ыл мæ зæрдæ 
афтæ тынг нæ худид. Æхсæз къайы дыууадæсæй магнитофон сиф- 
тыгътой, цырагъ ахуыссын кодтой æмæ бæгънæгæй кафынц. Кæ- 

Зынгхуыст бæллицтæ 
119 
рæдзимæ кæсгæйæ кæд сæ уарзæттæм тынгдæр сцыбæл уаиккой 
æмæ сæ фылдæр æхсызгондзинад райсиккой, зæгъгæ, иу ран сдзы- 
гуыр сты æмæ сæ удæй арт цæгъдынц. Калигула æмæ, дам, Нерон 
афтæ куы кодтой æмæ историйы куы баззадысты, уæд, дам, дзы 
мах цæуыннæ хъуамæ баззайæм? Æрыгонæй нæ карз хицæутты 
куыд ницæмæ дардтам æмæ сæ фындзы бын нæ фæллад куыд уагъ- 
там, уый, дам, нæ цоты цотæн дзурдзыстæм. Мах Валерæимæ æддаг 
уаты бадæм æмæ музыкæмæ хъусгæйæ ницытæ æмæ мацытыл дзу- 
рæм. Иуафон Гоги йæ хæлафы цæппæртæ æвæргæ тыхстхуызæй 
рахызти æмæ афтæ бакодта: 
— Ирбег, иуцасдæр фæцархайдтон, фæлæ мæ бон ницы баци. 
Цу æмæ мæ бæсты лæгдзинад равдис. 
Мæнæн æваст мæ цæстытæ ссыгъдысты. Мæ буарыл къа- 
хæй-сæрмæ æхсызгон уылæн анхъæвзта. Мидæмæ базгъорин æмæ 
Элеонорæйы мæ хъæбысы фелвасин, фæлæ мыл цыдæр тых фи- 
дар хæцы æмæ мæ мæ бынатæй фезмæлын нæ уадзы. Афтæ мæм 
кæсы, цыма, къæсæрæй куы бахизон, уæд хайуаны бынатмæ 
æрхаудзынæн æмæ адæймаджы сыгъдæг ном хæссыны аккаг нал 
уыдзынæн. 
«Ацу, гормон, æмæ дæ уарзон сылгоймаджы адджын хъæбы- 
сы дæ мондæгтæ суадз. Дæ хъысмæт дын æнæнхъæлæджы замма- 
най фадат радта, æмæ дзы спайда кæ. Ахæм рæсугъд чызг дæм 
фыны дæр нал æрхаудзæн. Рæвдздæр, æдылы, науæд Гоги йæ 
фæнд аивдзæн, æмæ дæ хъамайыл хæцгæйæ баззайдзынæ. Фосы 
’хсæн дæ цæй сыгъдæг ном хъæуы? Уæртæ Резо нæла-сылатимæ 
хæтгæйæ фæндзгай сомтæ куы кусы, æмæ йыл йæ хъаймæты ’фсы- 
мæртæй иу дæр куынæ худы, уæд сæ ды цы ’фсæрмы кæныс? 
Бирæгътимæ бирæгъы ниуд кæ, æмæ дын æнцондæр цæрæн уа», — 
дзуры мæм мæ мидхъæлæс, фæлæ йæ коммæ нæ кæсын. Адæйма- 
гæн йæ зын, хохæй дур рахауæгау, фыццаг къахдзæф акæнын у, 
стæй йæ зæй йæ разæй ахæссы. 
Гоги мын кæнæ мæ зæрдæйы уаг бамбæрста, кæнæ мыл йæ 
къух ауыгъта æмæ хъуыддаг Валерæйы хъусы бацагъта. Уый йын 
цыма йæ ныхæстæм æнæрхъæцæй æнхъæлмæ каст, уыйау фæгæпп 
ласта æмæ цæстыфæныкъуылдмæ уаты фæмидæг. Æз мæ фыдыф- 
сымæры дæрдджын макъинтош ме уæлæ скодтон, цæмæй йæ дыс- 
ты лæбырд кæрæттæ фыдындæй ма зыной, уый тыххæй сæ иучы- 
сыл мидæмæ бафæлдæхтон æмæ уынгмæ ацыдтæн. Æхсæвы цъенгæ 
ме уæнгты иннæрдæм хизы, афтæмæй Сырх фæзы бырынцъаг дур- 
тыл дыууæрдæм цоппай кæнын. Кæд Элеонорæйы сурæт мæхицæй 
сурын, уæддæр мæ разы лæууы æмæ мæ хинхудтгæнгæйæ мæстæй 
мары. Æз, æвæццæгæн, сылгоймæгты никуы бамбардзынæн. Æрдз 
дæ милуантæй хъауджыдæр алæмæты рæсугъдæй сфæлдисæд, æмæ 

120 
Цомартаты Изæтбег 
дæхицæн лæппуты бын баззайынæй бæллиццагдæр хъысмæт ма 
равзар. Йæхи дарын куы базыдтаид, уæд æй чифæнды дæр æхсыз- 
гонæй ракуырдтаид, ныр та... Ацы дунемæ дæ фæстæзад хъæуы 
цæстæй ма кæс. Ам европæйаг цивилизаци бынтон æндæр æгъдæут- 
тæ æрæвæрдта, æмæ сæ хынцын хъæуы. Элеонорæ йе ’взонджы 
бонтæ хъазгæ-худгæйæ арвитдзæн, стæй йæхи аккаг лæппумæ смой 
кæндзæн æмæ йемæ амондджынæй цæрдзæн, ды та дæ хъæддаг 
цæстæнгасимæ сыгъдæгдзинад агургæйæ иунæгæй баззайдзынæ... 
Мавзолейы цурмæ сабыргай бацыдтæн æмæ йæм æдзынæг кæ- 
сын. Цыдæр æнахуыр сусæгдзинад мæм дзы ивылы. Айфыццаг 
дзы нæ дыууæ уарзон фæтæджы кæрæдзи фарсмæ хуысгæйæ фед- 
тон, æмæ мæ æнкъард хъуыдытæ сæ фæдыл асайдтой. Ныр ма сыл 
ноджы уæззаудæр сагъæстæ бафтыдысты. Мæхи ’мбарынхъом куы 
фæдæн, уæдæй фæстæмæ мæнæ ацы ныхæстæ хъусын: «Нæ дыууæ 
генийы сæхи снывонд кодтой мæгуыр æфхæрд адæмæн. Сæ цард 
саразынæн мисхалы бæрц дæр ницы сфæрæз кодтой æмæ се ’цæг 
дунемæ ацыдысты сæ зæронд дзабырты». Æз дзæвгар рæстæг фæ- 
кастæн зæхкусджытæм, æмæ дзы иуы цардæй дæр мæ зæрдæ нæ 
барухс и. Бон-сауизæрмæ быдырты сæ уыргтæ хойынц æмæ сæ 
кæуинаг хъысмæт æлгъитынц. Сæ хидвæллойæ сæ бон сæхи баф- 
садын дæр нæу. Зæххау сдæрзæг сты, сæ фыртыхстæй нозтыл сæ 
пырх калынц æмæ æмгъуыдæй раздæр мæлынц. Иттæг хорз уынын 
кусджыты дæр, æмæ бынтон заууаты бынаты та уыдон сты. Иу 
мыздæй иннæмæ сæ мæгуыр капеччытæ нымайынц, иуырдæм дæр 
сын нæ фаг кæнынц æмæ сæ нуазынц. Сæ размæ ницы нысан 
æвæрынц, æмæ сæ зæрдæтæ мæгуырæй-мæгуырдæр кæнынц. Сæ 
сæртыл лæууæг дзæнгæдацæгъдджытæм мæстæй мæлынц, фæлæ 
сæ ныхмæ сдзурын нæ уæндынц æмæ быхсынц. Горький сæ куыд 
тыхст æмæ уырыдæй равдыста, ныр дæр афтæ тыхст æмæ уыры- 
дæй хъæрзынц. Иугæр сæ цард нæ хуыздæр кæны, уæд сæ æгъа- 
тыр тохмæ разæнгард кæнын цæмæ хъуыди? Сæ туг цæй тыххæй 
ныккалдтой? Цæмæй та цыбыр рæстæгмæ тыхджындæртæ уæлæмæ 
схизой æмæ ног лозунгтимæ мæгуырты сæ быны ссæндой? Цæмæй 
хин æмæ кæлæн цæстфæлдахджытæ алыхуызон æддæгуæлæ гал- 
уанты куыстхуызæй бадой æмæ цардæй къæртт æппарой, сыгъдæг- 
зæрдæ дзыллæтæ та се ’фхæлд бæрзæйтыл цагъайраджы къæлæт 
хæссой? Зæххыл мын уыдис дыууæ Хуыцауы ’рмæст. Мæ ахуыр- 
гæнджытæ сымах æппæлынæй не ’фсæстысты, æмæ уæм иннæтау 
æз дæр куывтон мæ уæрджытыл, фæлæ ныр афтид дунемæ кæс- 
гæйæ! зæрдæсастæй лæууын уæ разы æмæ уæ фæрсын: «Æз мæ 
судзгæ масты цы стыр ахæстоны мæцын, уымæн снывонд кодтат 
уæ цард?» Кæд — о, уæд — зыбыты дзæгъæлы. Сыгъдæг уæлдæф 
æм фаг нæ бауагътат, æмæ дзы адæймаг хуыдуг кæны. Æхсæвæй, 

Зынгхуыст бæллицтæ 
121 
бонæй зæхх лæгæрдын, бетон къæйтæ кæрæдзиуыл ныхасын, шпъа- 
лытыл рельсытæ хойын æмæ кæвдæсардау «мæ боны дарæн, ме 
’хсæвхуыссæн — иу». Мæ амонд у, æмæ мын Семирæ йæ лæджы 
’хсæз хъарм палтойы ’хсæнæй мæнæ ацы тæнæг хæррæгъ ралас- 
та. Цыллæ майкæйæ уæлдай дзы тавс нæй, адæмы цур дзы мæ 
цæсгом ныссырх вæййы, фæлæ йæ уæддæр æппыннæйы бæсты 
дарын. Мæ ницæйаг капеччытæ мын хæрыны фаг дæр нæ кæ- 
нынц. Ахæм цард мын арæзтат æви, ме ’мбæлттæ аслам сæнæфсæ- 
стæй сæ фосы монцтæ кæм уадзынц, уыцы цард? Адæймагæн йæ 
уд нæ мæлы, куы зæгъынц. Кæд æцæгдæр афтæ у, уæд сæм бакæ- 
сут æмæ, цы бæллиццаг кæстæрты схъомыл кодтат, уый уæхи цæ- 
стæй фенут. Алыхуызон нацитæй сты, æмæ сыл зæрдиагæй бацин 
кæнут. Мадард багънæгæй уæм хорз разындзысты. Æви уыдон уæ 
хъомылгæнинæгтæ не сты? Бæгуыдæр сты, уымæн æмæ мæнæ ацы 
кæлæнгонд хæдзары бæрзонд къæлæтджынты уæ фæдонтæ бадынц 
æмæ сын сæ сæрты уæ генион хъуыдытæ уадзынц, уæ амынд фæн- 
дагыл сæ хонынц. Кæд уымæ бæллыдыстут, уæд æй уæхицæн уа- 
дзут. Мæн ахæм цард нæ хъæуы, мæн бынтон æндæр цард хъæуы. 
Нырма æрыгон дæн æмæ бирæ хъуыддæгтæ нæма ’мбарын, фæлæ 
цæст кæсынæн у, сæр та хъуыды кæнынæн, æмæ иу хъуыддаг 
бæлвырд зонын — хъуынавæрд цъымарайы фидар мæсыг амайæн 
нæй. 
* * * 
Зæрондæй, æрыгонæй, сылгоймагæй, нæлгоймагæй — не ’ппæт 
дæр стæм бæрæгбонарæзт, хæрзаив æмæ цардбæллонхуыз. Ахæм 
райгонд уавæры никуыма уыдтæн æмæ йыл ахуыр нæ дæн. Утæп- 
пæт дзыллæты ’хсæн мæхи куыд дарон, уый нæ зонын æмæ ме 
’мбæлттæм хæлæггæнгæйæ кæсын. «Тæхуды, адоны зæрдæйæ иу 
къæртт. Кæдæмфæнды сæ куы баппарай, уæддæр нæ фесæфдзыс- 
ты, мæнæн та иу ног адæймаджы фендæй дæр мæ зыр-зыр ссæуы», — 
мæсты кæнын мæхимæ. Чи зоны, ме ’мзарæггæнджытæ мæнæй 
æнæмæтдæр не сты æмæ мæнæй къаддæр нæ тыхсынц, фæлæ сæ 
уды катай æмбæхсынц æмæ кæрæдзийы разæнгард кæныны тых- 
хæй сæхи хъæлдзæг дарынц. Репетициты рæстæг бынтон æндæр- 
хуызон вæййæм. Нæ рæстæг ныл аивгъуыйы ног зарджытæ æмæ 
мелодитыл удхаргæнгæйæ. Наталья немæ афтæ зæрдиагæй фæку- 
сы, йæ фæдыл нæ афтæ арæхстджынæй фæхоны, афтæ тынг нæ 
самидин кæны, æмæ нын зæххыл музыкæ æмæ вокалон аивадæй 
зынаргъдæр ницыуал вæййы. Ногæй æмæ ногæй алыхуызон но- 
тæтæ æмæ мыртæ фæлхатгæнгæйæ нæ гæркъайы хуынчъы аласы, 
æмæ нæм арвы рухс нал фæзыны, фæлæ уыйхыгъд нæхиуыл бау- 

122 
Цолшртаты Изæщбег 
уæндгем, æмæ нæ зæрдæты райгуыры, баивæн кæмæн нæй, ахæм 
æппæтхъомыс æнкъарæн—сæрыстырдзинад. Æгæрыстæмæй нæ 
хъазæн ныхас дæр никæмæй схауы. Нæ разамонæджы хъуыды- 
дзаст цæсгоммæ кæсгæйæ нæ фæфæнды ’рмæстдæр йæ домæнтæ 
æнæкъуылымпыйæ æххæст кæнын. Иннæ хæттытæй хъауджыдæр 
ныл абон цыдæр зæд атахти æмæ уалдзыгон мæргътау æхсызго- 
нæй цъыбар-цъыбур кæнæм. Наталья æнæуи уæззау зондыл хæст 
у, фæлæ уый дæр махмæ гæсгæ срог и æмæ нæ куы иумæ бауайы, 
куы — иннæмæ. Мæнæн ма мæ сæрыл йæ къух дæр æрхаста. Æз 
æй хорз æмбарын. Сабыргæнæн хос нын дары, æмæ худæм, хъа- 
зæм, цыма нæ хурæн хур федтам. Æмæ цæуыннæ хъуамæ худæм, 
цæуыннæ хъуамæ хъазæм, кæд æмæ нæ бирæ удласæн фыдæбæттæ 
нæ фæдзæгъæл сты, æмæ нæ бæстæйы сæйраг горæты цæрджытæн 
фыццаг концерт дæттæм. Ноджы ма нæ нæ сæргълæууæг сцырын 
кодта, къамисы зæрдæмæ фæцæуыны фаг куы сарæхсæм, уæд нын 
конкурсы архайыны бар ратдзæн, зæгъгæ, æмæ ныл базыртæ ныс- 
сагъта. Цы уæлæдарæс нын равзæрста, уый дæр ныл мæлæты дзæ- 
бæх фидауы. Суанг ма дзы хæрзхуызтæ æмæ карджынтæ дæр сæ 
хуыз скалдтой æмæ уыцы æрыгонæй зынынц. Нæлгоймæгтыл — 
биноныг итувæрд æрвхуыз костюмтæ æмæ тарбынцъæх нарæг гал- 
стуктæ, урс-урсид хæдæттæ æмæ сатæгсау туфлитæ. Сылгоймæг- 
тыл — урсæфцæгготджын æрвхуыз даргъ къабатæ æмæ бæрзонд- 
зæвæт сау туфлитæ. Мах, бæзджынхъæлæс бастæ, куыд уæззау 
артиллери, афтæ хъуыддагхуызæй лæууæм рахизырдыгæй, нæ га- 
лиуварс — баритонтæ, уыдоны фарсмæ та — тенортæ. Нæ размæ 
доны хъазтау рарæнхъ сты сылгоймæгтæ. Мæ акомкоммæ — бæз- 
джындæрхъæлæсджын альттæ, чысыл дарддæр та — цъæхснаг- 
хъæлæс меццо-сопранотæ æмæ сопранотæ. Сылгоймæгтæ лæууынц 
ногахуырст пъолыл, мах та — фæйнæг асинты фыццаг къæпхæ- 
ныл. Йæ рахиз цонгæй мыл æндзæвы мæхицæй зына-нæзына бæр- 
зонддæр къабазджын лæг æмæ мын йæ ныфс мæ ризгæ уæнгты 
уадзы. Куы фæзары, уæд мæм афтæ фæкæсы, цыма Огнивцевмæ 
хъусын. Йæ бæзджын рæсугъд хъæлæс уый хъæлæсæй æппындæр 
ницæмæй хицæн кæны. Зарынмæ дæр тынг хорз арæхсы, фæлæ 
йын репресситы рæстæг йæ фыды амардтой, йæ фæндæгтæ консер- 
ваторимæ æхгæд æрцыдысты, йæ ныфс асасти, æмæ хуымæтæг 
кусæгæй баззади. Алы райсом дæр заводмæ бацæуы, фæлæ йæ йе 
’мбæлттæ æвналын ницæмæ бауадзынц. 
— Ды нын заргæ кæ, мах дæ бæсты дæр кусдзыстæм, — фæ- 
зæгыэшц ын æмхъæлæсæй, æмæ та сын æнæ музыкæйæ базары. 
«Дæу Стыр театры бæсты заводмæ чи батардта, уыцы æнæсæр 
хицæуттæн цы загъдæуа? Милуантæн æхсызгондзинад дæттын дæ 
бон уæд æмæ, æхсæвæй, бонæй йæ гыбар-гыбур кæмæн не ’нцайы, 

Зынгхрыш бæллицтæ 
123 
уыцы чъизи цехы дæ курдиат донхъуаг дидинæгау æмпылæд. Цы 
бæстæйы цæрæм, цы? Йæ сæры зонд кæд бацæудзæн æмæ йæ 
хæрзтæн аргъ кæнын кæд райдайдзæн, цымæ?», хъуыды кæнын 
мæхинымæр, æмæ мæ зæрдæ мæхиуыл худы. Ахæм бæрнон рæс- 
тæг мæхи хъуамæ зарынмæ цæттæ кæнин, цæмæй ма фæрæдийон 
æмæ адæмы цæсты ма бафтон, ууыл хъуамæ архаин, æз та кæдæм- 
дæр адзæгъæл дæн. Наталья мын цыма мæ уавæр бамбæрста, уыйау 
мæ цурмæ ’рбацыд æмæ мæ йæхимæ раздæхта. Кæлæнгæнæгау 
æм уæларвæй цыдæр тых лæвæрд и. Йæ иу бакаст дæр мыл афтæ 
тынг ахады, цыма йын йæ ныстуан куынæ сæххæст кæнон, уæд 
стыр хорздзинадæй фæцух уыдзынæн. Æдзынæг нæм кæсы æмæ 
нын йæ цæстæнгасæй ноджыдæр ма иу хатт æмбарын кæны: сæр 
уæ бахъуыди, мæ хæлæрттæ, уæ хъару æмæ уæхæдæг, уæ курдиа- 
тыл ма бацауæрдут. Цæуыл уæ сахуыр кодтон, уый адæмæн æнæ- 
вгъау раттут, æмæ уæ фæбузныг уой. Нæ иумæйаг æнтыст нырмæ 
мæнæй аразгæ уыди, ныр та сымахæй аразгæ у. 
Уыцы ныхæстæ нын чысыл раздæр ахæм хъæлæсы уагæй загъ- 
та, цыма нæ Хуыцауыл фæдзæхста, æмæ ныр йæ цæсгомыл дæр 
уыдон фыст сты. Йæ гом цæнгтæ балеринæйау сабыргай хæрдмæ 
систа æмæ та нæ йæ фæдыл аивады рæсугъд дунемæ асайдта. Пиа- 
нинойæ æмбисонды мыртæ раивылдысты, æмæ, йæ уæлхъус цы 
интеллигентхуыз тæнтъихæг лæппу лæууы, уый хъуытаз хъæлæ- 
сæй базарыди: 
Однозвучно гремит колоколъчик... 
Цæмæн, уый нæ зонын, фæлæ уымæ хъусгæйæ нæ хæхты хъæ- 
бысы фестадтæн, æмæ мæм афтæ кæсы, цыма цæхæркалгæ цъи- 
тийæ æвзист дон мæ цурмæ хæлхæлгæнгæйæ кæлы. Солист зарæг 
бæрзонд сисы, мах æй ацахсæм æмæ йæ арæхстгай дарддæр ахæс- 
сæм. Куы фæхъус вæййæм, уæд та сценæйæ анхъæвзынц йæ лири- 
кон теноры сыгъдæг зæлтæ. Дæргъæй-дæргъмæ уæрæх залы адæ- 
мæй къух бакæнæн нæй. Суанг ма дзы, лæугæ чи кæны, ахæмтæ 
дæр ис. Хæрз æрæджы дæр ма мæм сæ уынæр хъуысти, ныр нын 
нæ алы улæфт дæр æнæрхъæцæй ахсынц. Рæстæгæй-рæстæгмæ 
мæ хъустыл ауайы сæ тыхджын къухæмдзæгъд. Нæ разамонæг 
сæм мидбылхудгæ йе ’ргом аздахы, йæ сæрæй сын ныллæг акувы, 
стæй та махыл бæрæггæнæгау йæ цæст ахæссы æмæ йæ хæрззылд 
урс къухтыл хъавгæ схæцы, цыма йын раст куынæ фезмæлой, 
æмæ куы фæрæдийæм, уымæй тæрсы. Куыд фылдæр зарæм, афтæ 
рухсæй-рухсдæр кæны йæ цæсгом. Тынг разы нæ кæй у, уый нæм 
æргомæй æвдисы æмæ нын нæ тыхыл тых æфтауы. Йæ урс-урсид 
лæгъз ныхыл ставд хиды цæппузыртæ цырагъы рухсмæ æртти- 
вынц, æмæ мæ фæнды уыдон асæрфын. Уæвгæ, мæхи ныхыл дæр 

124 
Цомартаты Изæтбег 
къаддæр хиды ’ртæхтæ нæй. Кæд зарджытæ мæ зæрдыл хорз да- 
рын æмæ къуыхцыйæ нæ тæрсын, уæддæр мæ хуылфы цыдæр 
хæйрæг бады æмæ мæ сабыр кæнын нæ уадзы. Ноджы ма мæ мæ 
костюм æмæ галстук дæр æлхъивынц, æмæ мæ буар уымæлбын 
дары, фæлæ раздæрау фыртæссæй мæ уды гæртт-гæртт нал цæуы. 
Концерт кæронмæ куыд æввахсдæр кæны, афтæ мæм æнцойдæт- 
тæг æнкъарæнтæ æнувыддæрæй ивылынц, æмæ мæхиуыл тынгæй- 
тынгдæр æууæндын. Рæстæгæн фæстæмæ раздахæн куы уаид, уæд 
мæ гыццыл аиппытæ сраст кæнин æмæ дзæвгар хуыздæр азарин, 
фæлæ мæ фæндонæн сæххæстгæнæн кæй нæ ис, уый æмбарын, мæ 
риуыдзаг æнцонæй улæфын æмæ, адæм лæугæйæ куыд æмдзæгъд 
кæнынц, уымæ æхсызгонæй кæсын. Æрæджиау фæстиæттæгæнгæ 
æвæндонæй ацыдысты, æмæ зал сафтид и. 
— Молодец, Ирбег! Дæ фыццаг фæлварæн фæрæстмæ. Кæд 
хæрдмæ ницы дзырдтон, уæддæр дын тынг тарстæн. Куы, зæгъын, 
стыхсай æмæ куы ныссуйтæ уай, — цинхуызæй мын мæ къух æлхъи- 
вы Наталья. 
— Дæ цуры мын ницы тас у: ды ме стыр ныфс дæ. Æфсæрмы 
дæ куынæ кæнин, уæд дыл мæ хистæр хойау ныттыхсин, — къæм- 
дзæстыгхуызæй сдзырдтон æз, æмæ мæ цæсгом ссыгъди. 
— Табуафси, æз цæттæ дæн дæу хуызæн дзæбæх лæппуйæн 
хъæбыстæ кæнынмæ. Куыд хистæр хо, афтæ дæр цæуыннæ... — йæ 
мидбылты бахудти сылгоймаг, æмæ йæ хъæлæсы уагмæ гæсгæ бам- 
бæрстон, мæ иыхасы «хистæр хо» уæлдай кæй уыди, уый. Цæй 
тыххæй йæ бафтыдтон, уый та Наталья бамбæрста, æмæ йæ гыц- 
цыл чызгау мæ хъæбысмæ фелвæстон. 
— Айфыццаг Гнесинкæйы мæ хæларимæ ныхас кодтон. Иу 
хорз лæппу мæм, зæгъын, ис æмæ йæм байхъус. Хоры фесæфынмæ, 
зæгъын, æгæр æвгъау у. Иубон уæ нæхимæ цай цымынмæ æрхон- 
дзынæн æмæ... 
Цыдæр зæгъынмæ ма хъавыди, фæлæ йыл сылгоймæгтæ хъа- 
зæн ныхæстæгæнгæ амбырд сты, æмæ æз иуварсырдыгæй аззад- 
тæн, мæ дзаумæттæ аивтон æмæ, цыдæр æбæрæг хорздзинадмæ 
тындзгæйæ, уынгмæ ахызтæн. Мидæмæ куы цыдтæн, уæд цырæгътæ 
нæма ссыгъдысты, æмæ мæм хæдзæрттæ, бæлæстæ æмæ ногæхсад 
асфальт сауæй зындысты, ныр мæ алыварс цыдæриддæр уынын, 
уыдон иууылдæр фæлмæн хæмпус митæй урс-урсид адардтой, æмæ 
мæм афтæ кæсы, цыма ’ндæр бæстæмæ бахаудтæн — рæсугъддæр 
æмæ æнæлаздæр, цыма амæй фæстæмæ мæнæ ацы миты хуызæн 
сып>дæг дунейы цæрдзынæн — æнæ сагъæстæй æмæ æнæ хъизæ- 
маргæнгæйæ. 
— Уæртæ уыцы лæппу рацæуы! Цы дзæбæх у! Тæхуды, куы 
нæм æрбаздæхид! — мæ хъустыл уайы кæйдæр цинывдылд хъæ- 

Зынгхуыст бæлтщтæ 
125 
лæс. Афтæ хъæрæй йæ барæй зæлын кæны йæ хицау. Цæмæй йæ 
фехъусон, йæ зæрдæмæ кæй цæуын, уый бамбарон æмæ йæм ме 
’ргом аздахон. Æртæ æрыгон чызджы мæ акомкоммæ æнхъæлмæ- 
гæсæджы лæуд кæнынц æмæ мæм цымыдисæй кæсынц. Иу дзы йæ 
мидбылты худы æмæ мæнырдæм къухæй амоны. 
— Ды-ма йын исты зæгъ, æз æм нæ уæндын, — ныхкъуырдæй 
дзуры йе ’мбалмæ, фæлæ мæм уый дæр йæ ныфс нæ хæссы. Чыз- 
джытимæ мыл ахæм цау фыццаг хатт æрцыди, æмæ семæ мæхи 
куыд дарон, уый мæ сæр нæ ахсы. Æрлæууин сæм, фæлæ мæ кæд 
хынджылæг кæнынц, мыййаг. Нæ сæм æрлæууин, æмæ мæ æнæ- 
фæнык хъал куы фенхъæлой. Æртæ хæрзуынд æхсинæджы фæн- 
даджы астæу джихæй ныууадзын стыр тæригъæд у, фæлæ мын 
хуыздæр гæнæн нæй. Ме уæнгтыл схæцыдтæн æмæ дарддæр араст 
дæн. Цæуыннæ дын и хуыздæр гæнæн? Цы дæ хъыгдары? Замма- 
най фадат дын ис, æмæ дзы спайда кæ. Æрлæуу æмæ дзы дæхи- 
цæн иу равзар. Уæвгæ дæ æвзарын дæр цæмæ хъæуы? Йæ къух 
дæм чи дары, уый æгæр рæсугъд у? Кæдæм дзы лидзыс? Баздæх 
æм æмæ йемæ базонгæ у. Æрлæуу, тæппуд! Афтæ сæ куы тæрсай, 
уæд никуы ницы хъæстæ фæуыдзынæ! Æниу хъæуккаг æнæфенд 
дзæдæлæй цы домын?! Цæмæ арæхсы, уый кæны! — мæ тых-мæ 
бонæй хæцын мæхимæ, уайдзæфтæ æмæ æлхысчъытыл нæ ауæр- 
дын, фæлæ уæддæр къæрттæй цъула не ’ппарын. Схъæлæй размæ 
тындзын, кæдæм, уый мæхæдæг дæр нæ зонын, афтæмæй. Мæ 
амондæн, дыккаг къорды чызджытæ фыццæгтæй ныфсхастдæр ра- 
зындысты. Дыууæйæ мæ фæйнæфарс æрлæууыдысты, цыма мын 
афтæ зæгъынмæ хъавынц: «Ахст æрцыдтæ æмæ дын ауадзæн нал 
и». Сæ иу — хæрзхуыз æмæ саулагъз, иннæ — мæллæг æмæ бур- 
хил. Тыппыр — фыдындгомау, тæнтъихæг — хæрзаив. Уæлдай 
зæрдæмæдзæугæдæр æй кæнынц йе стыр цъæх цæстытæ æмæ йæ 
урс цæсгомы цъар. Бынтон диссаг та йæ фæлмæн дзыхыныхас у. 
Мемæ ахæм хъæлæсы уагæй дзуры, цыма мæ рагæй зоны æмæ 
мæм хорз зæрдæ дары. Ноджы ма мæм хионау йæхи ’рбайвæзта, 
æмæ не ’хсæн цыдæр хъæрмуд сусæгдзинад фæзынди. 
— Мах æрдæбонсарæй дæумæ æнхъæлмæ кæсæм. Уынджы чи 
баззад æмæ йæхицæн хæзгултæ чи ахсы, уыдонæй не стæм. Уæ 
зарджытæм уын æхсызгонæй байхъуыстам, стæй дын раст куы 
зæгъон, уæд ме ’мбалы зæрдæмæ дæр фæцыдтæ, æмæ нæ æрфæн- 
дыди демæ базонгæ уæвын. 
Йæ хæлары мæт æй кæй нæ бадомдта, уый ирдæй зыны йæ 
цæстæнгасыл, фæлæ ма мæ уæддæр фæнды йæ миддунемæ арфдæр 
ныккæсын æмæ йæ фæрсын хинхудтгæнгæйæ: 
— Æрмæстдæр де ’мбалы?.. 
«Хорз мæ куы ’мбарыс, уæд ма мæ цы къахыс?» — дзуапп 

126 
Цомартаты Изæтбег 
мын дæттынц йæ худгæ цæстытæ. Чызджытæ мыл æнувыд кæй 
сты, ууыл хъуамæ цин кæнин, æз та ’ндæрырдæм ахæцыдтæн: 
«Хуымæтæджы хористыл афтæ кæм хæлоф кæнынц, уым ма 
зындгонд зарæггæнджытыл та сæхи куыд марынц, цымæ?» Мæ 
ног зонгæтæ сæхицæй хуымæтæджы бузныг сты. Æрмикæсагыл 
дæр сæ зæрдæ нæ дардтой æмæ доныкæф æрцахстой. Тæхудиаг 
сты — æндæр мæт кæй нæй. Сæ цæсгæмттыл стыр дамгъæтæй фыст 
ис иу курдиат: «Мæн равзар», æмæ йæ кæрæдзийæ æмбæхсгæ дæр 
нæ кæнынц. Æмбæхсгæ нæ, фæлæ ма йæ æгæр æргомæй дæр æвди- 
сынц. Куы мын иу бавналы мæ бæзджын бецыкмæ, куы иннæ æмæ 
хæлæггæнæгау афтæ бакæны: «Цы дзæбæх сæрыхъуынтæ дын и!» 
Сæ фатермæ мæ хонынц, æмæ мæ куы метромæ ныххизын кæ- 
нынц, куы мæм троллейбусы сæхи нылхъивынц. Ныфсæвæрæн 
кæстытæ мæм кæнынц æмæ мын цыдæртæ дзурынц, фæлæ мæн сæ 
дзæнгæдамæ нал æвдæлы. Фæлмæн изæры сатæг уддзæф мæм кæ- 
цæйдæр хæссы ирон фæндыры уæнгроггæнæн цагъд æмæ мын ме 
’ппæт æнкъарæнтæ дæр йæхимæ здахы. Афтæ мæм кæсы, цыма 
уыцы ’мбисонды мыртæ кæйдæр уазал фæндырæй нæ цæуынц, 
фæлæ мæ судзгæ зæрдæйы тæгтыл æвзæрынц æмæ мæ риуæй 
æддæмæ бырсынц. Фыдыбæстæйæ адджындæр куыд ницы и, уый 
диссаг у. Мæ хъустыл цалдæр зонгæ зæлы ауади, æмæ та æвип- 
пайды нæхимæ балæууыдтæн. Нæ, мæ хъустыл нæ уайынц, æцæ- 
гæй мæм ивылынц, фæлæ кæцæй? Ацафон ам, уынджы къæйыл, 
фæндырæй чи хъуамæ цæгъда? Æвæццæгæн, мæ сæр дзæгъæлтæ 
кæны. Ме ’муд куы ’рцæуин, уый мæ фæнды, фæлæ мæ уыцы 
зæрдæскъæфæн мыртæ нæ уадзынц. Фæзмæ куыд æввахсдæр кæ- 
нын, афтæ мæм тынгæй-тынгдæр хъуысынц æмæ мын мæ дызæр- 
дыг сафынц. Лæппуйы «æрц-тох!»-мæ бынтондæр æрчъицыдтон. 
Мæ зæрдæ ныррухс и. Мемæ чызджытæ кæй ис æмæ мæ сæ разы 
мæхи уæзданæй равдисын кæй хъæуы, уый дæр мæ ферох и. Цыма 
уæззау уаргъ хастон æмæ дзы æнæнхъæлæджы фервæзтæн, уыйау 
размæ атындзыдтон æмæ ме ’мбæстæгты ’хсæн фæмидæг дæн. 
— Ирбег! Ме ’фсымæр! — цины хъæр сирвæзт Тугъаны ри- 
уæй, æмæ мæм йæхи ’рбаппæрста. Мæ хъæбысы йæ фелвæстон, 
æмæ ма мæнæй амондджындæр кæм уыди! 
— Дæ хорзæхæй, ам цы кусыс? — фæрсын æй дисгæнгæйæ. 
— Культурæйы хæдзары фæкафыдыстæм æмæ фæндырæй 
цæгъдгæ уазæгуатмæ фæцæйцыдыстæм, фæлæ нæ фæсивæд бау- 
рæдтрй, æмæ сын сæ зæрдæ балхæныныл архайæм. 
— Ды кафгæ кæныс?! 
-О. 
— Кæм? 
— Дзæуджыхъæуы фæллойадон коллективты ансамблы. 

Зынгхуыст бæллицтæ 
127 
— Рагæй? 
— Ды мæ куы сахуыр кодтай, уæдæй нырмæ, — йæ мидбылты 
бахудти Тугъан, йе ’рдхордмæ азылди æмæ афтæ бакодта: — Да- 
мир, æстдæс азмæ кафыны охыл мæ къах айсын дæр нæ зыдтон, 
сирынмæ та æппындæр нæ арæхстæн. 
— Дæ фезмæлдмæ гæсгæ дæ ныхæстыл зын баууæндæн у, — 
дызæрдыггæнгæ бафиппайдта саухил рæсугъд лæппу æмæ мæм 
фæрсæгау æрбакаст, ома уымæн уæвæн куыд и? 
— Ирбег мын амыдта кафыны сусæгдзинæдтæ, уый дæр æхсæ- 
выгæтты, уынджы, гуыргъахъхъ фæндагыл. 
— Ахæм дæсны кафæг дæ кæм рауайын кодта, уым йæхæдæг 
дæр исты рыг калы, æвæццæгæн. 
— Рыгæн нæ зонын, фæлæ йæ къæхты бын мит кæй ссудздзæн, 
уый ныртæккæ дæхи цæстæй фендзынæ. Бетон къæйыл бæгъæвва- 
дæй къахфындзтыл чи кафыди, уымæн Уæрæсейы йæ фу бынтон- 
дæр куыд ссыдаид, — амидингæнæгау мæм йæ цæст ныкъулы Ту- 
гъан. — Гъа-ма, мæ гыццыл æфсымæр, нæ хуыздæр солистæн йæ 
фындз амæрз, æмæ йæ бынат зона! Фæндыр! Ирбегæн — иу кафт! 
Æваст мæ зæрдыл æрбалæууыдысты нæ хъæуы хъазтизæртæ. 
Куыддæр-иу нæ куыстытæ конд фестæм, афтæ-иу уынгтæм аивыл- 
дыстæм æмæ-иу кæрæдзи ивгæйæ нæхиуыл нал ауæрстам. Цы- 
фæнды тыхстæй дæр нæ зæрдæ агуырдта кафын æмæ зарын. Фæн- 
дыр уыди нæ фæллад сафæг. Мæныл афтæ тынг ахадыдта, æмæ 
мæ-иу мæ зындзинæдтæ иууылдæр ферох сты. Ныр дæр мæ уарзон 
цагъдмæ хъусгæйæ мæ зæрдæ фырцинæй гæлæбу фестади. Асфальт 
митæй æмбæрзт кæй у, уый дæр ницæмæуал æрдардтон. Мæ туф- 
литæ феппæрстон, мæ къахфындзтыл алæууыдтæн æмæ чызджы 
фæдыл сиргæ атындзыдтон. Лæппуйы къухты фæндыр йæ уды 
оыцъынæг скъуыны, фæсивæд æмдзæгъд кæнынц, æз кафын, нырмæ 
куыд никуыма кафыдтæн, афтæ. Куы фæстæмæ сирын, куы — 
размæ, куы цъил фестын, куы дæрдтыл æрзилын. Кафы мæ зæрдæ, 
кафынц мæ къæхтæ. Суанг ма мæ цæнгтæ дæр сæ удæй арт цæгъ- 
дынц. Афтæ мæм кæсы, цыма æппæт дуне дæр мемæ кафы, æмæ 
ме уæнгтæ рогæй-рогдæр кæнынц. Æрæджиау чызг æрлæууыди. 
Æз ын мæ сæрæй акуывтон æмæ лæппутæм мæхи байстон. 
— Гъеуый дын лæг! — æппæлы мæ Тугъан æмæ йе ’мбалмæ 
фæрсæгау кæсы, ома куыд кафы ме ’фсымæр? 
— Хуыцауæй дæ бауырнæд, мæнæн ахæм къахфындзтæ куы 
уаид, уæд æнæхъæн дуне мæхимæ æркæсын кæнин. Кафæг суæ- 
вын æй цæуыннæ фæнды? Дæлдæр никæмæй æрлæууид... 
— Уый мæтæй дын мæлы. Нырма æрыгон у æмæ цæргæстимæ 
тæхыныл архайы... 
— Кафын бирæ уарзын, фæлæ йын мæ цард снывонд кæнын 

128 
Цомартаты Изæтбег 
мæ хъуыдыйы кæрон дæр никуы ’рцыди. Чи зоны, рæдийын, фæлæ 
мæм афтæ кæсы, цыма уый æгæр гыццыл бæллиц у. 
— Дæхимæ ахæм зонд дзæгъæлы райстай. Кафыны дæсныйа- 
дæй ма хуыздæр цы уа. 
— Мæиæн уый фаг нæу. Мæн фæнды аивадон æвзагæй æфхæрд 
дзыллæтæм царды рæстдзинад хæссын. 
— Æмæ сæ цæмæ хъæуы царды рæстдзинад? 
— Цæмæй йæ хуыздæр æмбарой æмæ цæстфæлдахджытæн сæхи 
’фхæрын ма уадзой, цæмæй сæ тугцъирты се рагъæй аппарой, 
цæмæй сæ зæрдæтæ сыгъдæг кæныныл архайой. Аивады бон бирæ 
у, курдиатджын адæймаг дзы куы пайда кæна, уæд, — дзуапп ын 
радтон æз æмæ та Тугъаны мæхимæ æрбалхъывтон. Мæ зæрдæ 
дзы нырæй тынгдæр никуы барухс и æмæ ме ’хсидгæ ’нкъарæнтæ 
мæ риуы нал цæуынц. Æдзухдæр ын тæрсгæ кодтон, цард æй куы 
асæтта, зындзинæдтæ йыл куы фæуæлахиз уой, бирæ æрыгæтты 
йæ бынмæ чи аласта æмæ сæ æгъатырæй чи байсæфта, уыцы цъыф- 
дзастæй йæхи сласын куынæ бафæраза, уымæй. Никуы мæ бауыр- 
ныдтаид, дæсны кафæг дзы рауайдзæн æмæ Мæскуыйы концерттæ 
дæтдзæн, уый. «Æрдз стыр курдиат æмæ арф зонд кæмæн нæ ба- 
хай кодта, стæй ахуырырдæм кæй нæ сарæзта, уыцы хуымæтæг 
лæппуйæн йæ тырнындзинады фæрцы йæ къухы ахæм æнтыст кæм 
бафтыди, уым алкæй бон дæр у йæ норст цæхæрæй пиллон арт 
суадзын, æрмæст йæ размæ стыр нысан сæвæрæд æмæ йæм фида- 
рæй цæуæд», — хъуыды кæнын мæхинымæр. 
* * * 
Цыбыр рæстæгмæ мæ дæрзæг ныхæстæ топпы фатау сæ мы- 
саныл сæмбæлдысты æмæ, кæмæ хаудтой, уый йæ астæуыл дыууæ 
дихы акодтой. Уæвгæ, йæ чызгон æфсарм æмæ сыгъдæгдзинад 
сахсæнтæ кæуыл нал æвæрынц æмæ йæ уæрæх авналæнтæ кæмæн 
нал къуындæг кæнынц, ахæм уæгъдибар æрыгон сылгоймаг дзæгъæл 
усы ’вдисæндаримæ чъизимбæрзæн стыр горæты æнæ лæгæй цы 
уавæры ис, уый бамбарынæн æмæ дзы раст хатдзæгтæ скæнынæн 
бирæфенæг куырыхон маргъ уæвын нæ хъæуы. Мæ хуызæн хъæук- 
каг æнæфенд лæппуйы къуымых зонд дæр ын фаг у. Гоги та нæм 
йæ ног æхсинæджы уазал цæстæнгасимæ куы ’рбахуыдта æмæ мын 
æй хæррæгътæ уæйгæнæджы хъæлæсæй, мæ сæрыстырдзинадыл 
лæугæйæ, хынджылæггæнæгау Элеонорæйæ чысыл асламдæр ар- 
гъыл хъарын куы райдыдта, уæд мæм хардзау æркаст æмæ мæ 
æрфæндыд мæ зынæрвæссон хъал æрдхорды йæ бынаты сæвæрын. 
— Дæ гуырдзиаг ус та Тбилисы йæхи куыд дары, цымæ? Йæ 
сылуарзаг æмбæстæгты ’хсæн цæссыгкалгæйæ дæумæ ’нхъæлмæ 

Зынгхуыст бæлпицтæ 
129 
кæсы æви уый дæр дæуау йæ хæзгулты раив-баив кæны? — бафар- 
стон æй сывæллонау бынтон æнæмбаргæхуызæй æмæ йæм ахæм 
цæстæй бакастæн, цыма мæ зæрдæйы иу галаган дæр хæрамдзи- 
над нæй. Куыддæр уыцы ныхæстæ мæ дзыхæй схаудтой, афтæ 
дуне фегуыппæг и. Стыр рæдыд кæй æруагътон, уый ма бæргæ 
бамбæрстон, ме ’нæрхъуыды мийыл ма бæргæ фæфæсмон кодтон, 
фæлæ байрæджы. Гогийæн цыма йæ бинонты иумæ ныццагътон, 
уыйау йæ цæсгом ныггæлиртæ, цикъæйау ныффæлурс и, стæй сырх- 
хъулон афæлдæхти. Йæ цæстытæ знæт æрттывд фæкодтой, æмæ 
сонтæй бандонмæ фæлæбурдта. 
— Ды мæнмæ мæ фырнымд усы тыххæй ахæм æнæгъдау фæр- 
стытæ дæттын куыд уæндыс, хъуымыздзых?! Æз дын ныртæккæ 
мæнæ ацы бандонæй дæ тыл ныппардзынæн! 
Дисы мæ бафтыдта, Гогийы хуызæн хиуылхæст адæймаг æвип- 
пайды афтæ тынг куыд фæсæнтдзæф и, уый. Уымæй тынгдæр та 
бадис кодтон, гитарæйы цагъдмæ нын ахæстоны зарджытæ цы 
рæсугъд баритон фæкæны, уымæн хæрхæргæнгæ йæ бон афтæ 
нæрын кæй у, ууыл. Мæхицæй æдылы саразынмæ хъавыдтæн, 
ныхас хъазынырдæм аздахыны фæнд мæм иу уысмы бæрц фæзын- 
ди, фæлæ мын æй йæ карз æртхъирæн йæ быны фæкодта. Ноджы 
ма мæ зæрдыл æрбалæууыд, нæ клубы мыл цы цау æрцыд, уый. 
Цалдæр азы йæ фыдуаг миты тыххæй ахæстоны чи фæбадт, ахæм 
бæзæрхыг мызыхъхъарæзт налат лæппулæг мæ адæмы раз баф- 
хæрдта, æмæ йын йæ уадул ныдздзæхст ластон. Уый мæм йæ дын- 
джыр къухæй февнæлдта æмæ мæстыйæ сдзырдта: 
— Цом-ма æддæмæ, æз дын дæ лыстæг къубал срæдувон! 
— Цом, цом! Чи нæ кæй къубал срæдувдзæн, уый кæстæртæ 
фендзысты! — йе ’ртхъирæнæн ын æдæрсгæйæ дзуапп радтон æз 
æмæ кæртмæ йæ разæй ахызтæн. Ахæм стыр ныфс мæм кæцæй 
разынд, уымæн ницы бамбæрстон, фæлæ дзы æппындæр нæ фæ- 
тарстæн, æмæ йæхи зæрдæ фестъæлфыди. 
— Аххосджыи æз дæн, ацу æмæ киномæ бакæс, — хатыркурæ- 
гау загъта сабырæй. Йæ цæсгом мидæмæ цæуын дæр нал бахъæ- 
цыд, æмæ талынджы ’рбайсæфти. 
«Уымæн йæ сæрмæ арв нæрын куынæ уæндыди, æмæ йæ куы 
ницæмæ ’рдардтон, уæд ацы даргъ уаллонæй цæмæй тæрсын?» — 
ахъуыды кодтон мæхинымæр æмæ фидарæй загътон: 
— Чи кæй тыл ныппардзæн, уый нырма зын зæгъæн у! 
Лæгæй-лæгмæ мæм йæ ныфс кæй не ’рбахæсдзæн, ууыл ды- 
зæрдыг нæ кодтон, фæлæ йæм уæддæр цæттæйæ лæууын хъуыди, 
æдылыйы бынаты куыд нæ баззайон, афтæ, æмæ сыстадтæн. 
— Фæрæдыдтæ, Ирбег, æмæ дæ рæдыд сраст кæ. 
9 Цомартаты Изæтбег 

130 
Цомартаты Изæтбег 
— Раст нæ дæ æмæ дзы хатыр ракур. 
— Мах ирæттæ стæм æмæ кæрæдзи устыты тыххæй хъуамæ 
афтæ ма дзурæм, — Гогийы зæрдæ балхæныны охыл мын хионы 
уайдзæфтæ фæкодтой лæппутæ, фæлæ се ’мбæхст мидбылхудтыл 
бæрæг уыди, уыцы фарст раттын æм сæхи дæр кæй фæндыди æмæ 
зæрдæйæ мемæ кæй сты, уый. 
— Цæй тыххæй дзы хъуамæ ракурон хатыр? — бафарстон сæ 
æз æмæ сыл ницымбарæгау мæхи сцагътон. — Йæ усы йын хæлд 
сылгоймаг нæ рахуыдтон, æлгъитгæ йæ нæ ракодтон, тугтæ йыл не 
’рымысыдтæн, стæй, раст зæгъгæйæ, афтæ тынг цæуыл смæсты и, 
уый дæр нæ бамбæрстон. Уæхицæн гадздза сылтимæ хæтын стыр 
сгуыхтыл куы нымайут, уæд уæ устытæн уæ мидхъуыдыты дæр 
лæппутимæ хæтыны бар цæуыннæ дæттут? 
— Уымæн æмæ мах нæлгоймæгтæ стæм! — дзуапп дæттынмæ 
се ’ппæты разæй фæци мæстджын, æфхæрд Гоги, фæлæ дзы ин- 
нæтæ дæр нæлгоймæгты сæрыстырдзинад бахъахъхъæнынмæ фæ- 
сте нæ баззадысты. Æз сæ хорз бамбæрстон. Сылгоймаджы цы- 
фæнды бæрзонд куы сисай, уæддæр кæрцæй хæдон хæстæгдæр у. 
Мæнæн, æвæццæгæн, сæхицæй æдылыдæр æнхъæл уыдысты æмæ 
мын дзы алчидæр архайдта мæ сæры иу зонд бауадзыныл: лæг у 
бинонты райдайæн, ус та — йæ цардæмбал, йæ рæвдауæг, йæ къæ- 
бæргæнæг, йæ сыгъдæггæнæг, йæ сывæллæттæм зилæг. Библийы 
куыд фыст и, уымæ гæсгæ зæххыл æппæты фыццаг фæзынд Адам, 
æмæ йын Хуыцау йæ фæрскæй сарæзта æнæсæрымагъз Евæйы. 
— Фыццаджыдæр, нæлгоймагæн æнæ мады гуыбынæй рацæу- 
гæйæ зæххыл равзæрæн нæй. Дыккагæй та, библи нæлгоймæгтæ 
ныффыстой æмæ Адамы фыццаг бынаты уымæн сæвæрдтой. Сыл- 
гоймæгтæ йæ куы ныффыстаиккой, уæд зæххыл æппæты фыццаг 
фæзындаид Евæ, йæ фæрскæй та конд æрцыдаид æнæсæрымагъз 
Адам. Мах рæстæджы ма ахæм æнæбауырнинаг аргъæуттыл æууæн- 
дæн куыд и? 
— Чырыстон диныл не ’ууæндыс?! — фырдисæй йæ цæстытæ 
æддæмæ рабырыдысты, афтæмæй мæ бафарста Автандил, æмæ мæм 
ахæм знæт каст æрбакодта, цыма мæ йæ быны ассæндынмæ хъа- 
выди. 
— Æз иу диныл дæр не ’ууæндын. 
— Чырыстийæн йæхиуыл дæр?! 
— О, Чырыстийæн йæхиуыл дæр. Æрдзы фæткмæ гæсгæ, уд- 
гоймаг куы амæла, уæд уымæн фæстæмæ райгасгæнæн нал и. 
— Æз ыл бæгуыдæр æууæндын. Хъæбысæйхæцæн фæзмæ ра- 
хизыны агъоммæ йæм куы скувын, уæд мын баххуыс кæны. 
— Дæ фыдæлтæ пысылмон дин куы райстаиккой, уæд та Мæ- 
хæмæт-пехуымпарыл æууæндис æмæ уымæн аргъуыц кæнис, фæлæ 

Зыйгхуыст бÆМ\щтсе\ 
131 
дзы дæ уæлахизмæ иу дæр ницы бар дарид. Адæймагмæ бирæ 
фынæй тыхтæ ис, æмæ сæ Чырыстийы номæй дæхæдæг райхъал 
кæныс. 
— Уæддæр æууæндæг адæмæн дин æвдадзы хос у, æмæ йæ 
ныхмæ дзурæн нæй, — уæзбынæй бафиппайдта Валикъо. 
— Дзурæн алцæй ныхмæ дæр ис, растыл æй куынæ нымайай, 
уæд. Дин адæмæн стыр зиан хæссы, æмæ йæ фесафын хъæуы. Йе 
’рхъуыдыгæнджытæ йæ, чи зоны, æрымысыдысты дзыллæты хорз- 
дзинадæн, адæймаджы удыхъæд ссыгъдæг кæнынæн. Фæндыди сæ, 
цæмæй зæххыл хæст ма уа, цæмæй æдылы зондджыны ма ’ргæв- 
да, арты йæ ма судза, йæ царм ын удæгасæй ма стигъа, цæмæй иу 
иннæйы мулк ма дава, цæмæй хъæздыг мæгуыры туг ма цъира, 
цæмæй тыхджын лæмæгъæн æххуыс кæна, фæлæ сæ фæндонæн 
сæххæстгæнæн нæ уыди, уымæн æмæ цæстфæлдахджытæ фылдæр 
сты. Сæ къухтæм æй райстой, пайда дзы кæнынц, куыддæриддæр 
сæ фæнды, афтæ, æмæ царды уынæм бынтон æндæр хъуыддæгтæ: 
хæст, мæнгарддзинад, тыхми, гадзрахат. Æнусæй-æнусмæ дины 
тырысатæ хæсгæйæ фыдгæнджытæ судзынц, марынц, стигъынц 
æнаххос адæмы, æмæ сын бауромæн нæй, цалынмæ зæхх æды- 
лыдзинад æмæ хæрамдзинадæй ссыгъдæг уа, уæдмæ. 
Мæ ныхæстæ расайдтой стыр быцæу, æмæ иутæ мæ фарс фес- 
ты, иннæтæ — мæ ныхмæ. Æнхъæл уыдтæн, Гогийæ йæ усы хабар 
ферох уыдзæн, фæлæ фæрæдыдтæн. Æвæццæгæн æм йæ зæрдæ 
тынг æхсайдта, æмæ дзы ме ’лхыскъ карды цæфау иннæрдæм ахызт. 
Араллогæнджытæ чысыл куы фæсабыр сты, уæд мæм барон цæс- 
тæй æрбакаст æмæ хатыргæнæджы хъæлæсæй афтæ бакодта: 
— Хæрам зæрдæйæ мæ нæ бафхæрдтай, æндæр мæ æвыдæй 
нæ аирвæзтаис. Æз дæу хуызæн тæлтæг лæппутæй бирæты ’рса- 
быр кодтон. 
«Дæ зæнг дæр дын ахæстоны уыцы тæлтæг лæппутæ асастой 
уæдæ?» — бафæрсынмæ йæ хъавыдтæн былысчъилæй, фæлæ йæм 
уыйбæрц мæсты нæ уыдтæн, стæй мæм Валикъо æмбаргæ хæларау 
йæ цæст фæныкъуылдта, мауал æй къах æмæ æрсабыр уа, цытæ 
йын фæдзырдтай, уыдон дæр ын æгъгъæд сты, зæгъгæ, æмæ йыл 
мæ къух ауыгътон. Сау мæры цæттæ мыггæгтæ ныппарæгау мæ 
ныхæстæ Гогийы зæрдæйы билцъ уадзынмæ фесты æмæ йæ æхсæв- 
бонмæ хуыссын нæ бауагътой. Уæвгæ, уыцы азым мæхимæ дзæ- 
гъæлы исын. Йæ хæзгулы уый тыххæй не ’рбакодта, цæмæй йæ 
сæвджын риуыл тарффынæй бауа, фæлæ иуафон сæ мыды къæм 
бахаудта, æмæ сылгоймаг сæхимæ хъуырхъуыргæнгæ ацыди, нæл- 
гоймаг та мæ сынтæгыл æрбадти. Мæхиуыл куы схæцыдтæн, уæд 
мын мæ мæкъуыстæгмæ сабыргæнæгау аивæй бавнæлдта æмæ мæ 
хæрз ныллæг хъæлæсæй бафарста: 

132 
Цомартаты Изæтбег 
— Дæ зæрдæ сыгъдæг кæй у æмæ дæ сæрмæ сайын кæй нæ 
хæссыс, уый тыххæй мæм иннæтæй хæстæгдæр дæ. Раст-ма мын 
зæгъ, мæ бинойнаджы тыххæй дæ хъустыл исты кой æрцыд æви 
дæ уыцы ныхæстæ æнæнхъæлæджы сирвæзтысты? 
— Ард дын хæрын, бынтон æнæнхъæлæджы. Афтæ дыл сахад- 
дзысты, уый куы зыдтаин, уæд сæ мæ былы бынæй дæр не суагътаин. 
Мæнæй афтæ мæ бамбардзынæ... — фæсмонгæнгæйæ йын дзуапп 
радтон æз, æмæ мын фенцондæр и. 
Гоги ныхъхъус и, æмæ бæрæг нæ уыди, баууæндыди мыл æви 
нæ, уый. Иуцасдæр мæ фарсмæ иппæрдхуызæй фæбадти, стæй 
сыстад æмæ уæззау къахдзæфтæй йæ хуыссæнмæ бацыд, йæхи йыл 
æруагъта æмæ боныцъæхтæм йæ рафт-бафтæй нæ банцади. Куыд- 
дæр æрбарухс и, афтæ фестад æмæ феддæдуар и. 
— Æнæ кардæй йæ аргæвстай, Ирбег. Йæ усыл йæ зæрдæ 
æппындæр нæ дары, æндæр æм дæ ныхæстæ афтæ тынг нæ ба- 
хъардтаиккой, — йæ мидсагъæс æмбæхсгæйæ æнкъардæй загъта 
Валикъо. — Кæрцæн йе ’мпъузæн — йæхицæй. Цыфæнды зынæй 
дæр нæ нæхионты курын хъæуы. Исчи махыл нæ баныхæсдзæн... 
«Уый дæуæн загъдауа...» — бахудтæн ыл мæхинымæр, фæлæ 
хæрдмæ ницы сдзырдтон. 
Гоги нæм дзæвгар рæстæг йæхи нал равдыста, æмæ æнхъæл 
уыдтæн, Тбилисы йæ усимæ цæргæйæ баззади, фæлæ фæрæдыд- 
тæн. Иубон нæм æнкъардæй фæзынди æмæ бирæ цинты фæстæ 
мæнмæ æнахуыр каст æрбакодта. 
— Уæллæй, ды куырысмæдзæуæг дæ. 
— Цæмæн? 
— Мæ гадздза усы иу хатт дæр нæ федтай, афтæмæй, хæтаг 
кæй у, уый ардыгæй уырдæм базыдтай. 
— Уæд дын фырнымд куы уыди... 
— Хæрæджы дымæг уыди! — фырмæстæй йæ цæстыты туг 
фæбадти Гогийæн æмæ та йæ къух оандонмæ байвæзта, фæлæ йæ 
цæхæрыл асудзæгау фæстæмæ аскъæфта. — Мæ разы ма лæгъстæ- 
гæнгæйæ йæ уæрджытыл фæрабыр-бабыр кодта, фæлæ йын йæ 
гадзрахат нæ ныббарстон. Гъер родтæм цæуæд, кæимæ йæ фæнды, 
уыимæ. Кæд æнæхъæн горæт йæхимæ хоны, уæддæр æй бар ис. 
Ардыгæй фæстæмæ мæнæй уæгъд у... 
— Йæ бонæй уæд Элеонорæ: йæхи хуызæн рæсугъд лæг ын 
фæуыдзæн æмæ йын Аполлонтæ æмæ Афродитæтæ ныййардзæн. 
— Æмæ йæ чи куры? — дисгæнгæ мæ афарста Гоги. 
-Ды. 
-Æз?! 
— Айфыццаг афтæ куы загътай, ус мын куынæ уаид, уæд æй 
мæхæдæг ракурин. Мæнмæ гæсгæ дын замманай фадат фæци. 

Зынгхуыст бæллицтæ 
133 
— Хорз мæ нæ бамбæрстай. Æз афтæ загътон: ус мын куынæ 
уаид, уæд æй дæуæн нæ нымудзин. Курыны кой мæм нæ уыди. 
— Иумæ диссаджы дзæбæх фидыдтат... — хъыгзæрдæйæ ба- 
фиппайдтон æз æмæ фæхъус дæн. Гоги мын нырма ныр бамбæр- 
ста мæ дæлгоммæ ныхас æмæ йæ мидбылты бахудти, стæй йæ 
риуы цыдæр æлхынцъ райхæлди, æмæ кæл-кæл кæнын райдыдта, 
цыма йæ барвæндæй цæрын чи нæ уагъта, уыцы хъуыдытæ æмæ 
æнкъарæнтæй фервæзти. Æрæджиау басабыр и æмæ сылгоймæг- 
тæн тæрхон хæссæгау тызмæгæй загъта: 
— Фæлæууæнт! Ацы иблистæй иуыл дæр ауæрдын нæ хъæуы! 
Цы сты, уымæй иууылдæр хин æмæ кæлæн сты! Булæмæргъты 
хъæлæстимæ сын кæлмыты зæрдæтæ ис! Нырмæ сын тæригъæд 
кодтон, фæлæ мæ абонæй фæстæмæ сæхи хъахъхъæнæнт! 
Адæймаг кæм цæры, уым æй искæй усмæ ныхилын кæй нæ 
хъæуы, уый дзы ферох и æмæ йæ амæттаджы фæдыл сыхаг уатмæ 
бадзæгъæл и. Толик æй йæ усы дзаумæттæ ласгæ баййæфта æмæ 
бæстæ йæ сæрыл систа. Ус йæ лæджы куы ауыдта, уæд æрдиаг- 
гæнгæ Гогийы сæрыхъуынтæм фæлæбурдта, стæй йын йæ риу 
дыууæ къухæй ныххоста. Цыма йе ’гъатыр тыхгæнæгæй лидзы, 
уыйау дзы йæхи арæмыгъта æмæ тарстхуызæй лоджæмæ агæпп 
ласта. Гоги фырдисæй йе ’взаг аныхъуырдта, Толиккæн та йæ 
масты дзæкъул атыдта. Æнæуи дæр нæм йæ иу къух иннæуыл 
дардта æмæ нын хицауады раз нæ фæлхæрдтæ хурмæ ракалдта. 
Мæ ронбæгъд æмбæлтты хъиладзагъдæй фæсырдтой, мæн та кус- 
джыты ’мдзæрæнмæ аивтой, æмæ æнæнхъæлæджы мæ сины саст 
фæрæстмæ. 
* * * 
Цы æнахъинон бырондонæй фервæзтæн, уымæй чысыл фæс- 
вæддæр ран мæм æрхаудта егъау фæтæн хæдзар. Уæвгæ, фæсвæд 
ран дæр цæмæн у? Горæтæн йæ тæккæ астæу. Де ’ргом иуырдæм 
аздах æмæ фендзынæ диссаджы райдзаст консерватори. Цыфæнды 
уавæры йæм куы бафтай, уæддæр дæхи фæуром æмæ йæ цуры 
’нцад алæуу, Чайковскимæ иуцасдæр лæмбынæг фæкæс, æмæ дæ 
зæрдæйæ раивылдзæн æмбисонды сабыргæнæн музыкæ. Уырды- 
гæй цалдæр къахдзæфы акæ æмæ, мæлдзыджыты губаккау, адæ- 
мæй æмызмæлд кæны Арбаты фæз, йæ фарсмæ — хæрзаив цъæх- 
фæлыст бульвар, галиуырдæм бауай æмæ — Пушкины фæз. Кæд 
дæ зæрдæ афтид нæу, уæд дæ уырыссаг гени йæхицæй нал ауадз- 
дзæн. Куырыхон, рæсугъд, поэтикон фæлгонц. Дисыл дис дæр ни- 
чиуал кæны, æндæр хуымæтæджы хъазайраг зæхкусæджы фыртæн 
бронзæйæ йæ бон ахæм æмбисонды цыртдзæвæн саразын куыд баци? 

134 
Цомартаты Изæтбег 
Уæлиауæй мæм æдзынæг фæкæсы удæгас зæххон адæймаг æмæ йæ 
ног уацмыстыл хъуыдыгæнæг номдзыд поэт. Кæлæнтæ мын скæны, 
æмæ дзы дзæвгар рæстæг мæхи атонын нал фæфæразын. Йæ разы 
цасфæнды куы фæлæууай, уæддæр дзы дæ цæстытæ нæ бафсæддзы- 
сты, æнæмæнг дæ æрфæнддзæн хъуыды кæнын æмæ фыссын. 
Горæтæн цæсгом чи кæны, уыцы цыртдзæвæнтæ æмæ нывæф- 
тыд бæстыхæйттыл иу хаттæй иннæ хатмæ тынгæй-тынгдæр цин 
кæнын. Сæхимæ мæ æнахуыр тыхæй æлвасынц æмæ мæ сæ фæ- 
дыл аргъæутты бæстæмæ сайынц. Уыйхыгъд мæ ног цæрæнуат 
æдде-мидæгæй у хæрз хуымæтæг. Афтæ хуымæтæг у, æмæ мæм 
куыдфæндыйы зæрдæйы уаг йеддæмæ ницы ’нкъарæнтæ гуырын 
кæны, фæлæ йæм иу хорздзинад раиртæстон. Мæ уат æфснайын 
æмæ мæ мæ хуыссæны цъæрттæ æхсын нал хъæуы. Кæддæр-ни- 
кæд мыл мæ уарзон паддзахад батыхсти æмæ мын ахæм лыстæг 
куыстытæн ацæргæ сылгоймаджы баххуырста. Æндæр мацы фе- 
нæд, кæд æй мæ мæт нæ бадомдта. Уæдæ ма йын дæллаг галау 
уæхскуæзæй ма кусин. Сау цъыфы хосты хуызæнæй ма ’мдзæ- 
рæнмæ мæ къæхтæ мæ фæдыл ласгæ куы ’рбахæццæ вæййын, уæд 
та мæ ног хæлæрттæ Федя æмæ Петяйы уæзæгджын дæрзæг къух- 
тæм бахауын. Цыма сын сæ цард æнæ мæн хинæйы ад кæны, 
уыйау мæм зæрдæрайгæйæ сæхи ’рбаппарынц, хæрз æфсымæртау 
мыл баузæлынц, стæй мын кæрæдзимæ дзурæгау уыцы иу джиппы 
уагъд ныхæстæ мæ хъусы бацæгъдынц: 
— Нæхи цыфæнды тынг куы хъахъхъæнæм, уæддæр уæлæуыл 
нæ баззайдзыстæм. Фæлтау нæ мæлæты размæ афтæ ацæрæм, цæ- 
мæй Хуыцауы раз æрлæугæйæ фæсмон мацæуыл фæкæнæм. 
— Ахæм уавæры та уыдзыстæм æрмæстдæр, арахъхъ æмæ сыл- 
гоймæгтæй куы бафсæдæм, уæд. 
— О, о, алы нæлгоймаг дæр хъуамæ йæ фæстæ ныууадза аф- 
тид æвгты рæдзæгъдтæ, стæй алы фæндзæм сывæллон дæр хъуамæ 
йæ фæдыл хъæр кæна: «Папæ!» 
— Тынг раст зæгъыс, мæ лымæнлæггаг. Фæйнæ агуывзæйы 
уал водкæ баназæм æмæ къамæй ахъазæм, стæй сылгоймæгтæн 
дæр исты амал кæндзыстæм. 
«Чызг, дæумæ дзурын, чындз, ды мæ бамбар», — худын сыл 
мæхинымæр. Æрæджы мын æмвæндæй цы бæрзæйсæттæн цæф 
ныккодтой, уый сæ къухы нал бафтдзæн. Дзыхъхъы иу хатт ных- 
хауын у æнæнхъæлæджы рæдыд, дыккаг хауд та — æнæсрастгæнгæ 
æдылыдзинад. Арахъхъ мæ дзыхмæ дæр кæй не схæсдзынæн, уый 
тыххæй сын мæ хъуыды ’ргомæй загътон, æмæ мæ æлхысчъыты 
бын фæкодтой. 
— Ау, кæрдзындæттон кавказæгты рæдаудзинады кой æнæхъæн 
дунейыл куы айхъуысти, уæд ды афтæ æлгъин кæцæй фæдæ? 

Зынгхуыст бæллицтæ 
135 
— Уыцы капеччытæй уæлдай мæгуырдæр фæуыдзынæ? 
— Мæгуырдæр нал фæуыдзынæн, фæлæ мæ ме ’нæуынон ноз- 
тыл мæ хидвæллой хардз кæнын нæ фæнды. 
— Кæд де ’хцайыл ауæрдыс, уæд уыцы æнæхайыры нозт мах 
балхæндзыстæм. 
— Бæгуыдæр æй балхæндзыстæм, æцæг ды дæр немæ иучысыл 
баназ... афтæ æфсонæн... нæ зæрдæ дыл куыд нæ фæхуда... 
æрдхæрдтæ ма сæрнизæн хъæуынц уæдæ... 
Разæнгардгæнæн хос мын барæй кæй дардтой, уый бæрæг уыди, 
арт мыл дзæгъæл хуымæтæджы кæй не ’ндзæрстой, уый дæр бæл- 
вырд зыдтон, фæлæ сын сæ хиндзинад бамбарын нæ фæрæзтон, 
æмæ мын уый ме ’нæууæнкдзинад кодта лæмæгъдæр. Ноджы ма 
сæ парахатзæрдæ æфхæрæн ныхæстæ кæрæдзи дзыхæй исгæйæ 
ахæм хъæлæсы уагæй дзырдтой, цыма сын куынæ сразы уон, уæд 
зæххыл мæнæй чъындыдæр æмæ фидиссагдæр цæрæгой нæ уы- 
дзæн. Сæ цæстмæдарæн былсæрфт ныхæстæй мæ сæ фæдыл асайд- 
той, æмæ мæ зæрдæ фæтасыди. Æвиппайды мæ фæнд куы аивон, 
æмæ сæ пълан куы фæсыкк уа, уымæй тæрсгæйæ æвæстиатæй 
арахъхъ æрбаскъæфтой æмæ йæ афтеччы тæразыл барæгау арæх- 
стгай æртæ æмхуызон дихы акодтой, сæ хæйттæ мыддонау æхсыз- 
гонæй анызтой æмæ фæйнæ салæйы муры сæ былтæм схастой. 
Цыма доны хъæстæ дæр нæ фесты, уыйау мæ акомкоммæ сбадтыс- 
ты, æххормаг гæдыты каст мæм ныккодтой æмæ мæ мæстæй ма- 
рын райдыдтой. Æркæнын ма мыл хъуыди ’рмæстдæр сылгойма- 
джы кæлмæрзæн, æндæр ницæмæнуал бæззыдтæн. «Уæ зыд цæс- 
тытæ мæ агуывзæйыл куы нындæгъдысты æмæ фырцыбæлæй сæ 
фиутæ куы тайынц, уæд æй уæхæдæг цæуыннæ нуазут, мæнæн æй 
афтæ зæрдиагæй цæмæ хъарут? — дисгæнгæ сæ бафарстон мæхи- 
нымæр, фæлæ сæ цæстæнгасы мæ фарстæн дзуапп нæ разынди, 
æмæ сыл мæ къух ауыгътон. — Ехх, цы уа, уый уæд! Адæймаг 
дыууæ хатты нæ мæлы, иу мæлæтæй та йын фервæзæн нæй!» — 
загътон мæхицæн æмæ мæ агуывзæйыл схæцыдтæн. Арахъхъ мæ 
хъуыры судзгæ куы ацыди, уæд мæ улæфт ахгæдта æмæ кæсаг 
сурмæ раппарæгау мæ дзых фæхæлиуфæхæлиугæнгæ ме’мбæлт- 
тæм фæрсæгау тарстхуызæй ныджджих дæн, стæй æрæджиау мæхи 
æрæмбæрстон æмæ сæ уайдзæфгæнæджы хъæлæсæй бафарстон: 
— Хæринаг та цæуыннæ æрбахастат, хæринаг? 
— Уæд арахъхъ нæ хъуыртты дæр нæ фæзындаид. Хæрина- 
гимæ ныл иу авг цы сахадыдтаид? 
Æппындæр сæ мæ мæт кæй нæ уыди, сæ цуры мæ уд куы 
систаин, уæддæр мыл кæй нæ батыхстаиккой, уый бамбæрстон æмæ 
ме ’нæрхъуыды мийыл фæфæсмон кодтон, фæлæ байрæджы. Сæ 
былысчъил дзуапп ма сын айхъуыстон æмæ æваст фæтыгуыр дæн. 

136 
Цомартаты Изæтбег 
Куы ’рчъицыдтон, уæд мæ сæр тъæнпытæ хаудта, стæй мæ дзых 
мастæй байдзаг. Æмæ ма уыцы гыццыл зынвадæттыл куы баззада- 
ин, фæлæ мæ буар къахæй-сæрмæ мæхицæй нал уыди, здыйау 
ныууæззау æмæ мæ коммæ нал касти. Нæ мæм цæрын цыди, нæ — 
хуыссын, нæ — бадын, нæ — мæхи æддæмæ айсын, нæ — мæ уаты 
сæйын. Ницыуал мæ хъуыд æппындæр. Æрмæстдæр ма мæ фæн- 
дыди мæ нозтæй фервæзын кæнæ уæлдæфы атайын æмæ æвиппай- 
ды ’рбайсæфын — æнæ рыстæй, æнæ рафт-бафтæй, куыд ницы бан- 
къарон, афтæ, фæлæ мæ бæллиццаг Барастыры бæсты мæ разы 
уыдтон мæ цыфыддæр знæгты. Цыма мыл фыдæй не ’рзылдысты, 
уыйау æвдæлон ныхасгæнгæ æнæмæтæй худтысты, æмæ мæ æрфæн- 
дыди сæ дыууæйы дæр кæрæдзиуыл фæхойын, рудзынг агъæпп кæ- 
нын æмæ сæ уырдыгæй хъæбæр асфальтмæ арæцугъын. Мæ буары 
рыст ма истыхуызы бабыхстаин, фæлæ мæ хиуарзондзинад сæ къæх- 
ты бын кæй хъæрзыдта, уый бабыхсын мæ бон нæ уыди. Хынджы- 
лæггæнгæ мæ æдзæллаг уавæрмæ кæй æрæппæрстой æмæ мæм уазал 
цæстæй кæй кастысты, уый мæ цыдæр æгады бынаты æвæрдта. 
Иуæй сæ уæддæр куы рантыстаид æмæнкъарæн ахаст, хæрз чысыл 
тæригъæд. Куыннæ стæй. Се ’нæуаг чыр-чыр мын мæ хъарутæ иста, 
æмæ мын мæ мастыл цæхх кодта. Стæй æрмæст уыдон — нæ, мæ 
раздæры ’рдхæрдтæм дæр мæ маст сног и. Æмæ куыд нæ хъуамæ 
сног уыдаид? Сæ иутæ мæ родтæмдзог арæзтой, иннæтæ та мæ 
расыггæнаг аразынц. Лæгæн дзы ахæм хистæртæ куынæ уа. Дæ 
кæстæрæн зонд ма бацамон, раст фæндагыл æй ма сараз, фæлæ йæ 
зонгæ-зонын сæрсæфæн былмæ тæр. Æмæ, дам, хуымæтæг адæм 
бонджынтæ æмæ стыр хицæуттæй сыгъдæгзæрдæдæр сты. Сæ 
иутыл — хъисын, иннæтыл — пæлæз. Æнхъæл уыдтæн, мæ бынсæфт 
уавæрæй нал фервæздзынæн, фæлæ æртыккаг бон куыддæртæй фæ- 
стæмæ рангæс дæн. «Нет худа без добра». Нозт мæ афтæ тынг куынæ 
фæриссын кодтаид, уæд ыл, чи зоны, сабыргай фæцалх уыдаин, 
æмæ мæ цъыфдзастмæ батардтаид, фæлæ мын Федя æмæ Петя се 
’нарæхст мийæ баххуыс кодтой. Сывæллон йæ къух тæвд къæйыл 
куы басудза, уæд пецмæ хæстæг нал бацæудзæн. Æз дæр раст ахæм 
уавæры бахаудтæн æмæ мæ къупри ’мбæлттæй хуымæтæджы буз- 
ныг дæн. Хорз, æмæ сæ фырæдылыйæ фæрæдыдысты. Федяйæн йæ 
уд-йæ дзæцц арахъхъ у. Цыфæнды афон дæр æй райхъал кæн, 
«нагъ» дын нæ зæгъдзæн. Йæ уарзон ныхас æдзухдæр йæ былал- 
гъыл цæттæйæ лæууы æмæ йæ æнæ ахъуыдыгæнгæйæ срæцугъы: 
«Уæддæр мæлгæ кæндзыстæм æмæ ма фæйнæ баназæм». Мæнмæ 
дæр уЖцы курдиатимæ æрбацыд, æмæ йын куынæ сразы дæн, уæд 
фæджих. Æнæ нозтæй цæрæн куыд и, уый æмбаргæ дæр нæ кæны 
æмæ мæм дисы цæстæнгас æвдисгæйæ кæсы, цыма йæ цуры, ду- 
немæ чи никуы ’рцыд, ахæм цæрæгой лæууы. 

Зынгхуыст бæллицтæ 
137 
— Нуазын дæ æцæгæй нæ фæнды æви мæ хынджылæг кæныс? — 
фæрсы мæ дызæрдыггæнгæйæ. Ноджы уыцы дызæрдыг йæ зæр- 
дæйы, йæ сæрымагъзы æмæ йæ туджы афтæ арф бацыди, æмæ йæ 
цыфæнды карз сомытæ дæр уырдыгæй нал ратæрдзысты. Мæ ны- 
хæстæ йæм кæй нæ бахъардзысты, ууыл æппындæр дызæрдыг нæ 
кæнын, фæлæ йын сæ уæддæр йæ курдиатæй фервæзыны охыл 
дзурын: 
— Арахъхъы тыххæй мæм макуыуал мачи ’рбаулæфæд. Кæд 
уæ быны къæйтæ нуазут, уæддæр уæ бар и. Æз дзы æнæуи дæр ме 
сæфт уыдтон, сымах та мын æй бынтон сæнад кодтат. 
— Уæд та лæппутимæ къамæй ахъазæм. 
— Уымæй цы зæгъыс, уый зæгъ, — цæмæй мын нозты кой 
мауал скæна, уый тыххæй æваст срæцыгътон æз æмæ йæ фæдыл 
араст дæн. Кæдæм мæ хоны, уырдæм мын цæугæ кæй нæу, уый 
дæр æмбарын, фæлæ мæхи бауромын нæ фæразын, стæй мæ, раст 
зæгъгæйæ, мæхи уромын дæр нæ фæнды, уымæн æмæ æрмæстдæр 
уым суадзын мæ фæллад, æрмæстдæр мæ уым ферох вæййынц мæ 
зынтæ, æрмæстдæр уым фервæзын мæ удмарæн сагъæстæй. Куыд- 
дæр къамтæ мæ къухы бафтынц, афтæ мæ хъазт йæ фæдыл асайы 
æмæ ме уæнгтæй цыдæр уаргъ ахауы. Царды мæ цыдæриддæр 
тыхсын кæны, уыдон рæстæгмæ цавæрдæр æбæрæг фæлмы бам- 
бæхсынц æмæ мæ нал фæхъыгдарынц. Уæззау куыстыл хæст адæ- 
мы фæстаг рæстæджы хуыздæр æмбарын райдыдтон, уымæн æмæ 
семæ иу аджы фыцын. Сæ зын уавæртæ сæ фосы бынатмæ кæй 
тæрынц, уым æрмæст сæхæдæг не сты аххосджын. Æз мæ цæсты- 
тæй кæй нæ уынын, фæлæ æрвылбон дæр мæхиуыл кæй æнкъа- 
рын, ахæм æгъатыр егъау комбайн сæ йæ хъоргъы тъыссы, сæ 
бæллицтæ сын мары æмæ сæ куыдфæндыйы цæстæнгасимæ уæнг- 
сæстытæй зæхмæ згъалы. Сæ цардæй исынц æрмæст цалдæр цин- 
дзинады, æмæ уыдонæй иу у къамтæй хъазт. Бон-изæрмæ зæххы 
бын удхар кæнынц, æхсæв-бонмæ та тамако дымгæйæ секæ æмæ 
очкойæ сæхи ирхæфсынц. Ныр дæр стъолы фарсмæ бадынц æмæ 
сæ удæй арт цæгъдынц. 
— Федя, Ирбег, рацæут æмæ мæнæ ам сбадут! Уæ бынæттæ 
цæттæ сты! — сидынц нæм райдзастхуызæй, цыма сæ хурæн хур 
федтой, æмæ нын диссаджы бынæттæ дæттынц. Уыцы бынæттæ 
истæмæн куы бæззиккой, уæд мах хуызæттæм не ’рхауиккой. Лæ- 
джы æгад цы фæкæной, æндæр ын хорзæй ницы фæуыдзысты, 
фæлæ сæм уæддæр нæ бæттæнтæ тонæм, уымæн æмæ не ’рдзы- 
скондæй зыд æмæ кæрæф стæм, искæй мулк æрбассивынмæ нæ 
былыцъæрттæ хæрæм. Кæд нæ сусæг бæллицтæ кæрæдзийæ ’мбæх- 
сæм æмæ нæхи хъæлдзæг дарæм, уæддæр ныл нæ цæстытæ ком- 
дзог цæуынц. Ардæм дæр уый тыххæй тырнæм, цæмæй нæхи хуы- 

138 
Цомартаты Изæтбег 
зæн мæгуыр кусджыты хидæйдзаг капеччытæ рамбулæм. Нæхи аза- 
рæй нæ судзæм. Нæ дыдзæсгом дуне нын исы нæ удты сыгъдæг- 
дзинад, уый нæ ардауы кæрæдзиуыл, уый нын хъал кæны не ’взæр 
миниуджытæ, æмæ нæ алчидæр архайы йе ’мбæлтты асайыныл. 
Диссаджы миниуæг ис нæ иумæйаг стъолмæ. Хæсты быдырау нын 
нæ хъæнтæ байгом кæны, æмæ кæрæдзимæ ирдæй разынæм. Хъау- 
гъа, хыл, тъæпп, рæхуыст, æртхъирæнтæ, æлгъыст, зæрдæхудт. 
Нæ дзыппытæ афтид сты, æмæ нæ маст кæрæдзиуыл калæм. Алчи- 
дæр нæ тæрсы йæ райсомы хардз фæхæрд уæвынæй, æмæ банчы 
’хцатæ нæ цæстытæй ныхъуырæм. Чи сæ айсы, уымæ хæлæггæн- 
гæйæ не ’ргом аздахæм. Мæнæн мæ къухы ницы ’фты æмæ тын- 
гæй-тынгдæр тыхсын, ноджы ма мæ тамакойы фæздæг хъыгдары, 
æмæ хуыфын. Кæд фæздæджы аххос нæу, уæддæр нæ зонын. Мæ 
хъуыры цыма рæстæгæй-рæстæгмæ сындз фæсæдзы, уыйау мæ 
хуыфæг ацахсы. Хæрд дæр уый тыххæй кæнын, æвæццæгæн. 
— Федя, Петяимæ уæ фынг æвæрын куы бахъæуа, уымæй тæр- 
сын, — хъуысы мæм Витяйы мæстæймарæн ныхас. — Ацы уæгъуыр 
джигит цыма нозтмæ æмхиц нæу... 
— Мæнмæ дæр афтæ кæсы. Хъуырыцъарæй йын лæгъстæ кæ- 
нæм, фæлæ къæрттæй цъула не ’ппары, — фæсмонгæнæгау йæ 
къæбут ныхы Федя, æмæ йыл йе ’мбæлттæ худынц. 
— Хæснаг кæнын уæ нæ хъуыди. Уæхи хуызæн къупри дзы 
арæзтат æмæ уæ бын фесæфтат. Иу зылын капекк уæ куы никуы 
рантысти, уæд нын уыйбæрц нозт цæмæй балхæндзыстут? 
— Тыхсгæ ма кæнут. Йæхицæй йын кæй рамбулæм, уыдон 
дыууæ фынджы фаг дæр уыдзысты... 
Ныхас мæныл кæй цæуы, уый бамбæрстон æмæ туг мæ сæрмæ 
ныццавта. Мæхимæ ныры хуызæн æгад никуыма ’ркастæн. Æз 
сын ме ’мбæлттæ æнхъæл уыдтæн, уыдон та ме знæгтæ разындыс- 
ты. Æвзæрæй сын куы ницы ракодтон, уæд мæ се сæфт цæмæ 
уынынц? Ноджы ма мæ æфсæрмы дæр нæ кæнынц. Фæнды мæ 
сыстын æмæ ацæуын, фæлæ мæ стъолæй мæ къах нæ хæссы. Æгæр 
бирæ дзы ныууагътон æмæ сæ цыфæндыйæ дæр хъуамæ фæстæмæ 
раздахон. Ацы бирæгътæн куы баззайой, уæд æй мæхицæн нæ 
ныббардзынæн. 
— Абон дæ хъуыддаг нæ цæуы æмæ, цалынмæ де ’хцатæ иууыл- 
дæр нæ фæхæрд дæ, уæдмæ ацу æмæ схуысс, — сабырæй мæм 
дзуры Витя. Æнцон зæгъæн у «ацу æмæ схуысс», фæлæ йæ сæх- 
хæст кæнын къæдзæхтæ фæлдахынæй зындæр у. Иу капекк дæр 
мæм куы нал баззайа, уæддæр нæ ацæудзынæн. Стæй куы ацæуон, 
уæддæр цы? Иуæй, сабыр не ’руыдзынæн, иннæмæй мæ хуыссæг 
не ’рцахсдзæн. Фæлтау ме ’хцатыл ауæрдгæйæ арæхстгай хъаз- 
дзынæн. Æниу сыл ауæрдгæ дæр цы кæнын? Æхцатæ йеддæмæ ма 

Зынгхуыст бæллицтæ 
139 
исты сты? Цасфæнды сæ куы ’мбырд кæнон, уæддæр мыл хъуын 
не ’рхæцдзæн. Цы уа, уый уæд! Мæ дзыппытæ сфæлдæхтон æмæ 
фæкуыддæр дæн. Æртындæс сомы хицау ма дæн арвæй зæхмæ, 
æндæр мæм ницыуал и. 
— Банк кæнын дæ рад у, — хъуысы мæм Федяйы хъæлæс. Мæ 
исбон стъолыл æрæвæрдтон æмæ къамтæ мæхимæ райстон. «Хорз 
цагъд кæй нæ цæуынц, уый тыххæй хæрд кæныс. Фехс сæ æмæ 
алырдæм фæтæхой. Сæ бынæттæй куы фæиртæсой, уæд, чи зоны, 
дæ хъул сах абада», — сдзырдта мæм мæ мидхъæлæс. Æз мæ цæс- 
тытæ æрæхгæдтон æмæ сыл батутæ кодтон. 
— Хуыцау, кæд искуы дæ, уæд мæм æркæс æмæ мæ ме знæгты 
фæндиаг ма фæкæ, — загътон æнæхудгæйæ æмæ сæ уатыл апырх 
кодтон, алырæттæй сæ иугай фæистон æмæ та сæ ногæй цæгъдын 
райдыдтон. 
— Цыфæнды кæлæнтæ сын куы скæнай, уæддæр дын абон бæгъ- 
нæгæй æнæ арвитгæ нæй, — æртхъирæнгæнæгау мæм йæ амонæн 
æнгуылдз батылдта Петя, æнæхъæн банкыл ацыди æмæ фæхæрд и. 
Йæ фарсмæ чи бадти, уый йæ æхсызгонæй бафæзмыдта æмæ йын 
хъыгзæрдæйæ йæ хал ахордта. Æз сыл мæстæймарæгау бахудтæн, 
æмæ мæ фидар æууæнк æртыккагæн йæ ныфс асаста, иуцасдæр 
фæсагъæс кодта, стæй йе ’мбæлттыл æххуысагур йæ цæст ахаста, 
фæлæ йæм дзы йæ хъус ничи ’рдардта, æмæ йæ йæ дзыппæй фондз 
туманы æмæ дыууæ сомы сисын бахъуыд. Стъолыл сæ æвæндонæй 
æрæвæрдта æмæ мæм домгæ каст æрбакодта. Цы къамтæ йæм дæт- 
тын, уыдон æй цыма судзгæ кæнынц, уыйау сæ иу къухæй иннæмæ 
талф-тулфæй райс-байс кæны. Куы сæм æдзынæг ныккæсы, куы та 
мæ цæстытæм нымдзаст вæййы. Æгæр гыццыл очкотæ йæм кæй ис, 
уый бамбæхсын нæ фæразы æмæ мæ лæгъстæхуызæй фæрсы: 
— Банчы ’рдæгыл ацæуын æмбæлы? 
Æз мæ сæр «нагъ», зæгъгæ, батылдтон æмæ йыл æргомæй 
худын, мæхицæн мидæгæй мæ уды гæртт-гæртт цæуы. Æртындæс 
сомы фæхæрд уæвын иу хъуыддаг у, мызды ’рдæгæй чысыл фыл- 
дæр фесафын та — бынтон æндæр хъуыддаг, фæлæ иугæр симды 
бацыдтæн, уæд мæ симын хъæуы, æмæ мæхиуыл хæцын. 
— Дæ хуыз куы фæлыгъди, сымсымæг. Цæмæй дзы тæрсыс? — 
разæнгард æй кæнынц лæппутæ. Йæ цæсгомыл бæлвырд зыны 
сагъæсы фæд. Цыппæрæм къам райса æви нæ? Йæ очкотæ иу æмæ 
ссæдзæй куы фæфылдæр уой, уымæй тæрсы æмæ катай кæны. 
— Цæй, рæвдздæр ныззай! Кæд ын дæ хъуг нæ хæрд кæныс! 
Йæ къух мæм æрбадардта, æмæ йын дзы иу къам æрæвæрд- 
тон. Уый йæ дзæвгар рæстæг йæ армытъæпæнты ’хсæн фæрæв- 
дыдта, стæй йæм тыхстхуызæй æркасти, æмæ йыл цыма фыцгæ 
дон æркалди, уыйау нырдиаг кодта: 

140 
Цомартаты Изæтбег 
— Фегæр мын сты! 
Уымæн йæ цæсгом ныффæлурс и, мæнæн та мæ риу цинæй 
айдзаг и. Дæс туманы æмæ цыппар сомы уадиссаг æхцатæ не сты, 
фæлæ мын æхсызгон у, сæ фыдвæнд кæй нæ фæрæстмæ, уый. Чи 
зоны, æнæхъæн банкыл ацæуын мачиуал бауæнда. Уæвгæ, цы 
бæрæг и? 
— Ацы хинæйдзаг пысылмон сын æцæгæй дæр кæлæнтæ скод- 
та. Йæ коммæ мæлæты тынг кæсынц, — æнæдызæрдыгæй бафип- 
пайдта Федя æмæ стъолы кæрон, йæхимæ хæстæг, дыууæ сырх 
гæххæтты арæхстгай æрæвæрдта, цыма, иннæтимæ куы схæццæ 
уой æмæ йæ къухы куы нал бафтой, уымæй тарсти. 
— Æнæхъæн банкыл ацу! 
— Мах дæр ма дæу азарæй куы басыгъдыстæм! 
— Иумæ йæ бафхæрæм, æмæ нæ стъæлфа, куы загътай, уæд 
дæ ныхасæн хицау цæуыннæ дæ?! 
— Уый цæхæр искæй къухтæй хафын уарзы! — бустæ йыл 
кæнынц, чи фæхæрд, уыдон. 
— Æндæр мæм нал и... — йæ дыууæ туманмæ тæригъæдгæнæ- 
джы цæстæй кæсы Федя. 
— Искæмæй ракур! 
— Хъазты рæстæг æфстау кæмæй райсай, уый хæрд кæны, 
æмæ мын ничи ратдзæн. 
— Дæ хæлæрттыл азил! 
— Цæуын æй никæдæм хъæуы. Кæй рамбылдта, уыдон æрæ- 
вæрæд. Зыдыка уæвын хорз нæу, — уайдзæфгæнæджы хъæлæсæй 
дзуры Витя æмæ мæм йæ цæст ныкъулы, мацæмæй дзы тæрс, 
зæгъгæ. Мæнæй чысыл хистæр у, мыдхуыз, сырхуадул, мызыхъ- 
хъарæзт. Кæмæ цы къам фæцæуы, уыдон æдзухдæр йæ зæрдыл 
хорз бадары. Искуы иу хаттæй фæстæмæ никуы фæрæдийы, фæлæ 
æппындæр ницы ’мбулы. 
— Уæддæр мæлгæ кæндзыстæм, — йæ къух ауыгъта Федя, йæ 
дзыппæй ма фондз туманы зивæггæнгæ сласта æмæ Петяйæн бар- 
дзырд дæттæгау банкмæ ацамыдта. — Баххæст сæ кæ. 
Цалынмæ йæ цæдисон æмбал зивæггæнгæ стъолыл æртæ тума- 
ны æмæ цыппар сомы æвæрдта, уæдмæ мæ дыууæ къамы айста. 
Иу уысмы бæрц ын сусæг мидбылхудт йæ цæсгоммæ бавнæлдта, 
фæлæ йæ æваст йæхицæй фæсырдта æмæ хъуыдыты аныгъуылд. 
Кæй фæхæрд уыдзынæн, ууыл мæхи ’ууæндын кæнын, æмæ мæ 
зæрдæ йæ цæлхъ-цæлхъæй не ’нцайы. Æндæр исчи мын сæ куы 
’мбулкд, уæд мын афтæ хъыг нæ уаид, фæлæ мæ утæппæт æхцатæ 
ацы дыууæ хамасхорæн дæттын нæ фæнды, æмæ адæргæй мæ уд 
мæ хъуырмæ фæтулы. 
— Дæумæ цавæр къам и? — фæрсы мæ Федя, цæмæй йæ дард- 

Зынгхуыст бæллицтæ 
141 
дæры хъазтæн исты пълан скæна, уый тыххæй. Æз æй æмбарын 
æмæ хъусæй лæууын. Йæ размæ чи фæхæрд и, уый рæдыд æруа- 
дзын æй нæ фæнды æмæ удхарæй мæлы, кæнæ йæ фæдтæ бамбæх- 
сыны тыххæй дæлæ-уæлæ кæны. Калмау хин æмæ кæлæн у. Адæй- 
маджы йæхиуыл æрæууæндын кæны, йæ роны бабыры æмæ йыл 
сусæгæй фæхæцы. Тамако сдымдта æмæ мæм ахæм хуызы дзуры, 
цыма йæхи рагацау хæрдыл нымайы: 
— Дæхимæ фен. 
«Ды — рувас, æз та — дæ къæдзил», — ахъуыды кодтон мæхи- 
нымæр æмæ мæ тъуз хæрдмæ фæлдæхтæй стъолмæ баппæрстон, 
мæстæймарæгау æнцад бадын æмæ, йæ тамако куыд зыдæй цъи- 
ры, уымæ хинхудтгæнгæ æхсызгонæй кæсын. 
— Рæвдздæр змæл! Цы бафынæй дæ?! — цæмæй фæрæдийон 
æмæ фæхæрд уон, уый тыххæй мæ знæтæй размæ схойы. Йæ 
дæрзæг ныхæстæ мын мæ тъæнгтæ ацагътой, фæлæ мæхи афтæ 
дарын, цыма мæм мисхалы бæрц дæр нæ хъарынц. Æрæджиау 
къамты сæрæй къарол систон æмæ сæццæйæ аззадтæн. Фынддæс 
очкойыл ныллæууæн ис, фæлæ мæ тæппуддзинады аххосæй утæп- 
пæт æхцатæй æнæхай куы фæуон, уæд хорз нæ уыдзæн. Федямæ 
æдзынæг кæсын, æмæ йæм мæнæй фылдæр кæй ис, уый йæ цæс- 
тыты ’мбæхст æрттывд æмæ йæ цæсгомы сабыр æнгасæй ахсын. 
Ахсгæ йæ бæргæ кæнын, фæлæ йыл куыд фæуæлахиз уон, уый нæ 
зонын. Æртыккаг къам райсин, фæлæ мæ куы байсафа, фæлтау... 
Нæ, иу фæлтау дæр дзы нал и. Цыфæндыйæ дæр æй райсын хъæуы, 
науæд фæхæрд уыдзынæн. Уыцы хъуыдыйæ мæ зæрдæ йæ цæлхъ- 
цæлхъæй фенцади, ме уæнгты цавæрдæр тых ахъардта æмæ мæ 
уды ныфс бацыди. Дарддæр ма куы фæстиат кæнон, уæд мæ туг 
фæтæрсдзæн, æмæ ныссуйтæ уыдзынæн. 
— Ехх, сæфгæ, уæд — сæфгæ! — сдзырдтон мæхиуыл арт æндзар- 
гæйæ æмæ уæллаг къам Федямæ фæзылдтон. Уымæн йæ цæсгом 
саухъулон афæлдæхт. 
— Æз уын нæ дзырдтон? Ацы бынтыдзæуæг сын кæлæнтæ скод- 
та, æндæр фынддæс очкомæ æхсæз куыд хъуамæ æрбацыдаид? — 
йæ фындзы бын бахъуыр-хъуыр кодта æмæ йæ къамтæ стъолыл 
ныццавта. — Ме ссæдз очкойы фесæфтысты... 
Йæ фæстаг ныхæстæ лæппутæн худæджы хос фесты, æмæ йæм 
Витя хъазгæмхасæн дзуры: 
— Ма сыл тыхс, ме ’фсымæр, уæддæр мæлгæ кæндзынæ... 
Ссæдз туманы æмæ аст сомыл цæуын нал бауæндыдысты, æмæ 
æрсабыр дæн. Фыццаг зылды мæ иу капекк дæр ничи рамбылдта. 
Дыккаг зылды ме ’хцаты кæри зынгæ фæкъаддæр и, фæлæ мæм 
уæддæр, кæй фæхæрд дæн, уыдон фæстæмæ уæлдайджынтæй æрбаз- 
дæхтысты, æмæ мæ бынатæй сыстадтæн. 

142 
Цомартаты Изæтбег 
— Расыггæнаг мæ кæй арæзтай, стæй мæ ардыгæй æнæ хæла- 
фæй кæй æрвыстай, уый тыххæй дæ стыр бузныг дæн æмæ дын 
мæнæ туман. Хæснаг кæимæ скодтай, уыдонæн дзы арахъхъытæ 
балхæ, æмæ дæ хардз кæнын мацы бахъæуа, — æлгъгæнгæйæ загъ- 
тон Федяйæн, æхца йæм баппæрстон æмæ къæлидормæ ахызтæн, 
фæлæ мæ мæ уатмæ цæуын нæ фæнды æмæ дуаргæсы цур сагъда- 
уæй лæууын. 
— Дæ зæрдæ ма сæм æхсайы? — аудæджы хъæлæсæй мæ фæр- 
сы ацæргæ хæрзхуыз сылгоймаг. Цы йын зæгъон, уый нæ зонын 
æмæ ме уæхсчытыл схæц-схæц кæнын. 
— Куыддæр мæ уарзонимæ нæ цард баиу кодтам, афтæ къа- 
мæй хъазыныл фæцалх и. Иу æхсæв ын йæ зæрдæ балхæныны 
тыххæй фæхæрд сты, æмæ йæ цинæн кæрон нал уыди. Афтæ йæм 
фæкасти, цыма æнæхъæн дуне дæр йæ къухты и. Дыккаг æхсæв йе 
’хцатæ йæ чумæданы нывæрдта, йæ файтоны бабадти æмæ сæм йæ 
базыртыл атахти. Уæззау хъуыдыты уацары бахаудтæн. Иуæй йын 
марынæй тарстæн, иннæмæй та мын хъыг уыди, цыппар къулы 
астæу мæ иунæгæй кæй ныууагъта, уый. Æхсæв æмæ бон кæрæ- 
дзийæ нæма фæхицæн сты, афтæ мæм йæ урс трусиччы ныгъуылд- 
тытæгæнгæ фæзынди. Уæдæй фæстæмæ иу хатт дæр нал ахъазы- 
ди, æмæ бирæ азты кæрæдзиуыл цингæнгæйæ фæцардыстæм. — 
Сылгоймаг йæ мысинæгты кæдæмдæр адзæгъæл и, стæй фæстæмæ 
æрбаздæхти æмæ та мыл хионау баузæлыди. — Хорз лæппуйы каст 
кæныс, æмæ зæфцы фыдæй фесæфынæн æвгъау дæ. Ацы къупри- 
тимæ дæхи ма бæтт: бабын дæ кæндзысты. Адæймаджы цард хæрз 
цыбыр у. Де ’взонджы бонтæ куыд атæхдзысты, уый æмбаргæ дæр 
нæ бакæндзынæ, æмæ дын цалынмæ нæ байрæджы, уæдмæ истæ- 
уыл ныххæц, науæд сау кусæгæй баззайдзынæ. Адоны ма фæзм: 
нозт, тамако, сылтæ æмæ сæ къамтæ йеддæмæ ницы хъæуы, уыдон 
та иууылдæр наркотиктæ сты. Æз дохтырæй бирæ фæкуыстон æмæ 
сын сæ ахадындзинад хорз зонын. Куы дыл фæхæст уой, уæд даб 
се ’гъатыр дзæмбытæй нал суадздзысты... 
Æцæгæлон сылгоймаг мæм уарзон цæстæй кæй кæсы, уый мын 
æхсызгон у. Мæ зын уавæртæй куы стыхсын æмæ мæм рухсы 
цъыртт куы никæцæйуал фæкæлы, уæд адæмæн сæ хæрзты дæр 
нал фæуынын. Амæн æппындæр ницы бавæййын. Абон нæ рæс- 
тæг иу цары бын æрвитæм, райсом, чи зоны, кæрæдзи уынгæ дæр 
мауал фæкæнæм, уæддæр мыл ныййарæгау ауды. Хорз æмæ адæй- 
маг рæстæгæй-рæстæгмæ ахæм æмбаргæ хистæртыл сæмбæлы, 
æндæр йæ зæрдæ дæрзæг адæмы ’хсæн баруаид. 

Зынгхуыст бæмицтæ 1 
143 
* * * 
Рынчынæн йæ низы кой — йæ дзуринаг. Исты мæ куы сриссы, 
уæд мæ дунейы хæрзтæй æнæниздзинад йеддæмæ ницыуал 
фæхъæуы, куы сдзæбæх вæййын, уæд та мæ зæрдæ алцыдæр æрца- 
гуры. «Цæхх æмæ кæрдзын æнæнизæй хæр. Цыфæнды мæгуырæй 
дæр æнæниз у». Ацы ныхæстæ æппæтæй арæхдæр хъуыстон Ами- 
нæтæй æмæ йыл-иу æргомæй бахудтæн: «Мæгуырмæ æнæниздзи- 
над кæцæй хъуамæ æрцæуа, алы низ дæр æм гæппæввонгæй куы 
лæууы, уæд?» Ныр мæм канд сæ мидис нæ, фæлæ ма суанг сæ ад 
дæр æрбахæццæ. Мæ хъуыры цыма иудадзыгдæр исты ’взæры, 
уыйау æй æнæрынцойæ сыгъдæг кæнын хъæуы. Фыццаг ын хуы- 
мæтæджы хуыфæг æнхъæл фæдæн æмæ йæм мæ хъус не ’рдард- 
тон. Удæгас адæймаг хуыфынæй фылдæр цы кæны, æмæ алы хатт 
дæр хъуамæ йæ уд йæ къухты хæсса? Рынчын саг дæр фæвæййы 
æмæ уайтагъд йæ къæхтыл слæууы. Æниу уыдоны кой цы кæнын? 
Мæхицæн-иу зымæг-зымæджы дæргъы æргъæвстæй мæ хуыфын 
куы нал æнцади. 
Уыцы хисабыргæнæн хъуыдытæй мæхи рæвдыдтон æмæ дох- 
тырмæ нæ цыдтæн, фæлæ мыл мæ низ æгæр куы сагъуыд æмæ мæ 
суадзынмæ куы нал хъавыд, уæд мæ хиирхæфсæн æфсæнттæй мæ 
зæрдæйы иу дæр нал аззад. Сæ бынат сын бацахста æгæрон тас. 
Мæлыны тас — нæ, уымæй æгъатырдæр тас — рæуджыты низæй 
фæрынчыны тас. Уæвгæ мæ цух та кæд фæци? Мæхи зонынхъом 
куы фæдæн, уæдæй фæстæмæ мæ хуылфы бады. Рæстæгæй-рæс- 
тæгмæ йæхи бамбæхсы, стæй та раргом вæййы æмæ мыл катай 
бафтауы. Уымæй тынгдæр ницæмæй тæрсын, уымæн æмæ мæгу- 
ыртæй æмхицдæр никæмæ у. Нана дæр уымæй амарди, баба дæр. 
Мæ алыварс чи царди, уыдонæй дæр бирæты ингæнмæ уый ба- 
тардта, æмæ мæм æдзухдæр афтæ касти, цыма карды комыл цæ- 
уын. Ардæм куы рафтыдтæн, уæд мæ иучысыл æрбайрох и, фæлæ 
зæххы бын уымæлы кусгæйæ мæ тас сног и. Ноджы ма зымæджы 
хъызты Азæмæты тæнæг макъинтош фæдардтон æмæ-иу ихы къæртт 
фестадтæн. Цæргæбонты рæуджыты низ æрцахсынæй тæрсын, 
фæлæ мæ цард цы уавæрты æвæры, уыдон мæнæй тыхджындæр 
сты, æмæ сæ сæрты ахизын нæ фæразын. Дзæбæхæй куы никæй 
хъæуын, уæд ма уыцы ’лгъаг низимæ кæй бахъæудзынæн? Мæ 
ницæйаг цард мæ цæстытыл хуыфгæ æмæ мæхимæ хъусгæйæ куы 
ауайы, уæд мæ зæрдæ ныккæрзы. Уæвгæ йыл цы тыхсын? Æнæ- 
низæй мæ къух мæхимæ никуы батасыди, фæлæ мын ныр æфсон 
фæуыдзæн... 
Хæмæт мæ картофы хуымы фыдызнагау мæ фаздзармæй куы 
фæралас-балас кодта, уæд мын мæ буары тугæрхæм цæфтæ бæм- 

144 
Цомартаты Изæтбег 
бæгæй цы былахуырст æрыгон рæсугъд чызг сæрфта, уый зæрдæ- 
исгæ сурæт мæ цæстыты баззади, æмæ мæ рынчындонмæ цæугæйæ 
æдзухдæр фæфæнды ахæм хæрзуынд сылгоймаджы фæлмæн къух- 
тæм бахауын. Æндæр исчи мæ куы фæрауын-бауын кæны, уæд 
мæм афтæ фæкæсы, цыма мын мæ низыхатт нæ раиртасдзæн, æмæ 
фæстæмæ æнæистыбæрæгæй аздæхдзынæн. Ныр дæр мын ахæм 
зæрдæйы уаг и, уымæн æмæ мæ акомкоммæ йе стыр къæлæтджы- 
ны барджын хицауы бадт кæны зæронд æнæтæлы боцкъайы ’нгæс 
æмдымбыл сæвджын ус. Йæ афтид цæстытæй мын мæ хъуырмæ 
æдзынæг кæсы æмæ судзаггаг марды уæлхъус лæууæгау тыхстхуы- 
зæй йæ гыццыл сæр дыууæрдæм ратил-батил кæны. 
— Дæ хъуыддаг хорз нæу, мæ хæлар. Дæ хæфдзæст рæзын- 
джытæ ныррæсыдысты, æмæ сæ слыг кæнын хъæуы, науæд низ дæ 
зæрдæмæ ныххиздзæн æмæ дæ тухæнæй мардзæн. 
Разæй мæм цы бæллæхтæ æнхъæлмæ кæсы, уыдон мын хъа- 
рæггæнæгау нымайы, фæлæ йæм æз фырцинæй хъусгæ дæр нал 
кæнын. Бирæ хистæр мæ куынæ уаид, уæд æй мæ хъæбысы фелва- 
син æмæ йæ цъилау æрзилин. Къулыл — зылын хахх. Кæдæй- 
уæдæй æз дæр æхсызгон хабар фехъуыстон. Цæмæй тарстæн, уый 
мыл не ’рцыди! Уымæй ма хуыздæр цы уа! Ехх, цард цы хорз у, 
æвæдза! Цыфæнды хъизæмæрттæ æвзаргæйæ дæр мæхи æнамонд 
нал рахондзынæн. Цавæрфæнды зындзинæдтæн дæр бабыхсдзы- 
нæн. Мæ рæуджытæ сыгъдæг уæнт, æндæр мæ сафинаг рæзын- 
джытæй цы кæнын? Æнæ уыдонæй дæр цæрæн ис. Хъыгдаргæ мæ 
кæй нал кæндзысты, уый та цæй аргъ у! Фæнды мæ кафын, за- 
рын, тъыфыл цæргæс фестын æмæ уæларвмæ стæхын. Æппæтæй 
тынгдæр та мæ фæнды мæ дохтырæн исты хорздзинад саразын. 
Цæуыл цин кæнын, уый не ’мбары æмæ мæм ахæм цæстæй кæсы, 
цыма йæ цуры зондцух адæймаг и. 
— Операцийыл разы дæ? — фæрсы мæ гуызавæгæнгæйæ. 
— Тæккæ абон дæр! — дзуапп ын дæттын æз. 
— Ахъуыды уал кæ, дæхионты бафæрс. Операци гыццыл хъуыд- 
даг нæу... 
— Æнæ операцийæ сын сдзæбæхгæнæн ис? 
— Нæй. Низ сыл æгæр стыхджын и. 
— Уæдæ ма цы рахъуыды-бахъуыды кæнæм? Срæдув сæ, æмæ 
фæци. 
— Кæд афтæ у, уæд мæм-иу райсом æрбацу. 
Æвзонгдзинад, куыд æнæмбаргæ дæ, куыд! Дæ фындзæй дарддæр 
мацы’ уын æмæ дæхи хъахъхъæнын ма фæраз. Æвæццæгæн, дæ тых 
дæр уый мидæг ис. Адæймаг æрыгонæй карджын лæгау алцыдæр 
лыстæг сасирæй куы луарид, йæ алы къахдзæф дæр æнæсайд тæразыл 
куы барид, уæд йæ бынатæй никуы фенкъуысид æмæ иу зынгæ хъуыд- 

Зынгхуыст бселпицтæ 
145 
даг дæр нæ саразид. Прометей, Данко æмæ Амыранæн зæрондæй ахæм 
стыр сгуыхтдзинад равдисын сæ фæсонæрхæджы дæр не ’рцыдаид. 
Æвзонгдзинадæн аргъ нæй, фæлæ йе ’нтыстытæ цас сты, йæ къуых- 
цытæ уымæй къаддæр не сты. Æппындæр курдиат кæмæ нæй, ахæм 
рæучи шахматисты хуызæн фæкæсын мæхимæ фылдæр хатг. Раздæр 
цæугæ акæнын, уыйфæстæ та мæ хъуыдыты аныгъуылын. Чи зоны, 
уый æвзонгдзинады аххос нæу, фæлæ йæ æз мæ зонды фарс рахæцы- 
ны тыххæй уынмæ бæтгын. Уæдæ мæ сæрхъæн митæ цæй фæрцы 
сраст кæнон? Ныссагъæс кæнын мæ тынгдæр кæм фæхъæуы, уым 
мæхиуыл уæз не ’руадзын, цъыфдзасты сæрты рогæй асæррæтт ласын 
æмæ йæ тæккæ астæу скуыси вæййын. Хуыцау, дам, адæймаджы са- 
фынмæ куы фæхъавы, уæд уал ын фыццаг йæ зонд айсы. Мæнæн дæр 
уъщы куыст бакодта, æндæр мыл мæ хæйрæджыхай цæмæ фæтых и? 
Иæ хæрдæн пълан скæнын кæй бон нæу, æмæ хæрæгнасау ауылты- 
ууылты чи ныддымсти, стæй йæхимæ базилын чи нæ фæразы, уыцы 
стыр дзидзайы къуылдыхæн дæхи æргæвдынмæ афтæ æнцонæй сразы 
у. Гъер мæнæй цы загъдæуа? Фырцинæй мыл базыртæ разади, мæ 
дзых ныххæлиу кодтон, æмæ мæ фæцæймардта. Уæвгæ, йæхæдæг 
дæр гыццыл нæ фæтарсти. Операцийы фæстæ мæ туг цыхцырæгæй 
куы ныллæууыд, уæд йæ нард цæсгом цикъæйау ныффæлурс, æмæ 
æнæхъæн рынчындоныл ныффæдис кодта. Дохтыртæ иууылдæр æрба- 
калдысты æмæ мæ реанимацимæ аскъæфтой. 
Æвæццæгæн, мæ цард фæци. Мæлын зын у, куы фæзæгъынц, 
æмæ мæнæй куы ницы риссы. Уыцы хъуыдыимæ цыдæр æрба- 
дæн. Æрчъицыдтон хицæн уаты. Фениксау фæстæмæ кæй райгас 
дæн, уый бамбæрстон, фæлæ мæ зæрдæ нæ барухс и. Цæмæн мæ 
раздæхтой, цымæ? Фæлтау мæ куы ауагътаиккой. Хæрз æнцонæй 
аивгъуыдтаин æмæ мæ тухæнтæй фервæзтаин. Мæ сæрыл схæцыд- 
тæн æмæ мæ хуыссæны рабадтæн. Туг æмæ марганецы ад мæ дзы- 
хы баззади, æмæ дзы тыхсын, æндæр мæ ницы хъыгдары, æрмæст 
ме уæнгтæ цыдæр лæмæгъ сты, æмæ мæ зæрдæ хæццæ кæны. Лы- 
стæджытæ бурхил чызг урс халаты мидæмæ æрбахызти æмæ мæм 
рагон зонгæйау хъæлдзæгæй æрбадзырдта: 
— Сыст уæлæмæ, усгур, хъæбæр сынтæгыл дæ мæллæг фæрстæ 
схаудзысты. Ныр дыууæ суткæйы фынæй кæныс. 
— Ау, уыйбæрц фæхуыссыдтæн? — хъазын æнхъæлæй йæ 
æнæууæнкхуызæй бафарстон æз æмæ мæ хъæлæсæй фæтарстæн. 
Дисы мæ бафтыдтой йе згæхæрд фæсус мыртæ. Афтæ мæм фæкас- 
ти, цыма зæллаштæнаг гуылфгæнгæ цæугæдонæн йæ къæйдур былтæ 
айстой, æмæ йæ сыгъдæг уылæнтæ ферттивферттивгæнгæ размæ 
нал тындзынц, фæлæ судзгæ змисы лæмæгъгæнгæ ныгъуылынц. 
«Зарæн мын нал уыдзæн, цымæ?» — тасæфтауæг хъуыды февзæрд 
мæ сæры, æмæ мæ зæрдæмæ катай бахъуызыд. 
10 Цомлртаты Изæтбег 

146 
Цомартаты Изæтбёг 
— Уæдæ дыл мысгæ кæнын? — хъуысы мæм чызджы ныхас, 
фæлæ æз мæ фыртыхстæй не ’мбарын, цæуыл дзуры, уый. — Ус- 
гур дæ цæмæ рахуыдтон, уымæй мæ куыд нæ фæрсыс? — худы 
’фсæрмдзæстыгæй. — Дыууæ ’хсæвы дæ уæлхъус фæлæууыдтæн, 
æмæ мæ рынчындоны кусджытæ иу ран нал уадзынц: 
— «Дæ усгур нæма ’рчъицыдта? Дæ усгур нæма ’рчъицыдта?» 
Уыцы хуымæтæг ныхæсты уыйбæрц æнкъарæнтæ нывæрдта, 
афтæ разæнгардæй сæ загъта, цыма æцæгдæр йæ усгур уыдтæн, 
æмæ мæ мæлæты дзæмбытæй скъахта. 
— Бузныг, стыр бузныг, — зæрдиагæй йын раарфæ кодтон æз. 
Уымæн йæ урс цæсгомыл мигъы къæм абадти, иучысыл фæсырх и 
æмæ хионы ’хсызгон бустæтæм рахызти: 
— Уый тыххæй дын æй нæ загътон. Медицинон хо дæн æмæ 
мæ хæс æххæст кодтон. 
Мæ цонгыл мын фæхæцыд æмæ мæ хæрæндонмæ йæ фæдыл 
аласта. 
— Дæ кас дын ардæм дæр рахæссин, фæлæ æнæзмæлгæйæ де 
уæнгтæ амæлдзысты. 
— Хæринаг хæссын дæр дæумæ хауы? 
Мæ хин фарст мын бамбæрста æмæ йæ мидбылты фæлмæн 
бахудти. 
— Нæлгоймагæн йæ зæрдæмæ фæндаг йæ ахсæныл цæуы... 
Цалынмæ хæргæ кодтон, уæдмæ мæм йæ цæст фæдардта, цæ- 
мæй ма ферхæцон, уый тыххæй мын цай хъавгæ фæцымын кодта, 
стæй мæ кæртмæ ахуыдта æмæ бæлæсты бын мæ фарсмæ æрбадти. 
«Цы мæрддаг дæн, уый куынæ зоны, уæд мæм хорзæй цы 
уыны, цымæ? Цæсты гагуыйау мæ цæмæ хъахъхъæны? Кæд мын 
исты ’нхъæл у, мыййаг? Куыд лæмæгъ дæн, уый куы зонид, уæд 
ме ’мгæрæтты дæр нæ ауаид. Йæ цард ын халгæ цы фæкæнон, 
æндæр ын æй аразгæ не скæндзынæн. Уæдæ мемæ цæмæ бады 
æмæ мæм уарзæгой цæстæй цæмæ кæсы? Уырыссаг чызджытæн 
сæ миддуне цасфæнды куы фæцахуыр кæнон, уæддæр сæ никуы 
бамбардзынæн æмæ йыл, чи зоны, архайын дæр нæ хъæуы. Гот 
гийау сæ æнæ уарзгæйæ рæвдау... Æмæ ацы хæрзæгъдау æнæхин 
чызгæн фæсайæн куыд и? Дæ риуы цавæр зæрдæ хъуамæ уа, цæ- 
мæй йыл гадзрахатæй рацæуай?» — ахъуыды кодтон мæхинымæр 
æмæ йын йæ къухыл ныззæгæл дæн, цыма йын алидзынæй тар- 
стæн, уыйау. Уысмы бæрц ыл мæхи кæй бафæдзæхстон, уый йын 
йæ зæрдæйы цыдæр ныфс бауагъта æмæ мæм йæхи ’рбакъул код- 
та. Цалдæр боны мæм хи бинойнагау фæзылди, стæй мæ рафыс- 
той, æмæ мæ фæдыл уынгмæ рацыди. Иуцасдæр мæ хъæлдзæг 
фæдардта, йæхæдæг дæр зæрдæбынæй фæхудти. Кæд йæхи æнæ- 
мæтæй æвдыста, уæддæр мæ цæстытæй нæ басусæг и, нæ дарддæ- 

ЗыНгхуыст бæЛлиЦтйе 
147 
ры ахастдзинæдтæ базоныны тыххæй йæ исты фехъусын кæй фæн- 
дыди, уый. Æз куы ницы змæлыдтæн, уæд йæхи нал баурæдта, йæ 
сырхахуырст былтæ мæ русыл авæрдта æмæ мын йæ сусæгдзинад 
æргомгæнæгау мæ хъусы мынæг хъæлæсæй бадзырдта: 
— Мæ фенын дæ куы фæнда, уæд мæм-иу æрбацу. Æнхъæлмæ 
дæм кæсдзынæн. Нæхимæ кæнæ ам, æндæр никуы вæййын... 
Йæ биноныг итувæрд халаты æвæндонæй ацыди, æмæ мæ алы- 
варс афтидæй аззади. Нæ фарсмæ цы вæййы, уый нæм æнусон 
фæкæсы, æмæ йын ницы аргъ фæкæнæм, фæлæ куы ’рбайсæфы, 
уæд æй бамбарæм, алцæмæн дæр æмгъуыд кæй ис, уый, æмæ йын 
фæсмонгæнгæйæ фылдæр аргъ кæнын райдайæм. «Иугæр ахæм 
рæсугъд чызджыты зæрдæмæ рынчынæй дæр цæуын, уæд истæ- 
мæн бæззын, æвæццæгæн», — йæ фæдыл кæсгæйæ хъуыды кæнын 
мæхинымæр. 
* * * 
Рæстæг хъæдгæмттæ дзæбæхгæнæг у, фæлæ мæнæн мæ хъæд- 
гæмттæй иу дæр нæ дзæбæх кæны. Мæ рæзынджыты бынат дæр 
нæма байгас и. Мæйтæ кæрæдзи фæдыл згъорынц, фæлæ уæддæр 
мæ бон зарын нæу. Мæ хъуыр афтæ сриссы, цыма йæ исчи цыргъ 
кардæй æрбалыг кæны. Ау, уыцы зæронд æргæвдæг мын мæ хурх- 
уадындзтæ дæр скарста? Æмæ уыдон рæзынджытæм куы ницы бар 
дарынц, уæд сæ куыд хъуамæ бахъыгдардтаид? Кæд сæм рæды- 
дæй нæ фæныхылдта, уæд сыл цы ’рцыди? Дурдзавдау мæ коммæ 
куы нал кæсынц. Æхсæв-бонмæ сæ фæллад куы суадзынц, уæд 
иучысыл рангæс вæййынц, нымадæй цалдæр минуты куы фæдзу- 
рын, уæд фæстæмæ сæ гаччы абадынц, æмæ фальцетмæ рахизын. 
Хæрз диссаг та мæм мæ мембранæ кæсы. Йæ зæллангæй мæ хъустæ 
мыр кодтой, стæй æрмæст мæнæн — нæ. Сылгоймæгтæ цыма сæ- 
х&дæг саст хъæлæстæй дзурынц, уыйау сæ æдзухдæр уыцы иу 
ныхæстæ хъуыстон: «Не баси, Ирбег, не баси», ныр мæм уый дæр, 
æвæццæгæн, мæ рæзынджыты тыххæй фæхæрам и æмæ хъусæй 
лæууы. Бынтон хынджылæг та мæ мæ фынтæ кæнынц. Дунейы 
хуыздæр зарæггæнджытимæ куы иу сценæйы фæзарын, куы — иннæ 
сценæйы æмæ фырцинæй хурмæ фæхудын, мæймæ фæкафын. Афтæ 
мæм фæкæсы, цыма се ’мсæр лæг дæн, æмæ мæ зæрдæ гæлæбу 
фесты. Куы райхъал вæййын æмæ мæ кæуинаг уавæр куы бамба- 
рын, уæд та мæхимæ куыдзæй æгаддæр æркæсын, æмæ мын мæ 
цард æппындæр ницыуал ад фæкæны. 
Фыдбылызы мигъ мыл пъæззыйау ныббадти æмæ мæм амонд 
æввахс нæ уадзы. Цъыфæй мæ къæхтæ срæдувдзынæн æмæ цъæх 
нæумæ схиздзынæн, зæгъгæ, куы фæзæгъын, уæд дзы арфдæр 

148 
Цомартаты Изæтбег 
нынныгъуылын. Ау, Зæлинæ раст уыди уæдæ? Нæ мæгуыр мад 
нæ æлгъыстагæй ныййардта? Æмæ уæд æз мæхи цы тухæнæй ма- 
рын? Мæ хъысмæт мыл гадзрахатæй куы рацыди, уæд ма мæ 
анвадон разамонæгмæ цæмæ цæуын? Мæ хъысмæт мын баивдзæн? 
Куыннæ, куыннæ. Уымæн йæ бон исты куы уаид, уæд йæхи цард 
сарæзтаид æмæ мæ хуызæн хористтимæ удхар кæиыны бæсты йæ 
уды дзæбæхæн Стыр театры балеты кафид. Культурæйы хæдзары 
агъуыстытыл зилын æмæ йæ агурын, фæлæ йæ нæ арын. Зарæг- 
гæнджыты къордæй дæр ничи зыны. Фыццаг бон мæ чи суазæг 
кодта, уыцы бурхил лæппуйы бафарстон, æмæ Натальяйы коймæ 
фенкъард и. 
— Уый, æвæццæгæн, кусынмæ нал рацæудзæн. 
— Цæуыннæ? 
— Йæ риуы рак фæзынди, æмæ онкологон рынчындоны хуыс- 
сы. Йæ уавæр тынг æвзæр у... 
Æваст мæ цыма арв æрцавта, уыйау фæдæн. Электрон тых мæ 
нервытыл дыууæрдæм згъоры, æмæ мæ буары дыз-дыз нал æнцайы. 
Мæ сæрымагъз бандзыг и æмæ хъуыды кæнынæн нал у. Лæппуйæ 
исты зæрдæвæрæн ныхас фехъусынмæ æнхъæлмæ кæсын, фæлæ 
уый кæдæмдæр сагъæсхуызæй аджих и. Æрæджиау ныфссастæй 
афтæ бакодта: 
— Не сфæлдисæгæн йæхимæ рæстдзинад куынæ ис, уæд ма йæ 
лæг кæмæй агура?Ахæм сызгъæрин адæймагмæ дæ къух батасæд. 
— Иучысыл фæхъус и, стæй мæм йе ’ргом раздæхта æмæ ма йæ 
ныхасмæ хæлæггæнæджы хъæлæсæй бафтыдта: — Дæу бирæ уар- 
зы, æмæ йын дæ фенд æхсызгон уыдзæн. Йæ низыхатт куы нæма 
зыдта, уæд мын йæ зæрдæйы дуæрттæ байгом кодта. Хистæр, дам, 
дзы куынæ уаин, уæд, дам, ын мæхи тыххæй дæр ракурын кæнин. 
Йæ ныхæстæм хъусгæйæ мæхимæ æрцыдтæн, адрис дзы рай- 
стон, дидинджытæ балхæдтон æмæ йæм æвæстиатæй атындзыдтон. 
Æппæтæй тынгдæр тæрсын, æгасæй йæ куы нал баййафон, уымæй, 
æмæ йæм згъорын, куыд мæ бон у, афтæ. Дæргъæццон нарæг 
уаты йæ сынтæджы сидзæрхуызæй ауыдтон, æмæ мæ зæрдæ суын- 
гæг и. Мæхи бауромыныл архайын, фæлæ мæ бон нæу. Мæ цæс- 
тытæ донæй байдзаг сты, æмæ сæ бамбæхсын нал фæразын. 
— Наталья Петровнæ, ды æмæ рынчындон... Уымæн уæвæн 
куыд и? — дзурын æм кæуын хъæлæсæй. 
— Ис, мæ хæдзар, ис. Ацы дунейы алцæмæн дæр уæвæн ис, — 
дæлиауæй ныуулæфыди рынчын, йæ хуыссæны рабадти æмæ мæ 
хъуырыл ныттыхсти. — Дæу хуызæн лæппуйыл раздæр куы сæм- 
бæлдаин, уæд мын ныр афтæ зын нæ уаид. 
— Ды куыд æнхъæлыс, афтæ хорз нæ дæн, фæлæ дæу бирæ 
уарзын. 

Зынгхуыст бæллицтæ 
149 
— Хистæр хойау? — хъазгæйæ мæ фæрсы Наталья, æмæ йæ 
мæллæг фæлурс цæсгомыл æнкъард мидбылхудт хъазы. Мæ сæр 
«нагъ», зæгъгæ, батылдтон, æмæ мын арфæтæ кæнынмæ фæци: 
— Бузныг, мæ хур, бузныг. Æгайтма мын мæ мæлæты размæ 
мæ зæрдæ барухс кодтай. 
— Цытæ дзурыс, Наталья Петровнæ? Цавæр мæлæты кой кæныс? 
— Рак мæм кæй ис, уый зонын, бирæ цæрæнбон мын кæй нал 
баззад, уый дæр зонын. Иугæр мын мæ хъысмæт ахæм тæрхон 
рахаста, уæд хъуамæ йемæ сразы уон. 
— Наталья Петровнæ, мах дæумæ цæуæм, — къæсæрæй йæм 
æрбадзырдта иу лæгойарæзт бæзæрхыг сылгоймаг урс халаты, æмæ 
йæм рынчын йæ гыццыл фæлмæн къух батылдта. 
— Кæд гæнæн ис, уæд ма иучысыл афæстиат ут; æз — ныр- 
тæккæ... 
— Хорз, хорз, — бæзджын хъæлæсæй йын хатыркурæгау загъ- 
та дохтыр, тыргъмæ ахызти æмæ ныл дуар æрбахгæдта. 
— Нæ сызгъæрин рæстæг дзæгъæлы фесæфтам. Раздахæн ма 
йын куы уаид, уæд мæ гæнæнтæй иу дæр нал ауадзин.— Наталья 
йæ цæстытæ доны разылдта æмæ йæ хъуыды фæбæлвырддæр код- 
та: — Куы базонгæ стæм, уæдæй фæстæмæ нын иумæ уæвын æмбæ- 
лыди, фæлæ кæрæдзи нæ бамбæрстам. Цард дыууæ боны йеддæмæ 
нæу, æмæ йын йæ алы уысмæй дæр пайда кæнын хъæуы, æз та йæ 
мæнг æфсæрмытæгæнгæ мæ иувæрсты ауагътон. 
Уыцы ныхæстæ адæмæй цал æмæ цал хатты фехъуыстон, фæлæ 
мæм ныры хуызæн никуыма бахъардтой. Цы йын зæгъон, уый нæ 
зонын æмæ хъусæй лæууыи. Зонгæ та йæ куыд нæ кæнын, фæлæ 
ма ныр цы? Фæнды дзур, фæнды ма. Уæвгæ, цы бæрæг и? Йæ 
хабæрттæ мын афтæ æргомæй кæм кæны, уым æй мæ зæрдæйы 
уаг бæлвырддæр базонын фæнды, æвæццæгæн. 
— Хорз цæстæй мæм кæй кастæ, уый уыдтон, фæлæ дæу хуы- 
зæн рæсугъд, хиуылхæст, зондджын интеллигенты зæрдæмæ фæ- 
цæуын æнхъæл нæ уыдтæн мæхицæн. Раст дын куы зæгъон, уæд 
мæ ныр дæр тынг нæ уырны. 
— Нырма сывæллон дæ æмæ дæхицæн аргъ кæнын нæма зо- 
ныс. Стыр зарæггæнæг дæ куы рауайа, уæд ма æгæр дæр баууæнд- 
дзынæ дæхиуыл. 
— Ницыуал мæ рауайдзæни. 
— Цæуыннæ? 
— Рынчындоны мын мæ рæзынджытæ слыг кодтой, стæй мын 
цыма мæ хурхуадындзтæ дæр бахъыгдардтой... 
— Æз ма дис кæнын, йæ хъæлæс, зæгъын, афтæ тынг цæмæ 
аивта. Дохтыртæм ме ’вастæй дзæгъæлы бацыдтæ. Йæ куыст чи 
нæ зоны, ахæмтæ дзы бирæ ис... 

150 
Цомартаты Иэæтбег 
Сылгоймаг афтæ тынг æрæнкъард и, цыма мæлыны къахыл 
æз ныллæууыдтæн, уымæн та йæ къах-къух дæр нæ риссы. Иуцас- 
дæр мæм тæригъæдгæнæджы цæстæй фæкасти, стæй та арф ныу- 
улæфыди, æмæ дзы хъæрзæгау цалдæр дзырды сирвæзти: 
— Æвзонгдзинад цас рæдыдтытæ уадзы, цас! 
— Мæ зæрдæ сафтид, æмæ мæ æппындæр ницыуал æндавы. 
Хуыцауæй дæ бауырнæд, Наталья, цардæн лæваргæнæн куы уаид, 
уæд дын æй ныртæккæ дæр æнæвгъау раттин. Мæн ницæмæн 
хъæуы. 
— Раст нæ дæ, мæ цæсты рухс, раст нæ дæ. Куыд тынг рæди- 
йыс, уый куы зонис, уæд афтæ нæ дзурис. Дун-дунеты хæрзтæн сæ 
тæккæ зынаргъдæр у адæймаджы цард, иннæ хабæрттæ иууылдæр 
сты ницытæ æмæ мацытæ. 
Дохтыр къæсæрæй æрбахызт, æмæ Наталья йæ ныхас фæса- 
бырдæр кодта: 
— Æппæтæй тынгдæр мæ цы фæнды, уый зоныс, мæ цæсты 
рухс? 
-Цы? 
— Гъер мæ куыдæй уыныс, дæ зæрдæйы афтæмæй куыд баз- 
зайон. 
— Фыццаг концерт куы радтам, уæд дæ гыццыл чызгау мæ 
хъæбысмæ фелвæстон, æмæ дæ цæсгомæй амонды рухс ракалди. 
Дæ цæстытæ ахæм рæсугъд æрттывд фæкодтой, уыйбæрц хъæрг 
мад сæ раивылди, æмæ диссаг. Афтæ мæм фæкасти, цыма мæ 
цурмæ зæд æрбатахти æмæ мыл йæ царддæттæг базыртæ æрба- 
тыхта. Уыцы зæдæнгæс фæлгонц мæ никуы ферох уыдзæн, æдзух- 
дæр цардæгасæй мæ цуры лæудзæн æмæ мын рухс кæндзæн мæ 
фæндаг, — ардхæрæгау æнæдызæрдыгæй загътон æз æмæ дохты- 
ры иувæрсты зæрдæсастæй ахызтæн тыргъмæ. Мæ цæссыгтæ мæ 
уадултыл цыхцырджытæй уырдыгмæ згъорынц. Бауромын сæ нæ 
фæразын, уымæн æмæ æрмæст Натальяйыл нæ кæуын. Уымæй 
тынгдæр кæуын, йемæ мын цы рæсугъд бæллицтæ баст уыди, 
уыдоны сæфтыл... 
* * * 
Цæуын æмæ мæ дарддæры цардыл сагъæстæ кæнын. Мæ размæ 
бирæ фæндæгтæ лæууы, æнхъæлмæ мæм кæсынц, фæлæ дзы кæцы 
равзарон? Фылдæр пайда дзы кæм æрхæсдзынæн? Æхсызгондзи- 
над дзы кæмæй райсдзынæн? Цæрыны хъару мын дзы чи рат- 
дзæн? Æппынфæстаг дзы фæсмонгонд кæмæй нæ фæуыдзынæн? 
Мæ фæрстытæн цы дзуаппытæ раттон, уый нæ зонын, дзуапп дæт- 

Зынгхуыст бæлпицтæ 
151 
тын та сын æнæмæнг хъæуы, æмæ мæхимидæг тыхсын. Фæнды 
мæ, сагъæстæ кæм нæй, ахæм дунемæ алидзын, тызмæг царды 
æцæгдзинадæй бамбæхсын. Æдзæллаг æдзæхх цæрдтытæй сфæл- 
мæцыдтæн, æмæ мæ фæнды мæ удхайраг хъизæмæрттæй фервæ- 
зын. Кæд, нæ бæстæйы сæргълæууæджы сæры цы ис, уый зонд 
хуыйны, уæд ын хъæууон хæдзарады ’рдæм арæзт у, æмæ йын йæ 
зæрдæ балхæныны тыххæй иуæй иннæ зындгонддæр режиссертæ 
æдзæлгъæд аивадон æмæ документалон кинонывтæ спичкæйы къоп- 
пытау кæрæдзи фæдыл уадзынц, фæлæ мæнмæ йе ’нæсæрфат дзæн- 
гæдайæ тынгдæр нæ хъарынц. Ардæм куы рафтыдтæн, уæдæй 
нырмæ кæцæй нæ ракастæн, ахæм ран мын нал баззад. Универси- 
тетæн æрмæст йæ уындæй дæр зæрдæ райы. Цал æмæ дзы цал 
хатты уыдтæн, æмæ мæ æдзухдæр дисы ’фтыдта, фæсарæйнаг бæ- 
стæтæй дзы цас фæсивæд ахуыр кæны æмæ куыд цардбæллон сты, 
уый. Адæймагæн йæ цурты ахæм хъалхуызæй рацæйцæуынц, цыма 
йыл æрвæсгæ дæр нæ кæнынц. Ирбег Мæскуыйы университетмæ 
бахаудта, зæгъгæ, мæ райгуырæн хъæумæ куы ныхъхъуысид, уæд 
мæ хиуæтты цинæн кæрон нал уаид, фæлæ мæ уый дæр нæ разæн- 
гард кæны, уымæн æмæ мæ бæлас гуыппы тыххæй калын нæ фæн- 
ды. Институттæ æмæ дæсныйæдтæ радыгай нымайын, ногæй æмæ 
сæ ногæй фæлхат кæнын, искæцы мæм дзы куы фæхæстæгдæр 
уаид, уымæ бæллын, фæлæ сæ сценæ мæ зæрдæмæ æввахс нæ 
уадзы. Геолоджы романтикон дæсныйад мæ уæд та куы асаид йæ 
фæдыл. Никуы æмæ ницы. Нæй — дурæй хъæбæрдæр. Мидхъуыд- 
дæгты кусджытæ-иу цъаммар фыдгæнджытимæ карз тохы куы ба- 
цыдысты, уæд-иу мæнæн дæр киномæ кæсгæйæ мæ туг рафыхти 
æмæ мæ-иу æрфæндыди юрист суæвын æмæ фыддзинæдты уидæгтæ 
бындзарæй срæдувын, фæлæ ныр уыцы хъуыды мæ фæсонæрхæ- 
джы дæр нæй. Дохтыры куыстæй ма диссагдæр цы уа. Мæлæг 
адæймаджы йæ уд исгæйæ цардмæ раздах æмæ йын æгæрон цин- 
дзинад æрхæсс. Уымæй ма стырдæр хорздзинад саразæн куыд и, 
фæлæ зæххыл æндæр дæсныйад куы нал уаид, уæддæр æй нæ 
равзарин. Æнæмбаргæ сывæллонæн цардмæ йæ цæстытæ чи бай- 
гом кæны æмæ йын йæ сæры зонд чи бауадзы, ахуырмæ йæ чи 
сразæнгард кæны æмæ йын наукæйы зынгомгæнæн дуæрттæ йæ 
размæ чи байтындзы, уыцы ахуыргæнæгæн аргъ нæй, фæлæ мæ 
скъола дæр нæ хъæуы. Уæдæ мæ цы хъæуы, цы?! 
Ахæм æбæрæг уавæры ма мæхи иу аз куы фæдарон, уæд мæ 
зонындзинæдтæй бавдæлон уыдзынæн æмæ хæрæджы куыстæй дард- 
дæр ницæмæнуал сбæздзынæн. Нæ, нæ! Фæлтау цæуылфæнды дæр 
сразы уыдзынæн! 
Мæ удласæн хъуыдытæ мæ тухæнæй марынц æмæ мын иу 
уысмы бæрц дæр æнцойад нæ дæттынц. Фæлварæнты рæстæг та 

152 
Цомартаты Изæтбег 
мæм æрбаввахс и, æмæ мæхицæн бынат нал арын. Афтæ мæм 
кæсы, цыма, фæсивæд цардæй цы ’хсызгондзинæдтæ исынц, уыдон 
мæнæй аирвæздзысты, æмæ сæ æнæхай фæуыдзынæн. Скъолайы 
дæр-иу афтæ тынг стыхстæн. Цы урокмæ-иу нæ байхъуыстон, уый- 
иу сæфт хæзнайыл банымадтон, æмæ-иу мæ уд æрдуйæ нарæгдæр 
сси, мæхицæн-иу капеччы аргъ дæр нал кодтон. Ныр та уымæй 
æвзæрдæр уавæры дæн. Театрмæ бæлгæйæ бирæ рæст’æг фесæф- 
тон æмæ фæстейы баззадтæн. Ме ’рдæджы бæрц дæр чи нæ зыдта, 
уыдон алырæттæм бацыдысты æмæ ахуыр кæнынц, æз та арвæй 
зæххы астæу хъеллау кæнын. 
Уыцы ’вронггæнæн хъуыдытæ мæ тæвд ныхыл уазал доны 
’ртæхтæй хауынц æмæ мæ тызмæг царды æцæгдзинадмæ здахынц. 
Дæвдæг хус лæдзæгау мæхи тыхсаст кæнын æмæ ме ’нахъинон 
уавæримæ сразыйыл архайын. Дæсныйæдтæй мын хъауджыдæр 
нæй, æмæ мæм сæ цæсгæмттæ халдих фаззæттау æмхуызонæй зы- 
нынц. Куынæ сæ уарзай, уæд дын цы уæлдай у, фæнды хъомты 
дохтыр у, фæнды — аразæг, фæнды бухгалтер у, фæнды — инже- 
нер, фæнды агроном у, фæнды — гинеколог?.. Се ’ппæтæн дæр 
«сæ хæрд — цъæм-цъæм, сæ цыд — сæпп-сæпп». Фæлæ уал мæ 
цыфæндыйæ дæр искуы фæныхсын хъæуы, стæй хъуыддæгтæ дард- 
дæр сæхи амондзысты. Рæстæг цæуы æмæ фарн йемæ хæссы, 
зæгъгæ, куы фæзæгъынц, уæд мæнмæ нæ хауынц уыцы æппæт- 
хъомыс ныхæстæ? Стæй иу фæндагмæ цы ныккомкоммæ дæн æмæ 
йæм ирвæзынгæнæгау цы ’нхъæлмæ кæсын? Ау, зæххыл æндæр 
ницыуал и? Кæуыл сахуыр кæнон, уыцы куыстмæ цæуын мæ куынæ 
бафæнда, уæд мæ исчи артмæ дардзæн? Ныхъхъуытты йæ уадз- 
дзынæн æмæ æндæр куыстыл ныххæцдзынæн. Уæдмæ мæм кæд 
исты бæллиц дæр фæзынид. Мæхи ахæм уавæры ’нкъарын, цыма 
чындздзон чызг дæн, æмæ мæ ме ’нæуынон усгурæн лæгдыхæй 
дæтгынц. Арвмæ асинтæ ’вæрын, мæ зæрдæйы тугтæ кæлынц, фæлæ 
йæм уæддæр кæугæ-дзыназгæйæ цæуын. 
Раздæр мæ хæххон институтмæ хæдзыкъайæ дæр ничи балас- 
таид. Йæ рæзты-иу куы фæцæйцыдтæн, уæд æм-иу мæ зæрдæ ба- 
кæсын дæр нæ куымдта. Зæхкъæртгæнæгæй кæм удхар кæнын, 
уым мæ хицæутты бынæттæ дæр нæ хъæуынц, æмæ мын «сæ куыр- 
дадз» дæр сæхи ад кæны. Ноджы ма йын уæле йæ тæрныхыл 
фидæрттæарæзт сæрыстыр æрзæткъахæджы æлхъывд уæлдæфæй 
кусæг дзæбугимæ сныв кодтой, æмæ мæм дзы кæнгæ мийы тæфаг 
ивылы. Институтæн ма суанг йæ бæстыхайæ дæр ме сæфт уынын, 
фæлæ дзы æрæджы радиотехникон факультет байгом кодтой, æмæ 
йæм фæсивæд атындзыдтой. Хæрæг бæхты къæхты хъæрмæ куы 
сира, уыйау æз дæр сæ фæдыл джихтæгæнгæ араст дæн, фæлва- 
рæнтæ радтон æмæ дзы изæрæй ахуыр кæнын райдыдтон. Бонæй 

Зынгхуыст бæллицтæ 
153 
дæр æм мæ ныфс бахастаин, фæлæ æцæгæлон горæты афтид сти- 
пендийæ зын ахæцæн у. Мæ зæрдæйы цинырдæм иу нуар уæд та 
куы базмæлид. Куыннæ стæй. Мæ царды цыма æппындæр ницы 
ивддзинад æрцыд, уыйау хъусæй лæууы æмæ цæмæдæр æнхъæлмæ 
кæсы... 
* * * 
Фыдбылыз фыдбылызы къахы. Иу бæллæх мын фаг нæ уыди, 
æмæ ма дыккаг дæр мæ сæр баййæфта, цыма, фыццаджы къухы 
цы нæ бафтыди, уый баххæст кæнынмæ æрбацыди. Æнхъæл уыд- 
тæн, ме ’нæзæрдæзæгъгæ сабидуг мæ тæргайæ алыгъди, дард кæм- 
дæр, æбæрæг дунейы, бамбæхсти æмæ мæм фæстæмæ нал æрбаз- 
дæхдзæни, фæлæ фæрæдыдтæн. Ивгъуыд, абон æмæ фидæн кæ- 
рæдзиуыл æндон рæхысы цæгтау фидар баст кæй сты æмæ мæ мæ 
царды кæронмæ кæй не суæгъд кæндзысты, мæ уд мын кæй бахæр- 
дзысты, уый бамбæрстон æмæ старстæн. Ме ’намондæн, зæххыл 
æнæ фæстиуæгæй ницы сæфы. Хъуамæ мыл алцыдæр йæ дзæмбы- 
ты фæд ныууадза æмæ мæ тухæнæй фæмара. Мæ фæлдурæдж- 
джын сабидуг мын циндзинад æрхæссыны бæсты мæ судзгæ цæс- 
сыгтæй мæхи кæй фехсын кодта, уый тыххæй йæм хорз зæрдæ нæ 
дарын, æмæ мæ йæ маст исы, æвæццæгæн. Кæд мæ кармæ гæсгæ 
мæ буар чысыл фæхъæддыхдæр и, уæддæр æй йæ бирæ æргъæв- 
стытæ иу ран нæ уадзынц æмæ йыл рæстæгæй-рæстæгмæ æртæф- 
сынц. Уый æдде ма сын мæ уымæл куыст æмæ хъизæмайраг фы- 
дæвзарæнтæ замманай фадæттæ аразынц мæ уд сласынæн, æмæ 
мæ чи куыд тыхджындæр ныццæвонæй рæхойынц. Раздæр мын 
мæ рæзынджытæ барæсийын кодтой æмæ мæ æнæ хъæлæсæй ныу- 
уагътой, ныр та мын мæ зæнгтæм лæбурынц. Æмæ ма æнæ хъæ- 
лæсæй цæрæн ис, фæлæ æнæ зæнгтæй та цы хуртæ уындзынæн? 
Цыма мæ исчи дыргъбæласау йæ тых -йæ бонæй ныууыгъта, уыйау 
сæ хыррытт фæцыди, æмæ дзы цыдæр мæ къæхты дæлфæдтæм 
æрызгъæлди, сабыргай бадонзоныг сты, æмæ лалым сæнæй куыд 
равдæлон вæййы, афтæ сæ хъару зæхмæ ацыди. Сæ лæмæгъдзи- 
над мын мæ зæрдæ сæтты, уазал кæй кæнынц, уый та мын мæ 
фæстаг ныфсы муртæ сафы. Инвалиды коляскæйы æвæгæсæгæй 
кæй утæхсæн кæндзынæн æмæ мæ бонтæ тæригъæддагæй кæй 
æрвитдзынæн, уый мæ мæ астæуыл дыууæ дихы кæны, æмæ уæз- 
зау æнкъарæн кæуы мæ фæлмæст, æфхæрд риуы. 
Мересьев дæуæй фылдæр хъизæмæрттæ куы бавзæрста æмæ 
сыл куы фæуæлахиз и. Уæлахиз нæ, фæлæ ма, дунемæ чи никуы 
’рцыд, ахæм хъæбатырдзинад дæр куы равдыста, уæд ды дæ былтæ 
цы ’руагътай æмæ дæхимæ хъусыныл цы фæдæ? Уый йæ размæ 

154 
Цомартаты Изæтбег 
стыр нысан сæвæрдта æмæ уымæ тырнгæйæ тох кодта йæ низы 
ныхмæ, æз та мæхимæ ахæм хъару кæм ссардзынæн, разæй мæм 
афтид сомбонæй уæлдай куы ницы зыны, уæд? Мæ ахуыргæн- 
джытæ мын æдзухдæр цæвиттонæн Корчагины хастой, фæлæ иу 
хъуыддаг искæй зындзинæдты тыххæй чиныджы бакæсын у, иннæ 
хъуыддаг та — сахъатджынæй зындоны арты судзын. 
Искæй рис зæрдæмæ нæ хъары. Цалынмæ адæймаг зындзинад 
йæхиуыл бавзара æмæ фыррыстæй стонг бирæгъау нынниуа, уæдмæ 
æцæгæлон мардæн фынæй æнхъæл у. Æз дæр æнæмæт уыдтæн, 
æнæмæт æмæ стырзæрдæ, фæлæ ныр мæ быны дон бацыди, æмæ 
тæвд къæйыл бадæгау фесхъиу-фесхъиу кæнын. Мæ тæппуддзинад 
мын хорз зонд кæй нæ бацамондзæн æмæ мæ раст фæндагыл кæй 
нæ сараздзæн, уый æмбаргæйæ мæхицæн зæрдæтæ æвæрын, фæлæ, 
мæ хуылфы цы тас æрæмбырд, уый мæ хус ныхæстæй домбайдæр 
у, мæ сæрымагъзмæ æнауæрдонæй бырсы, мæ туджы барджынæй 
æнхъæвзы, мæ фæллад уæнгты иннæрдæм хизы æмæ мын уысмы 
бæрц дæр удæнцой нæ дæтты. Æхсæвæй, бонæй ме ’нæрай хъуы- 
дытæ мæ уæззау зæнгтимæ баст сты. Уыцы иу ран сæхимидæг 
зилдух кæнынц æмæ сæ кæлæнгонд цъысымæй рацæуын нæ фæра- 
зынц. Кусгæйæ дæр, лекцимæ хъусгæйæ дæр, студентты гуылфæны 
уæвгæйæ дæр мемæ æмдзу кæнынц æмæ мын мæ зæрдæйы рæ- 
сугъд æнкъарæнтæ гуырын нæ уадзынц. Сæ уæззау рыст мæ уый- 
бæрц иæ мары. Сæ уазал мæ буарæй æддæмæ кæй нæ цæуы, къуы- 
мых кардæй мæ уый æргæвды. Æмæ ма уымæн дæр истыхуызы 
бабыхсин, фæлæ мæ ме ’лгъыстаг сабидугмæ здахы æмæ мыи мæ 
тыхст уавæр ноджы уæззаудæр кæны. Зымæг-зымæджы дæргъы- 
иу ихæнæй куыд мардтæн, æмæ-иу мæ зæнгтæ куыд ныддур сты, 
уыцы æвирхъау нывты цæг мæ цæстытæй атонын нæ комы, æмæ 
мæ ныййарджытæм мæстæй мæлын. Цæй тыххæй мæ рауагътой 
ацы дунемæ, куы ницæмæн сæ хъуыдтæн, уæд? 
Цыфæндыйæ дæр мын дохтырмæ æнæ бацæугæ нæй. Мæ зæнгтæ 
мын лыг кæныныл куы ныллæууа, уымæй тæрсгæйæ мæхи фæсти- 
æттæ кæнын, фæлæ ахæм æбæрæг уавæры кæдмæ удхар кæндзы- 
нæн? Абон куынæ уа, уæддæр мæ райсом уыцы хæрды суайын 
хъæудзæн, æмæ мын куы байрæджы уа. Мæ рæзынджыты тыххæй 
никæимæ бауынаффæ кодтон æмæ хуымæтæджы ’ргæвдæгмæ бахауд- 
тæн. Ныр та кæмæ бахаудзынæн, цымæ? Уæд та мæ уавæр Азæмæ- 
тæн раргом кæнин? Йæ ус Кремлы рынчындоны куы кусы, æмæ 
дыууæйæ дæр сæхи уым куы дзæбæх кæнынц, уæд мæнæн ницы 
фæахъаз уыдзысты? Нæ, уыдон æгæр хиуарзон æмæ æнæмæт сты. 
Сæхи цинтæ æмæ сагъæстæ сæ æндавынц æрмæст, æмæ сæ мæнмæ 
нæ равдæлдзæн. Куы сæм бацæуын, уæд мын салам дæр ахæм зи- 
вæггæнгæйæ раттынц, цыма сæм куы баззайон, уымæй фæтæрсынц. 

Зынгхуыст бæлпицтæ 
155 
Бахъуаджы сахат дæхи кæмæ бакъул кæнай, уый дын ма 
уæд. Куыд мæгуыр дæ, иунæг, куыд! Дæ хъарджытæ кæд ныууадз- 
дзынæ, цымæ? Дæ лæмæгъ æнæныфс мады туг рахастай æмæ иуда- 
дзыг дæр кæугæ кæныс, уымæн æмæ дын уый дæ зындзинæдтимæ 
тох кæнынæй æнцондæр у. Дæ хæстæджытæй иуыл дæр не ’ууæн- 
дыс. Сегас дæр дæм æгъатырæй зынынц. Гъер дын Азæмæт æвзæ- 
рæй цы ракодта? Æмæ куы ницы зæгъын. Зæгъыс, зæгъыс! Де 
’ппæт бæллæхты дæр уый азымджын кæныс. Куы никæмæй ницы 
домын, уæд мæ цæуыннæ ныууадзыс? Нæ дæ уадзын, нæ! Хорз 
куысты дæ кæй нæ сæвæрдта æмæ дæ алы бон дæ царды хабæрт- 
тæй биноныг кæй нæ рафæрс-бафæрс кæны, уый тыххæй йæм 
хæрам кæныс. Ныр дæр æм уый тыххæй нæ уæндыс, æндæр дын 
салам дæр тынг дзæбæх ратты, йæ фынгмæ дæр дæ тынг зæрдиа- 
гæй фæхоны, фæлæ дæ коньяк нæ фæхъæуы æмæ не сразы вæй- 
йыс. Уæдæ ма нозтмæ æмхиц уаис. Ды йын куыд хиуарзон æмæ 
æнæмæт æнхъæл дæ, ахæм нæу. Бацу-ма йæм уæдæ, цымæ дын 
дæ хъуыддаг нæ саразид. Бæгуыдæр дын æй сараздзæн. Ацы уаза- 
лы дæ бæгънæгæй куы фена, уæд ма дын йæ палто дæр ратдзæн. 
Дæ аккаг чи у æмæ дæ зæрдæмæ чи цæуы, уыцы хъарм палто. 
Ахæм зæрдæсæттæн æмæ зæрдæвæрæн хъуыдытимæ зилын 
горæты сæйраг дуканийы уæладзгуытыл. Китайаг фæлмæн мидæг- 
гæгтæ балхæдтон, фæлæ мæ мæ къах уазалмæ нæ хæссы, æмæ 
рæсугъд зынаргъ дзаумæттæм хæлæггæнгæйæ мæ рæстæг æрви- 
тын. Æрæджиау сыгъдæг хус къæсæрæй хуылыдз митæйдзаг ас- 
фальтмæ ахызтæн, уынджы сабыргай фæцæуын æмæ, адæм хъуыд- 
дагхуызæй дыууæрдæм куыд кæнынц, уымæ рохстæй кæсын. Афтæ 
зыны, цыма иууылдæр сæ бæстæйы ахсджиаг фарстатæ лыг кæ- 
нынмæ тагъд кæнынц, цыма, иучысыл куы афæстиат уой, уæд сæ 
иумæйаг цард йæ цыдæй ныллæудзæн, æмæ паддзахад змисæй конд 
хъазæн къæсау зæхмæ æрызгъæлдзæн. Бæстон ыл куы ахъуыды 
кæнай, уæд та — ницы. Цард дæр боныхъæдæн — йæхи халдих: 
хъуынтъыз, æдзæхх æмæ æнад. 
— Ахæм рæсугъд лæппутæ кæцæй æвзæрынц, цымæ? — хъуы- 
сы мæм фæстæрдыгæй нæлгоймаджы хъæлæс. Хатгай мæм æры- 
гон чызджытæ худæнбылæй дзырдæппарæн фæкæнынц сæ къухы 
исты бафтын æнхъæлæй. Кæд сæм ме ’ргом аздахын, уæд къæм- 
дзæстыгхуызæй сæхи рæстытæ кæнынмæ фæвæййынц, цыма тынг 
фырнымд сты, уыйау, фæлæ сæ «цуан»-æй разыйæ баззайынц. Се 
’нгуыр куы ницы ’рцахсы, уæд та сæ фæндагыл тæргайхуызæй 
джихтæгæнгæ ацæуынц. Æз сыл сахуыр дæн æмæ мæм диссаг нал 
кæсынц. Сæ былдауæн ныхæстæм дæр сын раздæрау æхсызгонæй 
нал хъусын. Æвæлтæрд буцхаст чызджытæм алцыдæр хъазæгау 
кæсы, суанг ма сæ буар дæттын дæр, æмæ сæ рæстæг рог пæрпæр- 

156 
Цомартаты Изæтбег 
гæнгæйæ æрвитынц, фæлæ ацы нæлгоймагыл та цы ’рцыди? Зæр- 
дæлхæнæн ныхæстæ кæнынмæ мæм хибарæй цæмæ бахъавыди? 
Цы йæ хъæуы мæнæй? Кæд нæла-сыла у, мыййаг? Ацы тыхстæй 
ма уый хъуаг дæн! Мæ цæст ыл æрхастон æмæ йæм сылгоймаджы 
миниуджытæй ницы раиртæстон. Хуымæтæджы бурхил лæппулæг. 
— Кæмæй зæгъыс, кæ? — фæрсын æй дæ зæрдæ-мæ зæрдæйæ. 
— Дæуæй, æндæр кæмæй? — дзуапп мын дæтты æууæнкджы- 
нæй. 
— Ссардтай рæсугъд лæппу. 
Мæ къух ыл ауыгътон æмæ дарддæр араст дæн, дæумæ мæ не 
’вдæлы æмæ мæ ныхъхъуытты уадз, зæгъгæ. Уый мæ баййæфта 
æмæ мæ фарсмæ цæугæйæ афтæ бакодта: 
— Æцæг зæгъын, æцæг. Абонсарæй дæ фæдыл зилын. 
«Æмæ рынчын дæ?» — фæрсын æй мæхинымæр. Хъæрæй 
дæр æй бафæрсин, фæлæ мæ æнæзонгæ адæймаджы ’фхæрын нæ 
фæнды. 
— Кинорежиссер куы уаин, уæд дæ героикон хъайтары ролы 
ахъазынмæ æрбахонин. Диссаджы дзæбæх дзы сфидауис. 
«Искæцæй мæ зоны, æвæццæгæн, æмæ мын мæ риссаг цъутхал 
лæмары», — февзæрд мæ сæры æмæ йæм цымыдисæй бакастæн. 
— Культурæйы кусæг дæ? 
— О. Нывгæнæг. 
— Æмæ мæ цæй тыххæй баурæдтай? Рæсугъд кæй дæн, уый 
зæгъынмæ? — фæрсын æй былысчъилæй æмæ уыцы иу рæстæг 
худын нæ дыууæйыл дæр. 
— Мæ зæрдæмæ фæцыдтæ æмæ мæ фæнды демæ базонгæ уæвын. 
Рæстæг мын куы уаид, уæд дæ сныв кæнин æмæ йæ мæ равдысты 
бæрæг ран сæвæрин, фæлæ нæхимæ тагъд кæнын. 
— Æмæ кæм цæрыс? 
— Ялтæйы. 
— Украинæйы? — бахудтæн ыл хионхуызæй. Мæ сусæг æлхыскъ 
мын бамбæрста, æмæ йæ цæсгом фæтар и. 
— О. Нæ сæрхъæн хицау æппындæр никæй бафарста, афтæ- 
мæй нæ хахойлæгтæн сывæллоны хъазæнтау балæвар кодта, æмæ 
ныл цинæй мæлынц, мах та ацал-ауал азы фырдисæй не ’муд æрцæ- 
уын нæ фæразæм. 
— Нæ куырыхон сæргълæуджытæ сæхицæн бæсты бикъ, комы 
дæгъæлтæ æнхъæл сты æмæ адæмы фæстæгтæй родтæм цæуын уар- 
зынц, уæлдайдæр сæ хъыгдарæг куынæ вæййы, уæд. Сæхи хæдза- 
рæй згæ зæгæл дæр никæмæн раттиккой... 
— Тынг раст зæгъыс. Хуыйы сызгъæринмæ бауадз, æмæ йæ 
фаджысы бын фæкæна. 
— Хуыцæуттæ æмæ хицæуттæ æмдых сты, æмæ сæм нæ къухтæ 

Зынгхуыст бæллицтæ 
157 
нæ бахæццæ уыдзысты. Адæмы фыдæх сыл бафтæд, дæу та сыгъ- 
дæг Уастырджи фæндараст фæкæнæд. 
— Фæлæуу. Афтæмæй дæ мæ зæрды ауадзын нæй. 
— Уæдæ куыдæй? 
— Зонгæ уæддæр бауæм. Дæ ном цы хуыйны? 
— Гæраты Ирбег. 
— Æмæ ардæм кæцæй æрбафтыдтæ? 
— Ирыстонæй. 
Ныр та уымæн æрцыд йе ’лхыскъ кæныны рад, æмæ дзы ит- 
тæг хорз спайда кодта: 
— Кæцы Ирыстонæй? Гуырдзиаг æви уырыссаг? 
— Уырыссаг. 
— Æз та Кузнецов дæн, Николай Иванович. 
— Мæ уарзон хъæбатыр, номдзыд сгарæджы æмном æмæ æрвад. 
Мæхинымæр йæ ролы цал хатты ахъазыдтæн, уый зонис... — ба- 
цинхуыз дæн æз æмæ йæм мæ зæрдæйы уаг аивтон. Лæппулæг йæ 
сæр æхсызгонæй банкъуыста æмæ мæм æрхатыди: 
— Нæхимæ дæ тынг зæрдиагæй хонын. Сау денджызы цур 
мын ахъаззаджы хæдзар ис, æмæ дзы цæр, цас дæ фæнды, уыйас. 
Ялтæ зæххон дзæнæт у, хурджын бæстæ. Тæвд змисыл хуысс æмæ 
дæ фæллад уадз, стæй æнусон хъæды бæгънæгбуар бæлæсты ’хсæн 
хæмпускъæдзил цымыдис тыртынатыл цингæнгæйæ дæ уды дзæ- 
бæхæн тезгъо кæ. 
— Бузныг. Æз ахæм кады аккаг нæ дæн. 
— Дæ, мæ хæлар, дæ. Мæнæ дын мæ адрис, æмæ мæм-иу 
æнæмæнг æрбацу. Æз дын хъуамæ дæ рæсугъд зондджын цæсты- 
тæм нæ бæстæйы аивадуарзджыты ’ркæсын кæнон. Дæ цæсгомæй 
диссаджы фæлгонц саразæн ис, нæ сæфт фæлтæры цард дзы æххæ- 
стæй куыд разына æмæ адæмы арф хъуыдытыл куыд бафтауа, — 
æнахуыр хъæлæсы уагæй загъта Николай, мæ риуы чысыл дзып- 
пы мын гæххæтты гæбаз атъыста æмæ ацыди. Æз иуцасдæр джи- 
хæй фæлæууыдтæн, стæй мæ дзыппæй гæххæтт систон, кæсгæ дæр 
æм не ’ркодтон, афтæмæй йæ бырæттæм ныппæрстон æмæ æмдзæ- 
рæнмæ араст дæн. Федя мæ размæ фæци æмæ тыргъы йæ хъæлæс 
азæлыди: 
— Цом, Ирбег, къамæй ахъазæм, уæддæр мæлгæ кæндзыстæм. 
Искæй нæмын мæ арæх нæ фæфæнды, фæлæ амæн йе ’дылы 
сæр ныххоин. Куы йæ фенын, уæд мæ мæ къухтæ хæрын райда- 
йынц. Ахæм ницæйæгтæ цæмæ райгуырынц, цымæ? Хуыцауы фæз- 
дæгæй марынмæ? Царды дæ хæрын, арахъхъ нуазын, тамако ды- 
мын, сылтимæ хæтын æмæ къамæй хъазын йеддæмæ мацы ’нда- 
вæд. Уый дæр амонд у, уæдæ циу, æцæг æй æз не ’мбарын, уымæн 
æмæ мæ ахæм амонд нæ хъæуы. Уый та хъæуы, æмæ йæ ныууадз. 

158 
Цдмартаты Иэæтбег 
Алкæмæн дæр йæ лауыз — йæхи мæрдтæн. Мæ къух ыл ауыгътон 
æмæ мæ уатмæ бацыдтæн, мæ хъарм мидæггæгтæ ме уæлæ скод- 
тон, фæлæ мæ зæнгтæ уыцы уазалæй баззадысты æмæ уæззау рыст 
кæнынц. 
«О, гормон, мæнæн куы загътаис, уæд дæм æз нæ фæкастаин? 
Æцæгæлæттæн дæр ма куы ’ххуыс кæнын, æмæ ды мæ туг, ме стæг 
куы дæ», — мæ хъустыл уайы Азæмæты уайдзæф. Йæ тыхджын 
хъæлæсы мыртæ дæр ма йын ахсын æмæ мæхи размæ схойын, 
фæлæ мын мæ дурдзавд зæнгтæ цыдæр бæтты æмæ мæ фезмæлын 
нæ уадзы. Афтæ мæм кæсы, цыма мæ рæстæг дзæгъæлы фесаф- 
дзынæн. Уæдæ ам дæр кæдмæ джиудзынæн? Мæ къæхтæ мæ куы 
нал уромынц. Цы уа, уый уæд. Донласт хуылыдзæй нæ тæрсы. 
Мæ бон дзы уæддæр базондзынæн. Дуар ассыдтон æмæ та уынгмæ 
ахызтæн. Афтид пиджаччы мæ гæртт-гæртт цæуы, фæлæ быхсын. 
Мæ тæнæг макъинтош барæй нæ рахастон. Кæд мын мæ фыдыф- 
сымæр йæ бæзджын палтотæй иу раттид. Ау, бæгънæгæй мæ куы 
фена, уæд йæ зæрдæ нæ фæтасдзæн? 
Йæ дуар ын гомæй баййæфтон æмæ фæтарстæн, кæд ын исчи 
йæ фатер фæкъахта, зæгъгæ. Мидæмæ бауадтæн æмæ фырдисæй 
мæ дзых бахæлиу. Домбай лæгтыл куыд нæ сæмбæлдтæн, фæлæ, 
уазал кæмæ нæ хъары, ахæмыл мæ цæст никуыма ’рхæцыди. Рудз- 
гуытæ дæр — гом, æмæ сын дыууæрдæм дымгæ се ’нæхсад æмбæр- 
зæнтæй хъазы. Азæмæт афтид майкæ æмæ трусиччы стъолы уæл: 
хъус бады æмæ газет кæсы. Йæ хæрзхуыз буар митау урс-урсид 
дары, цыма цæргæбонты хуры хъæстæ никуы фæци. Йæ сæры- 
хъуынтæ æмæ йе ’рфгуытæ — сатæгсау, бæзджын. Иу урс æрду 
дæр дзы нæ зыны. Кæд алы бон дæр коньяк нуазы, уæддæр йæ 
лæгъз цæсгом æмæ йе ’рттиваг цæстытыл ницы фæд уадзы, æмæ 
æрыгон хуыз æвдисынц. 
Мæ саламæн дзуапп раттыны бæсты мын йæ рæсугъд урс къу- 
хæй стыр хызынмæ амоны. 
— Боржомитæ-ма ’рбадав. Æхца — уæртæ серванты сæр. 
Йæ ныстуан ын сæххæст кодтон, æмæ йæм дзы иу авг балæ- 
вæрдтон. Уый йæ æхсызгонæй банызта, шахмæттæ стъолыл æрæ- 
вæрдта æмæ кæимæдæр телефонæй хъазын райдыдта. Æз агъуыс- 
тытыл сабыргай зилын æмæ дисæй мæлын. Хуыссæнтæ — æнæфс- 
найд, цæлгæнæны æнæхсад тæбæгътæ кæрæдзиуыл рæдзæгъдтæй 
амад, чысыл стъолыл — алыхуызон хæринæгты уæлдæйттæ. Æмæ 
ма уыдоныл ам цæргæйæ сахуыр дæн, фæлæ бындзытæ та ацы 
уазалы кæцæй æрбатахтысты? Сæрдыгон дæр иу ранмæ уыйбæрц 
оындзытæ æрæмбырдгæнгæ никуыма федтон, æмæ сæм мæ зæрдæ 
схæццæ. Залмæ æрбаздæхтæн æмæ Азæмæтмæ æдзынæг кæсын. 
Йæ хъазты афтæ арф аныгъуылди, цыма йæхи дунейы чемпио- 

Зынгхуыст бæллицтæ 
159 
натмæ цæттæ кæны. Йæ хæдзар къæрныхтæй куы байдзаг уаид, 
уæддæр сæ нæ бафиппаид, бындзыты куыд нæ фиппайы, афтæ. 
Иунæг цæмæн у, цымæ? Йæ бинонтæ дзы кæдæм фæлыгъдысты? 
Бафæрсин æй, фæлæ йæм нæ уæндын. Исты йын куы фæхъыг уа, 
уæд мæм зулцæстæй ракæсдзæн, æмæ мæ цæмæ хъæуы? 
— Фæлæуу-ма иучысыл! — сдзырдта талф-тулфæй, цæлгæнæнмæ 
бауад, коньячы агуывзæ анызта æмæ фæстæмæ рауади, телефоны 
хæтæлмæ фæлæбурдта æмæ та хъазыныл фæци. 
«Кæд стыр хицæуттæ иууылдæр мæнæ афтæ цæрынц æмæ уый 
амондыл нымайынц, уæд сæ бынæттæ дæр — ницы, сæхæдæг дæр, 
сæ амонд дæр», — хъуыды кæнын мæхинымæр. Кæрæдзийæ куыд 
дард стæм, уый æххæстæй нырма ныр банкъардтон, æмæ ма мæ 
зæнгты æдде мæ зæрдæ дæр срысти. Йæ дохтыр дæр мæ нал хъæуы, 
йæ палто дæр, йæ зонд дæр, йæ уынаффæ дæр. Йæ хорздзинæд- 
тæй мæ ницыуал хъæуы æппындæр. Шахмæттæй хъазгæ йæ ныу- 
уагътон æмæ рынчындонмæ ацыдтæн. Ацæргæ сылгоймаг мын мæ 
уæрджытæ резинæ дзæбугæй фæрацæв-бацæв кодта, мæ зæнгтæ 
мын йæ уырзтæй феууæрста æмæ мын карз тæрхон рахаста: 
— Махмæ дын ницы хос и. Кæд дæ къух амоны, уæд алы сæрд 
дæр денджызмæ цу æмæ дæхи тæвд змисы дар. Дæ куыст куынæ 
аивай, уæд æнæ зæнгтæй баззайдзынæ. 
Мæ ялтæйаг зонгæйы адрис кæй аппæрстон, уый тыххæй мæ- 
хицæн уайдзæфтæ кæнынмæ фæдæн, фæлæ йыл æппынфæстаг мæ 
къух ауыгътон. Дзæгъæлы йыл фæсмон кæнын. Уæддæр æм мæ 
сæдæ зæбулы иу æндахыл хæцгæйæ нæ ахæццæ уыдаин. Адæйма- 
гæн йæ хал цы схауа, уымæй йын алидзæн нæй... 
* * * 
Мæ уазал афтид уаты къæсæрæй æфсæрмытæгæнгæ æрбахызт 
æвддæс-æстдæсаздзыд хæрзаив чызг, æмæ мæ фæллад уæнгты цы- 
дæр хъарм уылæн анхъæвзта, мæ тугдадзинты зырзыргæнгæ ацыд, 
æмæ æнахуыр рæсугъд бæстæйы фестадтæн. Мæ зæрдæ бæлоны 
бумбулийæ фæфæлмæндæр, æмæ мæ æрфæндыд, дунемæ чи никуы 
’рцыд, ахæм хорздзинæдтæ саразын æмæ мæ уазæджы истæмæй 
дисы бафтауын, цæмæй мыл йæ цæст æрæвæра æмæ йæ мæнæй йæ 
къах макæдæмуал ахæсса. Æнæнхъæлæджы ’рбафтæгау дуары цур 
къæмдзæстыгæй лæууы æмæ хатыркурæджы цæстæй куы мæнмæ 
æрбакæсы, куы, кæимæ æрбацыд, уыдонмæ. Мæнæй у зына-нæзы- 
на ныллæгдæр. Йæ тымбыл зæрдæисгæ цæсгом — урс-урсид, æрмæст 
йæ рустæ уазалæй фæсырхбын сты, æмæ афтæ зыны, цыма дзы 
туг æмæ æхсыр иумæ хъазынц. Йæ дзыккутæ æмæ йе ’рфгуытæ — 
сатæгсау. Йæ худ æмæ йæ палтойы ’фцæггот — сыбираг урс сæла- 

160 
Цомартаты Изæтбег 
выры цармæй конд. Йæ фæлмæн цæстæнгасæй уыйбæрц тавиц 
ивылы, цыма адæймагыл æрхъæцмæ дæр нæ хъæцы æмæ йæ йæ- 
химидæг йæ хъæбысы рæвдауы. Цæмæндæр мын мæ зæрдыл 
лæууын кæны ирон фырнымд чындзыты, æмæ мæм афтæ кæсы, 
цыма йæ Витя æмæ йе суинаг цардæмбал мæнæн æрбакодтой. Уæвгæ 
йын цæй суинаг цардæмбал у? Цалдæр хатты йæм æрбацыд æмæ 
дзы иу æхсæв ралыгъди, мæ уаты фæмидæг æмæ дæгъæл гуыдыры 
фæзылдта, йæ дзаумæттæ феппæрста æмæ мæ фарсмæ хъæццулы 
оын абырыди. Æз мæ чиныг иуварс æрæвæрдтон æмæ йæм цымы- 
дисæй бакастæн. Витя мæ дуар тымбылкъухæй ныххоста æмæ йæм 
æртхъирæнгæнæджы хъæлæсæй æрбадзырдта: 
— Дашæ, ма мæ мæсты кæ, æддæмæ рацу! 
— Ауай уырдыгæй: ницæмæн мæ хъæуыс! — йæ былтæ йыл 
акъуырдта чызг æмæ мæм йæ риутæ ’рбалхъывта. Йæ буары ад- 
джын тæфæй бамбæрстон, йæхи мæнмæ кæй бацæттæ кодта, уый. 
Баузæлынмæ йыл хъавыдтæн, фæлæ ме ’фсармы сæрты ахизын 
нæ бафæрæзтон æмæ мæ хуыссæны рабадтæн. Уый мæ фæстæмæ 
ме уæнтыл авæрдта, ныддæлгом мыл и æмæ мын лæгъстæ кæ- 
нынмæ фæци: 
— Æз дæ бирæ уарзын, Ирбег, æмæ мæ дæ гуымиры ’рдхорды 
цæсты ма бафтау. Ардæм дæу тыххæй æрбацæуын, æндæр æй 
афонмæ ныууагътаин. Загъд дæр барæй ракъахтон. Дæумæ æрба- 
лидзынæн æфсон агуырдтон... 
— Ирбег, дуар байгом кæ æмæ йæ æддæмæ рарвит, науæд дæм 
фæхæрам уыдзынæн. — Витяйæн йæ хъæлæс дзæвгар фæныллæг- 
дæр, йе ’ртхъирæн мыртæ дæр фæлæмæгъдæр сты, фæлæ уæддæр 
хъалагъуры батыхсын кодта æмæ мæм йæ хъуыр-хъуыр æрбай- 
хъуыст: 
— Лæппутæ, адæм фæллад сты, æмæ сæ фынæй кæнын бауа- 
дзут! Уымæй уæлдай дæм æфсарм ма уæд! 
Мæ рæстдзинад бамбарын кæныны охыл мæ дзых схæлиу код- 
тон, фæлæ мын æй Дашæ йæ дзыхæй ахгæдта æмæ мын зыдæй 
батæ кæныныл схæцыди. Дыууæ арты ’хсæн бахаудтæн, ноджы ма 
мыл зæронд усы зæрдæ дæр фæхудти, æмæ, ме ’нахъинон уавæ- 
рæй куыд фервæзон, ууыл тæрхæттæ кæнын. 
— Де ’нæрхъуыды мийæ мæ мæ хæлары раз цы бынаты сæ- 
вæрдтай, уый æмбарыс? — уайдзæфгæнæгау сабырæй фæрсын ме 
’нæхуынд уазæджы æмæ йыл мæхи атигъ кæнынмæ хъавын, фæлæ 
йæ фидар къухтæй фервæзын мæ бон нæу, хъаруйы фæрцы ар- 
хайьщ та мæ зæрдæ нæ комы. 
— Не ’мбарын, уымæн æмæ дын хæларæн нæ бæззы. Уый 
ныртæккæ дæ бынаты куы уаид, уæд цинæй амæлид. Дæ сæрыс- 
тырдзинадыл дын нытту кæнид æмæ дыл былысчъилæй фæхудид, 

Зынгхуыст бæллицтæ 
161 
ды та йын йæ намыс хъахъхъæныс, — тæргайхуызæй дзуры чызг 
æмæ æнæрхъæцæй æнхъæлмæ кæсы, ме ’ргом æм кæд аздахдзы- 
нæн, уымæ. Мæ хуызæн хиуылхæст нæлгоймагыл никуы сæмбæлд, 
æвæццæгæн, æмæ йæ ахсæв мæ уаты кæй нæ ныууадздзынæн, 
ууыл кæронмæ не ’ууæнды. Йæ цъæх цæстытæй мæм худы, фæлæ 
сæ мидкатай нæ сæфы. 
— Раст мæ нæ бамбæрстай. Æз Витяйы намыс нæ хъахъхъæ- 
нын, фæлæ — мæхи æфсарм. Райсом мын хъуамæ мæ чъизи ми мæ 
цæстмæ ма бадара, æмæ мæ цæсгом ма фæсырх уа. 
— Чъизи ми... æфсарм... сырх цæсгом... Уый хуырым гал у æмæ 
ахæм хабæрттæн ницы ’мбары. 
— Æз та цы уыдзынæн, уымæй дæлдæр куы ’рхауон уæд? 
Мæ цæхгæр фарстæн мæ фæнды ’ргом дзуапп райсын æмæ нæ 
ныхас ууыл ахицæн кæнын, фæлæ мæм Дашæ нæ хъусы. 
— Мæнæй афтæ, дæ зæрдæмæ цæуын, æмæ фæрæдыдтæн, — 
дзуры фæсмонгæнæджы хъæлæсæй æмæ фæстаг фæлварæнтæ кæны 
мæ фæнд аивыны тыххæй. Мæ къухтæ мын куы йæ риутыл авæ- 
ры, куы мын сæ йæ цармыдзаг буарыл дæлæмæ æрхæссы. 
«Сылгоймæгтæ куыд æмхуызон сты, уый диссаг у, æвæдза», — 
хъуыды кæнын мæхинымæр. Куы мæм фæхæрам уа, уымæй тæр- 
сын æмæ йын йæ бур дзыккутæ рæвдауын, йæ цæнгтæ йын сæр- 
фын æмæ йæ сабыртæ кæнын: 
— Нæ фæрæдыдтæ. Мæ зæрдæмæ æцæгдæр цæуыс. 
— Уæдæ мæ уыцы æнæхсæсты хъæбысмæ цæмæ æппарыс? 
Куы дæ æрцахсон, уымæй тæрсыс? Ма тæрс. Нæ рæстæг иумæ 
æхсызгонæй арвитæм, æндæр мæ дæуæй ницы хъæуы. Куы мæ 
схъыг уай, уæд мæхæдæг ацæудзынæн. 
Нæ ныхас кæрæдзиуыл кæй нæ бады, уый мын хъыг у, æмæ 
дзы мæхимидæг тыхсын. Уымæн та йæ зæрдæ æндæр сагъæстæ 
æвдæрзынц. Дæхицæн бæллиццаг æнхъæлæй иу лæппуйæ иннæмæ 
ралидз, æмæ сæ дыууæйы ’хсæн къæмдзæстыгæй баззай, дæ дзау- 
мæттæ цингæнгæйæ ралас æмæ дын сæ фæстæмæ æгадæй дæ уæлæ 
скæнын бахъæуæд. Чызгæн ма уымæй хъыгдæр цы уа, йæ хиуар- 
зондзинад ма йын уымæй тынгдæр цы бафхæра? Цæмæй йыл Витя 
йæ сæт ма фæкала æмæ дзы æнæрвæссонхуызæй ма спайда кæна, 
уый тыххæй цæуылфæнды дæр разы у, æмæ йæхиуыл нæ ауæрды. 
Куыд йæ бон у, афтæ мæ зæрдæ балхæныныл архайы. 
— Цы лæгъз буар мын и, уымæ-ма ’рбакæс. Гъер ма дæ амæй 
хуыздæр цы хъæуы? Раст-ма зæгъ, æппындæр дæм ницы ’нкъа- 
рæнтæ гуырын кæны? — Дзургæ-дзурын хъæццул иуварс айста, 
цыма йын улæфт нал фаг кæны, уыйау, æмæ та мын мæ къухтæ йæ 
дымст риутæм нылхъывта. — Кæд къодах нæ дæ, уæд дæ лæгдзинад 
равдис. Фенамонд уæвынæй мын ма тæрс: æнæвнæлд чызг нæ дæн... 
11 Цомартаты Изæтбег 

162 
Цомартаты Изæтбег 
— Мæнмæ кæй æрбацыдтæ, уый æхсæвгæс зоны, æмæ дзы 
худинаг у, — йе ’фсармыл сахадыны тыххæй дæлдонгæнæгау лæ- 
бурын фæстаг хъæмпыхалмæ, фæлæ уый нæ сæтты. 
— Зæронд гадздза у æмæ йæ лыстæны ныссæйæд! Æрыгонæй 
фылдæр чи фæродтæм цæуы, уыдон та нын æгъдауæвæрджытæ 
свæййынц! 
— Сабырдæр дзур, науæд дæ фехъусдзæн æмæ дæ феддæдуар 
кæндзæн. 
— Ды мыл кæй не ’рвæссыс, уымæй мын зындæр уыдзæн йæ 
тард? — хъæрзæгау мæ бафарста æмæ йæхиуыл афтæ зынæй схæ- 
цыди, цыма йе уæхсчытыл уæззау уаргъ систа, æмæ та дывыдон 
арты ’хсæн бахаудтæн. Гъер мæхицæй зæды къалиу цы аразын? 
Цæмæ мыл хъуамæ фæхуда Витяйы зæрдæ? Йæ уарзоны йын тых- 
хæй байстон? Нагъ. Уæдæ дзы цы ’фсæрмы кæнын? 
«Хиуыл хæцынæй хуыздæр ницы ис, Ирбег. Адæймаг йæхи- 
уыл куы фæтых уа, уæд уымæй стырдæр уæлахиз нæй», — мæ 
хъустыл уайы Аминæты сабыр хъæлæс. Мæ къух Дашæйы фæсон- 
тæм байвæзтон, фæлæ йæ уайтагъд фæстæмæ аскъæфтон. 
— Хуыцауæй дæ бауырнæд, æрвæссын дыл, фæлæ Витяйыл 
гадзрахатæй рацæуын мæ бон нæу. Ацы стыр горæты мæм уымæй 
хуыздæр зæрдæ ничи дары, — дзурын мæхи растгæнæгау. 
— Æз та?.. — фæрсы мæ тæргайхуызæй æмæ йæ дзаумæттæ 
зивæггæнгæ йе уæлæ кæны. 
Фæсмон æмæ мын тæригъæд мæ зæрдæ уацары райстой. 
Æрфæндыд мæ йæ хъуырыл атыхсын æмæ дзы хатыр ракурын, 
фæлæ мын мæ лæмæгъдзинад раст куынæ бамбара æмæ та мын 
йæхи ногæй хъарын куы райдайа, уымæй фæтарстæн æмæ мæхи- 
уыл ныххæцыдтæн. Цалынмæ тыргъмæ нæ ахызт, æмæ мæм дзæв- 
гар рæстæджы фæстæ ме ’рдхорды дуары хъæр не ’рбайхъуыст, 
уæдмæ не ’рсабыр дæн. 
Уыцы ныв мæ цæстыты раз цалдæр уысмы йеддæмæ нæ бафæ- 
стиат. Мæ фæлгæнæны арвæрттывдау февзæрд æмæ цæстыфæны- 
къуылдмæ æрбайсæфт, фæлæ мæ сæрымагъзæй нæ фæхицæн. Кæд 
дæ йæ хъуырыл атыхсын афтæ тынг нæ фæндыди, мыййаг, æмæ 
Витяйы фæстæ æфсонæн бамбæхстæ? Дæ зæрдæйы рæбинаг хал 
дын куы фæцагайдтаид, уæд йемæ дæхи ’ндæрхуызон дардтаис. 
Уæдæ ма, мæнæ дæ уатмæ кæй æрбахуыдтой, уыцы ’хсинæг йæ 
уарзон уаид æмæ дæм дзы ’хсæвыцæстæй æрбалидзид, цымæ йæм 
уый;дæр фæстæмæ афтæ ’нцонæй арвитис. Куыннæ, куыннæ. Де 
’фсармыл хъуыды дæр нал акæнис. Ды æнæ уарзгæйæ дæ хиуыл- 
хæст æмæ уæззаузонд, рæсугъд сылгоймаджы куы ауыныс, уæд та 
сойыфыхæй рогдæр свæййыс. Гъер кæд сылваз нæ дæ, уæд æм дæ 
мидбылты цы худыс? Афтæмæй йæ зæрдæмæ тынгдæр фæцæуын- 

Зынгхуыст бæллицтæ 
163 
мæ хъавыс? Æви, Дашæимæ кæй нæ фæрæдыдтæ, ууыл цин кæ- 
ныс? Се ’хсæн цы бирæ быдыртæ ис! Хуыцау алы хъуыддаг дæр 
рæстырдæм аразы, зæгъгæ, дзæгъæлы нæ фæзæгъынц. 
— Сур фæдæ æви де ’взаг аныхъуырдтай? — мæ хъуыдытæ 
мын фæсырдта Дашæ. Ахæм хуыз æвдисы, цыма мæм æрмæстдæр 
хæлары зæрдæ дары, цыма ’ндæрæхсæв мæ уатмæ æрмæстдæр 
Витяйы мæстæй марыны тыххæй æрбацыд æмæ мæ цуры йæ дза- 
быртæ дæр нæ раласта, Витяимæ та цыма рагæй цæры, æмæ се 
’хсæн зулдзыхы ныхас дæр никуы рауад, уыйау ыл хионы бустæ 
кæны: 
— Ай мæнæ рæсугъд чызгыл йæ цæст æрæвæрдта æмæ йæ 
алыварс æппындæр никæйуал уыны, къуырмагаркау йæ мид-за- 
рæгæй дарддæр ницыуал хъусы, фæлæ дæуыл та цы ’рцыди? Дæ 
дзых цы ныххуыдтай? Байгом æй кæ æмæ исты зæгъ. Ам лæууæм 
æви дæумæ цæуæм? 
Йæ хъæлæсы уагыл бæрæг у, мæнмæ баззайын æй кæй фæн- 
ды, уый, стæй, Витя дзуапп дæттынмæ мæ разæй куы фæуа, чыз- 
джы куы акæной, æмæ йæ куы нал фенон, уымæй старстæн æмæ 
талф-тулфæй сдзырдтон: 
— Кæдæм ма цæут? Уæхи ’рфистæг кæнут æмæ цай бацымæм. 
Æз дæр кæд сымах фæрцы истæй хъæстæ фæуаин. 
— Куы дæ, зæгъын, бахъыгдарæм, æмæ дæ чиныг æнæ кастæй 
куы баззайа... — сусæг æлхыскъ мæ кæны Дашæ. 
— Ам цæргæйæ куы баззайат, уæддæр мæ ницы бахъыгдар- 
дзыстут. 
— Нæ дыууæ Витя дæр? 
Йæ гæдывад худтæй йæ цæсгом барухс и, æмæ æз дæр мæ был 
фесчъил кодтон. 
— Фыркъа ног дуармæ куы ныджджих уа, уый каст æм цы 
кæныс? Базонгæ ут. Йæ ном хуыйны... Уæвгæ йæ йæхæдæг зæ- 
гъæд... Уæд та дæ йæ удхæссæг уыны æмæ йæ демæ зонгæ кæнын 
нæ фæнды... 
Чызг йæ мидбылты бахудти, æмæ йæ цæсгом бынтон срæсугъд 
и; Æппæтæй тынгдæр мæ фæнды йæ урс къухыл андзæвын æмæ мæ 
зæрдæмæ ныфсы ’ртах бауадзын. Афтæ мæм кæсы, цыма нæ уыцы 
бавнæлд кæрæдзимæ фæхæстæгдæр кæндзæн. Хорз фадат мын фæци 
æмæ йæм бауадтæн, йæ къух ын хъарм кæныны ’фсон мæ армытъ- 
æпæнты ’хсæн дарын æмæ йын разæнгардæй мæхи амонын: 
— Ирбег. 
— Ланæ. 
— Лань, — сфæзмыдтон æй тавицгæнгæйæ. — Дæ ном дыл 
диссаджы дзæбæх фидауы. Хъуазы хуызæн æвæлмас кæй уыдзынæ, 
уый дæ номæвæрæг кæцæй базыдта? 

164 
Цомартаты Изæтбег 
— Кæлæнгæнæг уыди, — мæ зæрдæлхæнæн ныхасы уаг мын 
дарддæр ахæццæ кодта чызг, цыма ’мзæл зарæг заргæйæ иумæйаг 
æвзаг ссардтам, уыйау, æмæ йæ сау цæстытæ æнахуыр æрттывд 
фæкодтой. 
— Мæ хуызæн дзæбæх ирон лæппуйыл куы сæмбæлай, уæд æм 
хъуамæ цы зæрдæ дарай, уый тыххæй дын ницы загъта? 
Чызг Дашæмæ аивæй бакасти, цæмæй йыл мæ къæйных фар- 
стæй мацы къæм абада æмæ йæ цæсты ма бафта, уый тыххæй, 
æвæццæгæн, æмæ йæ сæр «нæ», зæгъгæ, батылдта, стæй йæ къух 
æвæндонæй айста. Уыцы мæлгъæвзаг змæлдæй мын мæ зæрдæйы 
чысыл ныфс бауагъта, æмæ та цыдæр хъарм уылæн мæ буарыл 
ахæлиу. Мæ зæнгты рыст ацыд, æмæ ме уæнгты фæллад æрбай- 
сæфт. Раздæрау та мæ æрфæндыд уæлæрвты тæхын. Ахæм уавæ- 
ры вæййын, мæ цин мæ риуы куы нал фæцæуы, уæд. Мæ цин та 
мæ риуы нал фæцæуы æрмæстдæр рæсугъд сылгоймаджы фен- 
гæйæ, уымæн æмæ мæ Хуыцау дæр уый у, мæ дин дæр. 
— Цæй æнæмбаргæ дæ, цæй? Уазæджы йæ фæсдуар уыйбæрц 
чи дары? Мидæмæ йæ æрбахон, йæ дзаумæттæ раласынмæ йæм 
фæкæс æмæ йæ стъолы фарсмæ æрбадын кæ. Сывæллонау дын 
алцыдæр амонын хъæуы. Уæвгæ, сылгоймаджы таласхъуаг зæрдæ 
балхæныны фаг хъару кæмæ нæй, уыцы æнæфенд кавказагæй цы 
домын? — йæ монцтæй дзаг буары дойны йын кæй не суагътон, 
уый та мын мæ цæстмæ бадардта Дашæ, æмæ уазæгæн ме ’хсыз- 
гондзинад равдисыны тыххæй мæ хъæлæсыдзаг ныххудтæн, стæй 
йын йæ ныстуан æххæст кæнынмæ фæдæн. 
Зæрдæ йæхимæ кæй райсы, уымæн йæ дарæс дæр мæлæты 
адджын свæййы. Йæ палтойы цæппæртæ мингай палтоты цæп- 
пæртæй æппындæр ницæмæй хицæй кæнынц, фæлæ мæныл иннæ- 
тæй хъауджыдæр афтæ тынг ахадынц, цыма табугонд сты, æмæ сæ 
куы рафтауон, уæд зæххон дзæнæтмæ бахаудзынæн. Мæ тых-мæ 
бонæй сыл архайын, фæлæ йæ хъарм комулæфт мæ цæсгомыл 
амбæлы, мæ хъуыдытæ мын йæхимæ здахы, æмæ мæ къухтæ мæ 
коммæ нæ кæсынц. Мæнмæ гæсгæ, цæппæрты хицау дæр мæнæй 
æдыхстдæр нæу. Æгæр хæстæг лæуд æм фæдæн, æфсæрмæй йæхи- 
цæн бынат нæ ары, æмæ цалдæр æгънæгыл нæ бон нæ цæуы. 
Æрæджиау сæ рафтыдтам. Ланæ йæ палто феппæрста, урс хъуыр- 
бæттæн ын йæ дысы атъыста æмæ уæнгрогæй Дашæмæ бауади. 
Æз, палто мæ риумæ æлхъивгæйæ, шифанеры дуар байтыгътон 
æмæ сæццæйæ аззадтæн. Рагъæныл мæ дынджыр зæронд макъин- 
тошауыгъдæй лæууы, æмæ мæм æнæуынондзинад æвзæры: мæ 
фыдыфсымæрмæ, мæ цагъайраг куыстмæ, мæ мæгуырдзинадмæ. 
Ланæмæ мæм цы рæсугъд æнкъарæнтæ фæзынд, уыдон куыд тæс- 
сонд сты, уый æмбарын, йе ’взонг зæрдæйæ мæ цыфæнды тынг 

Зынгхуыст бæллицтæ 
165 
куы бауарза, уæддæр нæ ахастдзинæдтæн фидæн кæй нæ уыдзæн, 
ууыл гуырысхо нæ кæнын æмæ тыхсын. Афтæ мæм кæсы, цыма 
мæ ницæйаг цардæн йæ цæсгом мæнæ ацы пъолсæрфæн хæррæгъ 
у, фæлæ, цæмæдæр гæсгæ, хæссы йе ’рымысæджы мыггаг — Ма- 
кинтош. Кæм и, уым дæлдæр ныххауæд мæ тæригъæдæй! Цыма 
йæ мæ фыддæрагæн æрхъуыды кодта, цæмæй йæ резииæ плащæй 
мæн ингæнмæ батæра. Уæвгæ, æз æнæбон кæй дæн, Азæмæт та — 
бынты-быны чъынды, уым шотландиаг химик цы азымджын у? 
Уый йæ къæвдайы рæстæг дарыиæн сарæзта, мæ фыдыфсымæр та 
мын æй зымæгæн йæ тæккæ хъызты дарынмæ радта. Цыма мæ 
мæстæй мары, уыйау алырдыгæй æрзæбултæ æмæ мыл йæ лæбырд 
хуыдыхæлдтытæй худы. Мæ уæлæ йæ куы скæнын, уæд мын лæп- 
путы ’лхысчъытæй фервæзæн нал вæййы. Ноджы кæрæдзимæ ахæм 
хъæлæсы уагæй фæдзурынц, цыма сæ рæзты ’лгъаг уаллон фæ- 
цæйбыры, æмæ ма йыл æрмæстдæр къахæй ныллæууын фæхъæуы. 
— Кæсут-ма йæм, кæсут, цы тынг аив у. 
— Æмæ йæ хæрзконд уæнгтыл куыд дзæбæх бады, уый та, раст 
ын æй цыма йæхиуыл бахуыдтой. 
— Онегин у æмæ Онегин. Пушкин æй куы фенид, уæд зæгъид: 
«Как денди лондонский одет». 
— Ахæм диссаджы плащ кæм бахуыйын кодта, цымæ? 
— Парижы хуыздæр салоны, æндæр кæм. 
— Нæ, мæ хæлар, нæ. Глазгойæ йæ æрбаласта. 
— Ацы плащтæ хуыйынц æрмæстдæр Мадагаскары. Æз дæр 
дзы Антананаривуйы сæйраг дуканийы мæхицæн иу балхæнынмæ 
хъавыдтæн, фæлæ мын æхца не сфаг и, æмæ ныр Ирбегмæ хæлæг 
кæнын. 
Мæ хорз зæрдæйыл куы вæййын, уæд æз дæр хъазын бирæ 
уарзын, фæлæ ныртæккæ мæ маст мæ риуы цæджджинагау фыцы, 
æмæ ацы ныхæстæ мысгæйæ бахудынырдæм мæ был дæр не змæ- 
лы. Фæнды мæ мæ фыдыфсымæры зынаргъ лæвар райсын æмæ 
йын æй йæ сæрыл фæхойын, мæ къæхты бын æй ныссæндын æмæ 
дзы ме ’ппæт мæстытæ дæр райсын, мæ райгуырæн бонæй фæс- 
тæмæ мæ уæлæ хуызæнæн дарæс кæй нæма уыди, уый тыххæй. 
Нæ, Ланæйы цæсты ма цы бафтон, æндæр рассæнд-бассæндæй 
ницы рамбулдзынæн. Хорз, æмæ Дашæмæ батагъд кодта. Мæ цуры 
ма иучысыл куы афæстиат уыдаид, уæд æй федтаид, æмæ йæ зæрдæ 
схастаид. Йæхи палто цы дзæбæх тæф кæны! Мæнæн та йæ цыма 
исчи бырæттæй фелвæста. Ахæм дыууæ дзаумайæн иумæ æвæрæн 
куыд и? «Сæ хицæуттæн та иумæ уæвæн и?» — фелхыскъ мæ кодта 
мæ мидхъæлæс, æмæ мæ зæрдæ бауазал. Макъинтош рагъæнæй 
æрæппæрстон æмæ йæ мæ къахæй рæбынмæ бассыдтон, йæ бына- 
ты йын Ланæйы палто сауыгътон, æмæ тасæфтауæг хъуыды мæ 

166 
Цомартаты Изæтбег 
сæрымагъзы элсктрон тыхау атахти: «Ныр ацы чызгмæ бæллыс, 
фæлæ дæ иуафон де ’нæуынон плащау былысчъилтæгæнгæ йæ къа- 
хæй зæронд хæррæгътæм куы бассона, уæд та? Рагацау мæхи цы 
тæрсын кæнын, цымæ? Нырма никуы — бæхы хуыррытт, никуы — 
ехсы къæрцц. Уæд та мыл нæ барвæссыд». Дуар ахгæдтон æмæ 
мæхи æрсабыр кæныныл архайын. Нырма ныр бафиппайдтон, 
Дашæ хæринæгтæ æмæ нозтытæ йæ сау сæрак хызынæй стъолмæ 
куыд исы, уый, æмæ дзы ныфсæрмы дæн. 
— Витя, кæд дæ зæрды исты уыди, уæд мын æй рагацау мæ 
хъусы бацагътаис, æмæ æз уе ’рбацыдмæ фынг æрцæттæ кодтаин. 
Гъер мæ сылгоймæгты раз цы бынаты сæвæрдтай? — бустæхуызæй 
дзурын ме ’мбалмæ. 
— Æз мæ сæрæн ницы зонын. Дашæ у амидингæнæг, — æбæ- 
рæг дзуапп мын дæтты Витя æмæ йе уæхсчытыл схæц-схæц кæны, 
ома ам цы цæуы, уымæн æз дæр дæуæй уæлдай ницы ’мбарын. 
— Æппындæр ма мацæуыл тыхсут.Уæ рад дæр æрцæудзæн, — 
æмбæхст æртхъирæнимæ загъта Дашæ æмæ Витямæ йе ’ргом аз- 
дæхта. — Цæут-ма, Ланæимæ тæбæгътæ æмæ агуывзæтæ радавут. 
— Уырдæм куы ацæуиккам, уæд хуыздæр нæ уаид? — хъавгæ 
йæ бафарста Витя, æмæ йæм Дашæ цæхгæр фæзылди. 
— Тамакойы хъæхъхъаг тæфæй йæм бацæуæн куынæ и, уæд 
æм æрыгон чызджы куыд хоныс? 
— Цæй, о, æз афтæ æнæуи загътон, — йæ фындзы бын багуым- 
гуым кодта Витя æмæ Ланæйы разæй тыргъмæ ахызти. Куыддæр 
фæаууон сты, афтæ мæм Дашæ æрбакасти æмæ йæ алы ныхас дæр 
тæразыл баргæйæ дзурын райдыдта: 
— Ланæйы дæумæ æрбахуыдтон. Æмбисонды хæрзæгъдау чызг 
у. Киномæ ацæуын дæр никуы никæимæ бакуымдта, фæлæ йыл 
ацы хатт цыдæр зæд атахти. Нæ хабар ын куы рафæзмыдтон, уæд 
фырдисæй йæ цæстытæ ныхъхъоппæг сты, æмæ мын афтæ: «Йæ 
ницæйаг хæлары зæрдæхудтæй тæрсгæйæ дæу хуызæн цыбæлгæ- 
нæн сылгоймагмæ чи нæ бавнæлдта, уый кæнæ зæд у, кæнæ рын- 
чын». Рынчыны каст, зæгъын, нæ кæны. Уæдæ, дам, ма йæ мемæ 
базонгæ кæ. Уыцы ныхæстæ та мæн бафтыдтой дисы. Ланæйы 
дзыхæй кæй схаудтой, уый дæр мæ зынæй бауырныдта. Тынг хи- 
уылхæст у. Иу уæлдай ныхас дæр дзы нæ фехъусдзынæ, фæлæ 
мæм афтæ кæсы, цыма йæ зæрдæмæ фæцыдтæ. 
— Æгæр рæсугъд чызг у, æмæ йæ мæхиуыл бабæттын куынæ 
бафæразон. 
—■ Сæрхъæн! Адæм рæсугъдтæм бæллынц, ды та сæ лидзгæ 
кæныс! 
— Лидзгæ сæ иæ кæнын, фæлæ — тæрсгæ. 
— Ма сæ тæрс. Ды сын куыд æнхъæл дæ, афтæ тæссаг не сты. 

Зынгхуыст бæлпицтæ 
167 
Бæстон ахъуыды кæ æмæ дæ цард сараз. Дунетыл куы фæзилай, 
уæддæр Ланæйы хуызæн æппæтæй æххæст чызгыл нал сæмбæл- 
дзынæ. Бакастæй куыд рæсугъд у, йæ миддуне дæр афтæ у, æмæ 
исты æгуыдзæг къуприйы хай куы фæуа, уæд зæфцы фыдæй фе- 
сæфынæн æвгъау у. 
— Фæлæуу-ма, фæлæуу. Ууыл тыхсыс æви мæныл? — йæ уæз- 
бын ныхас ын фæрогдæр кæнынмæ хъавын æз, фæлæ уымæн йæ 
равг мисхалы бæрц дæр нæ ивы. 
— Уæ дыууæйыл дæр, — дзуапп мын дæтты хистæр хойы хъæ- 
лæсæй, æмæ йыл æууæндын, фæлæ ма йæ уæддæр къахæгау фæр- 
сын фæлварыны хуызы: 
— Цæмæн? 
— Уымæн æмæ мæ удæн адджын стут. Мæхæдæг ницы амонд 
уынын, фæлæ кæд сымах амондæн исты фæахъаз уаин. 
Ланæ Витяйы разæй æрбахызт, Дашæйæн фынгтæ æвæрынмæ 
æххуыс кæны, æмæ мæм афтæ кæсы, цыма мæ хæдзары ’фсин у 
æмæ ардыгæй нал ацæудзæн. Фыццаг сидты фæстæ мæ цавæрдæр 
æбæрæг тых хæрдмæ систа æмæ мæ йæ уæлныхты рахæсс-бахæсс 
кæны. Фыруарзтæй фæрасыг дæн, æмæ мæ сæр зилы. Кæд фыр- 
уарзтæй нæу, фæлæ хус сæнæй у? Нæ, фыруарзтæй у, уымæн 
æмæсæн иу агуывзæ йеддæмæ нæ банызтон. Ланæ мæ фарсмæ 
бады æмæ мæ йæ буары хъармæй тавы. Рæстæгæй-рæстæгмæ агуыв- 
зæ йæ дзыхмæ схæссы, сæнæй саходы æмæ та йæ фæстæмæ йæ 
бынаты æрæвæры. Дашæ йын нуазын кæны, фæлæ уый нæ комы. 
Йæ къухмæ йын аивæй æвналын æмæ йæхи ницыхуызон кæны, 
уайдзæфгæнæджы цæстæй мæм нæ кæсы. Кæд мын мæ бандзæвды 
нысан дзæбæх не ’мбары æмæ йæ мидбылты уымæн худы? Нæ, 
æмбары йæ: ахæм сывæллон нал у. Æхсызгон ын кæй у, уый йыл 
хорз зыны. Суанг ма мын æй Дашæйы цæстытæ дæр дзурынц. 
Чысыл фæуæндондæр дæн, æмæ йæ фæлмæн æнгуылдзтæ мæ дæр- 
зæг армы февзæрдысты. Мæ уырзтæ иу æнгуылдзæй иннæйы ’хсæн 
иучысыл афæстиат вæййынц, стæй та сæхимидæг базмæлынц. Кæ- 
цæйдæр мæм хъуысы кæйдæр цырынгæнæн хъæлæс: «Дæу у, Ир- 
бег. Рагæй кæй агуырдтай, уый дæм йæхи къахæй æрбацыд, æмæ 
йыл фидар хæц». 
Æгæрон бузныг дæн Витя æмæ Дашæйæ, ахæм бæрæгбон мын 
кæй сарæзтой, уый тыххæй. Ныртæккæ мæм мæ уазджытæй хæс- 
тæгдæр ничи ис, æмæ мæ фæнды се ’ртæйы дæр мæ хъæбысы 
’рбатухын. Дашæ уырыссаг адæмон зарджытæ диссаджы дзæбæх 
зары, æмæ йæм хъусынæй не ’фсæдын. Дзыллæтæн сценæйæ цин- 
дзинад хæссыны бæсты йæ хъарутæ хардз кæны фынджы уæл- 
хъус. Уæзласæн машинæ гуыргъахъхъ фæндагыл схъиудтытæгæнгæ 
куы згъора æмæ йæ гуыффæйы зыхъхъыртæй хоры гагатæ дурнад 

168 
Цомартаты Изæтбег 
зæхмæ куы згъала, уыйау йæ зæрдæйы цæхæртæ дзæгъæлы фæ- 
калдзæн æмæ афтидæй баззайдзæн. Цы хъæуы, цымæ, мæ гæныс- 
тон бæстæйы? Йæ къухы цы хæзна ис, уый цæуыннæ æмбары 
æмæ йын йæ курдиат райхалынæн фадæттæ цæуыннæ аразы? Ахæм 
зæрдæргъæвд чызджы хъуамæ цæхæркалгæ стъалыйау сæрттивын 
кæнид æмæ дзы йæ сæр бæрзæндты хæссид, уый та йæ ацу æмæ ма 
’рцуйы фæндагыл æрвиты. Уырдæм æй здахы йæ рæстæгмæйы 
уарзон дæр, уымæн æмæ йыл æппындæр нæ тыхсы. Фæнды йæ 
’рмæстдæр æхсызгондзинад райсын. Бахъырнынмæ йæм хъавы, 
фæлæ йæ къухы ницы ’фты. Сæ зард иумæ куыд нæ бады, сæ цард 
дæр афтæ не сбаддзæн иумæ, фæлæ сæ, мæнмæ гæсгæ, уый тынг 
не ’ндавы. Абон сыл æнæмæтæй аивгъуыйæд, стæй та райсомæн 
дæр исты амæлттæ кæндзысты. 
Ахæм зондимæ цæрынц милуантæ æмæ хъазгæ, худгæйæ сæ 
бонтæ æрвитынц, мæнæн та ме уæны цыдæр тас бады æмæ мæ 
мæхиуыл æууæндын нæ уадзы. Зынаргъ адæймагыл куы сæмбæ- 
лын, уæд ын æмбойны ацæуынæй фæтæрсын æмæ мæ цины ад 
æххæстæй нæ банкъарын. Минуттæ кæрæдзи фæдыл куыд згъо- 
рынц, афтæ тынгæй-тынгдæр тæрсын, Ланæйæ куы фæхицæн уон, 
уымæй, æмæ йыл фидар хæцын. Искуы иу хатт йæ къух айсы, 
исты комдзаг йæ дзыхмæ схæссы æмæ та йæ фæстæмæ æруадзы, 
цыма мын афтæ зæгъынмæ фæхъавы: «Дæу тыххæй йæ нæ ай- 
стон. Хæц ыл, кæд дæ фæнды, уæд». Æз ыл мæ арм æрæвæрын 
æмæ та цалдæр уысмы фæсабыр вæййын. Сывæллоны митæ кæ- 
нын, фæлæ, мæхиуыл фæуæлахиз уон, уый мæ бон нæу. Ноджы 
Ланæ йæ гыццыл сызгъæрин сахатмæ æркæс-æркæс кæны æмæ 
мыл катай æфтауы. 
— Лæппутæ, махæн цæуын афон у, — хъыгзæрдæйæ дзуры 
Дашæ æмæ фынг æфснайыны змæлæнтæ кæны. 
— Мæ бар æй уадз. Æз ма ам хуыздæр цы кусын? 
Мæ ныхасмæ йæ бурбын æрфгуытыл дисгæнгæ схæцыди, йæхи 
мæм хæстæг æрбайста æмæ мæ саст хъæлæсæй фæрсы: 
— Сæхимæ йæ нæ кæныс? 
— Кæд æй нæ фæнды, уæд та? Мæхи йын тыххæй куыд хъарон? 
— Куырм дæ æви дæхицæй æдылы аразыс? 
Йе ’ууæнк мæ риуы ахъардта, æмæ мæ зæрдæ барухс и. 
— Æз — ныртæккæ, — сдзырдтон талф-тулфæй æмæ палто агу- 
рæг тыргъмæ асæррæтт ластон. Мæ зонгæтыл зилын, фæлæ дзы иу 
дæр йæ уаты нæй, æмæ адæргæй мæ хид мæ къæхты бынæй кæлы. 
Палтб куынæ ссарон, уæд цы кæндзынæн? Ланæйæн хæрзбон зæгъ- 
дзынæн, æндæр цы? Нæ, нæ! Уый бæсты... Цы уый бæсты? Ацы 
хъызты уынгмæ афтид пинджакы ацæудзынæ? Дæ рæуджытæ куы 
фæсахъат уой, æмæ ма Ланæйы æдде иннæ чызджытæй дæр куы 

Зынгхуыст бæллицтæ 
169 
фенæхай уай, уæд та? Нæ, нæ! Фæлтау... Цы фæлтау? Ахæм дзæ- 
бæх чызгæй хъуамæ иу ницæйаг палтойы тыххæй фæхицæн уай? 
Уæд та мæ макъинтош скæнин? Дæхæдæг дæр кæуыл не ’рвæссыс, 
уыцы хæррæгъ? Хæрзарæзт буцхаст чызг дæ æлгъгæнгæйæ куыд 
алидза, афтæ? Уæдæ мын цы гæнгæ у, цы?! Мæгуыр лæппу дæ 
æмæ дæ кæрддзæмы ’нцад бад. Дæ уарзон фыссæджы ныхæстæ 
дын цал æмæ цал хатты рафæзмыдтон: зæххыл бырынмæ чи рай- 
гуыра, уымæн уæлæрвты тæхæн нæй. Дæлдзæх фæуæд мæгуыр- 
дзинад! Дæлдзæх фæуæнт, мæн ацы ’лгъыст дунемæ чи рауагъта, 
уыдон! Дæлдзæх фæуæд мæ фæлдурæджджын бæстæ, цагъайра- 
джы куыстæн æхца чи нæ фиды! 
Афтид тыргъы цавддурау лæууын æмæ сагъæстæ кæнын. Ныр- 
тæккæ мæ зæрдæ йæ куыстæй куы банцаид, уæд мын Ланæмæ бацæ- 
уынæй æнцондæр уаид. Æнæнхъæлæджы мын кæй садджын кодта, 
уыцы агъуысты мæм æнхъæлмæ куы кæсы, уæд ын цы зæгъдзынæн? 
Палто не ссардтон, æмæ дæхæдæг ацу, зæгъгæ? Мæ мæгуырдзинады 
æдде ма æгад дæр фæуон. Нæ, фегад уæвыны бæсты мыл йæ зæрдæ 
фæхудæд. Мæ амонд цъырыхснæг кæсагæй уæлдай нæу, æмæ та ацы 
хатг дæр мæ къухтæй ацъыгъгъуытт ласта. Кæдæй-уæдæй мæ уд æнцой 
æмæ рæвдыд бавзæрста. Æмæ та хъуамæ мæ афтид уаты дудгæ бонтæ 
æрвитон. Зæрдæсастæй уæззау къахдзæфтæгæнгæ араст дæн. Куыд- 
дæр дуары хæцæнмæ бавнæлдтон, афтæ уынгæй фæныкхуыз фæззы- 
гон палтойы мæхицæй чысыл бæрзонддæр бурхил лæппулæг æрба- 
хызт, æмæ йæм тыхстхуызæй мæхи баппæрстон. 
— Владимир Ильич, де ’мном æнæхъæн зæххы къорийы мæ- 
гуырты бахъарм кæнынмæ куы тырныдта, уæд ды иу бæгънæг 
кусæджы дæ роны нæ бакæндзынæ? 
— Уагæр мæ цы курыс? Ахæм ныхæсты фæстæ дын мæ фæс- 
таг хæдон дæр нæ бавгъау кæндзынæн, — йæ рæсыдхуыз цæсты- 
тæй бахудти Валодя æмæ мæм йе ’ргъæвст къух æрбалæвæрдта. 
— Дæ хæдон фæрнæй дар, фæлæ мæм дæ палто цыбыр рæс- 
тæгмæ авæр. Мæ зæрды иу чызгимæ фембæлын и, æмæ мæ макъин- 
тошæй æфсæрмы кæнын... 
— Табуафси. Æгайтма дæ хъæуы, — разæнгардæй сдзырдта 
Валодя æмæ цæугæ-цæуын йæ палто феппæрста. Æз дзы мæхи 
’рбатыхтон, æмæ ма ныртæккæ дæр æлгъитгæ кæй кодтон, уыцы 
’рдхæрæны дуне мæхи баци. 
* * * 
Кæннод ын цы зæгъон, кæд мæ хуызæн æгуыдзæг сæмпæрчъи- 
йæн æрдхæрæны дуне нæй. Мæ дымгæдзагъд æнæфыдæрхъис цæс- 
гомыл æнæнхъæлæджы зæлдаг хуры тын куы андзæвыд, уæд мæм 

170 
Цомартаты Изæтбег 
афтæ фæкаст, цыма ме ’нæзылд уазал хатæнмæ рухс æмæ хъармы 
бардуаг æрбацыд æмæ мæ мæ дарддæры фыдæвзарæнтæй бахи- 
зынмæ хъавы. Мæ уæззау хъуыдытæ мæ сæрæй фæлыгъдысты æмæ 
мæхиуыл уæнгрогæй схæцыдтæн. Зæрватыччы æххормаг лæппын 
ма йæ мады ’фсон æцæгæлон маргъмæ батилы йæ лæмæгъ 6а- 
зыртæ афтæ цырынæй. Фырцин æмæ фырцыбæлæй йæ уды бы- 
цъынæг сцæйхауы, фæлæ уайтагъд йæ бон базоны æмæ ныхкъуыр- 
дæй йæ бынаты ’рныгъуылы. Æвæрæз уæвгæйæ мæ зæрды нæ 
тызмæг царды æнæфыст закъæтты сæрты ахизын уыди, æмæ мæ 
сæ фыдæх басыгъта. Æнхъæл уыдтæн, зымæгон хуры фæлурс 
чъилмæ мæхи батавдзынæн, æмæ зæрдæрисгæйæ ноджы ’ргъæвст- 
дæрæй баззадтæн... 
Ме ’нæуынон хъазайраг куыст мæм æдзухдæр æнæфсис туг- 
дзых сырдау аныхъуырынæввонгæй æнхъæлмæ кæсы. Мæхи дзы 
мæстæлгъæдæй атонын æмæ та йæм фæстæмæ сæргуыбыр, уæн- 
тæхъилæй æрбаздæхын. Мæ чъизи дæрзæг кусæн дарæс дæр мын 
уымæй адджындæр нæу. Мæ уæлæ йæ куы скæнын, уæд мæм афтæ 
фæкæсы, цыма мæ хъуыдытæ æмæ ме ’нкъарæнтæ дæр уый хуы- 
зæн чъизи æмæ дæрзæг свæййынц. Мæхиуыл нал фервæссын æмæ 
адæмы размæ рацæуын нал фæуæндын, былысчъилтæ мыл куы 
кæной, уымæй тæрсгæйæ. Мæ бирæ æнахъинон сагъæстыл ма баф- 
тыди Ланæ дæр, æмæ мæ зынтæ фæфылдæр сты... 
Дынджыр къæдзбел мæ рæсыд уæрджыты ’ххуысæй змæст бе- 
тоны афсæрын, мæ тых-мæ бонæй йыл схæцын æмæ йæ нарæг 
хуынкъæй цъаймæ ныккалын. Чъыбылайæ мæм йæ æмыр тъæпп 
сыхъуысы, æмæ та бетонмæ мæхи багуыбыр кæнын. Æлхыскъгæ- 
наг цъенгæ мын мæ фындзы фæрстæ кæрæдзиуыл ныхасы, мæ 
буары иннæрдæм хизы, мæ хидæйдзаг синтыл куы сæмбæлы, уæд 
сриссынц, æмæ æваст фестъæлфын. Мæ зæнгтæ æрдæгсалд хуы- 
лыдз къодæхтæ фестадысты æмæ ницыуал æмбарынц. Мæ цæнгтæ 
лæмæгъæй-лæмæгъдæр кæнынц. Мæ бел аппарин, коллектормæ 
ныххизин æмæ хъармы мæ фæллад суадзин, фæлæ мын иу минут 
дæр æрлæууыны амал нæй. Ацы хъызт уæлдæфы бетон куы ныхъ- 
хъæбæр уа, уæд фесæфдзæн, æмæ масты хай бауыдзынæн. Уæвгæ, 
мастæй уыйбæрц нæ тæрсын. Мæ буары рыст мын мæ зæрдæйы 
катай куы фæбынæй кæнид æмæ мæ мидхъуырдухæнæй иучысыл 
куы фервæзин, уымæ бæллын æмæ мæхиуыл нæ ауæрдын, фæлæ 
уды рисыл ницавæр тых уæлахиз кæны. Мæ разы лæууы Ланæйы 
сурæт æмæ мыл мæстæймарæгау худы. 
«]корз дæ куы фæхъазыдтæн! Ныр æцæгдæр афтæ фенхъæлд- 
тай, æмæ дæ зæрдиагæй бауарзтон? Ахæм хъуыддагæн уæвæн куыд 
и? Мæ хуызæн рæсугъд чызг дæуæн куыд хъуамæ бакома? Мæ 
сæрызонд фæцыд? Æдылы дæ, æдылы, æмæ æдзухдæр састы бы- 

Зынгхуыст бæллицтæ 
171 
наты уыдзынæ,уымæн æмæ, дæ бон цас у, уымæй уæлдæр æвна- 
лыс. Æппындæр айдæнмæ нæ кæсыс æмæ дæхи нæ уыныс, дæ 
уынд æмæ дæ уавæрæй хатдзæгтæ нæ кæныс æмæ иу рæдыд ин- 
нæйы фæдыл уадзыс. Нæ ахуырæн дæ, нæ — кусынæн, нæ — хæд- 
зар самал кæнынæн. Æгæр-мæгуыр дын палто дæр нæй. Удыкъ- 
æртты хуызæн мæлхъимæ курæггаг дзаумайы тезгъо кæ — уымæй 
ма æгаддæр цы уа! Дæхицæн иу бынат ссарын нæ фæразыс æмæ 
ма мæн дæр цъыфдзастмæ дæ фæдыл ласыс. Нæ, мæ хур, нæ! 
Ницы дын дзы рауайдзæн!» — мæ хъустыл уайы йæ уазал хъæлæс. 
Мæхицæн сабырæй куы цардтæн æмæ куы никæмæй ницы 
агуырдтон, уæд мæм æй Дашæ цæмæ æрбакодта? Йæ маст рай- 
сынмæ? Æмæ йын уыйбæрц æвзæрдзинад цы сарæзтон? Витямæ 
йæ кæй арвыстон, уый йын йæ зæрдæйы ахæм стыр маст бауагъ- 
та? Кæд о, уæд йæ фыдвæнд йæ къухы бафтыд æмæ цинæй мæ- 
лæд. Æз дзы æгæрон бузныг фæдæн æмæ йæм хæлары цæстæй 
акастæн, уый та мын фæстæрдыгæй ме счъилтæ ралыг кодта. Уæвгæ 
мын афтæ хъуыди. Ноджы фыддæр митæ мын куы бакодтаид, уæд- 
дæр раст уыдаид. Сылгоймагыл æууæнк куынæ и, уæд æм хæлиу- 
дзыхæй цы хъуыстон, мæхи йæ къæхты бынмæ цæмæ æрæппæр- 
стон? Цы ’рцыди, уый æрцыди æмæ йын аивæн нал и, фæлæ иу 
хъуыддаг дзæбæх не ’мбарын. Дашæйæн мæнырдæм зулцæстæй 
ракæсыны ’фсон уыди, фæлæ мæм Ланæ та цæуыл смæсты и? Мæ 
зæрдæ йын йæ къухтæм сыгъдæгæй куы радтон, уæд мын æй цъы- 
фы цæмæ сæвдылдта? Ау, йæ митæ иууылдæр сайд уыдысты? Нæ, 
нæ! Уымæн уæвæн нæй! Йæ зæрды мæ сайын куы уыдаид, уæд йæ 
хиуарзондзинады сæрты нæ ахызтаид æмæ мæм мæ тæппуддзина- 
ды фæстæ нал æрбацыдаид. Ехх, фæлтау мыл уыцы ’хсæв йæ къух 
куы ауыгътаид, кæнæ уынджы куы ныссалдаин æмæ цыфæнды 
тæссаг низæй дæр куы фæрынчын уыдаин. Æнæбайрайгæ фæуæд 
нæ фæтæджы ’мном дæр! Владимир Ильич нæу, фæлæ арахъхъы 
лалым! Ме ’намондæн æй йæ фыдбылызы къæхтæ кæдæмдæр аха- 
стой æмæ фæсахсæвæрты саубыны расыгæй ласинаг фæци. Иннæ 
лæппутæ дæр зæххы скъуыды ныххаудтой, æмæ Ланæйы сæхимæ 
ахæццæ кæнынмæ æнæ палтойæ мæ ныфс нæ бахастон. Мæ ахæс- 
тоны иунæгæй куы баззадтæн, уæд ма мæ тæнæг пинджакы йæ 
фæдыл азгъорын бæргæ фæндыди, фæлæ байрæджы... 
Æхсæвы уазал æнауæрдон хъызтмæ раивта. Афтæ зыны, цыма 
йæ размæ мæ уд сисыны хæс сæвæрдта æмæ мæ æвæстиатæй мæрд- 
тæм батæрынмæ хъавы. Æнæхъæн машинæйы дзаг бетонæй бирæ 
нал баззади, фæлæ уыйхыгъд ме ’ргъæвст къухтæ бастадысты æмæ 
афтид къæдзбел сисын дæр нал фæразынц. Мæ синтæ сраст кæны- 
ны хъару мæм нал и. Тæхуды, салд асфальтыл ныххуысс æмæ 
мард-къуырмайæ бафынæй у... 

172 
Цомартаты Изæтбег 
— Рæвдздæр змæл, Ирбег, науæд фынæйæ ныйих уыдзынæ 
æмæ æнæ усæй баззайдзынæ! Сылгоймæгтæ салд лæгтимæ арха- 
йын нæ уарзынц! — хъуысы мæм цъайæ Федяйы хъазæн ныхас. 
Ацы хъаймæты ран мæ иу минут дæр нæ раивта, ныр мыл йæ 
хъал калы. Йæхи хъæлæсы уагæй йын дзуапп раттин, фæлæ ме 
’фсæртæ кæрæдзиуыл нындæгъдысты, æмæ сæ фæхицæн кæнын 
мæ бон иæу. Мæ уазалмæ ма тас дæр бафтыди æмæ мæ мидбынаты 
’ндзыгæй зыр-зыр кæнын. Мæлыны къахыл ныллæууыдтæн, уæд- 
дæр Ланæйы ’ндæрг мæ цурæй иуварс нæ цæуы. Йæ цæсгомæй 
мæм рухс кæлы æмæ мын мæ ныфс сæттын нæ уадзы. 
«Кæд дæ зæрдæмæ фæцыди, уæд æй афтæ æнцонæй куыд 
ауагътай? » — кæцæйдæр мæм хъуысы Дашæйы хъæлæс. Ланæйы 
йын йемæ куы арвыстон, уæд мæм радта уыцы фарст, æмæ мæ нал 
рох кæны. Æниу мæ куыд хъуамæ ферох уа? Цардмæ мæ уый куы 
раздæхта. 
«Мæнæй кæнгæ куы уаид, уæд æй æз мæхицæй иу минут дæр 
никæдæм ауадзин». 
«Ницы дын æмбарын. Чызджы уарзыс, афтæмæй йемæ цæуын 
дæ сæрмæ нæ хæссыс». 
«Сæхимæ йæ кæй нæ акодтон, уый тыххæй зæгъыс?» 
«Æмæ дæм уый гыццыл хъуыддаг кæсы? Кæйдæр лæппумæ 
æфсæрмытæгæнгæ æрбацу, йæ цæсты дæхи бафтау æмæ æгадæй 
фæстæмæ аздæх. Йæ кæуын йæ былалгъмæ схæццæ, мæгуыр, æмæ 
йæ бон дзурын дæр нал уыди». 
«Йемæ ацæуын мæ тынг фæндыди, фæлæ мæ цыдæр бакъуы- 
лымпы кодта». 
«Уарзондзинадыл чи фæуæлахиз и, уый цы уыди уагæр?». 
«Зæгъин дын æй, фæлæ дæ ницæмæн хъæуы». 
«Иугæр уыл мæхи сбастон, уæд мæ бæгуыдæр хъæуы». 
«Мæ худинаг мын Ланæйæн не схъæр кæндзынæ?» 
«Гъер цытæ дзурыс? Ахæм къæбæдайæ мæ зоныс?» 
«Фыццаг æхсæв ме ’мбалы палтойы ацыдтæн йемæ. Дыккаг 
æхсæв дæр ма йæм лæгъстæхуызæй бауадтæн, фæлæ арахъдзуан 
кæдæмдæр адзæгъæл и, æмæ бæгънæгæй баззадтæн, мæ зæронд 
хæррæгъ равдисын та йæм мæ цæсгом нæ бахъæцыд». 
«Уый та афтæ æнхъæлы, нæ йыл æрвæссыс, æмæ йæхи хæры». 
«Дзæгъæлы. Рæхджы мæнæй дзæбæхдæр лæппу ссардзæн æмæ 
йæ хъæбысы ’рсабыр уыдзæн». 
«Ланæ ахæм чызг нæу! Цæй тыххæй дæ бауарзта, уый нæ 
зонын, фæлæ йæ дæу йеддæмæ ничи хъæуы». 
«Цыфæнды тынг мæ куы бауарза, уæддæр æй мæ мæгуырдзи- 
надæй лидзын бахъæудзæн, æмæ, мæ фæлгæнæны цы рухс фæл- 
гонц сарæзтон, ууыл къæм абаддзæн. Фæлтау æй мæ риуы сыгъ- 

Зынгхуыст бæлпицтæ 
173 
дæгæй хæсдзынæн æмæ йæхи хуызæн рæсугъд æнкъарæнтимæ 
цæрдзынæн». 
«Дæ зæрдæ хорз у, фæлæ дæ сæр сылгоймаджы миддуне бам- 
барыны фаг нæ кусы». 
«Цы дæн, уымæй иууылдæр æргъæвст дæн, æмæ афтæмæй 
сæр куыд хъуамæ куса?» 
«Мах та ма дæ цыдæртæ домæм...» 
Йæ ныхæстæ мысгæйæ мæ фæнды мæ мидбылты бахудын, 
фæлæ мæ цæсгомы нуæрттæ фыруазалæй ныддæвдæг сты æмæ баз- 
мæлын дæр нæ комынц. Мæ салд къухтæ мæ дæлæрмтты атъысс- 
атъысс кæнын, фæлæ сæм гуылмызтау æппындæр ницыуал хъары. 
Суанг ма къæдзбелы хæцæн дæр нал æнкъарынц. Мæ сæр дзæ- 
гъæлтæ кæнын райдыдта, æмæ мæм Ланæ æцæгæй æрбацыд æви 
мæ цæстытыл уайы, уый нал хатын. Æлхынцъæрфыг та цæмæ у, 
стæй мæм уайдзæфгæнæджы хъæлæсæй цæмæ дзуры? 
«Ирбег, мæн хъæздыг лæппу нæ хъæуы, фæлæ, мæ зæрдæмæ 
æппæтæй тынгдæр чи фæцæуа æмæ мæ цæрын кæимæ фæнда, 
ахæм адæймаг». 
Йæ чъылдым мæм раздæхта æмæ дуары ’рдæм тæргайхуызæй 
араст и. Æз æй баййæфтон, мæхимæ йæ фæзылдтон æмæ йæ мæ 
хъæбысы ’рбакодтон. 
«Ма ацу, Ланæ, иунæгæй мæ ма ныууадз!» 
«Уарзысмæ?» 
«О». 
«Уæдæ мæ цæмæ æфхæрыс?» 
«Цæмæй дæ æфхæрын?» 
«Де ’нæууæнк ахастæй, де ’нæрхъуыды митæй, кæй ницы аргъ 
мын кæныс, уымæй. Мæн дæуæй дзæбæхдæр лæппуйы хъæбысы 
’рсабыр уæвын куы фæндид, уæд æй бирæ агурын нæ бахъæуид». 
«Мæ ныхæстæ дын Дашæ рафæзмыдта?» 
«О. Нæ дæ фæндыд?» 
«Цæуыннæ. Мæ гæвзыкк уавæр мын куы базонай, уæд ма дæ 
бахъæудзынæн æви нæ, уый бæрæг кодтон». 
«Æмæ мын куы ницы загътаид, уæд та?» 
«Уæд дæ зынаргъ хæзнайау мæ риуы ахастаин». 
«Кæдæм?» 
«Ме ’нусон дунемæ». 
«Æмæ дын уый фаг уыдаид?» 
«Æз цардæй бирæ нæ домын. Хурæн æрмæст йæ номæй дæр 
мæхи хъарм кæнын сахуыр дæн». 
«Ахæм æвæлгъау адæймагимæ цæрын цы хъæуы». 
Ланæ йæ амонæн æнгуылдзы кæрон йæ русыл авæрдта æмæ 
мæм хинхудт кæны. Æз æй фыццаг нæ бамбæрстон æмæ фæджих 

174 
ЦомартатЫ Изæтбег 
дæн, стæй æхсызгонæй ныххудтæн æмæ йын йæ русыл мæ былтæй 
бандзæвыдтæн. Чызгæн йæ цæсгом фæтæргайхуыз и, æмæ мæ 
æнкъардæй фæрсы: 
«Ау, уымæй фылдæр мæ нæ уарзыс?» 
«Цас дæ уарзын, уый равдисыны тыххæй дæ хъуамæ хæргæ 
бакæнон». 
«Æз разы дæн», — æнахуыр фæлмæн зæрдæйы уагæй загъта 
Ланæ æмæ мæм йæхи ’рбайвæзта, иуцасдæр мæ йæ хъæбысы фæ- 
рæвдыдта, стæй ацыд æмæ нал фæзынди. Кæм-иу фæхицæн стæм, 
уырдæм мæхи байсын, сывæллæтты хъазæн фæзы дзæвгар рæстæг 
фæлæууын, стæй мæ фæндаг æвæндонæй дарддæр адарын. Уын- 
джы йе ’нгæс чызг куы фæзыны, уæд æй мæ цæстытæ нæма ацах- 
сынц, афтæ мæ зæрдæйы гуыпп-гуыпп ссæуы. Мæнæ та ныр дæр 
саухил гуырвидауц хæрзуынд чызг мæ размæ фæци, æмæ къахæй- 
сæрмæ ныррызтæн. Ланæйы зымæгон дарæс ыл куы уаид, уæд сæ 
кæрæдзийæ нæ раиртасин, фæлæ мæ йæ дзыккуты æвæрд æмæ йæ 
урс свитер къуыхцы кæнынц. Йæ цæстытæ мæм разылдта, æмæ 
йын цин æмæ тасæй айдзаг сты. Кæд мæ Хуыцау нæ фæливы, уæд 
мæ уарзон у. Уый у, уæдæ чи у, фæлæ афтæ тынг кæмæй тæрсы? 
Мæнæй æви, йæ фарсмæ цы бурхил сылгоймаг и, уымæй? Цы 
йын бавæййы, цымæ? Йæ мад уаид, æмæ сæм иумæйагæй ницы и. 
Хæстæг мæм ма ’рбацу, зæгъгæ, мын йæ къухæй амоны, æмæ 
бæстастæу сагъдæй лæууын. 
— Мамæ, цу нæхимæ, æз дуканимæ бауайон, ныртæккæ дæ 
феййафын, — хъуысы мæм йæ къуызгæ хъæлæс. Йæхимидæг кæй 
тыхсы, уый йæ мад куы бафиппайа, уæд... Уæд цы? Мæ-гъа. Ха- 
бæрттæ нæ зонын, фæлæ мæм афтæ кæсы, цыма Ланæ йæ мадæй 
стъæлфы. 
— Бирæ ма бафæстиат у, — бардзырд ын дæтты сылгоймаг. Сæ 
хъæлæстæ хæрз æмхуызон сты, бакастæй та — бынтон æндæрхуы- 
зон. Афтæ зыны, цыма мад йæ чызджы сидзæрты хæдзарæй рай- 
ста. Арвы риуыл чи ’ндзæвы, уыцы бæстыхайы иувæрсты дарддæр 
ацыди, æмæ мæм Ланæ йæхи ’рбаппæрста, мæ къухыл мын фæ- 
хæцыд æмæ мæ дуканийы чъылдыммæ бадавта. 
— Мамæмæ дæхи ма равдис: амардзæн мæ! 
— Афтæ тынг мæм цæуыл смæсты? Уынгæ дæр мæ куы никуы 
фæкодта. 
— Йæ уарзон кавказаг уыди. Йæ ныхæстæм гæсгæ — Нарцис- 
сæй рæсугъддæр. Мамæ йæ йæ удæй фылдæр бауарзта, æмæ йæ 
æнæ уымæй йæ цард дæр нал хъуыди. Йæ ныййарджытæн къуы- 
дипп лæппуйы фæлитой митæ сæ зæрдæмæ нæ цыдысты, æмæ йын 
лæгъстæ кодтой, йемæ дæхи ма сбæтт, бабын дæ кæндзæн, зæгъгæ, 
фæлæ сæм нæ байхъуыста æмæ фенамонд и. Куыддæр æз йæ гуы- 

Зын&уысть бæллицтæ 
Х75 
быны базмæлыдтæн, афтæ дзы лæппу алыгъди. Мамæ иуцасдæр 
фæкуыдта, стæй йæхи ’рцауыгъта, фæлæ йæ синаг æгæр лæмæгъ 
рауади, æмæ хаугæ-хауын йæ сæр бандоны тигъмæ æрхаста. Уæдæй 
фæстæмæ рæстæгæй-рæстæгмæ фæсонт вæййы æмæ йæхиуыл хæ- 
цын нал фæфæразы, кавказæгтæй та йæ удхæссæг уыны. Иууыл- 
дæр, дам, мæнгард куыйтæ сты, махмæ, дам, æрмæстдæр чызджы- 
ты халынмæ цæуынц. Дæ кой йын куы скодтон, уæд фырмæстæй 
йæ хурхуадындзтæ адымстысты, æмæ мын ард бахордта, йæхи 
кæй амардзæн, уый тыххæй. Абон куынæ уа, уæддæр, дам, дæ 
райсом ныууадздзæн, æмæ, дам, мæ хал ахæрдзынæ. Æз, дам, дæ 
фæлтау, æвзæрдæр цы уырыссаг у, уымæн ратдзынæн. 
— Йемæ аныхас кæнон? Кæд кæрæдзи бамбариккам. 
— Нæ, нæ! Фæлтау мæ дæхи къухтæй амар. Йæ удисæн цъæ- 
хахстмæ хъусыны бæсты мæ ницы хъæуы. Ацу ’мдзæрæнмæ. Мæ- 
хæдæг исты ’рхъуыды кæндзынæн. 
— Кæд мæ нæ уарзыс, уæд мын æй комкоммæ зæгъ, мæ зæрдæ 
дыл куыд нæ дарон, афтæ. Æбæрæгæй цæрын тынг зын у. Ца- 
лынмæ дын дæхи нæ федтон, уæдмæ алы цæсгомы дæр дæ хуыз 
агуырдтон æмæ сфæлмæцыдтæн. 
— Æз дæуæй фылдæр никæй уарзын. Мæ мадæн куынæ тæ- 
ригъæд кæнин, уæд абон дæр демæ бацæрин, — æхсидгæйæ сдзырд- 
та Ланæ æмæ мыл йæхи баныхæста, батæ мын кæны æмæ мæ æнкъар- 
дæй фæрсы: — Рæвдауынæн дæ хъæуын æви дæ цард саразынæн? 
— Дæ мады тас дæ зæрдæмæ дзæгъæлы бауагътай. Кавказæгтæ 
се ’ппæт дæ фыды хуызæн мæнгард не сты. Æз дæн рæсугъддзина- 
ды æмæ уарзондзинады цагъар. 
— Стæй мæ цагъар, æз та... æз та ... — йæ ныхас æй фæнды 
дарддæр ахæццæ кæнын, фæлæ фыртæссæй йæ бон дзурын нал у. 
— Марш домой! — хъуысы мæм фæстæрдыгæй йæ мады мæс- 
тæлгъæд хъæлæс, æмæ мæ зæрдæ мæ риуæй ратоны. Уыцы дыууæ 
дзырды мыл фыдæлгъыстау ахадынц. Сывæллонæй нæ сыхæгтæм 
бацыдтæн. Æдзухдæр æххормаг уыдтæн æмæ сæм, зæгъын, кæд 
исты хъæстæ фæуаин. Ус сæхимæ нæ разынд, æмæ лæджы аком- 
коммæ тыргъы кæрон ныфссастæй мæхи ’руагътон. Мæ афтид ах- 
сæны рыстæн тыххæйты быхстон æмæ хæринагмæ æнхъæлмæ кас- 
тæн. Хæдзары хицау мын кæй ницы ратдзæн, æмæ мæ фæстæмæ 
æвыдæй нæхимæ ацæуын кæй хъæуы, уый йе знæт цæстæнгасæй 
æмбæрстон, фæлæ мæ мæ къах æддæмæ нæ хаста: мæ фæстаг ныфсы 
хал скъуынын мæ нæ фæндыди. Зæрдæфæлæууынæн мæ хъуыди 
’рмæстдæр мамæлайы къæбæр. Сабыргай йæ, зæгъын, бацъир- 
дзынæн, æмæ мæ мæ ахсæны рыст иучысыл суадздзæни. Мæ фыд- 
зонд сыхагæн цыма исчи йæ къух аркъауæй нылхъывта, уыйау æй 
стылдта æмæ йæ хъæлæсы дзаг ныббогъ кодта: 

176 
Цомартаты Изæтбег 
— Марш домой! 
Йæ зæронд æрдæглæгуын гæбæр куыдз Марш хуынди, æмæ, 
мæнæй афтæ, уымæ сиды. Мæ алыварс сдзæгъæлгаст дæн, фæлæ 
йыл мæ цæст не ’рхæцыди. Куы-иу уынджы астæу чъизи цæугæдо- 
ны ныххуыссыди, куы та-иу судзгæ хурæй ныккæнды сатæгмæ ныл- 
лыгъди, æмæ йæ, марадз, ды базон, йæхи та кæм бамбæхста, уый. 
— Марш домой! — дыккаг хатт мыл ноджы карздæрæй ныууы- 
нæргъыдта лæг, йæ цæстытæ дæр ма мæм тæрсынгæнæны дзагъул 
фæкодта, æмæ мæ сæр мæ кой сси. 
Уыцы дыууæ дзырды ныр та æцæгæлон сылгоймагæй хъусын. 
Иннæ дзырдтæй æвзæрдæр не сты. Хицæнæй сæ алкæцы дæр мæ 
хъусты ’хсызгонæй зæлы, фæлæ иумæ цыдæр маргæй фæхъæстæ 
вæййынц æмæ мын мæ игæртæ скæрдынц. Нæхимæ мæ æнæ къæбæ- 
рæй ныууагътой, ам та мæ æнæ уарзонæй ныууадзынмæ хъавынц. 
Уæд дæр мæгуыргуры бынаты уыдтæн, ныр дæр мæгуыргуры бына- 
ты дæн. Уæд дæр мæ бартæ ист уыдысты, ныр дæр мæ бартæ ист 
сты. Кæрдзыны къæбæр æмæ уарзон адæймаджы иумæ барæн нæй, 
фæлæ цы аивта мæ царды? Мурдæр ницы. Æмæ мæ уый тыххæй 
дыууæ мин километры рацæуын хъуыди? Гъе, уæууæй, гъе, мæгуыр 
лæг! Кæмфæнды дæр æмæ цыфæнды цардарæзты дæр куыд æгад дæ, 
куыд! Ныр ацы сылгоймагмæ цæхæркалгæ машинæйы дзыппы дзаг 
æхцатимæ хæрзарæзтæй куы ’рбацæуин, уæддæр мæ цуры йæ чыз- 
гимæ афтæ тызмæгæй дзурид? Нæ, фæлтау йе ’взагыл дæндагæй 
ныххæцид æмæ мæ зæрдæхудты бацæуынæй тæрсгæйæ хъыпп-сыпп 
скæнын дæр не суæндид. Йæ кавказаг хæзгул дзы ’рбайрох уаид, 
æмæ мын цæстмæмитæ кæнынæй нал æфсæдид, ныр та йæ чызгмæ 
знаджы цæстæй кæсы. Уæвгæ, йæ маргæйдзаг фаттæ ууыл не ’хсы. 
Мæ сыхаджы æдзæлгъæд Маршы бынаты мæн æвæры. 
— Лæппу, мæ чызгæй дын ницы пайда ис, æмæ йæ иу ран 
ныууадз! — схуыстæй мæм дзуры, æмæ мыл цыма ’рвæсгæ дæр нæ 
кæны, уыйау мæ иувæрсты схъæлæй фæцæуы. Ахæм æдылы хуыз 
ма-иу мæ дыккаг фыдыусæн уыди, искæимæ-иу куы фæхыл и, 
уæд. Кæрæдзи бынæтты сæ авæрдтон æмæ мæ цæстытыл ауади, 
Кæлимæтæн йæ чызджы тыххæй куыд лæгъстæ кæнын, уыцы æвир- 
хъау ныв. Исчи мæ топпы дзыхмæ куы æрæвæрид, уæддæр ахæм 
хъуыддаг нæ бакæнин, æмæ цæттæ дæн алидзынмæ, фæлæ мæ ме 
’нкъарæнтæ нæ уадзынц. Исты æнæууылд ныхас мæ куы схауа 
æмæ мæ уавæр куы февзæрдæр уа, уымæй мæхи хъахъхъæнын, 
фæлæ йын йæ былысчъил æфхæрдæн фæлмæн уайдзæфæй æнæ 
дзуапп ратгæ дæр мæ бон нæу. Уæдæ алчидæр хъуамæ йæ къæхтæ 
мæныл сæрфа? 
— Кæд мын йæ фæдыл зилын æнхъæл дæ, уæд рæдийыс. Да- 
шæйы фæрцы йемæ базонгæ дæн æмæ йæ бауарзтон. 

Зынгхуыст бæллицтæ 
177 
— Уарзондзинады кой мын ма кæ! Уæддæр дыл нæ баууæнд- 
дзынæн! Махæй дæ цы хъæуы, уый æз хорз зонын! 
— Цы мæ хъæуы сымахæй? 
— Рæузонд чызг æмæ фатер! 
— Æрсабыр у, дæ хорзæхæй. Уыдонæй мæ иу дæр нæ хъæуы. 
Ацы горæты сæ дыууæ дæр æнцон ссарæн кæй сты, уый ды мæнæй 
æвзæрдæр нæ зоныс. 
— Уæдæ дæ цы хъæуы? 
— Уарзондзинад æмæ æууæнк. 
— Æрмæст уыдонæй цард саразæн нæй. 
— Адæймагæн йæ зæрдæйæ куы цæуой æмæ йыл базыртæ куы 
садзой, стæй йæ цардæмбалимæ кæрæдзи куы 'мбарой,уæд ис. 
Мæ ныхæстæ йæ æппындæр кæй не ’ндавынц, уый бæлвырд 
зыны йæ тæнæг былты змæлдыл. Де знаг зæххыл куы хуысса æмæ 
ма йæ къахæй дæр куы цæвай, уыйау мæ рæхойы йе ’лхысчъытæй: 
— Ланæ мын цы дзырдта, уымæ гæсгæ дæ рæбын хæрз афтид 
у. Дæ уæлæ цы скæнай, уый дæр дын нæй. 
— Раст дын загъта. Æппындæр мæм ницы и, фæлæ æнцад нæ 
бадын. Бонæй кусгæ кæнын, изæрæй та — ахуыр, æмæ цалдæр 
азмæ мæ къахыл слæудзынæн. 
— Зæххы бын дæ уыргтæ хойгæйæ? 
— Нырма мæ хъарутæ мæхимæ сты, æмæ ма иучысыл бафæ- 
раздзынæн. Ланæимæ æз хох дæр акъæртт кæндзынæн, æцæг нæ 
ды ма бахъыгдар. 
— Цæргæ та кæм кæндзыстут? 
— Фатер баххуырсдзыстæм. 
— Дæ мæгуыр капеччытæй? Æмæ уæд хæргæ та?.. 
Афтæ мæм кæсы, цыма йæ сау фæнд мæ риу хуымгæнгæйæ 
кæй æххæст кæны, уымæй стыр æхсызгондзинад исы. Йæ фар- 
стæн ын цы дзуапп раттон, уый нæ зонын æмæ хъусæй лæууын. 
Раст кæй у, уый æмбарын, фæлæ мæ йæ рæстдзинад райсын нæ 
фæнды. Куы йæ райсон, уæд ме ’ргъæу галуан базгъæлæнтæ уы- 
дзæн, æмæ ихы сæрыл бæгънæгæй баззайдзынæн. Сылгоймаг мæм 
афтæ æдзынæг кæсы, цыма мæ йæ бырау цæстытæй цæрдхуынкъ 
фæкæнынмæ хъавы. Мæ зæрдæ мын зыгъуыммæ рафæлдæхта æмæ 
йын йæ уидæгтæ рæдувы. Ланæйы мад куынæ уаид, уæд ын алы- 
выдтæ акалин æмæ йæ ныхъхъуытты уадзин, фæлæ мæм дзы мæс- 
тæймæлгæйæ дæр мæ уарзоны хъæрмад цæуы æмæ мын уый мæ 
дзыхыл цъутта æвæры. 
— Мæнæн мæ гыццыл уат мæхи фаг дæр нæу! Кæд дæ зæрдæ 
уымæ æхсайы, уæд дæ удæй арт дзæгъæлы цæгъдыс! Дæхи куы 
акъæртт кæнай, уæддæр дæ къухы нæ бафтдзæн! — хылкъахæгау 
мæм дзуры тызмæгæй. Мæ сæрыстырдзинадыл мын цъыф къахæй 
12 Цомартаты Изатгбег 

178 
Цомартаты Изæтбег 
рацу-бацу кæны, фæлæ йын æз хъаугъамæ рахизыны фадат нæ 
дæттын. 
— Йæ фатермæ мæ чи хуыдта, ахæм дæр мын уыди, фæлæ мæ 
нæ бахъуыди. Мæ зæрдæ мæ риуы арф æвæрд у, æмæ агуыри- 
дуртæй æлхæнын нæ комы. Искæй цæстытæм кæсыны бæсты æз 
тар хъæды сырдты ’хсæн цæрдзынæн. 
— Æмæ дын мæ хъал чызг уырдæм акомдзæн? 
— Уыцы фарстæн хъуамæ дзуапп йæхæдæг ратта. 
— Æмæ ма уæд æз та ам цы кусын? Æстдæс азы йæ мæ комы 
комдзæгтæй уымæн фæхастон, цæмæй йæ уынджы астæу чындз- 
дзон арæзтæй кæйдæр мæгуыр хæтæгхуаджы хъæбысмæ баппа- 
рон, цæсты гагуыйау æй уымæн фæхъахъхъæдтон, цæмæй мæ 
рæсугъд дидинæг демæ хъаймæты фыдæбæттæ æвзара æмæ æмгъуы- 
дæй раздæр баруайа? Æдылы куынæ дæ, уæд æй не ’мбарыс, кæй 
нæ дын æй ратдзынæн, уый? 
— Æмбарын. 
— Уæдæ дæ зæрдæ цæуыл дарыс? 
— Ланæйы уарзондзинадыл. 
— Ме ’вастæй йемæ куы бацæрай, уæд æз мæхи амардзынæн, 
æмæ мæ тæригъæд дæ фæдыл æфтыд фæуыдзæн. 
Йе ’нæсæрфат æртхъирæныл ын бахудтæн, æмæ мæ дисы цæ- 
стæнгас æвдисгæйæ бафарста: 
— Цæуыл худыс? Адæймаджы мæлæт дæм худæг кæсы? 
— Мæ зæрдыл иу æмбисонд æрлæууыд. Æгъатыр лæгмар цæр- 
гæбонты æнаххос адæмы фæцагъта. Зæрондæй йыл йæ тæри- 
гъæдтæ æртæфстысты æмæ тыгъд быдыры мæлыны къахыл ныл1 
лæууыд. Æнусон тулдзы бын рынчынæй хуыссы æмæ хъæрзы. 
Уыцы рæстæг кæсы, æмæ иу лæг йæ уадсурыл удаистæй æрбатæт 
хы. Уæддæр мын уæлдай нал у, зæгъгæ, барæгмæ йæ хъримаг 
фæдардта æмæ йæ багæрах кодта. Куыддæр фæдисон зæхмæ æрха- 
удта, афтæ марæг, цы уыди, уымæй авд ахæмы хуыздæр феста- 
ди, йæ амæттагмæ бацыди æмæ йæм дзуры: «Дæ сусæгдзинад 
мын раргом кæ, дæ хорзæхæй. Афтæ тагъд кæдæм кодтай?» 
«Дыууæ æвзонг уды кæрæдзи уарзынц æмæ се ’хсæн бацæуынмæ 
хъавыдтæн», — загъта барæг æмæ йæ уд систа, марæг та йæ 
тæригъæдтæй ссыгъдæг и. 
— Ахæм мæлгъæвзагæй æвæлтæрд сывæллон-чызджы сæр ра- 
зилын кæнынæн бирæ нæ хъæуы. Сæттын ыл, мæн дæр ма дæ- 
химæ, æрыхъусын кодтай. Чи зоны, бирæтæй зондджындæр дæ, 
гæнæн ис, æмæ дын зæрдæ дæр æвзæр нæй, Ланæйы кæй уарзыс 
æмæ дæ йемæ цæрын кæй фæнды, ууыл дæр æууæндын, фæлæ мæ 
уæддæр сиахсæн нæ хъæуыс. 
— Исбоны цæстæй мæм кæсыс, æмæ дын уый бар нæ дæтты 

Зынгхуыстбæллицтæ 
т 
мемæ бахæстæг уæвынæн, фæлæ цард доны къусæй уæлдай нæу — 
кæцырдæм фæкъул уыдзæн, уый Хуыцау дæр нæ зоны. 
— Цалынмæ дæхицæн чызг райгуыра æмæ йæ дæ риумæ æрбал- 
хъивай, уæдмæ дæм никæй ныхæстæ бахъардзысты, æмæ нæ рæс- 
тæг мауал сафæм, — уазал хъæлæсæй загъта сылгоймаг, Ланæимæ 
мæ цы хал баста, уый мæ зæрдæйæ срæдывта, йæ бынатмæ йын 
залиаг калмау марг бауагъта æмæ æнæгуырысхойæ сæхимæ араст 
и. Мæ мидбынаты бандзыг дæн æмæ мæ хъуыдытæ бæлвырд уагыл 
саразын нæ фæразын. Ме ’нæуынон сылгоймаджы ад мын чи скодта, 
уыцы фæзæй мæ мæхи атонын кæй хъæуы, уый æмбарын, фæлæ 
мæм мæ къах айсыны хъару нæй. Нырма мæм кæронмæ ныр 6а- 
хъардта, Зæлинæ йæхи цæмæн амардта, уый. Ацы ’лгъыст бæс- 
тæйы сыгъдæг удæн цæрыны хъомыс нæй, æмæ дзы цас раздæр 
ахицæн уа, уыйас — хуыздæр. 
— Ацы рæсугъд лæппу афтæ тынг цæуыл тыхсы, цымæ? Йæ 
сагъæстæ фæсурын æй нæ фæнды? — йæ мидбылты худгæйæ мæ- 
нырдæм дзуры æрыгон чызг, фæлæ йæ мæнæй цы хъæуы, уый не 
’мбарын æмæ йæ иувæрсты кæдæмдæр рохстæй кæсын. 
— Æхца дæ нæ бацагурдзынæн. Йæхи чи уæй кæны, уыдонæй 
нæ дæн. Мæ лæджы мын æфсадмæ акодтой æмæ мын иунæгæй 
æнкъард у. Цом мемæ æмæ, кæд дæ зæрдæмæ фæцæуон, уæд йе 
ссыдмæ нæ рæстæг иумæ хъæлдзæгæй æрвитдзыстæм... 
Иуæй-иутæн цы ’нцон цæрæн у, æз та иудадзыг мæ размæ 
цæлхдуртæ æвæрын æмæ сæ сæрты удхаргæнгæйæ хизын. 
— Цæй, цы зæгъыс? Разы дæ æви нæ? — фæрсы мæ чызг, 
фæлæ йын æз ницы дзуапп дæттын. Нæ мæм дзурын цæуы, нæ — 
ног зонгæтæ кæнын, нæ — мæ бынатæй фезмæлын. Фæнды мæ 
æрмæстдæр ацы дунейæ алидзын æмæ фыдадæмы хæрæмттæй фер- 
вæзын. 
* * * 
Хосы сæр цы куыдз бады, уый йе æдзæсгом у, йе æдзæстуар- 
зон. Кæй хъахъхъæны, уый йæ æппындæр ницæмæн хъæуы, йæ 
былыцъæрттæ йæм чи хæры, уыдоны та йæм хæстæг нæ уадзы, 
æмæ мæм æвзæрын кæны ’рмæстдæр иу бæллиц: дæргъæй-дæргъмæ 
хъил райс æмæ йын дзы йе рагъ ныххой, хъыллистытæгæнгæ куыд 
алидза æмæ, æнæбархъомæй цы бынат ахсы, уый куыд суæгъд 
кæна. Куыд хистæр кæнын, афтæ мын ацы бæллиц тыхджынæй- 
тыхджындæр кæны, уымæн æмæ царды æнæраст хъуыдцæгтæ хуыз- 
дæр æмбарын райдыдтон, мæ размæ цы æнахъинон цæлхдуртæ 
лæууы, уыдон мæм ирддæрæй зынынц, æмæ мæ сæ айсын тынгæй- 
тынгдæр фæнды. Афтæ мæм кæсы, цыма, йæ цæсгомы фæрцы 

180 
Цомартаты Изæтбег 
мæкъуылы цъупмæ чи быры, уыцы цъаммар куыйтæ фылдæрæй- 
фылдæр кæнынц, æмæ ныл не ’ппæт бæллæхтæ дæр уыдоны ах- 
хосæй цæуынц. Чи дзы куыд ныхджындæр у, афтæ бæрзонддæр 
хизы æмæ ныл хъæрдæрæй рæйы, чи дзы куыд бæрзонддæр хизы, 
афтæ уæндондæр кæны æмæ нын фылдæр знаггад хæссы, уымæн 
æмæ йæ авналæнтæ уæрæхдæр сты, над баййафыны тас та йæм 
хæстæг нæ цæуы. Кæйдæр бынæттæ ахсгæйæ сæхи афтæ дарынц, 
цыма нын нæ мæнгæфсон зæххы къори сæ фидар уæхсчытыл 
хæссынц, æмæ, иучысыл куы фæцудой, уæд сæрсæфæн былæй 
асхъиудзыстæм. Гыццылæй, стырæй мæ дисы ’фтауынц, сæ мы- 
нæг хъарутæ, сæ фæлвых курдиат æмæ сæ уæлæнгай зонындзи- 
нæдтыл куыд тынг æууæндынц, уымæй. Кæм цы хамасхор и, 
уыдоны сæ алыварс æрæмбырд кодтой, сæхицæй царды хицæут- 
тæ сарæзтой, æмæ сæм афтæ кæсы, цыма, зæхх иннæрдæм куы 
сфæлдæха, уæддæр сæ хъарм бынæттæй нал фæиртæсдзысты, цыма 
’рмæстдæр дзæгъæл рæйд æмæ царв æмæ мыды ленк кæнынмæ 
райгуырдысты. 
Цыппæркъахыг æмæ мын дыкъахыг куыйтæ схæццæ сты, æмæ 
дзы чи кæцы у, уый дзæбæх нал иртасын. Бирæ цæуылдæрты 
дызæрдыг кæнын, фæлæ мæ фидарæй уырны иу хъуыддаг: искæй 
бынат чи ахсы, уый цыфæнды цæрæгой уæвгæйæ дæр æлгъаг у, 
йæ зиан та — æнæкæрон. 
Æз сæ рыджы дæр нæ дæн. Сæ кæцыфæнды дæр мыл къахæй 
куы ныллæууа, уæд никæцæйуал разындзынæн. Семæ абаргæйæ 
мæ фыдракæнд мæлдзыджы уæзæй къаддæр у, фæлæ мæ уæддæр 
ме ’фсарм уыдонæй тынгдæр тыхсын кæны. Институты кæйдæр 
бынат кæй ахсын, уый æмбарын æмæ йæм æдзухдæр къæмдзæсты- 
гæй цæуын. Лæг фæрæтимæ хъæды куы фæзыны, уæд, дам, æй 
бæлæстæ банкъарынц æмæ сæхицæн стæрсынц. Кæй нæ уарзын, 
уыцы бæстыхай дæр мын, æвæццæгæн, мæ зæрдæйы уаг афтæ 
æнкъары æмæ мыл алы хатт дæр æлхынцъæрфыгæй сæмбæлы. Иу 
азæй нæм иннæ аз фылдæр адæм цæуы. Чи нæ бахауы, уыдонæн 
сæ сæртæ мæрдджынты хуызæн сæ риутыл æркъул вæййынц, мæ 
кæуинаг уавæр мын ногæй æрымысын кæнынц, æмæ сын фыртæ- 
ригъæдæй мæ зæрдæйы тугтæ ныккæлынц. Афтæ мæм фæкæсы, 
цыма, институтæй уыдонмæ цы хай æмбæлы, уый æнæхъæугæйæ 
æз райстон, æмæ фырæфсæрмæй мæ цæсгомы цъæрттæ ссудзынц. 
Уæлдай тынгдæр та ме ’мкъласон Алхастæй æфсæрмы кæнын. Ра- 
диоприемниктимæ куыд архайын хъæуы, уый æз зонгæ дæр нæ 
кодтон, уый та сæ схемæтæм гæсгæ æвдæм къласæй фæстæмæ ара- 
зын райдыдта. Мæ къупри ахуыргæнæджы аххосæй физикæйæн 
китайаг растфыссынадæй уæлдай ницы бамбæрстон, æмæ мын уæн- 
гæлæй æнаддæр у, уымæн та уымæй зынаргъдæр ницы ис. Радио- 

Зынгхуыст бæллицтæ 
181 
техничы дæсныйад райсын мæ фæсонæрхæджы дæр никуы уыди, 
æмæ оцани бæхау мæхи размæ тыхтард кæнын, ме ’мбал та йæм 
цæргæбонты йæ бæттæнтæ тоны, фæлæ йæ къухы не ’фты, æмæ 
удхарæй мæлы. Фæлтау æм ныфсæвæрæн фыстæг куынæ арвыста- 
ин. Йæ мастыл ма йын цæхх цы ныккодтон, æндæр ын ницы 
’ххуыс фæдæн. Сочиненийæ дыууæ райста, æмæ йæ зæрдæ бын- 
тондæр асасти. 
Уырыссаг æвзаг хорз зонын кæй хъæуы, уый гуырысхойаг 
нæу, фæлæ, мæнмæ гæсгæ, уымæй ахсджиагдæр у институттæй 
куыстуæттæм дæсны специалисттæ æрвитын. Адæймаг цæуыл хæст 
уа, уый хъуамæ бирæ уарза, хъуамæ йæм хорз арæхса æмæ дзы 
’хсæнадæн исты пайда хæсса. Афтæ куынæ уа, уæд кæйдæр бынат 
ахсы æмæ пайдайы бæсты зиан хæссы. Мæ хатдзæг ахæм хуымæ- 
тæг, ахæм сыдывд, ахæм ихсыд у, æмæ цыфæнды къуымых кæрт- 
мæрзæгмæ дæр бахъардзæни, фæлæ нæ хъысмæтлыггæнджытæм 
нæ хъары, уымæн æмæ Беликовы «как бы чего не вышло» сæ 
сæртæй ратæрын нæ комы. Стæй сæ, раст зæгъгæйæ, йæ ратæрын 
фæндгæ дæр нæ кæны, уымæн æмæ сын афтæмæй æнцондæр цæ- 
рæн у. Æз мæнæ дыккаг уæладзыджы радиотехникон æрмадзы цы 
зæрдæйæ бадын, уый куы зониккой... Уæд цы? Сæ зондахаст аивик- 
кой? Институттæм фæсивæды исынæн растдæр фæтк сæвæриккой? 
Алы адæймаджы дæр йæ курдиатмæ гæсгæ æвзариккой æмæ дын 
хуыздæр исты ссариккой? Нæ. Дæ поезд афардæг и, æмæ мацæ- 
мæуал æнхъæлмæ кæс. Цы дæм æрхаудта, ууыл фидар хæц, науæд 
ма уымæй дæр фенæхай уыдзынæ æмæ та дæ райгуырæн хъæуы 
рады хъомгæс цæудзынæ. Цы мæрддаг дæ, Хуыцауы хатырæй?! 
Бæстæйы институтты бæллиццагдæр факультеттæй иуы ахуыр кæ- 
ныс æмæ цинæй нæ мæлыс, фæлæ ма йыл былысчъилтæ дæр кæ- 
ныс! Мæлæты лæг! Дæхицæн цы ’нхъæл дæ, цымæ?! Дæ бон кæд 
базондзынæ æмæ дæ кæрддзæмы кæд æрбаддзынæ? Никуы, æвæц- 
цæгæн. Уæдæ йæ ныхъхъуытты уадз æмæ дæхи тухæнæй мауал 
мар. Цы прибор аразыс, уымæй дæр ма цы кæныс? Уæртæ йæ 
иннæты ’хсæнмæ базыввытт лас æмæ лидзгæ ардыгæй. 
Диссаг. Ацы хъуыды мæ нæ тæрсын кæны. Тæрсын нæ, фæлæ 
ма мын æхсызгондзинад дæр дæтты æмæ мын ме уæхсчытæй уæз- 
зау уаргъ исы, фæлæ йыл кæронмæ не ’ууæндын, уымæн æмæ 
æгæр стыр фарстаимæ баст у. Дыккаг курс фæуынмæ мæ бирæ нал 
хъæуы. Иу уыйбæрцæй ма чысыл фылдæр — æмæ диплом райс- 
дзынæн, куысты ныллæудзынæн æмæ мæ хъизæмæрттæн кæрон 
æрцæудзæн. Ныр дæ радиотехничы дæсныйад нæ, фæлæ ма суанг 
бастдзинады министры бынат дæр куынæ хъæуы, лекциты æмæ 
семинарты сындзытыл бадæгау куы фæбадыс, уæд дæхи цы сайыс? 
Тыхсын, фæлмæцын мæхимидæг. Афтæ мæм кæсы, цыма ин- 

182 
Цомартаты Изæтбег 
ституты мæ сызгъæрин рæстæг дзæгъæлы сафын. Дифференциаль- 
ные, интегральные исчисления, начертательная геометрия, сопро- 
тивление материалов, физикæ — иууылдæр мын æцæгæлон сты, мæ 
зæрдæ дзы йæхимæ хæстæг никæй уадзы, афтæмæй сæ хорз бæ- 
рæггæнæнтæ райсыны тыххæй мæхи тыхлæмæрстгæнгæйæ ахуыр 
кæнын. Ноджы ма мæм радиоприемникæй цыдæр хай радтой, ахæм 
сараз, зæгъгæ, æмæ дзы мæ уд мæ хъуырмæ сси. 
Де сæфт кæмæй уынай, уыцы сылгоймагимæ тыхцæрдтытæ 
кæныны хуызæн у мæ уавæр. Мæ сæр бафснайын дæр мæ дзы 
фæнды, хъахъдзыхæй баззайынæй дæр тæрсын. Дæ бонтæ æнæ- 
уынон адæймагимæ хъуырдухæнтæгæнгæ æрвитыны бæсты зыбы- 
ты иунæгæй цæр. Мæ хъуыды раст кæй у, уый æмбарын æмæ 
разы дæн алидзыныл, фæлæ мын цавæрдæр æбæрæг тых æнæ- 
уынгæ сахсæнæй ме уæнгтæ сбаста, æмæ йæ рафтауын нæ фæра- 
зын. Мæ мидхъуырдухæнæй мæ ирвæзын кæны, мæ риуы чи сног 
и, уыцы бæллиц. Кæннод ын цы зæгъон, кæд мæ ирвæзынгæнæг 
нæу. Мæ бирæ сагъæсты уæзыл ма мын ноджыдæр иу уæз æвæры 
æмæ мæ тухæнæй мары, фæлæ мыл уыцы иу рæстæг хорзырдæм 
дæр ахады. Мæ зæрдæйы катай зына-нæзына фæкъаддæр æмæ 
мын мæ баст уæнгтæ мæлын нæ уадзы. Ахуыссын æнхъæл кæмæн 
уыдтæн, уыцы стъалыйы дыдзы рухс мæм арвы кæронæй хæссы 
æмæ мæ талынг уæрмæй цæстылуайгæ тæмæссаг дунемæ йæ фæ- 
дыл сайы. Мæ размæ мын бæлвырд-бæрæг нысан æвæры æмæ 
мын мæ фæллад буары сабыргай цæрыны ныфс уадзы. 
Мæ фæлгæнæны гуырынц алыхуызон сурæттæ, цымыдисаг 
цаутæ, кæй федтон æмæ кæй мысын, ахæм хабæрттæ, алæмæты 
æрдзы нывтæ, аив хъуыдыйæдтæ, адæмон дзырдбæстытæ, цæхæр- 
калгæ æмбисæндтæ æмæ мын мæ тугыл арт æндзарынц. Фæнды сæ 
уæлмонц аивадæй фæхъæстæ уæвын, фæлгонцты хуызы мæ зæрдæ 
æмæ мæ сæрæй гæххæтмæ рахизын æмæ сæ рæсугъддзинадæй адæ- 
мы дисы бафтауын. Гуыргъахъхъ фæндæгтыл цæугæйæ кæй бас- 
тадтæн, уымæ гæсгæ мæ нал уырныдта, искуы ма мæм фыссыны 
зонд æрцæудзæн, уый. Афтæ мæм каст, цыма искуы иу къодахæй 
фæстæмæ алы æрыгон адæймаг дæр æмдзæвгæтæ фыссын рай- 
дайы, искæй куы бауарзы, уæд. Йæ уарзондзинад ацæуы, æмæ 
поэтикон арт дæр йемæ ахуыссы. Тиминæйы азарæй мæ литерату- 
рон низæй кæй сдзæбæх дæн, ууыл мæхи баууæндын кодтон æмæ 
йыл хъыгзæрдæйæ мæ къух ауыгътон, фæлæ арф кæмдæр мæ хуыл- 
фы йæ уидаг æнæхъыгдардæй баззад, дзæвгар рæстæг фынæйæ 
фæлæУуыд æмæ ныр райхъал и. Мæ царды фыдæвзарæнтæн хус 
кæнын нæ бакуымдта, се ’ппæтыл дæр фæуæлахиз æмæ мæм ног 
тыхтæ æвзæрын кæны... 

Зынгхуыст бæллицтСе 
183 
* * * 
Ме ’нæнцой царды фæндæгтæ мæ иу дзыхъхъæй иннæ дзыхъмæ 
æппарынц. Хуыздæр зæрдæ мæм нæ дарынц мæ кънйазгонд хи- 
цæуттæ дæр. Фæлмæн къæрмæгау мæ куы иу хуынчъы атъыс- 
сынц, куы — иннæ хуынчъы. Замманай рæгъæд лимон æхсæны 
бæласæй æртыдтой æмæ йæ сæ цаймæ лæмарынц. Цалынмæ ма 
дзы фæстаг æртах баззайа, уæдмæ йæ сæ дæрзæг уырзтæй феу- 
уæрддзысты. Куы ницæмæнуал бæзза æмæ сæ куы нал хъæуа, уæд 
æй бырæттæм фехсдзысты. Æз мæхи сæрыстырхуызæй Овод æмæ 
Гамлеты фæлгонцтæ аразынмæ цæттæ кодтон, адон та мæ æгадхуы- 
зæй ифтыгъд хæрæджы ролы хъазын кæнынц. Æппæтхъомыс Музæ 
мæ йæ уæлныхты Парнасы цъупмæ исы æмæ мæ радзырдтæ фыс- 
сынмæ разæнгард кæны, горæты чъизитæ кæдæм кæлдзысты, уыцы 
къанауæй дарддæр чи ницы уыны, уыдон та мæ æрвылбон зæххы 
бынмæ тæрынц æмæ мын мæ сыгъдæг бæллицтæ марыныл арха- 
йынц. Мæ уæнгдыхыл сæ бон цæуы, æмæ мæ цумайы лæдзæг 
аразынц, фæлæ мæ хъуыдытæ æмæ ме ’нкъарæнтæ сæ бар нал 
сты. Сæ рохтæ сын суагътон, æмæ мæ сæргълæуджыты нæ, фæлæ 
мæхи коммæ дæр нал кæсынц. Цыма мæнæй хицæн аисты æмæ 
сæхæдæг хæдбар цардæй цæрынц, уыйау мæ райгуырæн бæстæмæ 
агуылф кодтой æмæ мæ уырдæм сæ фæдыл æнæрхъæцæй сайынц. 
Уагæр ма дзы хъизæмайраг тухæнтæ куынæ бавзæрстаин, уæд та 
ма мыл куыд ахадиккой? Æнхъæл уыдтæн, цæргæбонты Дантейы 
зындонау мæ цæстыты раз лæудзæн æмæ мæ удхарæй мардзæн, 
фæлæ фæрæдыдтæн. Хур зæххы къорийыл æнæуынгæ æндæхтæй 
куыд хæцы æмæ йæ йæ хъарм тынтæй куыд рæвдауы, цæрыны 
хъомыс ын куыд дæтты, афтæ мæ йæхимæ æлвасы æмæ мæ уæгъд 
нæ уадзы. Хъуыды дæр мæ мадæлон æвзагыл кæнын, фынты дæр 
мæ хъæу уынын. Афтæ мæм кæсы, цыма дзы æнæхъæн æнус фæ- 
иппæрд дæн, æмæ ма иучысыл куы бафæстиат уон, уæд ын хъæбу- 
лы ад нал скæндзынæн, цыма ме стырзæрдæ мадау уый дæр мемæ 
цæрын нал бакомдзæн, кæрæдзи нал бамбардзыстæм, зæгъгæ. 
Мæ зæрдæ мæ хъуырмæ схæццæ, ахст цъиуау мæ риуы къул- 
тыл йæхи хойы æмæ, кæуылты аирвæза, уый катай кæны. Ноджы 
ма йыл дысон телевизор арт бандзæрста, æмæ бынтондæр сæрра и. 
Нæ кафджыты дзы сау цухъхъаты æмæ урс разгæмтты уыцы рæ- 
сугъдæй куы равдыстой, уæд æй йæ бæттæнтæ атонынмæ бирæ нал 
хъуыд. Фæндыры зæлтæ мæ туджы ахъардтой, мæ фæллад уæнгтæ 
мын срог кодтой, æмæ фырцинæй, кæм уыдтæн, уый дæр нал 
æмбæрстон. Лæппутæ сценæйы куыд кафыдысты, æз дæр мæхими- 
дæг семæ афтæ кафыдтæн. Æрфæндыд мæ нæхимæ атындзын, цы- 
фæнды зындзинæдтæ æвзаргæйæ дæр нæхи уæлдæф улæфын, нæхи 

184 
Цомартаты Изæтбег 
дон нуазын, нæхи æвзаг хъусын, уæртæ ахæм зæдæнгæс чызджы- 
ты ’хсæн цæрын æмæ дзы иу равзарын. Мæ бæллиц мæ къухы 
куынæ бафта, уымæй старстæн, æмæ мæ цæстытæ доны разылдыс- 
ты. Концерт куы фæци æмæ экранæй Сыбираг митæмбæрзт быдыр 
куы разынд, уæд мæм афтæ фæкаст, цыма мæ исчи мæ райгуырæн 
бæстæйæ тыххæй атыдта, æмæ фырæнкъардæй мæхи цы фæкодта- 
ин, уый нал зыдтон. Ныр дæр ма уыцы уавæры дæн, æмæ мæ ме 
’нæуынон куыстмæ цы электричкæ скъæфы, уый ардыгæй нæхимæ 
иу ран дæр куы нал æрлæууид, уæд мын мæ хынцинаг фарстатæ 
иууылдæр алыг кæнид, фæлæ мæм йæ цæлхыты иугæндзон къæрцц- 
къæрцц раздæрау цырынæй нал хъуысы. Цъæх бæлæстæ дæр фæ- 
стæмæ нал лидзынц. Цыма фæллайгæ бакодтой æмæ сæ рухс ду- 
нейы æппындæр ницыуал æндавы, уыйау ма сæхимидæг æвæндо- 
нæй змæлынц. Æрæджиау сæ бынæтты æрæнцадысты, æмæ мæм 
галиуырдыгæй разынди, фæйнæг асинтыл асфальтмæ кæцæй ныц- 
цæуын, уыцы зæронд нарæг хид йæ тарбын дымгæдзагъд хæцæн- 
тимæ. Мæ акомкоммæ лæууы ставд дамгъæтæй фыст «Ухтомская» 
æфсæйнаг телтæй хызгонд быруйыл фидаргондæй. Æдзухдæр ам 
кæй рахизын, уый мæ кæцыдæр æнкъарæнæй æмбарын, фæлæ ме 
’ндзыг уавæрæй фервæзын мæ бон нæу. Мæ хъуыдытæ сегас дæр 
сты мæ иубæстон адæмимæ. Ныртæккæ мæ уыдон йеддæмæ ничи 
хъæуы, уымæн æмæ мæ фæнды семæ уæвын æмæ сæ зæрдæты 
змæлд æнкъарын, сæ куыстдомд сурæтгæ æмæ сæ уæззау цард æвди- 
сын. Мæ уацмыстæ æрмæстдæр уыдоны ’хсæн цæргæйæ ныффыс- 
дзынæн, æмæ мæ цæстыты размæ хæссын алыхуызон рæсугъд 
нывтæ. Театралон училищемæ цæугæйæ дæр ахæм уавæры уыдтæн 
æмæ фæкъуыхцы дæн, фæлæ мæ уый нæ тæрсын кæны. Уæд хъуыд- 
дæгтæ æрмæст мæнæй аразгæ нæ уыдысты. Алчидæр артисты кур- 
диатмæ йæхи цæстæй кæсы, æмæ йæ цы фенын фæнды, уымæй 
дарддæр ницы уыны. Литературæйы та алцыдæр мæхицæй аразгæ 
уыдзæн æмæ мæ зындзинæдтæн сæттын нæ бакомдзынæн. 
— Иннæ станцæ та цы хуыйны? — дард кæцæйдæр мæм фын 
уынæгау хъуысы ацæргæ сылгоймаджы сыфсыфгæнаг хъæлæс. 
— Люберцы, — дзуапп ын дæтты æрыгон чызг. 
«Ома куыд Люберцы?!» — тарстхуызæй фестъæлфыдтæн æз, 
мæ бынатæй фестадтæн æмæ цæстыфæныкъуылдмæ вагоны кæрон 
балæууыдтæн, фæлæ уæдмæ электричкæ перронæй ахызти æмæ 
тыгъд быдыры стырындз и. Машинистæй, æвæццæгæн, дуæрттæ 
сæхгæнын ферох и, æмæ сыл дыууæ къухæй фæйнæрдæм хæцын, 
афтæмæй зæхмæ зыд каст кæнын. Агæпп æм кæнин, æмæ мæлæты 
дæлоз у. Мæ зæнгтыл мæ зæрдæ нæ дарын, æндæр... «Гъæ-æ, тæп- 
пуд! Дæ зыр-зыр куы ссыди! Дæ ницæйаг удæн тæрсыс, нæ?!» — 
худы мыл мæ мидхъæлæс. «Ехх, цы уа, уый уæд! Исты мæ хорз 

Зыигхуыст бæлпицтæ 
185 
цардæй бавдæлон уыдзынæн?» — скарстон мæхинымæр æмæ хуырмæ 
асæррæтт ластон, иуцасдæр дзы сæрбихъуырæйттæгæнгæ фæтах- 
тæн, стæй йыл дæлгоммæ ныффæлдæхтæн. Мæ зæнгтæ цыма сæс- 
тытæ сты, уыйау риссыиц, мæ цæсгом зæххыл ныххафтон, æмæ 
дуды. Бавнæлдтон æм, æмæ мæ къух тугæй самæсти. Цыма ме 
уæнгтæн æрызгъæлынæй тæрсын, уыйау мæхиуыл хъавгæ схæ- 
цыдтæн, мæ рыгтæ æрцагътон æмæ мæ зонгæ фæндагыл фæчепп- 
фæчепгæнгæ æвæндонæй араст дæн. Зæххыл хуысгæйæ кæй нæ 
баззадтæн, уый мын æхсызгон нæу. Мæ сæр истæуыл куы скъуырд- 
таин, уæд ме ’ппæт сагъæстæй дæр фервæзтаин, æмæ мæ ныр 
ницыуал мæт уаид. Вагонæй хизгæйæ мæхи марынмæ нæ хъавыд- 
тæн, фæлæ уыцы хъуыдыйæ мæ туджы змæлд фегуыппæг и, æмæ 
мын цыдæр æнцойад æрхаста. Ныр та мыл æцæгдзинад йæ уæз 
æруагъта, æмæ мæ алыварс æнкъардæй кæсын. Ацы кæйдæр ду- 
нейы мæ цард дæр куы никæй хъæуы, мæ мæлæт дæр, уæд дзы цы 
ми кæнын? Уæвгæ, мæ фыдыфсымæры куынæ хъæуын, уæд кæ- 
мæддæрæгон адæмыл мæ зæрдæ цы худы? Мæ марды хабар мын 
куы фехъуыстаид, уæд мæм мæсты цы суыдаид, æндæр æм мæ 
тæригъæд нæ бахъардтаид. Семирæмæ та? Уый дæр мыл тынг нæ 
батыхстаид. Йæ цæсгом ахорын дæр нæ ныууагътаид. Телефонæй 
дзургæйæ йæ хæтæл стъолыл дæр не ’рæвæрдтаид. Куыдфæндыйы 
цæстæй мæм æрмæст уыдон куы кæсиккой, уæд сын истыхуызы 
бабыхсин, фæлæ мæ адæмы дæр нæ хъæуын æмæ сыл мæ зæрдæ 
дзæгъæлы дарын. Цалдæр азы сæ фæхицæн дæн, æмæ сæм мæ 
зондахаст аивтон. Ацы зæххыл алчидæр арт йæхи гуылы бын 
æндзары, æмæ сын хъуамæ сæ миддуне равдисон. Иугæр мæ мæ- 
лæт нæ исы, уæд мæ мæ хъысмæт уырдæм аразы. 
Ме ’нæрай хъуыдытимæ удхаргæнгæйæ мæ куыстуатмæ ба- 
хæццæ дæн. Уæрæх цъайы цур — уæзæгтæисæн къран, йæ чъыл- 
дыммæ — æфсæн хæйттæй арæзт бæрзонд мæсыг. Йæ цыргъ цъуп- 
пы фæйнæфарс дыууæ лæппулæджы бадынц æмæ монтажгæнæн 
дæгъæлтæй хицæн гæбæзтæ кæрæдзиуыл фидар кæнынц. Хицау 
сæм бынæй кæсы æмæ, æрдæгфынæйæ кæй архайынц, уый тых- 
хæй йæ сæр уайдзæфгæнæгау дыууæрдæм тилы. 
— Коллектор къахт куы фестæм, уæд ма нæ ацы мæсыг та 
цæмæ хъæуы? — фæрсын æй салам раттыны бæсты. 
Уый мæнырдæм йе ’ргом не здахы, афтæмæй мæм аххосджы- 
нау рæхуыстæй дзуры: 
— Уæдæ уын мызд цæмæй хъуамæ фидон? 
— Ома куыд цæмæй? 
— Ацы мæсыг сæвæрын æмæ райхалын коллектор саразынæй 
зынаргъдæр у, æмæ нæм æхца уырдыгæй цæуы, стæй, цы лыстæг 
куыстытæ æрымысын, уыдонæй... 

186 
Цомартаты Изæтбег 
— Иу бон дæр нæ бакусдзæн уæдæ, нæ? 
-О. 
— Æмæ Сизифы æнæпайда фыдæбон кæдмæ кæндзыстæм? 
— Мæ-гъа. Нæ хъуыддаг хæрзтæй нæу, фæлæ уæддæр цы- 
дæртæ кусæм, змæлæм, аразæм, нæ уд удыл тыххæй хæцы, афтæ- 
мæй кæдæмдæр куырмæй хилæм... 
Йæ иу цæстæй нæ уыны, æмæ йæ кусджытæ фæсномыгæй 
Кутузов хонынц. Фæсмонгæнæджы мыртæ йæ хъæлæсы афтæ æрго- 
мæй хъуысынц, цыма æппындæр ницæуыл æууæнды æмæ йæ цар- 
ды фæстаг бонтæ куыдфæндыйæ æрвиты. Фылдæр хатт ыл йæ 
кабинеты рудзынгæй æддæмæ кæсгæйæ баизæр вæййы. Ныр дæр 
та йæ хъуыдыты кæдæмдæр адзæгъæл, æмæ йæ иувæрсты мæн- 
гагъуыстмæ бацыдтæн, мæ дарæс раивтон æмæ коллектормæ ных- 
хызтæн. Амæйразмæ дзы ме сæфт уыдтон, ныр та бынтондæр мæ 
цæстысындз фестад. Фæлтау ын йе ’гъатыр æцæгдзинад куынæ 
базыдтаин. Ехх, æвæдза, хъил райс æмæ мæ бæстæйы æнæсæрфат 
хицæутты сæ хъарм бынæттæй фæсур, мæ мæгуыр æмбæлттæн сæ 
уæззау цард фæрогдæр кæн, фæлæ мæ бон цы у? Æрмæст мæстæй 
мæлын. Уыдонæн, мæнмæ гæсгæ, ахæм хъуыдытæ кæнын сæ фæ- 
сонæрхæджы дæр нæй. Алырæтты бадынц æмæ æнæмæтæй ху- 
дынц. Мæ цæсгоммæ кæсгæйæ та бынтон схъæлдзæг сты. 
— Дæ хæмхудтæ та дын чи ныххоста? — цыма алы бон дæр 
над æййафын, уыйау мæ былысчъилæй фæрсы Федя, æмæ йæ цæс- 
гомыл мæстæймарæн хинхудт хъазы. 
— Мæскуыйы фыдуаг лæппутæй фылдæр цы ис, — мæ бæсты 
йын козбау мидбылхудтимæ дзуапп дæтты Петя, — æдзухдæр, кæй 
ракъæрццытæ кæной, ахæмты куы агурынц. Уæлдай æмхицдæр та 
саусыдз кавказæгты хæлæфтæ ласынмæ сты æмæ йыл сæ дзæм- 
бытæ ’руагътой, æвæццæгæн. 
Ацы ’фхæрæн æлхысчъытæ иу æмæ дыууæ хатты нæ фехъуы- 
стон, фæлæ мын мæ тъæнгтæ ныры хуызæн никуы ацагътой. Иуæй, 
мæсты дæн, иннæмæй, сæ зæгъæгæй мæ удхæссæг уынын. Ноджы 
ма мæ тæвд туг дæр мæ сæрмæ ныццавта æмæ мæ хъуыды кæнын 
нал уадзы. 
— Уæлдай æмхицдæр кæмæ сты, загътай?! — фæрсын æй тыз- 
мæгæй æмæ йæм сабыргай фæцæуын. Хыл кæныны ныфс мæм 
разындзæн, уый æнхъæл нæ уыди æмæ хорзау нал фæци. Йæ 
сырх цæсгомæй йæ мидбылхудт æрбайсæфт, йæ туаг цъæх цæсты- 
тæй Федямæ æххуысагур бакасти æмæ йæ бынатæй сыстади. 
— Дæу нæ фæрсын?! Кæмæ сты уæлдай æмхицдæр?! 
Мæ уæндон ныхас ын йæ хъару асаста æмæ, цы зæгъа, уый нæ 
зоны. Дывыдон арты кæй бахаудта, уый бæлвырд зыны йæ рохст 
цæстæнгасыл. Йæхи равдисын дæр æй фæнды, йæ ныфс дæр мæм 

Зынгхуыст бæллщтæ 
187 
нæ хæссы. Æрæджиау йæ тæппуддзинадыл фæуæлахиз æмæ йе ’нæх- 
сæст ныхæстæ къуызгæйæ сфæлхат кодта. Æз ын йæ къæбутыл мæ 
галиу цонг атыхтон, мæ чъылдым æм фездæхтон æмæ йæ мæ сæрты 
фехстон, мæхи йыл баппæрстон æмæ йыл хафт-хафтæй ралæууыд- 
тæн. Æрæджиау æй суагътон æмæ иуварс ацыдтæн. Уый зæххæй 
къæдзбел фелвæста æмæ мæ æрбасырдта. Æз дзы мæхи фæсайдтон 
æмæ йын тымбылкъухæй йе ’фсæр сцавтон, стæй йæ фæстæрдыгæй 
ацахстон æмæ та йæ мæ сæрты фехстон. Цалынмæ зæххæй хъæрзгæ- 
нæтгæйæ стади, уæдмæ æлхъывд уæлдæфæй кусгæ дзæбуг мæ къухмæ 
райстон æмæ сылгоймагмæ фæдзырдтон: 
— Компрессор скусын кæ! 
— Дæ хорзæхæй, хыл кæнынмæ афтæ кæм сдæсны дæ? — фæрсы 
мæ Димæ æмæ мæм дисхуызæй кæсы. 
— Уынджы схъомыл дæн, æмæ мæ иудадзыг дæр мæхи хъахъ- 
хъæнын хъуыди. 
— Тынг æгъатыр дæ. Хылгæнгæйæ айдæнмæ куы бакастаис, 
уæд дæхицæй фæтарстаис. 
— Мачи мæ æфхæрæд, æмæ никæй хъыгдардзынæн. 
— Петяйы кæй фæнадтай, уым диссагæй ницы ис. Диссаг у, 
тæрсгæ нæ кæй нæ кæныс, уый. Мах бирæ стæм, ды та — иунæг. 
Афтæмæй лæг йæ мæлæт ссарын дæр зоны, — æртхъирæнгæнæ- 
джы хъæлæсæй мæм дзуры Федя. 
— Дæу хуызæн ницæйаджы къухæй мæрдтæм куы бацæуон, 
уæд дзы æгад цы фæуон, æндæр мæ кадыл ницы бафтдзæн, фæлæ 
дæ уæддæр нæ тæрсын, уымæн æмæ дын цагъайраджы миддуне 
ис, цагъайраг та тæппуд у, æдых, гæвзыкк, æнæныфс. Искæмæ 
йæ къух сисыны бæсты нозтæй йæхи ныддымсдзæн æмæ йе ’фхæ- 
рæджы къæхты бын ратул-батул кæндзæн. Цалдæр азы уæм лæм- 
бынæг кæсын æмæ дис кæнын иу хъуыддагыл. Афтæ быхсагæй 
революци куыд сарæзтат? Нæ уæм сæрыстырдзинад и, нæ — лæг- 
дзинад, нæ — иудзинад. Алчидæр уæ сæтæлæгау йæ хъузджы ба- 
бырыд æмæ цæры ’рмæстдæр йæхицæн. Уæ цуры уын сывæллоны 
куы марой, уæддæр йæ фарс нæ рахæцдзыстут. Уæ сæргъы уын 
быдыргъ куы сæвæрой, уæддæр æм уæ уæрджытыл кувдзыстут. 
Цæй тыххæй уæ хъуамæ тæрсон? 
— Де ’мбæстаг тыфтырыкъо Тамерлан нæ мужиктæ хоны, ды 
та — цагъайрæгтæ. Нæ къæбæр хæргæйæ уæхимæ æгæр бирæ бартæ 
нæ исут? 
— Фыццаджыдæр, æз уæ къæбæр нæ хæрын, фæлæ — мæ 
хидвæллой. Мæ уæлтых куыстæн цы ’мбæлы, уымæн исын æрмæ- 
стдæр йе ’ртыккаг хай, иннæ калд цæуы уе ’нæбын боцкъамæ. 
Дыккагæй мæм уæ горæты куыдзы бынат дæр нæ хауы. Мелæй 
фыст дæр дзы никуы дæн æмæ Хуыцауы фæздæгæй марын. Æртык- 

188 
Цомартаты Изæтбег 
кагæй та уын Тамерлан æлгъгæнгæйæ фидис кæны, æз та уæм 
уарзгæйæ дзурын, тæригъæдгæнгæйæ, зæрдæрисгæйæ. Дунейы 
раззагдæр адæмты æрдхæрæны уацмыстимæ базонгæ дæн уæ цæ- 
хæркалгæ æвзаджы фæрцы æмæ мын мæ мадæлон æвзагау ад- 
джын у, уæ номдзыд лæгтæ та мæм зæдты бынаты æвæрд сты, 
æмæ мын хъыг у, кæм цы ’взæр и, уыдон уæ сæрыл кæй æвæрут, 
алыхуызон цæстфæлдахджытæн хæрз æнцонæй сайын кæй комут, 
уæ бартыл сдзурынхъом кæй не стут, уæ хъæздыг бæстæйы мæгуыр- 
гурты цард кæй кæнут æмæ нозтæй уæхи кæй сафут, уый. Ардæм 
цæугæйæ æз бынтон æндæр бæстæ фенынмæ бæллыдтæн, фæлæ 
фæфыдæнхъæл дæн, æмæ мæм афтæ кæсы, цыма мын мæ рухс 
фидæн тар ахорæнтæй сахуырстат. 
— Тынг раст нын зæгъыс. Æгæр фæлмæн стæм, æмæ алчидæр 
уæнды не рагъыл бадын, — аххосджынау æнкъардæй дзуры Димæ. 
Бирæ цыдæртæ ма мæ зæгъын фæнды, лæмбынæг мæм чи 
ныхъхъуыста, уыцы куыстдомд адæмæн, фæлæ сæ сæ хъизæмай- 
раг царды æгъатыр уырынгдзалх цъыфдзастмæ æгæр тынг ныл- 
хъывта æмæ сæм мæ хус ныхæстæ нæ бахæццæ уыдзысты, æндæр 
ныхæстæ ссарын та мæ бон нæма у, фæлæ сæ цыфæнды зынæй 
дæр хъуамæ ссарон. Амæй фæстæмæ мæ сæйраг нысан уыдзæн 
зæрдæмæхъаргæ ныхæстæй цардæгас нывтæ аразын æмæ сæ 
æфхæрд дзыллæтæм хæссын. 
* * * 
Балцы цæугæйæ мæ æдзухдæр цы удхор сагъæстæ февдæр- 
зынц, уыдонæн мæ зæрдæйы сæ кой дæр нæй, æмæ сæрдыгон ирд 
бонау сыгъдæг у. Ахæм уавæры арæх нæ вæййын, æмæ ме уæнгтæ 
афтæ рог сты, цыма, арвы риуыл цы фæлурс мигъы бындзыг и, 
уый уæз дæр нæ кæнынц. Цард цыфæнды зындзинæдтæ æвзар- 
гæйæ дæр адджын кæй у, уый æххæстæй банкъарын æрмæстдæр 
мæнæ ахæм æвæлмон рæстæг æмæ йæм бынтон æндæр цæстæй 
кæсын райдайын. Димæ мæ машинæты уынæр æмæ фæздæгæй 
кæй фервæзын кодта, уый тыххæй дзы хуымæтæджы бузныг дæн. 
Радзырд фысгæйæ мæ уæлтæмæны базыртæ сæ уæлныхты куы си- 
стой æмæ мæ хъайтары миддунейы куы аныгъуылдтæн, уæд мæм 
æнæнхъæлæджы фæзынд, мæ хъуыдытæ мын йæхимæ аздæхта æмæ 
хъазгæмхасæн афтæ бакодта: 
— Ныууадз дæ фыссын. Уæддæр дæ Толстой нæ рауайдзæн. 
— Ай-гъай мæ нæ рауайдзæн Толстой, — мæ мидбылты бахуд- 
тæн æз. — Уый хъæздыг графы байзæддаг уыди, æз та мæгуыр 
зæхкусæджы фырт дæн, ууыл йæ ныййарджытæ æмæ йæ лæггад- 
гæнджытæ фырбуцæй æрхъæцмæ дæр нæ хъæцыдысты, мæныл та 

Зынгхуыст бæллицтæ 
189 
сыдæй мæлгæйæ хионæй, æддагонæй иууылдæр сæ тыхтæ æвзæр- 
стой, уый амæй-ай зондджындæр фæсарæйнаг ахуыргæнджытæ 
бæллиццаг цардмæ цæттæ кодтой, мæн та, йæ фосыл мæнæй æну- 
выддæр чи уыди, ахæм хæдзары ’фсинтæ æмæ къупритæ тухæнæй 
мардтой, уый зæххы бынмæ иу хатт дæр нæ ныххызти, æз та дзы 
æртæ азы мæ уыргтæ хойын, уый йæ райгуырынæй йæ амæлæты 
бонмæ хæринаджы мæт нæ уыди, æз та алы минут дæр æххорма- 
гæй баззайынæй тæрсын. Дарддæр ма сæ нымайон? 
— Сæйраг хицæндзинад-ма зæгъ, æмæ æгъгъæд фæуæнт. 
— Цавæр у? 
— Уый гени уыди, ды та... 
— Ахæм лыстæг хабæрттыл нæ дзурдзыстæм, — йæ ныхас ын 
æрдæгыл фескъуыдтон æз æмæ ныххудтæн. — Цы хур, цы къæвда 
дæ æрбахаста мæ хуызæн барцух хæтæгхуаджы цатырмæ? 
— Мæ райгуырæн горæтмæ цæуын æмæ ма, зæгъын, æххæст 
дæу дæр мемæ куы айсин. Уæлдай уæз мын нæ уыдзынæ. 
— Дард у æви хæстæг? Ном ын ис æви нæй? Зындгонд у æви 
æнæзонгæ? Æз Мæскуыйы фæстæ гыццыл хъæугæндтыл зилын мæ 
сæрмæ нал хæссын. 
— Дæу аккаг ай-гъай нæу, фæлæ дзы дыууæ номдзыд лæджы 
райгуырди, æмæ уыдоны сæр хъуыдыгæнгæйæ сразы у. 
— Уагæр чи сты? 
— Сæ иу — Циолковский... 
— Иннæ та ды дæ, æвæццæгæн. 
— Афтæ æнæмæнг. 
— Де ’мзæххонтæ дын дæ хъуыды куы базониккой, уæд дыл 
худæгæй сæхи схæссиккой. 
— Сæ сæртыл цы фæлхæрст ницæйæгты сæвæрдтой, бынтон 
худæг уыдон куы сты, æмæ сæ худыны охыл йæ был дæр куы ничи 
змæлын кæны, уæд сæ мæ иу æнæхсæст хъуыды иннæрдæм ахиз- 
дзæн? Фæстаг хатт зæрдиагæй кæд ныххудтысты, уый сæ рох дæр 
ма фæци, æмæ сæм ницыуал бахъардзæн. 
— Ау, сымахмæ дæр уæлæмæ æдылытæ хизынц? 
— Уæдæ ма махмæ æндæр адæм ис? Амы фидиссаг хицæуттæ 
сæхицæн уым сæрнизæн дзырддзæугæ хæдивджыты не ’вæрынц. 
Гъæ-æ, бирæгътæ иууылдæр къуыбырхъустæ сты, æмæ сын нæ бон 
ницыуал бауыдзæн, фæлтау мемæ рацу æмæ, цы бæстæйæ хын- 
джылæг кæнынц, уый дæхи цæстæй фен. Иугæр дæ дæ уацмысты 
нæ царды рæстдзинад æвдисын фæнды, уæд æй цас æххæстдæрæй 
зонай, уыйас — хуыздæр. 
Æз ме ’рдæгфыст сыфыл мæ цæст æрхастон æмæ мæхимидæг 
бакатай кодтон. Димæ мæ бамбæрста, æмæ йæ куыствæллад дым- 
гæдзагъд мæллæг цæсгомыл гæдывад мидбылхудт ахъазыди. 

190 
Цомартаты Изсёгйбег 
— Чиныгкæсджытыл ма тыхс. Цалынмæ ды де ’нæмæлгæ уац- 
мыстæ фыссай, уæдмæ уал Толстойы лæмæгъ романтæ кæсдзысты. 
— Уымæй дæр цы мæнг зæгъыс, — йæ хъазæн ныхас ын дард- 
дæр ахæццæ кодтон æз æмæ йæ фæдыл худгæ араст дæн. Ныр 
зæронд «Москвич»-ы йæ фарсмæ дæрзæг бандоныл бадын æмæ 
цъæхфæлыст быдырыл зæрдаивæй фæлгæсын. Уæвгæ, цæй цъæх- 
фæлыст быдыр у. Æнæзæрдæзæгъгæ дурнад хус астым. Лыстæг 
хуырæй кæрдæджы мæнгуд хæлттæ сзындысты æмæ рухс дунемæ 
сидзæртау мæгуырхуызæй кæсынц. Сонт дымгæ сыл йæхи куы 
асæрфид, уæд сæ иугай фелвасид æмæ сæ йемæ ахæссид. Мæ цæст 
кæйонг æххæссы, уым кæрæй-кæронмæ иу белгом дæр къахт нæй, 
æмæ хуыскъ сылгоймагау æнкъардæй йæхимæ хъусы. Машинæ 
йæ астæуты нарæг сосæйыл хæрхæргæнгæ згъоры, æмæ мæм афтæ 
кæсы, цыма зæхх, кæй нæ ныййардзæни, уыцы тыллæгыл кæуы. 
Нæ дзы трактор и, нæ — фос, нæ — адæм. Иуæй-иу хатт мæм куы 
дæрддзæфæй, куы хæстæгæй æрбазынынц хъæды тымбыл лыггæг- 
тæй конд хъæмпынсæр хæдзæрттæ, фæлæ уайтагъд фæстейы аз- 
зайынц, æмæ та мæ æгæрон афтид тъæпæнтæ æнахуыр сагъæстыл 
бафтауынц. 
Мæ сæрмæ иу æнкъард хъуыды бауадзынмæ дæр нæ хъавыд- 
тæн, фæлæ мæхиуыл хæцын нæ бафæрæзтон, æмæ та мæ зæрдæ 
нырхæндæг и. 
— Ныр ацы зæххытæ япойнæгты къухы куы уаиккой, уæд дæр 
афтæ æнæвнæлдæй лæууиккой? — мæ цæсгомыл барæй куыдфæн- 
дыйы ’нгас æвдисгæйæ сабырæй фæрсын Димæйы. Уый йе ’ргом 
тыгъд быдырмæ аздæхта æмæ йæ сæр уайдзæфгæнæгау батылдта. 
— Афæдзмæ сæ зонгæ дæр нал бакæнис. Зæххæн æнкъараг 
зæрдæ ис, æмæ йæ æдзухдæр рæвдауын хъæуы, мах та йæ тъæпп- 
рæхуыстæй дарæм. Нæ уд-нæ дзæцц у карз нозт æнцъухын, æнæ- 
мард æрдиаг кæнын æмæ алцыдæр цæттæйæ домын. Ноджы ма, 
нæ сæрыл кæй сæвæрæм, уый йæхицæй æппæтзонæг гени саразы 
æмæ бæстæ сæфтмæ æркæны. Лæг хъуамæ, цы куыстмæ арæхса, 
уымæй дарддæр мацæмæ æвнала. Бауырнæд дæ, ацы мæгуырæй 
мын нæ бæстæйы æнæниздзинадхъахъхъæнынады министры бы- 
нат стыр мызд æмæ сæрæн хæдивджытимæ куы дæттиккой, æппын- 
дæр ницы кусынæй мын зæрдæ куы æвæриккой, уæддæр сын не, 
сразы уаин. Цы хъуыддаг нæ зонай, уымæ афтæ æнцонæй бырсæн 
куыд и? Адæймаг фыццаджы-фыццагдæр хъуамæ адæймаг уа, стæй 
та — кусæг, фыццаджы-фыццагдæр хъуамæ йæхицæй æфсæрмы 
кæна, стæй та — адæмæй. Уый дзы куынæ уа, уæд фос у, уæдæ цы 
у? Хъыгагæн нæм ахæм фос бирæ ис, æмæ нæхиуыл схæцын нæ 
фæразæм. Иу адæмымыггаг хицау нын куы фæуаид, уæд цардæй 

Зыцгхуыст бæллицтæ 
Щ\ 
тъæпп ахауиккам, фæлæ тæппуд æмæ стырзæрдæ стæм, æмæ алы- 
хуызон д&лимонтæ нæ лæмæгъдзинæдтæй пайдагæнгæйæ нæ сæрмæ 
хизынц. Иубон дæм де ’фхæрæн ныхæсты тыххæй ничи фæхæрам 
и, уымæн æмæ раст уыдтæ, фæлæ, фæлæ... — Димæ арф ныуулæ- 
фыд æмæ йæ ныхас иннæрдæм аздæхта: — Уæртæ уым ме ’фсы- 
мæр цæры æмæ йæм иучысыл бакæсæм. Йæ чызгмæ йын дæ хъус 
æрдар, æмæ, кæд дæ зæрдæмæ фæцæуа, уæд æй мæ бар уадз. 
Уыцы ныхæстимæ машинæ гуыргъахъхъ фæндагыл хъæуы 
’рдæм базылдта. Иуцасдæр къуыппыты æмæ дзыхъхъыты фæра- 
хау-бахау кодтам, стæй иу хъæдкъул скъæты хуызæн кæлæддзаг 
хæдзары цур æрлæууыдыстæм. 
— Дæ мадызæнæджы иувæрсты куыд хъуамæ афардæг уыдаис, 
æндæр уазæгуаты афтидармæй цæуын аив нæу, — мæ фындзы бын 
багуым-гуым кодтон æз, æмæ мыл Димæ йæ къух ауыгъта. 
— Йæхæдæг дæр мын мæ дуæрттæ къахæй нæ байгом кæны. 
Мæгуырхуыз нарæг кæртмæ бахызтыстæм æмæ зæронд сарайы 
гыццыл стъолы уæлхъус æрлæууыдыстæм. 
— Куыд кæсын, афтæмæй де ’фсымæры хæдзары мæнæй хион- 
дæр нæ дæ, — къуыттыйæ лæууыны бæсты цыфæнды дæр дзур, 
ахæм зæрдæйы уагæй æлхыскъ кæнын ме ’мбалы, фæлæ мæм уый 
йæ хъус нæ дары. 
— Ау, ацафон кæм уыдзысты? — фæсмонгæнæджы хъæлæсæй 
фæрсы йæхи æмæ йæ алыварс джихнизæй сæйæджы кæстытæ кæны. 
Хæдзары ныллæг дуары хъыррыст æмæ хæрзхуызтæ бурхил сыл- 
гоймаджы цины хъæр баиу сты. 
— Мæнæ нæм цы зынаргъ уазæг æрбацыди! Димæ, уый ды 
дæ, æви мæ цæстытыл уайыс?! Куыд ма нæм фæрæдыдтæ Хуы- 
цауы хатырæй?! 
Цыма дзы йе ’рдæггом стыр риуты тыххæй æфсæрмы кæны, 
уыйау æй йæ бурбын тæнæг кофтæ дзæбæхтæгæнгæйæ ныхъхъæ- 
быс кодта, стæй мæнмæ разылди, хорз зонгæйау мын мидбылхуд- 
гæйæ мæ къух райста æмæ къæмдзæстыгхуызæй фынг æвæрынмæ 
фæци. 
— Æрбадут, уæ хорзæхæй. Æз уын истытæ фенон. Ныртæккæ 
Петровичы дæр ардæм хъæуы. Мæ фыдгул мах бынатмæ æрха- 
уæд. Дуканитæ равдæлон сты, æмæ дзы, адæймаг йæ дзыхы цы 
акæна, уый дæр нал и. Адæмы зæххæй атыдтой, æмæ кусын ни- 
кæйуал фæнды. Цæрынæй-хæрынмæ не знæгтæн нæ ныхмæ цы 
нæ бантысти, уый цыбыр рæстæгмæ нæ лæгуын хæйрæджы бон 
баци. Исчи йæ амара! Америчы президенты амардтой, фæлæ ай 
марынмæ дæр никæй хъæуы, — хъуырхъуыргæнгæ стъолмæ цы- 
дæртæ хæссы хæдзары ’фсин. Сау дзулы къæбæртæ, хъæбæр цых- 
ты муртæ, цæхджын джитърийы кæрстытæ, цъæх хъæдындзы 

192 
Цомартаты Изæтбег 
сыфтæ. Йæ мæгуыры змæлæнтæм кæсгæйæ мæ цæстытыл уайынц 
мæ сабидуджы зæрдæсæттæн нывтæ. Æнæмæнг нын кæлæнтæ счын- 
дæуыди, æндæр утæппæт зæххытыл нæ цард размæ куыд нæ цæуы? 
Сылгоймаг йæ тиуы зæрдæ цæмæй балхæна, уый нæ зоны æмæ 
æфсæрмæй мæлы. 
— Кæд нын нæ хæринæгтыл æрвæссут, уæд фæйнæ комдзаджы 
скæнут, — дзуры мæнырдæм æмæ аххосджынау ныгъуылдтытæ- 
гæнгæ уатæй сарамæ рауай-бауай кæны, карк йæ цъиутæй куы 
фæдзæгъæл уа, уыйау. 
— Ахæм хъæздыг бæстæйы адæмы мæгуыры бынатмæ æртæр! 
Гъер уый маринаг нæу?! — фæрсы нæ комкоммæ, фæлæ нæ иуæй 
дæр дзуапп нæ домы, уымæн æмæ йæ фидарæй уырны, раст кæй 
у, уый, æндæр рæстдзинад фехъусын та йæ фæндгæ нæ кæны. 
— Уыцы æууæнкджын лæджы иу ран нал ныууадздзынæ?! Бон- 
изæрмæ йæ цы ратон-батон кæныс?! Хæстæй нæ кæй ирвæзын кæны, 
æрмæст уый тыххæй дæр ын удæгасæй цырт сæвæрын æмбæлы, ды 
та йæ иудадзыг цъыфимæ змæнтыс! — йæ усимæ хыжæнгæйæ кæртмæ 
хъавгæ æрбахызти хæдзары хицау, нæ къухтæ нын райста æмæ 
ахауынæй тæрсгæйæ фынджы уæлхъус арæхстгай æрбадти. Æрыго- 
нæй рæсугъд кæй уыди, уый йæ саулагъз цæсгомæй бæрæг у, фæлæ 
йын фырнызтæй ныззылын и, стæй йыл азтæ æмæ фыдæвзарæнтæ 
сæ дзывыр ауагътой, æмæ йæ аивдзинад фесæфти. 
— Зæронд сæлхæр, арахъхъимæ дæ сæрымагъз дæр баныз- 
тай?! Хæстæй нæ барæй тæрсын кæны, цæмæй дзы бузныг уæм 
æмæ йын йе ’нæсæр митæ мацæмæ дарæм! 
— Барæй, о. Ды дзы куынæ зæгъай. Машæ кæм и? 
— Цы дзы кæныс? Уæртæ цæхæрадоны Глебы рæвдауы. 
— Кæстæртæн сæ хъуыддаг гъеуый у, æмæ, цалынмæ æвзонг сты, 
уæдмæ кæрæдзи ирхæфсæнт. Мæ сиахсаг йемæ ницы ’рбахаста? 
— Акса-ма, мæрдырох мыл куыд бахæцыди. Æнæ авгæй дæм 
кæд æрбацæуы? 
Лæгæн йæ цæсгом барухс и æмæ райдзастхуызæй сдзырдта: 
— Цу-ма радав æй æмæ дзы мах фæйнæ баназæм. 
Агуывзæ куы равдæлон кодта, уæд бахъæлдзæг и æмæ йе ’фсы- 
мæры цæмæйдæрты фæрсыи райдыдта. Чындз æмæ тиу дæр сæ 
агуывзæтыл схæцыдысты. Куыддæр сæ анызтой, афтæ мæ сылгой- 
маг рохстæй фæрсы: 
— Æмæ ды цæуыннæ нуазыс? 
— Нæ мæ хъæуы. 
— Уый та куыд? Æппындæр нæ нуазыс æви рæстæгмæ? 
Æз мæ сæр «нагъ», зæгъгæ, батылдтон, æмæ æфсины цæстытæ 
фырдисæй æддæмæ рабырыдысты. 
— Ахæм хъуыддагæн уæвæн куыд и? Кæд рынчын дæ, мыййаг? 

Зынгхуыст бæллицтæ 
193 
— Ницы дæн рынчын. Мæ зæрдæ йæ нæ зæгъы æмæ йæ нæ 
нуазын. 
— Нæ мæ уырны. Æнæниз æрыгон лæппу арахъхъ куыд нæ 
хъуамæ нуаза? 
— Верæ, ныхъхъуытты йæ уадз! Махмæ дзы фылдæр æрхау- 
дзæн, — йæ сау гуылгонд къухтæ йыл æнарæхст тылд скодта лæг, 
æмæ сылгоймаг фæхъус и. Мæнæн кæй рауагътой, уый æхсызго- 
нæй банызтой, фæлæ сын не сфаг и, æмæ хæдзары хицау йе ’фсы- 
мæрмæ лæгъстæхуызæй кæсы. Димæ йæ цыма нæ уыны, уыйау 
джихтæ кæны, æмæ æз фырæфсæрмæй цы фæуон, уый нæ зонын. 
Æрæджиау мæхи æрæмбæрстон æмæ стъолыл туман æрæвæрдтон. 
Верæ æфсæрмдзæстыгæй йæ къух фæхъил кодта æмæ мын цыдæр 
зæгъынмæ хъавыди, фæлæ йæ йæ лæг сдзурын нæ бауагъта. 
— Уыйбæрц æхца нæ нæ хъæуы. Æртæ сомы нын фаг сты, — 
загъта хатыркурæгау, æмæ йæ цæсгомыл тæригъæддаг мидбыл- 
худт фæзынд. 
— Æз мæ лæвар фæстæмæ никуы фæисын. Уæ сиахсы дука- 
нимæ арвитут, æмæ уын арахъхъ æрбахæсса. 
— Цæй сиахс нын у? Дæу хуызæн лæппу мæ къæсæрæй куы 
’рбахизид, уæд æй мæ хæдзармæ хæстæг дæр нал æрбауадзин. 
Нозты хъæстæ куы фæвæййы уæд къуыригæйттæ йæхимæ нал 
æрцæуы. Куыд фæзæгъынц: «На безрыбье и рак — рыба», — тых- 
схуызæй бафиппайдта ус, йæ къух мæм æрбайвæзта æмæ мын 
уарзон хъæбулы рæвдауæгау мæ сæрыхъуынтæ сæрфын райдыдта. 
— Раст нæу не сфæлдисæг. Мæ удыкъæртты хуызæн чызгмæ 
мын хъуамæ дæу æрбарвыстаид, — дзуры, йæ бон чи базыдта æмæ 
йæ зæрдæ чи ницæуылуал дары, ахæм сылгоймаджы хъæлæсæй. 
Петрович ын йæ ныхæстæй сфæлмæцыди æмæ йæ тых-йæ бо- 
нæй ныхъхъæр кодта: 
— Глеб, дуканимæ ауай æмæ иу авг æрбадав! 
— Æхца мæм нал и! 
— Дæуæй нæ курын! Мæхимæ ис! 
— Нæ мæ ’вдæлы! 
— Рæвдздæр рацу, науæд дын мæ уæрагæй дæ фæстаг скъуыр- 
дзынæн! 
— Папæ, ма нæ хъыгдар! — цæхæрадоны ныййазæлыди зæр- 
дæмæхъаргæ сопрано, æмæ мæм афтæ фæкасти, цыма Алябьевы 
«Булæмаргъ» ныззарыди. 
— Мæ чызг, рацу æмæ дæ фыдыфсымæрæн æгасцуай зæгъ. 
Мады курдиат фыды хъæрыл фæуæлахиз, æмæ цæхæрадонæй 
рахызтысты мыдхуыз рæсугъд чызг æмæ гориллæйы хуызæн фы- 
дынд лæппу. Бирæ æнахуыр къæйттæ федтон, фæлæ, ацы дыууæ 
адæймаджы кæрæдзимæ куыд дард лæууынц, ахæм диссаг мæ хъу- 
13 Цомлртаты Изæтбег 

194 
Цомартаты Изæтбег 
стыл дæр никуы ’рцыди. Цæмæй уæртæ уыцы фыдконды цур дæ 
дзаумæттæ раласай, уый тыххæй хъуамæ кæнæ бынтон хæлд уай, 
кæнæ дæхицæй де сæфт уынай. Эсмеральдæ æмæ Квазимодойау 
æппындæр иумæ нæ фидауынц. Лæппуйæн — къуырфæвæрд æдылы 
цæстытæ, нарæг æнцъылдтæ ных, пака схъæл фындз. Афтæ зыны, 
цыма иучысыл къуыпсин дæр у. Æвæндонæй нæм узгæ æрбацыди, 
арсау йе стыр дзæмбыйæ æхца стъолæй ассывта æмæ уынджы ’рдæм 
сабыргай араст и. Чызджы лæгъз цæсгом æмæ тарцъæх цæстыты 
æфсармæн йæ фæд дæр нæй. Цыма цæхæрадоны дидинджытæ тыд- 
та, уыйау æнæмæтæй худы. Йæ уардихуыз нарæг лифы уаццагæй 
йæ урс-урсид тыппыр риутæ æгæр кæй сбырыдысты æмæ сæ раха- 
уынмæ бирæ кæй нал хъæуы, уый дæр æй нæ къæмдзæстыг кæны. 
Къæмдзæстыг нæ, фæлæ ма йын йæ аив уæнгты ныфс дæр уадзы. 
Йæ алы фæзылд дæр йæ тæккæ дзаг у сылгоймаджы миниуджы- 
тæй. Йæ фыдыфсымæры русæн аба кодта, мæнæн йæ сæрæй акуыв- 
та æмæ немæ ’рбадти. Цæмæй йæм ма сцыбæл уон æмæ мацы 
рæдыд æруадзон, уый тыххæй мæхиуыл схæцыдтæн. Димæ дæр 
сыстади æмæ дызæрдыггæнгæ афтæ бакодта: 
— Махæн цæуын афон у. 
— Æмæ Глебмæ не ’нхъæлмæ кæсут? — дисхуызæй йæ афарста 
Верæ æмæ йæхимидæг батыхсæгау кодта. 
— Кæй банызтон, уый дæр мын æгæр у машинæ тæргæйæ, ай 
та... — йæ къух мыл ауыгъта Димæ æмæ былысчъилæй йæ мидбыл- 
ты бахудти. — Нæ нуазынæн у, нæ — тамако дымынæн, нæ — 
сылтимæ хæтынæн. 
— Сылтимæ дæр нæ хæты?! — æргомæй мыл бахудти Машæ 
æмæ йæ къух йæ риуыл авæрдта. 
— Кæсгæ дæр сæм нæ кæны, кæсгæ. 
— Ахæм сиахс мæ куы фæуаид, уæд æй мæхи хъæбулау мæ 
уæлныхты хæссин. Ахсæв-ма ам баззайут, — лæгъстæхуызæй дзу- 
ры Верæ æмæ мæм уарзæгой цæстæй кæсы. — Ницæмæй нæ ба- 
тыхсын кæндзыстут. Хуыссæнтæ нæм фаг и. Хæринагæн дæр исты 
амал скæндзыстæм. 
— Æцæг, æцæг, дядя Димæ, ам бахсæвиуат кæнут, — цæмæ- 
дæр гæсгæ йæ мады хъуырыл цинхуызæй атыхсти чызг æмæ йæ 
худгæ цæстытæ мæнмæ разылдта. Димæ мæм фæрсæгау æрбакас- 
ти, æмæ йын æз мæ сæрæй уынджы ’рдæм ацамыдтон. 
— Æндæр хатт уæм фæзындзыстæм æмæ не ’хсæв хъæлдзæгæй 
арвитдзыстæм, — зæрдæ сын бавæрдта Димæ, фæлæ йын йæ ны- 
хæсты’л ничи баууæндыд. — Цæуыннæ дæ бафæндыди уым базза- 
йын? Машæмæ дæ ныфс нæ бахастай? — хъуысы мæм машинæйы 
цæлхыты суых-суыхимæ йæ сабыр хъæлæс. —Уæ рæстæг æвзæр 
нæ арвыстаиккат. Чи зоны, иумæйаг æвзаг дæр ссардтаиккат... 

Зынгхуыст бæллицтæ 
195 
— Ома куыд ссардтаиккам иумæйаг æвзаг? 
— Нывæрзæн здахаг у, æмæ цы нæ вæййы.. Уæд та кæрæдзи 
зæрдæмæ фæцыдыстут... 
— Æмæ уæд, цæхæрадоны кæимæ уыди, уый та? 
— Нырмæ йын цы ’хсызгон минуттæ балæвар кодта, уыдон ын 
хæлар уæнт. 
— Мæнæй æндæр лæппумæ куы ацæуа, уæд та сæ мæнæн хæ- 
лар кæндзынæ? 
Ахæм цæхгæр фарстмæ мæм не ’нхъæлмæ каст æмæ фæуыр- 
гъуыйау, стæй ныххудт æмæ мын ме уæхск æрцавта. 
— Сылгоймæгтæ иууылдæр æхсызгондзинад дæтгынæн сты, æмæ 
сæ уымæй фылдæр мацы дом. Дæ зæрдæмæ сæ хæстæг куы бауа- 
дзай, уæд дæ фæхъаздзысты. 
— Мæн сылгоймагæй уарзондзинад хъæуы, ды та йын йæ мон- 
цты кой кæныс, æмæ нæ ныхас кæрæдзиуыл не сбаддзæн. 
— Уарзондзинад дзы ма агур уæдæ. Сылгоймаг демæ уыдзæ- 
ни, цалынмæ дæ исты ’нхъæла, уæдмæ. Куыддæр æм дæхи æнæбо- 
нæй равдисай, афтæ дыл йæ къæхтæ ныссæрфдзæн æмæ бонджын- 
дæры хъæбысы абырдзæн. Йæ хуылфы зæд æмæ иблис иумæ ба- 
дынц. Кæд дæм йæ иблис амарыны хъару разына, уæд дæ амонд 
у, кæд дыл йæ зæды хай фæтых уа, уæд дзы дæхи хъахъхъæ. 
Машæмæ нæ кастæ? Йæ хæзгул дуары æдде дæр нæма фæци, 
афтæ дæ рухсæй йæ зæрдæ ссыгъди. Дзæгъæлы дæ нæ бафæндыд 
йемæ баззайын. Дæ талынг зæрдæмæ дын рухс бауагътаид... 
— Йæ ныййарджыты цур? 
— Верæ дын æй дæ хъæбысы йæхæдæг сæвæрдтаид. Мæн дæр 
ма дæу тыххæй куы урæдта. 
— Æз искæй уæлдæйттыл зилын нæ уарзын. 
— Уæлдай, æнæ уæлдай. Цы хъауджыдæр сæ ис? Иунæгæй 
хъæмпыхæлттæ æууилыны бæсты искæимæ мыд хæр. 
Димæ басабыр æмæ йæ развæндагмæ æдзынæг кæсы. Афтæ 
зыны, цыма дзы нæ ныхас ферох и. Йæ зæгъинæгтæ загъта æмæ 
сæ фервæзти, мæнæн та мæ зæрдæйы уидæгтæ æхсынынц. Йæ 
хъуыды раст у æви нæ? Æз нæхимæ бынтон æндæр цардыл са- 
хуыр дæн. Уым алы фæзилæны дæр цæлхдуртæ æвæрд ис, ам та 
иу цæлхдур дæр нæй. Кæцы сæ хуыздæр у? Зæрдæйы фæдыл 
цæуын хъæуы æви, уаг, æфсарм, намыс æмæ æгъдау кæм сты, 
уырдæм? Цы у цивилизаци æмæ нæ кæдæм хоны? Цæхæркалгæ 
Олимпмæ æви æнæбын сæрсæфæнмæ? Кæд хиуыл хæцын хорз у, 
уæд æппæт дунейы адæмтæ æрра систы? Стыр нацитæ рæдийынц 
æви, армыдзаг дæр чи нæ у, уыдон?Алыхуызон фæрстытæ мыл 
æгъатырæй æртыхстысты, æмæ сын, марадз, ды æвæлтæрдæй 
æххæст дзуаппытæ ратт. Димæ мæнæй фендджындæр у, фæлæ 

196 
Цомартаты Изæтбег 
йæхи цард саразын куынæ фæразы æмæ мæнæ ацы дæрзæг фæн- 
дæгтыл æнæсæрфат рахау-бахау куы кæны, уæд мæнæн цы зонд 
бацамондзæн? Йæ ус йæ хæдзары нæй, æмæ джихтæгæнгæ йæ 
уæхсчытыл радыгай схæц-схæц кæны. 
— Кæм и, цымæ? Иунæгæй сфæлмæцыд æмæ йæ хомæ ацыд, 
æвæццæгæн. 
Фæстаг ныхæстæ мæн тыххæй дзуры, ома кæрæдзи уарзгæйæ 
цæрæм, æмæ йæ хæзгулимæ нæй. 
— Цом, дуканитыл азилæм æмæ истытæ балхæнæм, уæдмæ 
кæд уый дæр фæзынид. 
Йæ хъæлæсы тыхстхуыз мыртæ фæзынд, æмæ йыл мæхины- 
мæр худын. Иумæйаг ныхас куы фæкæнæм, уæд куырыхон фило- 
софтæ свæййæм, фæлæ нын цард нæхи куы ’рцæвы, уæд хъæрæй 
нырдиаг кæнæм. Йæхиуыл фидар хæцы, фæлæ йæ цæстытыл бæл- 
вырд зыны, йæ бинойнаджы тыххæй мæ кæй æфсæрмы кæны, 
уый. Уатæй рахызтыстæм æмæ æнæмарзт уынгты æвæндонæй зи- 
лæм. Рог дымгæ алыхуызон фæлхæрдтæ æмæ гæххæтты гæбæзтæ 
рыгæйдзаг асфальтыл дыууæрдæм рахæсс-бахæсс кæны. Маши- 
нæтæ — кадавар, адæмы цæсгæмттæ — фæлмæстхуыз, æнкъард, 
дуканитæ — афтид. Æгæр-мæгуыр дзы къæмсатæ æмæ сау дзул 
дæр нæй. Зæронд хæдзæрттæ — хъуынтъыз. Афтæ зыны, цыма 
горæтыл æвирхъау бæллæх æрцыди æмæ йæ туг фæтарсти. Хур 
раджы аныгуылди, фæлæ цырæгътæ нæма ссыгъдысты, æмæ бæстæ 
йæ мидбынаты уыцы тарæй бандзыг и. 
* * * 
— Даргъ æнæуд докладтæгæнгæйæ нын не стыр паддзахад рау- 
уатмæ ’ртардта. Иу минут йæ бын бахъарм кæныны бæсты амæй-ай 
рæсугъддæр бæстæтыл хæтаг сылау зилы æмæ нæ йе ’дылы митæй 
æцæгæлон адæмы цæсты ’фтауы. Кусгæ та ма кæд кæны, кусгæ? 
— Бакусдзæн дын, о. Æндæр мæт æй нæй. Не знæгты фæндиаг 
нæ фæкодта. Цæмæ нын бæллыдысты, уый йæ фæрцы сæ къухы 
бафтыди, æмæ ныл худæгæй мæлынц. 
— Фæлтау нæ хорздзинæдтæм кæсгæйæ сæ масты дзæкъултæ 
куы атониккой. 
— Уыдонæн нæ атондзысты, фæлæ махæн. Нæ фидиссаг нæ 
цас дæлдæр æппары, уыйас æй йæ дымысдæртæ уæлдæр исынц, 
цас нæ мæгуырдæр кæны, уыйас нæм фылдæр æнтыстытæ арынц 
æмæ сæ сæ цины хуыдуггæнгæйæ кинотæм дисæн хæссынц. 
— Теман голладжы нæ бамбæхсдзынæ. Паддзахадæн йæ цæс- 
гом йæ дуканитæ сты, æмæ сæм мæнæ æрбакæсут. Хæринæгтæ 
сæфгæ фæкодтой, дзаумæттæ та дарынмæ нæ бæззынц. 

Зынгхуыст бæлпицтæ 
197 
— Искуы авд капеччы йаргъ гуылтæм кæрæдзи сæртыл хау- 
дзыстæм, уый æнхъæл чи уыди? Фыны йæ куы федтаин, уæддæр 
мæ нæ бауырныдтаид. 
— Хæсты рæстæг блокадæйы ’рмæст иу горæт удхар кодта, 
ныр та — æнæхъæн бæстæ. 
— Кæуыл фæуæлахиз стæм, уыдон цардæй тъæпп хауынц, мах 
та сыдæй мæлæм, — кæрæдзимæ ныхасæппарæн кæнынц радылæу- 
уæг сылгоймæгтæ. Сæхи афтæ дарынц, цыма, кæимæ хыл кæ- 
нынц, ууыл куы фæхæст уаиккой, уæд ын йæ буарæй гæбæзтæ 
срæдувиккой. 
— Адæймаг æрмæст къæбæрæй нæ цæры. Хицауы ныхмæ дзур- 
гæйæ уæхицæн æрцахсынæй кæй нæ тæрсут, уый та цæй аргъ у, — 
уайдзæфгæнæджы хъæлæсæй сæм дзуры ацæргæ фæлмæстхуыз лæг. 
Иæхиуыл сæ сардыдта, æмæ уыйырдæм фесты: 
— Гъе, уæууæй, гъе! Цы бæстæйы цæрæм, цы? Нæ сæргълæу- 
джытæ нæ рæстдзинад дзурыны тыххæй кæй нæ марынц, ууыл 
хъуамæ сыдæй мæлгæйæ цин кæнæм æмæ сæ хъуырыгънæджытæн 
дарæм? 
— Цæрын куы фæразин, уæд мæ цæй бæр-бæр кæныны мæт 
уаид? Мæ дзыхыл цъутта сæвæрин æмæ хъусæй лæууин. 
— Цъыфимæ кæй змæнтут, уый рæстæджы æргътæ дæлæмæ 
хаудысты, ныр та хæрдмæ тæхынц. 
— Иу-фондз минуты ма уæддæр куы райгас уаид, йе ’лгъаг 
быдзæутæн сæ зæрдæтæ куыд аскъуыной. 
— Æз дæр сæм сымахæй хуыздæр зæрдæ нæ дарын. Раздæр 
ын йæ зæвæттæ сдæрдтой æмæ йæ хуримæ барстой, ныр та йæ, 
сæхи бæллæхтæ æмбæхсгæйæ, бырæттæм аппæрстой æмæ йыл сæ 
фæлхæрттæ калынц. Хуынкъ капеччы йаргъ дæр не сты, æмæ сын 
истори карз тæрхон рахæсдзæн, фæлæ ахæстæтты æнаххосæй чи 
марди, уыдон дæр рохгæнинаг не сты. 
— Нæ сæлхæры дымысдæртæм байхъус, уæд иууылдæр æнæ- 
лаз уыдысты æмæ иу фыдгæнæджы азарæй басыгъдысты. 
— Цæмæй нын нæ хæрзгæнæджы тугцъир залымæй равдисой, 
уый тыххæй адон кæйфæнды дæр сраст кæндзысты. 
— Æз ын йæ иу ныхасыл дæр не ’ууæндын, уымæн æмæ адæ- 
мы знаг у. Дæ алæмæты бæстæйæ æдзæрæг быдыр сараз. Куыд ис 
ахæм дæлимоны фарс хæцæн? 
— Йæ фарс нæ хæцын, фæлæ йын йæ хорздзинадыл дзурын. 
Иудадзыг тæрсгæ-ризгæйæ цæрæн нæй. Иугæр ды мæ хуызæн нæ 
хъуыды кæныс, уæд дæ хъуамæ маргæ акæнон? Чи мын радта 
уыцы бар? 
Сылгоймæгтæ фæхъус сты, æмæ та сыл нæлгоймаг ногæй арт 
бандзæрста: 

198 
Цомартаты Изæтбег 
— Æппындæр мæ сæрæн ницы зыдтон, афтæмæй дзы иуæндæс 
азы фæбадтæн... 
— А-а, дæхи кой кæныс, дæхи? Дæ дзыхæн уаг нæ зыдтай, 
æмæ дын тынг раст бакодтой. 
— Мæгуыр адæмы ныхмæ чи у, уыдонæн фыддæртæ хъæуы. 
— Рæстдзинадæн басусæггæнæн нæй, абон куынæ уа, уæддæр 
райсом рабæрæг уыдзæн. 
Дукани сылгоймæгты хъæлæбайæ байдзаг и, æмæ лæгæн йæ 
сæр йæ кой сси. Иннæтæм дзы куы нал æрхауа, уымæй тæрсгæйæ 
мæм уæйгæнæг æрмæст дыууæ гуылы ралæвæрдта, æмæ адæмы 
’хсæнæй тыххæйты рабырыдтæн. Мæ хид мæ буарыл лæсæнтæ 
кæны, афтæмæй æмдзæрæны ’рдæм уайын. Цыма мæ къухы стыр 
хæзнатæ бафтыди, æмæ сын ахауынæй тæрсын, уыйау сыл фидар 
хæцын. Мæ размæ чи фæвæййы, уый мæ дисгæнгæйæ афæрсы: 
— Лæппу, уыцы гуылтæ кæм балхæдтай? 
Дзуапп ын куы раттын, уæд цингæнгæйæ дуканимæ атындзы. 
Сæ уындæй ме ’мбалы цæстытæ дæр ссыгъдысты, æмæ йын дзы иу 
радтон. Дыууæ стонг лæппуйæн дыууæ армыдзаг гуылы цас ахæ- 
ринаг сты? Æрдæгæууылдтытæй сæ аныхъуырдтам, æмæ мын Витя 
лæгъстæ кæнынмæ фæци: 
— Цом-ма Сырх фæзмæ. Ацы ’фсæстæй чызджытимæ нæ фæл- 
лад суадзæм. 
— Дæхæдæг ацу, мæн не ’вдæлы. 
— Нæ хицауад иууылдæр уым уыдзысты æмæ сæ фенæм. Ахæм 
фадат ма нын кæд уыдзæн? 
— Æнæ уыцы фадатæй дæр мыл ницы ’рцæудзæн. Æз цымы- 
дис нæ дæн. 
— Цæй-ма, цом. Замманай бон у, æмæ уынджы атезгъо кæнæм. 
— Уымæй цы зæгъыс, уый зæгъ. Сырх фæзмæ дын нæ баком- 
дзынæн. Мæнæн бæрзондылбадæг идиотты стыр ныхæстæм хъус- 
гæйæ мæ зæрдæ хæццæ кæны. Æдылы мæ куы фæаразынц, уæд та 
мæ мæ къухтæм хæцæнгарз райсын фæфæнды. 
— Хорз, хорз, мæнæн дæр мæ удылхæцджытæ не сты. Зæронд 
зарджытæ ног хуызы фæлхат кæнынц... 
Мæ шифанеры дуар хъыррыстытæгæнгæ байтыгътон, одеко- 
лон агурын æмæ — нæй. Витямæ фæрсæгау бакастæн. Уый мæ 
къæмдзæстыгхуызæй йæхи азылдта æмæ саст хъæлæсæй афтæ ба- 
кодта: 
— Мауал æй агур. 
— Цæуыннæ? 
— Æз æй банызтон. 
— Куыд æй банызтай? Мæ цæсгом сæрфынмæ дæр ыл тыххæй 
куы ’рвæссыдтæн. 

Зынгхуыст бæлпицтæ 
199 
— Нозтæн мæм æхца нæй æмæ... 
— Ахæм хъылматæ дæр фæнуазыс? 
— Гæнæн куы нал вæййы, уæд... 
Мæ къух ыл ауыгътон æмæ йæ разæй тыргъмæ ахызтæн. Уый 
иуцасдæр мæ фарсмæ ныхкъуырдæй фæцыди, стæй бульвары цæ- 
уылдæр бахъæлдзæг и æмæ худы. 
— Дæ зæрдæ цæмæй барухс и? 
— Знон куыстæй саубыны фæлладæй æрцæйцыдтæн æмæ уæртæ 
уыцы бандоныл мæхи ’руагътон. Мæ акомкоммæ иу дзæбæх чызг 
æрбадти, йæ тымбыл уæрджытыл фæйнæрдæм ахæцыди æмæ мæ 
йæ цæстæнгасæй йæхимæ хоны. Хуыцау, зæхх — æвдисæн, къа- 
хæй сæрмæ йыл урс басаножкæтæ æмæ цыбыр джиппæйфыст къа- 
ба йеддæмæ ницы уыди, фæлæ мæм йæ цурмæ бацæуыны хъару 
нæ разынд, æмæ йæ ’мбаргæ дæр нæ бакодтон, афтæмæй адджын 
фынæй бадæн. 
— Хæрзаг тынг дыл фæхудти. 
— Ахæм ми мыл фыццаг хатт æрцыди, æмæ абон хъуамæ мæ 
сæры кад бахъахъхъæнон. 
Чызджытæм ныхасæппарæнгæнгæйæ мæ Сырх фæзмæ басайд- 
та. Дардæй мæм разындысты, Мавзолейы сæр чи лæууы, уыцы 
лæгтæ. Дæргъæй-дæргъмæ фæзы адæмæй къух бакæнæн нæй. Зæхх 
сæ нæ уромы, уыйбæрц дзыллæтæ кæрæдзи сæртыл хаугæйæ хи- 
цауадмæ сæхи рæдувынц. Сæ разæй чи лæууы, уыдон сæ нæ уа- 
дзынц, æмæ сæ мидбынаты тыхстхуызæй цоппай кæнынц. Дисы 
мæ æфтауы сæ иумæйаг бæллиц. Кæдæм тонынц сæ уды быцъы- 
нæг? Цы сæ схойы размæ? Цæмæдæр гæсгæ, мæ зæрдыл æрлæу- 
уыди Чеховы радзырд «Палата № 6». Афтæ мæм кæсы, цыма уыцы 
зæрдæриссынгæнæн рынчындонмæ бахаудтæн, æмæ мæ сæрмæ, 
чи не ’мбæлы, ахæм хъуыдытæ куы уадзон, уæд мын æй Никитæ 
тымбылкъухæй ныххойдзæни, бауромын та сæ мæ бон нæу, æмæ 
йæм иу иннæйы фæдыл бырсынц. Фыссæг нын не стыр хицауы 
развæлгъау арвы айдæны федта, æвæццæгæн, æндæр ын сæнт- 
дзæф рынчынты сабыргæнæджы йæ номæй куыд рахуыдта? Сæ 
дыууæ дæр сты æмхалдих æдылытæ æмæ æдзæсгæмттæ. Сæ дыууæ 
дæр архайынц æртхъирæнты æмæ гуымиры тыхы фæрцы. Сæ 
дыууæ дæр сты зонд æмæ курдиаты ныхмæ. Ацы мæгуыр адæм сæ 
къæхты бын кæдмæ хъæрздзысты, цымæ? Æгомыг хайуантæ сæ 
кæдмæ араздзысты æмæ сын сæ хурхыл кæдмæ хæцдзысты? Æмæ 
ма радзырды хъайтарæн йæ уæле йæхицæй стырдæр хицау ис. 
Лæмæгъ куынæ уаид, уæд æй йæ бон бауромын у, фæлæ амæн йæ 
сæрмæ хицау нæй, йæ рохтыл ын ничи хæцы, æмæ йæ цæсгом 
бынтондæр суагъта. Цы бæстæ халын райдыдта, уым нын цыбыр 
æмгъуыдмæ дзæнæты цард саразынмæ хъавы. Æндæр мацы фе- 

200 
Цомартаты Изæтбег 
нæд. Дæ расыг сæры æнæнхъæлæджы цы хæццæ хъуыдытæ фæ- 
зына, уыдон адæмы раз æнæфсæрмæй лæхур. Куыд ис ахæм мæн- 
гард лæгыл æууæндæн? Кæм сты мæгуыр адæмы сæрхъуызойтæ: 
Разинтæ, Булавинтæ, Пугачевтæ? Кæм сты, сæ фæдыл кардæлвæ- 
стæй цы гуыппырсар лæппутæ цыдысты, уыдон? Æви сæнтдзæф 
пигмейты дуг ралæууыд æмæ амæй фæстæмæ уыдон уыдзысты нæ 
уагæвæрджытæ? Чи у сæйраг аххосджын? Уæлæ уыцы «лæгуын- 
сæр хæйрæг» æви мæнæ ацы зæрдæсаст æгомыг бардз? Ныртæккæ 
æмвæндæй куы агуылф кæниккой, уæд æй сæ къæхты бын ныс- 
сæндиккой æмæ дзы иу минутмæ фервæзиккой. Йæ бынат ын чи 
æрцахсид, уый сæ стъæлфид æмæ сæ сайын нал уæндид, фæлæ нæ 
агуылф кæндзысты, æмæ йæ сæ къæхты бын нæ ныссæнддзысты, 
æгæрыстæмæй йын йæ аууонмæ дæр нæ бауæнддзысты, уымæн 
æмæ æмвæнд не сты, стæй сæ зæрдæты ныфсы мур нæй. 
— Æз æппындæр дызæрдыг нæ кæнын, ныры фæлтæр комму- 
низмы кæй цæрдзæн, ууыл! — микрофонæй ивылы нæ уæлæнгай 
фæтæджы зæлланггæнаг тыхджын хъæлæс. Уыцы иу рæстæг мæ 
хъустыл уайы, æрæджы кинохроникæйы дзагъултæгæнгæ кæй фед- 
тон, уыцы æцæгæлон фæтæджы уыраугæ хъæлæс дæр: 
— Сæрибар архайдæн мын цыппар азы раттут, æмæ уын æз 
фенын кæндзынæн, разагъды Германи цы у, уый! 
Диссаг сты, æвæдза, æнæхъæугæйæ удхар кæнынмæ кæдæм 
рантыстæн, уыцы æнæджелбетт дунейы дзыллæтæ. Æдылы ма у, 
афтæмæй æдзæсгом фæлдурæджджынтыл афтæ æнцонæй æууæнд. 
Сæхицæн аргъ кæнын кæд райдайдзысты æмæ алыхуызон цæст- 
фæлдахджытæн сайын кæд нал комдзысты, цымæ? Марын кæй 
хъæуы, уыдоныл кæд нал цин кæндзысты æмæ сæ сæ сæры цъупмæ 
кæд нал исдзысты? 
* * * 
Мæ цардау афтид у мæ уат, афтид æмæ æцæгæлон. Цыбыр рæс- 
тæгмæ мæ куыд адард и, уый мæ уды рæбинаг æвæрæнтæй æнкъа- 
рын æмæ йын йе ’нæзæрдæрайгæ хуызмæ ахæм цæстæй кæсын, цыма 
мæм æппындæр ницы бар дары, цыма йæ хицау мæ ацыдмæ бæллы 
æмæ мæ æвæстиатæй мæхи айсын хъæуы. Уæвгæ мын æй гъамайы 
лæварæн куы дæттид, уæддæр æй нæ бакомин. Уæртæ мæм зæронд 
шифанеры гом дуарæй цы скъуыдтæ хуыздзыд макъинтош зыны, 
уый ад мын кæны. Афтæ мæм кæсы, цыма мæ йæ тарбын къултæ 
æрбалкъивынмæ хъавынц, æмæ дзы æнæ уæлдæфæй фæхуыдуг уы- 
дзынæн, цыма æппæт дуне дæр афтид у æмæ мæнæ ацы гыццыл 
къуымы бацыди. Сæ дыууæйæ дæр мæм ивылы тасæфтауæг æбæрæг- 
дзинад, æмæ мæ фæнды алидзын. Фыццаг хатт нæ дæн ахæм уавæ- 

Зынгхуыст бæллицтæ 
201 
ры. Мæ фыд куы амарди, уæд дæр йæ афтид уаты зæрдæсаст æмæ 
ног цардмæ тырнгæйæ лæууыдтæн æмæ мæм афтæ касти, цыма дзы 
ныфссæттæн афтид дуне бацыди æмæ мæ фæхуыдуг кæнынмæ хъа- 
вы. Уырдыгæй дæр мæм ивылди тасæфтауæг æбæрæгдзинад, мæ сæ- 
рымагъз мын æндзыг кодта, æмæ мæ фæндыди алидзын. Мæ былы- 
цъæрттæ хордтон, цы фидар рæхыстæ мæ сбастой, уыдон арæму- 
дзынмæ æмæ хуыздæр цард ссарынмæ. Арæмыгътон сæ, æмæ дын 
уый та — мæ хуыздæр цард. Цæмæй тарстæн, уый мæ сæр баййæфта. 
Мæ уарзон горæтмæ галæй ссыдтæн æмæ дзы хъугæй здæхын. Мæ 
удæй дзы фæхуым кодтон æмæ уынджы къæйыл дымгæйы ’вджид 
баззадтæн. Куыд гомгæрццæй йæм тындзыдтон, афтæ гомгæрццæй 
дзы цæуын фæстæмæ Кæдæм? Хæрæджы хафт кæнынмæ æви цар- 
дæвдисæг сурæттæ аразынмæ? Адæймагæн йæ хъуыдытæ æмæ йе 
’нкъарæнтæ чи сафы, йæ рæсугъд бæллицтæ йын чи мары æмæ йæ 
æгомыг фосы бынатмæ чи тæры, ахæм цагъайраг куыстмæ тыххæй 
тæргæйæ дæр нал бацæудзынæн. Арвæй зæхмæ мæ фæнды ’рмæст- 
дæр цæрæццаг уацмыстæ фыссын. Цыфæнды хорз чиныг куы фæкæ- 
сын, уæддæр, мæ фæлгæнæны цы хъайтартæ æвзæры, уыдоны фæ- 
дыл адзæгъæл вæййын æмæ семæ ныхас кæнын райдайын. Стьолы 
фарсмæ æрбадин æмæ сæ мæ сæрæй гæххæтмæ рахæссин, цы ’ртæ 
радзырды мæм и, уыдоныл ма иу цалдæр бафтауин, фæлæ поездмæ 
тагъд кæнын æмæ мæ фыссынмæ нал æвдæлы. 
Ме сфæлдыстадон цин мæ фæстæдæрмæ аргъæвын кæй хъæуы, 
уый мæ нæ тыхсын кæны. Амæй фæстæмæ мын бирæ рæстæг уы- 
дзæн, æмæ, мæхимæ цы æгæрон хъарутæ ’нкъарын, уыдон хардз 
кæндзынæн æрмæстдæр аивадон фæлгонцтæ нывæндыныл. Цыфæн- 
ды æвирхъау уавæрты дæр мæ ныфс сæттын нал бауадздзынæн, 
цыфæнды цæлхдурты сæрты дæр ахиздзынæн æмæ литературæ- 
йæн мæ цард снывонд кæндзынæн. Доны къусы сæфт мын куы фæ- 
кæна, уæддæр ыл нæ фæфæсмон кæндзынæн. Иу адæймаджы цард 
йеддæмæ ма исты у? Æппынфæстаг, уæд та нæ райгуырдтæн. Цæ- 
мæдæр гæсгæ мæ уырны, Ирыстоны фысджытæ мыл æхсызгонæй 
кæй сæмбæлдзысты æмæ мын разæнгардæй кæй æххуыс кæндзыс- 
ты, уый. Фыссæг йæ кæстæрмæ зæрдиагæй куынæ фæкæса æмæ 
йæм иудадзыг йæ хъус куынæ дара, уæд уый цæй фыссæг у? Мæ 
радзырдтæ мын журналты æмæ газетты мыхуыр кæндзысты, хи- 
цæн чингуытæй сæ уадздзысты æмæ сæ адæм цымыдисæй кæсдзы- 
сты. Афтæ кæй уыдзæн, ууыл дызæрдыг нæ кæнын, уымæн æмæ 
курдиатджын уацмыстæ алкæй дæр хъæуынц. Мæнмæ та ис кур- 
диат. Ме ’ппæт буарæй дæр æй æнкъарын æмæ йыл æууæндын. 
Куынæ мæм уаид, уæд мæ зæрдæ афтæ тынг нæ судзид æмæ мын 
мæ развæндаг Æрфæны фæдау нæ рухс кæнид, мæ риуы мын 
уыйбæрц ныфс нæ уадзид æмæ мын мæ дойны нæ сæттид. 

ш 
Цомартаты Изæтбег 
Мæ цæстытыл уайынц иуæй иннæ цыбæлгæнæндæр нывтæ, 
æмæ сæ æнæлаз сывæллонау мæхи рæвдауын, фæлæ арв мæ сæрмæ 
бынтон æнæкъæм нæу, æмæ дзы мæхимидæг стъæлфын. Афтæ 
мæм кæсы, цыма мыл рæстæг кæй ныддаргъ, уым цыдæр æмбæхст 
нысан и, цыма мæ чидæр бауромдзæн æмæ мын мæ царды цалх 
иннæрдæм æрзилдзæн. Чи мæ хъуамæ баурома, ам иу адæйма- 
джы дæр куынæ хъæуын, уæд? Мæ фыдыфсымæр? Йæ рæсугъд 
æрыгон ус? Мæ ацыд сын æхсызгон дæр ма уыдзæн. «Баба с возу 
— кобыле легче». Ацы ’мбисонд мыл æдзухдæр худæг æфтауы, 
фæлæ мæм ныртæккæ худын нæ цæуы, уымæн æмæ мæ цæстыты 
раз лæууы Ланæ. Йæ цæсгом ын ахæм ирдæй уынын, цыма мæ 
цуры ис æмæ мæм комкоммæ кæсы. Суанг ма йын йæ хъæлæс 
дæр хъусын: 
— Ирбег ам и? 
— Кæд нæма ацыди, уæд йæ агъуысты уыдзæни. 
— Æмæ кæдæм цæуы? 
— Ирыстонмæ. 
Æмæ, дам, уыйфæстæ телепатийыл ма ’ууæнд. Адæймаджы 
сæрымагъз æнахуыр диссаг у. Чи йæ бамбардзæн кæронмæ? Чыз- 
гыл уысмы бæрц ахъуыды кодтон æмæ мæ разы февзæрди. Цæ- 
мæн, цымæ? Мæ тыхст зæрдæйы æмтъеры ’нкъарæнтæ сфæйла- 
уынмæ? Йе ’рбацыд ницыуал аивдзæн, æрмæст ма мæ зæронд 
сагъæстыл ног сагъæстæ бафтаудзæн. Кæй йæ хъæуын, ууыл цас 
тынгдæр æууæндын, уыйас мын зындæр у йемæ фембæлын, уымæн 
æмæ мæ йæ зæрдæ къахын нæ фæнды. Къæсæрæй æрбахызт æмæ 
та фыццагау дуаргæрон æфсæрмдзæстыгæй æрныгъуылд. Йæ тæ- 
нæг урс къабайы мæм ахæм уæлдæфонæй зыны, цыма, мæ бына- 
тæй куы фезмæлин, уæд фестъæлфид, урс гæлæбу фестид æмæ 
арвы тыгъдады ’рбайсæфид. 
— Бынтондæр цæуыс æви рæстæгмæ? — фæрсы мæ æнкъардæй. 
Йæ цæстæнгасыл бæрæг у, йæ зæрдæ кæй ницæуыл дары, уый. 
— Бынтондæр. 
— Æмæ уæд æз та? 
Цы дзуапп ын раттон? Мæ мидбылты бахудыныл архайын, 
фæлæ мын дзы ницы уайы. 
— Нæ мæ уарзыс, æндæр мæ афтæ æнцонæй нæ уадзис. 
— Мæнæн æнæуи дæр мæ зæрдæ фæйнæрдæм тоны, ды та ма 
мæ карды фындзæй рæхойыс. 
— Кæд мæ иучысыл дæр уарзыс, уæд ам баззай æмæ мемæ цæр. 
— Мæ куыст ныууагътон, æмæ мæ æмдзæрæнæй æрвитгæ кæ- 
нынц. Зæхх — мæ гобан, арв — мæ хъæццул. Мæ дзыппы иу 
капекк дæр нæй. Куыд мæ цæрын кæныс демæ? Кæм? Цæмæй? 
— Мамæйы раз нæ уæрджытыл æрхаудзыстæм, æмæ кæд немæ 

Зынгхуыст, бæллицтæ 
203 
сразы уаид. Ау, йæ иунæг чызджы йæ хæдзарæй куыд ратæрдзæн? 
Адæм кæрæдзи никуы бамбардзысты. Алкæмæ дæр йæхи хъуы- 
дытæ ис, æмæ йæм æппæтæй растдæр кæсынц. Бирæ цыдæртæ мæ 
зæгъын фæнды, фæлæ сæ дон хиды бынты аласдзæн, стæй мын 
рæстæг дæр нал и. 
— Мæ мадимæ фæхыл дæн æмæ дзы хæрзбонæй рацыдтæн. 
Æнхъæл уыдтæн, иумæ бацæрдзыстæм, æмæ йын йæ уайдзæфтæй 
фервæздзынæн, — уынгæг хъæлæсæй дзуры Ланæ, æмæ йæ цæс- 
тытæ доны зилынц. 
— Кæд дын дæ зæрдæ фæриссын кодтон, уæд мын ме ’дылы ми 
ныббар. Æз æнамонддзинад мæ мады гуыбынæй рахастон, æмæ 
дæхи мемæ ма бæтт. 
— Ам лæуу, æмæ дæ æз самондджын кæндзынæн.. 
— Байрæджы и, Ланæ. Мæ фæндæгтæ æхгæд æрцыдысты, 
æмæ мын фæстæмæ здæхæн нал и. 
Чызг мæм йæхи ’рбаппæрста æмæ йæ гом цæнгтæ мæ бæрзæ- 
йыл атыхстысты. 
— Æз дæ афтæмæй нæ ауадздзынæн. Дæуæй мæ сывæллон 
хъæуы, æмæ мын уый уæддæр балæвар кæ, — йæхиуыл йæ къух 
исæгау мын лæгъстæхуызæй дзуры мæ хъусы. Йæ духийы адджын 
тæф æмæ мын йæ батæ мæ тугыл арт æндзарынц. Мæхицæй дæр 
кæй æмбæхстон, уыцы ’хсидгæ æнкъарæнтæ мæ риуы сног сты 
æмæ мæ тухæнæй марынц. Тæхуды, алцыдæр ферох кæн æмæ дæ 
уарзондзинады атай, чызджы дæ хъæбысмæ сис æмæ йæ, хæрам- 
дзинад кæм нæй, уырдæм ахæсс! Фæлæ мæ бæллиц царды æцæг- 
дзинадæй дард у, æмæ мæхиуыл фидар хæцын. Йæ цæнгтæ йын 
мæ бæрзæйæ æристон æмæ йын хионы уайдзæфтæ кæнын: 
— Дæ хъуымыз дæ былтыл куы нæма бахус и, уæд дæ цæй 
сывæллон хъæуы нырма? 
— Ма мын тæрс. Æз фæразон дæн. Схъомыл æй кæндзынæн. 
— Æз мæхæдæг сидзæры фыдбонтæ æвзаргæйæ фæудхар код- 
тон, æмæ та мæ хъæбул дæр хъуамæ мæнау зындоны арты басу- 
дза? Уый ам тыхтухæнтæгæнгæйæ куы цæра, уæд æз Ирыстоны 
цы хуртæ уындзынæн? 
— Хатыр бакæ. Дæ сывæллонимæ мæ иунæгæй ныууадзын дæ 
зæрдæ кæй нæ бакомдзæн, уый зонын æмæ дæ мæхиуыл уымæн 
ардауын. Уæдæ дæ куыдæй бауромон? 
— Ма мæ уром, Ланæ, ауадз мæ нæхимæ. Нæ уавæр куыд 
уæззау у, уый кæронмæ не ’мбарыс. Куы йæ бамбарай æмæ дзы 
куы фервæзай, уæд ма мæ æгæр бузныг дæр фæуыдзынæ. 
— Ды мæн тæрсын кæныс, æз та дæуæн тæрсын. Дæ цард 
куынæ фæрæстмæ уа, дæ рæдыдыл куы ’рфæсмон кæнай æмæ йæ 
дæ бон сраст кæнын куы нал бауа. 

204 
Цомартаты Изæтбег 
— Æз ме ’намонд гаккыл сахуыр дæн æмæ дзы нал тæрсын. 
— Амондджын у уæдæ, фæлæ йæ зон, мæнæй дæм хуыздæр 
чызг не ’рхаудзæн, куы дæм æрхауа, уæддæр дæ мæнæй фылдæр 
нæ бауарздзæн, — зырзыргæнгæ хъæлæсæй сдзырдта Ланæ æмæ 
йæ цæссыгтæ згъалгæйæ феддæдуар и. 
— Зонын æй, зонын. Дæуæй хуыздæр чызг мæ хъæугæ дæр нæ 
кæны, фæлæ нын иумæ уæвæн нæй. Мæнæн мæ хоры нæмгуытæ 
тау суадздзысты ’рмæстдæр мæхи зæххыл, ам сæ куы байтауон, 
уæд та хус бауыдзысты, æмæ мæ райгуырд фæмæнг уыдзæн, — йæ 
фæдыл дзурын æз, фæлæ мæ ныхæстæ мæхицæй дарддæр никæмæ 
хъуысынц, стæй мæхи йеддæмæ хъæугæ дæр никæй кæнынц. 
* * * 
Алкæмæй дæр фæхицæнгæнæн ис, фæлæ фыдыбæстæйæ æнæ 
дудгæ рыстæй хи атонæн нæй, уымæн æмæ зæрдæйы тæгтимæ 
фидар баст у. Суанг ма уызын дæр йæхи къудзийы бынмæ лидзы, 
стæй æрмæст уызын — нæ. Дун-дунетыл цыдæриддæр цæрæгойæ, 
маргъæй, хилæгæй ис, уыдон се ’ппæт дæр тырнынц, фыццаг хатт 
хуры рухс кæм фенынц æмæ царды ад кæм бамбарынц, уырдæм. 
Кæсаг æм фæстæмæ куы фездæхы, уæд цас æмæ цас хъизæмæрттæ 
бавзары, фæлæ йæ цыдæр ныфс сæ сæрты ахизын кæны. Йæ уд 
ма удыл тыххæй фæхæцы, афтæмæй йæм схæццæ вæййы æмæ дзы 
йæ еугæф акалы. Цы зæххыл равзæры, уым йæ фæстæ ног цард 
ныууадзы æмæ дзы йæ мæлæт ссары. Æрдзмæ цы диссаджы тых 
ис, уый æз мæхиуыл хорз æнкъарын. Мæ зонгæ бынæттæм кæс- 
гæйæ ног райгуырæгау дæн. Фæнды мæ мæ чысыл Ирыстоныл 
ныттыхсын æмæ йæ риуыл мæ тыппыртæ суадзын, фæлæ уыцы иу 
рæстæг мæ хъусты зæлынц, зæрдæ кæмæй дзыназы, уыцы ’рхæн- 
дæг ныхæстæ æмæ мын мæ циныл катайхæссæг мыртæ æфтауынц. 
Æрцыдтæн... Мæхицæй фыддæр 
Мæгуырæй куы ссардтон дæу дæр. 
Мæ уарзон, мæ иубæстон адæм!.. 
Афтæ мæм кæсы, цыма ацы ’рдхæрæны ’мдзæвгæ мæныл фыст 
у, цыма мæм цы ’лгъыстаг хъысмæт æнхъæлмæ касти, уый нæ 
пехуымпар-поэт рагацау базыдта æмæ мыл йæ судзгæ цæссыгтæ 
ныккалдта, цыма нæлгоймæгты бардуагмæ мæн карз тохмæ сра- 
зæнгард кæныны тыххæй сиды, цæмæй Ирыстонимæ баст æрцæ- 
уон æмæ йын йæ зæрдæйы тæлфт банкъарон. Дæ къухмæ фыссæн 
сис куы райсай, уæд хъуамæ афтæ ныффыссай, цæмæй дæ уацмы- 
сы алчидæр арвы айдæнау йæ райгуырæн бæстæ æмæ йæхи цард 
фена, цæмæй йæ де ’хсидгæ æнкъарæнты уылæн йемæ ахæсса æмæ 

Зынгхуыст бæллицтсв-^ 
205 
йæм ног цард саразыны хъарутæ райгуырын кæна. Мæ бон иу 
ахæм радзырд сфæлдисын уæддæр куы суаид! Тæхгæ-нæргæ Уас- 
тырджи, иу хатт мæ мæлæты дзæмбытæй фервæзын кодтай. Иугæр 
мæ цардмæ раздæхтай, уæд дæ хъæуын, æвæццæгæн, æмæ мæ дæ 
рахиз базыры бын бакæ, мæ риуы мын дæ ныфс бауадз æмæ мæ 
раст фæндагыл сараз. Æхсæвæй, бонæй дын табу чи кæны, уыцы 
мæгуыр адæмæн мæ фæнды иучысыл лæвар ракæнын, æмæ мыл де 
’ууæнк бафтау, се ’хсæн мын фарны ныхас зæгъыны бар ратт. 
Суткæ æмæ ’рдæджы бæрц мæ зæрдæ кæмæй фæцъæх и, уыцы 
поездæй асфальтмæ æрхызтæн æмæ дызæрдыггæнæджы лæуд кæ- 
нын. Мæ алыварс — хъæбыстæ, батæ, цины фæлхъæзæнтæ, рай- 
дзаст цæсгæмттæ, уарзон ныхæстæ. Иу хатт дыл афтæ æхсызго- 
нæй мачи сæмбæлæд. Адæмæн сæ цард царды хуызæн у, мæнæн та 
мæ ацыд дæр — ныгъуылдæй, ме ’рбацыд дæр. Уæларвмæ куы 
стæхин, уæддæр мæ ничи базонид. Уынджы дзæгъæлæй чи мæлы, 
уыдонимæ иу дзыхъхъы ныгæд куы ’рцæуин, уæддæр мæ ничи 
бацагурид. Уæвгæ, музыкæйы кæлæнгæнæг Моцарт куы никæй 
бахъуыд, æмæ йæ, уынджы чи баззади, уыцы хæтæнхуæгты ин- 
гæнмæ куы ныппæрстой, уæд æз уымæй лæгдæр дæн? Мæхицæн 
цы тæригъæдтæ кæнын? 
Бæлццæттæ æмæ, сæ размæ чи рацыди, уыдон кæрæдзиуыл 
цингæнгæйæ алырдæм ахæлиу сты. Æз дæр мæ бынатæй фенкъуы- 
сыдтæн, къæйдур асинтыл хæрдмæ схызтæн æмæ æцæгæлон горæтмæ 
бахауæгау джихтæ кæнын. Мæ альюарс цæст бæллиццагæй цæуыл 
æрхæца, ахæмæй ницы ис, æмæ мæхимидæг тыхсын. Зæронд чъи- 
зихуыз ныллæг хæдзæрттæ мæм æвзæрын кæнынц æрмæстдæр зæр- 
дæуынгæггæнæн æнкъарæнтæ. Дæргъæй-дæргъмæ фыдынд трам- 
вайы дыууæ вагоны хъыррыстытæгæнгæ дæлæмæ разылдысты, мæ 
акомкоммæ гомдуарæй иучысыл алæууыдысты, стæй нарæг уынджы 
гыбаргуыбургæнгæ уырдыгмæ ныййарц сты. Дыууæрдæм æнæсæр- 
фат рахау-бахау кæнынц æмæ афтæ зыны, цыма ныртæккæ кæрæ- 
дзийæ фæхицæн уыдзысты æмæ фæйнæрдæм фæтæхдзысты. Фыц- 
цаг хатт хъæуæй куы сæфтыдтæн, уæд мæм нæ горæт тынг рæсугъд 
фæкасти. Алцыдæр дзы мæ зæрдæйыл æмбæлди, ныр та дзы дьгоы- 
дон арты судзын. Иуæй мæ фæстæмæ ацæуын фæнды, иннæмæй 
мæ цыдæр тых уромы. Ноджы ма Калугæ дæр мæ цæстыты раз 
февзæрди, æмæ æнахуыр уавæры бахаудтæн. Ахæм хъæздыг бæс- 
тæйы нывыл цард саразын ма фæраз, дæ цæрæнуат саив кæныны 
фаг зонд дæм ма уæд æмæ мæгуыр фæллойгæнджыты ’хцатæ уæл- 
дæфмæ кал. Дыууæ боны рæсугъд горæты фæдæ æмæ дæ райгуы- 
рæн бæстæйыл нал æрвæссыс, нæ? Уагæр ма дзы зæххы бын цъыф 
куынæ змæстаис. Мæлæты хабедзен! Дæхицæй æфхæрд дзыллæты 
сæрхъуызой ма араз. Æппындæр ницы дæ, æмæ дæ бынат зон. 

206 
^_ Цдмартаты Изæтбег 
Галиуырдæм ме ’ргом аздæхтон æмæ мæ цæстæнгас ме ’рвады 
мæгуырхуыз хæдзарыл æрæнцади. Æгадæй дзы иучысыл ацард- 
тæн æмæ йæм мæ зæрдæ кæсын дæр нæ комы. Де ’фсымæрыл дæр 
былысчъилтæ кæнын райдыдтай, нæ? Лæгъстиаг ын куы уыдтæ, 
уæд йæ роны бырыдтæ, ныр та дзы лидзгæ кæныс? Мæхиимæ 
хъуырдухæнгæнгæйæ сабыргай араст дæн æмæ мæ зонгæ дуарыл 
раздæрау хъавгæ бахæцыдтæн. Æхгæнгæ дæр æй нæ кæнынц. Ницы 
давинаг сæм и, æмæ йæ цы ’хгæной? Уаты фыццаг бакастæй ницы 
ивд æрцыд. Суанг ма йæ тæф дæр, куыд уыди, афтæмæй баззад, 
æрмæст бинонтыл иу чызг бафтыд æмæ сырхахуырст фæйнæг пъо- 
лыл бæгъæввадæй разгъор-базгъор кæны. Хистæртæ алырæтты 
хуыссынц. Кæй сæ райхъал кодтон, уый сын æхсызгон нæу, æмæ 
æрдæгфынæйæ æнæбарыгомау ницытæ æмæ мацытыл дзурынц. 
Лæг хæдзары нæй æмæ дзы Фарийы фæрсын: 
— Не ’фсымæр кæм и? Кусынмæ ацыди? 
— Йæ хабар ын нæ фехъуыстай? 
— Цавæр хабар? 
— Æз ма дис кæнын, тæфæрфæс мын, зæгъын, куыд нæ ракодтай. 
— Амарди?! 
-О. 
-Кæд? 
— Фарон. 
— Цæмæй? 
— Сыгъд ссæуæд ацы æнæхайыры заводыл. Цы згъæртæ дзы 
тайын кæнынц, уыдон ын йæ тъæнгтæ бахордтой, ноджы ма йын 
дохтыртæ операци кæнгæйæ хæсгард йæ хуылфы ныууагътой, æмæ 
бацарæфтыд. Уæвгæ, ахæм куысты æвыдæй дæр куыд хъуамæ баз- 
задаид? Йæ фæздæг нæм куы ракæлы, уæд нæ хъуырысæртæ ах- 
гæнынц, æмæ фæхуыдуг вæййæм. Нæ рынчындæттæ та — уымæй 
царæфтыддæр. Гæртамы фæрцы фæлварæнтæ кæм дæттынц, уым 
æцæг дохтыр куыд хъуамæ фæзына? Алыран дæр нæ быны ми- 
нæтæ ’вæрæм æмæ бæллиццаг цардмæ ’нхъæлмæ кæсæм... 
— Цал азы йыл цыди? — къулыл цы стыр къам и, уымæ æнкъар- 
дæй кæсын, афтæмæй фæрсын Фарийы. 
— Æртын дыууæ. Æнæ фыдæй схъомыл и, мæгуыр, æмæ цар- 
дæй ницы федта, ныр та йæ цот дæр æнæ фыдæй хъомыл кæнынц, 
æмæ сæм разæй цы ’нхъæлмæ кæсы, Хуыцау — йæ зонæг. — Мæ 
хо йæ дæрдджын къабайы фæдджийæ йæ уымæл цæстытæ ныс- 
сæрфта æмæ цæлгæнæны ’рдæм фæцæуæг и. — Цом-ма, æз дын 
истытæ фенон. Бæлццон æххормаг вæййы. 
— Ницы мæ хъæуы. Æз æфсæст дæн. 
— Кæм бафсæстæ? 
— Мемæ фæндаггæгтæ рахастон æмæ дзы мæхимæ хорз фæкастæн. 

Зыцрсуысц! {келлщтæ 
207- 
Мæ гæдыныхæстыл мын нæ баууæндыд æмæ газы пецыл цай- 
дан æрæвæрдта. Суткæ æмæ ’рдæг доны хъæстæ дæр нæ фæдæн, 
æмæ исты акомдзаг кæнин, фæлæ мын мæ гуыбыны фæдыл æрба- 
цæуын æнхъæл куы фæуой, уымæй тæрсгæйæ уынгмæ ахызтæн. 
— Цай уæддæр бацымдтаис зæрдæфæлæууынæн, — дзуры мæм 
Фари, фæлæ æз къæрттæй цъула не ’ппарын. Мæ гуыбыны тых- 
хæй мæ цæсгомыл къæм абада, уый мæ нæ фæнды. Сыдæй мæл- 
гæйæ дæр мæхиуыл хæцын бафæраздзынæн. Мæ ницæйаг ахсæн 
мæ адæмы цæсты арæх æфтыдта, æмæ йын мæхи æгад кæнын нал 
бауадздзынæн. 
— Бынтондæр ссыдтæ æви рæстæгмæ? 
— Бынтондæр. 
— Æмæ дарддæр дæ зæрды цы ис? 
— Радзырдтæ фыссын. 
— Фысджытæй иу нæ хæстæг у, æмæ дæ æз йемæ базонгæ 
кæндзынæн, йæ цæст дæм куыд фæдара. 
— Никæимæ мæ хъæуы зонгæ кæнын. Æз хъуамæ мæхи зонд 
æмæ курдиаты фæрцы суон фыссæг. Æрмæст мын фыссыны фадат 
уæд. Мæ дзыппытæ бынтон куы сафтид уой, уæддæр ницæуыл 
батыхсдзынæн, уымæн æмæ мæгуыр лæгæн адæм хорз сты. 
Мæнæ мæ ныр дæр куы уæзласæн машинæйы авæрынц, куы — 
бæхуæрдоны, афтæмæй хъæумæ фæзилæны балæууыдтæн. Цыдæр 
тых мæ скъæфы æмæ сæппуадæй уайын. Хæдзæрттæ мæм къуы- 
бырты ’хсæнæй разындысты, æмæ мæ риу æхсызгон æнкъарæн- 
тæй айдзаг. Мæ фæйнæфарс цъæх-цъæхид нартхæрттæ уæрджы- 
тæй фæуæле сты, æмæ мæ фæнды се ’хсæнты азгъорын. 
Уæзласæн машинæ суыхсуыхгæнгæ мæ цуры фæурæдта æмæ 
мæм Тазе кабинæйы рудзынгæй йæ сæр радардта. 
— Æгас цу дæ фароны фистимæ. Диссаг дæм нæ кæсы? Хъæ- 
уæй дæр дæ æз раластон, фæстæмæ дæр та дæ æз ласын. 
— Уым цыдæр фæсномыг нысан и. Æнæсæрфат цоппай кæ- 
нын, æвæццæгæн. 
— Дæ хуызмæ гæсгæ дыл ницы бафтыди. 
— Ахæм зæронд хæррæгъыл кæй ралас-балас кæныс, ууыл 
мæгуырдзинад йеддæмæ цы хъуамæ бафта? 
— Сбад уæдæ. 
Гуыффæмæ схызтæн, æмæ мын цыма мæ зæрдæйы уаг бам- 
бæрста, уыйау йæхи размæ аппæрста. Дыууæ лæджы фæстæ æрлæу- 
уыдтæн, ихсыд фæйнæгыл хæцын æмæ сын сæ ныхæстæм хъусын. 
— Æртæ боны размæ нæ цы их ныххоста, уымæй нæ уд йæ 
мидæг нæма ’рцыди, — мæтæйдзаг хъæлæсæй хъуыр-хъуыр кæны 
сæ иу. 

208 
Цомартаты Изæтбег 
— Горæты дæр уарыди, фæлæ дзы их нæ уыди, — сабырæй 
дзуры иннæ. 
— Ам дæр нæ уыдаид, фæлæ нæм Уацилла смæсты, табу йæхи- 
цæн, æмæ нæ бындзарæй ныххафта. 
— Афтæ тынг цæуыл смæсты, цымæ, хордæттæг дзуар йæ ку- 
вæг адæммæ, цæмæй сæ æнæ хорæй ныууадза? 
— Цæуыл куы зæгъай, уæд — нæ фыдуаг лæппуты æлгъаг ми- 
тыл. Æгъдау сæм нал и, сæ цæсгом бахордтой, коммæ нал кæсынц, 
æмæ нæ сæ азар басыгъта. 
— Уагæр цы фыдбылыз скодтой? 
— Нæ фыдæлты сыгъдæг кувæндонæй уазæгдон сарæзтой, æмæ 
дæ балгъитæг афтæ, бæстæ гыбар-гыбурæй байдзаг, æмæ хъæу их 
фестад. Æмæ ма их дæр ихы хуызæн куы уыдаид. Хъазы æйчытæ 
ныл сармадзаны нæмгуытау уæларвæй калдысты æмæ нæ æгъаты- 
рæй хостой. 
— Кувæндонæй уазæгдон аразын карз æлгъыстæй уæлдай нæу. 
Сыгъдæг дзуæрттæ ахæм чъизи митæ нæ барынц, æмæ сын куывд 
скæнын хъæуы. Нæ уæрджытыл лæугæйæ сæ хатыр ракурæм. 
— Уæллæй, раст зæгъыс. Тæккæ абон адæмæй æхца ’мбырд 
кæнын райдайдзынæн. 
Хъусын сæм æмæ сыл дис кæнын. Цас къуырма æмæ куырм 
уæвын хъæуы, цæмæй Уациллайæн йæхиуыл дæр æмæ йæ масти- 
сыны хабæрттыл дæр афтæ æнцонæй æууæндай, цæмæй, дæ цæс- 
ты кæронæй дæр кæй нæ федтай, уыдонæн куывдтæ кæнай æмæ 
сæ дæ уæрджытыл лæугæйæ цавæрдæр къудзийы бын хатыр ку- 
рай! Уымæй тынгдæр та мæ дисы ’фтауы, фæндзайаздзыд лæгтæ 
сæ къуымых зондахаст æмбæхсгæ кæй нæ кæнынц, фæлæ йæ 
æргомæй кæй æвдисынц, уый. Ахæм ныллæг æмвæзадæй бæрзонд- 
дæр схизын кæй нæ фæнды æмæ йæ худинаджы уавæрыл æхсыз- 
гонæй чи разы кæны, уыдоны ’хсæн цавæр литературæйы койгæ- 
нæн и? Хуыцау, зæдтæ æмæ кувæндæттæм цы зæрдæ дарын, уый 
куы базоной, уæд мын мæ уацмыстæ сæ къухмæ исгæ дæр нæ 
ракæндзысты, мæхиуыл та мын хъоды бакæндзысты. Мæ хъæу- 
мæ кæсын æмæ мæ цæстытыл не ’ууæндын. Мæ сабийы бонтæ 
дзы куы ’рвыстон, уæд дæр бæллиццаг нæ уыди, ныр та бынтон 
сæфтмæ ’рцыди, æмæ афтæ зыны, цыма йæмМамайы ’фсæдтæ 
æрбабырстой. Æмæ ахæм мæгуыр къуымы нæ «лæгуын хæйрæг» 
фынддæс азмæ коммунизм аразы. Æхсæнады рæзтæн мацы ’мбар, 
афтæмæй дæм йæ сæрмæ схизыны ныфс разынæд. Уæвгæ, мæнæ 
ацы аёдылыты сæрмæ схизынæн бирæ ныфс дæр нæ хъæуы. Уыдон 
не сты æдылы, фæлæ ды дæ, ды, сæрхъæн. Æргъæу галуанæй 
сæгдзыд къæсмæ æрхиз æмæ, смаг кæй кæны, ууыл дистæ кæ. 
Кæм уыдтæ, уымæн æрмæст йæ уæлдæф дæр адæймаджы зонд- 

Зынгхуыст бæллицтæ 
209 
джындæр уæвынмæ разæнгард кæны, дæ райгуырæн цъымара та 
йын йæ хъуыдытæ мары. Уæддæр уый кæйдæр галуан у, ай та 
мæхи къæс у. Гъемæ йыл фидар хæц уæдæ, адæмы фос дзы ра- 
тæр-батæр кæ æмæ дæ хъысмæт æлгъит. Уыцы хъуыддагыл дæ 
ахуыр кæнын нæ хъæуы. 
Дæрæнгонд нартхоры хуымы астæу Аминæты ауыдтон, æмæ 
ме ’нæрай хъуыдытæ фæйнæрдæм фæпырх сты. Кабинæйы зы- 
лын-мылын тасмачъи сæр æрхостон, машинæйы æрлæууынмæ дæр 
нал банхъæлмæ кастæн, афтæмæй дзы асæррæтт ластон, Аминæтмæ 
базгъордтон æмæ йæ мæ хъæбысы ’рбатыхтон. 
— Мæ лæппу схæццæ! — цины хъæр сирвæзт йæ риуæй, æмæ 
мыл ныттыхсти. Нудæс азы йæ цуры фæцардтæн æмæ йæ уыцы 
рæстæг йæ цотæн сæ къухтæ райсгæ дæр никуы федтон, ныр мæн 
йæ хъæбысæй нал уадзы. Мæ мадæй йæ фылдæр кæй уарзын, уый 
æнкъары, æвæццæгæн, кæнæ та мын, сидзæр кæй уыдтæн, уый 
тыххæй тæригъæд кæны. Уæларвæй мæм исты тых лæвæрд куы 
уаид, уæд амæй раздæр никæй цард саразин. Йæ зындзинæдтæ 
дзы куыд ферох уой, ууыл бацархаин, фæлæ мæ бон ницы у, æмæ 
йын йе ’нцъылдтæ фæллад цæсгом æмæ йæ зæронд дзаумæттæм 
аххосджынау тыхстхуызæй кæсын. 
— Ам тау куы нал и, уæд ма дзы цы рувыс? — фæрсын æй 
дисгæнгæйæ. 
— Дымгæ кæй ныссаста, уыдоны бынаты ног мыггæгтæ са- 
дзын, æвзартæ æнæхъыгдардæй кæм баззадысты, уым тæнæггæни- 
наг сты, æмæ сын сæ уæлдæйттæ гæмæх рæттæм хæссын, хæмпæл- 
гæрдæг та кæм — рувгæ, кæм — бындзарæй рæдувгæ, къæвдатæ 
куы сагъуыйой, уæд нартхоры сæрты куыд нæ акæса. Цæхæрадон 
дæр царды хуызæн у, æвзæртæ дзы тагъддæр рæзынц æмæ хæрз- 
ты сæ быны ссæндынц... 
— Иннæ цæхæрадон дæр дæумæ кæсы? 
— Уæдæ кæмæ? 
— Æмæ дын лæппутæ цæуыннæ æххуыс кæнынц? 
— Руслан боныцъæхтæй изæрдалынгтæм машинæйæ нæ рахи- 
зы æмæ ныффæллайы, Алан æмæ Тугъаны та горæтæй хъæумæ не 
’вдæлы. Уæвгæ, се ’ртæйæн дæр цæхæрадоны сæ пайдайæ сæ зиан 
фылдæр у. Мæ бинонтæй дæу йеддæмæ нартхоры куыстмæ ничи 
арæхсы. 
Нæ дыууæ Тугъаны дæр йæхи бинонтыл кæй нымайы, уый 
мын æхсызгон у, æмæ йæм разæнгардæй дзурын: 
— Æз истытæ аууилон, мæ дзаумæттæ раивон æмæ дæм фæс- 
тæмæ фездæхдзынæн. 
— Иумæ цом. Кæрдзын йеддæмæ нæм ницы и, æмæ дын хъай- 
ла скæнон. 
14 Цомартаты Излетбег 

210 
Цомартаты Изæтбег 
— Хъæбæр кæрдзыныл та цæхх æрызæрстай, æмæ абонсарæй 
ууыл дæ, нæ? 
— Цы гæнæн и? Иучысыл нæхиуыл схæцыдыстæм, æмæ та нæ 
фæстæмæ афтид хъоргъы куы ныппæрстой не ’нæнтыст хицæуттæ. 
Æвæццæгæн, Хуыцауы раз истæмæй фæаххосджын стæм æмæ нæ 
тæригъæдтæ фидæм, æндæр дын цы зæгъон? — Аминæт арф ныу- 
улæфыд æмæ мæм ныфсæвæрæджы цæстæй æрбакаст. — Фæлæ ды 
мацæмæй тæрс. Цыфæнды тыхджын къæвдайы фæстæ дæр хурæн 
æнæ ракæсгæ нæй. Институт каст куы фæуай, уæд дын фенцондæр 
уыдзæн. 
— Нæ йæ фæуыдзынæн. 
— Цæуыннæ? 
— Ныууагътон æй. 
— Цæмæн, цæ? Зын ахуыргæнæн дзы уыди? 
— Зын ахуыргæнæн дзы нæ уыди, фæлæ мæ нæ хъуыди. 
— Æмæ йæм уæд цæмæ бацыдтæ? 
— Фæрæдыдтæн, Ами, стæй иу хатт нæ, фæлæ бирæ хæттыты, 
æмæ сæ сраст кæнынмæ хъавын. 
— Куыд æгъдауæй? 
— Хъуамæ фыссæг суон æмæ дын дæ царды хабæрттæ иууыл- 
дæр ныффыссон. 
— Уыдон цы гæххæтмæ бахæссай, уый цъæх арт суадздзæн. ’ 
— Уадз æмæ суадза цъæх арт, æмæ йæ адæм феной. 
— Æнæуи дæр сæ цард кæуинаг куы у, уæд ма сын сæ зæр- 
дæтæ цы риссын кæныс? Сæхи бæллæхтæ сын æгъгъæд не сты? 
— Не сты, Ами, нæ. Æз райгуырдтæн рæстдзинад зæгъынæн 
æмæ йæ зæгъдзынæн, цыфæнды зын мын куы уа, уæддæр, ныр та 
уал цæхæрадоны куыст бакæнæм. 
— Уымæ дæ куынæ равдæла... — Аминæты цæсгом цæмæдæр 
гæсгæ фæкъæмдзæстыгхуыз и, æмæ фæджих дæн. 
— Цæуыннæ? Уымæй нæм ахсджиагдæр куыст и? 
— Ахсджиагдæр нæу, фæлæ нæ æртæ боны фыййау цæуын 
хъæуы. 
Къухмæрзæн дæр ын кæй не схастон, уый тыххæй дзы ’фсæр- 
мы кæнын, фæлæ мын æнæнхъæлæджы йæ зæрдæ балхæныны 
фадат фæци, æмæ мæ риу уæззау æлхъивæнæй феуæгъд и. 
— Ахæм хъуыддæгтыл ма дæ сæр ма риссын кæ, мæ бар сæ 
уадз, — хъæлдзæгæй сдзырдтон æз. Мæ зæрдыл æрбалæууыди, 
Мæскуымæ цæугæйæ дæр фæстаг бон рады фыййау кæй уыдтæн, 
уый, æмæ ныххудтæн. Æвæццæгæн, ме сфæлдисæджы фæнды, 
цæмæй фыссæг суæвыны бæсты фыййауæй баззайон, фæлæ мæ 
удæгасæй йæ фæнд йæ къухы нæ бафтдзæн. 

Зынгхуыст бæлпицтæ 
211 
* * * 
Хыл æмæ хъаугъайæ цас дарддæр лидзын, уыйас мыл æнувыд- 
дæр кæнынц. Ме ’рдзыскондæй бæстызмур нæ дæн, уæдæ мæ фыр- 
налатæй цæстытæ дæр нæ къахын. Искæй хъыджы бацæуыны бæсты 
мæ дунейы хæрзтæй ницы хъæуы. Æнæуаг митæй мæхи хъахъхъæ- 
нын, фæлæ уæддæр рæстæгæй-рæстæгмæ исты æнахъинон уавæры 
бахауын, æмæ мæ сабыр цард фехæлы. Æнæрай цаутæ иудадзыг мæ 
фæдыл зилынц, ацы хатт та мыл бьштон сагъуыдысты, æмæ сæ мæ уд 
æрдуйæ нарæгдæр сси. Уæвгæ дзы, чи зоны, мæхи аххос дæр ис, 
фæлæ йæ рæдыдыл чи сæтты? Æмæ йыл сæтгæ дæр куыд хъуамæ 
бакæнон? Чингуытæ кæсыны тыххæй мæхимæ цы азым æрхæссон? 
Æртæ сæрдыгон даргъ боны хуры къæймæ æдзæмæй фæлæууæн куыд 
и? Фыстæ-иу райсомы сатæджы æртæхæй æмбæрзт цъæх кæрдæгыл 
зыдæй ахызтысты, стæй-иу зивæггæнгæ сæргуыбырæй уæлмæрдтæм 
сæхи байстой æмæ-иу бæлæсты бын сатæджы ривæд кæнын райдыд- 
той. Ахæм æвдæлон рæстæг сыл хъуамæ мæхи баныхæстаин æмæ 
сын сæ хъæхъхъаг смаг улæфыдаин? Æмæ мæ мæгуыр рæуджытæм 
уыйбæрц хæрам цæуыл фæдæн? Иуцасдæр-иу цыртытæм æдзынæг 
фæкастæн, æдзардæй чи амард, уыдонæн-иу фæтæригъæдтæ кодтон, 
стæй-иу фыстæм дæрддзæф æрбадтæн æмæ-иу чиныг рафæлдæхтон. 
Мæ зынтæй фервæзтæн, зæгъгæ, æртыккаг дыууæизæрастæу нæхимæ 
цингæнгæ куы ’рцыдтæн, уæд уæлæсыхаг ныллæджытæ мæллæг До- 
дæбе мæ уæлхъус алæууыд æмæ мæ тызмæгæй бафарста: 
— Мæ далыс кæм и?! 
— Цавæр далыс? 
— Мæ хъулон далыс! 
— Æмæ йын æз цы зонын? 
— Уæдæ йæ чи хъуамæ зона?! Фыййау ды нæ уыдтæ?! 
— Уыдтæн æмæ цы? 
— «Æмæ»-тæ мауал кæ! Фесæфтай йæ æмæ мын æй бафид! 
— Банхъæлмæ уал æм кæс, уæд та искæмæ бадзæгъæл. 
— Уый кæйдæртау æнæхæдзар нæу, искæмæ тыххæй тæргæйæ 
дæр нæ бакомдзæн! 
Йæ фидис мæ иннæрдæм ахызт, æмæ туг мæ сæрмæ ныццав- 
та, фæлæ мæ аххос æмбарын æмæ мæхиуыл тыххæст кæнын. 
«Иннæтæй хъауджыдæр ацы къуызыппайы далыс цы фæуы- 
даид? Мæ цурæй никæдæм ацыди, бирæгъ æй нæ бахордта, дзыхъ- 
хъы нæ ныххаудта, уæлдæфы нæ атади, мæрдтæ йæ сæхимæ нæ 
ахастой. Уæдæ йыл цы ’рцыди?» — тæрхæттæ кæнын мæхинымæр 
æмæ бæлвырд хъуыдымæ æрцæуын нæ фæразын. 
— Исты фыдбылызы нæ кæй нытътъысдзынæ, уый æз афтæ 
дæр зыдтон! — мæ хъæдгомыл мын цæхх кæны Додæбе. 

212 
Цомартаты Изæтбег 
— Цæмæй йæ зыдтай? — фæрсын æй былысчъилтæгæнгæ. 
— Ацы бынмиз, зæгъын, чиныг кæсыныл куы фæуа, уæд нæ 
фос къутæрты ныдздзæгъæл уыдзысты! 
— Иу æфхæрæн ныхас ма дæ куы фехъусон, уæд дын дæ кармæ 
нал бакæсдзынæн! 
Ме ’ртхъирæн æм бахъардта, æмæ иучысыл фæсабыр и, фæлæ 
дзы уæддæр æхца æрдомын нæ ферох и. Бæгънæг сæмпæрчъийæ 
кæй ницы ратондзæн, уый æмбары æмæ дзæнгæлтæ кæны, æз та, 
Аминæтæн далысы аргъ фидгæ куы ’рцæуа æмæ мæ хорздзинад 
йæ фарсæй куы фæуа, уымæй тæрсын. Дыууæ боны мæ хуымæ- 
тæджы бузныг уыди. Фырцинæй ради, æмæ ныр хъуамæ фыдæн- 
хъæлæй баззайа. Фæлтау ма Уæрæсейы иучысыл куы афæстиат 
уыдаин. Тæхуды, иу хатт ахæм куыст бакæ, пайда чи ’рхæсса æмæ 
дæ зæрдæ кæмæй барухс уа. 
Лæг æртхъирæнтæгæнгæ ацыди, æз кæрты астæу сагъдауæй 
лæууын æмæ йын йæ далыс кæм агурон, ууыл сагъæс кæнын. Цы- 
фæнды куы фæуа, уæддæр æй ссарын хъæуы, фæлæ куыд æгъда- 
уæй? Уæлмæрдтыл та ’рзилон, æндæр гæнæн мын нæй. Фос кæм 
хызтон, уырдæм ссыдтæн æмæ алы къуым, алы дзыхъхъ дæр бас- 
гæрстон, стæй ингæнтыл зилын райдыдтон æмæ йæ иу ран мардæй 
ссардтон. Дзæбидыры сыкъайы ’нгæс аив здыхтытæ æфсæн бы- 
руйы йæ сæр батьыста æмæ йæ фæстæмæ раласын нал бафæрæзта. 
Æдылы адæймаджы фысимæ дзæгъæлы нæ фæбарынц. Йæ сæрыл 
схæцыны фаг зонд æм нæ разынд æмæ зæфцы фыдæй фесæфт. Иу 
хъыпп дзы уæд та куы схаудтаид. Æз æм бауадаин æмæ йæ фервæ- 
зын кодтаин. Иуцасдæр æм джихæй фæкастæн, стæй Додæбемæ 
атындзыдтон. Цалынмæ йын йæ хæдзармæ хæццæ кодтон, уæдмæ 
æрталынг и, фæлæ йын уæддæр йæ дуар бахостон. 
Йæ дынджыр аргъонахъ кæрты астæу бæзджын хъæлæсæй 
срæйдта æмæ мæм ратындзыдта, йæ мукъутæ дуарæй зæххы ’хсæн 
атьыста æмæ æддæмæ йæ бæттæнтæ тоны. Додæбе йæ тыхтæ-амæлт- 
тæй атардта, уынгмæ рахызти æмæ мæ цыбæлхуызæй афарста: 
— Ме ’хца мын схастай? 
Мæ сæр «нагъ», зæгъгæ, батылдтон, æмæ æваст йæ хъæлæсы 
уаг аивта: 
— Уæдæ мæм цы ’рбасхъæл дæ?! 
— Дæ далыс дын ссардтон... 
-Кæм?! 
—>Уæлмæрдты. 
— Æмæ ацафон уым цы ми кæны?! 
— Мардæй хуыссы. 
— Æмæ йæ чи амардта?! 
— Ничи. 

Зынгхуыст бæлпицтæ 
213 
— Уæдæ цæмæй амарди?! 
— Йе ’дылы хицауимæ йæ цæрын нал фæндыди æмæ иу мæ- 
гуыр ингæны быруйыл йæхи ’рцауыгъта. 
— Хынджылæг дæр ма мæ кæныс?! Афтæ ма дзы фæлæуу, æз 
дын æдылы хицау фенын кæнон! — мæстыйæ сдзырдта лæг æмæ 
йæ куыдзмæ фæсидти: — Тарзан! Тарзан! 
Куыдз та мæм рæйгæ æрбатындзыдта, æмæ пыхс мæ сæрыл 
ахастон. Мæхи дзы бæргæ бамбæхстон, фæлæ дзæвгар рæстæг мæ 
зæрдæ йæ гуыпп-гуыппæй нæ банцади. Додæбе нæ йæ далысы 
аргъ куы ’рдома, уæд æхца кæм ссардзыстæм? Хъомгæс цæуын та 
мæ бахъæудзæн, æндæр цы? Æмæ ма уæд мæ радзырдтæ та кæд 
ныффысдзынæн? Уыцы хъуыды мæ удхарæй мардта. 
Лæг куынæ зынди, уæд ме уæнгты тас сындæггай æрмынæг и, 
фæлæ йæ иннæ цау фæтыхджындæр кодта. Топпæлвæстæй мæм 
æрбалæбурдта тьæпæнæджы ’нгæс сырхцæсгом Гæбыдзо. Йæ къух- 
ты йын дыууæхстон куы ауыдтон, уæд хорзау нал фæдæн. Сыхы 
устытæ йыл хæцынц, уый сæ йæхи рæдувы, размæ бырсы, æлгъи- 
ты æмæ æртхъирæнтæ кæны: 
— Уыцы гадзайы къæбылайы æз хъуамæ ныртæккæ куыдзы 
мард акæнон! Кæм цы дзæгъæлзад и, уыдон мын мæ сыгъдæг ном 
цъыфимæ куы змæнтой, уæд ма мæ цард циу?! Мæнæн мæ сæрмæ 
арв нæрын куынæ уæнды, уæд мæм уыцы гæвзыкк йæ ныфс куыд 
хæссы?! 
— Ныххатыр ын кæ, Гæбыдзо, фæрæдыди: æрыгон у нырма, — 
лæгъстæхуызæй йын дзуры Аминæт, фæлæ йын мæстджын лæг йæ 
ныхæстæ ницæмæ дары. 
— Æз Бурдзиуы фырт дæн æмæ мæ сыгъдæг ном чъизи кæнын 
никæмæн бауадздзынæн! 
— Бур цъиуы нæ, фæлæ кæд сау цъиуы фырт дæ, уæддæр мæ 
мадыл ма хъæртæ кæ! — дардæй мæм хъуысы Русланы тыхджын 
хъæлæс. Рудзынгæй йæ нырма ныр бафиппайдтон æмæ æрсабыр 
дæн. Мæнæй ныллæгдæр у, фæлæ — фидæрттæарæзт. Ахæм бакаст 
ын и, цыма, кæмæ февнала, уый акъабæзтæ кæндзæн, æмæ дзы 
гыццылæй-стырæй иууылдæр стъæлфынц. Куыддæр ын Гæбыдзо 
йæ хъæлæс айхъуыста, афтæ йæ мæллæг рынчын усмæ цæхгæр 
фæзылди æмæ йæ маст ууыл акалдта: 
— Адон мын иууылдæр дæ сæрхъæн митæ сты! Ирбеджы мыл 
ды сардыдтай! 
— Мæгуырыл дур дæр хæрдмæ тулы. Мæ цæсты кæронæй дæр 
æй куынæ федтон, уæд мыл тугтæ цы мысыс? 
— Уæдæ нын нæ цард афтæ хорз кæцæй зоны?! 
— Йæхи йын бафæрс. Мæныл цы хъæртæ кæныс? Адæмы 
цæсты мæ кæй æфтауыс, уый мын æгъгъæд нæу? 

214 
Цомартаты Изæтбег 
— Ницы дæ æфтауын адæмы цæсты! Нал мæ хъæуыс, æмæ дæ 
ныууагътон! Никуы ничи никæмæй ахицæн и?! 
— Куы ницы дын зæгъын. Цæр йемæ фæрнæй, æцæг мæнæн 
мæ зæрдæ мауал къах, æнæуи дæр мæ риуы дзедзырой кæны æмæ 
йæ тæлфынæй кæд ныллæудзæн, уый бæрæг нæй... 
Сæ цурмæ хъавгæ ахызтæн, æмæ мæм Гæбыдзо дзагъултæ- 
гæнгæ газет батылдта. 
— Ацы фельетон мыл ды ныффыстай?! 
-О. 
— Æмæ дын мæ хабæрттæ чи радзырдта?! 
— Æртындæс азы дæ бинойнаджы цæхæрмæ кæй фæдардтай 
æмæ йыл зæрдæниз кæй бафтыдтай, уый адæмæй фехъуыстон, рын- 
чындонмæ йæ кæй арвыстай æмæ йын йæ бынатмæ уынгæй æндæр 
сылгоймаджы кæй æрбакодтай, уый та мæхи цæстытæй федтон. 
— Æгæр бирæтæ дын уынынц, æмæ сæ скъахын хъæуы! 
— Кæд лæг дæ, уæд бафæлвар, æцæг — æнæ хæцæнгарзæй. 
— Бæгуыдæр бафæлвардзынæн, фæлæ дын комкоммæ зæгъын 
дæ рæдыд! Сыхагмæ фыд-зæрдæ дарын хорз нæу! 
— Йæ сывæллæтты мады йæ къæхты бын чи ссæнды æмæ сын 
сæ цуры æнæбары хæцъилы аууон кæйдæр хæтæнхуаджы чыр- 
чыргæнгæ чи рæвдауы, уый сыхагæн нæ, фæлæ хъæуккагæн дæр 
нæ бæззы. 
— Нæ уаты куы никуы уыдтæ, уæд нæ кæцæй федтай?! — йæ 
цæстытæ знæт æрттывд фæкодтой, æмæ та йæ бинойнагмæ мæс- 
тæлгъæдæй бакаст Гæбыдзо. 
— Ныууадз æй йæ мæгуырыл. Уымæй ницы фехъуыстон. Иу 
сынтæджы рынчын мад йæ дыууæ хъæбулы фарсмæ æгадæй куы 
хуысса, иннæ сынтæджы та йæ лæг æрыгон хъæлдзæг чызгимæ 
гаккырисæй куы хъаза, уæд уыдон равдисынæн бирæ зонд нæ 
хъæуы. 
— Абон дын мæнæ ацы адæмы хатыр кæнын, фæлæ мæ дæхи 
хъахъхъæ! Мæ зæрдæйы уидæгтæ мын кæй скарстай, уый дын нæ 
ныббардзынæн! 
— Ирбег кæй æфсымæр у, уый дæ рох ма уæд, Бурдзиуы 
фырт! Йæ сæрæй иу æрду дæр куы ’рхауа, уæд мæ æвыдæй нæ 
аирвæздзынæ! — йе ’ртхъирæнæн ын ноджы карздæр æртхъирæ- 
нæй дзуапп радта Руслан, æмæ Гæбыдзойæн фырмæстæй йæ цæс- 
тыты туг фæбадти. 
— Мæсты ма кæ, мæ хæдзар. Уыцы зæд дæ хъæбысмæ куыд 
æнцонæй æрбатахт, æндæры хъæбысмæ дæр афтæ æнцонæй атæх- 
дзæн. Ныййарæгæн йæ зæрдæйы уидæгтæ йæ цот сты, æмæ фыц- 
цаджы-фыццагдæр уыдоныл хъуыды кæнын хъæуы. Лæг йæ кæс- 
тæрты дунемæ куы рауадзы, уæд йæ цард йæхи бар нал вæййы... 

Зынгхуыст^ бæллицтсё 
215 
Аминæты фæлмæн ныхæстæ йæм бахъардтой æви нæ, уый нæ 
зонын, фæлæ йæ усы фæдыл сæргуыбырæй араст и сæхимæ. Куыд- 
дæр фисынæй фæаууон сты, афтæ мæм мæ сыхаг æрыгон лæппу 
йæхи ’рбайста æмæ хинхудтгæнгæ афтæ бакодта: 
— Ацы суцца дын йæ худинаг куы ныббара, уæддæр дын мæ 
тæригъæд нæ батайдзæн. 
— Дæу та цы бахъыгдардтон? 
— Замманай бæдулæй мæ фенæхай кодтай. 
-Ома? 
— Гæбыдзоимæ нæ цæхæрадæттæ кæм баиу сты, уым æй ту- 
тайы бын дыууæ хатты ацахстон æмæ йыл аивæй мæ уырзтæ æрха- 
стон. Куыддæр кæрæдзи бамбæрстам, афтæ де ’нæхайыры фелье- 
тон газеты рацыд, æмæ мæ хъамайы сæрыл хæцгæйæ баззадтæн... 
— Уæдæ уæд дæуыл Гæбыдзойæ стырдæр цæф æрцыди, — 6а- 
худтæн æз æмæ хъæлдзæг ныхæстæ кæныныл ахæцыдыстæм, фæлæ 
ме ’нæмæт зæрдæйы уаг бирæ нæ ахаста. Цыбыр рæстæгмæ та мæ 
хыл кæнын бахъуыди. Цы бæстæйы цæрын, уый зонын, мæ алы- 
варс цы адæм ис, уый уынын, адæймаг хин æмæ кæлæн кæй у 
æмæ искæй рагъыл бадыи кæй уарзы, уый чысылæй фæстæмæ 
мæхиуыл æнкъарын, фæлæ уæддæр бирæ хъуыддæгтыл нæ разы 
кæнын æмæ мæ нервытæ халын. Толиккæй ме ’хца куы истон, уæд 
мын исчи афтæ куы загътаид, рæхджы дæ райгуырæн хъæуы дæр 
ахæм уавæры бахаудзынæ, зæгъгæ, уæд мæ нæ бауырныдтаид. 
Æцæгæлон адæмы ’хсæн дæр адæймагыл хинæй цæуын цас хорз 
у, фæлæ йын уæддæр бамбарæн и. Лæджы абон зоныс, райсом 
кæрæдзийæ фæхицæн уыдзыстут, æмæ къах — йæ роны. Æвæццæ- 
гæн æй уырыссæгтæ афтæ æнцонæй дæр уымæн фæзæгъынц: «Не 
детей же крестить вместе». Фæлæ йæ хиуæттимæ цæргæйæ не ’мба- 
рын. Дæ цуры чи райгуырд æмæ тыхтухæнтæгæнгæ чи схъомыл, 
йæхиуыл нæ ауæрдгæйæ хуры къæймæ йæ удæй арт чи цæгъды 
æмæ йæ капеччытæм мæлæтæй фервæзæгау чи ’нхъæлмæ кæсы, 
уый комкоммæ сай æмæ йын йæ хидвæллой æнæфсармæй дæ дзьптпы 
’фснай, фынгыл иуæй иннæ рæсугъддæр сидтытæ уадз æмæ йæ 
сыгъдæгзæрдæ уæвыныл ахуыр кæ!.. Нырма æрыгон дæн, фæлæ 
цасфæнды куы фæцæрон, уæддæр ахæм цæстфæлдахджыты никуы 
бамбардзынæн. 
Мæ радзырдтæ сыгъдæг гæххæттытæм куы рафыссин æмæ сæ 
газеттæ æмæ журналтæм куы арвитин, уый мæ фæнды, фæлæ мæм 
нæ гæххæтт ис, нæ — къонверт. Мыхуыргæнæн машинкæ тынг 
зынаргъ у. Фыркуыстæй мæхи куы амарон, уæддæр æй мæ бон 
балхæнын нæ бауыдзæн æмæ дзы мæхицæн зæрдæ дæр не ’вæрын. 
Гæххæттытæ æмæ къонвертты фаг бакусыны тыххæй æнæхъæн 
мæй колхозы быдыртæ фæрывтон. Дон нуазынмæ дæр мæ никуы 

216 
Цомартаты Изæтбег 
равдæлди. Адæм-иу сихор кæнынмæ куы ацыдысты, уæддæр-иу 
мæ астæу не стасын кодтон, фылдæр мын бантыса, зæгъгæ, æмæ 
мæ фыдæбæттæ дон хиды бынты аласта. Бригадир мын мæ фæл- 
лойбонтæ аууоны бадгæйæ йæхиуыл ныффыста, æмæ æз фырмæс- 
тæй ныддымстæн, мæ бæттæнтæ йæм тыдтон, фæлæ мæ Аминæт 
нæ уагъта. 
— Дæхи бауром, мæ къона, худинаг у, — дзырдта мын лæгъ- 
стæхуызæй. 
— Уый худинагæй куынæ тæрсы, уæд дзы ды цы ’фсæрмы 
кæныс? Цæргæбонты уын Айтеджы хуызæн хъамылы хуытæ уæ 
уæздандзинадæй пайда кæнынц æмæ уын уæ сой цъирынц, сымах 
та уæ дзыхтыл ныххæцыдыстут. 
— Хуыцау тагъд нæ кæны, мæ хур, абон куынæ уа, уæдæр сын 
райсом стæрхон кæндзæн. 
— Хуыцауæн йæ бон тæрхон кæнын куы уаид, уæд æнусæй- 
æнусмæ адæм йæ номæй кæрæдзи не ’ргæвдиккой, Македонскиты, 
Чингисханты, Тамерланты, Наполеонты æмæ Гитлерты дунемæ нæ 
уадзид æмæ сын мæгуыр æнаххос дзыллæты нæ цæгъдын кæнид, 
нæ тæригъæддаг зæххыл минтæ æмæ милуантæ сæ мæгуыры хъиу- 
тæ хæргæйæ уæззау æфсондзы бын нæ хъæрзиккой æмæ бындзы- 
тау нæ мæликкой. 
— Афтæ ма дзур, мæ хæдзар. Хуыцауыл куынæ æууæндæм, 
уæд нæ цард бынтондæр сафтид уыдзæн, æмæ зæхх йæ къæхты 
бынæй алидздзæн. Адæймагæн йæ уд куы ницæуылуал фæлæууы, 
уæд ма йæ зæрдæ Хуыцауыл фæдары, æмæ уымæй дæр куы фенæ- 
хай уæм, уæд цæй ныфсæй цæрдзыстæм? 
— Дæ зæрдæхудты бацæуын мæ нæ фæнды, Ами, фæлæ йыл 
æз не ’ууæндын. 
— Уæдæ кæуыл æууæндыс? 
— Дæуыл, дæу хуызæн фырнымд адæмыл, мæхиуыл, саузæрдæ 
хамасхорты сæ куыдзы бынаты сæвæрæн кæй ис, ууыл, æмæ дзы 
абон хъуамæ иуæн йæ былтæ бакъуырон. 
— Ма йæм ацу, Ирбег. Цы цæсгом ма йæм равдисдзынæн? Йæ 
бинойнаг ме ’мхæрæфырт у... 
Æз исдугмæ джихæй аззадтæн, ме ’взаг цыма мæ комарын- 
джы бандзыг и, уыйау сдзурын дæр нал сфæрæзтон, стæй йæ æрæ- 
джиау дисхуызæй фæрсын: 
— Дæ мæгуыр сидзæргæсы къæбæртæй кæй схастай, ууыл гадз- 
рахатæй чи цæуы æмæ йын йæ хидвæллой чи давы, уымæн йæ 
цъаммар ми ныххатыр кæнынмæ хъавыс? 
— О, мæ хæдзар, о. Дзурынæй нæдзурын хуыздæр у. Барын 
хъæуы, барын. 
— Дæ дзых бахуый, дæ фыдгæнджытæн сæ хиваст митæ бар, 

Зынгхуыст бæлпицтæ 
217 
хус къæбæр тыхныхъуырдтытæгæнгæ хæр, дæхи сифтындз æмæ 
бон-изæрмæ хæрæджы хафт кæ — уый цард у? 
— Цард бæргæ нæу, фæлæ цы гæнæн и? 
— Цы гæнæн и, уый ныртæккæ де ’мхæрæфырты лæг базондзæн! 
Аминæт ма мын цыдæр зæгъынмæ хъавыди, фæлæ йæм æз 
нал байхъуыстон. Мæ бæттæнтæ атыдтон æмæ мæ фæлитой брига- 
дирмæ атындзыдтон. Æртхъирæнтæ кæнын æнцон у, фæлæ сæ сæх- 
хæст кæнынæн бирæ цыдæртæ хъæуы, уæлдайдæр, уæйыджы хуы- 
зæн лæгмæ куы лæбурай, уæд. Йæ хæдзармæ йын куыд хæстæг- 
дæр кæнын, афтæ мæ ныфс тынгæй-тынгдæр сæтты, æмæ дывыдон 
арты судзын. Иуæй мæ ме ’хца райсын фæнды, иннæмæй... Нæ, 
«иннæмæй» дзы нал и. Цыфæндыйæ дæр сæ райсын хъæуы! Раст 
нæу Аминæт. Айтегты ’хсæн барын æмæ нæдзурынæй ницы рам- 
булдзынæн. Уыдон цагъайраджы æууæлтæ сты æмæ мæ ацы æгъа- 
тыр дунейы лæджы бынат æрцахсын нæ бауадздзысты. Дæлдзæх 
фæуæд лæмæгъ уды дызæрдыгдзинад! Кауæй мих ратыдтон æмæ 
мæ ных сырх агуыридурæй амад хæдзармæ сарæзтон. 
«Дæ цæсгом бахæр! Ницæйаг капеччыты тыххæй дæ хистæрмæ 
лæдзæг куыд исыс?!» — æфхæры мæ мæ мидхъæлæс. «Ницæйаг 
капеччыты тыххæй нæ, фæлæ мæ рæстдзинад бахъахъхъæныны 
тыххæй», — дзуапп ын дæттын æз æмæ размæ бырсын. Афтæ мæм 
кæсы, цыма мигъвæлмы цæуын, цыма æз æз нæ дæн, фæлæ мæ 
хуылфы иблис бады æмæ сонт митæ уый кæны, æндæр фæндзайаз- 
дзыд лæгимæ ахæм дзыхыуагæй дзурæн куыд и? Йæ тымбыл сау- 
лагъз цæсгомыл æнцъылд бæрæг дæр нæй. Йæ дынджыр лæгуын 
сæрыл ма цы гыццыл хъуыны муртæ аззад, уыдон дæр нæма фæ- 
халас сты, ноджы ма йæ афтид цæстытæ йæ зæрдæйы æнæмæт 
ахаст ирдæй æвдисынц, æмæ йæ карæй æрыгондæр зыны. Бæласы 
бын цыхцырæджы цур бандоныл йæхи фæстæмæ ауагъта æмæ мæм 
æнцад кæсы, цыма афтæ зæгъынмæ хъавы: «Гъер дын ацы тæвды 
’ндæр ницы куыст и?» Æз æм загъд кæнын, хуры къæймæ гуыбы- 
рæй цас бакуыстон, ууыл дзурын, ме ’хца дзы домын, фæлæ мæ 
уый хъуыды дæр нæ кæны. 
— Ард дын хæрын, ме ’хца мын куынæ бафидай, уæд дыл 
фельетон ныффысдзынæн, дæ фæлхæрдтæ дын хурмæ ракалдзы- 
нæн æмæ дæ æнæхъæн Ирыл фæхудинаг кæндзынæн, дæ чызджы- 
ты дын куыд ничиуал ракура! 
Ме ’ртхъирæн æм бахъардзæн, уый мæ фæсонæрхæджы дæр 
нæ уыди, фæлæ йæ мойгæнæг чызджыты коймæ йæ цæстыты цы- 
дæр тас фæзынди, æмæ мæ æвæстиатæй афарста: 
— Цас дæ дарын? 
— Цы бакуыстон, уый мын рафысс, æндæр мæ дæуæй ницы 
хъæуы! 

218 
Цомартаты Изсетбег 
— Хорз, — загъта лæг, йæ сæр разыйы тылд бакодта æмæ мын 
мæ мызд бафыста, фæлæ дзы мæ зæрдæ нæ барухс и. Куыдзы 
дзыхæй тыххæйты кæй ратонай æмæ судзгæ мастимæ кæй бахæ- 
рай, уый дын хъуамæ цы ад скæна? Мæ саубыны сæфт хыл æмæ 
хъаугъайæ уынын, фæлæ мæм афтæ кæсы, цыма мæ гыццыл рай- 
гуырæн бæстæйы мæ цард æнæ уыдонæй нæ ацæудзæни... 
* * * 
Йæ мæгуыр хъæуы, йе ’нæуынон скъолайы æмæ йæ йæ кæ- 
лæддзаг хæдзары урæдта ’рмæстдæр йæ фæкæсинаг рынчын мад. 
Уымæн тæригъæдгæнгæйæ быхста йе ’дзæллаг уавæртæ æмæ йæ 
хиваст директоры æнæуаг митæ. Физикæ кæцæй равзæрди, йæ 
нысаниуæг цы у, адæймаджы цæмæн хъæуы æмæ дзы кæм пайда 
кæны, уый чи нæ зыдта, уыцы дыууæ къуымых ахуыргæнæгæн 
сывæллæтты сæртæ дзæгъæл кæныны бар радта, Хæстыбеджы та 
йæ сырх диплом æмæ йæ бирæ зонындзинæдтимæ физикæйы урок- 
тæм хæстæг нæ уагъта. Мереты хъизæмæрттæм кæсгæйæ мæстæй 
марди, фæлæ цы йæ бон уыди? Быхста æмæ, йæхицæй йе сæфт 
уынгæйæ, йæ хистæрты мæлæтмæ æнхъæлмæ касти. Уыдон та сæ 
тæккæ цардбæллонæй уыдысты, хуры рухсыл цин кæнын сæ фæн- 
дыди æмæ се ’нусон дунемæ нæ тагъд кодтой. Уыйадыл-иу се ’хсæн 
хæст бацайдагъ и. 
— Уыцы рæстæг мæ исчи кардæй куы барæхуыстаид, уæд мæ 
иу туджы ’ртах дæр нæ рахъардтаид, афтæ мæсты уыдтæн ме 
’нæгъдау æдылы хицаумæ. Ахуырдзаутæн арф зонындзинæдтæ 
дæтгыныл ма архай, фæлæ дæ тутсæр кусджыты зæрдæхудтæй дæхи 
хъахъхъæ. Гъер уый цы рахуындæуа? Скъоламæ йæ уазæгуаты 
бауадзын дæр стыр тæригъæд у, уый та дзы ныр фынддæс азы 
директорæй кусы. Ахæм æнæхсæст гуымыдзайæн хицауæй æвæ- 
рæн куыд и? 
Мæ хæрæфырты рæсугъд цæсгом æмæ хъуыдыдзаст цæсты- 
тæм æдзынæг кæсын æмæ йыл дис кæнын. Фынддæс стыр бæс- 
тæйы цы егъау цæдисы сты, уымæн йæ сæргъы æнахуыргонд гуы- 
миры «лæгуын хæйрæг» куы лæууы æмæ сæ хъазæнхъултау хын- 
джылæггæнгæйæ æнæхъæн дунейы цæсты куы ’фтауы, уæд ай иу 
фæстæзад хъæуы зæронд скъолайы директормæ цы ныккомкоммæ 
и? Рынчынæн иудадзыг дæр йæ низы кой йæ дзуринаг кæй у, уый 
æмбарын, фæлæ уæддæр... 
— Æдзæллаг къупри Адзæдзе æмæ æдылы хæлиудзых Айсæ- 
дуйæ фервæзынмæ цас тынгдæр бæллыдтæн, уыйас мæхицæн æнæ- 
уынондæр кодтон, удхарæй мардтæн, æмæ мæ цард зындон феста- 
ди. Кæд гыццыл мызд нæ истой, уæддæр мæхи хуызæн ныхкъуырд 

Зынгхуыст бæллицтæ 
219 
æмæ гæвзыкк уыдысты, æз та сыл мæ фыдæх æфтыдтон æмæ сын 
сæ фæстаг къæбæр сæ хъуырæй ластон. Мæгуырдзинад адæйма- 
джы дæлæмæ ’ппары, сырды миниуджытæ йæм æвзæрын кæны, 
зыд æмæ дзы кæрæф аразы, йæ уды сыгъдæгдзинад ын сафы. 
Мæгуырæй стыр хицау чи свæййы, уый йæ маст исын дзæгъæлы 
нæ райдайы. Мæгуырдзинадæй æвирхъаудæр бæллæх нæй, æмæ 
дзы цыфæнды зынæй дæр хи хъахъхъæнын хъæуы. 
— Куыд æгъдауæй? 
— Уый куы зонин, уæд сæфты бынаты нæ уаин. — Хæстыбег 
фенкъард æмæ йæ зæронд хæдзармæ æлгъгæнæджы цæстæй ба- 
каст. — Бирæтæн сæ куыдздæттæ дæр амæй хуыздæр сты... Хор- 
зæн, дам, бын ма скæ, æвзæрæн бын ма ныууадз... Æз дзы кæцы- 
тæм хауын, цымæ? 
— Кæд дæ кæстæртæн цъæхсæртæ саразай, уæд — хæрзтæм, 
кæд ма дæ тæссонд къæс дæр фехалай, уæд та — æвзæртæм. 
— Тæрсын, куы ницы саразон æмæ ’взæртæм хаст куы ’рцæ- 
уон, уымæй. Мæ мæгуыр рынчын мад йæ ингæныл куы сæмбæлди, 
уæд горæтмæ цардагур мæхи аппæрстон æмæ хъæууонхæдзарадон 
институтмæ ахуыргæнæгæй бацыдтæн. Ахæм цин кодтон, цыма 
мæлæтхæссæг низæй фервæзтæн æмæ хох акъæртт кæнынмæ хъа- 
выдтæн. Мæхиуыл кæй схæцдзынæн, ууыл фидарæй æууæндыд- 
тæн, фæлæ мæ ме ’ууæнк фæсайдта. Нæ бæстæйы ахуыргæнæджы 
куыст у æппæтæй хъæугæдæр æмæ æппæтæй æбузныдæр. Уæвгæ, 
уырдыгæй дæр иуæй-иутæ сæ фарчы хай тонынц. Студентты æнæф- 
сармæй стигъынц æмæ æнæмæтæй цæрынц. Рæсугъд чызджыты 
ма æрдзы хъæбысмæ дæр аласынц... Мæ хуызæн къуыттытæ та сæ 
сыгъдæгдзинадæй æппæлгæйæ сæ капеччытæ нымайынц. Бауыр- 
нæд дæ, Ирбег, цыфæнды мæгуырæй дæр студенттæй мæ зæрдæ 
гæртам исын нæ комы. Уыйфæстæ ма сæм цы цæсгом равдисдзы- 
нæн? Се ’ууæнк сын куы фесафон, уæд ма сæ мæхиуыл куыд бау- 
уæндын кæндзынæн? Мæ лекциты физикæйыл нæ хъуыды кæн- 
дзысты, фæлæ сæ цы ’хцатæ райсон, уыдоныл, стæй ме ’дзæсгом 
мийыл. Гъе, ахæм зондахастимæ мæ хъиутæ хæрын. Мæ амонд 
уыдис, æмæ мæ фыдыхо Налцыччы бирæ азты фыдæбонæн иу 
гыццыл къуым райста, уый дæр йæ цæсгомы руаджы, хицаумæ 
фæрæтæй æртхъирæнтæгæнгæйæ. Æрæджы йын æй Дзæуджы- 
хъæумæ баивын кодтон, æндæр уынджы къæйыл баззадаин. Цæ- 
рыны фадæттæ дзы нæй. Æгæр-мæгуыр, фидар бындурыл дæр нæ 
лæууы. Цыдæр мæнгæфсон агъуыст. Йæ уымæлы тæф æмæ уыры- 
ты смагæй мæ зæрдæ схæссы, фæлæ мæнæн фыдæлтыккон мæсы- 
гæй зынаргъдæр у. Къæвдатæй мæ уæддæр ирвæзын кæны. 
— Бинойнаг æрхастай, зæгъгæ, фехъуыстон. 
— О, — йæ сæр æхсызгонæй батылдта Хæстыбег æмæ йæ мид- 

220 
Цомартаты Изæтбег 
былты бахудти. Фырцинæй ма йæ цæстыты амондджын цæхæр 
дæр ссыгъди, æмæ йæ хуыз скалдта. 
— Дзæбæх адæймаг у? 
— Тьщг дзæбæх! Мæхицæн æй æнхъæл дæр нæ уыдтæн. Ныр 
дæр мæ нæма уырны, мæ къухы ахæм дзæбæх чызг бафтыд, уый. 
Мæ хылты фæстæ ме ’мхъæуккæгты’хсæн афтæ саслам дæн, æмæ 
мæм иууылдæр зулцæстæй кæсын райдыдтой. Суанг ма мыл мæ 
сыхаг Феня дæр йæхи атигъ кодта. 
— Ома куыд атигъ кодта? Курынмæ йæ хъавыдтæ? — фырди- 
сæй мæ ныхас мæ хъуыры фæбадти. афтæмæй йæ фæрсын æз. 
Æмæ йыл дис дæр куыд нæ кæнон? Йæхицæн аргъ чи кæны, уый 
Феняйы хуызæн тыфтырыкъоимæ йæ цард куыд хъуамæ сбæтта? 
Бакастæй йын ницы у, уæлдайдæр йæ гуырыкондæн, фæлæ мæ 
рæстæджы лæппуты ’рдæм тынг здæхт уыди, стæй — рæузонд. 
Куыд æй хъуамæ ракуырдтаид мæ зондджын хæрæфырт? Сæ мон- 
дæгтæ кæрæдзийæ куы суагътаиккой, уæд дзургæ та цæуыл кодта- 
иккой? Хæстыбег мын мæ хъуыдытæ æмбары æмæ мæм фæлладхуы- 
зæй кæсы. 
— Адæймаджы уымæл ныккæнды кæимæфæнды куы бакæнай, 
уæддæр ыл сахуыр уыдзæн æмæ йыл йæ фыртыхстæй баныхæс- 
дзæн. Цъымарамæ иу æнахъинон миниуæг ис. Кæуыл фæхæст 
вæййы, уый йæ чъизи дзæмбытæй нал суадзы. Мæныл дæр фæ- 
хæст и æмæ мæ сабыргай йæ бынмæ фæцæйласта. Мæ чингуытæ 
басудзынмæ мæ бирæ нал хъуыди. Афтæ мæм касти, цыма ме 
’ппæт бæллæхты дæр уыдон сты аххосджын. Мæстæй мардтæн 
институтмæ дæр, мæ ахуыргæнджытæм дæр, мæ райгуырæн бæс- 
тæмæ дæр. Кæд ахуыр æмæ зонындзинæдтæ лæджы цард фæхуыз- 
дæр кæнынæн ницы ахъаз сты, уæд цæмæ хъæуынц? Лæг цас 
фылдæр æмбара, уыйас æнамонддæр куы у, уæд æй цæмæ хъæуы 
уыцы ’мбарынад? Удхар кæнынæн? Зондæй хæзнадæр ницы и, 
зæгъгæ, куы фæзæгъынц, уæд нæ бæстæйы унитазæй асламдæр 
цæмæ у? 
Йæ фæрстытæн ын цы дзуаппытæ раттон, уый нæ зонын. Нырма 
ныр райдыдтон æмбарын, зондджын æй цæмæ хонын, уый. Алчи- 
дæр йæхицæн зондджын æнхъæл у, махæн та нæ хъуыдытæ кæ- 
рæдзимæ хæстæг сты, æмæ иугæр æз зондджын дæн, уæд уый дæр 
зондджын у. Кæд не ’ппæт дæр, уыцы рæдыд фæндагыл цæугæйæ, 
аргъ кæнæм кæрæдзийæн? 
— Ацы хъоргъæй куынæ фервæзтаин, уæд ма абон дæр Адзæ- 
дзе æмæ Айсæдуйы мæлæтмæ æнхъæлмæ кæсин æмæ æгадæй-æгад- 
дæр кæнин. Куыддæр институты къæсæрæй бахызтæн, афтæ мæ 
аргъыл æфтын райдыдта æмæ мæм чызджытæ се ’ргом раздæхтой. 
Махмæ адæймагæн йæхимæ нæ кæсынц, фæлæ йæ бынатмæ. Фе- 

Зынгхуыст бæлпицтæ 
221 
ияйы раз мæхи куыд дæлоз æрæппæрстон, уый мæ зæрдыл куы 
’рлæууы, уæд мæ сæрра уæвынмæ бирæ нал фæхъæуы. Уый сæ 
кæрты Тазейы рæвдыдта, æз та йын уынгæй лæгъстæ кодтон. 
— Уымæн уæвæн нæй! — сирвæзт мæ риуæй, æмæ Хæстыбег 
былысчъилæй йæ мидбылты бахудт. 
— Ис. Иу ницæйаг шофыр уыцы иу рæстæг Тиминæимæ дæр 
цыди, Феняимæ дæр æмæ сæ басывæрджын кодта. Феняйæн йæ 
лæппу мардæй райгуырди, Тиминæ та йæ чызджы арæндоны ныу- 
уагъта. Иуы дæр дзы курынмæ нæ хъавыди, фæлæ йæм Тими- 
нæйы ’фсымæртæ бартхъирæн кодтой, æмæ йæхицæн марынæй 
старсти. 
— Æз ма дис кæнын, цалдæр азмæ, зæгъын, афтæ тынг куыд 
азæрондхуыз и. Æмæ ныр цæрынц иумæ? 
— Мæ куыдз амæлæд сæ цæрдтытыл. Кæрæдзи былтæ æхсы- 
нынц. Тазейæн йæ хуыздæр ныхас у: «Ахæм устытæ — алы къу- 
дзийы бын дæр». Цы æгад у, уымæй йæ æгаддæр кæны, афтæмæй 
сæ бонтæ æрвитынц. 
Диссаджы уавæры дæн. Мæ зæрдæйы Тиминæмæ иу æнкъа- 
рæн дæр куы нал баззади, уæд йæхимидæг цæмæ æмпылы? Уый 
мæ куы ницæмæ ’рдардта, уæд ын æз йæ амондмæ цæмæ бæллын? 
Цы мæрддаг дæн, уый мæхæдæг дæр нæ зонын. 
— Ирбег, кæд дæ мæ ныхас уырны, уæд дæ бауырнæд. Æнак- 
кæгты ’хсæн цæрынæй зындæр ницы и. Хорз æмæ æвзæр кæрæ- 
дзийæ нæ иртасынц. Хуыцау нæ ахæм ницæйæгтæй кæй хизы, 
уый тыххæй дзы хъуамæ бузныг уæм, мах та йыл æууæндгæ дæр 
нæ кæнæм. 
— Хуыцауы йæ бынаты уадз! Уавæр бирæ хуымæтæгдæр у. 
Домбай домбайы агуры, маймули — маймулийы. Гæбæр гæбæры 
ныхы, зæгъгæ, дзæгъæлы нæ фæзæгъынц. 
— Ацы цъыфдзасты æмбийынæн æгæр æвгъау дæ. Мæн дзы 
мæ мады мæлæт фервæзын кодта, фæлæ дæу та чи раласдзæн, куы 
дзы ныссæдзай, уæд? 
— Мæхæдæг. Цы мæ хъæуы, уый зонын æмæ йын мæхи бынмæ 
ласын нæ бауадздзынæн. 
— Мæнæн дæр æй зæгъ, æмæ дæм истæмæй фæкæсон. Лæг 
былæй куы фæцæйхауы, уæд ма сындзы къутæрыл дæр фæхæцы. 
— Дæ бон мын ницы бауыдзæн. 
— Дæ фельетон дын бакастæн. Æвзæр æй нæ ныффыстай, фæлæ 
журналисты куыст ницы у, уæлдайдæр махмæ. Æндæр исты куы 
равзарис, уæд хуыздæр уаид. 
— Ома цы? 
— Чидæр йæхицæн сир кæнын нæ зыдта æмæ искæмæн дзыкка 
кæнын амыдта. 

222 
Цомартаты Изсбтбег 
— Уæддæр... 
— Махмæ куы бацæуис, уæд нæ фæрæдиис. Æртæ азы студент- 
тæм лæмбынæг кæсын, æмæ ды уыдонæй æмбаргæдæр дæ. Дæхи 
хъарутæй колхозы сæрдар кæй суыдзынæ, уый мæ уырны. 
Æнæхъæн хъæуы фæллой дæ къухты уыдзæн æмæ йын разамынд 
дæтдзынæ. 
— Зæгъæм, хицæуттæн сæ зонд рæстæгмæ фæлыгъд æмæ сæ- 
хионты бæсты мæн равзарын кодтой, уæд хъæусоветы сæрдар та 
цы кусдзæн? 
— Æнæ æхцайæ лæгмæ ныхасы бар нæ хауы. Хъæутæн се 
’цæг хицæуттæ хæдзарæдты сæргълæуджытæ сты. Уыдоны цыдæ- 
риддæр фæнды, уый кæнынц. Æфхæрын сæ кæй фæнды, уый 
æфхæрынц, рæвдауын сæ кæй фæнды, уый рæвдауынц... Уæллæг- 
тимæ иумæйаг æвзаг куы ссарай, уæд та — бынтон хорз. Мини- 
стры къæлæтджыны дæ сæвæрдзысты æмæ цардæй къæртт æппар- 
дзынæ. Иугæр сæ цурмæ куы схизай, уæд дæхицæн мацæмæйуал 
тæрс: Хуыцауы бон дæр дын ницыуал бауыдзæн. 
— Демæ мæхи нæ барын, фæлæ иу аджы фыхау хатгай нæ 
хъуыдытæ æмхалдих вæййынц. Хъыг мын у, ацы хатт кæрæдзийæ 
тынг дард кæй сты, уый. Сæрдары бынат дæр мæ нæ хъæуы, 
министры бынат дæр, хъæуæн разамынд дæттын та мæ æппындæр 
нæ фæнды. Мæнмæ дзыппы хъæздыгдзинадæй уды хъæздыгдзи- 
над хуыздæр кæсы. 
— Æмæ дæ цы фæнды уæдæ? 
— Фыссæг суæвын. 
— Дæ тъанг нæ аскъуындзæн? 
— Фенæм. Сидзæрыл дæр иу хатт хур ракæсы, куы зæгъынц. 
— Дæ хъизæмæрттæ дæ ницæуыл сахуыр кодтой, æмæ ахæм 
зондимæ мæнæ амæй хуыздæр хæдзар нæ сараздзынæ... 
* * * 
Хуры араугæ тынтæй чи ныдздзæрæг, уыцы хус быдыры судзгæ 
змисыл дон цасфæнды дæр кæ, нæ йæ бафсаддзынæ. Мæгуыр хъæук- 
каг хæдзар дæр афтæ у. Сæумæцъæхæй фæсахсæвæртæм дзы дæ 
удæй арт куы фæцæгъдай, уæддæр дæ куыст никæцæй разындзæн. 
Лæбырд дзаумайау дзы иу скъуыд куы бахуыйай, уæд иннæ скъуыд 
йæхи ноджы ирддæрæй равдисы. Тых мын ничи кæны, размæ мæ 
ничи тæры, йæ къæбæр мын мæ цæстмæ ничи дары, фæлæ мæ 
цæсгом æнцад бадын нæ хъæцы. Уæвгæ, æнцад нæ бадын, ра- 
дзырдтæ фыссын, фæлæ уæддæр Аминæтæй æфсæрмы кæнын. Бон- 
изæрмæ йын баулæфыны амал нæй. Мыдыбындзау æнæрынцойæ 
кусы æмæ кусы. Иу хъуыддаг конд нæма фæвæййы, афтæ иннæмæ 

Зынгхуыст бæллищтие 
223 
зæрдиагдæрæй бавналы. Ахæм гыццыл сылгоймагмæ уыйбæрц 
хъарутæ кæцæй æвзæры, уымæй диссагдæр мæм ницы кæсы. 
Иухатт æй бафарстон, æмæ æнкъардæй афтæ бакодта: 
— Бадынæй тынгдæр ницæмæй тæрсын. Мæ фæллад мыл куы 
’ртæфса, ме уæнгтæ куы амæлой æмæ сæ сисын куы нал бафæра- 
зон. Мæхи лæгдыхæй размæ тæрын. Уæдæ цы бакæнон? 
Никуы мæ ницы домы. Мæн æрвитын кæдæм фæхъæуы, уыр- 
дæм дæр гыццыл чызгау йæхæдæг фæцæйзгъоры. Искæмæн исты 
бахæс кæныны бæсты йæхи сифтындздзæн æмæ дæллаг галау хуым 
кæндзæн. Бирæ мæ уарзы æмæ мыл тынг ауæрды. Зæгъынмæ мын 
кæй фæхъавы, уый дæр аныхъуыры, фæлæ йын æз уæддæр мæ 
зæрдæйы цæстытæй йæ мидуайдзæф уынын, æмæ мæ уый сабыр 
кæнын нæ уадзы. Чи зоны, уайдзæф дæр нæу, чи зоны, уæззау 
царды фæстиуæг у, кæнæ та — мæхи мидæлхыскъ, фæлæ йæ сагъæс- 
тæй дзаг цæстытæ æмæ йæ сау дæрзæг къухтæ ауынгæйæ мæхи 
цыдæр æнахъинон уавæры банкъарын. Афтæ мæм фæкæсы, цыма 
лæвархор дæн æмæ куыстæй мæхи сайын, цыма мæ хæрзгæнæгыл 
гадзрахатæй цæуын æмæ зæронд усы æдых уæнгты фæллойæ пай 
да кæнын. Мæ зæнгтæ мæ æвæндонæй сисынц, мæ цæстытæ гæх- 
хæттæй тыххæйты атонын, мæ дыстæ рæбыноз бафæлдахын æмæ 
йæ фарсмæ æрлæууын. 
— Цу, мæ хæдзар, дæ рæстæг дзæгъæлы ма саф, дæ куыст 
амæй ахсджиагдæр у, — зæрдиагæй мын фæзæгъы Аминæт, фæлæ 
æз йæ коммæ нæ бакæсын. Мемæ йын æнцондæр кæй у, уый бæ- 
рæг вæййы йæ цæсгомы хуыз æмæ йæ хъæлæсы уагæй. Ме ’фсарм 
мæ куы нал фæтыхсын кæны, уæд фæстæмæ æрбаздæхын æмæ 
стъолы фарсмæ æрбадын. Цардæй æрмæстдæр ам исын æхсызгон- 
дзинад. Мæ разы цы гæххæттытæ ис, уыдон мын æппæтæй зынар- 
гъдæр сты, мæхицæй сыл тынгдæр æууæндын æмæ сæм уырзæй 
сгарæгау арæхстгай хæссын, æппæтæй ахадгæдæр æнхъæл кæмæн 
дæн æмæ фу-фу кæмæн кæнын, уыцы хъуыдытæ æмæ æнкъарæнтæ. 
Мæ уды ирвæзынгæнджытæ сты, æмæ сыл æрхъæцмæ дæр нæ 
хъæцын, фæлæ сæм иу æнахуыр миниуæг ис, æмæ мæ уый тæр- 
сын кæны. Куы сæ æрæмбырд кæнын æмæ сæ мæхимæ æмбæх- 
стæй куы фæдарын, уæд мæлæты бирæвæрсыг æмæ зæрдæрайгæ 
вæййынц. Сæ уæлныхты мæ сисынц æмæ мæ тæмæссаг дунемæ 
ахæссынц. Сæ фæрцы мæм цард æмбисонды рæсугъдæй разыны. 
Мæхæдæг дæр дзæбæх кæй нæма фембарын, ахæм цæхæркалгæ 
рухс мæм кæцæйдæр æрбакæлы æмæ мыл базыртæ ныссадзы, мæ- 
хиуыл мæ баууæндын кæны æмæ ног аивадон ахорæнтæ агурын 
райдайын. Мæнæн куыд зынаргъ сты, адæмæн дæр афтæ зынаргъ 
кæй суыдзысты, ууыл дызæрдыг нал фæкæнын, фæлæ сæ гæххæт- 
тыл фыстæй куы бакæсын, уæд мæ зæрдæ бамæгуыр вæййы, æмæ 

224 
Цомартаты Изæтбег 
ме уæнгтæ æрызгъæлынц. Фырхъæздыгæй мæгуыры бынатмæ æрха- 
уын, æмæ мæм цæрын нал фæцæуы. Мæ цæрæццаг хъуыдытæ 
æмæ æнкъарæнтæ мæ сæр æмæ мæ риуæй æддæмæ куы бырсынц, 
уæд гæххæтмæ рахизын цæуыннæ комынц? Алыхуызон нывæф- 
тыд ныхæстæ иудадзыг мæ дæлæвзаг куы рауай-бауай кæнынц, 
уæд мæ радзырды фæлвых æмæ æгъуызæй цæмæ разынынц? Цы 
сын нæ фаг кæны? 
Чехов дæр хуымæтæг æвзагæй куы фыссы, Достоевскийау адæй- 
маджы миддуне зыгъуыммæ куынæ фæлдахы, уæд йæ уацмыстæ 
афтæ ахадгæ цæй фæрцы сты? Куы сæ фæкæсын, уæд ахæм хъуы- 
дымæ æрцæуын, цыма аивадон фæрæзтæй æппындæр нæ пайда 
кæны. Хуымæтæг дзырдтæ, хуымæтæг хъуыдыйæдтæ, хуымæтæг 
нывтæ. Афтæ зыны, цыма йæ алы уацмыс дæр æнæфыдæбонæй иу 
æрбадтæн афыста, цыма йæм, кæй æвдисы, уыдоны цинтæ æмæ 
хъыгтæ хъаргæ дæр нæ кæнынц. Хъаргæ нæ, фæлæ сыл цыма 
йæхинымæр худгæ дæр кæны. Уæдæ мæ зæрдæйы ахæм арф фæд 
цæмæ уадзынц? Сæ фæлгонцтæ мæ цæстыты раз афтæ ирдæй цæмæ 
лæууынц? Цæй мидæг ис йæ сусæгдзинад? Цавæр кæлæнгæнæг 
тых ын балæвар кодта æрдз? Иу фарстæн дæр дзы дзуапп раттын 
нæ фæразын. 
Радзырд ныффыссын, цалдæр хатты йæ бакæсын æмæ та йæ 
аскъуынын. Бирæ фыдæбæтты фæстæ мæ къухы цыдæр гыццыл 
æнтыст бафты. Журналмæ йæ арвитын, дзæвгар рæстæг хорз ха- 
бармæ фенхъæлмæ кæсын, фæлæ ницы райсын æмæ джихæндзы- 
гæй баззайын. Кæд мын цыфæнды зын у, уæддæр мæ зæрдæ сæт- 
тын нæ комы, хæрæмттæ æмæ тæргæйттæ йæ хуылфы бирæ нæ 
дары. Чи йæ фæхъыгдары, уыцы сагъæстæй йæхи сабыргай ссыгъ- 
дæг кæны, æмæ дзы ног æнкъарæнтæ гуырын райдайы. Æвæццæ- 
гæн, мæ радзырд нæ фæбæззыд, æмæ мын дзуапп уый тыххæй нæ 
радтой. Ме ’нæзонгæ арфхъуыдыджын домаг редакторты сраст 
кæнын æмæ иннæ радзырдмæ ноджы разæнгарддæрæй бавналын. 
Алан æмæ мыл Тугъан æргомæй худынц. Сæ кæстæр хæрз хуымæ- 
тæг æфсымæрæй кæй ницы рауайдзæн æмæ йæхи дзæгъæлы кæй 
тухæнæй мары, ууыл мисхалы бæрц дæр дызæрдыг нæ кæнынц 
æмæ мæм былысчъилæй кæсынц. Сæ дыууæ дæр дæсны аразджытæ 
сты, къухæй алцæмæ дæр арæхсынц, æз та агуыридуртæ кæрæдзи- 
уыл æвæрын дæр нæ зонын. Куы райгуырдтæн, уæдæй нырмæ 
никуы никæцæй разындтæн. Иу ран дæр мæ зонд æмæ мæ курдиат 
нæ равдыстон, афтæмæй фыссæг суæвынмæ хъавын. Худын æмæ 
сын мйестæй марынæн замманай фадат радтон, æмæ дзы ’нтыст- 
джынæй пайда кæнынц. Мæ иу бæллицæн бындур нæ разынди, 
æмæ змисæй амад мæсыгау ныккалди. Цæмæн хъуамæ уа мæ дык- 
каг бæллиц фыццагæй бындурондæр? Мæ мæскуыйаг балц куы 

Зынгхуыст бæллицтæ 
225 
фæрæстмæ уыдаид, уæд мæм бынтон æндæр цæстæй кæсиккой ме 
’фсымæртæ дæр, мæ зонгæтæ дæр, мæ хæстæджытæ дæр, мæ 
хъæуккæгтæ дæр. Ныр та мæ уынынц хъомгæсы лæдзæгимæ, æмæ 
мæм кæсынц хъомгæсы цæстæй. Ахæм у адæймаджы удыхъæд, 
æмæ йæ æз нал аивдзынæн. Кæд ницы бынат ахсыс, уæд ницы дæ. 
Мидæгæй дæм цы ис, уый ничи уыны, уымæн æмæ никæй хъæуы. 
Сæйрагдæр у, ныртæккæ цы уавæры дæ, уый. Иугæр мыл ме ’фсы- 
мæртæ худынц, уæд мæм æцæгæлæттæ цы цæстæй кæсынц, уый 
зын бамбарæн нæу. Чи зоны, раст сты, кæй нæ мыл æууæндынц, 
уымæй, фæлæ адæймагæн йæ цард чи мидисджын кæны, йæ размæ 
йын стыр нысан чи æвæры æмæ йæ зындзинæдты сæрты чи хизын 
кæны, уыцы бæллиц, уарзондзинад æмæ хъазуат фæллойæн кæй 
ницы аргъ кæнынц, уымæй рæдийынц. 
Мæ уацмыстæ никæдæм хæццæ кæнынц, фæлæ мæ уый нæ 
уромы. Уæвгæ, «никæдæм хæццæ кæнынц» бынтон раст нæу. Иу 
дзы йæ мысаныл сæмбæлд æмæ мæ мæ астæуыл дыууæ дихы акод- 
та. Мæ фельетон районы газеты, æнхъæл куыд нæ уыдтæн, афтæ 
тагъд рацыди. Цыма, мæ фæнд куы аивон æмæ йæ фæстæмæ куы 
райсон, уымæй фæтарстысты, уыйау æй æвæстиатæй рауагътой. 
Мæ зæрдæйы стыр ныфс бацыди, æмæ сæм ме ’ппæты къаддæр 
радзырд арвыстон. Цалдæр къуырийы сæм æнæрхъæцæй фенхъæл- 
мæ кастæн. Алы бон дæр-иу газет æвæстиатæй рафæлдæхтон, мæ 
цæст ыл-иу дыууæ-æртæ хатты зыдæй ахастон æмæ-иу æй зæрдæ- 
састæй иуварс æрæвæрдтон. Æрæджиау сæ иу къонверт райстон 
æмæ йæ дзæвгар рæстæг райхалын дæр нæ уæндыдтæн. Мæ уд 
æрдуйæ нарæгдæр куы сси, уæд къонверт æрбаскъуыдтон æмæ на- 
рæг гæххæтты гæбазыл æнæрвæссон кæркæ-мæркæ фыстытæй ба- 
кастæн: 
«Дæ радзырд газеты нæ рацæудзæн. Запады тæф кæны». 
Джихæй аззадтæн, æмæ фырдиссагæй мæ дзыхы ныхас нал 
бадти. «Запады тæф» æппæлд у æви фауд? Иугæр æй нæ рауагъ- 
той, уæд, æвæццæгæн, фауд у, фæлæ Ныгуылæйнаг бæстæты кур- 
диатджын фысджыты æгæр дæлоз не ’рæппæрстой? Кæд мæ ра- 
дзырд æцæгдæр уыдоны уацмысты «тæф кæны», уæд ыл цин кæ- 
нын хъæуы, уыдон та мын æй фæстæмæ раздæхтой. Дæхицæй 
æдылы ма араз. Цæй тыххæй йæ ныффыстай æмæ дын æй фæс- 
тæмæ цæмæ раздæхтой, уый дæхицæй хуыздæр ничи зоны. Йæ 
капиталистон комулæфтæй йын фæтарстысты. Куы йæ рауагътаик- 
кой, уæд сæм хионы уайдзæфæй карздæр æфхæрд не ’рхаудаид. 
Редакцийы кусджытæ ахæм лыстæг хъуыддæгтæ ма ’мбарой, уымæн 
уæвæн нæй, фæлæ йæ уæддæр ныммыхуыр кæнын нæ бауæндыды- 
сты. Дæллæгтæ сæ ныллæг бынæттæн афтæ тынг кæм тæрсынц, 
уым ма уагæр, сæ уæле чи бады, уыдон та цы уавæры сты? 
15 Цомлртаты Изæтбег 

226 
Цомартаты Изæтбег 
* * * 
Хæрæгхæлмагæй хъæстæйау мын мæ уацмыстæ бырæттæм ка- 
лынц, æмæ мæ митын мæсгуытæ сæхимидæг тайынц. Маст мын 
мæ зæрдæ æууилы æмæ мын мæ хурхуадындзтæ рæдувы. Искæ- 
цæй мæм фæлмæн уддзæф куы ’рбакæлид, уымæ бæллын, фæлæ 
мыл уый бæсты иуæй иннæ тыхджындæр цæфтæ уайы. Æгæрон 
тас мын мæ хъарутæ сæтты æмæ мæ кусын нæ уадзы. Афтæ мæм 
кæсы, цыма редакциты адæм нæ бады, фæлæ тæрхъустæ æмæ рæст- 
дзинад дзурын сæхæдæг дæр нæ уæндынц, искæй дæр нæ уадзынц. 
Кæд афтæ нæу, уæд кæрæдзийы фæдыл æгъуыз фæлвых уацмыстæ 
цæмæ скъæрынц? Мæ цæст сыл куы ахæссын, уæд мæ зæрдæ ба- 
мæгуыр вæййы. Ницытæ æмæ мацытæ, лыстæг хабæрттæ, цурон 
митæ, тыхарæзт цаутæ, æппæлæн ныхæстæ. Карк æнæ уасæгæй 
хæлын æйчытæ куы ’фтауа, уыйау дзы уд нæ бауадзынц, æмæ хус 
сыфтæрты сыф-сыфæй уæлдай адæймагмæ нæ хъарынц. 
Уыдонæй тынгдæр та мын мæ зæрдæ сæттынц театры спек- 
такльтæ. Æдзæллаг сæрхъæн лæппу ус куыд куры, уымæ æлгъгæн- 
гæйæ фæкастæн, адæмы æнæгъдау кæл-кæлмæ мæстæймæлгæйæ 
фæхъуыстон æмæ мæхи афтæ банкъардтон, цыма мæ хæдон сысты- 
тæй байдзаг и æмæ йæ æвæстиатæй раласын хъæуы. Сценæйы цы 
цард æвдыст цæуы, кæд нæ адæм ууыл дис кæнынæй бæрзонддæр 
не схызтысты, кæд сæ дунембарынад ахæм ныллæг у, æмæ сæ ацы 
æдзæхх пьесæйæ хуыздæр уацмыс нæ хъæуы, уæд æхсæвæй, бонæй 
мæхи цы удхарæй марын? Иу уысмы бæрц мæ цæстытыл ауади, 
уыцы æнæсæр усгуры ролы куыд хъазыдаин, уый, æмæ зæрдæбы- 
нæй ныккæрзыдтон. Ау, уал азы мæнæ ацы гаккырисдонмæ фæтыр- 
ныдтон? Мæ цард хæлæттагæй уымæн ныууагътон, цæмæй уæртæ 
уыцы быдзæутимæ сценæйы æнæсæр ратæх-батæх кæнон æмæ, ар- 
дæм йæхи ирхæфсынмæ чи ’рбадзæгъæл вæййы, уыцы рæузонд 
хæлиудзыхты ме ’дылы митыл худын кæнон, цæмæй, цардмæ чи 
ницы бар дары, уыцы хиирхæфсæнтæй адæмы сайон? Æмæ ма 
уæддæр ам гыццыл цыдæр и, фæлæ иннæтæ цæуыл фыст сты æмæ 
дзыллæтæм цы хъуыды хæссынц, Хуыцау — йæ зонæг. Цыма мыл 
хæйрæджытæ æртыхстысты æмæ мæ араллогæнгæйæ сæ хæйрæдж- 
джын дунемæ фæхæссынц, уыйау стыхстæн, уæлдæф мын нал сфаг 
и, уынгмæ мæхи аппæрстон æмæ мæ риуы дзаг сулæфыдтæн. 
«Царды афтæ нæ вæййы! Царды афтæ нæ вæййы!». Уьщы 
хъуыды мæ сæрымагъзы ныффидар и æмæ дзы ратæрын нæ комы. 
Цард æмæ аивад иу кæй не сты, уый æмбарын, фæлæ сæ кæрæ- 
дзийæ æгæр тынг кæй фæхицæн кодтой, уымæй раст не сты. Уац- 
мысты хъуамæ сæ рæстдзинад баиу уа, аивад хъуамæ царды цæс- 
гом ирддæрæй æвдиса, хъуамæ йын йæ куырмæлхынцъытæ ха[ла 

Зынгхуыст бæллицтæ. 
111 
æмæ æхсæнады риссаг хъæдгæмттæ æргом кæна, адон та дзы хъа- 
зæнхъул сарæзтой æмæ адæмы сæ ахсджиаг фарстатæй иуварс зда- 
хынц. Æнæуаг митæ, рог худтытæ æмæ дзы ’нцонкусæн æхцатæ 
сæйраг бынат æрцахст&й æмæ мын, иуæй, мæ зæрдæ ныммæгуыр * 
кодтой, иннæмæй та мын мæ низыл æвдадзы хос æрызæрстой. Æз 
ахæм театрмæ нæ бæллыдтæн. Æз бынтон æндæр театрæй фæрын- 
чын дæн æмæ дзы ацы гаккырисдонмæ кæсгæйæ дзæбæх кæнын 
райдыдтон. Институтмæ дæр мæ мæ къæхтæ уымæн æрбахастой. 
Искуы йæм æрбафтдзынæн, уый мæ фæсонæрхæджы дæр нæ уыд. 
Ахуыргæнæг суæвыны бæсты цæуылфæнды дæр сразы уыдаин, 
æмæ ныр... Нæ, нæ! Ныр дæр мæ нæ фæнды ахуыргæнæг суæвын! 
Уæдæ ам цы джиуын æмæ адæргæй мæ былтæ цы ’хсынын? Бын- 
тон æнахуыргондæй куы баззайон, уымæй тæрсын? Исты фæуын 
мæ кæй хъæуы, уый мæхицæн фидарæй скарстон, фæлæ цы? Алы- 
хуызон дæсныйæдтæ та ногæй æмæ ногæй æвзарын, фæлæ дзы 
иуыл дæр æрæнцайын нæ фæразын. Литературæйæ фылдæр ницы 
5'арзын, стæй фыссæджы куыстмæ филологæй хæстæгдæр ничи 
лæууы, æмæ йæм мæ хъуыдытæ се ’ппæтæй тынгдæр здæхынц. 
Цы уа, уый уæд! Дæлæ кæнон, уæлæ кæнон, уæддæр мæ уыцы 
хæрды суайын хъæуы. Хуыздæргæнæн мын нæй. Кæд мæ ахуыр- 
гæнæгæй кусын нæ бахъæуид. 
Мæхицæн ныфсытæ æвæргæйæ уынджы катай кæнын. Фæн- 
ды мæ алидзын, фæлæ кæдæм? Адæймагæй æдылы хæрæг чи ара- 
зы, уыцы сау куыстмæ? Нæ, нæ, фæлтау... Цы фæлтау? Скъола? 
Кæмæ ахуыр кодтон, уыдонæн та хъуамæ се ’нæуаг митæм кæсон 
æмæ мæ бонтæ фæсмонгæнгæйæ æрвитон? Мæ хъустыл уайынц сæ 
цъæлхъæртæ, сæ карз уайдзæфтæ, сæ мастисæн фидистæ, æмæ мæ 
зæрдæ судзинæй рæхойæгау æлхыскъ рыст кæны. Уый дæр иу 
хатт мæ риуы фæйнæрдæм куы атонид æмæ мæ иу ран куы ныу- 
уадзид. Хæстыбег дæсны ахуыргæнæг куы уыди æмæ сæ куынæ 
бахъуыди, уæд сæ æз бахъæудзынæн? Харитоны хуызæн ницæ- 
йæгты чи быхсы, уыцы коллективы мæнæн бынат нæй. Æппынфæ- 
стаг, хъæууонхæдзарадон институты ахуыргæнгæйæ дæр, колхозы 
кусгæйæ дæр фыссæг суæвæн ис, хæххон-металлургон институтмæ 
та мæ фæлварæнтæ дæттын дæр нæ хъæуы. Мæскуыйæ мæ гæх- 
хæттытæ сæрвитын кæндзынæн æмæ... Нæ, нæ! Ногæй та уыцы 
æнæбайрайгæйы «нæ, нæ!» Уæдæ цы, цы?! Нæ йæ зонын. Ныр- 
тæккæ шофыр уæвыныл дæр разы дæн. Тазейы хуызæн? О, о, 
Тазейы хуызæн! Уæдæ ай мæнæн циу?! Æдзухдæр хъуамæ утæх- 
сæн кæнон æмæ институттыл зилгæйæ мæхи хæрон? Фæлтау атте- 
стат куынæ райстаин! Адæмæн цины хос у, мæнæн та — масты хос. 
Мæ фæнд куы аивон æмæ æнахуыргондæй куы баззайон, 
уымæй тæрсгæйæ нарæг къæлидоры фæмидæг дæн æмæ дыккаг 

228 
Цомартаты Изæтбег 
уæладзыгмæ сызгъордтон, мæ зæрдæйы гуыпп-гуыпмæ хъусгæйæ 
иучысыл æдзæмæй алæууыдтæн, стæй урсахуырст дуарыл хъавгæ 
бахæцыдтæн? 
— Бацæуын æмбæлы? — къæмдзæстыгæй фæрсын, фæтæн стъо- 
лы уæлхъус чи бады, уыцы сæвджынтæ лæгуынсæр ацæргæ лæ- 
джы. Уый цыма мæнмæ æнхъæлмæ каст, уыйау йæ бынатæй фес- 
тад, фæсусбын хъæлæсæй схуыфыд, йæ цъæх цæстытæ мæм ра- 
зылдта æмæ райдзастхуызæй сдзырдта; 
— Æмбæлы, æмбæлы! Табуафси, мидæмæ! 
— Филологон факультеты декан ды дæ? 
— О. Денис Адамович, — хионхуызæй мын мæ къух райста 
æмæ ноджы хъæрдæрæй схуыфыди. 
— Æз та Гæратæй дæн. Мæ ном — Ирбег. 
— Хъусын дæм. 
Бандонмæ мын ацамыдта, æмæ кæрæдзийы акомкоммæ æрбад- 
тыстæм. Æз мæ зæрдæ сыхалынмæ мæхи æрцæттæ кодтон, фæлæ 
мын мæ хъуыр цыдæр ахгæдта, æмæ фæсыкк дæн. 
— Цы кодтай? Дон дын авæрон? 
— Нагъ. Мæ ныхас цæмæй райдайон, уый нæ зонын æмæ 
афтæ тынг уымæн тыхсын, — æрæджиау сфæрæзтон зæгъын. 
— Æрсабыр у æмæ дæ хъуыдытæ æрæмбырд кæ. Æз дæм бан- 
хъæлмæ кæсдзынæн. 
Йæ фæлмæн дзыхыныхасæй мын мæ зæрдæ балхæдта, æмæ 
цыма мæ фыд у, уыйау афтæ бакодтон: 
— Хъуыддæгтæ хорз чи зоны, ахæм хистæры уынаффæ мæ 
хъæуы. 
— Табуафси, æз цæттæ дæн, — цырынгондæй сдзырдта лæг 
æмæ та схуыфыди. 
— Пединститут скъолатæн ахуыргæнджыты кæй цæттæ кæны, 
уый зонын, фæлæ уæм скъолайы кусыны тыххæй нæ цæуын. Мæн 
фæнды фыссæг суæвын, æмæ мын мæ фарстæн æргом дзуапп ратт, 
кæд гæнæн и, уæд. 
— Цæуыннæ, цæуыннæ. Гæнæн та куыд нæ и. 
— Афтæ дæм фæкæсæд, цыма дæ дæхи хъæбул фæрсы, æмæ 
йын йæ хъысмæт лыг кæныс. 
— Уый тыххæй мыл æппындæр ма гуырысхо кæ. Мæ бон цы 
уа, уымæй дын баххуыс кæндзынæн. 
— Фыссæджы дæсныйады бирæ сусæгдзинæдтæ ис, æмæ мæм 
сæ бамбарыны фаг зонындзинæдтæ нæй. Сæ раргом кæнынæн мын 
исты ахъаз фæуыдзыстут? Кæд — нæ, уæд мын æй рагацау зæгъ, 
æмæ мæ рæстæг дзæгъæлы ма сафон. 
— Æз дæ хорз æмбарын æмæ дын мæ хъуыды ’ргомæй зæ- 
гъын. Бирæ фысджытæ каст фесты филологон факультет Уæрæ- 

Зынгхуыст бæллицтæ 
229 
сейы дæр, ам дæр æмæ сæхицæн стыр нæмттæ скодтой. Ды дæр 
фæсмонгонд нæ фæуыдзынæ, куы нæм æрбацæуай, уæд. Ис нæм, 
дунеон, уырыссаг æмæ ирон литературæ иттæг хорз чи зоны, сæ 
цæрайæ чи цæры, ахæм дæсны специалисттæ, филологон наукæты 
кандидаттæ æмæ доктортæ, доценттæ æмæ профессортæ. Зæрдиа- 
гæй уын кæсдзысты цымыдисаг лекцитæ, араздзысты уын ахъаз- 
заджы семинартæ, лæмбынæг уын æвзардзысты алыхуызон уац- 
мыстæ, бæстон уæ зонгæ кæндзысты алы фыссæджы сфæлдыста- 
димæ дæр. Æхсæнадон цардæй цавæр ахсджиаг цаутæ исы, адæй- 
маджы вазыгджын миддуне равдисынмæ куыд арæхсы, аивадон 
мадзæлттæй цыхуызы пайда кæны, цардхъом фæлгонцтæ аразын 
йæ къухы цæй фæрцы ’фты, уыдон æмæ бирæ æндæр хабæрттæ 
базондзынæ, куы нæм æрбацæуай, уæд. 
— Ныртæккæ мæ уымæй тынгдæр ницы фæнды! — æхсидгæйæ 
сдзырдтон æз æмæ йæм ирвæзынгæнæджы каст бакодтон, уый дæр 
мыл йæ цæст æрæвæрдта æмæ хъуыддаг цæхгæр алыггæнæнæгау 
загъта: 
— Уæдæ нæм дæ гæххæттытæ æвæстиатæй æрбадæтт. Мах 
æдзухдæр æхсызгонæй сæмбæлæм дæу хуызæн зæрдæргъæвд лæп- 
путыл æмæ сын сæ цард саразæм. 
— Бузныг, стыр бузныг! 
— Табуафси. Мæ сæр дæ кæм бахъæуа, уым дæ фарсмæ балæу- 
дзынæн. 
Æз сыстадтæн æмæ къæлидоры ’рдæм араст дæн. Цæргæбонты 
мыл ахæм зæрдæхæлар лæг никуыма сæмбæлди, æмæ дзы хуымæ- 
тæджы разы дæн. Фырцинæй кæм дæн, уый мæхæдæг дæр нæ зо- 
нын. Дзæгъæлы не ’ууæндын уæларвон тыхтыл. Ай мæ Уастырджи 
у, уæдæ чи у, æмæ йæм кувын хъæуы. Æвæццæгæн, нæ хистæртæ 
дæр сæхи ахæм сыгъдæг зæдтыл фæдзæхстой, æз та сыл худгæ 
кæнын. Афтæ мæм кæсы, цыма мæ æнæ фæлварæнтæй литературон 
институтмæ райста, æмæ уæнгрогæй кæдæмдæр фæтæхын. Цæмæй 
декан мæ сæрыл дзургæйæ макæй раз фæкъæмдзæстыг уа, уый тых- 
хæй мæ хъарутыл нæ бацауæрстон. Мæхи уæлдай тынгдæр бацæттæ 
кодтон йæ фæлварæнмæ. Кæронмæ йæ цæмæ ахаста, уый нæ зо- 
нын, фæлæ мæнмæ афтæ фæкасти, цыма абитуриентты размæ къæп- 
пæг сæвæрдта æмæ дзы, райсынмæ кæй нæ хъавыди, уыдон ахста. 
Чызджытæ æмæ лæппутæ йæ кабинетæй æвзæр бæрæггæнæнтимæ 
цыдысты æмæ йæ цыфыддæр ныхæстæй æлгъыстой. 
— Ирæттæ йын уæнгæлæй æнаддæр сты æмæ сæ уырыссаг 
хайадмæ нæ уадзы, — æппындæр дызæрдыджы зæлтæ кæм нæ 
уыд, ахæм хъæлæсы уагæй бафиппайдта, рудзынджы цур йæ хæ- 
ларимæ чи ныхас кодта, уыцы бурхил рæстæмбискар сылгоймаг. 
— Тынг раст кæны! Ницы ’мбарынц æмæ сæ куыд уадза?! 

230 
Цомартаты Изæтбег 
Уæртæ сын ирон хайад ис, æмæ уырдæм цæуæнт! Алчидæр йæ 
бынат куы зонид, уæд нæ царды æнæлыггонд фарстатæ къаддæр 
уаид! — йæ хъуыды карзæй бахахх кодта налатхуыз сырхахуырст 
къуырддзыкку сылгоймаг. Йæ хъæлæс дæр мæлæты гуымиры уыд, 
æмæ дзы мæхицæн старстæн. «Уæртæ сын ирон хайад ис, æмæ 
уырдæм цæуæнт!» ахæм хуызы загъта, цыма не ’ппæты дæр фæл- 
хæртты кæвдæсмæ æрвыста. Адæймаг мæстыйæ цы нæ зæгъдзæн, 
фæлæ уый мæсты нæ уыд. Æвæццæгæн, бирæ азты ам кусгæйæ цы 
хатдзæгмæ æрцыд, уый йæхимæ дарын нал бафæрæзта æмæ йæ 
срæцыгъта. Кæд деканмæ дæр ахæм зонд и, уæд та ацы хатт дæр 
мæ балц нæ фæрæстмæ уыдзæн. Айфыццаг мыл йæхи хъæбулы 
хуызæн куы бацин кодта, уæд мыл гадзрахатæй куыд рацæудзæн? 
Мæ сагъæстимæ ныффæстиат дæн, æмæ мын кæронбæттæны цæугæ 
æрцыди фæлварæнмæ. 
— Билет сис, уæртæ уым сбад æмæ дæхи бæстон бацæттæ кæ, — 
хионхуызæй мæм сдзырдта Денис Адамович, æмæ йæ цæстыты 
ныфсæвæрæджы ’нгас фæзынди. Цалдæр сахаты абитуриенттимæ 
йæхи фæтухæнæй мардта, сæ дзуаппытæм сын фæхъуыста æмæ 
фæлладхуыз дæр нæу. Афтæ зыны, цыма ваннæйæ ныртæккæ ра- 
хызти æмæ фыццаг мæн фæрсын райдайдзæни. Мæ риуæй цыдæр 
уæз ахаудта æмæ мын бæлвырд фенцондæр и. 
«Ахæм сыгъдæгзæрдæ уæздан лæгæн дыдзæсгом уæвæн нæй. 
Сылгоймæгтæ йыл цъыфкалæн дзæгъæлы фæкодтой», — скарстон 
мæхинымæр, билет систон æмæ йæ æрыгон мыдхуыз чызгмæ балæ- 
вæрдтон. Уый йæм куыдфæндыйæ æркасти, йæ номыр ын мæ мыг- 
гаджы акомкоммæ ныффыста æмæ мæм æй фæстæмæ радта. Æз ыл 
мæ цæст æрхастон æмæ мæ цин æмбæхсгæйæ деканмæ дзурын: 
— Æнæбацæттæгæнгæйæ дзуапп раттæн ис? 
— Дыууæ фарстæн дæр? 
-О. 
Мæ билет мын айста, æдзынæг æм фæкасти, стæй мæм йе 
’ргом раздæхта æмæ дисхуызæй афтæ бакодта: 
— Ацы стыр хъуыдыйад æнæ оацæттæгæнгæйæ равзардзынæ? 
— Бафæлвардзынæн. 
— Фенæм, фенæм. — Денис Адамович схуыфыди æмæ та би- 
летмæ æркасти. — Максим Горький. «Мад». Ацы роман кæд æмæ 
кæм мыхуыргонд æрцыди фыццаг хатт? 
— Мин фарастсæдæ æвдæм азы Америчы Иугонд Штатты. 
— Пролетарты фæтæг дзы цы загъта? 
— «Йæ афоныл чи фæзынд, ахæм чиныг». 
— Йæ сæйраг хъайтар чи у? 
— Павел Власов. 
— Йæ прототип та? 

Зынгхуыст бæлрицпре 
231 
— Петр Заломов. 
Деканæн йæ цæсгом зына-нæзына фæрухсдæр и, æмæ мын 
бандонмæ ацамыдта. Уырыссаг æвзаджы æгъдæуттæ хорз кæй зо 
нын, уый куы бамбæрста, уæд литературæмæ рахызти, æмæ нын 
зæрдæбын ныхас бацайдагъ и. 
— Денис Адамович, ацы лæппуйы йас никуы никæимæ бафæс- 
тиат дæ. Цас æй тухæнæй марыс, уый зоныс? — бафарста йæ 
секретарь, æмæ йæм лæг фæзылди: 
-Цас? 
— Æнæхъæн фæндзай минуты. 
— Уымæн уæвæн нæй. 
— Ис, ис, Денис Адамович. Дæ сахатмæ-ма ’ркæс. 
— Хатыр, хатыр. Рæстæг куыд тагъд атахти, уый æмбаргæ 
дæр нæ бакодтон. Литературæ йæ зæрдæйы уидæгтæй чи ’нкъары, 
уыдон бирæ не сты, æмæ сыл лæг куы сæмбæлы, уæд сæ фæдыл 
æхсызгонæй ацæуы, — хъуыдыдзастæй загъта декан æмæ мын фондз 
сæвæрдта, мæ къух мын йæ тыхджын армы нылхъывта æмæ ма 
йæ ныхасмæ сæрыстырæй бафтыдта: — Молодец! Абонæй фæс- 
тæмæ дæхи не студентыл нымай! 
— Бузныг. Мæн тыххæй дæ дæ сæр æркъул кæнын никæй раз 
бахъæудзæн, — зæрдæ йын бавæрдтон æз æмæ та йæ кусæнуатæй 
цингæнгæйæ рацыдтæн. Цæмæдæр гæсгæ мæ хъустыл уади ме ’нæ- 
зонгæ сылгоймаджы хъæлæс: «Ирæттæ йын уæнгæлæй æнаддæр 
сты æмæ сæ уырыссаг хайадмæ нæ уадзы». Дисæй мардтæн æдзæ- 
стуарзон адæмы хæрам зондахастыл æмæ цæттæ уыдтæн, уæлар- 
вон зæдау мæм æнæлазæй чи разынди, уыцы сыгъдæг уды фарс 
рахæцынмæ, фæлæ мæ рацыдмæ дыууæ хахуыргæнæджы къæли- 
доры нал уыдысты. 
Дыккаг бон зæрдæрайгæйæ бацыдтæн институты размæ. Æры- 
гон лæппутæ æмæ чызджытæ номхыгъдтæм кæрæдзи сæртыл хау- 
дысты æмæ дзы сæ мыггæгтæ зыдæй агуырдтой. Сæ иутæ-иу фыр- 
цинæй хæрдмæ фæхаудтой, иннæтæ та-иу хъыгзæрдæйæ фæгуы- 
бьф сты. Æз сæм æнæмæтæй кастæн æмæ мæхинымæр хъуыды 
кодтон: 
«Афтæ у цард, æмæ никæй бон у йæ аивын. Иутæ хъуамæ 
уæле уой, иннæтæ — бынæй». 
Разæй дæм цы ’нхъæлмæ кæсы, уый рагацау куы зонай, уæд 
философ уæвын æнцон у, фæлæ иу хъуыддаг цардмæ философы 
цæстæй кæсын у, иннæ хъуыддаг та — дæ мыггаг студентты ном- 
хыгъды фенын. Мæхи сæм хæстæг байстон, се ’хсæнты уæрæх 
фæйнæджы цурмæ бабырыдтæн æмæ дæргъæй-дæргъмæ гæххæт- 
тыл мæ цæст дыууæрдæм рахæсс-бахæсс кæнын, фæлæ дзы мæ 

232 
Цомартаты Изæтбег 
мыггаг нæ арын. Кæд рæдыдæй æндæр ран фыст æрцыдтæн, 
зæгъгæ, иннæ факультетты номхыгъдтæм бацæуын, стæй та фæс- 
тæмæ нæхи фæйнæгмæ æрбаздæхын. Иу хаттæй иннæ хатмæ мæ 
цæстæнгас кæны æдзынæгæй-æдзынæгдæр, фæлæ никуы æмæ ницы. 
Нæй — дурæй хъæбæрдæр. Мæ уацмыстæ мыхуыргонд кæй нæ 
цæуынц, уыцы мастмæ ма бафтыди, цæхджын сайд кæй фæдæн, 
уый, æмæ мæ зæрдæ фæйнæрдæм фæтоны. 
Дуар хойгæ дæр нæ бакодтон, афтæмæй деканы кабинеты фæ- 
мидæг дæн. 
— Кæд мæ исынмæ нæ хъавыдтæ, уæд мын уыйбæрц ныфсæ- 
вæрæн ныхæстæ цæмæ фæкодтай?! 
— Бæгуыдæр дæ хъавыдтæн, фæлæ мæ бон нæ баци, — мæ 
тызмæг фарстæн мын къуылымпыгомау дзуапп радта Денис Ада- 
мович æмæ йæхи гæххæттытимæ архайæг скодта. Фæсаууон ахуыр- 
мæ кæй райстам, уыдонмæ бацу, æмæ кæд фæлварæнтæ хорз æмæ 
иттæг хорз бæрæггæнæнтыл раттай, уæд дæ иннæ аз ирон хайады 
дыккаг курсмæ баивдзынæн. 
«Куыдзы дзыхæй — стæг. Цалынмæ йæ хорз зæрдæйыл и, 
уæдмæ йæ фæндыл сразы уон, науæд дзы стæг нæ, фæлæ йе схъис 
дæр нал рантысдзæн, æмæ та уынджы къæйыл хъахъдзыхæй баз- 
зайдзынæн»,— скарстон мæхинымæр æмæ æвæндонæй мæ сæр ба- 
тылдтон. 
Фæсаууон ахуыр кæй ницы у, уый тыххæй иу æмæ дыууæ 
хатты нæ фехъуыстон, фæлæ адæймаджы æцæг ахуырæй тынг кæй 
æддæссонд кæны, йе ’ппæт тыхтæ æрæмбырд кæнынæн дзы бирæ 
хъарутæ кæй домы, уый нæ зыдтон. Æртын æртæ адæймагæй иу 
дæр мæ фарсмæ не ’рбалæууыд. Цыма ныхас бакодтой, уыйау мæ 
цурæй фæлыгъдысты, æмæ мæ фæлварæнтæ иунæгæй дæттын ба- 
хъуыд. Декан та мæ кæй фæсайдзæн, ууыл дызæрдыг нæ кодтон, 
фæлæ мæ ацы хатт нал фæсайдта. Сайгæ нæ, фæлæ ма мæ дыккаг 
курсы раз уæларвмæ дæр систа. 
— Фæсауухшмæ нæм Гæраты Ирбегæй хуыздæр никуы ничи 
ахуыр кодта. Иæ ахуыргæнджыты йын фарстон, æмæ дзы се ’ппæт 
дæр тынг раппæлыдысты. Уæ коллективмæ йæ æхсызгонæй рай- 
сут. Цæсгом уын кæй скæндзæн, уый мæ фидарæй уырны. 
Йе ’взаг алырдæм дæр куыд æнцонæй тасы, уый диссаг у. 
Исты рæдыд куы ’руадзин, уæд та иннæрдæм ныццæвид æмæ мæ 
цъыфы сæвдулид. Уыцы иу рæстæг дыууæ цæсгомы дарæн куыд 
и? Мæ зæрдæ мын скъахта, æмæ дзы цыдæр хал аскъуыди. Ин- 
ститутмæ æнæуи дæр мæ былыцъæрттæ нæ хордтон, ныр та ма 
мын йæ тыфтырыкъо деканы ад дæр скодта. 

Зынгхуыст бселлицтæ 
233 
* * * 
Сæ бонæй уæнт, æнæсæр рауай-бауаймæ кæй æвдæлы æмæ йæ 
сызгъæрин рæстæг дзæгъæлы чи сафы. Ардæм куыд æрбафтыдыс- 
ты, уый нæ зонын æмæ сыл тугтæ нæ мысдзынæн, фæлæ сæ цы 
уавæры уынын, уымæй раст хатдзæгтæ скæнынæн бирæ зонд нæ 
хъæуы. Сæ хъул хæрз æнцонæй сах абадти, æмæ афтæ æнхъæ- 
лынц, æдзухдæр æввонгæй царв æмæ мыды ленк кæндзысты. 
Æппындæр сæ зæрдæтæ ахуырмæ нæ дæттынц, цыма, сæ сæртæ 
арф зонындзинæдтæй куы байдзаг уой æмæ сæ уæззауæй хæссын 
куынæ бафæразой, уымæй тæрсынц. Сæ цинывдылд цæсгæмттыл 
иу сагъæсы фæд дæр нæй, æмæ иуварсырдыгæй кæсгæйæ афтæ 
зыны, цыма се ’ппæты стырдæр бæллиц сæ къухы бафтыди, æмæ 
нæл гæдыты цард кæнгæйæ сæ хъуыддæгтæ амæй фæстæмæ дæр 
сæхигъдауæй цæудзысты. Лекциты рохстæй бадынц æмæ семинар- 
ты тарстхуызæй ам-тъæпп, уым-тъæпп дзуаппытæ дæттынц, фыл- 
дæр хатт та хъусæй лæууынц. Адæмы ’хсæн — агургæ æмæ æнæ- 
аргæ цæргæстæ, институты та — гугын фыстæ. Æмдзæрæны къæс- 
савæлдæхт фæвæййынц æмæ сæ уромæг уромын нал фæфæразы. 
Сæхи афтæ фæдарынц, цыма абондæргъы къæдзæхтæ фæфæлдæх- 
той кæнæ арвæй стъалытæ фескъæфтой æмæ ардæм сæ хорзæхтæ 
исынмæ æрбацыдысты. Куы ’рталынг вæййы, уæд сæ рохтæ бын- 
тондæр суадзынц, æмæ сæ иутæ хæрзарæзтæй сæ фæлладуадзæн 
бынæттæм атындзынц, иннæтæ та бæстæ сæ сæрыл сисынц. Цыма 
сын исчи æррагæнæн хос бадары, уыйау къæлидоры дыууæрдæм 
ратæх-батæх кæнын райдайынц. Æмæ мæн куынæ хъыгдариккой, 
уæд сæ сæртыл хъен дæр слæууæнт, фæлæ мæм куы дуары гуыпп 
æрбайхъуысы, куы кастрункæты дзыгъал-мыгъул, куы чызджыты 
удаист хъæр. Се ’нæгъдау хъæлæбайæ мын мæ хъуыдытæ фæй- 
нæрдæм фæлидзын кæнынц, æмæ мæ мидбынаты нырризын. Мæ 
ручкæ стъолмæ баппарын, мæ бынатæй фестын æмæ агъуысты ска- 
тай вæййын. Мæхи кæдæм айсон, уый мын нæй, æндæр ацы рæу- 
читимæ иу минут дæр нæ бафæстиат уаин. Нæ сæ æвзаг хъæуы, 
нæ — литературæ. Мæнмæ гæсгæ сæ ахуыргæнæджы куыст дæр нæ 
хъæуы. Адæймагæн афтæ æнæмæтæй цæрæн куыд и? Дæ сомбо- 
ныл æппындæр ма хъуыды кæ. Исты хорздзинад саразын дæ ма 
фæндæд. Æппынфæстаг, студент уæвгæйæ дæ къухмæ иу чиныг 
дæр ма райс æмæ дзы дæ миддуне ма фæхъæздыгдæр кæ. Æрдз 
дын цы гыццыл муртæ радта, уыдонæй фылдæр дæ ма хъæуæд 
æмæ сæм мацыуал æфтау. Æз райсомæй изæрмæ куы ницы баку- 
син, уæд мæ бон сæфтыл банымаин, адонæн та сæ зæрдæ æрмæст- 
дæр хъазын агуры. 
Мæхинымæр сын фæуайдзæфтæ кæнын, стæй та стъолы уæл- 

234 
Цомартаты, Цзæтбег 
хъус æрбадын æмæ фыссыныл балæууын. Фæстаг стъæлф сæвæр- 
гæйæ бынтондæр сафтид вæййын, фæлæ мæм уыйхыгъд фæзыны 
æгæрон сæрыстырдзинад. Афтæ мæм фæкæсы, цыма Амранау адæ- 
мæн арвæй рухс æрхæссын æмæ сын сæ зæрдæтæ батавын. Гъер 
ма сæм æххæст мæ уацмыстæ хæццæ дæр куы кæниккой, уæд мæ- 
хицæй амондджындæр никæй хонин, фæлæ мын редактортæ сæ 
уазал ахастæй мæ зæрдæйы уидæгтæ бындзарæй рæдувынц. Ацы 
хатт мæм хъуамæ сæ цæстæнгас аивой. Мæ ног уацмыс сæ зæр- 
дæмæ ма фæцæуа, уымæн уæвæн нæй, фæлæ йæ газет æмæ жур- 
налмæ нал барвитдзынæн. Цы фæуинаг мын уыдысты, уый мын 
фесты. Ме ’дылыдзинады азарæй ма мæ радзырдтæ дæр фесæфты- 
сты. Ныр та йæ хъуамæ рауагъдадмæ барвитон. Нæ, æрвитгæ — 
нæ! Ай дæр иннæты фæдыл чыргъæдмæ ацæудзæн, æмæ доны 
къусы сæфт фæкæнынæн æвгъау у. Фæлтау æй мæхæдæг сæйраг 
редактормæ бахæсдзынæн, лæгæй-лæгмæ йæм æй ратдзынæн æмæ 
дзы хъæддыхæй æрдомдзынæн: 
— Ацы уацау бакæс æмæ мын æргомæй зæгъ, мыхуыры аккаг 
у æви нæу? 
Хинымæр фæндтæ кæнын æнцон у, уæлдайдæр, æхсæвыгон 
чысыл агъуысты иунæгæй куы бадай æмæ дæхицæй стыр фыссæг 
куы аразай, уæд, фæлæ бонæй адæймагæн йæ зондахаст цæхгæр 
аивы. Йæ литературон нозт йæ сæрæй фæлидзы, æмæ йын йæ 
бынат æвронг хъуыдытæ бацахсынц. Уыдон та æрыгон æвæлтæрд 
лæппуйæн йæ цыфыддæр знæгтæ сты. Æнæхъæн дунейы цас ном- 
дзыд фысджытæ уыди æмæ цы диссаджы уацмыстæ сфæлдыстой, 
уыдон йæ зæрдыл æрлæууынц, æмæ йæ ныфс асæтты. 
Мæхимæ уаллонæй уæлдай нал кæсын. Мæ къухфыст та — хус 
æхсныфæй рогдæр. Мæ цæсты дзы æппындæр ницыуал кад и, 
цыма йын йæ хъаймагъ хуры тынтæ басыгътой, æмæ мæ къухты 
йе ’ртхутæг баззади. Мæ радзырдтæ редакцитæм куы ’рвыстон, 
уæд мын æнцондæр уыди. Редакторы нæ уыдтон æмæ дзы нæ тар- 
стæн, фæлæ йæм ныр мæ бирæ бонты фæллой хæссын æмæ фыр- 
тыхстæй мæ хиды мæцын. Талынггомау нарæг уатмæ бахызтæн 
æмæ æрыгон чызджы къуызгæйæ фæрсын: 
— Уырысхан ам и? 
— О, — хæрдмæ дæр мæм нæ кæсы, афтæмæй мын дзуапп 
дæтты уазал хъæлæсæй. 
— Бацæуын æм æмбæлы? 
— Цæмæ дæ хъæуы? 
— Мæ уацау æм æрбахастон. 
— Æмæ ныхасгонд стут? 
— Нагъ. 
— Фæлæуу уæдæ, бафæрсон æй. 

Зынгхуыст бæллицтæ 
235 
Йæ бынатæй зивæггæнгæ сыстад æмæ мидæггаг уатмæ бацыд, 
иучысыл дзы афæстиат и, стæй мæм йе стыр фындз разынди, кæ- 
рæдзимæ хæстæг æвæрд знæтхуыз цæстытæй мæм æнахуыр каст 
æрбакодта æмæ мын йæ сау пыхцыл сæры æнæрвæссон фæтылдæй 
дуары ’рдæм ацамыдта. 
«Секретарь йæ хицауы халдих вæййы. Кæд сæйраг редактор 
дæр ай хуызæн знæт у, уæд байсæфтæн!» — февзæрд мæ сæры, 
æмæ тæрсгæ-ризгæйæ уæрæх агъуыстмæ бахызтæн. Стъолы уæл- 
хъус хъуыддагхуызæй бады рæстæмбискар хæрззылд нæлгоймаг. 
Йæ фыссын ныууагъта æмæ мæм фæрсæгау кæсы. Кæд йæ сау 
цæстытæ сабыр æнгас æвдисынц, уæддæр дзы мæ туг стъæлфы, 
æмæ мæ дзыхы ныхас нал бады. Адæргæй мæ къухфыст цы фæкæ- 
нон, уый нæ зонын æмæ йæ куы стъолыл авæрын, куы йæ мæ 
дæларм атъыссын. 
— Уырысхан, мæ уацау дæм æрбахастон. Тынг зæрдиагæй йыл 
бакуыстон, æмæ мын æй куы бакæсис, — дзурын æм лæгъстæхуы- 
зæй æмæ мæ лæмæгъдзинады тыххæй мæхимæ мæстæй мæлын. 
— Искуы дын мыхуыры исты рацыди? 
— Нагъ. 
— Уæдæ мæнмæ дзæгъæлы ’рбацыдтæ. Фысджыты цæдисы 
дыууæ консультанты кусы, æмæ уал æй уыдонмæ ратт. 
— Кæд гæнæн и, уæд мын æй ды бакæс æмæ мын дæ хъуыды 
’ргомæй зæгъ. Цыфæнды карз тæрхон мын куы рахæссай, уæддæр 
дæм нæ фæхæрам уыдзынæн. 
— Рæстæг мын нæй, рæстæг. Мæ къухтæм дæр ма ’мхасæнтæ 
кæнын, — фæлладхуызæй загъта лæг æмæ арф ныуулæфыди. Йæ 
цæстæнгасыл бæлвырд зыны, мæ къухфыст райсын æй кæй нæ 
фæнды æмæ мæ ацыдмæ кæй æнхъæлмæ кæсы, уый. Æз æй æмба- 
рын, фæлæ уæддæр мæ бынатæй не змæлын. Афтæ мæм кæсы, 
цыма йæ кабинетæй куы ацæуон, уæд мæ литературæимæ цы хал 
бæтты, уый аскъуындзæн, æмæ мæ царды нысан фесæфдзæн. Нæ, 
фæлтау цæуылфæнды дæр разы дæн. Мæ сæрыстырдзинадыл дæр 
мæ къух сисдзынæн, уæддæр ардыгæй æнæ дзуаппæй нæ ацæудзы- 
нæн. Ау, æхсæвæй,бонæй уый тыххæй фæудхар кодтон, цæмæй 
мын мæ зæрдæйы тугæй фыст уацау кæсгæ дæр ма бакæна? Уæд 
та, дунемæ чи никуы ’рцыд, ахæм уацмыс у. Æрыгон лæппуйæн 
дæ фæндаг раттын ма фæндæд. Цымæ, цы ныффыста, зæгъгæ, 
дæм хуымæтæг цымыдисдзинад дæр ма сæвзæрæд. Уый цавæр 
фыссæг у? Мæ мидуайдзæф æм бахъардта æви нæ, уый йæ сау- 
лагъз хæрздаст цæсгомыл зын раиртасæн у, æмæ мæхимидæг ка- 
тай кæнын. Иуцасдæр йæ къæлæтджын бандоныл сагъæсгæнгæ 
гуыбырæй фæбадти, стæй мæм йæ фындзы бынæй мынæг хъуыр- 
хъуыр райхъуысти: 

236 
Цумартаты Цзæтбег 
— Консулыанттæн æхца уый тыххæй фидынц, цæмæй æры- 
гæттæм сæ хъус дарой, уыдон та бон-изæрмæ сæхи хъуыддæгтæ 
кæнынц. Уæвгæ сæ цы домын? Цы — сæ иу, цы — се ’ннæ... 
Йæ къух сыл ауыгъта æмæ мæм æй æвæндонæй æрбадардта. 
Мæнæн мæ риу цинæй айдзаг и, æмæ йæм мæ папкæ авæрдтон. 
Уый йæ зивæггæнгæ райхæлдта æмæ мæм æдылымæ кæсæгау йæ 
цæстытæ разылдта. 
— Мыхуыргонд дын куынæ у. Афтæмæй йæ мæ бон кæсын нæ 
бауыдзæн. 
Стьолмæ йæ æрæппæрста æмæ мæм æй сыфсыфгæнгæ æрбас- 
хуыста. Æфсон ын фæци, æмæ мæ куы арвита, уымæй фæтарстæн, 
мæ къухфыстмæ февнæлдтон æмæ талф-тулфæй срæцыгътон: 
— Цыбыр рæстæгмæ йæ машинкæйæ рамыхуыр кæндзынæн 
æмæ дæм æй фæстæмæ æрбахæсдзынæн. 
— Тагъд ыл ма кæ. Аивадон уацмыс лæмбынæг куыст домы. 
Дæхимæ уал æй бафснай, стæй йæ дзæвгар рæстæджы фæстæ райс 
æмæ йæ лæмбынæг бакæс, цы рæдыдтытæ дзы ауагътай, уыдон 
сраст кæ, машинисткæмæ йæ ратт æмæ та йыл биноныг бакус. Дæ 
зæрдæ йæм куы нал æхсайа, уæд æй æрбахæсс æмæ йæ секре- 
тармæ ратт, — зæрдæхæлар хистæрау мын фæлмæнæй дзуры 
Уырысхан, фæлæ мæ цæсгомы хуыз йæ зæрдæмæ нæ цæуы æмæ 
йæ хъæлæсы мыртæ уайдзæфырдæм здахы: — Æрыгон адæймаг 
æнæдомд байрагæй уæлдай нæу, йæ бæттæнтæ размæ фæтоны æмæ 
йæ æппæт хъуыддæгтæ дæр уыциуæй саразын фæфæнды. Афтæ 
фенхъæлы, цыма зæхх дæндагæй бахсындзæн кæнæ къæдзæхтæ 
афæлдахдзæн, фæлæ цард æнæ фыдæбонæй никæмæн ницы дæт- 
ты. Алцыдæр дзы тыхист кæнын хъæуы, уæлдайдæр, прозаикæн. 
Æнцон куыст нæ равзæрстай æмæ йæм хъуамæ цæттæ уай. Тол- 
стой «Анна Каренина» фынддæс хатты рафыста... 
Йæ ныхæсты цыдæр рæстдзинад кæй ис, уый æмбарын, фæлæ 
мæм цæмæндæр ахæм хъуыды ’взæры, цыма сæ мæнæй фервæзы- 
ны тыххæй дзуры, куыдфæндыйæ, ницы ’нхъæлæй, былалгъæй, 
æмæ мæм нæ хъарынц. Кæд мыл не ’рвæссы, уæд ыл мæхи тых- 
хæй цы ныхасын? Æндæр искæмæ йæ ахæссин, фæлæ кæмæ? Амæй 
хуыздæр зæрдæ мæм чи бадардзæн? Нæ фысджытæй иуы дæр 
лæгæй-лæгмæ куынæ зонын, се ’ппæт дæр мын æцæгæлæттæ куы 
сты, уæд мæм дзы хионы цæстæй чи ракæсдзæн? Иннæтæ фыддæр 
куы разыной, уæд ма амæ цы цæсгом æрбатæрдзынæн? Цыфæнды 
зынæй дæр мæ йемæ сразы уæвын хъæуы. 
Мæ къухфыст стъолæй систон æмæ йæм ахæм цæстæй кæсын, 
цыма йæ разы исты аххосджын фæдæн, æмæ мыл йæ зæрдæ худы. 
Ардæм цæугæйæ йыл æрхъæцмæ дæр нæ хъæцыдтæн, дунейы хæр- 
зтæй йын стырдæр аргъ кодтон æмæ йын авгау æрхауынæй тар- 

Зынгхуыст бæллицтæ 237 
стæн, ныр та мæ гом папкæйы хæрз аслам гæххæттытæ уынын. 
Афтæ мæм кæсы, цыма сæ ме ’дылы фыдынд зылын-мылын фыс- 
тытæ ноджы асламдæр кæнынц, æмæ мæ зæрдæйы дæлдзиныггæ- 
нæг æнкъарæнтæ æвзæры. Мæхи сæ куы бахизин, бæргæ, фæлæ 
мыл æгæр æнувыд сты æмæ мын ницы ком дæттынц. Мæ папкæйы 
фæлмæн синæгтæ кæрæдзиуыл бæттын, фæлæ сæм нæ арæхсын. 
Æнæ бастæй йæ мæ дæларм атъыстон æмæ мæхи сабыртæгæнгæйæ 
æддæмæ фæцæуын. Зыбыты дзæгъæлы йыл дызæрдыг кæнын. Бах- 
хуыс кæнынмæ мын куынæ хъавыдаид, уæд мын мæ уацау исгæ 
дæр нæ ракодтаид. Æнæ радзур-бадзурæй мæ консультанттæм ар- 
выстаид æмæ мæ фервæзтаид. Иугæр æм æркасти, уæд мæм йæ 
цæст фæдарынмæ хъавыди, фæлæ мын мæ хылы-мылы фыстытæ 
куыд хъуамæ равзæрстаид? 
* * * 
Зæрдæ цы зæгъы, цæст дæр уый уыны. Мæ риуы йæхицæн 
æнцад змæлы æмæ мын ныфсытæ æвæры. «Амæй фæстæмæ — дæ 
лæДжыхъæд æмæ дæхæдæг! Æппындæр сæ мацæмæй тæрс, стæй 
сæ æфсæрмы дæр ма кæ. Сæхæдæг дæр арвæй стъалытæ не скъæ- 
фынц. Дæ риуы ’мбæрц размæ цу, æмæ сæ исты ратонай. Тæппуд 
мæгуыр у. Кæд мæ фыццаг фембæлдæй бынтон разы нæ дæн, 
уæддæр мæ зæрдæ сæттын нæ уадзын. Мæ къухфыст рæбыноз 
бафснайдтон æмæ æнхъæлмæ кæсын. Цæмæ, уый мæхæдæг дæр 
нæ зонын. Æмгъуыды саг — æнæ дымæг. Куыдз æнхъæлмæ кæсы- 
нæй зæронд кæны. Ацы дыууæ æмбисонды мыл иумæ куы ’рцæ- 
уой, уымæй тæрсын, фæлæ цы мæ бон у? Иугæр симды бацыдтæн, 
уæд мын фæстæмæ здæхæн нал и. Мæ уацау мæ рæбыны дарын 
æмæ йæм цыбæлхуызæй бакæс-бакæс кæнын. Иуафон æй райсын, 
цыдæртæ дзы сраст кæнын æмæ та йæ фæстæмæ йæ бынаты сæвæ- 
рын. Цалынмæ йын йæ хъысмæт базонон, уæдмæ æндæр уацмыс 
райдайын мæ зæрдæ нæ комы. Афтæ мæм кæсы, цыма уæд мæ 
уарзон хъæбулыл гадзрахатæй рацæудзынæн. Мыхуыргæнæгмæ 
йæ куы раттин, уый мæ фæнды, фæлæ лæвар кусæг аргæ не скæн- 
дзынæн, æхца та мæнмæ нæй. Мæй дыууæ туманы æмæ æхсæз 
сомæй куы цæрай æмæ мамæлайы къæбæр куы хæрай, уæд дæм 
машинисткæйæн æхца кæцæй хъуамæ уа? 
Кæддæр, Уæрæсемæ тындзгæйæ, æнхъæл уыдтæн, ме ’нæуы- 
нон чъизи вагæттæм хæстæг дæр нал бацæудзынæн, фæлæ царды 
карз æцæгдзинад мæ рæузонд «æнхъæл»-æй тыхджындæр разынд 
æмæ та мыл цагъайраджы къæлæт сæвæрдта. Мæ хиды мæцгæйæ 
сау дурæвзалы къæдзбелæй фæкалдтон, æмæ мæ хъару басасти, 
фæлæ уыйхыгъд мæ уацмыс фыццаг хатт урс гæххæттыл аив мы- 

238 
Цомартаты Изæтбег 
хуыргондæй федтон, æмæ дзы мæ зæрдæ барухс. Афтæ мæм кæсы, 
цыма йæ хъуыдытæ æмæ йе ’нкъарæнтæ дæр цæхæр скалдтой æмæ 
дзæвгар фæхъæздыгдæр, цыма мæн дæр нал у, фæлæ цавæрдæр 
курдиатджын фыссæджы у. Хион цæсты кæй нæ ахады, уый мæм 
ныры хуызæн никуыма бахъардта, æмæ мын фæхъыг и, фæлæ мæм 
уæддæр арф кæмдæр сæрыстырдзинады уылæн гуыры, мæ буарыл 
хъарм уддзæфимæ сабыргай ахæлиу æмæ мæ йæ уæлныхты исы. 
Сæйраг редактор мын æй æхсызгонæй кæй бакæсдзæн æмæ йæ хи- 
цæн чиныгæй кæй рауадздзæн, ууыл дызæрдыг нæ кæнын. Ирон 
фысджытæй кæй уацмыс нæ бакастæн, ахæм нал баззади, æмæ дзы 
иумæ дæр мæ уацауы хуызæн нæй. Мæнæн бынтон æндæр у, мæ 
дунембарынад дæр, мæ хъуыдыкæнынад дæр, ме ’рмдзæф дæр. Хис- 
тæртæй иуы фæдыл дæр нæ цæуын, иуы дæр дзы нæ фæзмын. Мæхи 
сæрмагонд фæндаг агурын, æмæ мын уый хъуамæ Уырысхан бафип- 
пайа. Æнæмæнг афтæ кæй уыдзæн, ууыл фидарæй æууæндын æмæ 
йæм ацы хатт разæнгарддæрæй цæуын. Йæ секретарь дæр мæм раз- 
дæры хуызæн фыдынд æмæ знæтхуыз нал кæсы. Мæ къухфыст ис- 
гæйæ цыма йæ мидбылты дæр бахудти. Гъер ма мæм æххæст Уырыс- 
хан дæр куы бахудид æмæ мын, мæ былыцъæрттæ кæмæ хæрын, 
уыцы ’хсызгон хабар куы фехъусын кæнид, уæд зæххыл мæнæй 
амоидджындæр адæймаг нал уаид. Кæцæйдæр мæм фæлмæн музы- 
кæйы зæлтау ивылынц йæ сабыр хъæлæсы ’нцойдæттæг мыртæ æмæ 
мын, мæ риуы цы сойын цырагъ судзы, уый хуыссын нæ уадзынц. 
«Дæ уацау фæрæстмæ, æмæ дын æй рауадздзынæн». Дун-ду- 
нетыл мæ ацы ’мбисонды ныхæстæй тынгдæр фехъусын ницы фæн- 
ды. Æппæт хæрзтæй мæ хъæуы ’рмæстдæр мæхи къухæй фыст 
чиныг. Мæ зæрдæйы сæйраг бынат чи ’рцахста æмæ мæм удæгас 
адæмæй чи фæхæстæгдæр и, йæ уазал дадзинты мæ хъарм туг 
кæмæн бауагътон æмæ иудадзыг зæрдæбын ныхас кæимæ фæкæ- 
нын, уыцы хъайтарты хъуамæ дзыллæтæ сæхи цæстæй феной æмæ 
сыл бацин кæной. Хъуамæ мын Ацырухсы Лейлæ, Изольдæ æмæ 
Джульеттæйы хуызæн бауарзой æмæ йын йæ кæуинаг хъысмæты 
æгъатыр цæфтæ банкъарой. 
Ацырухс æй барæй рахуыдтон. Кæд æй дурзæрдæ фыдгæн- 
джыты фыдæх абухгæ цæугæдонмæ баппæрста, уæддæр йæ зæр- 
дæйы рухс нæ бамынæг и. Зæххы алыварс зилы æмæ рæстæгæй- 
рæстæгмæ йæ райгуырæн хъæуы сæрмæ арвæрттывды хуызы ’рбаз- 
дæхы. Зынаргъ мын у йæ суадоны ’нгæс сурæт, æмæ мæ фæнды, 
цæмæй цъæх арвы риуыл Бонвæрнонау цæхæртæ кала æмæ уыр- 
дыгæй адæммæ дзура: 
«Фæлмæндæр ут, мæ хуртæ, æмæ уæ мæ хъысмæт макæйуал 
басудза. Карз адæймаг тугдзых сырдæй æгъатырдæр у, æмæ кæ- 
рæдзи бахæрынæй уæхи хъахъхъæнут». 

Зынгхуь)ет бæллицтæ. 
239 
Уыцы ныхæстæ æз куыд бæстон хъусын, адæм дæр сæ афтæ куы 
фехъусиккой, уæд нæ зæхх хæрамдзинадæй ссыгъдæг уаид. Кæй сæ 
фехъусдзысты, ууыл та дызæрдыг нæ кæнын, æцæг мæ уацау чины- 
джы рацæуæд. Афтæ ’нхъæлын, цыма сыл дзæм-дзæмы донау са- 
хаддзæни, æмæ быхсын, æнхъæлмæ кæсын. Иуæй-иу хатт стыхсын, 
æмæ мæ зæрдæ йæхимидæг бампылы, стæй та дзы туг ахъары æмæ 
йе ’буалгъ æлхъивæнæй феуæгъд вæййы. Мæ цæсгом рауагъдадмæ 
бацæуын нал хъæцы, фæлæ мæ рохтыл хæцын нæ фæразын, æмæ 
йыл мæхи куы иуырдæм ахафын, куы иннæрдæм. Кæд мыл сæйраг 
редактор æнæнхъæлæджы сæмбæлид æмæ мæ фефсæрмы уаид. Мæс- 
ты кæнын æм куы райдайын, уæд та мæ тæригъæдгæнаг зæрдæ йæ 
фарс фæвæййы, æмæ мæ дызæрдыг хъуыдытыл бафтауы. Кæд æй йæ 
бирæ куыстытæй мæнмæ нæма ’вдæлы. Кæд тыхст рынчын фæци 
æмæ реанимацимæ бахаудта. Кæд ыл исты фыдбылыз æрцыди, æмæ 
йæ сау чырыны хуыссы... Нæ, нæ! Уыцы бæллæхæй йæ Хуыцау 
бахизæд. Афтæ кæсын мæм райдайы, цыма мæм иннæ фысджытæй 
ахæм хорз зæрдæ ничиуал бадардзæни, æмæ йын мæлынæй стæр- 
сын. Йæ секретармæ къæмдзæстыгхуызæй мæхи байсын, æмæ та йæ 
пыхцыл сæр, «нæма», зæгъгæ, батилы. Рæстæгæн та бауромæн нæй. 
Згъоры, тæхы размæ, мæ хуызæн æдылы романтикты йæ быны ссæнды 
сæ гыццыл бæллицтæ æмæ ницæйаг сагъæстимæ. Уырысхан мæм цас 
æрæгмæдæр дзуры, уыйас мæм æвзæрдæрæй зынынц фысджытæ, 
тынгæй-тынгдæр сæфы ме ’ууæнк, æмæ мæ маст фыцы мæ риуы, 
фæлæ йæм уæддæр, мæ цæстытыл цы чиныг уайы, уый фесафыны 
хъару нæй. Мæсыгау æнæфæцудгæйæ лæууы мæ разы æмæ йæ бы- 
натæй змæлгæ дæр нæ кæны, уæлдайдæр, ныртæккæ, дыууæизæрас- 
тæу; зæрин хуры тынтæ мæ куы батавтой, уæд... 
Ныгуылæныл цыма егъау арт бандзæрстæуыди, уыйау кæрæй- 
кæронмæ пиллон калы. Судзынц хæхты цъуппытæ, судзынц уар- 
дихуыз æврæгътæ. Мæ цæст цыдæриддæр ахсы, уыдон иууылдæр 
сæнтсырх зæрæхсиды цардбæллон ахорæнтæй фæхъæстæ сты, æна- 
хуыр рæсугъд æрттывд кæнынц æмæ мын мæ зæрдæмæ цины ’нкъа- 
рæнтæ хæссынц. Мæ райсом абонæй райдзастдæр кæй уыдзæн, 
ууыл фидарæй æууæндын æмæ сæйраг редактормæ мæ базыртыл 
фæтæхын. Кæдæй-уæдæй мæм йæ секретарь фæхабар кодта, дæ 
уацмыс дын бакасти, зæгъгæ, æмæ мæ къæхтæ зæххыл нал хæ- 
цынц. Мæхицæй тынгдæр цин кæнын Ацырухсы тыххæй. Рæх- 
джы талынг ныккæндæй мæнæ ацы рухс дунемæ рахиздзæн æмæ 
сыгъдæг уæлдæф йæ риуыдзаг сулæфдзæн. Уыцы хорздзинад 
Уырысханæй аразгæ у. Куы йæ бафæнда, уæд æй ничи бахъыг- 
дардзæн. Хуыцаумæ кувын, цæмæй йæ бафæнда æмæ мын литера- 
турæмæ фæндаг акъæртт кæна. Стыр хæзнайау æй мæ риуы хæс- 
дзынæн, æрмæст мын мæ фæлмæст зæрдæ барухс кæнæд. 

240 
Цомартаты Изæтбег 
Мæ ныхмæвæрд хъуыдытæ æмæ æнкъарæнтæ мæ цæсгомыл 
куыд нæ фæбæрæг уой, ууыл архайын, мæхиуыл тыххæст кæнын, 
афтæмæй йын йæ кабинетмæ фæцæуын. 
— Нæмæн дын куы уаид, уæд дæ ныртæккæ мæнæ ам саубыны 
над фæкæнин! — хъуысы мæм йæ дæрзæг хъæлæс. Цæй тыххæй, 
зæгъгæ, йæ бафæрсынмæ хъавын, фæлæ ме ’взаг мæ коммæ нæ 
кæсы. Цыма мæ электрон тых æрцахста, уыйау мæ зыр-зыр цæуы. 
Мæ сæрымагъзы та сырхзынг телтæ згъорын райдыдтой, æмæ куы- 
ройы цалхау зилы. Ме уæнгтæ бадон сты æмæ, мæхицæн ахауы- 
нæй тæрсгæйæ, стъолы тигъыл фæхæцыдтæн, фæлæ мын уый дæр 
ницы ’ххуыс кæны. Истæуыл тынг куы стыхсын, уæд мæ хуыссæг 
ацахсы, æмæ мæ мæ зæнгтæ нал фæуромынц. Æрбадын мæ хъæуы, 
науæд пъолыл æрфæлдæхдзынæн æмæ худинаг кæнын. Бандоныл 
мæхи ’руагътон æмæ цыдæр æрбадæн, фæлæ йын уæддæр йæ уай- 
дзæфтæ уæзхъусбынæй ахсын: 
— Ай цы ныффыстай?! Нæ царды цыдæриддæр æвзæрдзина- 
дæй ссардтай, уыдон иууылдæр æрæмбырд кодтай æмæ сæ мæс- 
тæлгъæдæй равдыстай! Фыссæджы хæс чъизи бынæттыл зилын 
нæу, фæлæ — цардхъом фæлгонцтæ аразын! Не ’хсæнад куыд рæзы, 
æмæ нæ цард куыд хъæздыгдæргæнгæ цæуы, уымæ дæ кæсын 
хъæуы, ды та нын нæ зæронд фæлхæрттæ хурмæ ракалдтай æмæ 
бæстæ смагæй байдзаг кодтай! Чиныгкæсæджы цæрынмæ сразæн- 
гард кæнын хъæуы, ды та йын йе уæнгтæ марыс! Дæ алыварс 
æндæр куы ницы уынай, уæд дæ фыссæг никуы рауайдзæн, æмæ 
дæ рæстæг дзæгъæлы фесафдзынæ! 
Уырысхан æнæрлæугæйæ дзуры, цыма стыр фыдракæнд са- 
рæзтон, уыйау мемæ хыл кæны, стъол тымбылкъухæй хойы, фæлæ 
мæм йæ ныхæстæ нæ хъарынц, уымæн æмæ сын сæ рæстдзинад 
райсын нæ фæразын. Мæ акомкоммæ уынын мæ марæджы æмæ 
мæ фæнды йæ хурхыл ныххæцын, фæлæ мæ бон сыстын нæу. Мæ 
къæмисæнтæ æддæмæ ратонынц, æмæ мæ сæ рыст хъуыды кæнын 
нæ уадзы. Дарддæр цы бауыдзынæн, уый мæт дæр мæ нал и, 
бæллын æрмæстдæр ардыгæй алидзынмæ æмæ мæ сæр бамбæх- 
сынмæ. Фиппаинæгтæм æнхъæлмæ кастæн, фæлæ ахæм æвирхъау 
критикæ фехъусынмæ цæттæ нæ уыдтæн, æмæ мæхи афтæ æнкъа- 
рын, цыма мыл зæй ракалди, æмæ ныртæккæ йæ быны фæхуыдуг 
уыдзынæн. 
— Цард ахæм тар ахорæнтæй ныв кæнгæ никуыма федтон! 
Æппындæр дзы рухсы цъыртт нæй! — хъæрæй мемæ загъд кæны 
Уыр&схан, æмæ мæм афтæ кæсы, цыма йæ, мæ фыссын куы ныу- 
уадзин, уымæй тынгдæр ницы фæнды. Йæ бæллиц сæххæст кæ- 
нынмæ мæ бирæ нал хъæуы. Иемæ разы дæн, æрмæст мын мæ 
сæр дзæккорæй мауал хойæд. Цас мæ тынгдæр æфхæры, уыйас 

Зынгхуыст бæллицтæ 
241 
мыл мæ зындзинæдтæ уæззаудæрæй æнцайынц, æмæ мæ зæрдæ 
ницæуылуал хæцы. Æрæджиау басабыр и æмæ мæм æнахуыр каст 
кæны. Æвæццæгæн, мæ цæсгом ныффæлурс и, æмæ куы фæсур 
уон, уымæй тæрсы. Электрон тых мын мæ сæрымагъз сабыргай 
суагъта, æмæ дзы сырхзынг телтæ нал згъоры, мæ къæмисæнты 
дзæхст-дзæхст чысыл фæмынæгдæр, æмæ мæхимæ æрцыдтæн. 
— Ныр дæм Шекспир, Гоголь, Гюго, Бальзак, Мопассан, До- 
стоевский, Чехов, Драйзер, Джек Лондон æмæ Къоста «Король 
Лир», «Гамлет», «Мертвые души», «Ревизор», «Отверженные», 
«Отец Горио», «Милый друг», «Пышка», «Преступление и наказа- 
ние», «Униженные и оскорбленные», «Палата № 6», «Американс- 
кая трагедия», Мартин Иден æмæ «Ирон фæндыр» куы ’рбахæс- 
сиккой, уæд сæ цы дзуаппимæ арвитис? Уыдонæн дæр сæ уацмыс- 
тæм рухс уадзын кæнис æви сæ цардхъом фæлгонцтæ домис? — 
фæрсын æй фæлмæн хъæлæсæй. Уыйбæрц дæнцæгтæ æрхæссын 
æнхъæл мын нæ уыди, ме ’дзæсгом æлхыскъмæ та æппындæр не 
’нхъæлмæ касти æмæ фæджих и, стæй мæм йæ амонæн æнгуылдз 
æртхъирæнгæнæгау батылдта. 
— Уыдон æбуалгъ капитализмы удхар кодтой æмæ йын йæ сыр- 
ды миниуджытæ критикон реализмы методæй æвдыстой, мах та адæй- 
магуарзон æхсæнады цæрæм æмæ хъуамæ соцреализмы методæй 
пайда кæнæм! Æрмæстдæр соцреализмы методæй! Уый нæ фæтæ- 
джы домæн у, æмæ йæ хъуамæ æнæ уæлдай рахъуыды-бахъуы- 
дыйæ æххæст кæнæм! Йæ уац ын лæмбынæг бакæс æмæ йæ дæ 
зæрдыл бадар. «Партион организаци æмæ партион литературæ» не 
’ппæтæн дæр зондамонæн чиныг у. «Литературæ хъуамæ партион 
суа, социал-демократон механизмы «колесик» æмæ «винтик». Фесæ- 
фæнт æнæпартион литератортæ!» — афтæ нæм сидти Ленин. 
— Гениимæ быцæугæнгæйæ мæ тъанг аскъуындзæни, фæлæ, 
мæнмæ гæсгæ, фыссæг хъуамæ иу партийæн дæр ма лæггад кæна, 
хъуамæ цыфæнды тыхджын механизмæн дæр «колесик» æмæ «вин- 
тик» уæвын йæ сæрмæ ма хæсса, хъуамæ æппæт партиты сæрмæ 
лæууа æмæ йæ хъуыдытæ сæрибарæй дзура. Æрмæстдæр уæд 6а- 
уыдзæн йæ бон милуангай дзыллæтæн ахадгæ уацмыс ныффыссын. 
— Дæ буржуазон цæстæнгасимæ кæдæм бахаудзынæ, уът зоныс? 
— Зонын, фæлæ дзы нæ тæрсын, уымæн æмæ соцреализмы 
методæй фыст уацмыстæй ме сæфт уынын æмæ, былалгъ ныхас 
кæныны бæсты, ахæстоны баддзынæн. 
— Иу бон дзы куы абадис, уæд цæуылфæнды дæр сразы уаис. 
Соцреализм дæ зæрдæмæ цæмæй нæ цæуы? 
— Æмæ цæмæй хъуамæ цæуа? Æхсæнад æмæ адæймаг куыд 
сты, афтæмæй сæ ма ’вдис, фæлæ куыд хъуамæ уой, афтæмæй, 
растдæр зæгъгæйæ та дæ парти куыд домы, афтæмæй. Æмæ уæд 
16 Цомартаты Изæтбег 

242 
Цомартдты, Цзæтбег 
рæстдзинад та цы хъуамæ фæуа? Æви уый литературæйæн уæлдай 
сыдзылбæттæн у? 
— Алы цардарæзтæн дæр йæхи рæстдзинад ис, æмæ йе ’ппæт 
фæрæзтæй дæр уый хъахъхъæны. 
— Цардарæзтæн нæ зонын, фæлæ литературæйæн æрмæст- 
дæр иу рæстдзинад ис, æмæ дзы куы фæцух вæййы, уæд капеччы 
аргъ дæр нал фæкæны. Æз мæнг бындурыл амад тыхарæзт уац- 
мыс мæ къухмæ куы райсын, уæд дзы мæ зæрдæ схæссы, æмæ 
йæ, дарддæр цы ран у, уырдæм фехсын. Йæ автор æй цавæр 
цардарæзты, цы уавæрты æмæ цавæр методæй ныффыста, уый 
мæ нал фендавы. 
Уырысхан мæ кæй стыхсти, уый йæ цæсгомыл бæлвырд фæ- 
бæрæг и. Мæ уацау мын йæ къухы чъылдымæй æнæрвæссон схуыст 
æрбакодта æмæ фидарæй загъта: 
— Ахæсс æй æмæ йæ фесаф! Ахæм уацмыстæ куы фыссай, уæд 
дын сæ мыхуырмæ хæстæг дæр иичи бауадздзæн! 
— Ау, æппыидæр дзы хорзæй ницы ис? 
— Цыдæртæ дзы ис. Де ’взаг хъæздыг у, стæй æрдзы нывтæ 
кæнынмæ дæсны дæ. Сюжет аразынмæ æвзæр нæ арæхсыс. Чи- 
ныгкæсæджы де ’рмæгмæ кæй цымыдис кæныс æмæ йæ дæ фæдыл 
кæй сайыс, уый хорз у. Бирæ фысджытæ цард нæ зонынц, адæй- 
маджы миддуне бамбарынхъом ие сты, æмæ сæ хъайтартæ ницы 
архайынц, чииыгкæсæджы раз цардæгасæй не змæлынц, фæлæ 
æндзыгæй лæууынц. Ды уыцы низтæй нæ хъæрзыс, æмæ дæ исвд 
рауайдзæн, æцæг не ’хсæнадмæ дæ цæстæнгас аив... 
— ...Æмæ, æнахуыргонд къуымых фæсивæдæн коммунистон 
партийы куырыхон разамындæй иог цардмæ сæ зондахаст куыд 
ивы, колхозты æмæ совхозты, фабрикты æмæ заводты фырцинæй 
суртæ-уадзгуытæгæнгæ дысфæлдæхтæй куыд кусынц æмæ кæрæ- 
дзийы хорздзинадмæ бæлгæйæ коммунизмы бæрзæндтæм куыд тьтн- 
дзынц, уый æвдис, нæ? — комкоммæ йын худын йæ ницæйаг æдзæхх 
уацмыстыл, æмæ йæ сæр разыйы тылд кæны. 
— О, о. Уыцы фæндагыл куы ацæуай, уæд дын дæ рухс курди- 
атæй æппæлдзысты, чингуытæ дын уадздзысты, æмæ ма сын грно: 
рары æдде премитæ дæр исдзынæ, адæмон фыссæджы ном дын 
ратдзысты, стыр бынаты дæ сæвæрдзысты, æмæ цардæй къæртт 
æппардзынæ. 
— Ды мæ уæлæнгай журналисты фæндагыл æрвитыс, мæн та 
адæмы аккаг уацмыстæ фыссын фæнды, æмæ кæрæдзи нæ бамбар- 
дзыс^гæм, — мæ фындзы бын бахъуыр-хъуыр кодтон æз, мæ папкæ 
стъолæй систои æмæ уæззаузæрдæйæ уыигмæ ахызтæн. Разæй та 
мæм ницыуал зыны, æмæ куырмæджы цæуæгау кæдæмдæр æнæ- 
бары хилын. Районы газетæй цы ныхкъуырд райстон, уый мæм 

Зынгхуыст бæллицтæ 
243 
ацы æвирхъау фембæлдимæ абаргæйæ фæлмæн рæвдыды хуызæн 
кæсы. Уæд ма мæ зæрдæ цæуылдæр дардтон, фæлæ ныр мæ ныфс 
бынтондæр асасти, æмæ мæ нысан дзæбæх нал уынын. Æгæрон 
тас мын ме уæнгтæ сбаста. Æххæстæй нырма ныр райдыдтон æмба- 
рын, цы æгъатыр дунемæ бахаудтæн, уый. Уырысхан йæхи куы- 
дæй æвдисы, уымæй бирæ тæссагдæр у. Курдиат æм нæй, афтæ- 
мæй йæ бæрзонд къæлæтджыны сбадын кодтой, æмæ йæ мадызæ- 
нæджы дæр рауагъдадмæ хæстæг нæ бауадздзæн, йæ зонд хицауа- 
ды зондимæ куынæ бада, уæд. Æцæг литературæйæн у йæ цыфыд- 
дæр знаг, æмæ сæрибар хъуыдыйæн йæ уидæгтæ хус кæндзæн, 
цалынмæ хицау уа, уæдмæ. Хицау та уыдзæн æдзухдæр, уымæн 
æмæ йын йæ бынаты, йæхи хъуыды кæмæ уа, ахæм курдиатджын 
фыссæджы нæ сæвæрдзысты. Сæ машинæ хорз кусы, æмæ дзы 
тæрсын, абоны онг куыд никуыма тарстæн, афтæ. Мæ риу сафтид 
и, æмæ дарддæр цы кæнон, уый нæ зонын. Афтæ мæм кæсы, цыма 
мын ме знæгтæ мæ алыварс сындз телæй быру сарæзтой æмæ мын 
мæ фæндæгтæ æрæхгæдтой. Мæ чысыл Ирыдзыхъхъы æнæрцæф 
лæппутæ ма уыдаид, уымæн уæвæн нæй. Чи зоны, уыдоны дæр 
мæнау сæ ныфсхаст хъуыдытæ æргомæй зæгъын фæндыди, фæлæ 
сын уæртæ уыцы газоны хуызæн сæ сæртæ акъуырдтой, хорзæй, 
æвзæрæй сæ сæмвæз кодтой, æмæ æнæзæрдæисгæ фаззæттау уыцы 
иухуызон æгъуыз уацмыстæ æзфæраздæронæй скъæрынц. 
Адæмы хъæртыл сахуыр дæн, æмæ Уырысханы æлхысчъытæн 
дæр бабыхсин, фæлæ йæ фыдæх хуымæтæджы хъæртæй арфдæр 
æмбæхст у, æмæ мæ уый æппæтæй тынгдæр тæрсын кæны. Га- 
зонтæ чи ’хсæды, уыдон бирæ сты, æмæ сæ иуæй куы фервæзон, 
уæддæр мыл иннæ йæ хæсгард æрбауадздзæн... 
Æрæджы дæр ма зæрæхсид пиллон арт кæм уагъта, уым ныр 
арв тарæй-тардæр кæны. Афтæ зыны, цыма дзы хурæн йæ кой 
дæр никуы уыди. Фырцинæй тыбар-тыбур чи кодта, уыцы цардæ- 
гас хæхтæ къулыбадæг усы нымæтын ехсы цæфæй æнæуд сау дуртæ 
фестадысты æмæ мæм æлхынцъæрфыгæй кæсынц. Мæ райгуырæн 
оæстæ мæм уыцы уæззау дурты цæндæй зыны æмæ мæ йæхицæй 
тæрсын кæны. Кæд мæ гыццыл уарзон раст уыди, æмæ мæ Уæрæ- 
сейæ ардæм цæуын нæ хъуыди? Ланæ, Ланæ, мæнæй фондз азы 
кæстæр уæвгæйæ мæ фондз хатты зондджындæр разындтæ. Куыд 
æдылы дæн, куыд! 
Мæ сæрмæ дыууæ къухæй фæлæбурдтон, æмæ мæ папкæ мæ 
дæлармæй æрхаудта. Цы у, уый фыццаг æмбаргæ дæр нæ бакод- 
тон, стæй ме ’муд æрцыдтæн, зæххæй йæ систон æмæ цæугæдонмæ 
мæхи байстон. Терчы уылæнтæ абухгæ уырдыгмæ згъорынц æмæ 
мыл худæгæй мæлынц. Мæ уацауы сæйраг хъайтар, сæууон æртæ- 
хæй æхсад уардийы хуызæн сыгъдæг чызг, йæхи уæртæ уыцы 

244 
Цомартаты Изæтбег 
’хсæрдзæнмæ баппæрста, æмæ, йæхæдæг куыд фесæфти, афтæ 
хъуамæ йæ номарæн уацау дæр фесæфа. Мæ тых-мæ бонæй йæ 
фехстон, æмæ йæ чъизи уылæнтæ чырчыргæнгæ семæ аскъæфтой. 
Æххуысагур ма мæм цалдæр касты ’рбакодта, стæй знæт уылæнты 
хъуырдухæнгæнгæ æрбайсæфт, æмæ та мыл мæ дуне баталынг... 
* * * 
Цæрынц æххæст цардæй мæ хæлæрттæ, цæрынц æмæ фырци- 
нæй райынц. Бонæи баизæрæй нæ тæрсынц æмæ рæстæгсафæн 
митæ кæнынц — зарынц, кафынц, кæрæдзийы рæвдауынц. Искуы 
иу хатт сæ мыды къæм бахауы, æмæ фæзулдзых вæййынц, фæлæ 
уайтагъд бафидауынц, æмæ та мæм тыргъæй сæ хъæлдзæг кæл- 
кæл æрбайхъуысы. Сæ бонтæ æрвитынц сæ кармæ гæсгæ, æры- 
гæттæн куыд æмбæлы, афтæ. Æвзонгдзинад уалдзæг у, уалдзæг та 
царды райдайæн у æмæ æрдзæй йæхионтæ домы, цы йæм дзы 
хауы, уый æвæстиатæй райсынмæ тырны, æмæ йæ ныхмæ фæлæу- 
уæн нæй, уымæн æмæ йын уыцы хъару гуырдзæй лæвæрд у. 
Æрæджы дæр ма се ’дылы митæй мæ хъуырмæ уыдтæн æмæ 
сын мæхинымæр карз уайдзæфтæ кодтон, фæлæ сæм ныр мæ зæр- 
дæйы уаг аивтон. Сæ буар ног уавæрты цæрынмæ сцæттæ и, æмæ 
сæ фыцгæ тугыл фæуæлахиз уæвын нæ фæразынц. Сæ рæстдзинад 
сын мидæгæй арф кæмдæр æнкъарын æмæ йыл разы кæнын, уæл- 
дайдæр ныртæккæ, мæ сыгъд бæллицты ’ртхутæгмæ кæсгæйæ. Фæн- 
ды мæ алцыдæр ферох кæнын, мæ ивгъуыд азтыл мæ къух сисын, 
мæ къуыхцытыл басæттын æмæ мæ цард ногæй райдайын, фæси- 
вæдмæ атындзын æмæ семæ æнæмæтæй хъазын, фæлæ мæ бон 
нæу. Цыдæр тых мæ фезмæлын нæ уадзы, стыр бæрнондзинад 
мыл æвæры, æмæ адæмы раз мæхи хæсджыныл нымайын. Афтæ 
мæм кæсы, цыма, мæ алыварс цы æцæгдзинад и, уый нæ литерату- 
рæйы раст æвдыст нæ цæуы, цыма нæ фысджытæ, стæмтæй фæс- 
тæмæ, хицауады цы ’рдæгрæстдзинад хъæуы, уымæн табу кæнынц 
æмæ царды ахсджиаг фарстатæм барæй не ’вналынц. Æмæ уыдон 
цыфæнды дæр фæуæнт; чи цы кæны, уый — йæхицæн, фæлæ, 
мæнмæ гæсгæ, сыгъдæгзæрдæ уырнон дзыллæты раст фæндагыл 
нæ аразынц, сæ зондахаст сын зыгъуыммæ здахынц, сæ зæрдæтæ 
сын цæхæркалгæ æрдзои хæзнаты бæсты хуымæтæг æвгты мæн- 
гæрттывдæй æлхæнынц, æмæ мæ уый мæ астæуыл дыууæ дихы 
кæны. Уымæй зындæр та мын у, сайын сын куыд æнцонæй ко- 
мынц, уый. Революцийы агъоммæ адæм сæ уæззау æфсондзы бын 
хъизæмарæй мардысты, стæй сыл хур ракасти, зындонæй фервæз- 
тысты, æмæ сæм уæларвæй цы бæрæгбон æрцыди, ууыл цин кæ- 
нынæй не ’фсæдынц. Куыд ис ахæм æнæрхъуыды аргъæуттæй адæ- 

Зынгхуыст бæляицтæ 
245 
мы сæртæ дзæгъæл кæнæн? Адæймагæн йæ хъуырдухæнтæ ма ’вдис, 
фæлæ, партийы уынаффæтæ куыд æхсызгонæй æххæст кæны, ууыл 
даргъ æмдзæвгæтæ фысс æмæ дзы стыр æхцатæ ис. Нæ, æз ахæм 
фæндаг никуы равзардзынæн. Фæлтау ме ’фцæгыл мæгуыргуры 
хызын бафтаудзынæн. 
Мæ хъуыдыты фæдыл ацæуын, æмæ мæ фæсивæд сæ лыстæг 
хабæрттимæ ферох вæййынц, стъолы уæлхъус æрбадын æмæ ме 
’нæрай хъысмæты фыддæрагæн ме ’хсидгæ æнкъарæнтæ гæххæтмæ 
фæхæссын. Кæй никуыдæм ахæццæ уыдзысты, уый зонын, уæззау 
нывтæ æмæ тар ахорæнтæ фæрогдæр æмæ фæрухсдæр кæныныл 
архайын, фæлæ мæ сæр æмæ мæ зæрдæ мæ коммæ нæ кæсынц. 
Кæд мыл ахъаззаджы цæф æрцыди, уæддæр мæ иыфс кæронмæ 
нæ сæтты. Ау, нæ фысджытæ се ’ппæт æмхуызон тæппуд куыд 
уыдзысты? Иумæ дзы лæгдзинад куыд нæ разындзæн? Нæ сахъ 
фыдæлтæй æппæлгæйæ не ’взæгтæ куы стæнæг сты, уæд сæ нæрæ- 
мон туг нæ буары куыд байсысти? 
Гæппæй дугъ нæй. Рауагъдады сæйраг редакторæй дзæгъæлы 
райдыдтон. Цы консультантты кой мын кодта, уыдонмæ уал бацæ- 
уон, стæй хъуыддæгтæ сæхæдæг сæхи амондзысты. Семæ фембæ- 
лыныл разы дæн, фæлæ сыл Уырысхан йæ былтæ мæлæты æнæ- 
рвæссонхуызæй акъуырдта. Цæмæндæр мæм афтæ фæкасти, цыма 
сын фысджыты цæсты æппындæр ницы кад и, æмæ афтæ дæлоз 
уымæн бадынц. Уæвгæ, ирон лæг йæхицæй дарддæр кæд кæмæн 
кодта кад? Нæ генийæн нырма ныр куы райдыдтам аргъ кæнын. 
Цы тæригъæдты йæ нæ аххосджын кодтам, ахæм нын куы нал 
баззади. Нæ драматургийы бындурæвæрæджы уацмыстæм та æвна- 
лын дæр куы нæма уæндæм. 
Мæ радзырдтæ иуцасдæр бæстон фæравзар-бавзар кодтон, сæ 
карздæртæ сын фæстæмæ сæ бынаты бафснайдтон, иннæтæ пап- 
кæйы сæвæрдтои æмæ фысджыты Цæдисмæ араст дæн. Бас кæй 
басудзы, уый донæн дæр фу-фу кæны. Мæ уды гæртт-гæртт цæуы, 
афтæмæй мæ къæхтæ сабыргай исын, цыма, цас æрæгмæдæр 6а- 
хæццæ уон, уыйас кабинеты фæлмæндæр лæгты баййафдзынæн. 
Тыргъмæ хъавгæ бахызтæн æмæ хæрхæмбæлд фæдæн мæхицæй 
чысыл ныллæгдæр къабазджын, хæрзуынд, хæрзарæзт нæлгойма- 
гыл. Чиныджы куыд бакастæн, афтæмæй^йыл цæуы фæндзай азы, 
фæлæ йын уыйбæрц^азтæ раттæи нæй. Йæ цардæфсæст тымбыл 
цæсгом — хæрздаст. Йæ сау сæрыхъуынтæ — хæрдмæ лæгъз фаст. 
Йæ дзаумæттæ — биноныг итувæрд. Афтæ зыны, цыма йæ къахы 
фындз дæр никуы срысти, цыма зæххыл йæхицæй амондджындæр 
адæймаг нæй. Æмæ цæуыннæ хъуамæ уа амондджын? Йæ мад 
æмæ йæ фыды хъæбысы схъомыл и. Хæсты цъæррæмыхст дæр нæ 
фæци. Иуæй иннæ бæзджындæр чингуытæ иу иннæйы фæдыл уа- 

246 
Цомартаты Изæтбег 
дзы — иронау, уырыссагау. Йæ уацмыстæ йын тæлмац кæнынц 
иннæ æвзæгтæм дæр æмæ дзы кæрæдзийы дзыхæй исгæйæ æипæ- 
лынц. Советон адæймаджы «хъæздыг удыхъæд» ирд ахорæнтæй 
æвдисы, æмæ йæ кад æнæхъæн бæстæйыл нæры, рæстæгæй-рæс- 
тæгмæ ма фæсарæнтæм дæр анхъæвзы. Æрмæст йæ иу бакастæй 
дæр бæрæг у, йæхицæй тынг разы кæй у, уый. 
Куыд райдайгæ фыссæг, афтæ йæм хъуамæ хæлæг кæнин æмæ 
уый хуызæн хъуыстгонд лæг суæвынмæ бæллин. Адæм дæ «удæгас 
классик» рахонæнт æмæ дын дæ ном аргъуыцгæнгæйæ дзурæнт. 
Уымæй ма бæрзонддæр схизæн кæдæм и? Фæлæ йæм, цæмæдæр 
гæсгæ, нæ хæлæг кæнын. Йæ уындæй мæм ницы ’нкъарæнтæ гуы- 
ры; нæ — хæлæг, нæ — уарзондзинад, нæ — сæрыстырдзинад, 
уымæн æмæ йæ уацмыстæ мæ зæрдæмæ нæ цæуынц. Æз бирæ кæй 
уарзын æмæ стыр аргъ кæмæн кæнын, уыдоны сфæлдыстады цард 
гуылфгæнгæйæ фыцы, сæ хъайтартæ мемæ æмсагъæс кæнынц, сæ 
цинтæ æмæ сæ хъыгтæ мæ цинтæ æмæ мæ хъыгтæ сты, сæ алы 
фæзылдыл дæр сын æууæндын æмæ мæ уырны, фысджытæ сæ 
цардæй кæй райстой æмæ сæ фæрцы ’хсæнады ахсджиаг фарста- 
тыл кæй дзурынц, уый. Дисы мæ æфтауынц сæ реалон æцæгдзина- 
дæй. Амæ та ахæмæй ницы арын æмæ дзы уайтагъд сфæлмæцын. 
Афтæ мæм кæсы, цыма цардæй тæрсгæ кæны æмæ йын йæ риссаг 
фарстатæм æвналын нæ уæнды кæнæ та æгæр æфсæст у æмæ сæ 
йæ гуыбынæй нæ уыны, цыма йæ мæ фыдыфсымæрау йæ хæлафы 
комдæл дæр никуы бахъыгдардта, æмæ искæй рис бамбарынхъом 
нæу. Уымæ гæсгæ, царды уæлæнгай бынæттæ уырзæй сгарæгау 
агуры æмæ сæ къæбæлдзыг фыстæй адæммæ хæссы. Критиктæ йæ 
кæрæдзи сæртыл хаугæйæ стауынц, иуæй иннæ стырдæр фысджы- 
тимæ йæ барынц, мæнæн та мæ цæстытыл йæ хуыздæр радзырд- 
тæй иуы сæйраг хъайтар уайы. Йæхи ’нгæс сæвджынтæ лæг хохаг 
ивылд цæугæдоны былгæрæттыл йæ фидар къæхтæ æрсагъта, йæ 
дыстæ рæбыноз бафæлдæхта æмæ, йæхиуыл нæ ауæрдгæйæ, колхозы 
фыстæ иу былæй иннæмæ æппары. Автор дзы нæртон гуырд аразы, 
мæнмæ та былысчъил мидбылхудт æвзæрын кæны. Йæхи фыссæг чи 
хоны, уый газеты лыстæг хабæрттыл йæ курдиат куыд хъуамæ хардз 
кæна? Йæ райгæ цæсгомыл иу æнцъылд дæр нæ зыны. Йæ рæстæ- 
джы хъæбул кæй у æмæ мæн тыххæй литературæмæ йæ цæстæнгас 
кæй нæ аивдзæн, уый æмбарын æмæ йæм ницæмæ ’нхъæлмæ кæсын, 
фæлæ мæм дзы уæддæр цыдæр фарн ивылы æмæ мæ тыхст уавæр 
зына-нæзына фæрогдæр кæныныл ахады. 
— Дæ бон хорз, Майрæм, — салам ын дæттын мидбылхудгæйæ. 
— Æгас цу, — цымыдисæй мæм кæсы лæг æмæ мæ къахæй- 
сæрмæ бары, ацы хатт та нæм цавæр маргъ æрбатахти, зæгъгæ. 
— Мæ радзырдтæ уæм æрбахастон. 

ЗынгхуЫст бæллицтæ 247 
— Æмæ радзырдтæ фыссыс? — Йæ къæлæтгонд æрфгуытæ йæ 
фæтæн ныхы астæумæ стахтысты, æмæ мыл дисхуызæй йæ цæст 
æрæвæрдта. — Поэт бæласы бын йæ уарзонимæ куы алæууа, уæд 
дæр æмдзæвгæ афысдзæни, фæлæ прозаикæн уый фаг иæу. Цар- 
дæгас сурæттæ саразынæн бирæ цыдæртæ хъæуы. 
Кæд хъазгæмхасæн дзуры, уæддæр йæ цæсгомыл бæрæг у, йæ 
ныхæстæ йæ зæрдæйы бынæй кæй цæуынц æмæ сæ растыл кæй 
нымайы, уый. Йæ сæр сусæны бæхау тилы æмæ мын, йæ фарсмæ 
цы дуар и, уымæ худæнбылæй амоны. 
— Мæнæ ам дыууæ гуыпнырсары бады æмæ дзы дæхицæн иу 
равзар. Сæ иу æмдзæвгæтæ фыссы, иннæ та — пьесæтæ æмæ уацаутæ. 
Поэт æмæ сæ драматург нæ хоны, фæлæ — «дыууæ гуыппыр- 
сары». Йæхи афтæ дары, цыма, кæм цы лæмæгъ фыссæг и, уыдо- 
нæн сæрдариуæг кæнынæй стырдæр хъуыддæгты аккаг у æмæ кон- 
сультанттæн сæхиуыл дæр не ’рвæссы, сæ уацмыстыл дæр, гæнæн 
æмæ йын амал куы уаид, уæд сæ цыма къуыри дæр йæ фарсмæ нæ 
бабыхсид. 
— Асæгойæ зæгъыс? — фæрсын æй гуызавæгæигæйæ. 
— Зоныс æй? — дисгæнæджы каст та мæм æрбакодта Майрæм, 
ахæм лæмæгъ фыссæджы номæн ацы хæдзарæй дарддæр айхъуы- 
сæн куыд и, зæгъгæ. 
— Къаммæ гæсгæ... 
, — Гъемæ ныр та лæгæй-лæгмæ базонгæ ут, — ноджы тынгдæр 
бахъæлдзæг и æмæ мын дуар мæ размæ парахатæй байтыгъта. — 
Асæго, мæнæ дæм замманай суинаг фыссæджы ’рбакодтон æмæ 
йын йæ къухфыстмæ æркæс. 
«Уацмыстæ» дæр — нæ, «радзырдтæ» дæр — нæ, фæлæ — «къух- 
фыст», ома ном раттæн кæмæн нæй, ахæм æбæрæг цыдæр. Кæд 
дæ зæрдæмæ нæ фæцæуа, уæд ын æй йæ дæларм бакæ æмæ йæ 
æвæсмонæй арвит. Мæ бон ард бахæрын у, ахæм хъæлæсы уагæй 
кæй дзуры, ууыл, «замманай суинаг» та мæ зæрдæ балхæнынæн 
зæгъы. Цы дзы сафы? Ыицы. Уадз æмæ йæ мæ зæрдыл хорзæй 
дарон æмæ дзы мæ зонгæтæн æипæлон. 
— Ауыстæи, æркæсдзыиæи. Кæстæртæн фæндаг дæттын хъæуы, 
фæндаг. Уый нæ хæс у, нæ хæс, æмæ ма йæ мæ бар уадз, мæ бар, — 
цыма йын Майрæм йæ дзыхы фыцгæ картоф атъыста, æмæ йæ йæ 
комарынджы дыууæрдæм раппар-баинар кæны, уыйау талф-тул- 
фæй сыфсыфгæнгæ дзуры мæрдтæйдзæуæджы хуызæн мæллæг 
даргъкъубал нæлгоймаг æмæ мын мæ напкæ бырауæй зилæгау йæ 
цæстытæй цæрдхуынкъ кæиы, цыма афтæ зæгъыимæ хъавы: «Мæ 
кæрц ма дысхъуаг уыди». Цæуы йыл æхсай азмæ ’ввахс, фæлæ йæ 
карæй бирæ хистæрхуыз у. Йæ хæмпус бецыкк мын мæ зæрдыл 
лæууын кæны дыгопион-цъиуы æмæ мыл х}'дæг æфтауы. 

248 
Цомартаты Изæтбег 
— Ауыстæн, Темысо, уыцы цъаммар мæ куынæ бахъыгдардта- 
ид, уæд мын мæ комедийæн паддзахадон преми раттаиккой, — 
мæстæлгъæдæй дзуры, йæ акомкоммæ чи бады, уыцы тарæрфыг 
лæгуынсæр лæгæн. — Сæрмагондæй мæн тыххæй Мæскуыйы ба- 
лæууыди æмæ мын мæ хъуыддаг фехæлдта. 
— Хæлæг, хæлæг, Асæго. Ирон лæг хæлæгæй мард у. Йæхи- 
цæн ын ницы дæттынц æмæ, иугæр уымæн нæй, уæд дæуæн дæр 
ма уæд. 
— Æмæ йын цы хъуамæ раттой?! Премийы аккаг æм цы ис?! 
Сæ уæлхъус æцæгæлон адæймаг кæй лæууы, уый сæ ферох 
æмæ мын мæ уарзон фыссæгыл алыхуызон хахуыртæ мысынц, 
цъыфимæ йæ змæнтынц, «Ног цардаразджытæй» æппæлынц, сце- 
нæйæ адæммæ цы удсыгъдæггæнæн рухс хæссы, ууыл дистæ кæ- 
нынц. Тынг лæмбынæг сæм хъусын, фæлæ мæ сæ мæнг æнæбын- 
дур ныхæстыл æууæндын нæ фæнды, зæрдиагæй сæ кæй дзурынц, 
уый дæр мæ æххæстæй нæ уырны. Литературæйы сæ дæндæгтæ 
куы рафтыдтой, уæд хъуамæ хорз æмæ æвзæр кæрæдзийæ ма ир- 
тасой? Æмæ ма уæддæр Асæгойæн тыхамæлттæй бамбарæн и. Маст 
ын йæ цæстытæ æхгæны æмæ цæкуыйау тæвд къæйыл схъиудтытæ 
кæны, фæлæ Темысойы та цы гуыбынниз тилы? Йæ ницæйаг пье- 
сæйæ йын классикон уацмыс цæй дымæгмæ аразы? Æви, комеди 
цы у, уый нæ зоны? Нæ дзы ахадгæ конфликт и, нæ — хин&йдзаг 
æмбæхст интригæ, нæ дзы адæймаджы фауинаг миниуджытыл 
худы, нæ — æхсæнады хъæндзинæдтыл, нæ дзы æнæсæр хицæут- 
тимæ тох кæны, нæ — зæронд мæлинаг æгъдæутты ныхмæ. Сати- 
рæйæн та дзы йæ кой дæр нæй. Комеди йæ цæмæ гæсгæ хонынц, 
хæйрæг — йæ дæсны. Æрыгон лæппутæ æмæ чызджытæ уыцы хæр- 
заивæй колхозы станы дыууæрдæм рауай-бауай кæнынц æмæ за- 
рынц, кафынц, фæндырæй цæгъдынц. Афтæ зыны, цыма хуры 
къæймæ хъæбæр хуымтæ нæ рувынц, фæлæ дзæнæты цæхæрадо- 
ны дидинджыты ’хсæн æмбисонды мæргътау цъыбар-цъыбур кæ- 
нынц. Сæ цæсгæмттæ — райдзаст, амондджынхуыз. Сæ цæстытæ 
фырцинæй æрттивынц. Дыууæ сахаты сæм сценæмæ фæкастæн 
æмæ иу ран дæр схудыны охыл мæ дзых нæ бахæлиу кодтон, 
уыдон та иу минут дæр сæ хъæлдзæг кæл-кæлæй нæ банцадысты. 
Цардæй бынтон иппæрд пьесæйæн паддзахадон преми чи домы, 
уый мæн никуы бамбардзæн, æмæ йæм дзæгъæлы ’рбацыдтæн. 
Дзургæ йæ ныууадзин æмæ мæхи айсин, фæлæ кæдæм? Арвæй зæххы 
астæу мæ радзырдтæ куы никæй хъæуынц, уæд сæ цы фæкæнон? 
Асæго мын цыма мæ хъуыдытæ бамбæрста, уыйау сдзырдта: 
— Уадз сæ, уадз. Стъолыл сæ æрæвæр æмæ ацу. Мæй æмæ 
æрдæджы... нæ, дыууæ мæйы фæстæ мæм-иу фæзын. Уымæй раз- 
дæр сæ нæ бакæсдзынæн: куыстæй мæ хъуырмæ дæн. 

Зынгхуыст бæлпицтсё 
249 
* * * 
Се ’ппæтæй дæр мæ бон базыдтон æмæ бынтондæр æрæвронг 
дæн, фæлæ ма мæ уæддæр иуæй-иутæ сæ уазал ахастæй дисы баф- 
тауынц, æмæ мæ туг йе змæлдæй фегуыппæг вæййы. Асæго фара- 
стаздзыдæй æнæ мад, æнæ фыдæй баззад æмæ тыхтухæнтæгæн- 
гæйæ схъомыл и. Бонджынтæн лæггадгæнгæйæ бирæ фыдуайæнты 
ауади. Суанг ма сывæллæтты хæдзармæ дæр бахаудта. Сидзæры 
цармы бирæгъ дæр нæ фæразы, æмæ йыл, чи зоны, йæ хъысмæты 
æгъатыр цæфтæ фæтых сты, фæлæ йын уæддæр искæй зындзи- 
нæдтæм къæрцхъусдæр уæвын æмбæлы. 
Максим Горький æмæ Джек Лондонæн гуыргъахъхъ фæндæг- 
тыл цардагур хæтгæйæ сæ сæртыл куыройы фыдтæ разылдысты, 
Достоевский хæрз æрыгонæй йæ цардæн хæрзбон куы загъта æмæ 
йæхи мæрдтыл куы банымадта, уæд æй ауындзæн бæндæнæй æри- 
стой æмæ йæ ахæстоны тухæнæй фæмардтой, Сервантес та уацары 
удхаргæнгæйæ сахъатджынæй судзгæ арт æмæ дудгæ масты ба- 
сыгъди, фæлæ сæ зæрдæтæ маргæй нæ байдзаг сты, дæрзæг кæнын 
сæ нæ бауагътой æмæ сын сæ рæсугъд æнкъарæнтæй æмбисонды 
уацмыстæ сфæлдыстой, царды фыдæвзарæнтæн сæттын нæ бакуым- 
дтой, ай та йæ риуы ихы къæртт сæвæрдта, æмæ йæм дойнаг 
дурæй уæлдай ницыуал хъары. Æрмæстдæр æй хъæуы паддзаха- 
дон преми, æмæ уыцы хорзæх райсыны тыххæй лæггад кæны йæ 
мæнгард хицæуттæн, былалгъæй зары, æппындæр цардмæ чи ницы 
бар дары, ахæм хабæрттыл. Æмæ йæхицæн цыфæнды дæр кæнæд, 
кæуыл æй фæнды, ууыл зарæд, кæй зæрдæ балхæнын æй фæнды, 
уый къæхты бын атулæд æмæ йын йæ зæвæттæ сдæрæд, фæлæ 
мæнмæ дæр иучысыл йæ хъус æрдарæд. Стыр диссæгтæ дзы нæ 
домын. Мæ уацмыстæ мын бакæсæд æмæ мын йæ хъуыды зæгъæд. 
Де ’мбæстаг æрыгон лæппу дæм къахихсыд бауæд, де ’ххуысмæ 
æнхъæлмæ кæсæд, æмæ йыл иу бон дæр схардз кæнын дæ цæст ма 
уарзæд. 
Мæ хъизæмайраг царды бирæ алыхуызон адæмыл сæмбæлд- 
тæн. Се ’хсæн æвзæртæ дæр куыд нæ уыди, фæлæ адæймагыл 
ахæм бæзджын цæсгом æрзайгæ никуыма федтон. Нæ йæм æфсарм 
и, нæ — æгъдау. Ноджы мæ йæ зæрдæйы уаг æмбæхсгæ дæр нæ 
кæны. Къæмдзæстыгхуызæй йæм куы бацæуын, уæд мæм йе ’ргом 
дæр нæ раздахы, мæ саламæн мын дзуапп дæр нæ ратты. Йæ 
нарæг фæлмæстхуыз даргъ цæсгом цы тар у, уымæй тардæр ныв- 
вæййы, афтæмæй мын мæ папкæ йæхимæ æвæндонæй æрбайсы, 
цыма йæ фыццаг хатт фены, уыйау æй сабыргай фæрафæлдах- 
бафæлдах кæны, дзæвгар рæстæг æм рохстæй фæракæс-бакæс кæны, 
фæлæ, мæнмæ гæсгæ, йæ хъуыдытæ уыимæ нæ вæййынц. Мæнæй 

250 
Цомартаты Изæтбег 
куыд тагъддæр фервæза, уыцы сагъæс æй мæ уацмысы хæрзхъæд- 
дзинадæй тынгдæр фендавы. Æрæджиау дзы иу дзырд ссары æмæ 
йыл дæлвæд-уæлвæд ныхæстæй дзурын райдайы, стæй æндæр те- 
мæмæ рахизы. Айфыццаг мæ мæ царды хабæрттæй бафарста, æмæ 
цингæнгæ срæцыгътон: 
— Æнæ литературæйæ мæ бон цæрын нал уыд, æмæ Мæс- 
куыйы мæ ахуыр ныууагътон... радиотехникон факультеты... 
Ома литературæ бирæ уарзын, цыфæнды куы фæуа, уæддæр 
æй нæ ныууадздзынæн, æмæ мын мæ радзырдты хъуыддаг бакæ. 
Уый мæм сæнтдзæфмæ кæсæгау æрбакасти æмæ йæ сæр уайдзæф- 
гæнæджы тылд бакодта. 
— Ахæм факультет ныууадз. Ауыстæн, фæрæдыдтæ. Дзæгъæ- 
лы йæ ныууагътай, бынтон дзæгъæлы. Уым дæр фыссæг суæвæн 
уыди, фыссæг суæвæн. Мæнæ Темысо Бауманы училищæ каст 
фæци, Бауманы училищæ, æмæ æцæг поэт сси, æцæг поэт. 
Йæ хъæлæсæй мæм райхъуысти фæсмоны мыртæ, æрмæст мæн 
тыххæй нæ, фæлæ сæхи тыххæй дæр, æмæ, йæ равзæрст дæсны- 
йадæй разы кæй нæу, уый бамбæрстон. Мæ рæстæг йемæ дзæгъæ- 
лы кæй сафын, уый мын дызæрдыггаг нал у, æмæ ацæуыныл разы 
дæн, фæлæ кæдæм? Ацы тугсæлынгæнæн фарст мæхимæ куы рат- 
тын æмæ йын дзуапп куынæ ссарын, уæд мæ зæрдæ нытталынг 
вæййы. Мæхи æнахъом сабийæ лæмæгъдæрæй банкъарын, æмæ 
мæм адæмы ’хсæн цæрын нал фæцæуы. Афтæ кæсын мæм рай- 
дайы, цыма фыссæгæй, редакторæй, хуымæтæг чиныгкæсæгæй, 
æрдхордæй, æддагонæй — иууылдæр мæ ныхмæ сты æмæ сæ размæ 
мæнæй фервæзыны хæс сæвæрдтой, цыма мыл æппындæр не ’рвæс- 
сынц, æмæ сæ мæ уацмыстæ цыфæнды хорзæй дæр нæ хъæуынц. 
Майрæм мæ ацы æдзæсгомы бæсты Темысомæ уæд та куы бар- 
выстаид. Уый мæм, чи зоны, йе ’ргом тынгдæр раздæхтаид. Куыннæ 
стæй. Кæнæ къуымæлдзæф у, кæнæ æрдæгфынæй. Стъолы уæл- 
хъус гуыбырæй бады æмæ тамако дымы, рæстæгæй-рæстæгмæ йæ 
цæстытæ æрæхгæны, йæ къух йæ лæгуын сæрмæ саразы æмæ йыл 
йæ сæгæвæрд æнгуылдзы ’хсæнæй æртхутæг æрызгъæлы. 
— Чеховы хуызæн æлхъывд фыст кæнын хъæуы, æлхъывд 
фыст. «Тоска»-ма йын бакæс, «Тоска». Бæхтæрæджы хъысмæт куыд 
хорз равдыста, — хъуысы мæм Асæгойы талф-тулф^ныхас. 
— Чехов мæнмæ Хуыцауы бынаты æвæрд у. Йæ уацмыстæй 
йын алкæцыйы дæр дæнцæгæн æрхæссæн и. Мæ радзырдтæй иумæ 
йæ тæваг фæхæццæ, æмæ уый уæддæр бакæс, — дзурын æм 
æлхыскъгæнæгау, æмæ йе ’фсармы иу хал базмæлыди. 
— Кæм и уыцы радзырд, кæм? 
— Дæ къухы бын. 
— Цæйас у, цæйас? 

Зынгхуыст бæллицтæ 
251 
— Дыууæ сыфы æмæ ’рдæг. 
— Абонсарæй мæ цæстытæ фæрыстысты, мæ цæстытæ, æмæ- 
ма йæ дæхæдæг бакæс, дæхæдæг. 
Радзырдты бынæй йæ раластон æмæ йын æй æфсæрмытæгæнгæ 
бакастæн. Уый иуцасдæр фæсагъæс кодта, йе ’нгуылдзы кæрæт- 
тæй йæ ных фæсæрфта, стæй <</нæ», зæгъгæ, йæ сæр батылдта. 
— Цы хъуаг у? — фæрсын æй сабырæй, мæхицæн мæ зæр- 
дæйы гуыпп-гуыпп цæуы, æмæ адæргæй мысты хуынкъ туманæй 
агурын. Фыртыхстæй ма мæ сæры цъар дæр срысти. 
— Советон адæймаджы удыхъæд дзы раст не ’вдисыс, раст. Дæ 
хъайтар типикон нæу, типикон. Дæумæ гæсгæ, нæ разамонджытæ 
иууылдæр цæстфæлдахджытæ æмæ гæртамхортæ сты. Не сты, нæ, 
æмæ сыл ды комкоммæ цъыфкалæн кæныс, цъыфкалæн. Дæ мæн- 
гард хицау кæм кусы, уым партком дæр нæй, профцæдис дæр? 
Йæ ныхмæ хъуамæ исчи ма сдзура? Аивадон уацмысы æмбырдгæ- 
нæн фæлгонцтæ аразын хъæуы, æмбырдгæнæн фæлгонцтæ, хъуа- 
мæ дзы чиныгкæсæг йæхицæн исты хорздзинад райса æмæ йæ 
истæмæй бафæзма, дæуæн та йæм маст æвзæрын кæны, маст æмæ 
æнæуынондзинад. Раст фæндагыл нæ цæуыс, лæппу, ауыстæн, нæ 
цæуыс, æмæ дын æй хъуамæ дæ цæстмæ бадарон. 
Йæ дæрзæг ныхæстæ ихы къæрттытау мæ хъустыл уайынц. 
Исты зæгъын мæ кæй хъæуы, уый æмбарын, фæлæ мæ фырдисса- 
гæй цы зæгъон, уый нæ зонын. Афтæ мæм кæсы, цыма, литерату- 
рæмæ æппындæр чи ницы бар дары, ахæм лæгмæ æрбахаудтæн. 
Цасфæнды йын куы фæдзурон, уæддæр мæ нæ бамбардзæн, куы 
ницы йын зæгъон, уæд та афтæ фенхъæлдзæн, йемæ сразы дæн. 
Нæ, фæлтау ын мæ зæгъинæгтæ зæгъдзынæн. 
— Æрдæбон мын цы радзырдæй æппæлыдтæ, уымæй дæхицæн 
цы хорздзинад райстай? — фæрсын æй ахæм хъæлæсы уагæй, 
цыма мæ фарстæн æппындæр ницы нысаниуæг дæттын. 
— Фыссæджы дæсныйад. Сурæтгæ аразынмæ хорз арæхсы, хорз. 
— Æмæ дæ «Кæрц» уыйфæстæ ныффыстай? 
— О, фæлæ сæм иумæйагæй цы ссардтай? — фестъæлфыд Асæ- 
го æмæ мæм æнæууæнк каст æрбакодта. 
— Иумæйагæй сæм кæй ницы ссардтон, уый тыххæй дæ фæр- 
сын. Кæрæдзимæ арв æмæ зæххæй дарддæр сты. Дæ радзырд æры- 
мысæггаг хабар у, ныффыстай йæ хицауады зæрдæ балхæнынæн, 
æмæ дын газеты уацхъуыдæй бæрзонддæр не схызт, ды ма йæ 
уырыссаг æвзагмæ дæр раивтай, цæмæй сын сæ фæтæгæн цы кад 
кæныс, уый уырыс феной æмæ дын преми раттой. Цыфæнды стыр 
преми дæр дæ нæ фервæзын кæндзæн. Куыддæр нæ цардарæзт 
фæцуда, афтæ дæ «Кæрц»-ы хуызæн уæлæнгай фыст уацмысгæндтæ 
фæззыгон хус сыфтæртау зæхмæ æрызгъæлдзысты, æмæ сæ дымгæ 

252 
Цомартаты Изæтбег 
историйы бырæттæм фæхæсдзæни, уымæн æмæ мæнг бындурыл 
лæууынц, цардимæ баст не сты, сæ туг æмцæф нæ кæны, «Тоска» 
та æнусон у, æмæ йæ адæм цавæрфæнды цардарæзты дæр кæсдзы- 
сты, уымæн æмæ дзы адæймаджы миддуне раст æвдыст цæуы. 
Чехов æй ныффыста, цæмæй æфсæст æххормаджы рис æнкъара, 
цæмæй иу адæймаджы хъыг иннæ адæймаджы зæрдæмæ хъара, 
цæмæй иу иннæйы зындзинадмæ куыдфæндыйы цæстæй ма кæса. 
Мæнæн дзы æппæлыс, фæлæ йæ дæхи зæрдæмæ нæ исыс. 
— Бæгуыдæр æй исын, бæгуыдæр. 
— Куы йæ исис, уæд дæхи афтæ нæ дарис. 
— Æмæ куыд дарын мæхи, куыд? Дæ зæрдæ мыл цæмæй худы, 
цæмæй? 
— Афæдзæй фылдæр мæ дыууæрдæм фæратæр-батæр кодтай, 
афтæмæй мын мæ радзырдтæй иу дæр нæ бакастæ, уымæн æмæ дæ 
мæ хъысмæт хъуырмæгæнæг бындзы хъысмæтæй тынгдæр не ’нда- 
вы. Цъыфкалæг дæр мæ уымæн хоныс, цæмæй дæ мæхицæй фер- 
вæзын кæнон æмæ дæ ма хъыгдарон. Къуымых кардæй мæ æргæв- 
дыс æмæ мæ, дæхæдæг цы дурнад фæндагыл цæуыс, уымæ здахыс. 
Æз цурон уацмыстæ фыссыны бæсты мæ къух ралыг кæндзынæн. 
— Ма зæгъ, ма зæгъ. Хицæуттæ домбай сты, домбай. Æртасын 
дæ кæндзысты, æртасын. Уыдон тæссаг сырдтæ сты, тæссаг сырдтæ. 
— Тæссаг уыдон не сты, фæлæ дæу хуызæн тæппудтæ сты тæс- 
саг, гуыбыны хардзыл сын сæ зæвæттæ чи сдæры æмæ æрыгæтты 
сæрмæ сæрибар хъуыды чи нæ уадзы. 
Асæго йæ къухтæ стылдта æмæ йæ бынатæй фестади. Цыдæр 
зæгъынмæ мын хъавыди, фæлæ йæ телефоны дзæнгæрæг бахъыг- 
дардта. Хæтæлмæ фæлæбурдта æмæ йæ йæ хъусыл иннæрдæм авæр- 
дта, стæй йæ фæстæмæ фæзылдта. 
— Алло, алло. Хорз, хорз, Майрæм Гиноевич. Хъусын дæм, 
хъусын. Тынг раст мæ æфхæрыс, тынг раст. Мæрдырох мыл бахæ- 
цыди, мæрдырох. Æз — ныртæккæ, — сдзырдта тарстхуызæй æмæ 
феддæдуар и. Темысо сыстади, телефоны хæтæл бипбипгæнгæ стъо- 
лæй систа, йæ бынаты йæ сæвæрдта æмæ былысчъилæй бахудти. 
— Сæрдар æм куы ’рбадзуры, уæд фыртæссæй йæ бын ныххуы- 
лыдз кæны, ды та дзы æдæрсгæ уацмыстæ домыс. Йæ мæгуырыл 
æй ныууадз æмæ йæм мауал цу. Цæргæбонты фесхъиуфесхъиу- 
гæнгæ партийыл заргæйæ чи ныффæсус и, уый дæ сæрыл сдзур- 
дзæн? Стæй куы сдзура, уæддæр цы? Чи йæм байхъусдзæн? Кон- 
сультант кæй хъæуы? Йæхæдæг дæр рауагъдады сæйраг редакто- 
рæн лæгъстиаг куы у... Кыгыбышник дын схицау уæд... 
— Уырысхан Æдасдзинады комитеты куыста? 
— О. Ныр дæр ма йыл фидар баст у, æмæ нын нæ уацмыстæ 
лыстæг сасирæй луары. 

Зынгхуыст бæллицтæ 
253 
— Æз ма дис кæнын, йæ хъæлæсы мæ цæмæн ахаста. Мемæ 
ахæм ныхас кодта, цыма нæ бæстæйы паддзахадон фæфæлдæхт 
саразынмæ хъавыдтæн. 
— Дæхи сæ хъахъхъæ. Адон бæллæхы лæгтæ сты. Баххуыс 
кæныны бæсты дын дæ уд сласдзысты. Æрдæбон дын дæ радзырдмæ 
байхъуыстон, æмæ мæ зæрдæмæ фæцыди, фæлæ нæ хъæндзинæд- 
тыл æгæр карзæй дзурыс, æмæ дын æй рауадзын ничи бауæнд- 
дзæн. Æртын æвдæм азы зæрдæтахт фестæм, æмæ нæ зæнгты зыр- 
зыр ныр дæр нæма ссыди, нæ аууæттæй дæр тæрсгæ кæнæм. — 
Темысо фæстæмæ йæ бына[гы сбадти æмæ тамако сдымдта. — Асæ- 
го дын раст загъта. Дæ институт дзæгъæлы ныууагътай. Ирон адæмы 
литературæ ницæмæн хъæуы, æмæ дын цалынмæ нæ байрæджы, 
уæдмæ æндæр куыстыл ныххæц. 
Мæ зæрдæ мын асаста, æмæ дзæвгар рæстæг мæ къухмæ ручкæ 
нал райстон, фæлæ куыдфæстæмæ ме ’муд æрцыдтæн æмæ та фыс- 
сын райдыдтон. Мæ уацмыстæ мын журналы машинисткæ рамы- 
хуыр кæны æмæ алы хатт дæр дисы бафты: 
— Ацы лæг дæ цы агуры, Хуыцауы хатырæй? Замманай ра- 
дзырдтæ куы сты, уæд сæ цæуыннæ уадзы? Кæд дæм истæуыл 
хæрам у, мыййаг. 
«Ацы лæг» Дауыры хоны, редакторы хæдивæджы. Уæздан- 
хуыз, фæлмæн ныхасгæнаг, саджы родæй сабырдæр. Фысы ко- 
мæй хал нæ раласдзæн. Афтæ зыны, цыма мæлдзыджы дæр нæ 
бафхæрдзæн, цыма цыфæнды зын уавæрты дæр искæй зæрдæхуд- 
ты нæ бацæудзæн, цыма хъæрæй дзурын дæр нæ зоны. Йæ цуры 
иучысыл куы алæууай, уæд зæгъдзынæ: «Ацы зæды къалиу хæс- 
тæн йæ тæфтыл дæр нæ ауади», фæлæ фæрæдийдзынæ, уымæн 
æмæ йæ тæккæ тæмæны архайдта. Фæлæ мæ цæмæдæр гæсгæ нæ 
уырны, бахъуаджы сахат зæххæй фестадаид æмæ йæ риуы ’мбæрц 
размæ абырстаид, лæгæй-лæгмæ знагыл сæмбæлдаид æмæ йемæ 
карз тохы бацыдаид, уый. Ахæм ныв мæ цæстытыл нæ уайы, уымæн 
æмæ йын æгæр тæппуд хуыз и. Редактор æм худгæйæ куы ’рбакæ- 
сы, уæддæр дзы фестъæлфы æмæ йæхи исты кусæг акæны. Æдзух- 
дæр мæм ахæм цæстæй кæсы, цыма мын цыдæр фыдбылыз сарæз- 
та, æмæ йын йæ сусæгдзинад куы раргом кæнон, уымæй тæрсы. 
Фысджытæ йæ фæсаууонмæ «æрдызт уасæг» æмæ «æнæцæсгомбæ- 
рæг» адæймаг хонынц. 
Айфыццаг æм мæ зæрдæ фехсайдта, æмæ йыл уæдæй фæс- 
тæмæ нал æууæндын. Иу хæрзарæзт лæппулæг мæ æмдзæрæны 
бацагуырдта æмæ мæ иуцасдæр мæ царды хабæрттæй биноныг 
фæрстытæ фæкодта, стæй, Советон литературæмæ цы цæстæй кæ- 
сын, уымæ аивæй рахызти, уырдыгæй та — мæ уацмыстæм. Æдас- 
дзинады комитеты кæй кусы, уый бамбæрстон æмæ Уырысханыл 

254 
Цомартаты Изæтбег 
фæгуырысхо дæн, фæлæ мæ радзырдтыл куы æрæнцади æмæ мын 
мæ уд æрдуйæ нарæгдæр куы скодта, уæд мæ хъуыдытæ Дауырмæ 
аздæхтысты. Мæ къухфыст æм бахæссын, æмæ мыл æнахуыр зæр- 
дæйы уагимæ сæмбæлы, стъолыл æй арæхстгай æрæвæры æмæ мæ 
фæлмæн ныхæстæгæнгæ къæсæрмæ рахæццæ кæны. Цалдæр мæйы 
фæстæ йæм ногæй бацæуын, æмæ йæ тыхстхуызæй агурын рай- 
дайы. Йæ гæххæттытæ иуцасдæр фæравзар-бавзар кæны, стъолы 
лæгъзтæ фæралас-балас кæны, фæлæ дзы ницы ссары æмæ мæм 
къæмдзæстыгхуызæй æрбакæсы. 
— Ам куы уыдысты, уæд цы фесты, цымæ? Кæд сæ æфснайæг 
исты фæкодта, мыййаг. Сæ дыккаг экземпляртæ дæм нал сты? 
— Нал, — æнкъардæй йын дзуапп раттын æз æмæ мæ цæс- 
сыгтæ ныхъуыргæ йæ цурæй мæхи айсын. Йæ фарсмæ цы уат и, 
уым иу лæгуынсæр поэт бады. Афтæ карджын нæма у, фæлæ хорз 
нал уыны æмæ кæсæнцæстытæ дары. Йæ былтæ — тæнæг, йе 
’фсæртæ — мæстыгæр æлхъывд. Йæ хъусты сæрмæ ма цы халасæ- 
вæрд хъуынтæ баззади, уыдон — пыхцыл, æнæфаст. Кæд дзы исты 
зæрдæвæрæн ныхас фехъусин æмæ æрсабыр уаин, зæгъгæ йæм 
мæ хъаст бахастон, æмæ йæ цæстытæ мæсты ’рттывд фæкодтой, 
стæй доны разылдысты. Бандонæй дæр ма фестади, æмæ цыма 
мæнмæ æнхъæлмæ касти, уыйау катайгæнгæ йæ тыппыртæ уа- 
дзынмæ фæци: 
— Ма сыл æууæнд! Сæ иуæн дæр дæ зæрдæйы дуæрттæ ма гом 
кæ! Залиаг кæлмытау сусæгæй хæцынц! Æдасдзинады комитеты 
агеиттæ сты, уæлдайдæр, мæнæ ацы былсæрфт фæлитой, æмæ дæ 
байсафдзысты! Адон мæ куынæ бабын кодтаиккой, уæд мæ исты 
рауадаид, фæлæ мæ Хуыцауы дзæгъæлы иуæндæс азы ахæстоны 
фæбадын кодтой, æмæ заууаты бынатмæ æрцыдтæн! 
Лæгæн йæ былтæ зыр-зыр кæнынц, йæ цæссыгтæ йæ мæллæг 
уадултыл уырдыгмæ згъорынц, афтæмæй мын йæ хабæрттæ кæны. 
«Ай та — мæнæй мæгуырдæр, — дзурын мæхинымæр æмæ ды- 
выдон арты судзын. — Цæуон ма сæм æви сæ сæхи бар ныууадзон?» 
* * * 
Цины базыртыл кæмæ тахтæн æмæ мæхицæн стыр ныфсытæ 
кæмæй æвæрдтон, уыдон æмбисондæн хæссынмæ бæззынц. Пил- 
лон арт хуыссын кæнынмæ сæ разæй никæй ауадздзысты. Цыфæн- 
ды тæвд цæхæр дæр уазал фæнычы бын ныннорддзысты æмæ йæ 
ссудзь!н нæ бауадздзысты. Галы нæ, фæлæ сын къæдзæхы йас пылы 
царм сæ разы куы æрытауин, уæддæр æй бампылын кæниккой, 
æмæ дзы иу уафсхор дæр нал равзæрид. Ахæм зæрдæтимæ фыссы- 
ныл куыд æрбадынц, цымæ? Ихы къæрттытæй æвзист æндæхтæ 

Зынгху&ст (кемицтсе 
355 
уафæн куыд и? Уæвгæ сыл цы дис кæнын? Сæ риуты цы хæс- 
сынц, уый сæ уацмыстæй бæрæг нæу? Бæгуыдæр у, æмæ йæ тынг 
хорз уынын. Сæ фылдæр литературæмæ уæлæнгай цæстæй кæ- 
сынц. Мæ дзыхæй сызгъæринтæ куы схауид, уæддæр сын Крыло- 
вы уасæгæй хуыздæр аргъ не скæниккой. Мæ радзырд мын чи 
æгæр хом рахоны, чи — къæтæр фых, чи — даргъ, чи — цыбыр, чи 
— цæхджын, чи — æдзæхх. Цард ирддæрæй кæм равдисын, уый 
ахъаззагдæр ныддæрæн кæнынц. Ноджы ма сæм иу æнахуыр ми- 
ниуæг раиртæстон, æмæ мын уый та мæ хъару бынтон сæтты. 
Цæмæй сын се ’дылы фиппаинæгтимæ сразы уон æмæ ма сæм 
хæрам дæр ма фæуощ уый тыххæй мын мæ раздæры уацмысæй 
æппæлын райдайынц. Уыйбæрц хорздзинæдтæ йæм ссарынц, хъай- 
тартæн сæ алы фæзылд дæр сæ зæрдыл афтæ хорз бадарынц, æмæ 
фырдисæй мæ цæстытæ рацæйхауынц. Иу хаттæй иниæ хатмæ 
мæм фæзыны уыцы иу цымыдисаг фарст, æмæ сæм æй, сæ фæнд 
аивынмæ æнхъæлмæ кæсгæйæ, æнæрхъæцæй авæрын: 
— Кæд ахæм æнаипп у, уæд æй цæуыннæ рауагътай? 
— Бакусын ма йыл хъæуы. 
— Цы хуызы? 
— Бауадз уал æй. Фæстæдæр ын йæ хъæндзинæдтæ дæхæдæг 
раиртасдзынæ æмæ сæ сраст кæндзынæ. 
Æбæрæг дзуаппытæ, æбæрæг митæ, æбæрæг ахастдзинæдтæ. 
Мемæ сæхи афтæ дарынц, цыма мæ цыдæр ахсджиаг хъуыддаг 
æмбæхсынц, цыма, иннæтæн сæ лæмæгъ уацмыстæ кæй уадзынц, 
мæн та удхарæй кæй марынц, уым цыдæр сусæгдзинад ис, æмæ 
мын æй барæй нæ хъæр кæнынц. Æргомæй мын ницы дзурынц, 
æмæ ахæм хатдзæгмæ цæуын, цыма мын цы зæгъой, уый нæ зо- 
нынц, цыма литературон уацмыс равзарынхъом не сты, æмæ æды- 
лыйы бынаты баззайыны бæсты хивæнд лæппуйы фыд-зыкъуыр 
радзырдтæй сæхи иуварс ласынц. Кæрæдзийы дзыхæй исгæйæ мын 
мæ сæры уадзынц иу хъуыды: 
«Дæ уацмыстæ се ’ппæт дæр иу низæй хъæрзынц. Æгæр тар 
ахорæнтæй фыст сты, æмæ сæ фæрухсдæр кæнын хъæуы. Дæ сæй- 
раг аипп у, царды хорзæй кæй ницы уыныс, уый», фæлæ æз семæ 
нæ разы кæнын. Мæнмæ гæсгæ сæ æфхæрд баййафыны тас нæ 
уадзы мæ рæстдзинады фарс рахæцын. Азæй-азмæ арæхстгай кæй 
фембырд кодтой æмæ телескопæй кæсгæйæ стыр æнхъæл кæмæн 
сты, уыцы мæнгуд лыстæг хоры гагатæ æнæрхъуыдыйæ акалыны 
æмæ афтидармæй баззайыны бæсты цавæрдæр гæвзыкк райдайгæ 
фыссæг зæфцы фыдæй фесæфæд. Иу къаддæр, иу фылдæрæй сæ 
царды ницы ивддзинад æрцæудзæн. Раст зонд мын кæй нæ амо- 
нынц, уый æмбарын, уæрдæхау мæ кæй здухынц æмæ мæ сæхи 
хуызæн къухылтухгæ фæлмæн синаг кæй аразынц, уый мæхиуыл 

256 
Цомартаты Изæтбег 
æнкъарын æмæ фыртыхстæй мæ сæрæн бынат нæ арын. Мæхи 
ахæм уавæры хатын, цыма знæт цæугæдоны ныхмæ ленк кæнын. 
Тызмæг уылæнтæм лæбурын, куы сыл фæуæлахиз уаин, уымæ мæ 
былыцъæрттæ хæрын, фæлæ сыл мæ бон нæ цæуы. Мæнæй бирæ 
домбайдæр сты, æмæ мæ сындæггай былæйхауæнмæ фæласынц. 
Æрттиваг æнæдомд æфсургъы смаггæнаг бырæттæй дзаг уæрдоны 
куы ифтындзай, уыйау сæ мæхи рæдувын, тыгъд быдырмæ тын- 
дзын, фæлæ фезмæлын нæ фæразын, уымæн æмæ ме уæнгтæ фидар 
баст сты. Дымысдæрты хал ахæрыны тас мæ зæрдæйы тыхджынæй- 
тыхджындæр кæны æмæ мын мæ фæстаг ныфсы муртæ сæтты. 
Бæрзонд кæй æвæрын æмæ аргъуыц кæмæн кæнын, уыцы 
фысджытæм схизынмæ бæллын, зæххæй сисынмæ чи нæ бæззы, 
уыдон та мын мæ сæрибардзииад исынц æмæ мæ фисынмæ зда- 
хынц. Фæнды мæ мæ тых-мæ бонæй ныхъхъæр кæнын: «Æз сы- 
махæй растдæр дæн, æмæ мæ мæхи бар уадзут! Критикæ мæ кæ- 
нут, адæмы цæсты мæ æфтаут, цъыфимæ мæ змæнтут, тугтæ мыл 
мысут, æцæг мын мæ уацмыстæ мыхуыр кæнут!» Мæ хъæр нæ, 
фæлæ сæм арвы нæрын дæр нæ байхъуысдзæн, уымæн æмæ, цы 
дурцæнд хæдзæртты бадынц, уыдоны хуызæн къуырма сты. Æры- 
гон фыссæджы курдиат амарын сæм сæ сæр аныхынæй уæлдай нæ 
кæсы. Йæ судзгæ рис сын худæджы хос йеддæмæ ницы у. Хъуысы 
сæм æрмæстдæр хицауады дзæнгæда æмæ сæ капеччыты дзæгъ- 
дзæгъ. Æдзынæг сæм кæсын, æмæ мæ цæстытыл уайынц Куыдзи- 
лы-фырт æмæ Рабиновичы уазал цæсгæмттæ, сæ куыдфæндыйы 
цæстæнгас. Се ’ппæт дæр халдих фаззæттау æмхуызон сты. Сæ 
иуы дæр мæгуыр адæймаг нæ хъæуы, сæ иуы дæр искæй хъысмæт 
не ’ндавы. Æмæ ма уæддæр æцæгæлон дзуттагæн йæ зæрдæйы 
цыдæр хал базмæлыди мæ размæ дуар æхгæнгæйæ, фæлæ, мæ туг, 
ме стæг кæй хонын, уыдонæн сæ зæрдæты æппындæр ницы змæ- 
лы. Мæ иу радзырды гæртамхор милиционеры фæлхæрттæ хурмæ 
рахастон, æмæ мын редактор алывыдтæ акалдта: 
— Милицæ нæ фыдгæнджытæй хъахъхъæнынц, ды та сыл ху- 
динаджы гакк æвæрыс! Æндæр кæуыл худай, уый дын нæй?! Кæд 
дæ уацмыстæн темæтæ æвзарын нæ зоныс, уæд дæ чи фыссæг кæны?! 
— Æрыгон лæппу куырм лæджы фæндагыл куыд æрбахизын 
кодта, ууыл фыссынмæ хъавыдтæн, фæлæ «Мах дуджы» дæ ра- 
дзырд бакастæн, æмæ мæхиуыл фæхæцыдтæн, — фелхыскъ æй код- 
тон былысчъилæй æмæ йæ мæ фæдыл дзагъырæй кæсгæйæ ныу- 
уагътон. Иннæ редактор та «Бæллицтæ уæйгæнæджы» тыххæй фæ- 
хыл и мемæ: 
— Ды куыд æнхъæл дæ?! Капиталистон бæстæты дæр адæмæн 
фатертæ махау лæвар дæттынц?! 
— Лæвар йичи никæмæн ницы дæтты ам дæр æмæ уым дæр. 

Зынгхуыст бæлпицтæ 
257 
Хуымæтæг къуымы тыххæй мæгуыр фæллойгæнæг цæргæбонты 
йæ уыргтæ фæхойы, æмæ уый дæр йæ къухы тыхтухæнтæгæн- 
гæйæ куы бафты, куы — нæ. 
— Фæсарæнты сын ахæм гæнæнтæ дæр куынæ и. 
— Уынджы куы хуыссиккой, уæд нæм кæрæдзи сæртыл хауик- 
кой, фæлæ нæм сæ гæлхæрдтæ дæр нæ тырнынц. Стæй мæн уыдо- 
нимæ ницы хъуыддаг и. Æз, мæхи цæстæй цы уынын, уый æвдисын. 
— Æмæ дæм куыд кæсы? Фатерты бæсты бæллицтæ чи уæй 
кæны, ахæм цæстфæлдахджытæ нæм бирæ и? 
— Ды цас æнхъæл дæ, уымæй фылдæр. Æнæхæдзар адæмы 
мæгуырдзинадæй пайдагæнгæйæ сын сæ фæстаг хæдæттæ ласынц 
æмæ сæ бæгънæгæй уадзынц. 
— Дæ хъайтар типикон нæу. Æнæзæрдæхудт фæллой чи кæны 
æмæ адæмæн циндзкнад чи хæссы, уыдон æвзæртæй фылдæр сты, 
æмæ нæ хæс уыцы срæзминаг сылгоймæгты рухс сурæттæ аразын 
у, цæмæй иннæты дæр разæнгард кæной, æмæ сæ фæдыл цæуой. 
— Литературæмæ «циндзинад хæссыны» цæстæй куы кæсæм, 
уæд æппæлæн очерктæй дарддæр нæ ацæудзыстæм, æмæ нæ чи- 
ныгкæсджытыл хуыссæг бафтаудзыстæм. Типикон хъайтары тых- 
хæй дæр раст нæ дæ. Достоевскийы рæстæг Раскольниковтæ фæз- 
минæгтæй фылдæр нæ уыдысты æмæ се ’ппæт зæронд устыты фæ- 
рæттæй нæ мардтой. Фыссæджы хæс нымæцтæй хатдзæгтæ кæнын 
нæу, фæлæ йын йæ хъайтары фыдракæндмæ чи тæры, уыцы 
уавæртæ царды цы бынат ахсынц, уый раиртасын æмæ сын сæ 
уидæгтæ равдисын у, уымæй сæйрагдæр та мæм кæсы, уацмысæй 
цы хъуыды ’взæры, уый. 
— Гъы, гъы, æмæ цы хъуыды ’взæры дæ радзырдæй? Æдзæс- 
гом ус æдылыты ’хцатæ куыд сайы, уый æвдисыс, æндæр дзы цы 
ис? 
— Хъуыдыйæдты бын цы ’мбæхст и, уый дæр кæсын хъæуы. 
— Æмæ дзы цы ’мбæхст и? 
— Цалынмæ паддзахад йæ адæмæн хорз цард нæ сараза, уæдмæ 
йын алыхуызон фыдгæнджытæ пайда кæндзысты йæ къуыхцытæй, 
йæ хъæндзинæдтæй, йе ’нæсæр хицæутты æдылы митæй. 
— Хæлиудзыхтæ аферисткæйæн сæ капеччытæ ссивын кæй уа- 
дзынц, уым дæр та паддзахад æмæ йæ хицæуттæ сты аххосджын? 
-О. 
— Цæмæн? 
— Уымæн æмæ уыдон хъомыл кæнынц марджыты, давджыты, 
авантюристты, се ’нарæхст политикæйæ сæ уыдон амидин кæнынц 
æлгъаг митæ кæнынмæ. Нæ хъæздыг бæстæйы алчидæр хъуамæ 
йæ сыгъдæг фæллойæ цæрын фæраза, æмæ фыдгæнджытæн æвзæр- 
дзинад саразыны фадат ма уа, фæлæ нæм хицау дæр нæй, æгъдау 
17 Цомартаты Изæтбег 

258 
Цомартаты Изæтбег 
дæр. Æхцайæ дзы балхæнæн ис алкæй дæр. Мæ бæллицтæ уæйгæ- 
нæг цы æнæджелбетт æхсæнады цæры, уый тынг хорз зоны æмæ 
йын йæ лæмæгъдзинæдтæй пайда кæны, куыддæриддæр æй фæн- 
ды, афтæ. 
— Ахæм зондимæ дын нæ бæстæйы иу радзырд дæр ничи ра- 
уадздзæн. 
— Скъæрут уæдæ уæхи уацмыстæ. Æрыгон лæппу автобусы 
куыд бады, хистæртæ йæ уæлхъус куыд лæууынц æмæ йын куыд 
уайдзæфтæ кæнынц, лæппу æнæдзургæйæ куыд сысты æмæ сæ 
рæзты къуылыхæй куыд ацæуы, уыдæттæ фыссут æмæ сæ стыр 
чингуытæй уадзут. Уæ бонæй ут, цæхæркалгæ курдиат кæмæ и. 
— Æмæ дæм цы хъуаг кæсы мæ радзырд?! — фесхъиудта ре- 
дактор, йæ бынатæй фæгæпп ласта æмæ уаты дыууæрдæм фæчеп- 
фæчепгæнгæ скатай. 
— Куы ницы зæгъын. Газеты уацхъуыд æмæ аивадон уацмыс 
кæрæдзийæ чи нæ иртасы, уыдонæн æгæр хорз дæр ма у. 
— Иу гуырд ма куы ракæнай, уæддæр афтæ нæ ныффысдзынæ! 
— Афтæ фыссын мæ сæрмæ куы хæссин, уæд дæу хуызæттимæ 
мæ нервытæ нæ халин, — цæугæ-цæуын ма йæм ме уæхсчы сæрты 
бадзырдтон æмæ йыл дуар бассыдтон. Йæ бассонын æнцон у, фæлæ 
адæймагæн йæ маст куы ’ртайы æмæ йæ зонд йæ бынаты куы 
’рбады, уæд фæстæмæ йæ байгом кæнын зын вæййы. Куы нал сæ 
хъыгдарин, уый мæ фæнды, фæлæ мæхи бауромын нæ фæразын. 
* * * 
Уæнгдыхæй архайын кæм хъæуы, ахæм уæззау куыст райсы- 
ны тыххæй иу адæймагæн дæр никуы балæгъстæ кæнын. Æнæ- 
рвæссонхуызæй мæ къахæй-сæрмæ йæ былысчъил цæстæнгасæй 
ничи сбары, йе ’дылы зонд мын мæ сæры ничи садзы, иу зулдзыхы 
ныхас дæр мын ничи фæзæгъы. Куыддæр йæ уæлхъус æрлæууын, 
афтæ мыл йæ хицæуттæ сæ мадызæнæгау бацин кæнынц, æмæ 
мæхиуыл нæ ауæрдын. Дæргъæй-дæргъмæ фидæрттæарæзт ваго- 
нæй сæкæры голджытæ скъæфын æмæ сæ машинæйы гуыффæмæ 
ме ’мбæлттæм дæттын. Мæ хид мæ буарыл лæсæнтæ кæны, фæлæ 
йæ ницæмæ дарын. Райсомæй нырмæ хæринаджы хъæстæ кæй нæ 
фæдæн, уый дæр мæ нæ хъыгдары. 
Фыссын бирæ зындæр у. Мæ сæры æдде ма дзы мæ мылытæ 
дæрсриссынц. Мæ уацмыстæн хъæугæ дзырдтæ куы нал фæарын, 
кæнæ мын кæрæдзиуыл бæттын куы нал фæкомынц æмæ мæ удма- 
рæн цъысыммæ куы батæрынц, уæд дзы рацæуын нал фæфæра- 
зын, мæхиуыл нал феууæндын æмæ фыртыхстæй мæ нервытæ 
фæйнæрдæм фæцæйтонынц. Рухсы цъыртт мæм никæцæйуал фæ- 

Зынгхуыст бæллицтæ 
259 
кæлы, æмæ мыл рæстæг гæххæттытæ пырхгæнгæйæ аивгъуыйы. 
Ахæм уавæры дæ фæллад цасфæнды куы фæуадзай, уæддæр адæй- 
магæн йæ буар уыцы ’мпылдæй баззайы, стæй йæ зæрдæйы тыхст 
нæ фесæфы, уымæн æмæ йæ мидхъуырдухæнæй нæ фервæзы, ам 
та ’рмæстдæр йе уæнгтæ ныууæззау вæййынц. Æнцад æрбад, дæхи 
истæмæй аирхæфс æмæ та дарддæр дæ куысты кой кæ. Голджытæ 
хæссын æнцондæр у. Нæ дзы хæрам и, нæ — фыдæх, нæ дзы 
хæлæг и, нæ — гадзрахат, нæ дзы загъд и, нæ — хыл, нæ дзы 
даутæ и, нæ — хахуыртæ, фæлæ уæддæр зæрдæ йæхи стъолмæ 
рæдувы. Сæрымагъз иудадзыг дæр фæлгонцтæ агуры æмæ сæ аив 
ахорæнтæй ныв кæныныл архайы. Уый низ у, уæдæ циу? Лæгæн 
стыр цин чи хæссы, ахæм низ. Уды хъизæмар æмæ æгæрон æхсыз- 
гондзинад... 
— Лæппутæ, рæвдздæр февналут. Цалынмæ нæ баталынг и, 
уæдмæ вагон равдæлон кæнын хъæуы. Цырддæр змæлут æмæ исты 
бакусат. Студент æдзухдæр æххормаг вæййы, — райхъуысти сæв- 
джын лæджы барджын, фæлæ уыцы иу рæстæг хъазæн ныхас, 
æмæ мæхи размæ æппарын. Нæхицæй йыл тынгдæр æууæндæм, 
уымæн æмæ нæ никуы фæсайы. Не ’хца нын фæстаг капеччы онг 
нæ къухты банымайы, стæй ма нын нæ зæрдæ сæкæрæй дæр бал- 
хæны, æмæ нæ удæй арт цæгъдæм, вагонæй машинæйы ’хсæн 
дыууæрдæМч тыннывæндæгау кæнæм. Мæлдзыджытæ ма фезгъо- 
рынц афтæ хæринагæй сæ губакмæ. Æнусон цоппай гуыбыны хар- 
дзыл. Ахсæн гыццыл мур йеддæмæ нæу, афтæмæй йæ байдзаг кæ- 
ныны тыххæй зæххыл цас бæллæхтæ цæуы. Сфæлдыстад дæр, 
цымæ, уыцы æнæрынцой цоппаймæ хауы? Фысджытæ дæр сæ 
ахсæнтæ дзаг кæныны тыххæй хæрынц кæрæдзи? Æрыгæтты сæ- 
химæ хæстæг уымæн нæ уадзынц? Мæ бæттæнтæ кæмæ тонын, уыдон 
ахæм ныллæг сты, ууыл æууæндын мæ нæ фæнды, æмæ ме ’нæрай 
хъуыдытæ мæхицæй сурын, фæлæ мæ коммæ нæ кæсынц. Бон куыд 
тардæр кæны, афтæ тардæр кæны мæ зæрдæ дæр. Сæ къæбиц куынæ 
у, сæ фыдæлтæй сын куынæ баззади, уæд дзы сæхи барджын хи- 
цæуттæй цæмæ æнкъарынц, уыдоны куыд фæнды, афтæ мæ цæмæ 
фыссын кæнынц, мæхи фæндагыл мæ цæуыннæ уадзынц? 
Æрæджы дæр ма голджытæ мæлæты рог уыдысты, ныр мæ 
сагъæстæй ныууæззау сты, зæхмæ мæ æлхъивынц æмæ мæ размæ 
цæуын нæ уадзынц. Ноджы ма стонгæй мæ сæр зилы æмæ мæ 
иуварсырдæм фæхæссы. Мæхи бауромын мæ фæнды, фæлæ мæ 
бон нæу. Мæ цæстытыл уайы, хæрз æрыгонæй уæлмæрдты цур 
картофы голлагимæ куыд атахтæн æмæ мæ уæраджы туг куыд фе- 
мæхсти, уыцы ныв. Уæд мын ницы уыди, фæлæ ма ныр ихы 
къæрттыл дæр фæкалдтæн, мæ галиу къах фæзылын и æмæ мæ 
зæнг фадхъулы сæрмæ тæккæ нарæджы ’рбасаст. Лæппутæ мыл 

260 
Цомартаты Изæтбег 
тарстхуызæй амбырд сты æмæ мæ зæххæй фелвæстой, тагъдæххуысы 
машинæйы мæ авæрдтой æмæ мæ рынчындонмæ аскъæфтой. 
Ахуыр кæнгæйæ мын фыссынмæ рæстæг никуы сфаг и. Æнæ- 
бары гæбæзтæ-иу ратыдтон гыбаргыбургæнгæ изæртæй, стæй ма- 
иу кæд хуыцаубонты мæ къухы исты бафтыди, уæд хорз. Ныр мын 
æгæр бирæ рæстæг дæр ма ис. Æнцад-æнцойæ уæлгоммæ хуысс 
æмæ дысфæлдæхтæй кус. Кæннод ын цы зæгъон, кæд рынчындон 
адæймаджы йæ райст-бавæрд хъуыдытæ æмбырд кæнын нæ уадзы 
æмæ йæм уæлмонц æнкъарæнтæ нæ гуырын кæны. Мæ фыдгул 
дзы æнæниз адæммæ хæлæггæнгæйæ йæ бонтæ æрвитæд, уæлдай- 
дæр, мæ уавæры. Уымæй ма зындæр цы уа, пъолмæ æрхизæн дæр 
дын ма уæд æмæ фæзилæн дæр. Афтæ мæм кæсы, цыма мæ буар 
иууылдæр гипсы æвæрд и æмæ хъæбæр сынтæгмæ ставд зæгæлтæй 
хуыд у, цыма æдзухдæр ме уæлæ уыдзæн æмæ дзы мæ амæлæты 
бонмæ нал фервæздзынæн. Рæстæгæй-рæстæгмæ мæм искæй хъæр- 
зын æрбайхъуысы, æмæ фæкъуылымпы вæййын. Мæ алыварс чи 
хуыссы, уыдонæй кæмæн йæ сæрыкæхц у саст, кæмæн — йæ уæраг, 
кæмæн — йæ бæхбæттæн, кæмæн — йæ бæрзæй, æмæ арвмæ асинтæ 
æвæрынц. Æддейы тынг уазал кæй у, уымæ гæсгæ рудзынг байгом 
кæнын нæ уæндæм, æмæ нæ хатæнмæ зæрдæхæццæгæнæн уæззау 
тæфæй æрбацæуæн нæй. 
Цард æрдзæн йæ тæккæ зынаргъдæр хæзна кæй у, æмæ йын æз 
кæй ницы аргъ кæнын, уый мæм æрмæстдæр ам райдыдта хъарын. 
Æххормаг æмæ бæгънæгæй дæр уынгмæ азгъорын æмæ хуры тын- 
тыл бацин кæнын дæ бон куы уа, уæд дæхи æппæтæй амондджындæр 
хон æмæ де сфæлдисæгæй разы у,æз та ма дзы ’ндæр цыдæртæ дæр 
домын. Æнæниздзинадæн дзы ’мбал нæй. Мæ къæхтыл ма куы слæу- 
уон, уæд никуыуал никæмæй рахъаст кæндзынæн. Мæ хъысмæт 
мын цы дæтта, уый исдзынæн æмæ дзы æгæрон бузныг уыдзынæн. 
Ныртæккæ мæ кæртмæ ахизынæй тынгдæр ницы фæнды. Сыгъдæг 
уæлдæфы ме ’руад уæнгтæ куы айвазин, уæд ногæй райгуырин. 
* * * 
Лæдзæджы ’нцæйтты цæугæйæ адæймаг куыд хъизæмар кæны, 
уый мæ цыфæнды зæрдæмæхъаргæ ныхæстæй дæр нæ бауырнид, 
мæхиуыл æй куынæ æвзарин, уæд. Мæ зæнг уæззау рыст кæй 
кæны æмæ йын æдзухдæр асæттынæй кæй тæрсын, уый иу утæх- 
сæн у, иннæ та — уымæй уæззаудæр æмæ судзагдæр. Сахъатæй 
кæй баззайдзынæн æмæ мыл кæй ничиуал барвæсдзæн, уыцы æвир- 
хъау тас мæ туджы бацыд æмæ дзы æддæмæ ратæрын нал комы. 
Афтæ мæм кæсы, цыма мæ гыццыл аргъæн йæ фылдæр æмбис 
ахаудта, æмæ мæм чызджытæй йе ’ргом ничиуал раздахдзæн. 

Зынгхуыст бæллицтæ 
261 
Раджы кæддæр иу немыцаг фыссæджы радзырд бакастæн, æмæ 
мæ нал рох кæны. Къуыпсин мæгуыр лæппу буцхаст рæсугъд чыз- 
джы бауарзта, уый та дзы хынджылæг кодта, фæлæ йæхи афтæ 
,дардта, цыма йыл æрвæссы æмæ сæ цард баиу кæныныл разы у. 
Иæ бæллицтæ кæй фæмæнг сты, уый лæппу чызджы мæстæйма- 
рæн кæл-кæлæй куы бамбæрста, уæд йæ зæрдæ асасти, йæ сæр 
доны нытътъыста æмæ йæ уд систа. Цæмæдæр гæсгæ мæхи уыцы 
лæппуйы бынаты æвæрын æмæ афтæ æнхъæлын, цыма мæныл 
дæр ахæм æбуалгъ ми ’рцæудзæн, цыма сахъатджын дæн æмæ мæ 
бæллицтæй мæ къухы ницы бафтдзæн. Уыцы тас мыл арт æндзары 
æмæ мæ мæхиуыл баууæндыны тыххæй размæ схойы. Ныры хуы- 
зæн мæ никуыма фæндыди мæ уацмыстæ рауадзын, мæ цæстыты 
раз ныры хуызæн ирдæй никуыма февзæрди мæ чиныг, фæлæ мæ 
бæллиц бонæй бон дарддæр куыд кæны, уый æнкъарын æмæ афти- 
дæй баззайынæй тæрсын. Редакцитæм мæ радзырдтæ хæссын, фæлæ 
мын сæ алы ’фсæнттæй фæстæмæ здахынц, æмæ мæ мæ зæнджы 
æмæ мæ зæрдæйы рыст æмцæф кæнынц. Фырмæстæй æмæ фырæ- 
нæбонæй мæ цæстытæ доны зилынц æмæ, проспекты худгæйæ цы 
фæсивæд тезгъо кæнынц, уыдоны дзæбæх нал уынын. Мæ хъустыл 
уайы журналы машинисткæйы хъæлæс: 
«Ирбег, æгæр хивæнд ма у. Фысджытæ дын куыд амонынц, 
афтæ кæ, æмæ дæ се ’хсæнмæ бауадзой. Редакцимæ куы ’рбацæй- 
цæуыс, уæд дæ Дауыр йæхи бамбæхсы. Цард æгæр карзæй æвди- 
сыс, æмæ дын дæ радзырдтæй тæрсгæ кæнынц. Сæхи хуызæн уал 
фысс æмæ сæ фарсмæ æрлæуу, стæй — дæ хъару æмæ дæхæдæг. 
Ды сын куыд æнхъæл дæ, афтæ сыгъдæгзæрдæ не сты, æмæ сæ 
дæхи хъахъхъæ. Кæрæдзиуыл куынæ ауæрдынц, уæд дæуыл баца- 
уæрддзысты? Æртын æвдæм азы сæ хуыздæрты фæнымыгътой æмæ 
сæ фервæзтысты, кæй ма дзы ныууагътой, уыдон та хæсты цæхæ- 
ры басыгъдысты, æмæ ныр ды, алы мадзæлттæй йæхи чи бафæс- 
вæд кодта, уыцы дымысдæртæй рæстдзинад домыс. Дæхи æрæм- 
бар, мæ къона. Хъæхъхъаг куыйты дыл сардаудзысты, æмæ дæ сæ 
дзæмбытæй Лæгтыдзуар дæр нал скъахдзæн. Сæ уацмыстыл сын 
ма худ. Куы сæ фæмыхуыр кæнын, уæд мæ хуыссæг æрцахсы, 
фæлæ сын сæ уæддæр ды ма фау: нæ дын æй ныббардзысты. Семæ 
цæрын дæ хъæуы, æмæ сæ дæхицæн знæгтæ ма араз. Къæйных 
лæппуты нæ уарзынц, æмæ сæм фæлмæнæй дзур». 
Чи зоны, йæ зондамонæнтæ раст сты, фæлæ сæ мæ зæрдæ 
райсын нæ комы. Куы сæ райсон, уæд мæ бæллицыл гадзрахатæй 
рацæудзынæн, мæхи сыл куы атигъ кæнон, уæд та зындоны арты 
басудздзынæн. Уæвгæ, мæнырдæм чи ’рбацæуы, уый хуызæн фыс- 
сæг суæвыны бæсты фæлтау хуылыдз фæлхæрттæй пыспысгæнгæ 
арты удхаргæнгæ басудз. 

262 
Цомартаты Изæтбег 
Мæ цуры æрлæууыди, йæ рахиз къух фæхъил кодта æмæ хъæ- 
рæй сдзырдта: 
—^Æгас æрцу, мæ буц кæстæр Ирбег! 
Йæ дæлармæй бæзджын сырх чиныг æриста æмæ мæм æй 
æхсызгонæй æвдисы. 
— Кæм рацыди, уый зоныс? — фæрсы мæ, йæ бæзджын кæ- 
сæнцæстыты сæрты тыхкастгæнгæйæ, æмæ йæ сæрыстырдзинад 
æмбæхсгæйæ дзуапп дæтты йæхицæн: — «Советский писатель»-ы . 
Ахæм лæмæгъ æмдзæвгæтæ бæстæйы кадджын рауагъдады кæй 
рацыдысты, ууыл дисгæнгæйæ чиныг рафæлдах-бафæлдах кæнын 
æмæ хъусæй лæууын. Афтæ мæм кæсы, цыма æхсайаздзыд лæджы 
мæ фыны уынын, æмæ мæ мæстæй мары, мæнæн мæ рæузонд 
фыстытæ Мæскуыйы дæр ма уадзынц, ды ’хсæвæй-бонæй дæхи 
кæуыл хæрыс, уыдон та ам дæр нæ хъæуынц, зæгъгæ. 
— Дæ хорзæхæй, Гагуыдз, ахæм стыр чиныг дын куыд рауагътой? 
— Æз инародный поэт дæн, инародный поэт! — худы лæг, 
адæмон поэты ном ын чи радта, уыдоныл дæр, йæ цурон æмдзæв- 
гæтæ йын чи мыхуыр кæны, уыдоныл дæр, литературæмæ сыгъ- 
дæгзæрдæйæ чи кæсы, уыдоныл дæр. 
— Гонорар ын цас райстон, уый зоныс? — фæрсы мæ хинхудт- 
гæнгæйæ. 
-Цас? 
— Æхсæрдæс мины. Фылдæр дæр райстаин, фæлæ... 
— Уадзгæ сын сæ ныккодтай? 
— Нагъ. 
— Уæдæ? 
— Æндæр мын нæ сæрвыстой. Ха-ха-ха! — йæ «цыргъзонд» 
дзуаппыл хъæлæсыдзагæй ныххудти Гагуыдз, иу стыр хицауы цып- 
паруæладзыгон хæдзары къæсæрæй бахизгæйæ ауыдта æмæ æваст 
йæ къух фæхъил кодта. 
Æмсе куыд нæ у диссаг та нсе цард. 
Бынагп æрцахсы алы хагпгп мæнгард! 
— Иу къæйных фарст дæм куы раттон, уæд мæм нæ фæхæрам 
уыдзынæ? 
— Куынæ йæ раттай, уæддæр дыл мæ зæрдæ нæ фæхуддзæн. 
— Куыд дæ фæнды, афтæ. Де ’мдзæвгæмæ гæсгæ дæ фæрсын, 
æндæр мæ цы хъуыддаг и? 
— Дзур, дзур. Хъусын дæм лæмбынæг. 
—* Институты философийы ахуыргæнæгæй кусыс, æнæхъæн 
бæстæйы дзырддзæугæ поэты ном хæссыс, хицæутты фарсмæ бар- 
джынæй лæууыс æмæ сæ иуæй иннæ стырдæр хорзæхтæ исыс, 
афтæмæй æцæг поэзимæ хæстæг нæ цæуыс. Дæ уацмысты царды 

Зынгхуыст бæлпицтæ 
263 
рæстдзинад цæуыннæ æвдисыс? Уынгæ йæ нæ кæныс æви дæ хæрз- 
гæнджытæй тæрсыс? 
— Уынгæ дæр æй кæнын, æвдисгæ дæр, тæрсгæ та æппындæр 
никæмæй кæнын. Гитлеры йæ хъоргъмæ чи батардта æмæ йын йæхи 
чи амарын кодта, уый гыццыл сырдтæй куыд хъуамæ фæтæрса? 
Мæнæ-ма ацы цыппаррæнхъонтæ бакæс, цымæ мæн тыххæй дæ 
хъуыды нæ аивис. Ахæмтæ æрмæстдæр Омар Хайям фыста... 
Гагуыдз æдзухдæр гамхуды бын цæуы. Хъазгæ кæд фæкæны 
æмæ æцæгæй кæд фæдзуры, уый фылдæр хатт зын равзарæн вæййы, 
фæлæ мæм афтæ кæсы, цыма скæсæйнаг номдзыд поэтыл йæхи 
зæрдиагæй бары æмæ йæ ныхæстыл йæхæдæг тынг æууæнды. Уыцы 
хæцаг низæй æрмæст ай нæ хъæрзы, фæлæ мæ уæддæр дисы 
’фтауы, æгæр бæрзонд æвналгæйæ къæмдзæстыг кæй нæ кæны, 
уый. Уæвгæ, йæхи аххос нæу. Æнæбон гæдыйæ фыранк куы ара- 
зай, уæд домбайы бынатмæ хизы. 
— Дæхицæй уæлдай ма исчи ахæм зондылхæст у? — къахын 
æй æз, æмæ мын «ничи» зæгъыны бæсты мæ ныхас хъазынырдæм 
здахы: 
— Нæ фысджытæ мæ фыдгойæ фылдæр не сты, æз та сæ æдзух 
æппæлгæ кæнын, æмæ не ’ппæт дæр рæдийæм. О, уæртæ ма дын 
иу поэт, нæхи гыццыл Аслæнбег! «Æрбацæуы! Йæхи дæр ын фæр- 
сут!» — Отеллойы ролы хъазæгау æхсидгæ хъæлæсæй сдзырдта, 
стæй былалгъæй афтæ бакодта: — Тынг хорз фыссы, æмæ йæм 
фæкæсын хъæуы. Талантам надо помогать, бездарности пробьются 
сами, — хынджылæггæнгæйæ ма уырыссагау бафтыдта йæ ныхасмæ 
æмæ мæ йæхи айста, цыма йæ зæрдыл цыдæр æрбалæууыд, уыйау 
мæм цæхрер фæзылд æмæ мæ æнкъардæй бафарста: 
— Æцæг æмдзæвгæтæ куы ныффыссон, уæд мын сæ кæм рауадз- 
дзынæ? 
Йæхиуыл та гамхуд æркодта æмæ дарддæр араст и, æнæнхъæ- 
лæджы ацæргæ нæлгоймагыл сæмбæлди æмæ йыл ныццин кодта: 
— Кæм дæ, мæ хорз хæлар Дзæмæт? Кæнын æз иудадзыг дæ мæт. 
— Æндæр мацы фен, кæд ды искæй мæт нæ бакæндзынæ. 
— Тамако дæм нæй? 
-Ис. 
— Иу-дыууæ мын авæр нæ лæппуйæн. 
— Табуафси. 
Гагуыдз йæ риуы дзыппы цалдæр тамакойы нывæрдта, йæ чи- 
ныг рафæлдæхта æмæ дзы хъæрæй æмдзæвгæтæ кæсын райдыдта. 
— Дæ бон хорз, — æнкъардæй мын салам дæтты мæхицæй 
дыууæ-æртæ азы хистæр, фидæрттæарæзт, саулагъз лæппу. Мæ- 
нæй чысыл ныллæгдæр у, фæлæ — сæвджындæртæ. Йе стыргомау 
гуыбыр фындзы бын — сатæгсау нарæг рихитæ. Æрæджы базонгæ 

264 
Цомартаты Изæтбег 
дæн йемæ. Цалынмæ æз Уæрæсейы цардагур хаттæн, уæдмæ уый 
пединститут каст фæци æмæ ахуыргæнæгæй кусы. Мæнау редак- 
цитæм къахихсыд баци, фæлæ йыл фæхæцæг нæй, æмæ йæ ничи 
ницæмæ дары. Цы дзуапп мын ратдзæн, уый йæ цæсгомыл фыст 
у, фæлæ йæ уæддæр зæрдаивæй фæрсын: 
— Цæй, цы бадæ? 
— Ницы. Зыкъуыр та мын ме ’мдзæвгæтæ фæстæмæ раздæхта. 
Рауагъдады хистæр редакторæй зæгъы. Бацце хуыйны, фæлæ 
хæрдмæ кæй не срæзыди, стæй саузæрдæ кæй у æмæ дзы кæс- 
тæртæ се сæфт кæй уынынц, уымæ гæсгæ йыл Къуызыр ном сæ- 
вæрдтой, стæй фæзыкъуыр и æмæ афтæмæй баззади. 
— Цæмæн сæ раздæхта, уый дын нæ загъта? 
— Чиныджы рауадзыны аккаг, дам, не сты. Гæххæтты гæба- 
зыл мын дыууæ ныхасы афыссы æмæ мæ феддæдуар кæны. Иу 
хатт мын иу уацмыс уæд та куы равзарид. Цы хъуаг сты, зæгъгæ, 
йæ куы бафæрсын, уæд мæстыйæ срæцугъы: «Нæ бæззынц!» 
— Дæу ницы, дæу. Мæн куыд бафхæрдта, уый куы зонис, — 
зæлланггæнаг хъæлæсæй дзургæ нæм æрбацыд нæхицæй бæрзонд- 
дæр рæсугъд лæппулæг æмæ не ’хсæн барджынæй æрлæууыд. — 
Мæ хид кæуыл фæкалдтон, уыцы арфхъуыдыджын æмдзæвгæтæй 
мын авдсæдæ рæнхъы.мæ къухфыстæй систа. Ацу æмæ, дам, сæ 
ногтæй баив. Цæмæн, зæгъын. Нæ цард, дам, дзы раст не ’вдисыс. 
Кæд уæ уырны, уæд уæ бауырнæд. Иу æхсæв хъазгæйæ кæй ахы- 
лы-мылы кодтон, уыдон æм бахастон, æмæ сыл цинæй амард. Æнæм- 
баргæ сты, Аслæнбег, æнæмбаргæ, æмæ сын тæригъæд кæнын 
хъæуы, ды та сæм мæсты кæныс. — Уæле дæлæмæ нæм æнæрвæс- 
сонхуызæй æркаст æмæ йе ’ргом Гагуыдзмæ аздæхта. — Цæуон, 
уæртæ уыцы быдзæуæй ахъазон. 
Адæймаг йæ куыстæн, цы ’мбæлы, уымæй стырдæр аргъ кæны, 
æмæ, чи зоны, мæхи радзырдты тыххæй исты рæдыд уадзын, фæлæ 
Аслæнбеджы ’мдзæвгæтæ Гагуыдзы æдзæлгъæд фыстытæй бирæ 
хуыздæр кæй сты, ууыл дызæрдыг нæ кæнын, æмæ мæ дисы ’фтауы, 
куыд нæ йын сæ мыхуыр кæнынц, уый. Лæппу цыма мæ хъуы- 
дытæ кæсы, уыйау мын мæ дызæрдыджы къуыбылой сабыргай 
халы: 
— Сæ цæдис дзаджджын къæбиц у. Йæ фæрцы фатертæ исынц, 
курортты, санаториты æмæ сфæлдыстадон хæдзæртты сæ фæллад 
уадзынц, сæ лæмæгъ уацмыстæ ногæй æмæ ногæй скъæрынц, стыр 
гонорартæ сæ дзыппыты ’фсæрынц æмæ цардæй къæртт æппа- 
рынц.Райдайгæ фысджытæм цы капеччытæ æмбæлы, уыдон рат- 
тын дæр нын сæ цæст нæ уарзы. Бынтон хæлоф та кæнынц, аива- 
дон литературæйæн рауагъдады цы мыхуыры сыфтæ лæвæрд цæуы, 
уыдоныл. Сæхимæ нæ куы ’рбахæстæг кæной, уæд сæ фадæттæ 

Зынгхуыст бæллицтæ 
265 
кæй фæкъуындæгдæр уыдзысты, уый æмбарынц æмæ нын нæ 
къухфыстытæ æнæ кæсгæйæ фæстæмæ здахынц. Мæ фæндаг мын 
уæртæ ахæм ницæйæгтæ кæй æхгæнынц, уый мæ уæлдай тынгдæр 
мары, — Гагуыдзмæ мын цæстæй амоны Аслæнбег æмæ былысчъи- 
лæй худы. — Йæ дзыхы цы абады, уыдон иууылдæр гæххæтмæ 
хæссы, æмæ йын сæ æнæкъуылымпыйæ уадзынц. Дæлдæр фæуат, 
не ’хсины лæгтæ, бынсæфт поэтты æнæсæр фыстытæй æппæл æмæ 
сын премитæ дæтт, дæ адæмы сомбоныл та æппындæр ма хъуыды 
кæ. Дæ мадæлон æвзаг æмæ дæ литературæйæ дæ зæрдæ хæццæ 
кæнæд. Цы мæрддаг стæм, Ирбег, цы? Адæмы хъæр кæд бамбар- 
дзыстæм? 
* * * 
Дзылы авд æвзаджы зыдта, фæлæ йæ цъиусур куы ’рсырдта, 
уæд ма дзы йæхи ’взаг дæр байрох и. Ме ’мкурсонтæ дæр уыцы 
æнæбон тæппуд маргъæй уæлдай не сты. Иуæй-иу хатт сæ чингуы- 
тæм æркæсын дæр кæй фæхъæуы, уый сæ зæрдыл æрлæууы ’рмæ- 
стдæр семинары. Ахуыргæнæг аудиторимæ куы ’рбахизы, уæд 
уаридзавд кæрчытау партæтæм сæхи нылхъивынц æмæ адæргæй 
сæ дзыхы ныхас нал фæбады. 
— Ирбег, исты фæрстытæ-ма йæм ратт, æмæ йæ мах фæр- 
сынмæ мауал равдæла, — æрбайхъуысы мæм саст хъæлæсæй куы 
иуы мынæг хъæлæс, куы — иннæйы. Æдылы барæг — донысгарæг 
мæ кæй аразынц, уый æмбарын, сæ цæсты мæ чи нæ бафтауа, 
ахæм фæрстытæ æрхъуыды кæнын мæ тынг нæ фæфæнды, фæлæ 
иудадзыг уыцы иухуызон æнæзæрдæрайгæ нывмæ кæсын дæр цас 
бæллиццаг у? Ахуыргæнæг сæ иуы сыстын кæны, стæй та дыкка- 
джы, æртыккаджы, цыппæрæмы... Сæ къуымых дзуаппытæй сын 
разыйæ нæ баззайы, æмæ фырмæстæй цæттæ сынкъау фæкъæртт 
вæййы.' Фидистæ, уайдзæфтæ, æлхысчъытæ, æртхъирæнтæ. Сæр- 
дыгон фæлмæн къæвдайы ’ртæхтæй уæлдай никæмæуал хъарынц. 
Адæймаг йæ дарæсыл куыд сахуыр вæййы, афтæ сыл сахуыр сты, 
æмæ, æвæццæгæн, сæ цард æнæ уыдонæй фидаугæ дæр нал скæ- 
нид. Мисхалы бæрц дæр сыл кæй нæ ахадынц, æмæ сæ кæй ни- 
цæмæ дарынц, уый ахуыргæнджытæ сæ фондз æнгуылдзы хуызæн 
зонынц, мæстæлгъæд рæхуыстыты фæстæ кæй фæзондджындæр 
уыдзысты æмæ æвæстиатæй чингуытæ кæсын кæй райдайдзысты, 
ууыл та æппындæр не ’ууæндынц, фæлæ сæ уæддæр тьæпп-рæхуы- 
стæй дарынц æмæ сын сæ зæрдæтæм хæрамдзинад хæссынц. Азæй- 
азмæ уавæр хуыздæргæнгæ нæ цæуы. Фæлтæрæй-фæлтæрмæ сту- 
денттæ быхсынц æмæ кæддæриддæр быхсдзысты, уымæн æмæ сæ- 
хицæн фæсурынæй тæрсынц. Æфхæрæнт сæ, дæлæмæ сæ тæрæнт, 

266 
Цомартаты Изæтбег 
хылты бын сæ кæнæнт, æрмæст сын æвзæр бæрæггæнæнтæ ма 
æвæрæнт, дипломтæ сын дæттæнт æмæ сæ скъолатæм æнæбахъыг- 
даргæйæ æрвитæнт. Уым сæхицæй æнæмбаргæдæр сывæллæттæм 
кæсгæйæ сæ худинаг ферох кæндзысты, лæмæгъ уроктæ дæтгæйæ 
сæхицæй бæсты бикъ, комы дæгъæлтæ араздзысты æмæ се «’дылы» 
ахуырдзауты фидистæ, уайдзæфтæ, æлхысчъытæ æмæ æртхъирæн- 
тæй «рæвдаудзысты» — ноджы карздæр æмæ тызмæгдæрæй. Хис- 
тæртæй цы мæстытæ фæныхъуырдтой, уыдон кæстæртыл калдзыс- 
ты æмæ сæ сæхи «ссыгъдæг» кæндзысты. Уый кæлæнгонд хуыдым 
у. Чи йæм бахауы, уымæн дзы раирвæзæн нал вæййы. Æрмæст- 
дæр æм æвзаргæ адæм нæ комынц хауын, уымæн æмæ иннæтæй 
зондджындæр æмæ курдиатджындæр сты. Мæн фæнды уыдонимæ 
уæвын, æмæ мæ хъарутыл нæ ауæрдын. Нæ мын хуыцаубон и, нæ — 
бæрæгбон. Чингуытæ бирæ кæй кæсын, уый ме ’мбæлттæ зонынц 
æмæ мæ иу хаттæй иннæ хатмæ тынгæй-тынгдæр амидин кæнынц: 
— Ракъах та-ма йæ, Ирбег. Ды дзурынмæ дæсны дæ, æмæ та 
йæ кæд дæ фæдыл асаис. 
Ахуыргæнджытæм æрмæст уыдоны ардыдæй нæ фæдæттын 
къахæн фæрстытæ. Цы дзуаппытæ мын ратдзысты, уый мæхимæ 
дæр цымыдисаг фæкæсы. Бердзенты рагфыдæлтæй нырмæ мæн- 
гард цæстфæлдахджытæ сау кусæг адæмы демократийæ сайынц. 
Алы æнусы дæр дзы сæ хæрджытæн фæлмæн хæдæттæ бахуы- 
йынц, сæ уæлæ сын сæ скæнынц æмæ сын, хицæуттæ сымах стут, 
зæгъгæ, былдауæн ныхæстæй сæ зæрдæ æлхæнгæйæ, сæ бæрзæ- 
йыл уæззау æфсондз сæвæрынц. Нæ историйы ахуыргæнæг æппæ- 
тæй арæхдæр ацы иударон дзырдæй пайда кæны. Ахæм хуызы йæ 
фæдзуры, цыма, адæймаг зæххыл куы равзæрди, уæдæй фæстæмæ 
демократи йæ тыхы махæй тынгдæр никæмæ бацыди. Диссидент 
нæ дæн, фæлæ мын æцæгдзинадмæ мæ цæстытæ кæй æхгæны, уый 
мæ зæрдæмæ нæ цæуы, æмæ йæм цæхгæр ныллæууын. Профессор 
кæй у, уый дæр мæ нæ тæрсын кæны. Æмæ дзы тæрсгæ дæр цæ- 
мæй хъуамæ кæнон? Адæймаг йæ хъуыдытæ æргомæй зæгъын кæм 
нæ фæразы, уым цавæр демократи ис? Курдиатджын лæгæй нæм 
чи уыди, уыдон ахæстæтты цагъд æрцыдысты, æрдæгцъæррæмых- 
стытæй ма дзы чи раирвæзт, уыдон та тæрсгæ-ризгæйæ парти æмæ 
йæ фæтæгыл зарынц. Нæ бæстæйы сæргъы чи ’рлæууы, уый йын 
йæ истори æмæ йæ конституци йæхи хæсгардæй кæрдын райдайы. 
Коммунистон партийы истори афтæ лæмбынæг ахуыр кæнæм, 
цыма.нæ сæйраг предмет у. Кæцы съезд кæд арæзт æрцыди, цæй 
тыххæй йæ сарæзтой, цал адæймаджы дзы архайдта, уазджытæ чи 
уыдысты æмæ кæцæйты ’рцыдысты, цавæр фарстатæ лыг кодта, 
цал докладгæнæджы дзы уыди, сæйраг доклад дзы чи скодта, æмæ 
йын дæргъвæтин къухæмдзæгъд цал хатты сарæзтой?.. Афтæ мæм 

Зынгхуыст бæллицтæ 
267 
фæкæсы, цыма мæ йыртæккæ съездты галуанæн йе ’фснайджытæй 
дæр афæрсдзæни, стæй йæ хъахъхъæнджытæй дæр. Æмæ ма дзы 
иу фарстæн дæр дзуапп ма ратт. Чысыл дæр куы фæрæдийай, уæд 
дæ гуырæй райгæ у. Æвзаг æмæ литературæ афтæ бæстон куы 
ахуыр кæниккам, уæд скъолатæм профессортæй цæуиккам. Ноджы 
ма йæ чиныг ахæм уæззау у, æмæ адæймаджы сæрыл куы ’рхауа, 
уæд фæхуыдиртæст уыдзæн. Кандидаты æмæ докторы диссерта- 
цитæ дзы цал æмæ цал бахъахъхъæдтой. Алкæй дæр хорз цæрын 
кæй фæнды æмæ æнцонвадат уавæрæй спайда кæнынмæ кæй тыр- 
ны, уый æмбарын. Замманай æхцатæ уæлæнгай æвæрд куы уой, 
уæд сæ цæуыннæ хъуамæ сиса? Фæлæ уыйбæрц былдауæн ны- 
хæстæ фыссын æмæ рæзгæ фæлтæры сæрымæгъзтæ лæхъуг кæнын 
дæ сæрмæ хæсс. Цасфæнды куы фæцæрон, уæддæр ахæм «ахуыр- 
гæндты» никуы бамбардзынæн. 
Нæ экономисты дæр не ’мбарын. Искуы иу æгуыдзæгæй фæс- 
тæмæ капиталистон бæстæтæ махæй хуыздæр цæрынц, æмæ сæ 
сæдæ азмæ дæр нæ баййафдзыстæм, афтæмæй сын сахатмæ сæ 
экономикæйæ дур дурыл нал ныууадзы. Де знæгтæн дæр хъуамæ 
сæ хорздзинæдтæ уынай æмæ сæ фæзмай, мах та страустау нæ 
сæртæ змисы дарæм æмæ ницы уынæм, ницы хъусæм. Ахуыргæ- 
нæгæн бирæ бартæ нæй, фæлæ иу хатт дæ гæххæттытæ иуварс 
авæр æмæ дæхицæй иу цалдæр ныхасы уæддæр зæгъ. Нагъ. Хъуа- 
мæ мын чиныгæй ист джиппыуагъд хъуыдыйæдтæ мæ сæры тъысса 
æмæ мæ мæстæй мара. Иуцасдæр æй быхстон, стæй йемæ фæбы- 
цæу дæн. Афтид лозунгтæй уæлдай цардмæ чи ницы бар дары, 
уыцы соцерыс æгъатыр конкуренциимæ куы абарста æмæ сæ эко- 
номикæйы мæцъистæ куы рахуыдта, уæд та бынтон фемæхстæн. 
Æнхъæл уыдтæн, нæ быцæутæ нæхицæй дарддæр никæдæм ацæу- 
дзысты æмæ мæ хъуыдытæ æргомæй дзырдтон царды тыххæй, ка- 
питализ|М æмæ социализмы тыххæй, партитæ æмæ литературæйы 
тыххæй’, адæймаджы бартæ æмæ конституцийы тыххæй, сфæлдыс- 
тадон кусджыты сæрибардзинады тыххæй, истори наукæ кæй у, 
æмæ йæ хицæутты фæндæй раив-баив кæнын кæй нæ хъæуы, уый 
тыххæй, æппæт бартæ дæр йæхимæ цы парти исы, уымæн æнæ 
критикæйæ раст фæндагыл цæуæн кæй нæй, уый тыххæй, бæс- 
тæйы хицауы демократон уагыл æвзарыны тыххæй. Афтæ мæм 
касти, цыма, алчидæр кæй зоны, ахæм хуымæтæг хъуыддæгтыл 
дзурын. Мæхицæй дæс æмæ ссæдз азы хистæр ахуыргæнджытæ 
мæ диссидент кæй рахондзысты æмæ мыл къæбæда сывæллæттау 
ректоры кæй сардаудзысты, уый мæ хъуыдыйы кæрон дæр нæ 
уыди. Деканатмæ мæм куы фæсидтысты æмæ мыл къабазджын гуы- 
миры нæлгоймаг хъæртæ кæнын куы райдыдта, уæддæр æй нæма 
’мбæрстон, цæмæй мæ азымджын кæны, уый. 

268 
Цомартаты Изæтбег 
— Цавæр демократи дæ хъæуы, уый-ма зæгъ! Дæ зæрдæмæ 
цæмæй нæ цæуы нæ цард?! Америкаг цардмæ бæллыс?! Цавæр 
æвзæрстыты кой кæныс?! Парти йæ йæхæдæг нæ зоны, цы кæнын 
æй хъæуы, уый?! Æгæр хорз уавæртæ нын аразы?! Истори чи 
куыд кæрды, уый ды ахуыргæндтæй хуыздæр зоныс?! Сæрибар 
уæвын дæ фæнды?! Ленины ныхæстæ никуы фехъуыстай?! Æхсæ- 
нады цæргæйæ æхсæнадæй сæрибар уæвæн нæй! 
— Мæнмæ гæсгæ мæ кæимæдæр хæццæ кæныс. Цæй тыххæй мæ 
æфхæрыс, уый мын уæддæр зæгъ, — нал æм фæлæууыдтæн æз, æмæ 
фырмæстæй йæ цæстыты туг фæбадти. Йæ дынджыр къухæй стьол 
æрцавта, æмæ йæ тыхджын хъæлæс ноджы тынгдæр ньпшæрыди: 
— Дæхицæй æдылы ма араз! Филологон факультеты бæстыз- 
мур чи у?! Ды! Ахуыргæнджытæм къахæн фæрстытæ чи дæтты 
æмæ сæ студентты цæсты чи ’фтауы?! Ды! Семинартæ кæнын сæ 
чи нæ уадзы?! Ды! 
— А-а. Мæнæй афтæ мыл рæдыдæй хъæртæ кæныс. 
— Иу хъаст ма дыл куы ’рбацæуа, уæд дæ æрмæст хъæртæй 
нал ныууадздзынæн! Дæ къах дæр ам кæй нал уыдзæн, уый дæ 
бауырнæд! 
— Ахуыргæнджытæн сæ предметтæ хуыздæр базонынмæ кæй 
тырнын æмæ сæм цымыдисаг фæрстытæ кæй дæттын, уый тыххæй 
мæ тæрыс? 
— Цымыдисаг нæ, фæлæ — ардауæн фæрстытæ! 
Бирæ цыдæртæ мæ зæгъын фæнды ректорæн, фæлæ йæм мæ 
ныхæстæ кæй нæ бахъардзысты, уый æмбарын æмæ ницыуал дзу- 
рын. Йæ институтмæ йын цы зæрдæ дарын, уый куы зонид, уæд 
йе ’ртхъирæнтыл йæхинымæр фæхудид. Уæвгæ, институт дæр нал 
у, фæлæ — университет. Академи йæ куы рахоной, уæддæр дзы 
ацæуыныл сразы уыдзынæн, фæлæ кæдæм? Ирыстонмæ тындз- 
гæйæ мæ фæндагыл цы хидтæ уыди, уыдон иууылдæр басыгътон, 
æмæ мын цæуæн никæдæмуал ис, æндæр ыл дуар ныггуыпп кæнин 
æмæ йæ йæ къæбылаты ’хсæн мæстæймæлгæйæ ныууадзин. 
— Цалынмæ дæ хабæрттæ Æдасдзинады комитетмæ нæ бай- 
хъуыстысты, уæдмæ дæ дзыхыл ныххæц, науæд, кæм цы дзæгъæл- 
дзуаг и, уыдонимæ уынджы лекка кæндзынæ! Цæугæ! 
Мæ размæ æдзынæг кæсын, фæлæ дзы раздæрау æргомæй 
никæйуал уынын. Шифанерæй, стъолæй, бандонæй, ахуыргæнæ- 
гæй — иуæн дæр дзы бæлвырд-бæрæг цæсгом нал и. Аууæттау 
фæлмæвæрдæй кæдæмдæр фæленк кæнынц æмæ мæ сæ фæдыл сæр- 
сæфæнмæ фæласынц. Репресситы рæстæг ахæстæтты æнаххосæй 
чи удхар кодта, æмæ йæхи сраст кæныны фадат дæр кæмæн нæ 
уыди, уыцы мæгуыр адæмы бынаты мæхи æвæрын, æмæ æгæрон 
тас мæ буарыл хæлиу кæны. Афтæ мæм кæсы, цыма мæм ректоры 

Зынгхуыст бæллицтæ 
269 
хуызы калм æрбабырыди æмæ мын мæ уд сласынмæ хъавы. Йæ 
цуры чи лæууы, уыдоныл дæр мæ зæрдæ нæ дарын. Нырмæ сын 
куыд æнхъæл уыдтæн, уымæй æгъатырдæр сты æмæ мыл сæ хъарм 
бынæттæ хъахъхъæнгæйæ нæ бацауæрддзысты. 
Æмæ ма уæддæр адон гыццыл кæлмытæ сты, æмæ сæ марг 
ахæм тæссаг нæу, фæлæ сæ сæрмæ цы егъау кæлмытæ ис, уыдон 
бирæ æгъатырдæр сты. Се ’дылы митыл сын чи нæ разы кæны 
æмæ сæ ныхмæ чи дзуры, уыцы сæрæнгуырдтыл сæ марг бака- 
лынц, стæй сæ хæдмæлхорты бар бакæнынц, æмæ сæ уыдон гæбаз- 
гай фæйнæрдæм фæхæссынц. Сæйраг калм та — сатæгсау питон, 
кæуылфæнды дæр йе ’ндон нуæртгæй æртыхсдзæн æмæ йæ æхсыз- 
гонæй аныхъуырдзæн. Бакæс æм, уæд та — æнæхсæст къупри. 
Кæм цы хамасхор и, уыдон нын æй нæ сæрыл сбадын кодтой, æмæ 
ныл уæле дæлæмæ йæ сæт калы. 
Мæ цæстытыл уайы, иуæй иннæ æрттивагдæр рог машинæтæ 
кæрæдзи фæдыл куыд ныххал сты æмæ йæ мæ иувæрсты хъæуы 
’рдæм куыд аскъæфтой, уыцы ныв. Йæ лыстæг фæсдзæуинтæ йыл 
афтæ тынг цин кодтой, цыма сæм Есо-Чырысти уæларвæй æрхыз- 
ти æмæ сæ се ’ппæт бæллæхтæй дæр бахизынмæ хъавы. Есо-Чы- 
рысти нæ, фæлæ — бæстæ худинаггæнæг. Цы уыди, уый æз куы 
уыдтон, уæд æй уыдон нæ уыдтой? Бæгуыдæр æй уыдтой, фæлæ 
йæм ницы дзырдтой. Звеноводмæ уазæгуаты уæвгæйæ нартхоры 
хуымы астæу уырыссаг арахъхъы стыр агуывзæмæ æнæрхъæцæй 
куы фæлæбурдта æмæ йæ зыдæй куы анызта, уæд дæр æй уыдтой 
æмæ йыл сæхинымæр худтысты, фæлæ йæм дзурын ницы суæнды- 
дысты. Куыдзæппарæн былæй нæ куы арæцыгътаид, уæддæр ын 
ницы загътаиккой, уымæн æмæ се ’ппæты дæр царв æмæ мыды 
ленк кæнын фæнды. Бакæсын дæр æм нæ уæндыдысты, фæлæ йæ 
бынатæй куы фæхаудта, уæд сдомбай сты, æмæ йæ фыдгойæ нал 
æфсæ^ынц. Æппæт æвзæрдзинæдтæ дæр ууыл ныххуырстой æмæ 
сæхæдæг дзуары лæгтау сыгъдæгæй баззадысты, ног уæрдоны сбад- 
тысты æмæ ныр та ’ндæр бæхтæрæджы фæдджийыл хæцгæйæ цæ- 
уынц коммунизмы бæрзæндтæм. Ахæм раздзæуджытæ мæ цæуыл 
хъуамæ сахуыр кæной, цавæр фæндагыл мæ хъуамæ саразой? Мæ 
хуымæтæг фæрстытæй мын афтæ тынг кæм тæрсынц, уым семæ 
цæуыл дзурæн и? Гъе, уæууæй, гъе! Æз та сын царды æцæгдзинад 
равдисынмæ хъавын. 
* * * 
Æнæкурдиат адæм кæрæдзиуыл куыд æнувыд сты, уымæй дис- 
сагдæр мæм ницы кæсы. Алчидæр сæ иунæгæй æвæрæз кæй у æмæ 
æнæ искæй æххуысæй кæй ницы бакæндзæн, уый æмбары, иннæ- 

270 
Цомартаты Изæтбег 
ты йæхицæй æгуыдзæгдæр æнхъæлы æмæ сыл не ’рвæссы, фæлæ 
сæ сæ тæссаг уавæр кæрæдзиуыл фидар бæтты, æмæ æфсæн уартау 
хæстæввонгæй се знæгты ныхмæ æнæфæцудгæйæ лæууынц. Мыс- 
тытæ гæдытæй куыд тæрсынц, афтæ тæрсынц курдиатджынтæй 
æмæ сæ хæрдмæ скæсын нæ уадзынц. Чысылдæр сын æфсон фæ- 
уæд, æндæр гиенæтау къамбецыл сæхи ныццæвынц æмæ йæ сæ 
дзæмбытæй ныттонынц. Домбай къамбец сæ тыхамæлттæй аирвæ- 
зы æмæ дзæвгар рæстæг йæхимæ нал æрцæуы, æнæбон тугдзыхтæ 
та чырчыргæнгæ цинæй фæмæлынц. Царды рохтыл чи хæцы, 
уыдонмæ сæхи ласынц æмæ литературæ хæмпæлгæрдæгæй дзаг 
кæнынц. Æппæт гæнæнтæ дæр сæ къухты сты, æмæ дын дæттынц 
æрмæстдæр иу фæндаг. Кæнæ семæ у, кæнæ дæ фыссын ныууадз. 
Сæ фылдæр царды гуыргъахъхъ фæндæгтыл куы рацыдысты, 
уæд сæ кæстæрты хъизæмæрттæм куыд уазал цæстæй кæсынц æмæ 
сæ редакцитæй куыд æнцонæй тæрынц? Кæд адæймаджы буаргъæ- 
дæй конд не сты, мыййаг? Кæд сæ Нарты Сосланау дуры куыбы- 
нæй систой, æмæ сæм искæй зындзинад уымæн нæ хъары? Æви 
хъуыддаг хуымæтæгдæр æмæ зæххондæр у? Хицæуттæ сын сæ 
зæрдæтæ цы сайæн къæристæй æлхæнынц, уыдон сыл афтæ тынг 
ахадынц, цæмæй фыссæджы хæс ферох кæной, сæ цæсгæмттæ ба- 
хæрой æмæ сæ хæрзгæнджыты æнувыд куыйтау хъахъхъæной, 
цæмæй сæрибар хъуыдыкæнынадæн йæ хурхыл хæцой æмæ йæ 
улæфын ма уадзой? Нырмæ мæм афтæ касти, цыма цыфæнды хох 
дæр акъæртт кæндзынæн, фæлæ мын сабыргай мæ туджы æнæу- 
уæнкдзинад бауагътой, æмæ мæхиуыл дызæрдыг кæнын райдыд- 
тон. Доны ’ртах дур кæй хуынкъ кæны, уый мæ бауырныдта, 
уымæн æмæ мын сæ иударон ныхæстæй мæ уд суæлæнгай кодтой, 
æмæ мæм мæ нысан ирдæй нал зыны. 
Цæхгæр састы фæстæ мæ зæнджы стæг бандæгъди, фæлæ мæ 
зæрдæйы уыраугæ хъæдгæмттæ æндидзын нæ комынц, уымæн æмæ 
æгæр судзаг сты. Уыдонæй судзагдæр та сты, мæ риуы мын кæй 
сæвæрдтой, уыцы æгъатыр цензоры ’ртхъирæнтæ. Ног уацмыс 
фыссын куы райдайын, уæд мæм рахъуызы æмæ мæ гæркъайы 
хуынчъы аласы: 
«Дæхи йыл цы тухæнæй марыс, гормон? Ныхъхъуытты йæ 
уадз. Уæддæр дын æй нæ ныммыхуыр кæндзысты. Цард æгæр сау 
ахорæнтæй æвдисыс, æмæ йæм рухс бауадз, науæд дæ фыдæбæттæ 
фæдзæгъæл уыдзысты. Æхсæнады хъæндзинæдтæ афтæ æргомæй 
ма ’вдис. Адæм æндæр уацмыстыл сахуыр сты, æмæ сын сæ ахуыр 
ма хал. Дæ тыхст бонтæ ферох кæ æмæ цардмæ æндæр цæстæй 
кæсын райдай, науæд дæ сæ къæхты бын ныссæнддзысты. Фыл- 
дæр адæм кæцырдæм симынц, ды дæр уыцырдæм сим æмæ дæ 
зæрдæйы дзæбæхæн æнæмæтæй цæр. Классикты ма фæзм. Уыдон 

Зынгхуыст бæллицтæ 
271 
Прометейтæ уыдысты, ды та пигмей дæ æмæ цъулберты ныхмæ 
лæууын нæ бафæраздзынæ». 
Раздæр мын редактортæ мæ размæ цы цæлхдуртæ æвæрдтой, 
уыдон мæ удмарæнтæ уыдысты, æмæ сæ цыфæнды зынæй дæр 
мæхи атоныныл архайдтон, ныр та сæ мæхæдæг агурын, уымæн 
æмæ мæ сæ сæрты ахизын нæ бауадздзысты, мæ зæрдæ ма мын цы 
амарой, æндæр. Мæ дуджы цард æмæ йæ адæмы миддуне равди- 
сыныл нæ хъуыды кæнын, фæлæ мæ мæ ныхкъуырджытæ сæ дур- 
над фæндагмæ куыд здахдзысты æмæ семæ куыд нæ разы кæндзы- 
нæн, ууыл. Мæ туг сæ маргæй фæхъæстæ и æмæ сабыргай йæ 
халæн куыст кæны. Фысгæйæ сын сæ цæсгæмттæ афтæ хорз фæ- 
уынын, сæ хъæлæстæ сын афтæ æргомæй фæхъусын, цыма мæ 
цуры цардæгасæй фæлæууынц, æмæ мын тар мигътау мæ хъай- 
тарты сæхицæй бамбæрзынц. Мæ фæлгæнæны фæдыл куы адзæ- 
гъæл вæййын, уæд мæ фæстæмæ раздахынц æмæ мын мæ хивæнд 
хъуыдыйæдтæ аппарын кæнынц. Мæхинымæр семæ карз тох са- 
майын, фæлæ мæ тох Дон Кихоты тохæй уæлдай нæ вæййы, æмæ 
ме уæнгтæ куырæйттимæ хæцгæйæ бастайынц. 
Лыстæг сасирæй луæрсты фæстæ ме ’рдæгфыст радзырд мæ 
цæстысындз фесты. Афтæ мæм фæкæсы, цыма йын йæ уд йæ хуыл- 
фæй систон æмæ адæммæ афтид царм æмæ стджытæ хæссын. 
Æлгъгæнгæ йæ апырхытæ кæнын æмæ редакторты цыфыддæр ны- 
хæстæй фелгъитын. Афтæ мæм кæсы, цыма, сæ удылхæцæг парти 
цы æгъатыр комбайн сарæзта, уый сæхи фæндæй скъæрынц æмæ 
дзы мæ хуызæн æнæрцæф лæппуты барæй кæрдынц, цæмæй сæ 
мацы рауайа æмæ уыдонæй уæлдæр ма схизой. Ахæм хъысмæт 
бавзарыны бæсты мæ ницыуал фæхъæуы, æмæ мæм мæ фыссын 
ныууадзыны зонд æрцæуы, фæлæ та сын сæ лæмæгъ уацмыстæ 
куы бакæсын, уæд фырмæстæй мæ зæрдæ ныккæрзы, æмæ дзы ног 
арт ссудзы. 
Цыфæнды куы фæуа, уæддæр сыл ацы хатт хъуамæ фæуæла- 
хиз уон. Литературæмæ ногæй ницы бахæсдзынæн, фæлæ уал сын 
сæ зæрдæты дæвдæг их стайын кæнон, стæй мын рæстæг кæд исты 
фарн æрхæссид. Киноты, литературон æмæ музыкалон уацмысты 
цæхæрцæст революционерты лæгдзинæдтæй фылдæр æвдыст ницы 
’рцыди. Искуы иу æгоммæгæсæй фæстæмæ алы сфæлдыстадон ку- 
сæг дæр иттæг зæрдиагæй бацархайдта партийы адджын зæвæттæ 
асдæрыныл. Мæн дæр, æвæццæгæн, сæ фæдыл цæуын бахъæу- 
дзæн. Цы дæрзæг фæндаг равзæрстон, уымæй мæ иуварс здæхын 
нæ фæнды, фæлæ мын цы гæнæн и? Царды хицæуттæ сæ къæлæт- 
джынтæм тынг зынæй схызтысты æмæ мæ сæ удæгасæй мæ хъуы- 
дытæ зæгъын нæ бауадздзысты. Цы — сæхæдæг, цы — сæ къæбы- 
латæ, иу сыхы куыйтау кæрæдзийæ ныфсджын сты, æмæ сæ сæхи 

272 
Цомартаты Изæтбег 
хъахъхъæнын хъæуы. Уæвгæ, ныр цы ныффыссынмæ хъавын, 
уый хъуамæ сæ зæрдæмæ фæцæуа. Цыфæнды цардарæзты дæр 
хъæбатырдзинадыл зарын кады нысан уыди, æмæ биноныг фæр- 
стытæ дæттын мæ райгуырæн хъæуы дзырддзæугæ хистæртæм, 
разæнгардæй зилын, кæддæр ме ’фсымæримæ сыдæй мæлгæйæ 
хуыскъæлтæ кæм агуырдтам, уыцы бынæттыл, æдзынæг кæсын, 
адагæй чысыл фалдæр сидзæрхуызæй цы æнæфснайд ингæн лæзæ- 
ры, уымæ. Фæсалты æмæ цъыхырыты бын фæци, æмæ йæм иуыр- 
дыгæй дæр бацæуæн нæй, фæлæ мæн ницы уромы. Суанг ма кæл- 
мытæй дæр нæ тæрсын. Хъуамæ ме ’мбæстаг хъайтарæн йæ цыр- 
тыл мæ къух сæвæрон, йæ уæлхъус æдзæмæй алæууон æмæ йын 
йæ домбай удыхъæды тых банкъарон. Дурыл цы фыстытæ уыди, 
уыдон къæвдатæ æмæ дымгæтæ фехæлдтой, æмæ бæрæг нæу, чи 
дзы ныгæд и, уый. Дард кæцæйдæр мæм хъуысынц нæ дыууæ 
Тугъаны хъæлæстæ æмæ мæ мæ сабидугмæ здахынц: 
«Ацы ран иунæгæй чи хуыссы, цымæ? Йæ зиан хъæуæй афтæ 
дард чи рахаста? 
— Революционер уыди. Урсгвардионтимæ тох кæнгæйæ фæ- 
мард и. 
— Мæгуыр йæ бон. 
— Мæгуыр уый бон нæу, фæлæ — мах. 
— Цæмæн? 
— Уый иу мард акодта æмæ фæци, мах та алы бон мæлæм». 
Тугъаны ныхас уæд дæр мæ зæрдæмæ нæ фæцыди, ныр дæр ыл 
разы нæ дæн. Мæрдты дзæнæтæй уæлæуыл зындон хуыздæр у. Мæ- 
гуыр — амæлæг, цæрæг адæймаг йæхицæн исты амæлттæ кæндзæн. 
Мæнæй фылдæр хъизæмæртгæ чи бавзæрста, ахæмтæ бирæ нæй, фæлæ 
нæ фесæфтæн. Цин кæнын æгæрон арвыл, худгæ хурыл, цъæхфæлыст 
къуыбыртыл, мæ сæрмæ сьпъдæг уæлдæфы цъыбарцъыбургæнгæ йæ 
базьфтæ чи тилы, уыцы дыгоппоныл, гакк-гуччы фæсусбын хъæлæ- 
сыл, рог уддзæфы хъарм узæлдыл, амæн та йе ’взонг уд цæхæры 
басыгъди, æмæ арвæй зæхмæ æппындæр никæй хъæуы. Куы рахъо- 
мыл дæн, уæд ын кæмæдæр æнæнхъæлæджы йæ къам федтон. Саухил 
цæхæрцæст лæппу. Йæ риуыл — дзуарæвæрд дыууæ хъатарайы. Йæ 
рæсугъд цæсгом — хæрздаст. Йæ цардбæллон стыр цæстыты æнахуыр 
æртгывд мæ дисы бафтыдта, æмæ хæдзары хицауы бафарстон: 
— Ацы хæстон дын чи у? 
— Мæ фыдыфсымæр — Арсæмæг. Мидхæсты рæстæг цыфыд- 
дæр Мæцыхъойы ’фсадимæ схæцыди, иуæндæсы дзы йæ разæй 
мæрдтæм батардта, стæй йæхæдæг дæр фæмард и. 
Мæ цæстæнгас хæссын быдырыл æмæ мæ хъусты зæлынц 
æлвæст бæхты знæт мыр-мыр, Мæцыхъойы бардзырдтæ, топпы 
гæрæхтæ. 

Зынгхуыст бæлпицтæ 
273 
— Атакæ! Атакæ! — йæ тых-йæ бонæй хъæр кæны урс æфсады 
балхон. Дыууæ гуыппырсары сæ уадсурты æрхмæ фæцаразынц æмæ 
йæ сæрты сæхи фехсынц. Фæцæуы цыппар гæрахы, æмæ барджьггæ 
сæ бæхтæй асхъиуынц. Мæцыхъойæн йæ хурхуадындзтæ фырмæс- 
тæй ныддымсынц, æмæ йæ хъæлæс ноджы тынгдæр ныннæры: 
— Атакæ! Атакæ! 
Йæ сæрæнгуырдтæ кæрæдзи фæдыл мæлынц, æмæ сын йæ бон 
баххуыс кæнын ницæмæй у. Æнæхъæн æфсадæй иу лæппуйы алы- 
хуызон хотыхтæй æхсынц, фæлæ йæ кæлæнгондау цъæррæмыхст 
дæр нæ кæнынц. Ныфсхастдæртæ йæм æрхы фæйнæрдыгæй бахъуы- 
зынц æмæ зæххыл хуысгæйæ баззайынц. 
Зын бамбарæн нæу, паддзахы намысджын булкъон цы уавæ- 
ры бахаудта, уый, æмæ зæрдиагæй архайын йæ равдисыныл. Уæл- 
дай хуыздæр мæ сныв кæнын фæнды адæмы бартыл тохгæнæджы 
мæлæт. Мæ цæстытыл уайы, Арсæмæгæн йæ рахиз цонг куыд фæ- 
цæф и, йæ туджы мæцгæйæ галиу къухæй йæ хъама куыд сласта 
æмæ йæ Мæцыхъомæ куыд батылдта, уый. 
— Гъæ-æ, уæртæ куыдзæйгуырд, дæуæн дæ бон æрмæстдæр 
зæронд устытыл цæуы! Мæ мады мын бæхдоны бакодтай, фæлæ 
мын мæхимæ нæ уæндыс! 
— Æз æй зыдтон, дæ мады ’фхæрд мын кæй нæ ныббардзынæ 
æмæ мæм хъæдæй кæй рацæудзынæ, уый! 
— Æмæ дзы цы рамбылдтай?! 
— Партизантæн сæ астæумагъз ды дæ, æмæ сын æй ныртæккæ 
сласдзынæн! 
— Бафæлвар! Дæ адæмы цы цæгъдын кæныс, тæппуд?! Кæд 
лæг дæ, уæд мæм дæхæдæг рацу, æмæ нæ хъарутæ бавзарæм! 
Къæдзæхы йас лæг йе ’хсаргардмæ фæлæбурдта æмæ размæ 
ракъахдзæф кодта, стæй йæхиуыл фæхæцыд æмæ йæ дæндæгты 
’хсæнæй дыууæ дзырды ралæмæрста: 
— Фехсут æй! 
Лæппуйыл нæмгуытæ ихуарæгау ныккалдысты, æмæ йæ уæр- 
джытыл æрхаудта. 
«Ахæм куыйты раз уæрджытыл лæууын сæрмæ хæсгæ нæу», — 
фæстаг хъуыды дзæнгæрджытæ ныццагъта йæ сæрымагъзы, йæ 
тыхтæ æрæмбырд кодта æмæ йæ рахиз фарсыл сындæггай æрхуыс- 
сыди... 
Ногæй æмæ ногæй кусын мæ уацмысыл, мæ тызмæг редак- 
’гортæ мæ ацы хатт кæй нал бахъыгдардзысты, ууыл мæ ныфсы 
кæцыдæр хайæ иучысыл æууæндын æмæ йæ адæммæ рæсугъдæй 
рахæссыныл архайын. Арсæмæджы æз куыд бауарзтон, уыдон дæр 
<ей хъуамæ афтæ бауарзой, æмæ йæ сæ зæрдыл кæй нæ дарынц, 
уый тыххæй сæхиуыл æрхудой. Мæ хъуыдытæ иууылдæр мæ хъай- 
18 Цомартаты Изаггбег 

274 
Цомартаты Изæтбег 
тартимæ сты. Фыны дæр уыдоны уынын, хъалæй дæр уыдонимæ 
фæныхас кæнын, уæлдайдæр Арсæмæгимæ. Дисы мæ æфтауы йæ 
хъæбатырдзинад, йæ фидар удыхъæд, йе ’нæкæрон тырнындзинад 
сæрибар цардмæ. Хъæдæй йæ урс æфсадмæ сгарæгæй ничи ’рвыс- 
та. Хæлттæ сцæгъдынмæ хъавыдысты йæ хæстон æмбæлттæ, фæлæ 
сæ Арсæмæг нæ бауагъта. 
— Мæцыхъойæн мæ фенд æхсызгондæр уыдзæн, — загъта са- 
бырæй, йе ’фцæгыл фондзæхстон бафтыдта æмæ хъæумæ фистæ- 
гæй араст и. Йæ бон уыди бæхыл сбадын æмæ уынгæджы сахат 
уый фæрцы фервæзын, фæлæ йыл не сбадти. Балбирæгъты дзыхмæ 
кæй цæуы æмæ фæстæмæ кæй нал раздæхдзæн, уый зыдта, фæлæ 
уæддæр ацыд æнæдызæрдыгæй. Ныр, йæ рох ингæн цы æдзæллаг 
уавæры и, уый куы фенид, уæд ма йæм, цымæ, ахæм ми бакæны- 
ны зонд æрцæуид? Æнхъæл нæ дæн. Уæвгæ, цы бæрæг ис? Иуæй- 
иу æдзæстхиз лæппутæм сæрыстырдзинад æмæ уды сыгъдæгдзинад 
цард æмæ кадæй бæрзонддæр æвæрд сты. Цыфæнды домбай лæг- 
тæн дæр се ’фхæрд нæ барынц... 
Мæ радзырд фыст фæдæн æмæ йæ журналмæ бахастон. Уый 
цæмæдæр гæсгæ критикæйы хайадмæ бахаудта æмæ кæмдæр æбæ- 
рæгæй фесæфти. Тæхир критикæмæ æппындæр ницы бар дары, 
цæргæ-цæрæнбонты иу уацмыс дæр никуы равзæрста, афтæмæй 
хайады сæргълæууæг у. Айфыццаг чиныджы мидæггаг цъарыл 
Драйзеры къам федтон, æмæ мæм бынтондæр уый æнгæс фæкасти. 
Кæй фыссы, уыдон мæм рынчын фысы сым-сымæй тынгдæр нæ 
хъарынц, фæлæ мын уæддæр мæ уарзон фыссæджы ад кæны. Цы- 
дæр хорз зæрдæйы уагимæ йæм бацæуын, æмæ та мæ мæстæлгъæ- 
дæй сагъæсгæнгæ рарвиты. Афæдзы бæрц мæ фæрасай-басай код- 
та, стæй мын мæ къухфыст гæххæттыты бынæй фæстиæттæгæнгæ 
раласта. Тæразыл барæгау æй йæ дыууæ армытъæпæны иуцасдæр 
дызæрдыггæнгæ фæдардта. Цæмæй мемæ ма фемдзаст уа, æмæ ма 
фæкъæмдзæстыг уа, уый тыххæй йæм иудзæвгар рохстæй фæкасти 
æмæ æрæджиау йæ ныхас æвæндонæй айвæзта: 
— Уæз дзы нæй, уæз, æмæ... 
— Бакастæ йæ? 
— Мæ цæст ыл æрхастон ... 
— Æмæ цæуыл фыст у? 
— Бирæ рæстæг ыл рацыди, æмæ йæ нал хъуыды кæнын. 
Æрæджы цы стыр чиныг рауагъта, уый мæ фæстаг капеччы- 
тæй 0алхæдтон æмæ йын йæ рæсугъд æрттиваг хъæбæр цъар æхсыз- 
гонæй рафæлдæхтон. Цыма мæ дæндæгтæй уираг дуртæ састон, 
уыйау дзы цалдæр сыфы тыхамæлттæй бакастæн æмæ йæ ме ’хцайы 
сæфтыл хъыггæнгæйæ бырæтты чыргъæды ныппæрстон. Уымæ 
гæсгæ дзы тынг не ’фсæрмы кæнын. 

Зынгхуыст боелпицтæ 
275 
— Уæдæ йын йæ уæз афтæ хорз кæцæй банкъардтай? — фæр- 
сын æй æлхыскъгæнæгау. 
Тæхир йæ хъуыдытимæ иучысыл афæстиат и, стæй та мæм йæ 
фæллад уæзбын хъæлæс тыхулæфтимæ райхъуысти: 
— Ничи дæ зоны, ничи, æмæ йæ куы раздахой, уæд фæхуди- 
наг уыдзынæн. Мæ сæр ам сурс и, æмæ мæ, кæм цы ’взæр и, 
уыдоны цæсты бафтын нæ фæнды. 
— Цæмæй мын уыцы ныхæстæ зæгъай, уый тыххæй йæ хъуа- 
мæ дæхимæ æнæбакæсгæйæ афæдз фæдардтаис? 
— Æфсæрмы дæ кодтон. Куы мæм, зæгъын, фæхæрам уай. 
Æниу æй мæнмæ та цæмæ ’рбахастой? Сæхæдæг бирæ куы сты. 
«Цæй æнамонд фæдæ, Арсæмæг, цæй. Ам дæр та дыл дæ хъыс- 
мæт гадзрахатæй куы рацыд. Иу фыдгæнæджы чи амары, ууыл 
дæр адæм хъæбатыры зарæг скæнынц æмæ йæ стыр хæзнайау сæ 
зæрдæты фæхæссынц, ды та сын сæ цыфыддæр знæгтæй иуæндæс 
æрфæлдæхтай, уæддæр дын дæ ном не ссардтой, ныр та дын æй ам 
дæр æргом кæнын нæ уадзынц. Кæд де ’рыгон æхсидгæ цард мæнæ 
ахæм ницæйæгты тыххæй радтай, уæд фæрæдыдтæ. Йе ’мкусджы- 
тæм хъæбатырыл фыст уацмыс равдисын чи нæ уæнды æмæ йæ 
тæппуддзинад фæдфæливæн ныхæсты бын чи ’мбæхсы, уымæн æз 
мæ цард нæ, фæлæ ме скъуыд хæдон дæр нæ раттин»,— мæхины- 
мæр дзурын мæ уарзон хъайтармæ æмæ æлгъгæнгæйæ кæсын, 
йæхицæн курдиатджын æнхъæл чи у, уыцы хус, æнæуд фыссæ- 
джы тарбын мæстæг цæсгоммæ. 
* * * 
Бæхæнхъæл фистæг нæ фæллайы. Кæд мын ницы рæстмæ 
кæны, уæддæр мæ уарзон куыстыл мæ зæрдæ нæ ивын. Бæллиццаг 
хъуыддаг къухы зынæй кæй æфты, уый мын дызæрдыггаг нал у, 
æмæ æхсæв нæ хуыссын, бон нæ бадын. Рæстæг куыд цæуы, афтæ 
мæ хъысмæты цæфтæ æнцондæрæй быхсын. Мæ удхор редактортæ 
мæ цас карздæрæй æфхæрынц, уыйас фæразондæр кæнын. Æцæ- 
гæлон мын кæй сты æмæ сæм хорзæй кæй ницæмæ ’нхъæлмæ 
кæсæн и, уый раздæр дæр зыдтон, ныр та йæ уæлдай хуыздæр 
зонын, фæлæ уæддæр сæ уазал ахастыл нæ ахуыр кæнын. Уæлæрвты 
тæхынмæ куыд фæцæйхъавын, афтæ мын мæ базыртæ æрцæгъдынц, 
зæххыл мæ тъæпп фæцæуы, æмæ мæ къух ницæмæуал фæтасы. 
Маст мын мæ зæрдæ сызмæнты, стæй та ног уацмысыл сагъæсгæн- 
гæйæ ссыгъдæг вæййы. Æмбарын æй, сæхи аххос нæу. Адæйма- 
джы æрдз ахæмæй сфæлдыста, æмæ йæ туджы ныхмæ хæцын нæ 
фæразы. Афтæ куынæ уаид, уæд Тæхиры цы хъыгдардта мæ ра- 
дзырд иу кабинетæй иннæмæ бахæссынмæ? Куы йæ раздæхтаик- 

276 
Цомартаты Изæтбег 
кой, уæд ыл цы ’рцыдаид? Æппындæр ницы, фæлæ йæ нæ бахас- 
та, уымæн æмæ йæ мæ хъысмæт кæйдæр зæронд дзабыры хъыс- 
мæтæй уæлдай не ’ндавы, ничи мыл хæцы, æмæ йæм мæн тыххæй 
маст не ’рхаудзæн, уый зоны, ницы ’нхъæл мын у æмæ мæ не 
’фсæрмы кæны. 
«Ничи дæ зоны, ничи, æмæ йæ куы раздахой...» — мæ хъусты 
зæлынц йæ уæнгмарæи ныхæстæ. Сæ хиндзинад ам æмбæхст и, 
æмæ йын йе ’лхынцъ куыд райхалон, уый нæ зонын. Цæмæй мын 
мæ уацмыс мачи раздаха, уый тыххæй мæ хъуамæ æнæмæнг исчи 
зона, цæмæй мæ исчи зона, уый тыххæй мын хъуамæ мæ уацмыс 
мачи раздаха. Ацы кæлæнгонд хуыдымæй мæ рахизын хъæуы, 
фæлæ куыд æгъдауæй? Тæхир йе ’мкусджыты зондахаст куынæ 
зонид, уæд дзы ахæм ныхæстæ тыххæй ласгæйæ дæр не схауид. Се 
’ппæт дæр иу барæнæй барст сты, æмæ сæм фæндаг ссарын хохы 
цъупмæ дуртæ хæссынæй уæлдай нæу. 
Фысгæ-фыссын мæ хъуыдыты адзæгъæл вæййын æмæ мæ бон 
фæстæмæ раздæхын нал вæййы. Ирон адæмы сæ хъæбатыртæ ма- 
уал хъæуой, уымæн уæвæн нæй. Сæ хæстмондаг фыдæлтæй æппæ- 
лынæй фылдæр куынæ сты, уæд сæм Арсæмæджы хъæбатырдзи- 
над куыд нæ бахъардзæн? Сæ сæрыл куы стох кодта, йæ тугæй 
сын сæрибар цардмæ фæндаг куы бацамыдта, уæд ыл сæхи куыд 
атигъ кæндзысты? Æихъæл уыдтæн, мæ радзырд журналы рацæу- 
дзæн, адæмы зæрдæты стыр бынат æрцахсдзæн, æмæ йæ дарддæр 
ахæццæ кæндзынæн. Уацауы мидис мæ сæры цæттæйæ лæууы æмæ 
æнхъæлмæ кæсы, гæххæтмæ йæ кæд рахæсдзынæн, уымæ. 
— Арсæмæджы кæстæр æфсымæр, саджы фисынтыл амад Ба- 
тыр ахæм лæппу нæ уыдис, йæ туг æнæистæй чи ныууадза. Йæ 
хæстон æмбал Дзандаримæ фæсахсæвæрты Мæцыхъойы хæдзармæ 
бахъуызыдысты, йæ хъалагъуры йын æнæуынæрæй айстой æмæ 
рудзынгыл уатмæ бахызтысты. Батыр фынæй лæджы нывæрзæ- 
нæй наган фелвæста, иуварс алæууыди æмæ тызмæгæй сдзырдта: 
— Сыст уæлæмæ, Саулохы фырт! Дæ фыдракæндтæн дзуапп 
дæттыны рæстæг æрцыд! 
Уыцы ныхæстæм паддзахы булкъон цирхъæй барæхойæгау 
фесхъиудта, йæ къух базы бын фæцавта, æмæ дзы куы ницæуыл 
фæхæст и, уæд хуыссæнæй рагæпп ласта æмæ Дзандары хурхмæ 
фæлæбурдта. Батыр ыл наганы нæмгуытæй цалдæр банымадта, 
æмæ пъолыл йæ уд систа, фæлæ йæ амæттаджы хурх нал суагъта. 
— Домбай лæг уыди, гауыримассыдз. Тыхгæнæг ын тых нæ 
кодта. Йæ рæсугъд фæтæн цæсгомыл хæрдмæздыхт мыдхуыз ри- 
хитæ æвæджиауы дзæбæх фидыдтой æмæ йын йæ лæгдзинад но- 
джы ирддæрæй æвдыстой. 

Зынгхуыст бæллицтæ 
277 
— Змæстыты агъоммæ нæм хъæуыхицауæй куыста, æмæ йæм 
комкоммæ бакæсын дæр ничи уæндыд. 
— Черменау æй фæйнæгфарс хуыдтой, æмæ дзы хъæуы цæр- 
джытæ æмризæджы рызтысты. 
— Йæ зонд рæстырдæм куы фæуыдаид, уæд фæрнæйдзаг 
хъуыддæгтæ сарæзтаид, æмæ йыл æмбисонды зарджытæ скодтаик- 
кой, фæлæ йæ адæмы ныхмæ рацыд, æмæ æгад куыдзы мæлæт 
ссардта. 
— Батыр ын йæ сызгъæрин донытылд æхсаргардæй йæ сæр 
акъуырдта, йæ хотыхтæ йын хъæумæ æрхаста æмæ сæ йæ мады 
къæхты бынмæ æрæппæрста. 
— Дæ фырты туг дын райстон, Дзыцца. Адон йæ марæджы 
хæцæнгæрзтæ сты, æмæ сæ цуры дæ зæрдæйы тыппыртæ суадз. 
— Айс сæ, айс сæ мæ цæстыты разæй, уыдон дæр мын йæхи 
хуызæн æнæуынон сты! Хæрæджы тъæнгтæ хæргæ фæцæуæд мæрд- 
ты! — ралгъыста йæ саударæг зæронд ус æмæ йæ куатæйы фæд- 
джийæ йæ цæссыгтæ сæрфгæ мидæмæ бацыд. 
— Хæстытæ се ’ппæт дæр æгъатыр сты, фæлæ дзы уæддæр 
мидхæстæй æбуалгъдæр нæй. Адæмæн сæ хъæддаг миниуджытæ 
райхъал кæны, æмæ цæвæг марæджы нал фембары, æфсымæр 
æфсымæрыл нал фæцауæрды, фыды ныхас фыртмæ нал фæхъа- 
ры, æмæ кæрæдзимæ топпы кæсæнæй акæсынц, уарзон æмгæрт- 
тæн сæ хæлардзинад фесæфы, æмæ кæрæдзимæ кæрдтæ сисынц... 
— Нæ хъæуы бирæ æвирхъау хабæрттæ æрцыди, æмæ сæ , 
куыд уыдысты, афтæмæй равдис. Батыры йе знæгтæ куыд æрцах- 
стой æмæ йæ нæ цуры куыд фехстой, уый дæр ныффысс. Арсæмæ- 
гимæ сæ уарзæттæ куырдуаты куыд баззадысты, æмæ сæ саутæ 
куыд нал систой, уый дæр ныффысс. Сæ мады зæрдæ куыд аскъуы- 
ди, æмæ сæ фæрныг хæдзар æвæгæсæгæй куыд ныххæлæттаг и, 
уый дæр ныффысс. 
— Хæст адæмæн цы фыдбылызтæ æрхаста, уыдон иууылдæр 
ныффысс. Уадз æмæ сæ кæстæр фæлтæртæ зоной æмæ сæхиуыл 
ахæм бæллæхтæ мауал æруадзой. 
Тæхуды, урсзачъе зæрæдты ныстуантæ сæххæст кæн æмæ, ре- 
волюци фæллойгæнæг адæмы хъысмæтыл куыд сахадыдта, уый иу 
бинонты цардæй равдис. Редактортæ мæ мыхуырмæ æввахс куынæ 
уадзынц, уæд иу хаттæй иннæ хатмæ дзæгъæл фыст цы зæрдæйæ 
кæнон? Адæмæн сæ дунембарынад æмæ сæ культурæ куынæ сырæ- 
зой, се ’ппæрццæг миниуджытæй куынæ фервæзой æмæ сæ иумæйаг 
исбон фылдæр кæнынмæ куынæ тырной, сæ бартæ куынæ хъахъ- 
хъæной æмæ се ’хсæнæй зондджын лæгты куынæ ’взарой, хорз 
æмæ æвзæр кæрæдзийæ иртасын куынæ райдайой, уæд сын цы- 
фæнды революци дæр зиан йеддæмæ пайда кæй не ’рхæсдзæн, уый 

278 
Цомартаты Изæтбег 
зæгъын мæ чи бауадздзæн, бæстæ бюрократтæй куы байдзаг и æмæ 
сæрибар ныхасæй тынгдæр куы ницæмæй тæрсынц, уæд? Зæгъын 
та мæ бирæ цыдæртæ фæнды революцийы тыххæй, фæлæ мæ хъуы- 
дытæ сæдæгай фысджыты æмæ ахуыргæндты хъуыдытимæ не сбад- 
дзысты, æмæ мæ уацмыстæ иннæты фæдыл чыргъæдмæ ацæудзыс- 
ты. Адæммæ иу æнахуыр миниуæг ис, æмæ мæ йе ’нæфæцудгæ 
фидардзинадæй æдзухдæр дисы ’фтауы. Раздзæуæг æдылы цæу 
былæй куы асхъиуа, уæд фыстæ дæр хъуамæ йæ фæдыл сæрсæ- 
фæнмæ сæхи акалой. Ахæм æхсæнады гугын фыстæй хи атонын 
стыр хъæбатырдзинад у. 
* * * 
Мæ къухфыст мæ иу минут дæр цæрын нæ уадзы. Мæхимæ 
йæ кæй дарын, уый тыххæй мæ æфхæры, æмæ йæ мæ къухмæ 
райсын дæр нæ уæндын. Уæвгæ, фыццаг хатт нæ дæн ахæм уавæ- 
ры. Æдзухдæр мæ уыцы иухуызон сагъæстæ февдæрзынц, мæ уац- 
мыстæ мын уыцы иухуызон уайдзæфтæ фæкæнынц. Алкæмæ дæр 
дзы афтæ фæкæсы, цыма мын иннæтæй хуыздæр рауади, æмæ 
йыл редактортæ æнæмæнг бацин кæндзысты. Цалынмæ сæ мæгуы- 
ры бон нæ базонынц, уæдмæ не ’рсабыр вæййынц. Цæй сабыр 
æмæ цæй цыдæр. Уыйфæстæ та мæ æлхысчъытæ фæкæнынц, ре- 
дактортæ сыл кæй нæ барвæссыдысты, уый тыххæй. Ацы хатт 
æвзæрдæр уавæры дæн. Политикæйырдыгæй йæм къух бакæнæн 
нæй, æмæ мæ уæлдай тынгдæр æфхæры. Мæ тæппуддзинад мын 
мæ цæстмæ дары æмæ мæ цырынæй-цырындæр кæны. 
Журналы йын рауадзæн нæй, уый мæ нæ уырны, æмæ катай 
кæнын. Дауырмæ йæ бахæссин, фæлæ Тæхиры сæрты ахизын мæ 
цæсгом нæ хъæцы, йе ’дзæстуарзон ныхæстæй хатдзæгтæ кæнын 
та лæмæгъдзинадыл нымайын æмæ дывыдон арты судзын. Кæд, 
мыййаг, сæ хъуыдытæ баиу сты, æмæ мын æй иумæ раздæхтой? 
Уæд ма ноджыдæр иу хатт мæхи сæ къæхты бынмæ цы ’ппарын? 
Æнæуи дæр мæм мæгуыргуры цæстæй куы кæсынц. Нæ, йæхицæн 
аргъ чи кæны, уый йе ’мбæлттæй «кæм цы ’взæр и» нæ зæгъдзæн. 
«Куы йæ раздахой, уæд фæхудинаг уыдзынæн» зæгъæн ис æрмæст- 
дæр, хæрам зæрдæ кæмæ дарыс, уыдонæй. Кæрæдзийæ се сæфт 
кæй уынынц, уый бæрæг у. 
Уыцы хъуыдытимæ Дауырмæ бацыдтæн æмæ йын мæ папкæ 
йæ разы сæвæрдтон. Цæмæй та мын æй мацы фæкæна, уый тых- 
хæй йын йæ цæстытæм комкоммæ бакастæн æмæ фидарæй загътон: 
— Ацы радзырд куы фесафай, уæд дæм йæ дыккаг экземпляр 
æрбахæсдзынæн. Цалынмæ мын бæстон дзуапп раттай, уæдмæ дæ 

Зынгхуыст бæллицтæ 
279 
нæ ныууадздзынæн. Æз хъуамæ зонон, мæ уацмыстæ уæ журналы 
цæй тыххæй нæ цæуынц, уый. Æцæг мын æй Тæхирмæ мауал 
ратт, дæхæдæг æй бакæс. 
— Цы дын загъта? 
— Куынæ йæ рауадзай, æмæ куы фæхудинаг уа, уымæй тæрсы. 
— Уый, худинаг цы у, уымæн æмбаргæ дæр ницы кæны. Цæр- 
гæбонты фырхæлæгæй йæ былыцъæрттæ кæмæ фæхордта, уыдоны 
йæхицæн фæндаг ссыгъдæг кæныны тыххæй фæнымыгъта, æмæ 
ныр йæ фыдракæндтæ мæныл ныххуырсынмæ хъавы, фæлæ йын 
дзы ницы рауайдзæн. Чи цыгæнæг у, уый алчидæр уыны. Æз мæ 
адæмы раз сыгъдæг дæн, æмæ мыл йæ хахуыртæй иу дæр нæ 
баныхæсдзæн, уый та къахæй-сæрмæ туджы ’вдылд у, æмæ ницæ- 
мæйуал ссыгъдæг уыдзæн. 
«Зынгджын — стъæлфаг. Йæ фыдракæндтæ бамбæхсыны фаг 
зонд дæр æм нæй», — бахудтæн ыл мæхинымæр æмæ йæ хъавгæ 
бафарстон: 
— Дзуапмæ дæм-иу кæд æрбацæуон? 
Лæг фестъæлфыди æмæ мæм тарстхуызæй æрбакасти, стæй 
йæхимæ ’рцыди æмæ мын æмцæдисон æмбалы хъæлæсæй мæ зæрдæ 
балхæдта: 
— Мауал мæм цу. Æз æй бакастæн, æмæ хорз фыст у. Иннæтæ 
дæр мæм ахæм уацмыстæ куы хæссиккой... 
Æппæлæн ныхæстыл нæ сахуыр дæн æмæ фырæфсæрмæй мæ 
цæсгом ссыгъди, арт мæ буарыл ахæлиу æмæ мæ хид фемæхсти. 
Уыцы иу рæстæг фырдисæй ме ’фсæр æрзæбул и, æмæ мæ хæрз- 
гæнæгмæ æнахуыр кæстытæ кæнын. Иуæй йыл æууæндын, иннæ- 
мæй — нæ. Йæ фæнд куы ’рбаива, æмæ та мыл уæззау къæй куы 
ныффæлдаха, уымæй тæрсгæйæ мæ уайдзæф аныхъуырыныл ар- 
хайын, фæлæ йæ мæ бон бауромын нæу. Мæ былалгъыл абадти 
æмæ æнæ мæн бафæрсгæйæ стахти: 
— Уæдæ ма йæ уыцы дзырдхæссæгмæ цæмæ радтай? Мæнæй 
фервæзынмæ? 
— Кæд æй, зæгъын, мыхуырмæ цæттæгæнгæйæ уæддæр бакæ- 
сид æмæ, хъуынджынриу лæппутыл куыд фыссын хъæуы, уый 
базонид. Кæддæр сыл иу уацаугонд ахъулæттæ кодта æмæ хуымæ- 
тæг суагъæйæ уæлдæр не схызти, йе стыр ныхасмæ йын байхъус, 
уæд та уымæй фæстæмæ не ’ппæт дæр «икс»-тæ æмæ «игрек»-тæ 
стæм. Мæн та бынтон йæ ныхтæ ныссагъта. Йæ хицау кæй дæн, 
уый мын нæ бары æмæ мæ «ницы»-йæ тоны. 
Уæ иуыл — хъисын, иннæуыл — пæлæз. Уæ бын фесафат дыу- 
уæйæ дæр, кæд сымах литературæмæ хæстæг уадзгæ не стут. Мæ 
уацмыстæ мын иууылдæр кæй бакасти æмæ сæ Æдасдзинады коми- 
тетмæ кæй ахаста, ууыл æппындæр дызæрдыг нал кæнын, æмæ 

280 
Цомартаты Изæтбег 
мын цы ’хсызгон хабар фехъусын кодта, уый бæсты мæ зæрдæ 
агайынц æлгъ æмæ æнæууæнкдзинад. Уынгмæ ацыдтæн, киоскæй 
газет райстон æмæ йæ сабыргай фæлдахын, цыма дзы исты хæзна 
куы аирвæза, уымæй тæрсын. Кæд, мыййаг... Куыд вæййы, цы 
вæййы... Искуы иу хатт, дам, хæтæл дæр фæгæрах кæны. Ахæм 
хъуыддаг зын бауырнæн у, фæлæ царды цы не ’рцæуы... Лыстæг 
фыстыты ’хсæнæй мæм мæ мыггаг æмæ мæ ном ставддæр дамгъæ- 
тæй зынынц, фæлæ мæ цæстытыл не ’ууæндын. Кæд мæ сайгæ 
кæнынц, мыййаг? Кæд сæ æцæгæй нæ уынын, фæлæ мæ фæлгæ- 
нæны гуырынц? Радзырдыл ногæй æмæ ногæй мæ цæст хæссын, 
æмæ мæ сæрымагъз йæ мигъфæлмæй сындæггай сыгъдæг кæны. 
Æрæджиау бынтондæр раирд, æмæ æрчъицыдтон. Хъуыдыйæдтæ 
иууылдæр мæхи сты. Иу дзырд дæр дзы нæ аивтой, æмæ мын уый 
уæлдай æхсызгондæр у. Уыцы иу дзырдтæ, уыцы иу хъуыдыйæдтæ. 
Цал æмæ сæ цал хатты бакастæн уацмысты, фæлæ мæм ныры 
хуызæн цæхæркалгæ æмæ хъуыдыджынæй никуы разындысты, 
ныры хуызæн мæм никуы ’рбахæстæг сты, сæ диссаджы хæрздæф 
сын ныры хуызæн никуы банкъардтон. Цы арф дзыхъхъы лæу- 
уыдтæн, уырдыгæй мæ кæй систой, уый тыххæй сæ хуымæтæджы 
бузныг дæн. Кæсынæй сæм не ’фсæдын. Рæстæгæй-рæстæгмæ сæ 
мæ цæстытæ атонын æмæ мæ алыварс сæрыстырæй афæлгæсын. 
Фæнды мæ æппæт дзыллæты дæр мæ хъæбысы ’рбатухын æмæ 
сыл зæрдиагæй баузæлын. Афтæ мæм кæсы, цыма, зæххыл чи 
равзæрди, уыцы адæмтæ иууылдæр тынг хорз сты, тухæнæй мæ чи 
фæмардта, уыцы редактортæ дæр, театрмæ мæ чи нæ бауагъта, 
уыдон дæр, ректоры мыл чи сардыдта, уыцы ахуыргæнджытæ дæр, 
суанг ма мын мæ уд чи сласта, уыцы фыдыустытæ дæр. Гыццыл 
дæр мæ чи бахъыгдардта, уыдонæн сæ фыдмитæ барын æппæт- 
хъомыс литературæйы сæраппонд. 
Рæхджы университет каст фæуыдзынæн æмæ йын мæ цард 
фæстаг улæфты онг снывонд кæндзынæн. Мæ зæрдæйы хъармæй 
дæвдæг их тайын райдыдта æмæ йæ бынатæй фенкъуысыди. Уый- 
бæрц хъару мæм кæм разынди, уым мæ бон цыдæртæ аразын у. 
Хъуамæ хæдхуыз уацмыстæ сфæлдисон æмæ дзы мæ бæстæйы цард 
æххæстæй равдисон. Стæй æрмæст мæ бæстæйы цард цæмæ? Адæм 
алыран дæр æмхуызон сты, уыцы иу низтæй хъæрзынц æмæ уыцы 
иу цинтыл цин кæнынц, сæ бæллицтæ æмæ сæ сагъæстæ иу сты. 
Сæ иумæйаг миниуджытæ сын куы равдисай, уæд дзы айдæнау 
алчидæр йæхи фендзæн, æмæ дæ уацмысæй йæ зæрдæ барухс уы- 
дзæн. Цæмæй адæймагæн йæ къухы ахадгæ æнтыст бафта, уый 
тыххæй йæ тынг бацархайын хъæуы, æмæ мæхиуыл нæ бацауæрд- 
дзынæн. Амæй фæстæмæ алцыдæр мæнæй аразгæ уыдзæн, æмæ 
æхсæвæй, бонæй мæ зонындзинæдтæ фылдæр кæныныл кусдзы- 

Зынгхуыст бæляицтæ 
281 
нæн, классикты чингуытыл дарддæр дæр мæхи ахуыр кæндзынæн. 
Мæ ахуыргæнджытæ мын цы ’рмæг дæттынц, уый у, зонын мæ 
кæй хъæуы, уымæн йæ сæдæйæмаг хай, æмæ йæ мæхи хъарутæй 
баххæст кæндзынæн. 
Мæ рæсугъд сæнттæ та мæ царды æцæгдзинадæй атыдтой æмæ 
мæ аргъауы дунемæ фæхæссынц. Проспекты дыууæрдæм чи рацу- 
бацу кæны, уыдонæн мæ фæнды ме ’хсызгон хабар радзурын. 
«Мæ зындзинæдтыл фæуæлахиз дæн æмæ литературæмæ иу къах- 
дзæф бакодтон. Иннæ радзырд та мын журналы рацæудзæн, æмæ 
мæ мæ равзæрст фæндагæй иуварс аздахын никæйуал бон бауы- 
дзæн. Цъыфдзастæй йæхи чи сласта, уыцы сау лæппу уын цы 
уацмыстæ ныффысдзæн, уый фендзыстут!» — хъæр сæм кæнын мæ 
тых-мæ бонæй, фæлæ мæ нæ хъусынц. 
Æнхъæл уыдтæн, мæ фыццаг уацмыс мыхуыры куы рацæуа, 
уæд дунейыл стыр хорздзинад æрцæудзæн, адæм æй кæрæдзи къух- 
тæй скъæфдзысты æмæ йыл дистæ кæндзысты, фæлæ дунейыл дæр 
ницы хорздзинад æрцыди, мæ радзырдыл дæр дисгæнгæйæ никæй 
уынын. Æниу дзы дис дæр цæуыл хъуамæ кæной? Ногæй дзы цы 
загътон? Гобсек æмæ Плюшкины раз мæ хъайтар цы у? Ницы. 
Уыцы дыууæ цæхæркалгæ фæлгонцмæ ма зыд æмæ кæрæфы тых- 
хæй цы бафтауæн ис? Мурдæр ницы. Дыууæ æгъатыр тугцъиры 
се ’намонд амæттæгтыл сау хæлуарджытау цы хурхгæнæн тынтæ 
фæнывæстой, уыдон равдисынæн кæуылты курдиат хъуыди! Ахæм 
гениты фæстæ ма уыцы темæмæ мæ ныфс та куыд бахастон, къæй- 
ных дæн, æндæр? Иу хъуыды мын æнцой нæ лæвæрдта æмæ йæ 
фæдыл ацыдтæн. Хицæуттæ æмæ сæ фæсдзæуинтæ æхсæвæй, бо- 
нæй æвæллайгæйæ кæмæй æппæлынц, æндон зæгæлты хуызæн 
фидар коммунистты куырдадз кæй хонынц, уыцы дыдзæсгом æхсæ- 
над æнæфсис кæлæнгæнджыты кæй хъомыл кæны, уый сын сæ 
цæстмæ бадарынмæ хъавыдтæн. Мæ фæндæй цы рауади, уый нæ 
зонын, фæлæ мæм афтæ кæсы, цыма мæ риу фырцинæй дзæгъæлы 
ныддымсти. Адæмы сагъæсхуыз цæсгæмттæм кæсгæйæ мæ цин 
дызæрдыгмæ раивта. Кæд сæ мæ радзырдтæ ницæмæн хъæуынц, 
мыййаг? Æцæгæлон дзыллæты зæрдæтæм фæндаг ссарынæн бирæ 
цыдæртæ хъæуы, мæнмæ та ’рмахуыр æдых бæлонæй уæлдай ницы 
и, афтæмæй цæхæрцæст цæргæстимæ тæхыныл фæлварын. Адæй- 
магæн æрдз кæй дæтты, йæ бæллицтæ уымæй бæрзонддæр куынæ 
хизиккой, уæд ын цас æнцондæр уаид. Нæ, нæ! Уæд йæ цард иу 
ран æндзыгæй лæууид æмæ йæм зæрдæуынгæггæнæн æнкъарæнтæ 
йеддæмæ ницы гуырид. Фæлтау цæджджинагау фыцæд, абухæд 
æмæ размæ бырсæд, адæймаджы дæлдзæхмæ æппарæд, стæй йæ 
уæлæрвтæм исæд. Æрмæстдæр абухгæ фурды æнæдомд уылæнтимæ 
тохы банкъарæн ис уæлахизы цин. Кæд уыдон мæнг хисайæнтæ не 

282 
Цомартаты Изæтбег 
сты, æмæ æцæгдæр царды ад афтæмæй æнкъарын, уæд мæ ра- 
дзырдæй цæмæ æфсæрмы кæнын? Тынг зæрдиагæй йæ куы ныф- 
фыстон æмæ йæ рацыдмæ æнæрхъæцæй куы ’нхъæлмæ кастæн. 
— Цæуыл ныссагъæс кодтай, Ирбег? Æппæт дунейы мæт дæу 
бадомдта? — æрбайхъуыст мæм фæрсырдыгæй Темысойы рæхуыс- 
тæмхиц къахæн ныхас æмæ йæм ме ’ргом аздæхтон. 
— Ницæуыл сагъæс кæнын. Æвæццæгæн, мæ цæсгомы хуыз 
ахæм у, — мæхи растгæнæгау ын къæмдзæстыгæй дзуапп дæттын 
æз. Алкæмæ дæр йе ’рфгуыты бынæй кæсы, æмæ йæ нæ бамбар- 
дзынæ, кæмæ цы зæрдæ дары, уый. Фæхсбандоныл йæхи цахъ- 
хъæн урссæр лæгимæ бады æмæ мын Гагуыдзмæ æнæрвæссонхуы- 
зæй амоны. 
— Уæртæ уыцы адæмон поэты фæзм æмæ цардæй исты фенай. 
Йæ цот бынсæфт сты, уæддæр йæ сæрыл уæз нæ уадзы, йæ зæр- 
дæмæ маст нæ хæссы, æмæ йæм иу низ дæр æмгæрон нæ цæуы. 
— Тынг мæ куы бафæнда, уæддæр мæ бон афтæ нæ бауыдзæн. 
Мæнæн ме ’рдзы сконд æндæр у... 
Гагуыдз нæм тыхкастгæнгæйæ æрбаввахс и, йæ рахиз къух 
хæрдмæ фелвæста æмæ театры хъазæгау хъæрæй сдзырдта: 
— Æгас нæм цу, нæ ног фыссæг, нæ зынаргъ! Уыдис дæ фæн- 
даг тынг зын æмæ тынг даргъ... 
Йе сценикон пафос сойын цырагъыл бафугæнæгау æваст 
æрхуыссыд, æмæ йæ цæсгом гæдывад мидбылхудтæй айдзаг. 
— Мæ арфæ райс зæрдæбынæй. Дæ дзырд нын уаф хæрдгæ- 
быдæй. 
Йæ ныхæстæ йын æлхыскъыл банымайон æмæ сæ хынджы- 
лæджы хуызы райсон æви йæм лæмбынæг æрыхъусон æмæ йын 
«бузныг» зæгъон? 
— Диссаджы радзырд ныффыстай. Молодец! Цы бæрзонд 
рындзмæ схызтæ, дæхи уымæй дæлдæр куы ’руадзай, уæд раздæр 
мæхи амардзынæн, стæй та — дæу, — йæ «цыргъзонд» ныхасыл 
хъæрæй ныххудти æмæ ацыди. Йæ дæрдджын костюм æмæ йын 
йæ хуыздзыд æнцъылдтæ шляпæмæ кæсын æмæ дис кæнын, афтæ 
æнаивæй цæуын æмæ йæхи æдылыйæ æвдисын, стæй тамакотæ 
æмæ ручкæтæ курын йæ сæрмæ куыд хæссы, ууыл, уымæй тынг- 
дæр та мæ дисы ’фтауы, йе ’ддаг бакаст æмæ йæ миддуне куыд 
халдих сты, уый. Æз æй куы уынын æмæ йæ бæсты мæхи цыдæр 
æгадхуызæй куы ’нкъарын, уæд нын дзы хицауад дæнцæг куыд 
аразынц æмæ йæ хуыздæр поэты бынаты куыд æвæрынц? Алчи- 
дæр йæхи хуызæтты фылдæр уарзы, æвæццæгæн, æмæ хæрдмæ 
уыдоны исы, æндæр ын цыхуызы и бамбарæн? 
— Худгæ марг! Куыдзау ын судзин бадар! Ацы фидиссаг æмæ 
мын мæ саузæрдæ хицау мæ фæндæгтæ куынæ æхгæниккой, уæд 

Зынгхуыст бæлпицтæ 
283 
мæ уацмыстæ Мæскуыйы уырыссагау цæуиккой, æмæ Ирыстонæн 
кад скæнин! — йæ фæдыл мæстыйæ адзырдта Темысо, исдугмæ та- 
рæрфыгæй абадти, стæй йе ’мбалмæ куыдфæндыйæ бакасти. — Æрдæ- 
бон цы радзырды кой кодтай, уый мæнæ ацы лæппу ныффыста. 
Ахæм хъæлæсы уаг ын и, цыма ныхас бырæттæм æппаринаг 
дзабырыл цæуы, ома, куы йæ зонай, уæддæр ницы рамбулдзынæ, 
куынæ йæ зонай, уæддæр ницы фесафдзынæ. Йæ уазал цæсгомыл 
Гагуыдзы кæнгæ цины йас æхсызгондзинад дæр нæ зыны. Уый- 
хыгъд йе ’мбалы цæстытæ цæхæр скалдтой, æмæ мæм сæ цымыди- 
сæй разылдта. Фырцинæй ма йæ бынатæй дæр фестади æмæ мын 
мæ къух йæ дыууæ фæлмæн армы ’хсæн æлхъивы. Йæ хурæн хур 
фенæгау райы æмæ мыл уарзон фыдау узæлы. Йæ хъæлæс дæр — 
йæ къухты хуызæн фæлмæн. 
— Нырма хæрз æрыгон куы дæ, æмæ дын æз, йæ зонд кæмæн 
æрбадти, ахæм кардзыд лæг æнхъæл куы уыдтæн. Де ’ргом æнæ- 
сайд ныхасæй мын мæ зæрдæ балхæдтай, æмæ дæ æз стыр бузныг 
дæн. Ацал-ауал азы козбау фысджыты цæстмæхъус уацмыстæй чи 
фæзæрдæцъæх, уыдон æхсызгонæй сулæфдзысты дæ радзырд ба- 
кæсгæйæ. 
— Æгæр æй ма стау. Кæд мын йæ иу радзырдæй къæдзæхтæ 
нæ афæлдæхта! — йе ’хсидгæ æнкъарæнтыл ын ихдон бакалдта 
Темысо. 
— Ма зæгъ, ма зæгъ. Къодах йæ фыццаг цæфæй бæрæг у. 
— Къодах нæ дæ, къодах! — йæ къух ыл ауыгъта Темысо æмæ 
дзы тæргайхуызæй йæхи айста. 
— Фысджытæм ма хъус. Се ’ппæт дæр хæлæггæнаг æмæ æдзæ- 
стуарзон сты. Кæрæдзийæ раппæлыны бæсты сæ сæртæ цæхæрмæ 
сдарсдзысты. Дун-дунетыл дзырдæй ахадгæдæр ницы ис, дзыллæ- 
тæм рæстдзинад куы хæсса, уæд, æмæ йыл цыфæнды зындзинæдтæ 
æвзаргæйæ дæр ма сыстырзæрдæ у. 
Йæ хæрзаудæн ахастæй мын ме уæнджы стыр ныфс бауагъта, 
æмæ мæ сæр дызæрдыг хъуыдытæй асыгъдæг и. Фæнды мæ уæлар- 
вæй зынг æрхæссын æмæ дзы мæнæ ахæм зæрдæхæлар адæмы 
батавын, сайдæй сыл чи цæуы, уыдон басудзын æмæ сæ хæрамдзи- 
надæй фервæзын кæнын. 
* * * 
Мæ хъуыдытæ æмæ мыл ме ’нкъарæнтæ иуырдæм хæцынц, 
мæ хуылфы чи нымбæхсти æмæ мæм хæстæввонгæй чи лæууы, 
уыцы карз дæлимон-цензор та мæ иннæрдæм здахы, ноджы ма мæ 
хъусты æнæрынцойæ зæлынц мæ домаг редакторты зондамонæнтæ: 
«Дæргъвæтин фыст ма кæ. Чеховы ныхæстæ дæ зæрдыл дар «крат- 

284 
Цомартаты Изæтбег 
кость — сестра таланта», дæхицæн сæ талисманы хуызы райс æмæ 
цыбыр радзырдтæ фысс». Достоевский æмæ Толстойæн се стыр 
амонд уыдис, æмæ адоны къухтæм нæ бахаудтой, æндæр «Идиот», 
«Братья Карамазовы», «Анна Каренина» æмæ «Война и мир»-ы 
хæрз цыбырæй уырыссаг адæмы цард куыд равдыстаиккой? Кæд 
аивадон уацмысæн йæ бæрцмæ гæсгæ аргъгæнæн нæй? Кæд йæ 
сæйраг рахæцæнтæ арфдæр æвæрд сты? Мæнмæ гæсгæ, редак- 
тортæ Чеховы раст нæ бамбæрстой æмæ мын мæ радзырдтæ рæды- 
дæй ныкъкъабæзтæ кæнынц. Тугæрхæмттæй сæ куы райсын, уæд 
мæ зæрдыл æрлæууы, бирæ кæй уарзын, уыцы ’мбисонд: «Слы- 
шал звон, да не знает, откуда он». Æдылыты кувыныл бафтыдтой, 
æмæ сæ сæртæ пъолыл хойынц. Сæ цагъайраг удыхъæд æмæ сын 
сæ ницæйаг зондыл не ’рвæссын, фæлæ сын сæ хиваст митæй тæр- 
сын æмæ мæ радзырдтыл нæ ауæрдын. Цъæхсыфтæр бæласы хæм- 
пус къалиутæ их æгъатырæй куы ныццæгъда æмæ ма дзы афтид 
зæнг куы ныууадза, уыйау ын йæ «уæлдай» бынæттæ азгъалын, 
æгæр даргъ сæм куы фæкæса, æмæ мын æй куы раздахой, зæгъгæ, 
йын йæ хъуыдытæ æмæ йе ’нкъарæнтæ æвæндонæй айсын, æмæ 
ма дзы газеты очеркау хус стæгдар аззайы, фæлæ уæддæр бирæты 
зæрдæмæ фæцæуы, æмæ мын арфæтæ кæнын райдайынц. Мæнæ 
та ныр дæр æмдзæрæны ме ’мкурсонтæй иу чызг мæ разы ’нкъар- 
дæй æрлæууыди æмæ къухмæрзæнæй йæ цæссыгтæ сæрфы. 
— Тынг æгъатыр дæ, æвæдза, — уайдзæф мын кæны кæуын 
хъæлæсæй æмæ йæ роцъойы зыр-зыр тыххæй уромы. 
— Цæй тыххæй зæгъыс? 
— Уыцы мæгуыр усы цæмæ амардтай? 
— Цавæр усы? 
— Дæ радзырды сæйраг хъайтары. 
— Кæцы радзырды? 
— Газеты дын чи рацыд, уым. 
— Рацыди?! — бацин кодтон æз æмæ йæ мæ риумæ æрбалхъыв- 
тон. — Мæ хæрзæггурæггаг — дæу! 
— Алæ-стæ, залым. Сидзæргæсы иунæгæй фæтухæнæй мард- 
тай, æнхъæлматæсгæйæ йæ ингæнмæ батардтай, стæй ма йæм йæ 
дурзæрдæ уæрæседзау фырты дæр не суагътай, — ассыдта мæ чызг 
æмæ сывæллонау хæкъуырццæй кæугæ иуварс ацыди. — Ахæм 
хъæбул ныййарыны бæсты хуыйы хъыбыл схæсс, æмæ дзы исты 
пайда фенай.... 
— Аку, аку. Уыдон удсыгъдæггæнæн цæссыгтæ сты, æмæ нын 
кæд наё чъизи ’нкъарæнтæ ссыгъдæг кæниккой. 
— О, хæдæгай, абон дæ Темысо университеты агуырдта, æмæ 
уыцы рæстæг зæххы скъуыды ныххаудтай, — æрбайхъуыст мæм 
цæлгæнæны цурæй нæ рæдæнг старостæйы хъæлæс. Фыдындго- 

Зынгхуыст Оæллицтæ 
285 
мау абадгæ чызг у. Рæстæгæй-рæстæгмæ æмдзæвгæтæ афыссы æмæ 
фысджыты хорз зоны. 
— Цы мæ кæны, уый дын нæ загъта? 
— Нагъ. Цæдисмæ, дам, ма-иу æрбауайæд. Удхæссæг. Цыма 
йæ род йæ хуылфы амарди, уыйау æдзухдæр йæхимæ хъусы, фæлæ 
мæм ацы хатт йæ цæсгом рухсдæр фæкасти. Æвæццæгæн дын исты 
хорз хабар зæгъынмæ хъавы. 
— Бæргæ, бæргæ! — сдзырдтон хъæлдзæгæй æмæ уаты фæми- 
дæг дæн. Цалынмæ мæ дзаумæттæ ивтон, уæдмæ къæлидор адæ- 
мæй байдзаг и. Ныййарджыты æмæ цоты ахастдзинæдты тыххæй 
кæрæдзимæ февнæлдтой æмæ бæстæ сæ сæрыл систой. Чи сæ ный- 
йарджыты фарс хæцы, чи — цоты, æмæ хъæлæба кæнынц. Мæ 
радзырд се ’хсæн ахæм стыр быцæу кæй расайдта, уый мын æхсызгон 
у, сæ хатдзæгтæм сын байхъусин, фæлæ мæ уыдонмæ нал æвдæлы. 
Темысойы цæй тыххæй бахъуыдтæн, уый хъуамæ æвæстиатæй ба- 
зонон, науæд не ’рсабыр уыдзынæн. Дуар мæ сæрыл ахастон æмæ 
цыбыр рæстæгмæ йæ кабинеты фæмидæг дæн. Уый мын мæ сала- 
мæн дзуапп дæр нæ радта, афтæмæй мæ æнæ уæлдай ракæ-ба- 
кæйæ комкоммæ бафарста: 
— Горькийы номыл литературон институты ахуыр кæнын дæ 
фæнды? 
Мæнæн фырдисæй мæ дзых бахæлиу, мæ ныхæстæ мæ хъуы- 
ры фæбадтысты, æмæ иуцасдæр дзурын ницыуал сфæрæзтон. Мæс- 
куыйы февзæрдтæн æмæ мæ цæстытыл ауадысты иуæй иннæ зæр- 
дæхъыдзыгæнæндæр нывтæ. Уым цæргæйæ фæстаг аз цал æмæ 
цал хатты бацыдтæн институты цурмæ, фæлæ уырдæм бахауынмæ 
бæллын дæр нæ уæндыдтæн. Афтæ мæм касти, цыма дзы Горьки- 
йæн йæхи хуызæн курдиатджын фысджытæ ахуыр кæнынц, æмæ 
ныр... Нæ, нæ! Сайгæ мæ кæны, æвæццæгæн. Ахæм амонд мæм 
æрхауа, уымæн уæвæн нæй. 
— Цы зæгъыс? Нæ дæ фæнды? — бафарста мæ ногæй æмæ йæ 
хылы-мылы фыстытæй йæ цæстытæ атыдта. 
— Искуы ма мæ нæ фæнды, фæлæ тæрсын... 
— Цæмæй? 
— Барджынтæ та сæхионты куы арвитой, æмæ та æз зæрдæ- 
рисгæйæ куы баззайон... 
— Уымæй дæр цы мæнг зæгъыс. Кæрцæй хæдон хæстæгдæр у, 
фæлæ дæ ацы хатт ничи бахъыгдардзæн. Нæ зæрдæ кæуыл дарæм, 
ахæм лæппутæ нæм дыууæ йеддæмæ нæй. 
— Æмæ æз дæр уыдонмæ хауын? 
-О. 
— Уæдæ мæ редактортæ куыд æнæбары мыхуыр кæнынц? 
— Арв куыд нæры, афтæ нæ цæвы. Æгæр дæр ма дæ мыхуыр 

286 
Цомартаты Изæтбег 
кæндзысты, уæлдайдæр, литературон институт каст куы фæуай, 
уæд. 
— Бахауын уал æм хъæуы. 
— Бахаудзынæ йæм. Дæ радзырдтæ Майрæмы зæрдæмæ цæ- 
уынц, æмæ дæм йæ цæст фæдардзæн. Мæскуыйы литератортæ йын 
стыр аргъ кæнынц, стæй йын институты дæр бирæ зонгæтæ ис... 
Цæдисы сæрдар цыма йæ ном фехъуыста, уыйау къæсæрæй 
æрбахызти æмæ мын райдзастхуызæй мæ къух райста. 
— Æрбахæццæ дæ? Хорз, хорз. Мах ам иумæ бауынаффæ 
кодтам, æмæ дæ нæ зæрды ахуырмæ арвитын и. 
— Бузныг. Ахæм хорз зæрдæ мæм дарыс, уый нæ зыдтон. 
— Курдиатджын уацмыстæ фысс, æндæр хорз зæрдæ дарын 
мах бар уадз. Æццæй, Темысо? 
— Æнæмæнг афтæ. 
Йæ хицау ын цыма хъæлдзæггæнæн хос бадардта, уыйау йæ 
цæсгом ныррухс. Йæ къуырфæвæрд гуымирыхуыз цæстытæ дæр 
ма сæрттывтой, фæлæ сæрдары ацыдимæ йæ цæсгом фæтар и, йæ 
цæстыты зынг дæр ахуыссыди, æмæ фæстæмæ йæ гаччы абадти. 
— Кæй нæ рауагътай, ахæм радзырдтæ ма дæм ис? — фæрсы 
мæ æлхынцъæрфыгæй. 
-О. 
— Сæ хуыздæртæ сын æрбахæсс æмæ дын сæ мах институтмæ 
арвитæм. 
Къулыл — зылын хахх! Кæдæй-уæдæй мæнæн дæр мæ хъул 
сах абадт. Иугæр мыл Майрæм йæ арм дары, уæд мын тас ницæ- 
мæйуал у, цыфæнды æгъатыр тымыгътæй дæр мæ бахъахъхъæн- 
дзæн. Литературон институты зондджын ахуыргæнджытæм фондз 
азы куы фæхъусон, уæд бирæ цыдæртæ базондзынæн. Студенттæн 
дзы хъуамæ семинартæ Уæрæсейы номдзыддæр фысджытæ ара- 
зой, æмæ мын сæ хъæздыг сфæлдыстадон æрмадзы дуæрттæ куы 
байгом кæной, уæд ма мæ уымæй зынаргъдæр хæзна цы хъæуы? 
* * * 
Мæ радзырдтæм сæ бирæ æнхъæлмæ кæсын нæ бауагътон. Сæ 
сæры исты куы фæкуыси уа, сæ зонд куы ’рбаивой æмæ мын мæ 
цæттæ хъуыддаг куы фехалой, уымæй тæрсгæйæ мæхи дæллаг га- 
лау баифтыгътон, æхсæвæй, бонæй сыл биноныг фæкуыстон, мæ 
фæстаг, капеччытæй сæ рамыхуыр кодтон æмæ сыл сæ æвæстиатæй 
сæмбæлын кодтон. Разыйæ мæ кæй баззадысты, уый сæ цæстуар- 
зон ахастæй бамбæрстон, æмæ фырцинæй мæ зæрдæ мæ риуы 
скафыди. Цыма ме стырдæр бæллиц сæххæст и, уыйау хæрдмæ 
пуртийы схъиуд кодтон, æмæ мæ къæхтæ зæххыл нал хæцыдысты. 

Зынгхуыст бæллицтæ 
287 
Арвæй мæм мигъы бындзыг нал зынди, æмæ та мæ алыварс иунæг 
æвзæр адæймаджы дæр нал уыдтон. Æппæтæй мæм растдæр æмæ 
зæрдæхæлардæрæй разындысты нæ фысджытæ. Нырмæ сæм кæй 
мæсты кодтон, уый тыххæй мæ фæндыди се ’ппæтæй дæр хатыр 
ракурын. Мæ зæрдæ уæлдай тынгдæр æрфæлмæн и Майрæммæ. 
Афтæ мæм касти, цыма бæстыл йæхицæй сыгъдæгдæр адæймаг 
нæй, цыма йæ уд-йæ дзæцц искæмæн хорздзинад саразын у. Ме 
’фсарм мæ куынæ урæдтаид, уæд æм бацыдаин æмæ йæ мæ хъæ- 
бысы фелвæстаин. Цалдæр мæйы кæм уыдтæн, уый зонгæ дæр нæ 
кодтон. Мæ цин мæ ахæм бæрзонд систа, царды æцæгдзинадæй 
мæ афтæ дард ахаста, æмæ Темысойы хъæлæсы тыхстхуыз мыртæ 
дæр нал фехъуыстон. 
— Тæлмацгæнджытæ нæм фаг нæй, æмæ дæ радзырдтæ уырыс- 
саг æвзагмæ дæхæдæг куы раивис. 
— Æз разы дæн, фæлæ куынæ сарæхсон æмæ ма къамисы 
цæсты дæр куы бафтон. Тæлмац кæнынæн аивадон æвзаджы фæ- 
зилæнтæ æмæ сусæгдзинæдтæ хорз зонын хъæуы. 
— Мах институтмæ дæлрæнхъон тæлмацтæ фервитæм, æмæ 
уым зынæй ницы ис. Хъуыдыйæдтæ куыд сты, афтæмæй сæ ком- 
коммæ раив. Цас æнæхсæстдæр уой, уыйас — хуыздæр. Рæсугъд 
сæ ма араз, стæй сæ аивадон ахорæнтæй хъæстæ кæныныл дæр ма 
схæц. 
Æнæхсæст хъуыдыйæдтæй фыссæджы курдиат куыд разын- 
дзæн, уый дзæбæх не ’мбарын æмæ йæм æнæууæнк кæстытæ кæ- 
нын. Темысо мæ сфæлмæцыди æмæ мын мæ риссаг цъутхал фæ- 
рæхуыста: 
— Кæд дæ нæ фæнды, уæд мын æй комкоммæ зæгъ æмæ дæ 
ныхъхъуытты уадзон. Мах ахуырмæ лæгдыхæй никæй æрвитæм. 
Йе знæт цæстæнгасæй йын фæтарстæн æмæ талф-тулфæй срæ- 
цыгътон: 
— Фæнды мæ, фæнды. Ратæлмац сæ кæндзынæн. 
Цæмæй йæ зæрдæ мæ уындæй мауал цъæх кæна, уый тыххæй 
феддæдуар дæн æмæ æмдзæрæнмæ атындзыдтон. Æнхъæл уыд- 
тæн, уырыссаг æвзаг зонын æмæ йæ æртасын кæндзынæн. Куыи- 
нæ стæй. Йæ хъæздыг æвæрæнтæ авд дуары мидæг кæй сты æмæ 
дзы иу дæр мæ бон байгом кæнын кæй нæ бауыдзæн, уый цыбыр 
рæстæгмæ бамбæрстон. 
Гал бæласмæ куы хиза, уыйау ныссуйтæ дæн, æмæ ме ’дзæл- 
гъæд куыстæй мæ зæрдæ бамæгуыр. Ме ’нарæхст фæлтæрæнтæ 
ныууадзынмæ хъавыдтæн, фæлæ мæ бæллиц æгæр тыхджын уыди 
æмæ мæ коммæ нæ бакасти. Мæскуымæ кæй нæ ацæудзынæн æмæ 
мæ скъолайы кусын кæй бахъæудзæн, уыцы хъуыдыйæ мæ туг мæ 
буары асалди æмæ зæрдæбынæй ныккæрзыдтон. 

288 
Цомартаты Изæтбег 
Куыдзæн йæ быны дон куы бацæуы, ленк кæнын уæд базоны. 
Адæймагмæ бирæ æмбæхст хъарутæ ис, æмæ йын бахъуаджы сахат 
стыр нысанмæ тырнгæйæ раргом вæййынц. Амæй размæ æппын- 
дæр мæхимæ кæй нæ хатыдтон, ахæм тых та мæм кæцæйдæр фæ- 
зынди, æмæ æбæрæг арт мæ риуы ссыгъди. Цалдæр дзырдуаты 
библиотекæйæ æрбахастон æмæ кусыныл нал ауæрстон. Хуымæтæг 
дзырдтæ æмæ хъуыдыйæдтæ тæлмац кæныныл уайтагъд фæцалх 
дæн æмæ ма дзы ’хсызгондзинад дæр исын райдыдтон, фæлæ мын 
æмбисæндтæ æмæ фидар дзырдбæстытæ мæ ныфс асастой. Æцæгæ- 
лон æвзаджы уыдонæн сæхи ’мсæр фразеологизмтæ агурын хъай- 
мæт у. Æфсæйнаджы хафæнтæ кæрæдзийæ атоныныл мæ уды бы- 
цъынæг куы скъуыдтон, стæй дæвдæг салд зæхх æлхъывд уæлдæ- 
фæй кусгæ дзæбугæй куы къахтон, уæд мæм афтæ касти, цыма дун- 
дунетыл уыдонæй зындæр куыст нæй, фæлæ ацы куыст бынтон æвир- 
хъау рауади æмæ мын мæ уд сласта. Мæ зындзинæдтæн бабыхсин, 
фæлæ мæ мæ сæры рыст нæ уадзы. Уазал донмæ йæ бадарын æмæ 
стъолмæ багуыбыр вæййын. Рæстæгмæ йæ уæззау рыст фенцайы, 
стæй та здыйæ дзаг кæнын райдайы, æмæ йæм ницыуал фæхъары, 
фæлæ мæм уæддæр мæ ручкæ æрæвæрыны зонд æввахс нæ цæуы. 
Мæхи ныхъхъæддых кодтон æмæ фыссын, фыссын, фыссын. Цы 
куыст кæнай, уый — зæрдæйæ. Нысан ын куы уа, уæд дзы адæймаг 
не ’фсæды. Лæджы фидарæн дунейыл ницы ис. Куы йæ бафæнда, 
уæд бæстæ иннæрдæм афæлдахдзæн. Иугæр мын мæ хъысмæт лите- 
ратурон институтмæ бацæуыны фадат дæтты, уæд дзы мæхи хъуа- 
мæ æнæхай ма фæкæнон. Уыцы хъуыды мæ разæнгард кæны, æмæ 
нал æхсæв зонын, нал — бон. Иу радзырд тæлмацгонд фæвæййын, 
сыгъдæг гæххæттытæм æй рафыссын æмæ та иннæ радзырд мæ- 
химæ æрбайсын. 
Райдайæн кæм и, уым кæрон дæр и. Фæдæн сæ фыст, æмæ мæ 
буары цыдæр æхсызгондзинад анхъæвзта, фæлæ мын мæ сæры 
рыст мæ цин æххæстæй æнкъарын нæ уадзы. Ныр та мын æндæр 
хъуыддаджы тыххæй риссы. Æмæ ма ’рмæст йæхæдæг куы рис- 
сид, фæлæ ма зæрдæйы дæр йæ фæдыл ласы. Æхцайы тыххæй 
кæмæ баулæфон, уый нæ зонын æмæ тыхсын. Цалынмæ вагæттæ 
’вдæлон кæнон, уæдмæ мын Цæдисмæ куы байрæджы уа, æмæ 
зæфцы фыдæй ам куы баззайон. Нæ, фæлтау мæ цæсгом кæмæ- 
фæнды дæр батæрдзынæн. Хæс уæззау уаргъ у, æмæ ме сæфт 
æфстæуттæ исынæй уынын, фæлæ мын цы гæнæн и? Бирæгъыл 
мæгуыры бон куы акæны, уæд куыдзы бын дæр атулы. Мæ зонгæ- 
тыл зйлын æмæ иу дзуаппимæ фæстæмæ здæхын. Нæй — дурæй 
хъæбæрдæр. Æниу сæм кæцæй хъуамæ уа? Стæй кæмæ уа, уый 
дæр мæныл цæмæ хъуамæ баууæнда? Мæ сæдæ зæбулы иу æнда- 
хыл куы хæцынц. 

Зынгхуыст бæлпицтæ 
289 
Цы уа, уый уæд. Уæлдай æгаддæр нал фæуыдзынæн. Маши- 
нисткæмæ лæгъстæхуызæй бацыдтæн æмæ йын мæ радзырдтæ йæ 
цуры сæвæрдтон, цы сын кæныс, уый сын кæ, зæгъгæ. Æхца ’рба- 
хæссынæй йын зæрдæ бавæрдтон æмæ вагзалмæ араст дæн. Дæр- 
гъæй-дæргъмæ æфсæн хæтæлтæ тралермæ февгæдтон æмæ æнæба- 
ры капеччытæ райстон, мæ радзырдтæн сæ бафыстон æмæ сæ цин- 
гæнгæ Темысомæ бахастон. Йæ хъуынтъыз цæсгом мæ зæрдæмæ 
нæ фæцыд, йæ дыдзæхсæн ныхас та мæ дызæрдыг хъуыдытыл 
бафтыдта. 
— Ам сæ уадз. Æз дæм фæдзурдзынæн, куы мæ бахъæуай, уæд. 
Æнæуи дæр мæм зæрдæрайгæйæ нæ дзырдта, фæлæ йæ афтæ 
къæмдзæстыгхуызæй никуы федтон, æмæ йæм мæ зæрдæ фехсайд- 
та. Куыдзæн ма вæййы ахæм ныхкъуырд цæстæнгас, йæхимæ исты 
азым куы фæхæссы, уæд. Цæмæйдæр разы нæу, фæлæ мын æй 
зæгъын нæ уæнды æмæ йе ’мдзæвгæтæ мæсты хæххытæ кæны. 
Кæй йыл не ’ууæндын, уый тыххæй мæм гуыры æнæбындур гуы- 
рысхотæ, æндæр æм ногæй цы уынын? Гуымиры лæг у æмæ гуы- 
миры дард кæны йæхи. Нæ, цыдæр мæ æмбæхсы, фæлæ цы? Цы?! 
Уыцы фарст мын æнцой нæ дæтты, æмæ мæ сæрæн бынат нæ 
арын. Мæхи сабыртæ кæнын, фæлæ, дзæгъæлы кæй архайын, уый 
мæ зæрдæйы кæцыдæр æнкъарæнæй ахсын æмæ мын æрсабыры 
амал нæй. Цæй, рагацау мæхиуыл сæфты гакк цы æвæрын? Уæд 
та Майрæмимæ фæхыл и æмæ йæ чемы нæ уыд. Нæ, йæ чемы 
куынæ вæййы, уæд йæхи ’ндæрхуызон фæдары. Цыфæнды куы 
фæуа, уæддæр æй хъуамæ базонон. Уæвгæ йæм цы тагъд кæнын? 
Куы мæм фæдзура, уæд бæрæг нæ уыдзæн? Цалынмæ мæм уый 
дзура, уæдмæ мæнæн мæ зæрдæ атондзæн. Рæстæгæй-рæстæгмæ 
Цæдисмæ мæхи байсын æмæ уынджы Темысомæ фенхъæлмæ кæ- 
сын, фæлæ йыл мæ цæст не ’рхæцы, æмæ ноджы тыхстдæрæй 
фæстæмæ аздæхын. Зæрдæйы фæндыл хъуамæ сæрымагъз тых 
кæна, фæлæ кæм и ахæм хъару? Йæхиуыл хæцын уыйбæрц чи 
фæразы? Консультанттыл мæхи асæрфтон иу хатт, дыууæ хатты, 
стæй дуарыл хъавгæ бахæцыдтæн. 
Темысо стъолы уæлхъус бады æмæ цыдæртæ фыссы. Йæ галиу 
къух йæ урс-морæ хъулон сæрмæ — быцæуæвæрд. Йæ дыууæ æн- 
гуылдзты ’хсæн æрдæгдымд тамако æлхъывдæй дары, æмæ йе ’ртху- 
тæг дæлæмæ згъæлы. Хæстæг æм балæууыдтæн æмæ йæ лæгъстæ- 
гæнæгау бафарстон: 
— Цæй, мæ хабар куыд у? 
Уый мæм йæ кæсæнцæстыты сæрты йæхицæн тыхгæнæгау æвæн- 
донæй скасти æмæ уайдзæфгæнæджы хъæлæсæй афтæ бакодта: 
— Æз дæм раджы куы арвыстон, уæд нырмæ кæм уыдтæ? Дæ 
хъуыддагæй ницы рауад... 
19 Цомартаты Излетбег 

290 
Цомартаты Изæтбег 
Ахæм æнæхсæст лæгæй цæмæфæнды дæр æнхъæлмæ кастæн, 
фæлæ æргом гæдыныхас æмæ бынтон æбæрæг дзуапп фехъусын 
мæ фæсонæрхæджы дæр нæ уыди, æмæ æрвдзæфау фæдæн. Элек- 
трон тых мæ æрцахста æмæ мæ æгъатырæй уигъы. Зынг телтæй 
згъоры ме уæнгты, мæ сæрымагъзы æмæ сæ риссын кæны. Афтæ 
мæм кæсы, цыма ныртæккæ мæнæ ам ахаудзынæн æмæ мæ уд 
сисдзынæн. Мæ цæсгом та ныффæлурс и, æвæццæгæн, æмæ мæ 
Темысо сабыртæ кæныныл фæлвары, уый дæр куыдфæндыйы хъæ- 
лæсæй, мæстæймарæджы уазал мидбылхудтимæ: 
— Фыссын дæ ничи сахуыр кæндзæн, дæхимæ куы ницы уа, 
уæд. Майрæм нæхи пединститут йеддæмæ каст ницы фæци, æмæ 
кæмæй цауддæр у? Сæйрагдæр курдиат у. Курдиатимæ æнæ ахуы- 
рæй дæр фыссæг суæвæн ис... 
Йæхи сраст кæныныл архайы æмæ цыдæртæ лæхуры, фæлæ 
йын æз йæ уæлæнгай сыдывд ныхæстæм нæ хъусын. Ницыуал мæ 
дзы хъæуы æппындæр. Дæлдзæх фæуæнт йæ институт дæр, йæхæ- 
дæг дæр. Куынæ мæ сцыбæл кодтаид, уæд Мæскуымæ цæуын мæ 
хъуыдыйы кæрон дæр нæ уыдаид. Ницæмæй йæ азымджын кæ- 
нын. Дзæгъæл куыстыл мæ кæй бафтыдта æмæ мыл гадзрахатæй 
кæй рацыд, уый дæр ын барын, æцæг мæ æнæмбаргæ сывæллоны 
бынаты ма ’вæрæд. Ацæуын мæ хъæуы, фæлæ мæ зæнгтæ мæлæты 
лæмæгъ сты. Ме ’гъуыссæг æхсæвтæ мыл æртæфстысты, æмæ мæ 
бон акъахдзæф кæнын дæр нал у. Мæ бæллиц мæ тардта размæ 
æмæ мæхиуыл хæцыдтæн, ныр мæ хъарутæ цыдæр æрбаисты æмæ 
мæ къæмисæнты дзæхст-дзæхстæй мæ сæр фæйнæрдæм фæтоны. 
Ме ’нæуынон адæймаджы цур мæ мæхи лæмæгъæй равдисын нæ 
фæнды æмæ сындæггай къæлидормæ ахызтæн. Искуы мæ æрба- 
дын хъæуы, фæлæ кæм? Цæй, кæд мыл секретары зæрдæ нæ фæ- 
худид. Йæ уатмæ хъавгæ бацыдтæн æмæ кæройнаг бандоныл мæхи 
’руагътон. 
— Цы кæныс, Ирбег?! Дæ зæрдæ риссы?! — тарстхуызæй мæ 
афарста рæстæмбискар саулагъз сылгоймаг. 
— Мæ сæр тъæппытæ хауы. Хос дæм нæй? 
— Ис, ис! Æз — ныртæккæ! 
Таблеткæ æмæ мын дон авæрдта, йæ бандоныл æрбадт, æмæ 
та мæм йæ фæлмæн хъæлæс æрбайхъуыст: 
— Нæ фæлдурæджджынмæ уыдтæ? 
— О. Фæлтау æй мæ цæсты кæронæй дæр куынæ федтаин. Мæ 
сæрымагъз мын йæ бынатæй фæиртасын кодта. 
— Уый дæр цы у, уый у, фæлæ сæйраг фыдæх мæнæ ацы 
цæстфæлдахæг у, — йæ рæсугъд сæрæй мын ацамыдта Майрæмы 
кабинеты ’рдæм æмæ, рудзынджы раз чи лæууыд, уыцы кардзыд 
мæллæг сылгоймагмæ йе ’ргом аздæхта. — Лæджы асайынæй йæм 

Зынгхуыст бæллицтæ 
291 
хуыздæр ницы кæсы. Зæрдæ йын бавæрдта æмæ йæ цæхджын 
сайд фæкодта. 
— Цæмæн? 
— Бафæрс æй. Хицæутты нæ зоныс? Чи дзы йæ хæстæджы ар- 
выста, чи — йæ хæзгулы, чи — йе ’рдхорды фырты. Иуы дæр дзы 
литературæ нæ хъæуы, афтæмæй хъуамæ фондз азы институты фæ- 
хынджылæг кæной, фыссын кæй фæнды, уый та хъуамæ ам баззайа. 
Айфыццаг ын «Рæстдзинад»-ы йæ «Уарзон хъæбул» нæ бакастæ? 
— Куыннæма. Мæгуыр зæронд усыл зæрдиагæй фæкуыдтон. 
Майрæм барджын цыд æрбакодта, йæ сæры фæтылдæй нын 
салам радта æмæ уаты фæмидæг и, фæлæ уайтагъд фæстæмæ фез- 
дæхти. 
— Исчи мæ куы агура, уæд хицаумæ дæн, — загъта бардзырд 
дæттæгау æмæ фæтары и. 
— Уымæй афтæ йæм Ирбег хыл кæнынмæ ’рбацыд, æмæ дзы 
йæхи айста. Гыццыл дæр истæмæй куы фестъæлфы, уæд йæ сæр 
бамбæхсы, — былысчъилæй йыл худы секретарь. 
— Æндæр мацы фен. Республикæйы хицауы дачæмæ иуæй иннæ 
рæсугъддæр чызджыты чи хоны, уый дын искæмæй фæтæрсдзæн. 
— Ды та сын кæцæй зоныс сæ хабæрттæ? 
— Адæмы цæст уынаг у. 
— Дачæйы цы кусынц, уый махмæ нæ хауы. 
— Хауы, хауы. Адæмы бæрны куы бацæуай, уæд хъуамæ дæ- 
хиуыл хæцын фæразай. 
— Ахæм цæкуыйæхаст уырсыты бауромдзынæ, куыннæ. 
— Уромæг сæ уыдзæн. Хуыцау алкæй дæр уыны. 
— Уымæн дæр цы зæгъон? Мæнмæ гæсгæ, æрмæстдæр мах 
хуызæн мæгуырты уыны. Уæллæгтæн нæ зонын, фæлæ адон æхца 
цæй тыххæй исынц, уый хæйрæг дæр нæ равзардзæн. Æз сæ бон- 
изæрмæ кæрæдзи аууæттæ дурæй æхсгæ æмæ загъта-багътайæ уæлдай 
æппындæр ницы кусгæ уынын. 
Кæд мæхимæ бынтон нæма ’рцыдтæн, уæддæр мæ дзыхыл 
хæцын нæ бафæрæзтон æмæ мæ зæгъинæгтæ иууылдæр скалдтон: 
— Ды сын куыд æнхъæл дæ, афтæ æнæпайда не сты. Литера- 
турæ домбай хотых у, æмæ йыл фидар хæцын хъæуы. Йæ рохтæ 
йын куы суадзай, уæд ивылд цæугæдонау фæйнæрдæм акæлдзæн 
æмæ бæстæ байсафдзæн. Парти сфæлдыстадон цæдисты йæ фыр- 
хъалæй нæ дары æмæ сын хорз фадæттæ дзæгъæлы нæ аразы. Йæ 
хиваст миты ныхмæ чи дзуры, уыдонæй йæ цæсты гагуыйау хъахъ- 
хъæнынц. Исчи йæ хъуыды ’ргомæй куы фæзæгъы, уæд ыл сæ 
агъуыд куыйтау сардауы, æмæ йæ æгъатырæй акъабæзтæ кæнынц. 
Цыфæнды чъизийæ дæр ыл къæм абадын нæ уадзынц. Курдиатæй, 
;енæкурдиатæй — не ’ппæты дæр хоры нæмгуытау куыройы нукмæ 

292 
Цомартаты Изæтбег 
калы æмæ нæ егъау фыдты ’хсæн æгъатырæй ссы, нæ ныфс нын 
сæтты æмæ нæ йе ’нтыстытыл зарын кæны. 
— Раст дæ, фæлæ адоны цур æмбæхстдæр у, кæннод дæм сных 
уыдзысты æмæ дын дæ фæндæгтæ æрæхгæндзысты. 
— Æмæ мын ныр æхгæд не сты? 
— О, фæлæ сæ тынгдæр ма къах. Фæлтау сын былдауæн ны- 
хæстæ кæ, æмæ дæм хорз зæрдæ дарой. Сæ лæмæгъ уацмыстæй 
сын исчи куы раппæлы, уæд сыл хур ракæсы, æмæ йæм сæ цæс- 
тæнгас цæхгæр аивынц. 
— Мæнæн мæ бон æвзæрæй хорз зæгъын нæу. Уыйфæстæ ма 
фыссынмæ цы цæсгомæй æрбаддзынæн? 
— Дæ фыстыл ма мæт кæ, фæлæ — дæ цардыл. Чысыл раздæр 
айдæнмæ куы бакастаис, уæд дæхицæй фæтарстаис. Иу хатт ма сæ 
ахæм цæф куы райсай, уæд дæ зæрдæ атондзæн. 
— Ма мын тæрс. Æз уынджы бахсыстæн. 
— Мастæн ничи фæразы, зæрдæ æмæ дзы игæртæ судзгæ кæ- 
нынц. 
— Æз ыл ахуыр дæн æмæ цыфæнды арты дæр ахиздзынæн. 
— Дæу хуызæн хивæнд адæймаг никуыма федтон. Дæ сæр 
сисын дæ кæй нæ бауадздзысты, уый хорз куы зоныс, уæд дæ 
фыссын цæуыннæ ныууадзыс? 
— Æрдæбон мæнæ ацы сылгоймаг кæй загъта, уый тыххæй. 
-Ома? 
— Бирæ азты дæргъы йæхиуыл зæрдæрисгæйæ кæй æнкъары, 
уыцы æцæгдзинад мæ радзырды куынæ федтаид, уæд кæйдæр мар- 
дыл иу цæссыг дæр не ’рæппæрстаид. 
— Адæммæ рæстдзинад хæссын хорз у, фæлæ цард уымæй 
зынаргъдæр у. 
— Мæнæн нæу. Цы уынын, уый иу уацмысы уæддæр равдис- 
дзынæн, стæй, цы уа, уый уæд. 
Мæ ныхæстыл мын кæй баууæндыдысты, уый сæ цæсгæмттыл 
бæлвырд зыны, æмæ мæм афтæ кæсы, цыма сын ард бахордтон, 
æмæ мын мæ уд исгæйæ дæр фæстæмæ здæхæн нал и. 
* * * 
Егъау æвзист бæлас арвы риуыл æвиппайды цæхæр акалы æмæ 
мын цалдæр уысмы мæ развæндаг срухс кæны, стæй сау мигъты 
’хсæн зырзыргæнгæ атайы, æмæ уазал къæвдайы тыхджын сæх- 
сæх тасæфтауæг къæр-къæримæ мæ хъусты зæлгæйæ баззайы. Ме 
’рвон цырагъ æгæр тагъд кæй ахуыссы, ууыл хъыггæнгæйæ куыр- 
мæджы цæуæгау мæйдары дарддæр æвæндонæй араст вæййын æмæ 
ног æрттывдмæ æнæрхъæцæй фенхъæлмæ кæсын... 

Зынгхуыст, бæлпицтæ 
293 
Ацы æрдзы фæзынд мæ сæрымагъзы, дунемæ чи никуы ’рцыд, 
ахæм курдиатджын къамисæджы тæмæссаг хуызистау ныффидар 
и. Бирæ æндæр нывтæй хъауджыдæр мын иу хаттæй иннæ хатмæ 
ме ’ргом йæхимæ аздахы æмæ мæм вазыгджын ныхмæвæрд æнкъа- 
рæнтæ сæвзæрын кæны, мæ фæлгæнæнмæ мын цырынгæнæн тых 
бауадзы æмæ мæхиуыл сдызæрдыг вæййын. Мæ хъысмæтмæ кæй 
ницы бар дары, уый æмбарын, фæлæ сын уæддæр арф кæмдæр сæ 
мидахасты цыдæр иудзинад арын. Уый дæр мын йæ цæхæркалгæ 
мидбылхудтæй мæ зæрдæйы талынг къуымтæ афтæ срухс кæны. 
Кæцæйдæр мæм æнæнхъæлæджы уæнгроггæнæн уддзæф æрбахæс- 
сы, æнахуыр фæлмæн узæлдæй мыл баузæлы æмæ мæ буары ад- 
джын фæлхъæзæн хъыдзыгæнгæ ахæлиу вæййы. Цалдæр уысмы 
мæм мæ амонды стъалы ирдæй разыны, стæй талынджы ’рбайсæ- 
фы, æмæ мыл ныфссастæй ихæнриз бахæцы... 
Мæ хивæнд хъысмæты сонт митыл сахуыр дæн æмæ йæм хор- 
зæй ницæмæуал æнхъæлмæ кæсын, мæ амонд кæимæ бæттын, уыцы 
чызджытыл дæр нал æууæндын, фæлæ уæддæр æвзонг зæрдæ æнæ 
рæвдыдæй нæ фæразы æмæ ног цин бавзарынмæ йæ уды быцъы- 
нæг скъуыны. Бон-изæрмæ дзы цæст цынæхуызоныл æрхæцы. Сæ 
иуæй иннæ — дзæбæхдæр, сæ иуæй иннæ — хæрзконддæр, сæ иуæй 
иннæ — цыбæлгæнæндæр, фæлæ йын се ’ппæт дæр æцæгæлон сты, 
туг та йæхионы домы, йæ тых-йæ бонæй йæ агуры æмæ дзыназы. 
Лæджы къухы схъиуæццагæй исты куы бафты, уæддæр зæрдæ уыцы 
уазалæй баззайы. Цыдæр æй хъæуы, фæлæ йæ нæ ары æмæ тых- 
сы. Æрæджиау фæзынди, рагæй кæмæ бæллыд, уый — æвддæсаз- 
дзыд чызг уардихуыз къабайы. Афтæ мæм кæсы, цыма абитури- 
енткæ нæу æмæ университетмæ фæлварæнтæ дæттынмæ не ’рба- 
цыд, фæлæ, йæ дидинтæ нырма ныр кæмæн райхæлдысты, ахæм 
цардбæллон уарди у, æмæ йæ вазæйы æвæрынмæ æрбахастой. 
Ардæм мæ сыхаг чызг Надинæйы тыххæй æрбафтыдтæн, æндæр 
мæ фæлварæнты рæстæг хæдзыкъайæ дæр ничи ’рбаластаид. Мæ 
зæрдæ сæ фæцъæх и, æмæ мæ нал хъæуынц. Уæвгæ, уымæн дæр 
ницы пайда дæн. Мæ бон ын баххуыс кæнын нæу, фæлæ йын кæд 
йæ тæппуд зæрдæйы чысыл ныфс бауадзин, зæгъгæ, йæ фарсмæ 
лæууын. Уый дæр мæ хуызæн сидзæрæй баззади, æмæ йын тæ- 
ригъæд кæнын. Йæ дурзæрдæ ныййарджытæ йæ кæрæдзийы фыд- 
дæрагæн нопуырдæй ныууагътой, æмæ йæ йæ фыдыфсымæры идæдз 
ус йæ судзгæ цæссыгтæй æхсад къæбæртæй схаста. Сывæллон бон- 
изæрмæ æгомыг уаты ’ххормаг мыстыты хыбар-хыбурмæ хъуыс- 
та, æхсæв-бонмæ та, йæ уарзон лæг хæсты кæмæн басыгъди æмæ 
йæ рæвдыдæй чи нæ бафсæсти, уыцы æнамонд сылгоймаджы ты- 
хулæфтытæ æмæ хъарджытæм. 
Хуырджын хус зæххæй сырæзгæ хуыздзыд кæрдæджы халау 

294 
Домартаты Изæтбег 
мæгуырæй схъомыл и æмæ тихалæджы хуызæн у — бурхил, дзы- 
гъуыр, цъæхдзаст. Йæ былыцъæрттæ хæры ирон æвзаг æмæ лите- 
ратурæйы ахуыргæнæг суæвынмæ. Иу фæлварæн ма йын баззад 
историйæ æмæ йæ, чи зоны, ратта. Æххуысæнхъæл мæм æрбакæ- 
сы, фæлæ йын зæрдæ ницæмæй бавæрын, æмæ æрæнкъард вæййы. 
Йæ бон мæ базыдта æмæ кæфхъуындары дзыхмæ цæуæгау тæрсгæ- 
ризгæйæ мидæмæ араст и. Куыддæр къæсæрæй бахызти, афтæ дзы 
йæ хæдуæлвæд рагæпп ласта мæнæй чысыл хистæр æмæ ныллæг- 
дæр лæппу. Студенттæ йæ фыдгойæ фылдæр не сты. Иу дзырд дæр 
æнæ рæдыдæй фыссын нæ зоны, фæлæ ректоры хæстæг у, æмæ 
йæхи афтæ дары, цыма Хъарсы фидар басаста. Ноджы ма йæ 
фæскомцæдисон организацийы секретарæй «равзæрстой», æмæ ма 
дзы студентты æдде ахуыргæнджытæ дæр стъæлфынц. Цыдæрид- 
дæр ын æфсымæрæй, хæстæгæй, зонгæйæ, зæрдæмæдзæугæ чыз- 
гæй ис — се ’ппæты дæр университетмæ йæ фæдыл ласы, æмæ йын 
«ма кæ» зæгъæг нæй. Къæйных, æдзæсгом, хъæрæйдзураг, æдылы. 
Фæсивæд ыл æргомæй худынц, фæлæ сæ ницæмæ дары кæнæ сæ 
не ’мбары. Мæ сыхаджы йын йе ’вджид бакæнин, фæлæ мæ мæхи 
æгады бынаты æвæрын нæ фæнды. Ме сæфт дзы кæй уынын, уый 
зоны æмæ мын мæ хъуыддаг нæ сараздзæн. Дзæнгæдацæгъдæг 
фæскомцæдисон разамонджыты тыххæй мæ йæ цуры карз æфхæ- 
рæн ныхæстæ арæх схауы, æмæ мæм ахæм каст æрбакæны, цыма 
йын марыны тæрхон рахæссын. Мæ цæст кæуыл æрæвæрдтон, 
уыцы чызгмæ йæхи байста æмæ йемæ рагон зонгæйау ронбæгъдæй 
уæндон ныхас кæны, уый та йæм æфсæрмытæгæнгæ æцæгæлоны 
цæстæй кæсы. Куыдфæстæмæ йæ цæстæнгас фæфæлмæндæр и, æмæ 
рæстæгæй-рæстæгмæ йæ сæр банкъусы. Æнхъæл уыдтæн, зæрдæ 
фыды мур йеддæмæ ницы у, æмæ йын амæй фæстæмæ йæ рохтыл 
хæцдзынæн, фæлæ фæрæдыдтæн. Кæрæдзимæ куыд хæстæгдæр 
кæнынц, афтæ мæ риуы знæтæй-знæтдæр кæны æмæ тынгæй-тынг- 
дæр стъæлфы. 
Фырадæргæй Надинæйы дæр ницæмæуал æрдардтон. Йæ цæс- 
сыгтæ сæрфгæйæ мæ иувæрсты куыд аивгъуыдта, уый ма бафиппай- 
дтон, стæй та ме ’нæзонгæ чызгмæ ме ’ргом аздæхтон. Цы мыл æрцыд, 
уый мæхæдæг дæр не ’мбарын. Ацал-ауал азы мæ мæ уацмыстæй 
уарзынмæ нæ равдæлди, æмæ ныр мæ зæрдæйы дуæрттæ фегом сты. 
Лæппумæ чидæр бадзырдта, æмæ йæм æвæстиатæй атындзыдта. 
— Ахуыр кæнын куы райдайай, уæд нæ ныхас дарддæр ахæццæ 
кæндзыстæм, — цъæхснаг хъæлæсæй ма срæцыгъта хиуылæрвæс- 
сонху1ызæй æмæ къæлидоры фæмидæг и. Нæ дзы конд и, нæ — 
уынд, нæ дзурын зоны, нæ — хъуыды кæнын, афтæмæй йæхи 
ахæм уæлоз æвæры, цыма университеты сæйраг цæджындз у. Æвæл- 
тæрд чызджытимæ та — Нарты Хæмыц йе ’рхъызы дæндагимæ. 

Зынгхуыст бæлпицтæ 
295 
Уыцы æгъуыз бæрбæрайы æнæгуырысхо æууæнкæй дæм иу æртау 
дæр ма уæд. Цы мæрддаг дæн, цы? Хæрзарæзт дзæбæх чызг куы 
фенын, уæд мыл тæфсæг бахæцы, æмæ мæ дзыхы ныхас нал фæ- 
бады. Гъер æм куы бацæуин, уæд мæ хæргæ бакæнид? Кæд мыл 
фесчъил кæна йæ был. Æмæ мын уымæй цы уыдзæн? Мæ ныфс 
асæтдзæн, æмæ йæм нал бауæнддзынæн. Нæ, фæлтау ног ахуыры 
азмæ банхъæлмæ кæсдзынæн. Бирæ йæм нал баззад, æмæ кæд 
йемæ истыхуызы базонгæ уаин. 
— Дæ Хуыцауы хатырæй, уыцы рæучи сылвазимæ афтæ зæр- 
диагæй цæуыл дзырдтай? Йæ риуыл дæ сасымæй баныхæста? Дæхи 
дзы атонын куы нал фæрæзтай, — рæхуыстæмхиц хъæлæсæй йæ 
бафарста йæхи карæн къæйныхарæзт сырхдзыкку чызг æмæ йæм 
уайдзæфгæнæджы цæстæй кæсгæйæ бацыд. 
— Сасым нæ дæ, сасым. Ды дæр лæппутыл дæхи фыццаг фем- 
бæлдæй баныхасыс? 
— Æз дæу хуызæн рæсугъд куы уаин, уæд сын сæ удтæй схъа- 
зин, уæлдайдæр, мæнæ ацы æнæфæнык хъалæн. 
— Уагæр æм афтæ тынг цæуыл смæсты дæ? 
— Мæ хæстæджы мын фæхудинаг кодта. Фæхъазыди дзы, æмæ 
чызг йæхи марынмæ æрцыди. 
— Мæнæ ацы гæлхæрды тыххæй?! 
— О. Ды йын куыд æнхъæл дæ, ахæм гæлхæрд нæу. Зæххы 
бынты цæуы, æмæ дзы дæхи хъахъхъæ. 
— Уый мæтæй мæлын. Йæ дзæгъæл дзырдæй йын сфæлмæ- 
цыдтæн, фæлæ йæ мæ цурæй куыд атардтаин? Ноджы ды дæр нал 
æмæ нал зындтæ... 
— Емынæйы ад мын кæны, æмæ дзы мæхи бафæсвæд кодтон. 
Æ-æ, бирæгъæн хъæдбын — йæ кой. Фæлтау нæ хæдзæрттæм ацæ- 
уæм æмæ нæ бинонтæм хæрзæггурæггаг фæуæм. Уæвгæ, дæуæн 
циу? Дæ фатер дæ фындзы бын и, мæн та мæ райгуырæн хъæумæ 
авд хохы сæрты ахизын хъæуы, — йæ хъазæн ныхасыл бахудт 
чызг æмæ æнæнхъæлæджы мæнмæ фæкомкоммæ, цингæнгæ мæм 
æрбауад æмæ мæ дисхуызæй афарста: — Ды та ам цы кусыс? — 
Йæ хуызмæ гæсгæ йæ мæ бон базонын кæй нæу, уый бамбæрста 
æмæ фæкъæмдзæстыг. — Æз Байтугъаны чызг дæн — Иринæ. Сы- 
махæй цалдæр сыхы фалдæр цæрæм, стыр гæдыбæлæсты цур. 
— Дæ фыды дын хорз зыдтон, йемæ ма гутондарæй дæр акуы- 
стон, фæлæ Уæрæсемæ цардагур афтыдтæн, уыйфæстæ та мæнæ 
ацы зонындзинæдты галуанмæ æрбацыдтæн æмæ кæстæрты уый- 
бæрц нæ зонын. 
Цæмæй мын мæ сусæг фæнд ма бамбара æмæ мыл йæхины- 
мæр ма фæхуда, уый тыххæй йын дзургæ-дзурын къухæй йæ хæ- 
лары ’рдæм ацамыдтон, иунæгæй лæууы æмæ аив нæу, зæгъгæ. 

296 
Цомартаты Изæтбег 
— Дæ радзырдтæ мыхуыры куы фæзынынц, уæд дын сæ æз 
æхсызгонæй бакæсын. Мæ мад та сыл мæнæй тынгдæр бацин кæны. 
Ирбег, дам, йæ дыууæ хæйрæджджын фыдыусы къухты удхар- 
гæнгæйæ схъомыл и æмæ, дам, сын йæхи сафын нæ бауагъта, — 
мæ фарсмæ цæугæйæ мæ райдзастхуызæй æппæлы Иринæ. Уыцы 
ихсыд ныхæстыл зæронд дзабыртау сахуыр дæн, æмæ мæ нал æнда- 
вынц, фæлæ сæ йе ’мбалы раз кæй дзуры, уый мын мæ буары 
цыдæр сабыргæнæн хос уадзы æмæ мæм зæрдæдарæн æнкъарæнтæ 
гуырын кæны. Куыддæр йæ цуры ’рлæууыдтæн, афтæ кæрæдзимæ 
фемдзаст стæм, æмæ йæ хъарм цæстытæм кæсгæйæ мæ туджы змæлд 
фегуыппæг и. 
— Базонгæ ут, — хъуысы мæм ме ’мхъæуккаджы хъæлæс. Чызг 
зына-нæзына йæ къухыл схæцыди æмæ къæмдзæстыгхуызæй дзуры: 
— Алетæ. 
Мæхи йын амонын æмæ цæмæдæр гæсгæ мæ цæстытыл уайы 
Тиминæйы цæсгом. Уый къæсхуырдæр у, ай та — хæрзхуыздæр, 
фæлæ сæ цæстæнгасы иумæйагæй цыдæр и. Мæхинымæр æй агу- 
рын, фæлæ йæ мæ бон æрцахсын нæу. 
— Иринæ, æз цæуон, науæд де ’мбал мæ дзæгъæлдзырдæй дæр 
сфæлмæцдзæн æмæ мæ нæ фыццаг фембæлдæй йе сæфт фендзæн, — 
къахын мæ ног зонгæйы æмæ мæ мидбылты хинхудт кæнын. 
— Уымæй ма тæрс. Æппæт лæппутæм иухуызон зæрдæ нæ 
дарын, — йæ мидбылты худы уый дæр, йæ сау цæстыты хуры 
тынтæ ферттив-ферттив кæнынц æмæ мын мæ фæлмæст риуы ныф- 
сы цырæгътæ судзынц... 
* * * 
Æхсæв æмæ бон кæрæдзийæ хицæн кæнынмæ куы фæхъа- 
вынц, уæд сырддонцъиутæн сæ тæккæ къæрцхъусдæр райхъал 
вæййы, æмæ мæм йæ мынæг цъипп æрбайхъуысы, чысыл фæстæ- 
дæр æй дыккаг æрдæгфынæйæ бафæзмы, стæй та — æртыккаг, 
цыппæрæм, фæндзæм. Цыбыр рæстæгмæ се ’нуд ахстæттæй ратæ- 
хынц æмæ бæлæстыл цыбæлхуызæй абадынц, пæлæхсар къалиу- 
тыл уæнгрогæй пæррæстытæ кæнын райдайынц æмæ сæ хъæлдзæг 
цъыбар-цъыбурæй бæстæ сæ сæрыл сисынц. Боны райгуырдыл афтæ 
тынг фæрайынц, цыма йæм æмбисонды хорздзинæдтæм фенхъæлмæ 
кæсынц. Уæлдай æхсызгондæрæй та уардихуыз сæуæхсидыл сæм- 
бæлынц. Хуры тынтæ сæ барæвдауынц, æмæ сæ цин быдыры 
нал ф&цæуы. Цас зарæггæнджытæ сты, фæлæ сæ алкæмæн дæр 
ис йæхи хъæлæс йæхи сæрмагонд мыртимæ. Уыцы мыртæ баиу 
вæййынц, æмæ сæууон ирд уæлдæфы азæлы уарзондзинады сим- 
фони... 

Зынгхуыст бæллицтæ 
297 
Æрмæстдæр уыцы алæмæты ’нкъарæны бон у хуымæтæг буа- 
ры цæрæццаг уд бауадзын, фынæй зæрдæйыл базыртæ ныссадзын, 
уазал риуы зарыны бæллиц райгуырын кæнын. Мæн уырны, сырд- 
донцъиуты кæрæдзимæ маргъы монц нæ, фæлæ æрдзы æппæтхъо- 
мыс уарзондзинад кæй æлвасы, æнæхъæн дунейы удгоймæгтæ 
иууылдæр ахæм уавæры кæй сты, уый, уымæн æмæ ныртæккæ 
мæхæдæг дæр уарзондзинады арты судзын. Кæд лæппутимæ иу 
уаты цæрын, уæддæр иудадзыг мæ хъуыдытæ æмæ ме ’нкъарæнтæ 
иннæ уаты вæййынц. 
Раздæр ацы æнæкæрон хурсыгъд быдыртæ мæ удæн ницы тавс 
лæвæрдтой, æмæ сæ куыд тагъддæр фервæзон, уымæ тырныдтон, 
ныр та мæ ардыгæй мæ къах нал хæссы. Кæд хицæн курсыты 
стæм, уæддæр бон-изæрмæ нартхоры кæрддзæмтæ кæрæдзи фарсмæ 
æхсæдæм. Йæ кусæн дарæс дæр ыл мæлæты дзæбæх фидауы. Йæ 
тæнæг сæрбæттæн йæ хъуырыл куы абæтты æмæ мæм йæ мидбыл- 
ты куы бахуды, уæд мæ зæрдæ барухс вæййы. Куыддæр тыгъд 
быдырыл изæры фæлм æрæнцайы, афтæ мæм фæсвæд ран йæхи 
’рбаппары æмæ мын хъæбыстæ æмæ батæ кæнынæй нал фефсæды. 
Иннæ студенттæ дыккаг фын куы фæуынынц, уæд æм Иринæ ра- 
цæуы æмæ йыл сбустæ кæны: 
— Иучысыл уæддæр афынæй кæ, науæд та райсом нартхоры 
кæрийыл дæ сæрæй æркув-æркув кæндзынæ, æмæ дыл чызджытæ 
худдзысты. 
— Худæнт, цас сæ фæнды, уыйас. Сæ фагæй фылдæр фæхуд- 
дзысты? — йæ былтæ акъуыры Алетæ æмæ мæм хæстæгдæр æрба- 
лæууы. 
— Амæ дæр нæ кæсыс, амæ, йæхи дзы атонын куыд нал фæра- 
зы. Рауадз æй, тæригъæд у, — хионау мыл сбустæ кæны Иринæ 
æмæ йын йæ къухыл ахæцы. Дзæвгар рæстæг ме ’хсызгон уавæ- 
рыл цингæнгæйæ мæ мидбынаты ’нцад фæлæууын, стæй мæ уатмæ 
æвæндонæй бацæуын, лæппуты ’хсæн хъæбæр сынтæгыл мæхи ’руа- 
дзын æмæ талынг цармæ ныджджих вæййын. Адæймагæн йæ хуыс- 
сæг фырамондджынæй дæр кæй лидзы, уый мæ никуы бауырныд- 
таид, мæхиуыл æй куынæ æвзарин, уæд. Ацы рæстæг мын бирæ 
куы ахæссид, уæд дæр дзы не схъыг уаин, Алетæйæ мисхалы бæрц 
дæр не сфæлмæцин. Цас æй фылдæр уынын, уыйас æм тынгдæр 
бæллын. Горæтмæ здæхгæйæ дæр æй йе ’мбæлттæм нæ ауагътон. 
Уæвгæ, йæхи дæр уыдонимæ цæуын нæ бафæндыд. Автобусы мæ 
фарсмæ сбадти æмæ мын мæ цонгыл ныххæцыди, цыма мын æрбай- 
сæфынæй тарсти. 
— Ма мын алидз, Ирбег. Куы мæ ныууадзай, уæд дæ рустæ 
хæрдмæ тондзынæ, — мæ хъусы мын æрбадзырдта сабырæй, æмæ 
мæ хъæлæсы дзаг ныххудтæн. Æрыгон чызгæй ахæм ныхæстæ 

298 
Цомартаты Изæтбег 
никуыма фехъуыстон, æмæ мæм худæг фæкастысты, стæй мын ме 
уæнджы уæлæмхасæн ныфс бауагътой, æмæ мæ зæрдæ цинæй райы. 
Куыддæр университеты къæсæрæй рахизæм, афтæ нæ ных паркмæ 
саразæм. Алетæ бæласы аууон кæрдæгыл æрбады, æз зæххыл æрхуыс- 
сын, мæ сæр ын йæ лæгъз уæрджытыл æруадзын, æмæ мын мæ 
бæзджын дзыккутæ йе ’нгуылдзтæй фасын райдайы. Изæрдалынгтæ 
куы ’рбахъуызынц, уæд сыстæм æмæ кæрæдзи хъæбысы аныгъуы- 
лæм. Кæд мемæ бирæ рæстæг æрвиты, уæддæр ма мæ зæрдæ цæмæ- 
дæр æхсайы. Афтæ мæм кæсы, цыма йæ мад мæ цуры февзæрдзæн, 
мæ къухтæй мын æй акъахдзæн, æмæ та иунæгæй баззайдзынæн. 
— Дæ ныййарджыты тыххæй мын никуы ницы фæзæгъыс, 
бафæрсын та мæм аив нæ кæсы. 
— Фæрс, цас дæ фæнды, уыйас. 
— Кæимæ вæййыс, уый зонынц? 
— Мамæ дæ федта. 
— Æмæ йæ зæрдæмæ фæцыдтæн? 
-О. 
— Дæ дзыхыл цъутта цы сæвæрдтай уæдæ? Æз та мæ уд мæ 
къухты хæссын. Йæ чызджы йын фæсахсæвæртæм уынджы кæй 
дарын, уый тыххæй мын æй, зæгъын, куы байса. 
— Ма дзы тæрс. 
— Дæ фыдæй та? 
— Уымæй дæр... 
— Цыдæр æнкъардæй йæ загътай. Рынчын у? 
— Цæстæй нæ уыны. 
— Æрдзæй афтæ рахаста æви йыл исты бæллæх æрцыд? 
— Йæ цуры бомбæ схæцыд, æмæ æрдæгпырхытæй быдыры 
хуысгæйæ баззад. Цалдæр боны фæстæ йыл мæрдты ныгæнгæйæ 
салдæттæ æнæнхъæлæджы бамбæлдысты æмæ йæ госпитæлмæ ала- 
стой. Сахъатджынæй ма кæй хъæуын, зæгъгæ йæ йæ хæдзармæ 
цæуын нал фæндыд æмæ кæмдæр удхарæй мард. Мамæ йæм агу- 
рæг ацыд, ссардта йæ æмæ йæ сласта. Йæ мадæн йæ тæригъæдмæ 
кæсгæйæ йæ зæрдæ аскъуыд, фæлæ мамæ тыхджындæр разынд, 
хъаймæты фыдæбæттæ æвзаргæйæ йæм гыццыл сывæллонау фæ- 
зылд æмæ йæ йæ къахыл слæууын кодта. 
— Кæд дæм уыцы зæды тугæй иу æртах и, уæддæр курынмæ 
бæззыс! — сдзырдтон æхсидгæйæ æмæ йыл ноджы æнувыддæрæй 
ныттыхстæн, цыма йæ мад йæ фыды нæ раздæхта цардмæ, фæлæ 
уый 1^æн бахызта мæлæтæй. — Диссаджы хабар мын радзырдтай. 
Хъуамæ дын дæ ныййарджытыл æмбисонды уацау ныффыссон. 
Ирон сылгоймаг уарзын куыд зоны æмæ йæхи нывондæн куыд 
хæссы, уый хъуамæ адæмæн фенын кæнон, стæй сын сæ зæрдæ- 
тæм рухс бауадзон. 

Зынгхуыст бæллицтæ 
299 
— Сæ зæрдæтæ барухс уыдзысты, æрмæстдæр сæ чызджы 
амондджынæй куы феной, уæд. 
— Ныртæккæ мæнæн мæ царды дæу самондджын кæнынæй 
стырдæр бæллиц нæй. 
— Литературæ та? — фæрсы мæ къахæгау æмæ мæм гæдывад 
цæстытæй кæсы. 
— Æнхъæлыс, литературæ дæуæй фылдæр уарзын? 
— Мæнæй йæ фылдæр кæй нæ уарзыс, уый мæ уырны, фæлæ 
дæ уацмыстыл куы фæдзурыс, уæд мæ æгæр тынг адард вæййыс. 
Æппындæр мæ нал фæуыныс, æмæ дыл дызæрдыг кæнын райда- 
йын. Куы фæхицæн вæййæм, уæд та мæ цæстытыл фысгæйæ фæ- 
уайыс. Дæ хъайтартæ дæ зæрдæйы сæйраг бынат æрцахсынц, æмæ 
мæ ферох кæныс. 
— Ма мæ алидз, зæгъгæ, мын уый тыххæй загътай уæдæ? 
— О, — æфсæрмдзæстыгæй йæ сæр банкъуыста чызг æмæ йæ 
цæсгом мæ риуыл баныхæста. 
— Дæхи дзæгъæлы тæрсын кæныс. Æз иудзырдон адæймаг 
дæн. Иугæр дæ мæ зæрдæйы сæвæрдтон, уæд дын уырдыгæй рай- 
сæн нал и. 
Афтæ мæм кæсы, цыма мæ ныхæстæ æгæр хус рауадысты æмæ 
йæм фаг нæ бахъардтой. Цæмæй йæ дызæрдыг хъуыдытæ йæ уæл- 
монц æнкъарæнтыл ма фæуæлахиз уой, ууыл архайын æмæ йын 
батæ кæнын. Зæрдæйæ зæрдæмæ ныккæсæн нæй, æмæ мæ цас 
уарзы, уый нæ зонын, фæлæ йæхи куыд дары, уымæ гæсгæ мыл 
æрхъæцмæ дæр нæ хъæцы æмæ мын мæ алы курдиат дæр разæн- 
гардæй сæххæст кæндзæн. Курыныл æй куы ныллæууон, уæд цы- 
фæнды зын уавæрты дæр мемæ цæрыныл æхсызгонæй сразы уы- 
дзæн. Ланæйы фæстæ мæм ус курыны хъуыды æввахс дæр нал 
цыди, ныр та иудадзыг мæ сæры зилдух кæны. Цæстæнгасæй адæй- 
маджы миддуне бамбарынмæ уыйбæрц дæсны нæ дæн æмæ, чи 
зоны, рæдийын, фæлæ мæ йæ цæстытæ æдзухдæр уыцы хъуыддаг 
алыг кæнын домынц, стæй æрмæст йæ цæстытæ — нæ. Иуæй-иу 
хатт дзы «æнæнхъæлæджы» æмбарынгæнæн ныхæстæ дæр схауы: 
— Дæ размæ мæ иу лæппу куырдта, фæлæ йын нæ бакуымд- 
тон, æмæ цалдæр мæйы мæ рудзгуыты бын йæ зæрдæйы тып- 
пыртæ фæуагъта. 
— Афтæ æнувыд дыл чи уыди, уымæ дæм æппындæр ницы 
’нкъарæнтæ фæзынди? 
— Нагъ. Адæймаг йæ бон куынæ зона, уæд уадз æмæ утæхсæн 
кæна, йæ къухы бафтинаг цы нæ уа, уымæ ма бæлла æмæ йæ 
зæрдæ ма рисса. 
— Æнæ уарзгæйæ философон категоритæй дзурын æнцон у. 
— Уыдон мамæйы ныхæстæ сты. 

300 
Цомартатн Изо$т$ег 
— Æндæр ма дын цы зонд фæамоны? 
— Дæ уарзонимæ дæ цард цас раздæр сбæттай, уыйас — хуыз- 
дæр. Чызг йе ’рра-бæррайæ куынæ смой кæна, уæд зондджынæй 
йæ фыды уæларт баззайдзæн. 
— Дæ гæды худтæй бæрæг у, йæ ныстуантæй ма йын цыдæр 
æмбæхсыс. 
— Уый дæуæн зæгъгæ нæу. 
— Цæуыннæ? 
— Дæхимæ йæ бамбардзынæ æмæ мæм фæхæрам уыдзынæ. 
— Уарзондзинад æмæ хæрамдзинадæн иумæ уæвæн нæй. Дæ 
мады ныхæсты тыххæй дыл мæ зæрдæ не сивдзынæн. 
— Хъуамæ, дам, чызгæн дыууæ уарзонæй къаддæр ма уа. Иу 
æй куы ныууадза, уæд иннæ йæ фарсмæ куыд æрбалæууа. 
— Дæу хуызæн рæсугъд чызджытæ дæр сæхицæн ныууадзы- 
нæй фæтæрсынц? 
— Иннæтæн нæ зонын, фæлæ дзы мæнæн тас нæу. Исчи мæ 
ныууадзынмæ куы хъава, уæд æз йæ разæй фæуыдзынæн, æмæ йæ 
рустæ хæрдмæ тондзæн. 
Кæд мыл кæронмæ не ’ууæнды, уæддæр æй йæ цард мемæ 
баиу кæнын фæнды. Мæн дæр уый йеддæмæ ничи хъæуы, фæлæ 
адæмы къæхты бын цавæр бинонтæ саразæн и? Йæ мады адджын 
хъæбысы ’фсæстæй чи схъомыл и, уый æмдзæрæны æххормагæй 
цас бафæраздзæн? Стæй йæм лæг хъуамæ йæ уарзоны цæрынмæ 
куыд æрбахона? Æниу цæуыл тыхсын? Тыххæй йæ куы ласин, 
уæддæр мын æй чи ’рбауадзид? Мæхæдæг дзы æнæхуынд уазæгау 
рæстæгмæ куы дæн. Уæдæ кæдæм? Ацы фарстæн дзуапп кæд рат- 
дзынæн, цымæ? Рæстæгæй-рæстæгмæ мыл мæ сагъæстæ сæ уæз 
æруадзынц, æмæ мæ цард мæ удæн ницыуал ад фæкæны, фæлæ 
Алетæ мæ хъæбысы æрмахуыр кроликкау куы ’рсабыр вæййы, 
уæд мæ амондыл баууæндын. Адцжын адæймагимæ хъæлдзæг бонтæ 
æрвитынæй ма хуыздæр цы уа, фæлæ кæрæдзи фæдыл мæлæты 
тагъд тæхынц. Мæ уарзонæн батæ кæнынæй нæма бафсæдын, аф- 
тæмæй мын æвæндонæй дзурын райдайы: 
— Æгæр банафон и, æмæ ацæуон. Мамæ мæм æнхъæлмæ кæс~ 
дзæн... 
Къæвда дæр нæ кæрæдзийæ фæхицæн кæнын нæ фæразы, 
миты бон дæр нын ницы у. Тых ныл кæны ’рмæстдæр рæстæг йе 
’гъатыр згъордæй. Нæ сусæг ныхæстæ нын чи ’мбæхсы, уыцы 
пæлæхсар бæлæстæ сыфтæр куыд рафтыдтой æмæ та нæ уарзон 
парк цъæх-цъæхид куыд адардта, уый фырцинæй æмбаргæ дæр 
нæ бакодтон. Уарзгæйæ адæймагмæ æрдзæн йæ алы фæзынд дæр 
алæмæты рæсугъдæй зыны. Здыйы хуызæн уæззау мигътæ-иу мæ 
сæрмæ куы ’ртыгуыр ысты, уæд-иу арвимæ мæ зæрдæ ныттар и, 

ЗМгхуыст бæллйцтæ _^ 
301 
Алетæимæ та мæм арвæй æдзухдæр хур кæсы. Ныр нын фæлва- 
рæнтæ кæрæдзиуыл баузæлыны фадат нал дæттынц æмæ, диссаг — 
фыццаг хатт чызгмæ мæ зæрдæ не ’хсайы. Цыфæнды хæрзконд 
лæппуты ’хсæн æй куы ныууадзон, уæддæр дзы никæмæ бацыбæл 
уыдзæн. Цæргæбонты мæм ныры хуызæн фидар æууæнк никуыма 
уыди, æмæ мæхицæй хуымæтæджы хъал дæн. 
Алетæ бæласы бын цъæх нæууыл бады æмæ йæ цæсгомыл 
æхсызгондзинад æнхъæвзы. Æз зæххыл хуыссын, мæ сæр ын йæ 
гом уæрджытыл дарын æмæ мæргъты хъæлдзæг зарджытæм хъу- 
сын. Каникултæ кæй райдыдтой æмæ мæ хъæумæ цæуын кæй хъæуы, 
уый дæр мæ ферох и. 
* * * 
Уайых фæуай, мæгуыр лæджы фырт, дæ бæгънæг буар дын 
иу цардарæзт дæр куынæ æмбæрзы. Еууы кæфой дыл куы бака- 
лай, уæд дæ бызгъуыртæй иу нæмыг дæр куы нал æрхаудзæн. Цы 
мæрддаг дæ, Хуыцауы хатырæй? Зæххы къори дæу барæвдауыны 
фаг куынæ у. Авд æмæ дыл ссæдз азы цæуæд æмæ де рагъыл 
хуызæнæн дарæс скæнын дæ бон ма уæд. Ме ’мбæлттæ дæр царды 
сой дойныйæн нæ нуазынц, фæлæ уæддæр мæнæн мæ уавæр уыдо- 
нæй æвзæрдæр у. Иу æххуысгæнæг дæр мын нæй, æмæ мæ дзау- 
мæттæ ме уæлæ лæзæрынц. Алетæимæ тезгъогæнгæйæ мæхимæ 
куыдзæй æгаддæр æркæсын æмæ æнæхъæн дунейæ дæр ме сæфт 
фенын. Йæ дзæнгæдацæгъдæг æнæпайда компартиты йын йе ’ккойы 
чи хæссы, йе ’фсымæрон бæстæтæм аразæнтæ чи æвæры æмæ «ком- 
мунизмы цæхæркалгæ бæрзæндтæм æвдгаймил санчъехтæй» чи 
лæгæрды, уыцы домбай паддзахады раззагдæр студенты стипенди 
цай æмæ дзулы фаг йеддæмæ ма кæнæд. Мæхицæн трусик цæмæй 
балхæдтаин, уый дæр мæм нæ уыди, зæгъгæ, мын Хæстыбег куы 
дзырдта, уæд мæ нæ уырныдта, æмæ ныр мæхæдæг йæ бынатмæ 
æрхаудтæн. Уæвгæ, уæлдæр та кæд уыдтæн? Æдзухдæр — ных- 
къуырд, æдзухдæр — сæмпæрчъи, æдзухдæр — царды бын. Амæй 
фæстæмæ афтæ хъуамæ мауал уа. Хæрзарæзт чызджы фарсмæ 
хъуамæ хæрзаивæй цæуон, йæ сæр мæ бæрзæндты куыд хæсса. 
Зæронд хæррæгъты адæймаг йæхи аслам кæны æмæ цыфæнды 
хорзæй дæр цæсты нæ ахады. 
Ме ’фсымæр йæ кафын ныууагъта, хæрæндоны иучысыл хæ- 
ринаггæнæгæй акуыста æмæ уырдыгæй дæр ацыди. Не ’мхъæук- 
кагимæ йæхи сбаста æмæ та адæмæн хæдзæрттæ аразын райдыдта, 
фæлæ лæппу йе ’мгуыст кæнын нæ бафæрæзта æмæ дзы алыгъди. 
Æз æй ныййæфтон Аминæтæн сарайы пец амайгæйæ. Зæрдиагæй 

302 
Цомартаты Изæтбег 
мыл бацин кодта, æмæ джихæй аззадтæн. Афтæ æхсызгонæй мыл 
никуы сæмбæлы, æмæ йæм дисгæнгæйæ кæсын. 
— Сау костюм æмæ дæ урс хæдон нæ хъæуы? — цыма мын сæ 
мидæггаг уаты итувæрдæй дары, уыйау мæ фæрсы цыбæлгæнæ- 
джы хъæлæсæй. 
— Бæргæ мæ хъæуы, фæлæ ахæм амонд кæмæ кæсы? 
— Дæумæ. 
— Куыдæй? 
— Хæдзар аразынмæ мын феххуыс кæ, æмæ дын хорз костюм 
балхæндзынæн. Дæ хæрзконд уæнгтыл диссаджы дзæбæх сфидау- 
дзæн, æмæ дыл рæсугъд чызджытæ фæхæлоф кæндзысты. Æцæг 
дын зæгъын, æцæг. Кæддæр дæ сау хæлаф æмæ урс хæдоны фед- 
тон, æмæ уыцы ныв мæ цæстыты баззади. 
Ахæм хъуыддаджы мæ бирæ разы кæнын нæ хъæуы. Уæззау 
куыстыл ахуыр дæн æмæ дзы нæ тæрсын, стæй мæ, раст зæгъ- 
гæйæ, ме ’фсымæры фарсмæ балæууын дæр тынг фæнды æмæ йын 
йæ къух цинхуызæй æлхъивын. 
— Иугæр мæ къæрццарæзт кæныс, уæд ма мын-иу æххæст 
туфлитæ дæр балхæ. 
— Уый дын — мæ быгъдуан. Цу ныр исты бахæр, дæ дзау- 
мæттæ раив æмæ мæм фæкæс. Æниу сæ ивгæ дæр цы кæныс?.. 
Йæ зæрдæхæлар æлхыскъ ныхас ын бамбæрстон æмæ йыл 
бахудтæн. Уæвгæ та мæм худын нæ цæуы. Цæмæдæр гæсгæ йын 
тæригъæд кæнын. Мæнæй лæмæгъдæр æмæ æгуыдзæгдæр нæу, 
фæлæ йын цыдæр нæ фаг кæны. Ныфс æмæ йæм хъару бирæтæй 
фылдæр и, афтæмæй адæмы фыдæхæй йæхи бахъахъхъæнын нæ 
фæразы. Йæ хъысмæт æй æппындæр не ’ндавы. Йæ фидæнмæ 
кæсы куыдфæндыйы цæстæй. Йæ тыхыл бацауæрдыны зонд æм 
æввахс дæр нæ цæуы. Бегарайы бæхау барвæндæй йæхи баиф- 
тыгъта æмæ бон-сауизæрмæ уæхскуæзæй кусы. Кæмæн — лæвар, 
кæмæн — капеччытыл. Цæй тыххæй? Цавæр нысан и йæ размæ? 
Цæмæ райгуырд æмæ йæ цы саразын хъæуы? Уыцы фæрстытæн 
дзуапп раттын йæ хъуыдыйы дæр нæй. Йæ бон ыл æфсæстæй 
аивгъуыйæд æмæ Хуыцауæн — табу. Искæй зæрдæ куы балхæна, 
уæд та — уæлдай хуыздæр. 
- Йæ сабидуджы фыдæбæттæ йын йæ сæрыстырдзинад амард- 
той, цагъайраг дзы сарæзтой, æмæ йæм кæд æрдзæй кафæг æмæ 
аразæджы курдиат ис, уæддæр сæ ницæмæ дары. Цæмæй райрæ- 
зой æмæ йæ хуымæтæг адæмæй чысыл фæуæлдæр кæной, ууыл нæ 
архайы, уымæн æмæ йæ нæ фæнды. Йæхицæй ауæдзы гал кæй 
сарæзта æмæ йæ кæй ницы хъæуы, тæригъæд дæр ын уый тыххæй 
кæнын, æндæр мæнæй домбайдæр у. Æз стыр æфсæйнаг бæлæгъы 
цемент æмæ змис къæдзбелæй доны куы сызмæнтын, уæд бастайын 

Зынгхуыст бæллицтæ 
303? 
æмæ дзаг бедра сисынмæ мæ ныфс нал фæхæссын, уæлдайдæр, 
изæрæй, уый та дыууадæс рæнхъы иумæ амайы, æмæ йæ къул 
топпы фатæй растдæр рауайы, стæй ма хатгай мæ куыстмæ дæр 
февналы. Фæллайын чи нæ зоны, ахæм адæймаг фыццаг хатт 
уынын. Сихор хæрын æй куынæ хъæуид, уæд, æвæццæгæн, йæ 
кусæнгæрзтæ æвæргæ дæр никуы ’ркæнид. 
— Раст-ма зæгъ, ахæм уæлтых куыст дын исты циндзинад хæс- 
сы? — фæрсын æй уæзбын хъæлæсæй. Уый мæм фæлхæрстмæ 
кæсæгау æнахуыр кæстытæ кæны æмæ ницы дзуры. Æрæджиау йе 
’рдæгарæзт хæдзарыл æнкъардæй йæ цæст ахаста æмæ афтæ ба- 
кодта: 
— Адæймаджы истæмæй цæрын нæ хъæуы? Æви мæн дæр 
дæхи хуызæн байраджы фыдæбоныл æфтауыс? Æмæ нæ иуы фæл- 
лæйттæ уазæгдонмæ кæй цæуынц, уый æгъгъæд нæу? 
Айфыццаг мын мæ къухфыстытæм фæкомкоммæ и æмæ мæ 
хынджылæггæнгæйæ афарста: 
— Ацы фæлхæрттæ ма дæ истæмæн хъæуынц? 
— Нагъ. Иу ранмæ дæр сæ нæ исынц, — дзуапп ын радтон æз. 
Фæндыд мæ ме ’фсымæрæн мæ хъæстытæ фæкæнын, фæлæ уый 
мæ ныхæстæ ницæмæн хъуыдысты. 
— Æз сын ныртæккæ замманай бынат ссардзынæн. Фæстаг 
рæстæджы мæ культурæ дзæвгар сырæзти æмæ газетыл нал æрвæс- 
сын, — сдзырдта былысчъилæй æмæ урс мыхуыргонд сыфтæ стъо- 
лæй фелвæста, къæсæрæй сиргæ ахызти, сценæйы кафæгау кæрты 
цъилау æрзылди æмæ цæхæрадонмæ заргæ атындзыдта. Уæдæй 
фæстæмæ нæ сыхы ’ндæр кой нал и: 
— Ирбег радзырдтæ фыссы, Тугъан та сæ уазæгдонмæ хæссы. 
Фыссæг суæвынмæ йæ былыцъæрттæ чи хæры, уый ма дæл- 
дæр æрæппарæн кæдæм и, фæлæ сæм уæддæр æз нæ хæрам кæ- 
нын. Сæхи аххос нæу. Æрдзмæ кæсгæйæ иутæ стъалытæ уынынц, 
иннæтæ — цъымара. Йе сфæлдисæг кæмæн цы бахай кодта, уымæн 
аивæн нал и, куыд у, афтæмæй йæ исын хъæуы. Мадызæнæгæн 
цавæрфæнды зондимæ дæр æнæисгæ куыд и? Йæ хуыздæры дын 
чи ратдзæн? Фæлæ мын уæддæр хъыг у, ме ’фсымæр мæ кæй не 
’мбары, уый. Æппындæр мын мæ курдиатыл не ’ууæнды. Уый- 
хыгъд ын æз дис кæнын йæ арæхстдзинадыл. Хуымæтæг агуыри- 
дуртæ кæрæдзиуыл æвæры, æмæ дзы рæстæгæй-рæстæгмæ цыдæр 
рæсугъд нывæфтыд разыны. Цæрыны фæрæз амал кæныны æдде 
ма йæ куыстмæ сфæлдыстадон цæстæй дæр кæсы, æмæ йæ уый 
бæрзонддæр кæны мæ цæсты. 
Чидæр, дам, хъомгæс цæуын йæ сæрмæ хаста, йæ мызд исынмæ 
та ’фсæрмы кодта. Тугъан дæр уыцы хъомгæсæй уæлдай нæу. 
Уæлæмхасæн куыстыты бын æй фæкæнынц, фидгæ та — нæ, æмæ 

304 
Цомартаты Изæтбег 
къæмдзæстыгхуызæй йæ дзыхыл ныххæцы, цыма сыл гадзраха- 
тæй уый фæцæуы. Мæнæй исты куы схауы, уæд хæдзары хицау 
мæ хъуыры абады: 
— Тугъан дæ хистæр куы у, уæд ды йæ бæсты цæмæ дзурыс? 
— Уымæн æмæ мæхи æдылыйы бынаты æвæрын нæ уарзын, 
мæ саубыны сæфт та цæстфæливæн митæй уынын. 
Исчи мæ куы фæсайы, уæд мæм афтæ фæкæсы, цыма мыл 
алкæй бон дæр цæуы, æмæ смæсты вæййын. Иугæр мæ ныййар- 
джыты нæ бахъуыдтæн, уæд мыл алчидæр хъуамæ йæ къæхтæ 
сæрфа? Мæгуырдзинад мæ афтæ тынг нылхъывта, цыма дзы иу 
секунд дæр куы фервæзон æмæ мæ зæрдæмæ рухсы цъыртт куы 
бакæла, уымæй тæрсы. Исбонимæ баст хъуыддæгтæй мыл алы лы- 
стæг фæзилæн дæр æвзæрырдæм ахады. Æппæты стырдæр маст та 
мæ æхцайы тыххæй бацæуы. Бон-изæрмæ хъазайраг куыст чи кæны 
æмæ йæ алы хидæйдзаг капекмæ дæр æнхъæлмæ чи кæсы, уый ма 
дæ зæрдæ сайын комæд. Мæ уæлæ цы скæнон, уый мын куы уаид, 
уæд мæ рæстæг ахæм ницæйаг куыстытыл нæ хардз кæнин. Дыууæ 
мæймæ иу радзырд уæддæр ныффыссин, æз та сæумæцъæхæй фæ- 
сахсæвæртæм змис æмæ цементимæ архайын. Суанг ма мæ уар- 
гæйæ дæр Тугъан йæ цурæй нæ ауадзы. 
Дыууæизæрастæу иу ран хæдзар арæзт фестæм, æмæ бацин 
кодтон, ацы хатт, зæгъын, нæхимæ рагацау ацæудзыстæм æмæ нæ 
фæллад суадздзыстæм. Куыннæ стæй. 
— Иу лæгимæ ныхасгонд дæн, æмæ ма æххæст уымæ дæр 
бауайæм, — лæгъстæхуызæй мæм æрбакаст ме ’фсымæр æмæ йæ 
кусæн дзаумæттæ æмбырд кæнынмæ фæци. 
— Æз абон никæдæмуал цæуын. Мæ къæхтæ ма мæ кæд мæ 
сынтæгмæ бахæссой, уæд хорз, — цæхгæр æм ныллæууыдтæн æз. 
— Иу минут дæр дзы нæ бафæстиат уыдзыстæм. Мæнæ адон 
уым æрæвæрдзыстæм æмæ фæстæмæ æмбойны фездæхдзыстæм. 
Баууæндыдтæн ыл æмæ йæ фæдыл уæззау къахдзæфтæгæнгæ 
араст дæн. Куыддæр кæртмæ бахызтыстæм, афтæ кусынмæ йæхи 
бафистæг кодта. Мæнæн æваст ме уæны мигъ абадти, æмæ йыл 
сбустæ кодтон: 
— Нæ дзы бафæстиат уыдзыстæм куы загътай! 
Мæ зæрды уыди йæхиуыл дæр æмæ йæ костюмыл дæр мæ 
къух ауигъын, фæлæ мæ зæронд дзаумæттæ мæ цæстытыл ауадыс- 
ты, мæхимидæг бакатай кодтон æмæ йын йæ фæлмæн ныхæстæм 
æвæндонæй æрыхъуыстон: 
— Лæгæн хурныгуылды фæстæ сатæджы фылдæр æнтысы, æмæ 
ма нын талынггæрæттæм цы чысыл рæстæг оаззад, уый дзæгъæлы 
ма сафæм. Иу рæнхъ дзы куы ауадзæм, уæддæр нын пайда у. 
— Цæмæй? 

Зынгхуыст бæлпицтæ 
305 
— Тагъддæр æй фæуыдзыстæм, æмæ ахуыры размæ дæ уарзо- 
нимæ парчы дæ фæллад суадздзынæ. 
— Æдылы ссардтай æмæ йæ сайыс. Цалынмæ ай амайæм, уæдмæ 
та мын æндæр куыст бацагурдзынæ. Дæуæй афтæ, æхсæвыгæтты 
кæм æрбайсæфыс, уый æз нæ зонын? 
— Уырдæм дæу нал акæндзынæн! — загъта мын фидарæй, 
æмæ чысыл разæнгарддæрæй бавнæлдтон кусынмæ. Хæдзарыл 
фæстаг агуыридур куы сæваёрдтам, уæд мæм хъару нал уыд, æмæ 
зæххыл уæлгоммæ афæлдæхтæн. Цыфæнды фæлладæй дæр адæй- 
магæн æнцон вæййы, йæ куыстæй исты куы разыны, уæд. Кæд æй 
æз нæ самадтон, уæддæр ыл бирæ батухæн кодтон, æмæ мын æхсыз- 
гон у йæ рæсугъддзинадмæ кæсын. Иучысыл мæм сæрыстырдзи- 
над дæр фæзынди. Æз ахæм уавæры кæм дæн, уым ма уагæр ме 
’фсымæрæн та цавæр зæрдæйы уаг и? Ноджы ма дын æрвылбон 
дæ хъусты уыцы иу ныхæстæ куы цæгъдой, Тугъаны хуызæн сыз- 
гъæрин къухтæ никæмæн и, зæгъгæ, уæд дæхиуыл куыд нæ хъуа- 
мæ фервæссай, фæлæ уый ахæм хуыз æвдисы, цыма æппындæр 
иицæмæ арæхсы. Мæнмæ дæр хистæры хъæлæсæй нæ дзуры, фæлæ 
арæхстгай, йæ ныхæстæ биноныг æвзаргæйæ. Æндæр исчи зæ- 
гъид: «Кæд дæ ног костюм нæ хъæуы, уæд къах — дæ роны!», 
Тугъан та ма мæ зæрдæхудтæй дæр тæрсы. Мæ цурмæ аивæй йæхи 
’рбайста, мæ фарсмæ ’рбадти æмæ сабыргæй дзурын райдыдта: 
— Дæхæдæг æй уыныс, нæ фысыммæ хъайвантæ, стъарапилтæ 
æмæ æрæфтæ, цас æмбæлы, уыйас нæй. Æхсæвæй, бонæй колхозы 
фермæйы фосы бынтæ чи хафы, уымæ цæй æхцатæ хъуамæ уа, 
æмæ фаг нæ балхæдта. Йæ хæдзары сæр та йæ æнæмæнг бамбæр- 
зын хъæуы, науæд йæ бирæ сывæллæттæ зымæджы миты бын ба- 
сийдзысты, æмæ тæригъæд не сты? 
— Бæгуыдæр сты, фæлæ дæ мæнæй цы хъæуы? 
— Дыууæ къуыримæ хъæдæрмæг самал кæндзæн, æмæ йæ бам- 
бæрздзыстæм, фæлæ уал, зæгъын, уæдмæ дзæгъæл бадт кæныны 
бæсты иу сидзæргæсæн сара куы саразиккам. Бирæ куыст дзы нæй, 
æмæ йæ цалдæр бонмæ фæуыдзыстæм. 
— Нæхи хуызæн гæвзыкты барæй агурыс æви дыл сæхæдæг 
ныхæсынц? 
— Кæм — æз, кæм — уыдон. 
— Нæ зонын. Мæй æмæ ’рдæг мыл давæггаг хæрæджы куыст 
фæкодтай, æмæ дæ капекк дæр нæма федтон. Тæрсын, æнæ костю- 
мæй куы баззайон... 
— Ма тæрс, нæ баззайдзынæ. Не ’мхъæуккæгтæ нæ куыд фæ- 
сайдзысты? Æппынфæстаг дын костюмы фаг искæмæй æфстау райс- 
дзынæн. 
— Гъемæ хорз, фæлæ уал горæтмæ суайон æмæ Алетæйы фенон. 
20 Цомартаты Изæтбег 

306 
Цомартаты Изæтбег 
— Зонд дын нæ амонын, фæлæ ма æз æххæст уыцы дыууæ 
къуырийы дæр бабыхсин. 
— Цæмæн? 
— Уарзы мæ æви нæ, уый базоныны тыххæй. 
— Æз æй зонын. Йæхи атонын мæ-иу куы нал фæрæзта... 
— Гъемæ йæ бафæлвар. 
— Дæуæн æнцон дзурæн у. 
— Дæуæн та уыйфæстæ уыдзæн зын дзурæн, йæ зæрдæ йын 
куынæ базонай, афтæмæй йæ куы ракурай, уæд. Замманай фадат 
дын и, æмæ дзы спайда кæ. 
Ме ’фсымæр мæм куырыхон адæймаг нæ кæсы, фæлæ дзы 
иуæй-иу хатт раст ныхæстæ дæр схауы. Уæвгæ йын сæм мæ уазал 
зондæй нæ хъусын. Ме стыр æууæнк мæ уромы хъæуы. Мæ уарзо- 
ны сыгъдæг æнкъарæнтыл мисхалы бæрц дæр нæ дызæрдыг кæ- 
нын. Цæмæй мæ мæгуырдзинадмæ кæсгæйæ къæмдзæстыгхуыз ма 
уа, цæмæй мæ уындæй йæ зæрдæ райа æмæ мыл æнувыдæй-æну- 
выддæр кæна, уымæ бæллын. Уый тыххæй æз цæуылфæнды дæр 
сразы уыдзынæн — хæдзæрттæ аразыныл нæ, фæлæ ма суанг хох 
акъæртт кæныныл дæр — æмæ мæ удæй арт цæгъдын судзгæ хуры 
къæймæ. 
* * * 
Халоны фæдыл ацу æмæ дæ фаджысмæ бакæна. Тугъаны хуы- 
зæн хæлиудзыхимæ цы бакусæн и? Сырдоны «райсом»-мæ йын 
æмгъуыдтæ кæнынц, æмæ сæ ныхмæ сдзурын дæр нæ фæразы. 
Гыццылæй цæсты хуынчъытæ къахта, æмæ æнхъæл уыдтæн, ничи 
йæ бауæнддзæн сайын. Цыма йын стырæй хинтæ счындæуыди, 
уыйау суæздан и. Къæбæры хъæстæ кæмæ фæвæййы, уымæй 
æфсæрмы кæнын райдайы æмæ дзы йæ мызд æрдомын йæ цæсгом 
нал фæхъæцы. Бынтон къæмдзæстыг бынаты та йæ нозт сæвæры. 
Кусыныл æй чи бафтауы, уыдон ын уайтагъд йæ фæлмæн зæрдæ 
базонынц æмæ йæ арахъхъы бын фæкæнынц. Цы ’хца йæм фæ- 
цæуы, уыдон ын тыххæй ласæгау тæпгай фæдæттынц, æмæ йыл 
дзы ницы бахæцы. Ноджы ма йыл æввонгхор къупритæ стонг куый- 
тау сагъуыдысты æмæ йæ, хъæуы астæу цы буфет и, уырдæм 
æфсонмæ-’фсæнтты кæрæдзи фæдыл ласынц. 
Мæ дыууæ мæйы фæллæйттæ мын дон хиды бынты куы аласа, 
уым?ей тæрсын æмæ мæхимидæг тыхсын, фæлæ цы мæ бон у? 
Нæй — дурæй хъæбæрдæр. Сидзæрæй куынæ баззадаин, уæд мæ 
капеччытæ никæмæн ныууадзин. Ме ’фсымæрмæ дæр нæ фæкæ- 
син, фæлæ мыл иу хъуыддаг фидар хæцы æмæ мæ фезмæлын нæ 
уадзы. Зæгъдзысты: «Уынджы чи схъомыл, уымæй цы домыс?» 

Зынгхуыст бæллицПие 
307 
Иннæ аз, чи зоны, скъоламæ ахуыргæнæгæй æрцæуон, æмæ ма 
сæм уæд цы цæсгом равдисдзынæн, æндæр сын сæ мæрдты хурмæ 
рафæлдахин. Тугъан мæ ской кæнын дæр нæ уадзы. Æз, дам, сæ 
мæхæдæг райсдзынæн. Цæмæй мæ горæтмæ афтидармæй ма арви- 
та, уый тыххæй ма сыл ноджыдæр иу хатт æрзылди, фæлæ йын 
ницы радтой, æмæ мæм фæстæмæ ныхкъуырдæй æрбаздæхти. 
— Иучысыл ма бахъæц. Сæхиуыл мæгуыргуры хызынтæ баф- 
тыдтой, æмæ сæ артмæ куыд ныддарон, ис, нæй, уæддæр ныййа- 
рут, зæгъгæ? 
Хæдзаргæнæг йæ къухтæм дæр ма ’мхасæнтæ кæй кæны, уый 
зонын, ме ’фсымæр цы æнахъинон уавæры бахаудта, уый дæр 
æмбарын æмæ сын сæ размæ карз домæнтæ не ’вæрын, фæлæ мын 
мæхи та чи бамбардзæн æмæ мын мæ фарстæн дзуапп чи ратдзæн? 
Дыууæ мæйы адæмы чъизи арæзтæдты мæ уд уымæн фескъуыдтон, 
цæмæй, мæ кусæн дзаумæттæ куы аппарон æмæ мæ риуыдзаг 
æхсызгонæй куы сулæфон, уæд мæ мыздмæ æнхъæлмæ кæсгæйæ 
ахæм зæрдæсæттæн ныхæстæ фехъусон, æмæ мын æппæтæй зы- 
наргъдæр цы чызг у, уымæ ме ’нæуынон дарæсы ацæуон? Алетæ 
мыл къæрид кæрцы дæр барвæсдзæн, фæлæ мыи уæддæр маст мæ 
игæртæ халы. Цæмæй исты бакусон æмæ мæхимæ базилон, уый 
тыххæй дыууæ мæйы иу рæнхъ дæр нæ ныффыстон, фæндгæ та 
мæ кодта. Афтæ тынг мæ фæндыди, æмæ йын зæгъæн дæр нæй, 
фæлæ зæрдæрисгæйæ мæхиуыл ныххæцыдтæн æмæ ныр фырфæс- 
монæй мæ къухы фыдтæм дæндагæй лæбурын. Ме ’нцонæууæндаг 
зæрдæйы фæдыл кæдмæ цæудзынæн æмæ мæхи æдылыйы бынаты 
кæдмæ æвæрдзынæн? 
Иу сабыргæнæн хос мын ис æрмæст — Алетæ. Рæхджы та мыл 
узæлын куыд райдайдзæн, æмæ та мæ рæстæг зæрдæрайгæйæ куыд 
æрвитдзынæн, уый мæ цæстытыл уайы, æмæ мæ маст сабыргай мæ 
риуы тайы. Хъæуы мæ ницыуал уромы, æмæ мæ тых-мæ бонæй 
горæтмæ фæтындзын. Мæ ног æмдзæрæн Алетæйы фатеры цур 
кæй ис, уый мын уæлдай æхсызгондæр у. Фараст мæйы йæ фарсмæ 
цæрдзынæн, æмæ мæ раздæрау дард цæуын нал хъæудзæн. Йемæ 
афæстиат уæвынæн мын фылдæр рæстæг кæй уыдзæн, уый дæр 
цæй аргъ у! Диплом куы райсон, уæд та бынтон баиу уыдзыстæм. 
Ахстон кæм сараздзыстæм, ууыл хъуыды кæнын мæ нæма фæнды. 
Æз йемæ ихы сæрыл дæр фæцæрдзынæн. Уарзондзинады артмæ 
цыфæнды зындзинæдтæ æвзаргæйæ дæр хи тавæн ис... 
Мæ уæлмонц æнкъарæнтæ та мæ мæ уарзоны хæдзармæ ахас- 
той, æмæ кæлæнгондау йæ алыварс зилын, хатгай кæртмæ дæр 
бахизын, суанг ма фисынмæ дæр ахæццæ вæййын, фæлæ никуы 
æмæ ницы. Чызгæн дзы йæ кой дæр нæй. Ам æнæсæрфатæй кæдмæ 
зилахар кæндзынæн? Уæд та йын йæ дуар бахоин? Æмæ аив куынæ 

308 
Цомартаты Иэæтбег 
уа. Йæ мад мæм куы ракæса, уæд мæхи цы фæкæндзынæн? Нæ, 
фæлтау ма райсоммæ бабыхсдзынæн æмæ йæм аудиторимæ бацæу- 
дзынæн. Хибарæй йæ куы фенин æмæ йыл зæрдиагæй куы бацин 
кæнин, уый мæ фæнды, фæлæ мæ фæндонæй, æвæццæгæн, ницы 
рауайдзæн. Уæдæ ма йын арвы дуарау йæ рудзынгмæ цы ныдз- 
дзагъыр дæн æмæ йæ байгоммæ мæ былыцъæрттæ цы хæрын? 
Цыма, куы фегом уа, уæд, цæмæ скувон, уый æнæмæнг æрцæу- 
дзæн. Мæ былалгъыл цы ныхæстæ бадынц, уыдон иууылдæр Але- 
тæимæ баст сты. Йæ уындмæ йын ныры хуызæн никуыма бæллыд- 
тæн æмæ мæхиуыл дисæй мæлын. Уыйбæрц рæстæг ыл куыд хъæ- 
цыдтæн? Мæ уæззау куыстæй мæхи боны ’рдæг уæд та куыд нæ 
ратыдтон? Горæтмæ суайыны хъуыды мæм-иу бæргæ фæзынди, 
фæлæ-иу Тугъаны сахъатджын цонг æмæ тыхстхуыз цæсгоммæ 
куы бакастæн, уæд ын-иу фæтæригъæд кодтон æмæ-иу ноджы зæр- 
диагдæрæй кусынмæ бавнæлдтон. Мæ царды фæрæзтæн цы зæ- 
гъон? Сæ фидар къæппæджы мæ æгъатырæй æлхъивынц æмæ мæ 
иуырдæм дæр фезмæлын нæ уадзынц. 
Хур раджы аныгуылд. Цыма йæ туджы фæмæцыд, уыйау сырх- 
сырхид мигътимæ фæхъуырдухæн кодта, стæй сæ тыххæйты йæхи 
атыдта æмæ хохы цъасмæ ныллæсыд. Æрæджы дæр ма цæхæр чи 
калдта, уыцы мигътæ сæ сау цæсгæмттæ сыхæлдтой æмæ арвы 
риуыл ныддæлгом сты. Горæт нытталынг. Цырæгътæ ссыгъдысты, 
фæлæ йæ бирæ нæ фæрайдзастдæр кодтой. Кæд фæззæг сæрдæй 
йæ бартæ нæма райста, уæддæр ын адæймаджы буар йæ сатæг 
комулæфт хаты æмæ йын рагацау йæ уазал къæвдатæй стъæлфы. 
Рудзгуытæ алыхуызон рухсытæй рангæс сты æмæ иучысыл сæ хуыз 
равдыстой, фæлæ, мæ цæст кæуыл бандæгъд, уый тарæй-тардæр 
кæны æмæ афтæ зыны, цыма уаты иу цæрæг уд дæр нæй. Æдзы- 
нæг æм кæсын, æмæ мæм дзы ивылы, бæлвырд кæй не ’мбарын, 
ахæм удсыгъдæггæнæн æнкъарддзинад. Уый, æвæццæгæн, йæ ку- 
ырм хицауимæ баст у кæнæ йæ цардæмбалимæ. Хъæумæ ацæуыны 
размæ йæ Алетæимæ ахæм тыхстхуызæй федтон, цыма йæ уарзон 
адæймаджы баныгæдта, æмæ йын цард æппындæр ницыуал ад 
кæны. Ноджы ма сæ рудзынг дæр уыцы æдзæрæг-æмæлæгхуыз у, 
цыма бинонты кæуинаг уавæр æмбæхсы. Сæ хъысмæт мæм цас 
æнæрайгæдæр кæсы, уыйас мæ тынгдæр фæнды Алетæйы цард 
саразын. Куы йæ самондджын кæнин, уæд йæ ныййарджытæн дæр 
сæ бæллæхты уæз бирæ фæрогдæр уаид. 
Дардæй мæм аууæттау зынынц лæппу æмæ чызджы ’ндæргтæ. 
Уæвгæ, ахæм дард дæр не сты. Хæдзары фаллаг фарсмæ æрба- 
хæццæ сты æмæ уайтагъд кæрæдзийæ фæхицæн сты. Горæты уын- 
гты дзæгъæл цæуджытæй фылдæр цы и. Се ’ппæтмæ ме ’ргом куы 
здахон, уæд мæ сæр куы бахъуыди. Адонмæ дæр мæ хъус не ’рдард- 

Зынгхуыст бæллицтæ 
309 
таин, фæлæ, иуæй, цырынгонд дæн, иннæмæй, чызджы фадывар- 
цы цыдæр зонгæ змæлд ахсын, æмæ мыи уый мæ зæрдæ змæнты. 
Иæ фæдыл азгъордтон æмæ кæрты фæмидæг дæн, кæройнаг къæсæ- 
рæй куыд бахызти, уый ма ауыдтон æмæ фæстæмæ фездæхтæн, мæ 
бынат æрцахстон æмæ рудзынгмæ мæ цæстытæ ныццавтон. 
Кæд уаты цырагъ ссудза, уæд уый у, æмæ мын дзы ницыуал 
пайда и. Уыцы рухс мын чысыл раздæр царды хос уыди, ныр та 
дзы мæ мæлæт уынын æмæ йæ мæхицæй сурын: «Ма ссудз! Ма 
ссудз æмæ мæ ирвæзынгæнæг фæу!» Æниу дзы цæмæй тæрсын? 
Адæймаг бон-изæрмæ кæуыл æмбæлы, уыдон иууылдæр йæ уар- 
зæттæ сты? Уæд та йæ хæстæг у æмæ йæ талынджы йæ хæдзармæ 
æрбакодта. Стæй, Алетæ кæй уыди, уый цæмæй рабæрæг и? Цæу- 
гæйæ рахизырдæм йæ сæр уый йеддæмæ ничи фæкъул кæны, стæй 
йæ галиу цонг рахизæй арæхдæр уый йеддæмæ ничи фæтилы? 
Уæдæмæ, мæхицæн ницы ’нхъæл дæн, æмæ мæм афтæ кæсы, цыма 
мыл чызджытæ не ’рвæссынц æмæ мыл се ’нпæт дæр гадзрахатæй 
цæуынц. Иу минут дæр мыл чи нæ хъæцыди, уый мæ дыууæ мæймæ 
йæ зæрдæйæ куыд хъуамæ аппара æмæ дзы ’ндæр куыд хъуамæ 
æрбынæттон уа? 
Мæхицæн ныфсытæ æвæрын, бæргæ, фæлæ мын ницы ’ххуыс 
сты. Сохъхъыр цæстау мæм тарæй чи зыны, уыцы рудзынг дæр 
мыл нал ахады, дыккаг бон мæм Алетæ йе ’мбæлтты ’хсæн худæн- 
былæй, «салам, æмбал Гæрайы-фырт», зæгъгæ, кæй сдзырдта, уый 
дæр мæ нал сабыр кæны. Йæ цæстыты арф кæмдæр цы æнæууæнк- 
дзинад æмбæхст уыди, уый раргом и æмæ ма йыл бафтыди куыд- 
фæндыйы ахаст дæр. Йæхи мын тæргæйттæй буц кæны æви мыл 
йæ зæрдæ сивта? Иæ маст куы фæкъæртт уаид æмæ мын, йæ 
хъыджы цæмæй бацыдтæн, уый куы зæгъид, уæд дзы хатыр раку- 
рин æмæ йæ æрлæгъз кæнин, фæлæ йæ дзыхæй сым дæр нæ хауы. 
Нал мæ хъæуысьзæгъгæ, мын уæд та куы зæгъид, фæлæ мын уый 
дæр нæ дзуры. Иæхи мæ цуры æнахуыр хуызы дары. Мæ зæрдæ 
мын æлхæнгæ дæр нæ кæны, къахгæ дæр. Алы удгоймаг дæр хи- 
цæн дуне у, æмæ йæ сусæгдзинæдтæ арф æмбæхст сты, фæлæ ахæм 
æхгæд адæймагыл никуыма сæмбæлдтæн. Иудадзыг дæр æм исты 
фыдæнæн ми саразынмæ æнхъæлмæ кæсын, æмæ йын йæ мидхъуы- 
дытæ куыд бамбарон, уый нæ зонын, сæ базонын та мæ тынг фæн- 
ды, уымæн æмæ мæ дарддæры цард уыдонæй аразгæ у. Нæ раздæ- 
ры ахастдзинæдтæн сæ фæд дæр нал баззад, æмæ мæм афтæ кæсы, 
цыма æнæхъæн аз æмбисонды фын уыдтон æмæ ныр æнуд нык- 
кæнды райхъал дæн. Чидæр ын кæй ис, уый бæрæг у. Куы ничи 
йын уаид, уæд мемæ йæхи афтæ нæ дарид. 
Æз фæстаг курсы ахуыр кæнын, æмæ мæ быдыры куыстытæм 
нал æрвитынц, фæлæ Алетæ дард ранмæ цæуы. Фæсивæд иумæ 

310 
Цомартаты Изæтбег 
æрæмбырд сты æмæ æнæмæтæй хъазынц, худынц, зарынц, уый та 
бæласы бын мæрдджынау букъæй бады, æмæ афтæ зыны, цыма 
ныртæккæ йæ цæссыгтæ йæ уадултыл æрызгъæлдзысты. Раст нæ 
дæн, æвæццæгæн. Йæ зæрдæ искæуыл куы дарид, уæд афтæ си- 
дзæрхуыз нæ уаид. Бацæуин æм æмæ йыл баузæлин, фæлæ йæ мæ 
рæвдауæн ныхæстæ куынæ бахъæуой, уымæй тæрсын æмæ йæм 
дардæй кæсын. Бадт дзуллагæй фæлмæндæр чи уыди, уымæй цы- 
быр рæстæгмæ æхсон куыд рауади? Кæд мæ раздæр йæхи ’мбæх- 
ста æмæ мæм ныр йе ’цæг цæсгом æвдисы? Нæ, нæ! Мæсты мæм 
у, æмæ йæхи уымæн афтæ дары. Йæ риуы цы их ныддæвдæг и, 
уый рæхджы атайдзæн, æмæ та мыл раздæрау узæлын райдайдзæн. 
Автобустæ адæмæй байдзаг сты æмæ кæрæдзи фæдыл сабыр- 
гай араст сты. Цыдæр ахсджиаг хъуыддаг бакæнын мæ кæй хъæуы, 
уый æмбарын, фæлæ цы у, уый мæ сæр нæ ахсы. Ныры хуызæн 
мæ быдырмæ цæуын никуыма ’рфæндыди. Цыфæнды уæззау куы- 
стыл дæр разы дæн, æцæг Алетæ мæ фарсмæ уæд æмæ мæм йæ 
мидбылты худæд. Цæй худт æмæ цæй цыдæр, фæстæмæ дæр мæм 
нæ кæсы. Уыйхыгъд мæ разы тыхулæфтгæнгæ лæууы йæ фыдыф- 
сымæры чызг. Иумæйагæй сæм цыдæр ис, æмæ мын уый тыххæй 
йæ уынд æхсызгон у, стæй æрмæст уый тыххæй дæр — нæ. Але- 
тæйы зæрдæмæ ныккæсын мæ бон нæ баци, æмæ мын кæд йе 
’лхынцъытæ райхалынмæ феххуыс кæнид. 
— Æнхъæлдæн, байрæджы кодтон. Раджы ацыдысты? 
Ахæм хъæлæсы уагæй мæ фæрсы, цыма сæ куы ’рбаййæфта- 
ид, уæд дуне иннæрдæм рафæлдæхтаид. 
— Чысыл раздæр. 
— Дæ фындз цы ’руагътай? Исты дæ риссы? 
— Рисгæ мæ ницы кæны. 
— Уæдæ цæуыл тыхсыс? 
— Бафæлладтæн. 
— Цæмæй? 
— Тыхкуыстытæй, мæгуырдзинадæй, адæмы цæстытæм кæсы- 
нæй, сылгоймæгты фæлывд митæй. Мæ рæстæг Алетæимæ куы 
’рвыстон, уæд мæ зæрдæ фæфидар и æмæ загътон: «Кæдæй-уæдæй 
мæ амондыл фæхæст дæн», фæлæ та мын уый дæр фæмæнг и æмæ 
бон-изæрмæ æнæсæрфат цоппай кæнын. Афтæ тынг мæм цæуыл 
фæхæрам и, уый мын уæддæр куы зæгъид. 
— Иууылдæр дæ зондджын куы хонынц, уæд æй дæхæдæг не 
’мбарыс? 
-^ Мæ зæрдæмæ иу хъуыддаг хæссын — дыууæ мæйы йæм кæй 
не ссыдтæн, уый. Кæд мæ куыстæй мæ сæр схъил кæныны бон нæ 
уыд, уæддæр мæ ссæуын хъуыди. Мæ азымыл сæттын, фæлæ, 
мæнмæ гæсгæ, уыцы гыццыл къуыхцы адæймагыл хи атигъ кæны- 

Зынгхуыст бæллицтæ 
311 
ны фаг бæллæх нæу. Ме ’ууæнк афтæ тынг бахордтон, цæмæй мыл 
хъоды бакæна? Лæг чи амары, уымæн дæр ма йæ фыдракæнд куы 
ныббарынц. 
— Алчидæр йæхи рæстдзинад уыны ’рмæст. Уыцы рæстæг мæ 
хо цы уавæры уыди, уый зоныс? Дæумæ ’нхъæлмæ кæсгæйæ йæ 
цæстытæ ныуурс сты æмæ йæ сæр дызæрдыг хъуыдытæй байдзаг 
и. Уый размæ дæр дыл йæ зæрдæ тынг нæ дардта, куынæ йæм 
зындтæ, уæд та дыл æппындæр нал æууæндыди. 
— Æцæг уарзондзинады арт ахæм лыстæг æртæхтæй нæ хуыс- 
сы. Кæй мæ фæхицæн и, уымæн кæд йæ аххос арфдæр æмбæхст и? 
— Мæнмæ гæсгæ, аххос дæхимæ агурын хъæуы. Дызæрдыгдзи- 
над цыфæнды тыхджын æнкъарæнтыл дæр уæлахиз кæны. Алы бон 
дæр мын афтæ дзырдта, йæ иу радзырдыл, дам, мæ баивдзæни. 
— Куыд зынаргъ мын у, уый куы зонид, уæд ахæм хъуыдытæ 
йæ сæрмæ нæ уадзид 
— Кæд дæ æцæгдæр хъæуы, уæд æй фæстæмæ раздах, ца- 
лынмæ нæ байрæджы, уæдмæ. 
— Исчи йын ис? — фæрсын æй, мæ мидкатайы рохтыл хæц- 
гæйæ. Нагъ, зæгъгæ мын цæхгæр дзуапп куы раттид, уæд æй фыр- 
цинæй мæ хъæбысы фелвасин, фæлæ мын йæ уазал ныхæстæ ихы 
къæрттытау мæ ныхыл хойы, æмæ къахæй-сæрмæ мæ сурхиды 
мæцын. 
— Иу галы ’нгæс лæппу йæ фæдыл бафтыди æмæ йæ иуырдæм 
дæр акъахдзæф кæнын нал уадзы, фæлæ йын мæ хо ницы ком 
дæтты. Дыууæ арты ’хсæн бахаудта æмæ, кæцырдæм цæуа, уый 
нал зоны. Мах йæ мадимæ дæ фарс стæм... 
Ихдон мыл басæххæтт ласта æмæ мæ йæхи айста. Цæугæ та 
мæм цæмæ ’рбакодта, цымæ? Къуымых кардæй æргæвдынмæ? 
«Хъуамæ чызгæн дыууæ уарзонæй къаддæр ма уа. Исчи мæ 
ныууадзынмæ куы хъава, уæд æз йæ разæй фæуыдзынæн, æмæ йæ 
рустæ хæрдмæ тондзæни», — мæ хъустæ мын судзынц йæ сусæг 
æртхъирæнтæ. Алы минут дæр мæм афтæ кæсы, цыма йæ ног 
уарзоны хъæбысы бады æмæ йын батæ кæны. Мæ бон ма йæ раз- 
дахын кæй бауыдзæн, ууыл мæ зæрдæ нæ дарын, фæлæ уæддæр 
мæ ныфс сæттын нæ уадзын æмæ ме ’ппæт хъарутæй дæр архайын 
мæ рæдыд сраст кæныныл. Дыууæ мæйы йæм кæй не ссыдтæн, 
уый тыххæй мæм фæхæрам и, æмæ йæ ныр хъуамæ алы хуыцау- 
боны дæр бæрæг кæнон. Уæвгæ ма хуыцаубонмæ дæр цы ’нхъæлмæ 
кæсын?.. 
Лекциты фæстæ автобусы абадтæн æмæ йæм талф-тулфæй ба- 
лæууыдтæн. Куы мæ федта, уæд йæ цæсгом уæлдайхуызон дæр нæ 
фæци. Цины фæд дæр ыл нæ фæзынд, разы мæ кæй нæу, уый дæр 
нæ равдыста. Цыма хъæдæй конд у, уыйау æнæзмæлгæйæ базза- 

312 
Цомартаты Изæтбег 
ди. Мемæ йæ хицæнæй фембæлын куынæ бафæнда, уымæй дæр ма 
старстæн, фæлæ мæм рацыди. Фæсвæд ранмæ та нæхи байстам, 
фæлæ мæ раздæрау йæ монцты ’хсидгæйæ йæ риумæ нал æрбал- 
хъывта, йæ былтæ мын талынджы мæ былтæ нал бацагуырдтой, 
мæ сæр мын цы фæлмæндзинад зилын кодта, уый йæ масты батад 
æмæ йæм ногæй райгуырыны хъару нал разынд. Фæсахсæвæртæм 
йемæ лæгъз æвзагæй фæныхас кодтон, фæлæ йæ дзыхæй иу дзырд 
дæр не схаудта. Йæ разамонæгæй дæр ма йæ ракуырдтон æмæ йæ 
горæтмæ сластон. Йæ куырмтъанджы тыххæй рынчындонмæ куы 
бахаудта, уæд ма йæм удаистæй дæр фезгъордтон, фæлæ, йæ зæр- 
дæйы цы марг æнхъизын райдыдта, уый ссыгъдæг кæнын нал ба- 
фæрæзтон. 
Машинæ кæй скъуыра, уый ма йæ тæвдæй цалдæр къахдзæфы 
куыд акæна, уыйау тыхамæлттæй зымæджы сессимæ бахæццæ стæм, 
стæй, æппæтæй тынгдæр кæмæй тарстæн, уыцы чъизи хылыл æрæн- 
цадыстæм. 
Фæлварæнтæ куыд дæтты, уый базоныны тыххæй йæм дыккаг 
уæладзыгмæ схызтæн. Къæлидоры рахизырдæм фæзилон, зæгъгæ, 
афтæ иу ныфсхаст домбæйттæарæзт мыдхуыз лæппу мæ размæ 
фæци. Гуымиры фæтæн цæсгом, къуызыртæ стыр фындз, æдылы 
цæстытæ. Мæнæй чысыл æрыгондæр æмæ зына-нæзына бæрзонд- 
дæр. Богъ быруйы сæрты дыгæрдгуытæм куы кæса, уыйау йе ставд 
бæрзæй хæрдмæ ивазы æмæ чызджыты ’хсæн кæйдæр агуры. «Иу 
галы ’нгæс лæппу йæ фæдыл бафтыди æмæ йæ иуырдæм дæр акъах- 
дзæф кæнын нал уадзы», — мæ зæрдыл æрбалæууыдысты Алетæйы 
хойы ныхæстæ. Мæ хурхуадындзтæ фырмæстæй адымстысты æмæ 
йæм бауырдыг дæн. 
— Кæй агурыс, кæ? 
— Алетæйы. 
— Æмæ дын цы бавæййы? 
— Уымæй йын йæхи бафæрс. 
— Æнхъæлмæ дæм кæсы? 
-О. 
— Иучысыл-ма фæлæуу уæдæ, — мæ тыхст уавæр æмбæхсгæйæ 
сдзырдтон æз æмæ Алетæмæ бауадтæн, йæ цонгыл ын рудзынджы 
’рдæм ахæцыдтæн æмæ йын лæппумæ амонын. 
— Уæртæ уый зоныс? 
Чызг пъолмæ кæсы æмæ ницы дзуры. 
— Кæд æй уарзыс, уæд мын æй комкоммæ зæгъ, æмæ уæ ма 
хъыгдарон. 
— Æз никæй уарзын. Мæ фæдыл цасфæнды куы фæзила, уæд- 
дæр йемæ никуы уыдзынæн. 

Зынгхуыст бæллицтæ 
313 
— Ныртæккæ йæ ардæм æрбакæндзынæн æмæ йын уыцы ны- 
хæстæ мæ цуры зæгъ уæдæ. 
— Æз никæмæн ницы зæгъын! — знæтхуызæй срæцыгъта Алетæ 
æмæ асинтыл бынмæ ныййарц и. Исдугмæ джихæй аззадтæн, стæй 
йæ асырдтон æмæ йæ автобусы лæууæны ацахстон, мæхимæ йæ 
фездæхтон æмæ йæ тызмæгæй фæрсын: 
— Цы кусыс, уый æмбарыс?! 
— Æмбарын! Æз гадздза дæн, хъахбай, лæппутус! — сдзырдта 
мæстыйæ, автобусмæ сгæпп ласта æмæ афардæг и. Æз мæ бынаты 
цавддурау лæугæйæ баззадтæн. 
* * * 
Мæ цард та мæ ногæй райдайын кæй хъæуы, уый æмбарын, 
фæлæ йæ куыд райдайон, уый нæ зонын, æмæ мæнг хъуыдытæй 
мæхи сайын. Афтæ мæм кæсы, цыма мæ Алетæ фæлваргæ кæны. 
Уарзын æй æви нæ, уый базонын æй фæнды, æндæр мын лæп- 
пуйы тыххæй афтæ цæмæ загъта: «Мæ фæдыл цасфæнды куы фæ- 
зила, уæддæр йемæ никуы уыдзынæн»? Тагъд йæ маст ссæудзæн, 
йæхиуыл æрхуддзæн æмæ мæм фæстæмæ æрбаздæхдзæн. Æнæ- 
мæнг мæм æрбаздæхдзæн. Мæ цуры цы маргæйдзаг ныхæстæ скал- 
дта, уыдон йæ сыгъдæг удыхъæдмæ ницы бар дарынц, æнæнхъæ- 
лæджы дзы схаудтой æмæ сыл афонмæ фæсмонæй мæлы. Æвæц- 
цæгæн мæм йæ хæдзары раз æнхъæлмæ кæсы æмæ йæ цæссыгтæй 
йæхи ’хсы. Цæуон æмæ йæ æрсабыр кæнон. Йæхиуыл тугтæ цас- 
фæнды куы фæмыса, уæддæр æм мæ зæрдæйы уаг кæй нæ аивдзы- 
нæи, уый йын зæгъон, æмæ йе ’муд æрцæуа. Атындзыдтон æм 
æмæ йæ аивæй хъахъхъæнын, фæлæ никуы æмæ ницы. 
«Дæ размæ мæ иу лæппу куырдта, фæлæ йын нæ бакуымдтон, 
æмæ цалдæр мæйы мæ рудзгуыты бын йæ зæрдæйы тыппыртæ 
фæуагъта», — мæ хъусты зæлы йæ мæстæймарæн хъæлæс. Зын 
бамбарæн нæу, йæ ног уарзонæн мæнæй цытæ дзурдзæн, уый. 
Ахæм æгады бынатмæ æрхауын æнхъæл мын чи уыди? Алетæйы 
хуызæн рæсугъд чызг мæ кæй уарзы, уымæй хуымæтæджы хъал 
уыдтæн. Йе ’мбæлтты дæр ма йын фелхыскъ кодтон, цыдæр гыц- 
цыл азым æм куы ’рхастой, уæд, æмæ мыл ныр æргомæй худынц. 
— Раст-ма зæгъ, Ирбег, дæ сурæйдасæг уарзон дыууæ ныхасы 
кæрæдзиуыл бабæттын куынæ фæразы, уæд-иу уыйбæрц рæстæг 
цæуыл дзырдтат? — фæрсы мæ сæ къæйныхдæртæй иу, æмæ мæм 
иннæтæ цымыдисæй кæсынц. Æцæг, æцæг, цæуыл дзырдтам? Кæ- 
рæдзи рæвдыдтам, æндæр ницы. Кæд дзы нымадæй дæс æмæ ссæдз 
дзырды схаз’дта, уæд хорз. Фылдæр æз дзырдтон, уый та хъусæй 
лæууыди. 

314 
Цомартаты Изæтбег 
— Мах æнæхъæн курсæй æдзухдæр дæуыл дис кодтам, зонд- 
джын куы у, уæд ын йе ’дылыдзинад куыд нæ уыны, зæгъгæ. 
— Зонджын куы уаин, уæд мын æндæрмæ нæ ацыдаид. Йæ 
гæрз мæцъæй ничи ивы. 
— Йæхи халдих ссардта æмæ йæм ацыди. Уым диссагæй ницы 
и. Фыссæг æй нæ хъæуы, фæлæ — домбай лæг. Йæ зæрдæ фиуы 
тыхт у, æмæ йæм ницы хъары, ды та дзы ’хсидгæ æнкъарæнтæ 
домыс. Дæ хъæуккаджы-ма бафæрс, цымæ дын дзы цытæ радзу- 
рид. Цы хъуыдыджын ныхæстæ йын фæкодтай, уыдонæй иу дæр 
йæ сæрмæ нæ бацыди, æмæ йын йе ’нцонæмбарæн хæрæфырты 
куы федта, уæд уыйырдæм фæци. 
— Æццæй? — дисгæнæджы хъæлæсæй фæрсын Иринæйы, æмæ 
аххосджджынау къæмдзæстыгæй йæ сæр тилы. 
— Мæ фæнд дзы нæ уыди, Алетæ мæ йæхæдæг баййардта... 
Се ’хсæнæй сызгъæринау кæй равзæрстон æмæ фараст мæйы 
амондджынæй кæимæ арвыстон, уымæй мын ницæйаг тыфтырыкъо 
сарæзтой æмæ йыл æнæфсæрмæй сæ къæхтæ сæрфынц. Цæмæй сæ 
алкæй дæр йæ бынаты сæвæрон, уый тыххæй йæ фарс рахæцин, 
фæлæ ме ’взаг мæ комарынджы бандзыг и æмæ ницæмæуал арæх- 
сы. Сæ ныхæстæ мæ сæрымагъзы бырауæй зилæгау ныхсынц, æмæ 
мын сæ рæстдзинад хъарынц, фæлæ сыл уæддæр кæронмæ бау- 
уæндын мæ зæрдæ нæ комы. Уæларвмæ кæй систон, уый ахæм 
æвзæр уа, уымæн уæвæн нæй. Цæуылдæр æм смæсты сты, æвæц- 
цæгæн, æмæ йæ цъыфимæ змæнтынц. Тæригъæды хуызæн мæм 
цыдæр æнкъарæн фæзынди, Алетæйы мæм сыгъдæгæй æвдисы, 
æмæ йæ æнæрынцойæ агурын. Хъуамæ йыл æвæстиатæй сæмбæ- 
лон æмæ йæ цыфæндыйæ дæр мæхиуыл баууæндын кæнон, цæр- 
гæбонты мæ рæдыдтытыл кæлгæйæ кæй фæцыдтæн æмæ дзы зонд- 
джындæр кæй нæ дæн, уыцы хъуыды йын хъуамæ йæ сæры бауа- 
дзон æмæ йæ мæхимæ раздахон. Йæ рудзгуыты бынмæ мæ зæр- 
дæйы тыппыртæ уадзынмæ кæй нæ бацæудзынæн æмæ йæ раздæ- 
ры зонгæйау мæхи йæ цæсты кæй нæ бафтаудзынæн, уый тыххæй 
мæхицæн фидар дзырд дæттын, фæлæ мæ къæхтыл мæ бон нæ 
цæуы. Куы мæ иу ранмæ бахæссынц, куы иннæ ранмæ. Дывыдон 
арты судзын. Йæ фенынмæ дæр бæллын, куы йæ фенон, уымæй 
дæр тæрсын, уымæн æмæ йæ зонын, иунæг нæ уыдзæн, æмæ мæ 
зæрдæ мæ риуæй ратондзæн. 
Цæмæй фæтæрсын, æдзухдæр мыл уый æрцæуы. Зынаргъ мын 
чи у æмæ ме сæфт кæмæй уынын, уыцы дыууæ адæймаджы бæла- 
сы бын лæууынц æмæ кæрæдзийæн батæ кæнынц. Æнхъæл уыд- 
’тæн, лæппуйы хъæбысы йæ куы фенон æмæ дзы мæ бон куы базо- 
нон, уæд æм мæ зæрдæ фæхъæбæр уыдзæн, исты бæлвырд хат- 
дзæгмæ æрцæудзынæн æмæ мæ хъизæмæрттæн кæрон скæндзы- 

Зынгхуыст бæлпицтæ 
315 
нæн, фæлæ фæрæдыдтæн. Карздæр ма цы фесты, æндæр сын кæ- 
рон бæрæг нæй. Афтæ мæм кæсы, цыма мæ цард иууылдæр цæлх- 
дуртæй арæзт у, æмæ дзы иуы сæрты дæр ахизын нæ бафæраздзы- 
нæн. Фысджыты дæр дзæгъæлы аххосджын кæнын. Ницы мæ ра- 
уайдзæн, уый зонынц æмæ мæ литературæмæ хæстæг нæ уадзынц. 
Чызджытæ дæр мыл ме ’гуыдзæгдзинады тыххæй не ’рвæссынц, 
Алетæ цалынмæ сæрæн лæппуйы агуырдта, уæдмæ йын уæгъд рæ- 
стæг уыди æмæ йæ мемæ арвыста. Уæдæ йыл мæ зæрдæ цæмæ 
худы? Цы аккаг дæн, уый мын кæны. 
Ме ’дзæллаг уавæрæй мæ фервæзын кæй хъæуы, уый æмба- 
рын, фæлæ мæхи кæдæм айсон, мæ алыварс мæм сау мæйдарау 
æппындæр куы ницы зыны, уæд? Æгæрон хъыг æмæ æхсидгæ 
маст мæ риуы баиу сты æмæ мæ тухæнæй марынц. Ныры хуызæн 
ирдæй мæм никуыма разындысты Хосе æмæ Алекойы цæсгæмттæ, 
ныры хуызæн мæм никуыма бахъардтой сæ удмарæн сагъæстæ. 
Раст не сты, сæ фыдракæнд сын сæ хиуарзондзинадимæ чи бæтты, 
уыдон. Сæ удты хъуырдухæн афтæ уæлæнгай куы уыдаид, уæд 
сыл дыууæ генийы сæ рæстæг нæ бахардз кодтаиккой. Кармен 
æмæ Земфирæ сæ мæлæт æрмæст сæрибардзинадмæ тырнгæйæ не 
ссардтой. Сыгъдæг нæу сæ удыхъæд, æмæ ма сæхи æдде дыууæ 
уарзæгой зæрдæйы дæр бабын кодтой... 
Алетæйæн йæ цард йæхи у, æмæ йæм ничи ницы бар дары. 
Куыддæриддæр æй фæнды, афтæ йæ аразы. Кæй уарзы, уыимæ 
йæхи ирхæфсы, æмæ йæхирдыгонау раст у, фæлæ мæ рæстдзинад 
та цы фæуа уæд? Ацу æмæ дæ сæр къултыл хой, дæ хæлд царды 
пырхæнтыл ку æмæ дæ гуырæн бон æлгъит, нæ? Æмæ уый цас 
раст у? Лæг æнæнхъæлæджы искæмæн исты фыдбылыз куы сара- 
зы, уæд ын карз тæрхон рахæссынц æмæ йæ ахæстоны бакæнынц, 
йæ монцты дойны суадзыны тыххæй зонгæ-зонын искæй чи фена- 
монд кæны, уымæн та йæ фыдракæнд йæ цæстмæ дæр ничи бада- 
ры, афтæмæй йæ амæттаджы алы бон уый фæмары. Рæстдзина- 
дæй адæм сæхицæн хъарм хъæццул бахуыдтой, æмæ дзы, чи куыд 
домбайдæр у, афтæ йæхи барджындæрæй æмбæрзы. Æз дæр, æвæц- 
цæгæн, уыцы низæй хъæрзын, фæлæ алы адæймагæн дæр хъуамæ 
йæ фыдракæнд тæразыл барст цæуа æмæ йæ уæзмæ гæсгæ æфхæрд 
æййафа... 
Мæ хъуыдытæ сæмтъеры сты, æмæ мæ мидбынаты дзедзырой 
кæнын. Мæ цæстытыл уайы, Алетæ мæ хъæбысы йæ туджы куыд 
мæцы, уыцы æвирхъау ныв, æмæ мæ хид мæ буарыл лæсæнтæ 
кæны. Мингай дзырдты ’хсæн йæхицæн гадздза, хъахбай æмæ 
лæппутусæй хуыздæр нæмттæ чи нæ равзæрста, уый сæфт у, æмæ 
йæ уæлдæр æвæрын нæ хъæуы, æз та йæм уæларвон зæдау табу- 
гæнгæйæ кæсын. Уæдæмæ йын йæ рæвдауæн митæ ферох кæнон, 

316 Цомартаты Изæтбег 
мæхицæн дзы знаг саразон æмæ йæ мæ зæрдæйæ аппарон. Ахæм 
адæймаг кæйфæнды бынæй дæр былсæрфтæй рахиздзæн, йæ фæд- 
джитæ ацæгъддзæн æмæ та ’ндæры бын абырдзæн. Иумæйагæй 
нæм кæй ницы ис, æмæ йыл мæ къух сисын кæй хъæуы, уый 
æмбарын, фæлæ мæ бон нæу. 
* * * 
Фæсте аззадысты фондз фыдæбойнаг азы нæ хъуырдухæнтимæ, 
æмæ кæд нæ курсæй фондз бæзгæ ахуыргæнæджы равзæра, уæд 
хорз, иннæты скъоламæ уазæгуаты бауадзæн дæр нæй. Сывæллæт- 
ты зонд зыгъуыммæ цы рафæлдахой, æндæр сын ницы пайда фæ- 
уыдзысты. Цæмæй ахуырдзаутæм Адзæдзеты æмæ Айсæдуты арви- 
тай, æмæ сын сæ сыгъдæг зæрдæтæм хæрамдзинад бахæссой, уый 
тыххæй фондз азмæ утæппæт æхцатæ акалын хъуыди? Йæхæдæг 
цæргæбонты йæ фазыл чи фæбырыд, уый рæзгæ фæлтæрыл цавæр 
базыртæ ныссадздзæн? Кæстæртæм йæхи хуызæтты куыдфæндыйæ 
æрвитдзæн, уыдон та — сæхи хуызæтты, æмæ нæ цъымарайы хъуына 
бæзджынæй-бæзджындæр кæндзæн. Ацал-ауал азы студентты мид- 
дуне лæмбынæг фæиртæстон, æмæ дзы кæй базыдтон, уыдон ис- 
куы иутæй фæстæмæ сæхи нæ фæриссын кæндзысты, донæн йæ 
æрфыты нæ балæгæрддзысты, искæуыл нæ батыхсдзысты, æмæ мæ 
нæ уырны, скъолайы сæхиуыл кæй бакусдзысты, уый. Ме ’нæу- 
уæнкдзинад æрмæст ме ’мбæлтты къуымых зондæй нæ гуыры. 
Уымæй тынгдæр мæхи зæрдæимæ баст у. Мæ уарзон æмæ мын æй 
мæ разагъды фысджытæ маргæй байдзаг кодтой æмæ, цалынмæ 
ссыгъдæг уа, уæдмæ царды ад æххæстæй нæ банкъардзæн, рæст- 
дзинад, куыд у, афтæмæй нæ райсдзæн. 
Мæт æмæ маст дуртæ дæр халынц, æз та иудадзыг сæ арты 
судзын, æмæ мæ нервытæ кæрæдзиуыл нал хæцынц. Афтæ мæм 
кæсы, цыма мæ буар иууылдæр æлвæст телтæй конд у, æмæ гыц- 
цыл февнæлдæй дæр аскъуындзысты. Исчи мæ æнæнхъæлæджы 
Йæ цыргъ æвзагæй куы фелхыскъ кæны, уæддæр къахæй-сæрмæ 
ныккæрзын, æмæ мæ къухты зыр-зыр ссæуы. Раджы уа, æрæджы, 
ахæм уавæрмæ кæй æрхаудзынæн, уый зыдтон, фæлæ йын афтæ 
тагъд æрцæуын æнхъæл нæ уыдтæн. Хорз нæу мæ уавæр. Æхца 
мæм искæцæй гуыбыны хардзы фаг куы хауид, уæд æрмæстдæр 
литературæйы куыст кæнин, фæлæ кæцæй райсон уыцы æнæбай- 
райгæйы капеччытæ? Цыфæнды хæрзхъæд уацмыстæ куы фыссон, 
уæддæр дзы мæхи нæ фæдардзынæн. Цы гæныстон бæстæйы цæ- 
рын, уым иу сæрибар фыссæг дæр нæй. Алчидæр дзы кæмдæр йæ 
бинонтæн къæбæр амал кæны. 

» • > ’ \ > ♦ I ... _....--__ ’ • - 
Зынгхуыст бæллицтæ 317 
Æниу сæ кæмæй цы домын? Йæ номдзыддæр лæгтæй иуты 
ахæстоны чи ныццагъта, иннæты сыдæй чи амардта, уыдонæй 
мæнмæ исты рантысдзæн! Фысджытæн баххуыс кæныны бæсты 
фæлтау футболистты зæрдæтæ стыр æхцатæй æлхæндзысты æмæ 
стадионы фырцинæй хæрдмæ хаудзысты. Дун-дунеты стырдæр 
хæзна — чиныг мæ рагфыдæлты дæр нæ хъуыди, мæ нырыккон 
фыдæлты дæр нæ хъæуы. Уыдон æхсаргардæй архайдтой, адон та — 
дзæгъæл дзæнгæдайæ, цурон митæй, кæрæдзи нымудзынæй... Фыс- 
сæг сæ ницæмæн хъæуы, уæлдайдæр, йæхи хъуыды кæмæ уа, ахæм, 
æмæ мын скъолайы кусгæ æрцæудзæн. Куыд кæсын, афтæмæй мæ 
фæндæгтæ иууылдæр мæ райгуырæн хъæумæ цæуынц. Цы зын- 
дзинæдтæ дзы бавзæрстон, уыдон мæ рох не сты, æмæ йæм мæ 
бæттæнтæ нæ тонын, фæлæ мын хуыздæр гæнæн нæй. Уæвгæ, 
хъуыддаг бынтон афтæ нæу. Цалдæр гæнæны мын ис. 
— Дыууæ æвзаджы — ирон æмæ уырыссаг — æмхуызон хорз 
чи зоны, ахæм студенты мæ бацагуырдта чиныгуадзæны директор. 
Æз ахуыргæнджыты фæрафæрс-бафæрс кодтон, æмæ мын дæумæ 
бацамыдтой. Кæд дæ фæнды, уæд сæм тæлмацгæнæгæй бацу, — 
хæрзæггурæггаг мæм фæци мæ декан æмæ йæ ныхас тыхджын 
хуыфтæй балхынцъ кодта: — Хъыххы, хъыххы! 
— Мызд дзы цас и, цымæ? — арæхстгай йæ бафарстон æз, 
æмæ йын цыма æхца йæхицæй куырдтон, уыйау ныфсæрмы дæн. 
— Авд туманы æмæ фондз сомы. 
— Æмæ уыдонæй кæйдæр фатерты рахаубахаугæнгæйæ куыд 
цæрдзынæн? 
— Нæ зонын, нæ зонын. Ахъуыды кæ, дæ гæнæнтæ сбар, дæ 
фадæттæм æркæс. 
— Зындзинæдтæй нæ тæрсын, фæлæ мæ цай цымын дæр нæ 
хъæудзæн? 
— Уæд та «Рæстдзинад»-мæ бацу. Æртæ журналисты сæ хъæуы, 
æмæ ма дын дыууæ лæппуйы демæ арвитдзынæн. 
— Уым та цас и мызд? 
— Хъыххы, хъыххы! — ныггуыбыр и декан, йæ артæнбынтæй 
хуыфы æмæ ницы дзуры. — Аст...аст ту... маны, — тыххæйты сфæ- 
рæзта зæгъын, æмæ та йæ хуыфæг ацахста. Кæсын æм, æмæ мæ 
цæстытыл уайы, скъоламæ цæугæйæ-иу нæ сыхаг уынджы мæхи- 
уыл кæй сардыдтон, уыцы куыдз. Йæ дзæгъæл рæйды тыххæй 
йын чидæр судзин бадардта, æмæ дзы куыддæр æгъдауæй фервæз- 
ти, фæлæ йæ хъуыр бынтон не ссыгъдæг и, æмæ рæйгæ-рæйын йæ 
хуыфынæй не ’нцади. Ай дæр лекцитæ кæсгæйæ æдзухдæр хуыф- 
гæ кодта, æмæ дзы нæ удхæссæг федтам. Кæд æм æппындæр нæ 
хъуыстам, уæддæр ын йæ тыхныхас æмæ тыххуыфтæй сфæлмæ- 
цыдыстæм, æмæ йæм иу хатт мæхи нал баурæдтон. 

318 
Цомартаты Изæтбег 
— Денис Адамович, дæ фыстытæ-ма дæ зæрдæ æмæ дæ сæры- 
магъзы ауадз, хæрзфых сæ скæ æмæ нын сæ хуымæтæг ныхæстæй 
радзур. Кæсын нæхæдæг дæр зонæм. 
Уый йæ гæххæттытæй йæ цæстытæ атыдта æмæ нæм сæ знæт 
богъау мæстæлгъæдæй сзылдта. 
— Цы?! Партион документтæ уæ нæ хъæуынц?! 
Ме ’мбæлттæ мын фæтарстысты, сæ куыстытæ фæуагътой æмæ 
æмхъæлæсæй схор-хор кодтой: 
— Хъæуынц, хъæуынц, Денис Адамович! Тынг цымыдисаг сты! 
Ирбег æнæмбаргæ у, æмæ йæм ма хъус! 
— Хъыххы, хъыххы! — схуыфыди лæг æмæ та йæ гæххæтты- 
тæм багуыбыр и. Цы у, уымæй иууылдæр анекдот у, æмæ йын 
фæсивæд иудадзыг йæ рæузонд митæ фæзмынц. Иу студентмæ смæ- 
сты æмæ бæстæ хъæрахстæй байдзаг кодта: 
— Сисын ын хъæуы йе стипенди! Æвæстиатæй йын æй сисын 
хъæуы! 
— Æмæ куынæ исы, Денис Адамович, — æрсабыр кæнынмæ йæ 
хъавыди курсы старостæ, фæлæ уымæн æрсабыры амал нал уыди. 
— Раттæм ын æй æмæ йын æй фæстæмæ байсæм! 
Иу рæузонд студенткæ дзæгъæлзад сывæллон ныййардта. Де- 
кан æй куы базыдта, уæд ын йе ’мкурсонтæм фæсидти æмæ сыл 
чызджы ахæм хъæлæсы уагæй бафæдзæхста, цыма стыр хъæба- 
тырдзинад равдыста, æмæ йыл кады зарæг скæнын хъæуы. 
— Фæкæсынхъуаг у, æмæ йæ æнæцæстдардæй ма ныууадзут! 
Гъæ-æ, дæлдæр фæуат, мæ зондджын ахуыргæнджытæ, амæй 
хуыздæр декан ссарын кæй бон нæу. Уæвгæ сын хуыздæр æвза- 
рын чи уадзы? Ректор сын сæ роны цы къухылтухгæ æнцондзырд 
дымысдæры батъыссы, ууыл былысчъилæй сразы вæййынц. Æмæ 
ма ’рмæст ам куы уаид афтæ, фæлæ æнæхъæн бæстæ дæр уыцы 
низæй хъæрзы, уымæн æмæ йæм марæн вирус йæ бындурæвæрæг 
бахаста. Куырыхон ахуыргондæн йæ сæргъы æдылы салдаты хæ- 
цæнгарзимæ куы сæвæрай, æмæ де ’нæрхъуыды мийæ дæ фæ- 
донтæ фæлтæрæй-фæлтæрмæ фæзминаг цæвиттон куы аразой, уæд 
кæдæм хъуамæ ахæццæ уой? 
— Æртæ куыстæй кæцы ’взарыс? — йæ былтæ сæрфгæйæ мæ 
фæрсы декан, æмæ йын дзуапп дæттын зæрдæрисгæйæ: 
— Ахуыргæнæджы. 
* * * 
Царды стыр фæндагмæ рацæуыныл мæ уды быцъынæг кæм 
скъуыдтон, уыцы тъæпæнсæр кæлæддзаг хæдзары уындæй ме 
уæнгтæ бадон сты. Бæллиццагæй дзы кæй ницы ис, уый дардæй 

Зынгхуыст бæлпицтæ 
319 
дæр зын раиртасæн нæу, уæлдайдæр дзы тыхст æмæ уырыдæй 
дзæвгар рæстæг куы арвитай, уæд, фæлæ мын ног æгъатыр фы- 
дæвзарæнтæ мæ сабидуджы æвирхъау нывтыл сæ уæззау хæрв сæ- 
вæрдтой, лыстæг хабæрттæ рохуаты баззадысты, æмæ йын афтæ 
бынтон æдзæллаг æнхъæл нал уыдтæн. Цыма дæргъæй-дæргъмæ 
фысдон рухс дунемæ йæхи равдисын нæ уæнды, уыйау бæлæсты 
аууон нымдæй лæзæры æмæ йæ алыварс — кæм агуыридурæй амад, 
кæм фæйнæгæй конд — æгъуыз бырумæ къæмдзæстыгæй фæлгæ- 
сы. Дуæрттæ, рудзгуытæ, партæтæ, стъолтæ æмæ бандæттæ се ’ппæт 
дæр — хæрз зæронд. Ноджы ма рудзгуыты ’вгтæ æрдæгæй дæ- 
лæмæ — лæхъуг айкау фыдынд ахуырст, æнæхъола хæфтытæ, æмæ 
сæ зæрдæ мæгуыр кæны. 
Ног ахуыры азмæ йæ кæй бацæттæ кодтой, уый гуырысхойаг 
нæу, фæлæ йын йе ’наивдзинад бамбæхсын нæ бафæрæзтой, æмæ 
афтæ зыны, цыма йæм цалцæггæнджыты къухтæ хæццæ дæр нæ 
баисты. Суанг ма йæ рыджы æнахъинон тæф дæр нæ фесæфтп 
æмæ фындзыхуынчъыты быры. 
Æнæфснайд уæрæх кæрты астæу тыгъд быдырмæ ахизæны цур 
зылын-мылын тасмачъи цары бын кæрæдзи фарсмæ æрæнцадысты 
дыууæ тарморæ чъизихуыз æнæдуар уазæгдоны. Уæвгæ дзы 
дуæрттæ уыди, фæлæ сæ фыдуаг лæппутæ ныппырх кодтой æмæ 
ма сын сæ бынаты мæстæймарынæн здыхт æвдузæнтæ ныууагъ- 
той. Ранæй-рæтты кæлдтытæй лæууынц бырæтты рæдзæгъдтæ, 
партæты сæстытæ æмæ чъыры уæлдæйттæ. Кæртмæ æрбацæуæн 
дуар ницæмæй æмбæрзт у, æмæ йын къæвдатæ йæ ахуырст ссæ- 
уын кодтой. Йæ галиуварс, бирæ азты дон кæцæй нал ракалд, 
ахæм сау æфсæйнаг хæтæл æд кърант фарстон нысанау ныллæг 
бæстыхаймæ æрхуымæй ныджджих, цыма йын, ам цы дымæгмæ 
сагъд æрцыдтæн, зæгъгæ, йæ хицæутты бафæрсынмæ хъавы æмæ, 
бæлвырд дзуапп кæй нæ райсдзæн, уый æмбары. Скъоламæ чысыл 
æввахсдæр, гыццыл къардиугонды был — дыууæ æрдæгхуыскъ 
дынджыр кæрдо бæласы. Се ставд дæрзæг зæнгтыл — хуызивд 
бæзджын фæйнæг къæдз-мæдз згæхæрд зæгæлтæй хуыд. Ацæргæ 
сылгоймæгтæ йыл куынæ бадиккой æмæ базары уæйгæнджытау 
хъæрæй кæрæдзимæ ныхасæппарæн куынæ кæниккой, уæд афтæ 
банхъæлæн уаид, цыма, рагæй дæр цæрæг кæм нал ис, ахæм ранмæ 
æрбахаудтæн. Æфснайджытæй хицæн кæнынц æрмæстдæр сæ райст- 
бавæрд къабатæй. Сæ цæсгæмттæ — хурсыгъд, фæлмæстхуыз. Зын 
бауырнæн у, ахæм фæллад устытæ ацы бæллицмарæн къуымы хорз 
уроктæ кæй дæттынц, уый. Цъымарайæ сыгъдæг суадон нæ гуыры... 
— Махыл не сфæлдисæг йæ бæллæх сæвæрдта, ам нæ фидар 
рæхыстæй сбаста æмæ не ’рра лæджы хиваст митæн хъæрзгæ- 
нæтгæйæ быхсæм, фæлæ ауыл та цы мæгуыры бон акодта? Бар- 

320 
Цомартаты Изсетбег 
вæндæй йæ сæр цæхæры цæмæ тъыссы? Цы зындзинæдтæ дзы 
бавзæрста, уыдоны фæстæ ма ардæм æрцæуын йæ зæрдæ куыд 
бакуымдта? Нæ йын дзы хæдзар и, нæ — бинонтæ... 
— Сс, фехъусдзæн дæ, æмæ худинаг у... 
— Æмæ йын æвзæрæй цы зæгъын? Сæрибар цъиу дæ, æмæ 
дын хуыздæр кæм у, уым дæхицæн ахстон сараз. Иу бон Харито- 
ны хом былтæ æмæ калмы цæстытæм фæкæсыны бæсты фæлтау 
æнæхъæн афæдз æхсæнадон хъомдæттæ фæсыгъдæг кæ. 
— Æцæг ын и, æцæг, калмы зæрдæ. Йæ дæлбар кусджыты 
раст фæндагыл саразыны бæсты сын сæ фæлхæрттæ æмбырд кæны, 
æмæ йæм исчи исты куы сдзуры, уæд ын сæ фыдызнагау йæ цæс- 
гомыл бакалы, ды мæнæй æвзæрдæр дæ æмæ дæ дзыхыл хæц, 
зæгъгæ. Сывæллæтты цур дæ цъыфы сæвдулдзæн æмæ йæ цæст 
дæр нæ фæныкъулдзæн. Сылгоймаджы гуыбынæй дзы ахæм фыд- 
лæг рацæугæ никуыма федтон. 
— Адæмæн сæ директортæ мæлгæ дæр акæнынц, амæн та йæ 
къахы ных дæр никуыма срысти. 
— Йæ марг ныл калы, йæхи дзы сыгъдæг кæны æмæ йæм низ 
хæстæг нæ цæуы. 
— Мард бафæразæд! — Уый йын — мæ хуыздæр арфæ! 
— Ныр Хуыцау куы ныддæлæ-уæлæ кæнид æмæ нын æй мæиæ 
ацы дзæбæх лæппуйæ куы баивиккой. Зонгæ дæр æй нæ кæнын, 
фæлæ йæ йæ фæлмæн цæстæнгасмæ гæсгæ мæ зæрдæ йæхимæ 
мæлæты ’нцонæй исы. 
— Уый тынг æбуалгъ цæрдтытæ фæкодта. Хъуамæ йæ къæхтыл 
лæугæ дæр мауал скодтаид, фæлæ æрдзы закъæттæй тыхджындæр 
разынд, æмæ нæ ахæм бонзонгæ адæймаг хуыздæр бамбарид, бæргæ, 
фæлæ йæ æнæ фæхæцæгæй чи æвæры директорæй? Уæллæггæ дзадж- 
джын бынæттæ сæхионтæн ауæрдынц. Нæ районойы сæргълæууæ- 
гæй нын министр йæ уæдæгонд æфсымæры сæвæрдта, æмæ йæ уæхæ- 
дæг уынут. Йе ’дылы ныхæстæм хъусгæйæ лæгæн йæ зæрдæ схæццæ 
вæййы. Уæвгæ дзы йæхæдæг дæр цас лæгдæр у? Дæ бынат бахъахъ- 
хъæныны тыххæй дæ мадæлон æвзагыл дæ къæхтæ ныссæрф. 
Мæнмæ гæсгæ, уый ныййарæгыл гадзрахатæй рацæуынæй æбуал- 
гъдæр фыдракæнд у. Зæххыл æнæзæгъинагæй æлгъагдæр фос нæй. 
Кæм æрлæууы, уырдæм смагæй бацæуæн нал вæййы, æмæ ма уый 
дæр йæ хъыбылтæм йæхи ’взагæй сиды. 
— Æмæ халон та? Хæдмæлхор, æгад, чъизи маргъ. Хæр-хæр- 
гæнаг фыдынд хъæлæсæй куы ныууасы, уæд лæгæн йæ уд ауайын 
кæны æмæ йын йе уæнджы тас бауадзы, фæлæ йæ æндæр хъæлæс 
нæ хъæуы. Дзæнæтон мæргътимæ йæ куы бакæнай, уæддæр ын 
æрдз кæй радта, уыцы ’взагыл йæ зæрдæ нæ сивдзæи. 

Зынгхуыст бæллицтæ 
321 
— Уæдæ мах кæмæй фестæм, мах? Иннæтæй уæлдай кæм рав- 
зæрдыстæм? Исчи нын нæхицæй адджындæр цæмæн у? 
— Уымæн æмæ кæрæдзи нæ уарзæм, нæ фидæныл нæ хъуыды 
кæнæм, нæ хъарутыл не ’ууæндæм, нæ зæрдæргъæвд кæстæртæн 
фæндаг нæ дæттæм, нæ хуыздæрты ницæуыл нымайæм, нæ къуых- 
цытæй ницы зонд исæм, бынæтты нæ зондджындæрты не ’вæрæм, 
фæлæ, йæ риуы ’мбæрц размæ чи бырсы, уыцы æдзæсгæмтты. 
Æмæ ма ныл æрвæсгæ дæр куы кæниккой. Фæлмæн къæрмæджы- 
тау нæ спайда кæнынц, стæй нæ бырæттæм арæцугъынц. Махæй 
ма сæ фæхъæуы ’рмæстдæр мулк, æндæр ницыуал. Сыгъд ссæуа 
уыцы мулкыл! Ахсæн тымбылкъухы йас йеддæмæ куынæ у, уæд 
дзы цас цæуы, цас?! 
— Уымæй Харитоны бафæрс. Кусын æй нал фæнды, йæ бон 
иицыуал у æмæ тæсчъы хæссинаг фæци, уæддæр йæ бандоныл 
ныззæгæл и æмæ йæ нæ уæгъд кæны. Раздæр ма йын ахуыргæн- 
джытæ æмæ ахуырдзаутæ йæ цъæл хъæртæй тарстысты æмæ æнæ- 
бары змæлыдысты, фæлæ йæ ныр ницæмæуал дарынц, æмæ скъо- 
ла йæ боныфыддæртæм æрцыди. 
— Мæ фос мын цы бирæгъ нæ хæры, уый цæрæд! Уыцы зонд 
нæ куынæ сафид, уæд никæмæй цауддæр уаиккам, бæргæ, фæлæ 
нын цалынмæ арт нæхи хæдзарыл не схæцы, уæдмæ йæ нæ хуыс- 
сын кæнæм, стæй цæхæр искæй къухтæй хафын уарзæм. Нæ кæлм- 
хæрд гъæла хицауыл куы сæмварс уаиккам, уæд нæ, дарддæр 
цы ран у, уырдæм алидзид, фæлæ йыл нæ сæмварс уыдзыстæм, 
уымæн æмæ нын пайда у. Куыст нæ нæ домы, æмæ хъомроро 
кæнæм. 
— Мах аххос нæу. Кæсаг йæ сæрæй æмбийы. 
Сылгоймæгтæ дыууæ дихы фесты æмæ сæ тых-сæ бонæй бы- 
цæу кæнынц. Иутæ æдзæсгом хицæутты ныхмæ дзурынц, иннæтæ 
адæмы азымджын кæнынц, æмæ кæрæдзи не ’мбарынц. Æрæджиау 
та паддзахады æнæгъдау сæргълæуджытæй скъолайы æнæхсæст 
директормæ рахызтысты, æмæ сæ иу бардзырддæттæджы хъæлæ- 
сæй бахахх кодта: 
— Цы аккаг стæм, уыцы бынаты стæм! Æдзæрæг хъæуы рувас — 
æлдар! 
Харитоны тарцъæх шляпæ быруйы сæрмæ змæлгæйæ ауыд- 
той æмæ адæргæй се ’азæгтæ аныхъуырдтой, фæлæ сæ маст сæ 
тасæй фæтыхджындæр и, æмæ фæкъæртт сты: 
— Тæхуды, амæй фервæз! 
— Йæ бæрзæй асæттæд, махмæ куыд нал æрбахæццæ уа! 
— Куы нал æй уынин, уæд афтид донæй дæр нард кæнин. 
— Цы хуызæн суаис, уый мæ цæстытыл уайы. Ныр дæр дæ 
цармы куы нал цæуыс... 
21 Цомартаты Излетбег 

322 
Цомартаты Изæтбег 
Бахудын сæ фæнды, фæлæ сæ цæсгæмттæ уæлдайхуызондæр 
нæ кæнынц. Сæ цæстытæ æнæуынондзинадæй байдзаг сты, æмæ 
стыр бæллæхмæ æнхъæлмæгæсæгау дуармæ æдзынæг кæсынц. Ди- 
ректор дзы куы ’рбайсæфид, уæд сæ риуыдзаг сулæфиккой, фæлæ 
уымæн æрбайсæфын йæ хъуыдыйы кæрон дæр нæй. Къæсæрæй 
æрбахызт æмæ нæм тарæрфыгæй æрбацæуы. Ахæм хуыз æвдисы, 
цыма кæрты йæхи йеддæмæ ничи и, æмæ нарæг къахвæндагæн йæ 
уираг дуртæ нымайы. Уæвгæ дзы дуртæ дæр нымайыны фаг нал 
и. Зæронд усы комарынгау ма дзы цы иугæйттæ баззади, уыдон 
дæр сæ бынæттæй фæиртæстысты, æмæ сыл æрлæууæн нæй. Кæд- 
дæр æй мах сарæзтам. Къæвдайы рæстæг-иу зæхх сбырынцъаг и, 
æмæ йыл-иу ахуыргæнджытæ цъыгъгъуыттытæгæнгæ цыдысты. 
Харитон сæ ницæмæ дардта, фæлæ дзы йæхæдæг куы сфæлдæхти, 
уæд кæцæйдæр дуртæ æрбаласын кодта æмæ нæ фæсурокты кусы- 
ныл бафтыдта. Ныр ыл сабыргай цæуы æмæ цæуылдæр сагъæс 
кæны, ахуыргæнджытæ йын кæй сыстадысты, уый дæр ницæмæ 
дары. 
— Иæ налат усы мард ын фехъусын кодтой, æвæццæгæн, — 
æрдæгхъæлæсæй сдзырдта фыдцъылызарæзт сылгоймаг, æмæ ин- 
нæтæ сæ дзыхтыл фæхæцыдысты, цæмæй ма ныппыррыкк кæной, 
уый тыххæй. Тæссаг сырдæй фервæзæгау сæ цæсгæмттæ барухс 
сты. Лæг нæ иувæрсты дæлæмæ ныйивгъуыдта æмæ къæйдур асин- 
тыл спортивон залы цурмæ ныххызт. Цыма йæ зæрдыл ныр æрба- 
лæууыдтæн, уыйау мæм йе ’ргом раздæхта æмæ фæсус хъæлæсæй 
сдзырдта: 
— Ирбек Касболатович, цом-ма мемæ. 
Кæддæр æрвнæрæгау чи нæрыди, уыцы хъæлæсæн йæ хъару 
басасти æмæ ма тыххæйты хъуысы. Директор йæхæдæг дæр дзæв- 
гар фæцудыдта, йæ цæсгом фæмæгуырхуыз и, фæлæ йе знæт цæс- 
тæнгас нæ фæфæлмæндæр. Даргъ къæлидоры кæрон йæ кабинет 
байгом кодта æмæ мæ мидæмæ бахуыдта, мæ райгуырæн хъæумæ 
кæй æрцыдтæн, уый тыххæй мын тæфæрфæсгæнæгау æнкъардæй 
раарфæ кодта, стæй мæ зæрдæлхæнæджы хъæлæсæй бафарста: 
— Хистæртимæ дæ фæнды кусын æви кæстæртимæ? 
— Мæнæн уæлдай нæу. Кæй мын раттай, уыдон райсдзынæн. 
— Бæстон ахъуыды кæ, уыйфæстæ фæсмон куыд нæ фæкæнай. 
Арвæй дуртæ хауæгау мæм кæсынц йæ ныхæстæ. Ноджы сæ 
мæлæты фæлмæнæй дзуры, æмæ йæ кæцырдæм æмбарон, уый нæ 
зоныц. Мæ хæрæфырты мын цалдæр азы тухæнæй чи фæмардта 
æмæ йæ йæ уарзон куыстæй чи фæтардта, уыцы залымæй зæд 
рауади æмæ мыл зæрдæбынæй ауды. Кæд мæ къахгæ кæны, мый- 
йаг? Æмæ мæ къахæд. Дæле — йæ бæхджынтæ, уæле — йæ фис- 
тæджытæ. 

Зынгхуыст бæллацтсё 
323 
— Сывæллæттæ се ’рдзон уагæй нæма фæхицæн сты. Сæ ма- 
дæлтæ сæ куыдæй ныййардтой, афтæ сыгъдæг сты нырма æмæ 
сæхи ’мбæхсын нæма зонынц, цы хъуыды кæнынц, уый æргомæй 
дзурынц, уымæ гæсгæ цымыдисагдæр сты. Æрмæг къæрцхъусдæ- 
рæй ахсынц, фæлæ сæ дунембарынад къуындæг у, хистæртæ та 
’мбаргæдæр сты, æмæ семæ дзургæйæ урок царды вазыгджын фар- 
статимæ бæттæн ис. Ныхас быцæумæ куы рахиза, уæд та — уæлдай 
хуыздæр. Æз уарзын, йæхи хъуыды кæмæ ис, ахæм æрыгæтты. 
Афтæ мæм кæсы, цыма мæм уыдон хæстæгдæр сты, æмæ семæ 
тынгдæр сарæхсдзынæн... 
— Гъемæ хорз. Фарæстæм æмæ дæсæм кълæсты дæтдзынæ 
уырыссаг æвзаг æмæ литературæ, стæй ирон æвзаг æмæ литера- 
турæ, æцæг мæм иу курдиат ис дæумæ... 
— Цавæр? 
— Нæ уырыссаг æвзаджы ахуыргæнæг æрæджы сывæллон 
ныййардта, æмæ уал ын рæстæгмæ йæ кълæстæ дæхимæ райс. 
— Кæцытæ? 
— Дыууæ æвдæмы æмæ дыууæ æстæмы. 
— Фарæстæмтæ æмæ дæсæмтæ дæр дыгай кълæстæ сты, нæ? 
-О. 
— Æмæ мæм уæд къуыри цал урочы 5'ыдзæн? 
— Æртын аст. 
— Дыууæ боны æвдгæйттæ, цыппар боны та æхсæзгæйттæ. 
Райсомæй-изæрмæ хъуамæ уроктæ дæттон æмæ мæ рæстæг ам æрви- 
тон, æхсæв-бонмæ та хъуамæ ахуырдзауты фæлтæрæнтæ, диктанттæ, 
изложенитæ æмæ сочиненитæ бæрæг кæнон. Уыйбæрц мæ бон куынæ 
бауа... 
— Бауыдзæн. Скъолайы дæр хорз ахуыр кодтай, университеты 
дæр, зонындзинæдтæ дæм ис, æмæ дæ уроктæм дæхи бирæ цæттæ 
кæнын нæ хъæудзæн. 
— Уæддæр сæ чысыл куы фæкъаддæр кæнис... 
Директор йæ хъуыдыты аныгъуылд, йæхинымæр цыдæртæ 
фæнымадта, стæй, «нæ», зæгъгæ, йæ сæр батылдта. 
— Æвдæм кълæстæ иннæ ахуыргæнджытæм раттин, фæлæ сыл 
мæ зæрдæ нæ дарын. Чи сæм и, уыдон сын æгæр дæр ма сты 
хынджылæг кæнынæн... 
Диссаджы коллективмæ бахаудтæн. Ахуыргæнджытæ директо- 
рыл не ’рвæссынц, директор та — ахуыргæнджытыл. Уыдон мæ 
директорæй æвæрынц, ай та сын сæ уроктæ мæнæн дæтты. Æмæ 
кæд æппындæр нæ бæззын, уæд та? Æндæр исчи йын йæ ныхæс- 
тыл бацин кæнид æмæ æхца кусыныл балæууид, мæн та мæты 
бафтыдта. Æнхъæл уыдтæн, хъæуы сыгъдæг уæлдæф баулæфдзы- 
нæн, хæринагæй мæхимæ фæкæсдзынæн æмæ ме уæнгтыл схæц- 

324 
Цомартаты Изæтбег 
дзынæн, рæстæг мын уыдзæн æмæ ног уацмыстæ ныффысдзынæн, 
фæлæ та ацы хатт дæр фæфыдæнхъæл дæн. Скъоладзаутæм æдзæт- 
тæйæ куы цæуай, уæд дæхи саслам кæндзынæ, дæ уд сыл куы 
хæрай, уæд та æнæ уацмыстæй баззайдзынæ. Кæцы дзы равза- 
рон? Уæвгæ ма мын æвзарыны фадат чи дæтты? Ме ’нæзонгæ 
Харитон куынæ у, мыййаг. Йæ ракъахын — дæ зын. Йæ фæндыл 
куынæ сразы уай, уæд дæ гуырæй райгæ у. Дæ быны дын арт 
бандзардзæн, æмæ фыссынæн дæр нал сбæздзынæ, уроктæ дæтты- 
нæн дæр. 
Стыр сау бындз уатмæ дывдывгæнгæ æрбатахт æмæ рудзын- 
джы авгыл йæхи ныццавта, йæ бæттæнтæ æддæмæ тоны, фæлæ 
фæндаг нæ ары, афтæмæй гом форточкæ йæ тæккæ раз и. Кæд 
мæнæн дæр мæ ирвæзынгæнæн форточкæ мæ цуры и, æмæ йæ ацы 
æдылы бындзау нæ уынын. 
— Цæй, цы дзуапп мын дæттыс? — æрбайхъуыст мæм директо- 
ры домгæ хъæлæс, æмæ мæ хъуыдытæй мæхи атыдтон. Цыфæнды 
куы кæнон, уæддæр мын ацы хæрды æнæ суайгæ нæй. 
— Разы дæн, — æвæндонæй загътон æз æмæ йæ кабинетæй 
сагъæсгæнгæ рацыдтæн. 
* * * 
Мæнгард ныхас лæгæн йе ’ууæнк сафы. Дзырд зæгъын кæм 
сфæрæзтай, уым æй сæххæст кæнын дæр бафæраз, де ’мхъæук- 
кæгты цæсты дæхи ма бафтау. Се ’хсæн ныхкъуырдæй бирæ фæ- 
цардтæ, æмæ сæ разы ныгъуылдæй цæуын дæ сæрмæ мауал хæсс. 
Адæймаджы куы бафæнда, уæд цынæ хъуыддаг сараздзæн, ахæм 
нæй, æмæ дæ хъарутыл ма бацауæрд. Дæхицæй сæрæн лæг кæй 
рауайын кодтай, уый сын равдис, æмæ дæ бауарзой. 
Хи разæнгард кæнын æнцон у, фæлæ хорз ахуыргæнæг суæ- 
вынæн афтид тырнындзинад фаг нæу. Хъизæмаргæнгæйæ чи сфæл- 
тæра æмæ ахуыр йæхицæй фылдæр чи бауарза, арф зонындзи- 
нæдтæ чи райса æмæ йæ адæмæн цæсгом чи скæна, ахæм цæрæц- 
цаг фæсивæды схъомыл кæнын хъæуы. Уый та алкæй къухы не 
’фты. Мæ къухы бафтдзæни, уымæн æмæ мæ миддунейы цыдæр 
аивта. Цы у, уый бæлвырд нæма зонын, фæлæ мыл йæ хъарм 
узæлд æндзæвы æмæ мын мæ зæрдæ сыгъдæг кæны. Афтæ мæм 
кæсы, цыма дзы сойын цырагъ ссыгъди æмæ йæ талынг къуымтæ 
срухс сты. Æнхъæл кæмæн нæ уыдтæн, ахæм рæсугъд æнкъарæнтæ 
мæм фæзынди сывæллæттæм. Фæнды мæ, цæмæй æнæсрастгæнгæ 
рæдыдтытæ ма ’руадзой æмæ сæ хъысмæты цæфтæй ма фæцудой, 
цæмæй царды гуыргъахъхъ фæндæгтæй ма фæтæрсой, æмæ сæ 
ныфсы мæсгуытæ ма ’ркæлой. Цас сыл арæхдæр æмбæлын, уыйас 

Зынгхуыст бæллицтæ 
325 
мæм хæстæгдæр кæнынц, æмæ сын мæ цæст фылдæр хорздзи- 
нæдтæ уарзы. Кæрæдзиуыл нæ цы тых бæтты, уый мæ туджы 
бонæй-бон тынгдæр æнхъæвзы æмæ мæ йæ фарнæй дзаг кæны. 
Искæй сывæллæттæм ахæм зæрдæ бадардзынæн, уый мæ фæсо- 
нæрхæджы дæр нæ уыди. Æмæ сæм æндæр зæрдæ дарæн дæр 
куыд и? 
Тынг æргомдзырд сты, уæлдайдæр, кæстæртæ. Хионау мыл 
æууæндынц æмæ мæ æппындæр ницы ’мбæхсынц. Сæ сусæг бæл- 
лицтæ дæр ма мын раргом кæнынц. Уыцы стыр æууæнк мын зы- 
наргъ у, мæхимæ йæ удхосау æртахгай æмбырд кæнын æмæ йæ 
цæстыгагуыйау хъахъхъæнын. Се ’нхъæлмæгаст ма фæдзæгъæл 
уа, зæгъгæ, цыфæнды фæлладæй дæр багуыбыр вæййын æмæ сын 
сæ куыстытæ фæбæрæг кæнын. Æрмæг сын хуыздæр бацамоны- 
ныл æнæрынцойæ архайын, фæлæ уæддæр мæхицæй разы нæ дæн. 
Мæнмæ гæсгæ, мæ бон фылдæр хъуыддæгтæ саразын у, æмæ мæ 
гæнæнтæй кæронмæ нæ пайда кæнын. Ме уæнджы цавæрдæр тас 
бады æмæ мын мæ мидæлхынцъытæ халын нæ уадзы. Иæ зонд 
фидистæ æмæ æлхысчъытæй дарддæр кæмæн не ’ххæссыди, уыдо- 
ны былалгъ арфæтæ æмæ былысчъил кæстытæ мыл тых кæнынц, 
скъолайы мæгуырдзинад та мæ бынтон мары. 
Ахуыры рæстæг мæм директорæй цы фыдæх æрæмбырд и, 
уый мæ буарæй нæма фæхицæн и. Раздæрау мæм тызмæг цæстæй 
нал кæсы, хатгай мæм лæгъзæй дæр сдзуры, фæлæ йæ хъæлæсы 
мисхал дæр хъæрмад нæ вæййы. Йæ бурбын уазал цæсгом ын 
райдзастæй никуы федтон, æмæ мæ нæ уырны, истæуыл цин кæ- 
нын æмæ йæ мидбылты худын зоны, уый. Афтæ мæм кæсы, цыма 
Дамоклы цирхъ у æмæ иудадзыг мæ сæрмæ ауыгъдæй лæууы. Чы- 
сыл æй куы фæцагайон, уæд йæ мæнгæфсон бастæй феуæгъд уы- 
дзæн æмæ мæ риуы ныссæдздзæн. Искуы иу хатт йеддæмæ йæ нæ 
фенын, фæлæ йын æдзухдæр йæ фыдæхæй ифтыгъд æнæууæнк 
цæстæнгас мæхиуыл æнкъарын. Урок куы фæдæттын, уæд та фæ- 
стаг партæйы фæбады. Ахæм хуыз ын вæййы, цыма слестгæнæг у 
æмæ мыл ме ’взæр куысты тыххæй йæ тæнæг цъæх тетрады тæр- 
хондонмæ хъаст фæфыссы. Уыцы тæрсынгæнæн ныв мæ цæстыты 
дæсæм къласæй баззади, мæ бон æй айсын нæу, æмæ мæ кусгæйæ 
хъыгдары. Ноджы ма йæ хæрамдзинад йæ фæстæ пырхгæнгæ цæуы, 
æмæ мын, йæ къах кæдæм хæццæ кæны, уыцы бынæттæ иууыл- 
дæр уæнгæлы ад кæнынц. 
Мæ фыды дзæгъæл къæс дæр мын уыдонæй адджындæр нæу. 
Алырдыгæй æрзæбултæ, æмæ йæм мæ зæрдæ кæсын нæ комы. Йæ 
рæзты куы фæцæйцæуын, уæд мæ судзаг хъæдгæмттæ байгом вæй- 
йынц, дудын райдайынц æмæ мын мæ уд сцæйласынц. Къæвдатæ 
йæ зæххимæ куы сæмвæз кæниккой æмæ йæ мæ цæсты кæронæй 

326 
Цомартаты Изæтбег 
дæр куы нал уынин, уæд мын æнцондæр уаид, фæлæ æнæхсад 
хæррæгътæй æмбæрзт зæронд мæгуыргурау фæндаджы был гуы- 
бырæй лæууы, худинаг мæ кæны æмæ мыл зæрдæниз æфтауы. 
Мæ ахуырдзаутæ, æвæццæгæн, афтæ ’нхъæлынц, æз мæ рай- 
гуырæн хъæуы тынг амондджын дæн, фæлæ кæд амондджын вæй- 
йын, уæд æрмæстдæр — уыдонимæ. Се ’нæхин цæстытæ мæм цы- 
мыдисæй куы раздахынц, уæд мæ зæрдæ хурварс абады æмæ, цы 
дунейæ схъыг дæн, уым ногæй райгуырын, мæ базыртыл схæцын 
æмæ мæхи уæлдæфмæ сисын... 
Уæлдай æхсызгондæрæй фарæстæм кълæстæм цæуын. Скæ- 
сæйнаг поэтты уацмыстæй ма сын уарзондзинады урок дæр скод- 
тон, æмæ мæм бынтон æндæр цæстæй кæсынц. Уыцы темæйыл 
дзурын мæ зæрды нæ уыди, фæлæ мæ сæхæдæг ракъахтой. Иу 
къæйных лæппу йæхицæй бæрзонддæр саулагъз хæрзуынд чыз- 
джы дзыккутæм фæлæбурдта æмæ йæ мæстæй марын райдыдта: 
— Таджикаг! Таджикаг! 
— Афтæ йæ цæмæн хоныс? — бафарстон æй, разы дзы кæй нæ 
дæн, уый æвдисгæйæ, æмæ йæ тæргайхуызæй асхуыста. 
— Уымæн æмæ таджикаг у! 
— Æмæ уым фидиссагæй цы ис? 
Мæ хъæлæс фæкарздæр, æмæ лæппу фæныхкъуырд. Цæмæй 
чызджы зæрдæ ма фæхъæбæр уа, уый тыххæй йæм мæ мидбылты 
бахудтæн æмæ йæ гыццыл сывæллонау бафарстон: 
— Æццæй, таджикаг дæ? 
— О, — дзуапп мын радта æнахуыр рæсугъд хъæлæсæй æмæ 
æфсæрмдзæстыгæй йæ сæр æруагъта. 
— Каримова Зухра, — бакастæн журналы æмæ мæ къуыхцыйы 
тыххæй мæхи сраст кæныныл афæлвæрдтон: — Æз та дын дагес- 
тайнаг æнхъæл уыдтæн 
Мæ ныхас фæсмонгæнæгау рауад, æмæ ахуырдзаутæ ныххуд- 
тысты. Æз мæхи фæтар кодтон æмæ фæйнæгмæ азылдтæн, фæлæ 
мæ зæрдæ нæ фæлæууыд, æмæ та чызгмæ ме ’ргом раздæхтон. 
— Ахæм дард ранæй дæ махмæ цы Хуыцау æрбахаста? 
— Мæ мадыхо ам цæры, æмæ уымæ вæййын. 
— Æндæр ма дын хионтæй чи ис? 
— Мад, фыд, æртæ ’фсымæры. 
Афтæ мæм кæсы, цыма хуымæтæджы ныхас нæ кæны, фæлæ 
флейтæйæ цæгъды, æмæ ’мбисонды музыкæ йæ риуæй цæуы. 
Æхсызгон мын у йæ зæрдæскъæфæн мыртæм хъусын æмæ йæ ху- 
дæнбылæй къахын: 
— Ардæм дæ куыд рауагътой? Нæ фыдуаг лæппутæй нæ тæр- 
сынц? Рæсугъд чызджытæм гæппæй лæууынц æмæ дæ аскъæф- 
дзысты. 

Зынгхуыст бæллицтæ 
Ъ11 
Чызг ныссырх и, æмæ йын фæтæригъæд кодтон, лæппумæ та 
мæсты ’рбадæн, ноджы ма гуымирыйæ срæцыгъта: 
— Гъер ма мæнæ ахæмты дæр не скъæфтам се ’нæрвæссон 
былысчъилтимæ! 
— Уазæджы ’фхæрын аив нæу, уæлдайдæр, сылгоймаджы. Нæ 
фыдæлтæм уазæг Хуыцауы бынаты æвæрд уыди, æмæ сын мах 
хъуамæ сæ фарн дарддæр хæссæм, — бауайдзæф ын кодтон æз. 
Мæ ныхæстæ мæм æгæр хус фæкастысты чызджы йе ’мбæлт-. 
тыл æрæууæндын кæнынæн æмæ мæ æрфæндыди йæ зæрдæ фæл- 
мæндæр ныхæстæй балхæнын. 
— Зухра иронау цы амоны, уый зоныс? — æлхыскъæмхиц 
хъæлæсæй фæрсын лæппуйы. 
— Нагъ. 
— Бонвæрнон. Дæ разы сæууон стъалы ’рттивы, æмæ йæм 
дæхи уæзданæй равдис, йæ зæрдæмæ куыд фæцæуай... 
— Нал æй ныууагътон! 
— Бар — дæхи, фæлæ дæ иу фидис дæр куыд нал фехъусон, 
афтæ. Таджикæгтæ махæй дæлдæр ницæмæй сты. Уыдонæй нæм 
хæстæгдæр адæм нæй, æмæ сæм хъуамæ хионы цæстæй кæсæм, сæ 
алæмæты поэзийы тыххæй та сын хъуамæ аргъуыц кæнæм. 
— Иннæтæй уæлдай ма адонмæ цавæр поэзи ис? 
— Дæсæм æнусы персайнаг æмæ таджикаг æвзаг фарсийыл 
фыссын райдыдта Рудаки, уыйфæстæ та — Фирдоуси, Саади, Ха- 
физ æмæ Джами. Суанг ма Азербайджаны куырыхон поэт Низами 
дæр уыцы ’взагыл ныффыста йæ диссаджы цæхæркалгæ уацмыстæ. 
Лейлæ æмæ Меджнуны ’хсидгæ зæрдæты уæлмонц æнкъарæнтæ 
адæм æнусæй-æнусмæ æмбисондæн хæссынц скæсæйнаг удсыгъ- 
дæггæнæн поэзийы фæрцы 
Ахуырдзаутæ мæм афтæ зæрдиагæй æрыхъуыстой, æмæ мæ 
бон уарзондзинады поэзийæ рахизын нал баци. Æнахуыр тых сæм 
и. Нырмæ мæм чи нæма уыди, ахæм хъомыс мын дæттынц цæ- 
рынмæ, æууæндын мæ кæнынц мæхиуыл. Мæ алы ныхас дæр мын 
стыр хæзнайау кæй ахсынц æмæ йæ сæ зæрдыл хæрз æнцонæй 
кæй дарынц, æвæццæгæн, уый тыххæй. Барометрæй уæлдай не 
сты. Мæ зæрдæйы уаг мæхæдæг дæр æххæст нæма банкъарын, 
афтæмæй йæ развæлгъау мæ цæстæнгасæй бамбарынц æмæ сæхи 
уымæ гæсгæ дарын райдайынц. Мæ алы урок дæр мын сæ зонын- 
дзинæдтæ айдæнау æвдисынц. Зæрдиагæй сын цы ’рмæг радзу- 
рын, уымæй иттæг хорз бæрæггæнæнтæ райсынц, мæ зæрдæйы 
цæхæр кæм нæ бавæрын, уымæ та куыдфæндыйы цæстæй акæ- 
сынц. Дыккаг бон сæ дзуаппытæм гæсгæ мæ рæдыдтытæ бамбарын 
æмæ сæ сраст кæнын. Тынгдæр нæ чи кæуыл ахады, уый зын 
равзарæн у. Мæнмæ гæсгæ, уыдон — мæныл. Цæмæй, ууыл арæх 

328 
Цомартаты Изæтбег 
фæхъуыды кæнын. Кæд се ’рдзон уагæй, се ’взонгдзинадæй, сæ 
цардбæллон æнкъарæнтæй, сæ рæсугъд бæллицтæй, сæ удты сыгъ- 
дæгдзинадæй? 
— Цы бакуыстай ацы сывæллæттæн? Хинтæ сын скодтай? — 
йæ мидбылты мæм худы ахуыры хайады сæргълæууæг Назирæ, 
мæхицæй чысыл хистæр цæрдæгарæзт мыдхуыз ныллæг ус. 
— Кæд мын уыдон скодтой хинтæ. Ардæм куынæ ’рцыдаин, уæд 
мæ нæ бауырныдтаид, искæй сывæллæттæн афтæ уарзæн и, уый. 
— Ахуыргæнджытæ сæм се ’ппæт дæр ахæм зæрдæ куы дарик- 
кой, уæд скъолайы кусын цы хъæуы, — хъуыдыдзастæй бафиппай- 
дта сылгоймаг æмæ мæм разыйы цæстæнгас раздæхта. — Цы урок- 
ты дæм бадтæн, уыдон тынг хорз уыдысты. Æнæ мах бæрæггæн- 
гæйæ дæр ахуырдзаутæн дæ зонындзинæдтæ кæй нæ бавгъау кæн- 
дзынæ, уый директоры хъусы бацагътон, æмæ мемæ сразы. Алар- 
дыйæ уæлдай нæу, æмæ дæм цас дарддæр уа, уыйас — хуыздæр. 
Фисынмæ дæ цы сараза, æндæр дын ницы ’ххуыс фæуыдзæн... 
Мæнмæ дæр мацæмæ æнхъæлмæ кæс... Ацы Хуыцауылгъыст цъыф- 
дзасты ныл хъуына схæцыди, æмæ нал кусынæн стæм, нал хъуы- 
ды кæнынæн, æрмæст ма не ’взæрдзинæдтæ æмбæхсыны тыххæй 
фыдбоны кæрчытау кæрæдзи тонæм ... 
Йе ’ргом ныхасæй мæ дисы бафтыдта, æмæ джихæй аззадтæн. 
Кæд мæ къахгæ кæны, мыййаг? Цæй къахт æмæ цæй цыдæр. Йæ 
гъщцыл нарæг цæсгомыл сагъæсы фæд йеддæмæ ницы зыны. Æвæц- 
цæгæн, йæ хуылфы бирæ зæгъинæгтæ æмбæхсы æмæ мын сæ ба- 
рæй нæ хъæр кæны. Гуырысхотæгæнгæ мæ ныууагъта, фæлæ ме 
’нæрай хъуыдытимæ бирæ нæ бафæстиат дæн. Хæринаг кæмæн 
фæдæттын, уыцы æххормаг кæрчытау мыл сывæллæттæ цингæн- 
гæйæ амбырд сты æмæ та мæ сæ цымыдис фæрстыты бын фæкод- 
той. Цынæ базонын сæ фæнды, ахæм нæй. Тынг зæрдæргъæвд 
сты. Уæдæ урокты дæр дзуапп дæттынмæ æвзæр нæ арæхсынц, 
афтæмæй фысгæйæ бирæ рæдыдтытæ уадзынц. Æвдæм къласæй 
дæсæм къласмæ сын хæрз хуымæтæг уырыссаг текстæй иу диктант 
скодтон æмæ дзы стæмтæй фæстæмæ се ’ппæт дæр дыууæтæ рай- 
стой. Педсоветмæ сæ рахастон æмæ сæ зæрдæрисгæйæ сæ ахуыр- 
гæнджыты раз æрæвæрдтон, сывæллæтты куыд байсæфтат, уымæ 
æркæсут, зæгъгæ. Æнхъæл уыдтæн, фырæфсæрмæй сæ цæсгæмттæ 
ныссырх уыдзысты æмæ сæ сæртæ схъил кæнын дæр нал бауæнд- 
дзысты. Куыннæ стæй. Цыма Хъарсы фидар басастой, æмæ сæм 
цавæрдæр ницæйаг фæныкгуыз сæ тæппуддзинады тыххæй стыр 
азым хæссы, уыйау мæм æфхæрдхуызæй æрбакастысты. «Хъуы- 
мыздзых, нырма скъоламæ ныр куы ’рбацыдтæ, уæд дзы йæ дæн- 
дæгтæ чи рафтыдта, уыдонмæ дзурын куыд уæндыс?» — ирдæй 
зынди сæ цæстыты, æмæ сæ мæхæдæг ныфсæрмы дæн. 

Зыигхуыст бæллицтæ 
329 
— Ирбег, мæ хæдзар, уыдон фыссын куы зониккой, уæд ма сæ 
ды цæмæ хъæуис? Дæу сæм уый тыххæй æрæрвыстой, цæмæй 
рæдыдтытæ мауал уадзой, — æдылыйы бынаты мæ сæвæрдта хис- 
тæртæй иу, ома ды кæмæн нæ дæ, уыдон сæфт сты, уæдæ цы, æмæ 
мыл иннæтæ былысчъилæй бахудтысты. Сылгоймаг сын се уæхс- 
чытæй уæззау уаргъ айста, фæлæ сæм уый фаг нæ фæкаст æмæ ма 
директормæ дæр се ’ргом аздæхтой. Йæ цæсгомы хуызмæ гæсгæ 
Харитон махæй афтæ дард у, æмæ нæ хъусгæ дæр нæ кæны, уынгæ 
дæр. Йе стъолы лагъзæй «Ахуыргæнджыты газет» зивæггæнгæ си- 
ста æмæ мæм æй æвæндонæй æрбалæвæрдта.— Йæ дыккаг фарсыл 
ын иу уац фæбæрæг кодтон, æмæ йæ бакæс. Нæ куысты нын стыр 
æххуыс чи фæуыдзæн, ахæм у.Нæ педсоветы газеттæ кæсдзыстæм, 
уый æнхъæл никуы уыдтæн æмæ фæуыргъуыйау дæн. Мæнæй афтæ, 
ныхас æнтыстытæ, къуылымпытæ æмæ бакæнинаг хъуыддæгтыл 
цæудзæн, сæйрагдæр та, куыст фæхуыздæр кæныны мадзæлттыл. 
Æрæджиау мæхимæ ’рцыдтæн æмæ йæ кæсын райдыдтон. Рæстæ- 
гæй-рæстæгмæ мæ сæрыл схæцын, ме ’мбæлттыл мæ цæст ахæссын 
æмæ та йæм ногæй багуыбыр вæййын. Æппындæр сæ кæй нæ 
хъæуы, уый уынын, фæлæ уæддæр мæ удæй арт цæгъдын. Дирек- 
тор рæдзæ-мæдзæ кæны æмæ йæхиуыл тыххæй хæцы. Алырдыгæй 
хъуысы хистæрты сусу-бусу æмæ кæстæрты мынæг чыр-чыр. Мæ 
цæстытыл уайы, æрæджы ныййарджытæн цы ’мбырд сарæзтам, уый, 
æмæ мæм, иуæй, худын цæуы, иннæмæй, кæуын. Харитон кълæсты 
разамонджытæм фæсидт æмæ сын барджын хъæлæсæй загъта: 
— Алчидæр уæ йæ ахуырдзауты ныййарджытимæ хицæнæй 
фембæлæд æмæ семæ хъомыладон фарстатыл бæстон æрдзурæд, 
стæй сæ спортивон залмæ æрбахондзыстæм æмæ сын сæ ахсджиаг 
хæстæ иумæ бацамондзыстæм. 
Ныййарджыты коймæ мæхимидæг бакатай кодтон. Иу хъуыд- 
даг сывæллæттимæ дзурын у, иннæ та — хистæртæн зонд амонын. 
Айк каркæн уынаффæ нæ кæны. Кæстæрæн йæ хæс — хистæрмæ 
хъусын. Ацы хабæрттæ уыдон мæнæй æвзæрдæр нæ зонынц æмæ 
мæ фæндырты сцæгъддзысты, чысыл дæр куы фæрæдийон, уæд. 
Кæд ме ’мкусджытæм хæлæг нæ кæнын. Афтæ æнæмæт сты, цыма 
директоры ныстуан хъусгæ дæр нæ фæкодтой, мæнæн та адæргæй 
мæ быны дон бацыди. Мæ кълас сылгоймæгтæй куы байдзаг и, 
уæд та бынтон старстæн. Куыддæртæй мæхиуыл фæхæцыдтæн æмæ 
сын, Песталоцци, Коменский, Макаренко æмæ Ушинскийы уац- 
мыстыл æнцойгæнгæйæ, мæ хъуыдытæ фæдзырдтон, стæй сын 
фидарæй зæрдæ бавæрдтон: 
— Æз скъолайы гыццыл рæстæг кусын æмæ бирæ хъуыддæгтæ 
нæма зонын, фæлæ нæм ис куырыхон директор, йæ дыууæ дзырд- 
дзæугæ хæдивæджы, фæлтæрдджын ахуыргæнджытæ, æмæ уын 

,330 
Цомартаты Изæтбег 
уыдоч бæлвырддæр радзурдзысты, уæ сывæллæтты æнæрæдыдæй 
куыд схъомыл кæнын хъæуы, уый тыххæй. — Афтæ кæй уыдзæн, 
ууыл дызæрдыг нæ кодтон, фæлæ фæрæдыдтæн. Æнæхъæн хъæуы 
сылгоймæгтæ залы куы æрæмбырд сты, уæд директор сæ размæ 
рацыд æмæ мын цыма мæ сæрыл ихдон рауагъта: 
— Ацы аз нæм университетæй æрæрвыстой цалдæр ног ахуыр- 
гæнæджы. Се ’хсæн ис нæ раздæры фæзминаг ахуырдзау Гæраты 
Хъасболаты фырт Ирбег. Йæ царды хабæрттæ йын мæнæй æвзæр- 
дæр нæ зонут. Бирæ бæллæхтæ кæй бавзæрста, ахуыргæнæджы 
дæсныйад дæр уымæн равзæрста, æмæ мæ фæнды, цæмæй уын 
бацамона, уæ цоты хъомылгæнгæйæ уæ уæхи цавæр рæдыдтытæй 
бахизын хъæуы, уыдон. 
Цыма мæ арв æрцавта, уыйау фæдæн. Мæ буар ауазал, стæй 
атæвд, æмæ мæ хид фемæхсти. Афтæ мæм фæкасти, цыма мæ 
Харитон къуырцдзæвæнмæ барæй батардта, ома æдзухдæр мæ 
фыдгой фæкæнут, æмæ уын уый та мæнæ уæхи хъæуккаг. Æды- 
лыйы бынаты йæ сæвæрут æмæ йыл худут. Мæ ныхæстæ сын но- 
гæй ракæнин, фæлæ мæ мæ ахуырдзауты ныййарджытæ цы фен- 
хъæлдзысты? Мæнæн дзургæ уыдзæн, уый куы зыдтаин, уæд мæхи 
бацæттæ кодтаин, фæлæ ма ныр цы? 
— Табуафси, Ирбек Касболатович, — йæ мæллæг къухæй мын 
сылгоймæгты ’рдæм амоны директор. Тыхтæй-амæлттæй рахыз- 
тæн æмæ мæхицæй мæллæг мидбылхудт ралæмæрстон. 
— Æнæнхъæлæджы мæ размæ æгæр стыр хæс æвæрд æрцыди, 
æмæ тæрсын, йæ сæххæст кæнын куынæ бафæразон, æмæ мыл уæ 
зæрдæ куы фæхуда. Æз ардæм сымахæн зонд амонынмæ не ’рцыд- 
тæн, фæлæ — уæ сывæллæтты ахуыр кæнынмæ. Кæд уыцы хъуыд- 
даг мæ къухы бафта, уæд мæхи амондджын хондзынæн. Бирæ ха- 
бæрттæ нæ зонын, фæлæ мын иу хъуыддаг бæлвырд у. Ныййар- 
джытæ сæ цоты цас уарзынц, ахуыргæнджытæ сæ уымæн йе ’мбисы 
бæрц куы уарзой, иумæ фидар баст куы уой æмæ се схъомыл кæны- 
ныл æмвæндæй куы кусой, уæд уыцы сывæллæттæй иу дæр зылын 
фæндагыл нæ ацæудзæн. Ныййарæджы зæрдæ фыруарзтæй куырм 
у æмæ йæ хъæбулы аиппытæ нæ уыны. Кæд уæм сæ феныны фаг 
хъару разына, уæд сæ аиуварс кæндзыстут, кæд уæ уарзондзинад уе 
’рвонг зондыл фæуæлахиз уа, уæд уын иу ахуыргæнæг дæр нæ 
баххуыс кæндзæн. Зæххыл иу хæлд сывæллон дæр нæй. Алчидæр 
æнæфыст гæххæттау сыгъдæгæй райгуыры. Цы фыст ыл æрцæуа, 
уый та æхсæнад, ныййарджытæ æмæ ахуыргæнджытæй аразгæ у, 
— дзурын уæзбынæй æмæ сылгоймæгтыл мæ цæст аивæй хæссын. 
Ахæм лæмбынæг мæм хъусынц, цыма сын ног бæстæтæ гом кæнын. 
Сæ байзæддæгты ахуыргондæй фенынмæ кæй бæллынц æмæ мыл 
сæ зæрдæ кæй дарынц, уый разæнгардæй æвдисынц, æмæ алыхуы- 

Зынгхуыст бæллицтæ 
331 
зон дæнцæгтæ хæссын тызмæг æхсæнады фыдракæндтытæй, 
æнæгъдау бинонты цардæй, ронбæгъд ахуыргæнджыты коллекти- 
вæй. Тамакодымæг къупритæн сæ цæстмæ дарын, нозты азарæй сæ 
цоты кæй сафынц, уый. Зæгъинаг мæм куы ницыуал уыд, уæд баса- 
быр дæн, æмæ мын дæргъвæтин къухæмдзæгъд сарæзтой. 
— Кæй ма уæ цы зæгъын фæнды? — ахуыргæнджыты куыд- 
фæндыйæ бафарста Харитон, фæлæ йæм йæ хъус ничи ’рдардта, 
йæхи зæрды дæр ницы æрæфтыди, æмæ æмбырд ууыл ахицæн 
кодта. Ныр йæ къæлæтджыны бады, йæ лæгуын сæр йæ риумæ 
æруагъта æмæ сым-сым кæны. Электрон цырæгътæ ахуыссыдысты 
æмæ уат талынджы ’рныгъуылди. Ахуыргæнджытæ цыма уымæ 
’нхъæлмæ кастысты, уыйау æхсызгонæй фæгæппытæ ластой æмæ 
дзолгъомолгъогæнгæ феддæдуар сты. Директор сæ бауромынмæ 
хъавыди, фæлæ йæм кæй нал байхъусдзысты, уый бамбæрста æмæ 
иннæты дæр ауагъта. 
* * * 
Хæтæнты фæхаттæн æмæ æцæгæлон адæмы ’хсæн мæхицæн 
уарзон чызг фæцагуырдтон, аргæ та йæ мæ фындзы бын скодтон. 
Цыфæнды æнæлаз сылгоймагæн дæр йæ хуылфы хæйрæг бады, 
æмæ йемæ цы хуртæ уындзынæн, Хуыцау — йæ зонæг. Бас кæй 
басудзы, уый донæн дæр фу-фу кæны, мæн та цалдæр хатты ба- 
сыгъта, æмæ мæ аууонæй дæр тæрсын райдыдтон, фæлæ уæддæр 
разы дæн, мæ хал цы схаудта, уымæй. Æмæ дзы куыд нæ хъуамæ 
уон разы? Иннæтæй цы мæстытæ фæныхъуырдтон, уыдон мын мæ 
зæрдæйæ айста æмæ дзы сабыргæнæн æнкъарæнтæ нывæрдта. Раз- 
дæрау æхсидгæ не сты, фæлæ — йæхи хуызæн рухс æмæ фæлмæн. 
Мæ судзгæ рыстытæ мын бамынæг кодта, æмæ мæ нал хъыгда- 
рынц. Хъыгдаргæ нæ, фæлæ ма мын æхсызгон дæр у, Алетæйы 
фыдæхæй рагацау кæй фервæзтæн, уый. Зилгæдымгæ йæ æртху- 
тæгау ахаста, æмæ йын фæстæмæ раздæхæн нал и. Йæ гадзрахаты 
’вдисæн ма мæ ныхы сæрмæ чысыл гæмæх тæппæй баззад, æндæр 
ницыуал. Æууæнк кæм нæ уа, уым уарзондзинадæн бынат нæй. 
Уыди дзы ’рмæстдæр удыскъуынæн низ æмæ мæ Бертæйы фæрцы 
йе ’гъатыр дзæмбытæй суагъта. Ныр мын афтæ ’нцон у, цыма 
æхсæв-бонмæ мæ хъусты къæркъæргæнгæ æнахъинон рыстæй мæ 
уаты къултыл хæрдмæ бырыдтæн æмæ сæумæрайсом хуры зæрин 
тынты хъармæй сдзæбæх дæн. Кæд та сыдæй мæлгæйæ хус кæр- 
дзыны къæбæрыл фæхæст дæн æмæ йæ дзаджджын уæлибæх 
æнхъæлын? Нæ, нæ! Ацы хатт мын зæрдæсæттæн рæдыд æруа- 
дзæн нал и. Æмæ йæ æниу куыд хъуамæ æруадзон? Дæс азы кæс- 
тæр чызгæн мæ цуры рæзгæйæ йæ рæузонд митæй иу дæр куыд нæ 

332 
Цомартаты Изæтбег 
бафиппайдтаин? Дзæвгар рæстæг кæрæдзийæ фæиппæрд стæм, æмæ, 
чи зоны, искæдæм адзæгъæл и. Кæдæм хъуамæ адзæгъæл уыдаид? 
Гыццылæй тынг хиуылхæст куы уыди, уæд Ригæйы йæ хистæр 
хомæ цæргæйæ къæссавæлдæхт куыд фæуыдаид æмæ йæ цæсгом 
куыд бахордтаид? Сылгоймаджы куы бафæнда, уæд кæйфæнды 
раз дæр сæтæлæгау йæхи бамбæхсдзæни. Алыхуызон гаццатæ дын 
дæ сæрызонд сдзæгъæл кодтой, æмæ хæрзæгъдау чызджытыл дæр 
нал æууæндыс, æндæр æй дæ гуырысхотæй афтæ тынг не ’фхæ- 
рис. Уæдæмæ, лæгæн йæ къухы ’нцонæй цы ’фты, уый йæ цæсты 
ницы ахады. Бæгуыдæр, ахады. Æрæджы скъолайæ нæхимæ джих- 
тæгæнгæ куы ’рбацæйцыдтæн æмæ йæ сæ цæхæрадоны куы ауыд- 
тон, уæд цы ’хсызгондзинад бавзæрстон, уый мæ иу минут дæр 
рох нæу. Æмæ мæ рох дæр куыд хъуамæ фæуа? Цыма йæ ахсджиаг- 
дæр хæсты цæхæрæй раирвæзт æмæ йæм сæрæгасæй сыздæхт, 
уыйау мæм йæхи ’рбаппæрста. Афтæ тынг баузæлæн и ’рмæстдæр 
уарзон адæймагыл. Мæнæн дæр мæ зæрдæйы цавд фæтыхджын- 
дæр и, кауы сæрты йæм багæпп ластон æмæ йæ мæ хъæбысы 
фелвæстон. Йæ худгæ цæсгом мæ армытъæпæнты куыд февзæрди, 
уый æмбаргæ дæр нæ бакодтон. Мæ былтæ йæ уадултыл куы ан- 
дзæвыдысты, уæд мæ къæйных мийæ фестъæлфыдтæн, фæлæ мæ 
къæмдзæстыг уавæры бирæ нæ бафæстиат дæн. Иуæй иннæ цымы- 
дисагдæр фæрстытæ йыл ныккалдтон, æмæ ме ’ргом батæ нæ ны- 
хасы бын фесты. Æппæты тæссагдæр фарст раттынмæ мæхи куы 
’рцæттæ кодтон, уæд æй бамбæрстон, мæ ирвæзынгæнæг кæй у 
æмæ йæ цыфæндыйæ дæр йæ хомæ ауадзын кæй нал хъæуы, уый. 
— Рæстæгмæ ссыдтæ æви бынтондæр? 
-Дæукуыдфæнды? 
Йæ цæстытæ хинхудтæй айдзаг сты, æмæ мæм афтæ фæкаст, 
цыма йе ’цæг фарст хъазынырдæм мæ дзуаппы фæстæ бамбæхсы- 
ны тыххæй здахы. 
— Ам куы баззаис, уæд мын мæ афтид цард дæхи хуызæн 
срæсугъд кæнис. 
— Мамæйы зæрды мæ фæстæмæ арвитын и, фæлæ, æвæццæ- 
гæн, нал ацæудзынæн... 
— Гъеуый дын чызг! — сдзырдтон хъæлдзæгæй, æфсон мын фæци, 
æмæ ма йын йæ былтæн дæр аба кодтон, стæй кауы сæрты фæстæмæ 
асæррæтт ластон æмæ уæн^огæй нæхимæ атындзыдтон. Кæд горæ- 
ты фæцардтæн, уæддæр хъæуккагæй баззадтæн æмæ хъæууон куыс- 
тытыл нæ сыстырзæрдæ дæн: картоф къахын, дон скъæфын, фосмæ 
зилын> нартхор тонын, сугтæ сæтгын æмæ сæ сарайы кæрæдзиуыл 
амайын. Цæмæ фæкомкоммæ вæййын, уымæ æнæзивæг февналын, 
стæй Бертæмæ бауайын, диваныл уæлгоммæ æрхуыссын, мæ фарсмæ 
йæ æрбадын кæнын æмæ йын гыццыл сывæллонау мæ сæр йæ хъæ- 

Зынгхуыст бæллицтæ 
333 
бысы авæрын. Цыфæнды тыхстæй йæ куы баййафын, уæддæр мыл 
зæрдæбьшæй баузæлы æмæ мæ рацыдмæ йæ цæсгомæй фæлмæн мид- 
былхудт нал схицæн вæййы. Кæрæдзи ’мбарæм æмæ нæ уарзондзи- 
нады тыххæй иу ныхас зæгъын дæр нæ бахъæуы. Афтæ нæм кæсы, 
цыма иударон сыдывд дзырдтæй не ’нкъарæнтæ лæмæгъдæр фæуы- 
дзысты, æмæ сæ нæ былалгъæй уæлдæр нæ уадзæм. 
Йæ гыццыл тæлфаг мадæн бон-изæрмæ иу ран æрбадæн нæй. 
Æдзухдæр истытæ архайы. Цыма Аминæтимæ ерыс кæны, уыйау 
æнæрынцойæ кусы, гæрстæ ’хсы, хæринæгтæ фыцы, дзаумæттæ 
æмпъузы, къуымбил æхснуды æмæ дзы цъындатæ кæны, хæдзары 
алыварс хæмпæлгæрдæг рувы. Суанг ма дыргъбæлæстæм дæр ба- 
хæццæ вæййы æмæ сæ æрдæгæй дæлæмæ чъырæй рацæгъды. 
— Куы амæлон, уæд адæм хъуамæ сыгъдæг ран æрбадой, æмæ 
мыл сæ зæрдæ ма фæхуда, — фæзæгъы йæхи фæдзæхсæгау æмæ 
æнæсыбырттæй æрбайсæфы. Сылгоймаджы зæрдæмæ ныккæсæн 
нæй, фæлæ йæ, мæнмæ гæсгæ, сиахсæн хъæуын, æмæ нæ хиба- 
рæй уымæн фæуадзы. Æз æм рагæй дæр хорз зæрдæ дарын, йæ 
чызджы тыххæй та йæ уæлдай фылдæр уарзын. Куыддæр уаты 
къæсæрæй ахизы, афтæ Бертæйы мæ хъæбысы ’рбатухынмæ фес- 
тын, фæлæ мыл уый аивæй иуварсырдæм ахæцы. 
— Мамæ нæ куы фена, уæд ма мæ цæсгом цы фæкæндзынæн? 
Чызг йæ уарзоны цæстмæ йæхи кæй февдисы, уый æмбарын, 
фæлæ мæ уæддæр дисы ’фтауынц йе ’рдзон уæздандзинад æмæ йæ 
фырнымд митæ. Хъæуккаг гуымиры адæмы ’хсæн куы схъомыл и, 
уæд æм уыйбæрц рæсугъд миниуджытæ кæцæй фæзынди? Йæ алы 
фезмæлды дæр ын уынын, иннæтæм кæй нæ фиппайдтон, ахæм 
æнувыддзинад æмæ ме ’ппæт буарæй дæр æнкъарын хуымæтæг 
сабыр амонд. Нæ дыууæ хæдзарæн мах сæ кæстæртæ стæм, æмæ 
нæ фосмæ алы изæр дæр иумæ фæцæуæм. Хъæуæй куы адард 
вæййæм, уæд кæрæдзи къухтыл фæхæцæм æмæ дыууæ хъал сæгуы- 
тау сæрвæтмæ атындзæм. Дун-дунетыл нæ тыгъд быдыр æмæ сæ- 
рибардзинад йеддæмæ ницыуал фæхъæуы. Нæ хъомтæ нын талынг- 
гæрæтты кæрæдзи ирхæфсыны фадат кæй дæттынц, уый тыххæй 
сын мæхинымæр раарфæ кæнын æмæ чызгыл æхсызгонæй узæлын. 
— Рæвдздæр сæ атæрæм, науæд æгæр ныффæстиат уыдзыс- 
тæм, æмæ та мæм хъуг дуцгæйæ дæ цæст дарын бахъæудзæн, — 
фæзæгъы хинхудтгæнгæйæ æмæ мæм фæрсæгау æрбакæсы. Зæрдæ 
йын бавæрын æмæ йемæ хъазын райдайын, фæлæ ацы хатт мæ 
равг хъазынырдæм здæхт нæу. Йæ царды цы бынат ахсын, уый 
хъуамæ базонон æмæ мæ гуырысхотæй фервæзон кæнæ дзы мæхи 
атонон æмæ мæ рæстæг йемæ дзæгъæлы ма сафон. Ахæм хæдзар- 
дзин дзæбæх чызг тыххæй агургæйæ дæр нал ссардзынæн, фæлæ 
мæхи адджын батæ æмæ хъæбыстæй дæр кæдмæ сайдзынæн? 

334 
Цомартаты Изсетбег 
— Хъуг дуцгæйæ фæтæгены цырагъимæ дæ уæлхъус куы фæ- 
лæууын, уæд мæм афтæ фæкæсы, цыма мæ бинойнаг дæ æмæ чы- 
сыл фæстæдæр дæ мадимæ нæ баззайдзынæ, фæлæ мемæ ацæу- 
дзынæ æмæ мын мæ уазал уат схъарм кæндзынæ. Уыцы цæстыл- 
уайгæ ныв мæ фæлгæнæны æцæг хуыз райсы, æмæ мын ныфсы 
хос фæвæййы, фæлæ мыл уæ кæрты дуар куы рахгæныс, уæд мæ 
зæрдæ асæтты, æмæ талынг уынджы мæ сагъæстимæ джихæндзы- 
гæй баззайын, — дзурын æм мæхиимæ ныхасгæнæгау мынæг хъæ- 
лæсæй æмæ, йæ цæсты гагуытæ фырдисæй куыд уæрæхдæргæнгæ 
цæуынц, уымæ æдзынæг кæсын. 
— Æцæг зæгъыс æви мæ хынджылæг кæныс? — фæрсы мæ 
æнæууæнкхуызæй. 
— Ницы дæ хынджылæг кæнын. Цы ’нкъарын, уый дын æрго- 
мæй дзурын. 
— Мæнæй афтæ мын нырма гыццыл чызг æнхъæл дæ. 
— Ахæм рæдыд хатдзæгмæ дæ мæ кæцы æнæрхъуыды ми ’ркодта? 
— Æдзухдæр мæ сывæллонау рæвдауыс. Мæнмæ кæсгæйæ сыл- 
гоймаг нæ уыныс, фæлæ, нырма йемæ æнæмæтæй хъазæн кæмæн 
ис, ахæм гыццыл чызг. 
Йе ’дæрсгæ ныхасæй йын фæкуыддæр дæн, стæй ныххудтæн 
æмæ йæм бартхъирæн кодтон: 
— Афтæ зæгъыс?! Уæдæ ма-иу ныртæккæ дæхимæ фæкæс! 
Мæ хъæбысы йæ фелвæстон, цъилау æй æрзылдтон æмæ йæ 
кæрдæгыл хъавгæ æрæвæрдтон. 
— Мæхиуыл ардауыны тыххæй дын æй нæ загътон. 
Йæ хъæлæс чысыл фæхъæддыхдæр, фæлæ мæм дзы домгæ 
мыртæ нæ райхъуыст. Йæ мидбылхудт йæ цæсгомыл сабыргай 
атади, фæлæ уæддæр йæ бынатæй не змæлы, стæй мыл, сæхимæ 
куыд фæкæны, афтæ йæ къухæй иуварс нæ хæцы. Йæ фарсмæ 
æрхуыссыдтæн æмæ йын батæ кæнын. Мæ къух йæ зæнгыл андзæ- 
выди, æмæ мæм саст хъæлæсæй дзуры:. 
— Суадз мæ... Уыцы хъуыддагæй, кæрæдзи цас хъæуæм, уый 
сæйрагдæр у... 
— Хъæугæ дæ кæнын уæвгæ? 
— Мæ зæрдæ дын æгæр кæй байтыгътон, уый тыххæй алы бон 
дæр мæхи ’фхæрын, ды та мæ æмбаргæ дæр нæ кæныс. 
— Æмбарын дæ, уымæн æмæ мæхæдæг дæр ахæм уавæры дæн. 
— Уæдæ ма мын мæ сау цæсгом цы халын кæныс? Мæ къæй- 
ныхдзинад мын бæрæг кæныс? 
— Цы дæрзæг ран схъомыл дæ, уым ма æгæр фæлмæн дæр дæ, 
æмæ дæм къæйныхдзинадæй мæ зæрдæ не ’хсайы, фæлæ... 
— Фæлæ цы?! — Йæ цæстытæ тасæй айдзаг сты æмæ йæ бам- 
бæхсын дæр нæ фæразы. 

Зынгхуыст бæлмщтæ 
335 
— Де ’нкъарæнтыл дын кæронмæ не ’ууæндын. 
— Цæуыинæ? — фæтæргай чызг æмæ мæм уайдзæфгæнæджы 
цæстæй кæсы. 
— Хорз зæрдæ мæм кæй дарыс, уый уынын, фæлæ мæ, мæнмæ 
гæсгæ, фылдæр дæ зондæй уарзыс. Цардæмбалæн дын кæй бæз- 
зын, уый зоныс æмæ мын мæ рæвдауæн митæн дзуапп дæттыс, 
мæн та хъæуы, дæ цард иууылдæр кæм бацæуа æмæ дæ цыфæнды 
зын уавæрты дæр мæнæй чи нæ атона, дæ дызæрдыг хъуыдытæ 
дын дæ сæрæй чи фæсура æмæ дæ уæларвæй æруадзгæ лæппумæ 
дæр кæсын чи нæ бауадза, ахæм тыхджын уарзондзинад. 
— Тыхджындæр ма цы вæййы? Демæ хохы цъуппыл дæр разы 
дæн цæрыныл. Дæ минæвæртты нæм æрбарвит æмæ... 
Хаххæй кæй ахызт, уый бамбæрста æмæ йæ ныхас æрдæгыл 
фескъуыдта. Йæ бæллиц дзы æнæнхъæлæджы кæй схаудта, уый 
тыххæй мæм хатыркурæджы каст кæны. Минæвæртты коймæ мæ 
къух тæвд къæйыл асудзæгау фесхъиудта æмæ йæ гом агъдæй фе- 
уæгъд и. Мæнмæ смой кæнын æй кæй фæнды, уый мын æхсызгон 
у, фæлæ мыл цы уæз æрæвæрдта, уый сисын куынæ бафæразон. 
Арвæй зæххы астæу дзедзыройгæнгæ йæ цæмæй æрхæсдзынæн? 
Нæ мæм æхца и, нæ — дзаумæттæ, нæ — хуыссæнтæ. Æмæ ма 
уыдонæн хæс райсгæйæ истыхуызы самалгæнæн и, фæлæ цæргæ 
та кæм кæндзыстæм? Мæ фыдыфсымæры лæппуты хæдзары? Æмæ 
сæхи фаг дæр куынæ у. Æдæрсгæйæ бакæсæн кæмæ нæй, уыцы 
зæрдæхæццæгæнæн къæсы? Æмæ ахæм ранмæ сылгоймаджы ба- 
кæнæн куыд и? Куы дзы сфæлмæца, уæд ма уый æдде мæнæй дæр 
йæ удхæссæг фендзæн, æмæ дзы хохы цъуппыл цæрыны тыххæй 
йæ ныхæстæ ферох уыдзысты. Гъер кæйдæр чызгыл цы стыхстæ? 
Цал хатты дын загътон? Чи дын цы дæтты, уый æвæсмонæй ис 
æмæ дæ цард, куыд дæ фæнды, афтæ араз. 
«Ацы чызг дыл æгæр баныхæсти, æмæ йæ ма фæрæдийын кæ. 
Куы фæхудинаг уа, уæд дзы ды дæр сойтæ не смæрздзынæ. Царды 
хиуыл хæцынæй хуыздæр ницы и. Дæхиуыл хæц æмæ фæсмон- 
гонд макуы фæуай. Абон дæм хорз цы кæсы, уый дæм райсом 
æвзæрæй разындзæн, æмæ ма дæ сæр хойдзынæ, фæлæ байрæджы 
уыдзæн...» — мæ хъустыл уайы Аминæты хъæлæс. Айфыццаг нæ 
дыууæизæрастæу мæ хуыссæны цур кæрæдзи хъæбысы куы бай- 
йæфта, уæд мын загъта ацы ныхæстæ æмæ мæ дисы бафтыдта, йæ 
зæрдæ мыл кæй нæ дары, уымæй. Ныр ын йæ дардмæуынаг зонды 
фæстиуæг мæхиуыл æнкъарын æмæ йемæ разы кæнын, фæлæ ма 
йæ уæддæр ме ’фсарм бахъахъхъæныны охыл мæхинымæр фæр- 
сын: «Цæмæй йын тæрсыс? Ныууадзынмæ йæ куынæ хъавын, мый- 
йаг. Абон куынæ уа, уæддæр райсом нæ хъуыддаг уырдæм цæуы, 

336 
Цомартаты Изæтбег^ 
æмæ йæ цас раздæр алыг кæнæм, уыйас — хуыздæр, нæ зæрдæтæ 
куыд никæмæуал æхсайой...». 
«Дæ къæхтыл уал фидар слæуу, стæй бæрæг уыдзæн. Дæ амонд 
цы уа, уый бавзардзынæ, дæумæ цы нæ хауа, уый тыххæй исгæйæ 
дæр дæ къухы нæ бафтдзæн». 
Уыцы ныхæстæ та Аланæн загъта, йæхи хæдзары уæвгæйæ. 
Æз дзы рæстæгмæ цæрын, æмæ мæнмæ йæ фыртæй тынгдæр ха- 
уынц. Ехх, Аминæт, Аминæт! Раст бæргæ дæ, фæлæ дæумæ хъусы- 
нæй хиуыл хæцын зындæр у. Уæвгæ, нырмæ куы быхстон, уæд 
дарддæр нал бабыхсдзынæн? Бæгуыдæр, бабыхсдзынæн, фæлæ мæ 
мæ къæхтыл фидар слæууынмæ цас хъæуы нырма! Дон йæ фæнда- 
гыл æнцад-æнцойæ цыди, æмæ йæ хуыздæр æнхъæлæй сызмæс- 
тон. Цæмæн? Лакъон хуыдымы хъизæмар кæныны тыххæй? Цæй 
бинойнаджы кой кæныны мæт мæ уыди, мæ бон куыдздоны йас 
къуым саразын дæр куыиæ у, уæд? Цыма, не ’хсæн цы ’рцæ- 
уынмæ хъавыди, уымæн ницы бамбæрстон, уыйау фæгæпп ластон 
æмæ мæхицæй гыццыл лæппу ацарæзтон, хъуццытыл азылдтæн 
æмæ сæ хъæуы ’рдæм аздæхтон. Бертæ иуцасдæр мæ фарсмæ æнæ- 
дзургæйæ фæцыди, стæй мын мæ цонгмæ бавнæлдта. 
— Афтæ тынг цæмæй фæтарстæ? Минæвæртты тыххæй дын 
мæ ныхас фæхъыг и? 
— Ахæм цины хабар мын куыд хъуамæ фæхъыг уа? Мæ зæрдæ 
дзы æгæр дæр ма барухс и, фæлæ бинонтæ дарынхъом нæма дæн, 
æмæ æрбатыхстæн. Иучысыл ма банхъæлмæ кæсæм. Кæд истыху- 
ызы мæхиуыл фæхæцин. 
* * * 
Бын кæмæн нæ баззайа, уый хъæздыг нæ кæны. Баба æмæ йе 
’фсымæр сæ иумæйаг исбон куы байуæрстой, уæд сæм цы къæс- 
сайы цæгъдæнтæ æрхаудта, уыдон дыууæ гæлхæрд мусонджы фаг 
дæр нæ уыдысты. Фыды фарн мæрдтæм нæ цæуы. Семæ йæ кæй 
нæ ахастой, фæлæ йæ махæн кæй ныууагътой, уый ныл æгæр хорз 
дæр ма зыны. Сæ хал сын ахордтам æмæ нæ риутæй хуымгæн- 
гæйæ нæ хиды мæцæм, фæлæ нæ царды хорзырдæм æппындæр 
ницы ивы. Иудадзыг мæ сæры зилдух кæны иу хъуыды, æмæ мæм 
иу хаттæй иннæ хатмæ растдæр кæсы. Æфсæст хицæуттæ æххор- 
маг фæллойгæнæджы хурхыл барæй кæй хæцынц, уый мæм бо- 
нæй 0он тынгдæр хъарын райдыдта. Уадз æмæ йæ куыдзы бынат 
зона, æмæ йæм йæ ницæйаг бæлæгъ хуыздæрæй баивыны зонд ма 
’рцæуа. Былалгъæй дзы æппæлынц, рæсугъд ныхæстæй йын йæ 
зæрдæ æлхæнынц æмæ йын йæ царм стигъынц. Стонгæн кæй ничи 
быхсы, уый зонынц æмæ йын йæхи сойæ йæ былтæ сæрдынц. 

Зынгхуыст бæлпицтæ 
337 
Иоджы йын мамæлайы комдзаг ахæм хуызы дæттынц, цыма уый 
аккаг дæр нæу, фæлæ уыдон адæймагуарзон сты, зæрдæхæлар æмæ 
йын йæ гуыбыны тæригъæды нæ цæуынц. Мæгуырдзинад кæм уа, 
уым иозтæн æнæ уæвгæ нæй. Уыцы дыууæ фыдæхы ныл къæм- 
дзыджытау баныхæстысты, немæ æмдзу кæныиц æмæ нæ иæ сæр- 
тыл схæцын нæ уадзыиц. Æмæ, дам, зиудыхæн бирæ æнтысы. 
Уæвгæ, цæй зиуы кой кæнын? Аминæт нæ йæ тых-йæ бонæй æмуд 
бинонтæ аразы. Йæ расыггæнаг мой æмæ тиу цы къона фехæлд- 
той, уый ногæй амайы æмæ сын сæ цоты йæ дæлбазыр бакæныныл 
архайы. Цæмæй нæм йæ рæстдзинад тынгдæр бахъара, уый тых- 
хæй нын фыдæлты куырыхон ныхæстæ фæзмы. Арæхдæр дзы хъу- 
сæм мæнæ ацы æмбисонд: 
— Æнгом цуанонтæ саг марынц, æнгом бинонтæ цард арынц. 
Раст кæй у, уый æмбарæм, йæхицæн нæ кæй ницы домы, уый 
дæр уынæм, фæлæ уæддæр йæ коммæ нæ кæсæм. Алчидæр нæ 
йæхицæн уымæй зондджындæр æнхъæл у æмæ хицæнтæй бæллиц- 
цаг цард агурæм, фæлæ йæ нæ арæм æмæ йæм рæдыдтытæгæнгæ 
фæстæмæ здæхæм. Дыууæ æфсымæры цыппар фырты стæм, æмæ 
иæ иуыл дæр хъуын нæ хæцы... 
Руслан не ’ппæты хистæр у. Кæддæр йæ фæнд атардта æмæ 
йæ мады æвастæй стыр æхцаты фæдыл Сыбырмæ алæгæрста. Дæс 
азы цъыфдзæстыты, тымыгъты æмæ арф æвæд миты уæзласæн 
машинæйы фæрахау-бахау кодта, фæлæ дзы дæндæгты низ йед- 
дæмæ ницы ссардта. Нурыйы фæрцы ма сæ тыххæйты фервæзын 
кодта æмæ пыхс йæ сæрыл рахаста. Иу зылын капекк дæр нæ 
бакуыста, уыйхыгъд иттæг хорз базыдта уырыссаг арахъхъ нуа- 
зын æмæ тамако дымын. Иу аслам «Примæ»-йæн-иу йæ зынг нæма 
ахуыссын кодта, афтæ дзы-иу иннæ ссыгъта æмæ та-иу æй зыдæй 
цъирын райдыдта. Дисы мæ ’фтыдта йæ рæуджыты фидардзина- 
дæй, уымæй тынгдæр та — йæ дæргъвæтин нызтæй æмæ йæ тыз- 
мæг ныхасæй. Иоджы йæ хъæлæс ахæм тыхджын у, æмæ хъусты 
иннæрдæм хизы. Дзургæ та афтæ кæны, цыма ’рмæстдæр уый у 
раст,^æмæ йæм чи нæ байхъуса, уый карз æфхæрд æрцæудзæн. 
Йемæ схаста иу зæронд хæлаф дыууæ афтид дзыппимæ, бур- 
хил æнæрфыг чызджы къам æмæ дæргъæй-дæргъмæ сау зачъетæ. 
Хæлаф баивта тарцъæх галифейæ, къам къух-къух ацыди æмæ 
æиæбæрæгæй фесæфти. Æнæвнæлдæй баззадысты ’рмæстдæр йæ 
зачъетæ. Цыма дзы алы ’рдумæ дæр Хоттабычы зачъетау бæлли- 
Цæххæстгæнæн æууæл уыдис, æмæ дзы иу дæр хъыгдард куы бай- 
йæфтаид, уæд сæ тых асастаид, уыйау сæ фæхъахъхъæдта, бино- 
ныг сæ фæфаста, йæ дыууæ армы ’хсæн сæ фæрæвдыдта. Сæ ныд- 
Дасын йæ фæсонæрхæджы дæр нæ уыди, фæлæ йæ йæ фыдбылызы 
къæхтæ сыхаг хъæумæ ахастой. Фæсахсæвæртæм нæ фыдыхойы 
22 Цомартаты Излггбег 

338 
Цомартаты Изæтбег 
дзаджджын фынгыл фæбадти æмæ йæхи арахъхъæй ныллалым код- 
та, стæй тарф фынæй баци æмæ йын сæ чидæр хæсгардæй алвыдта. 
Райсомæй сыл йæ къух куынæ ’рхæцыди, уæд фырмæстæй йæ цæс- 
тыты туг фæбадти æмæ сæ фыдæлгъыстытимæ ныддаста. 
Йæ бонасадæнгæнæн рæстæг фæци æмæ горæты бынат фæца- 
гуырдта, фæлæ та уым дæр ницы ссардта æмæ мæстæймæлгæ хъæу- 
мæ æрыздæхти, колхозмæ бацыди, уæзласæн машинæйыл сбадти 
æмæ дзы капеччытыл бон-сауизæрмæ хæрæджы хафт кæны. Йе 
’мбæлттæ йын йæ лæмæгъдзинад зонынц æмæ йæ аивæй фелхыскъ 
кæнынц: 
— Дæу хуызæн дæсны шофыр колхозæн æвгъау у æмæ го- 
рæтмæ ацу. 
Цыма йын йæ хъæдгомыл цæхх айзæрынц, уыйау фесхъиуы 
æмæ сæ — зондамонæгæй, горæтæй — æлгъитын райдайы. Бирæ 
рацагур-бацагуры фæстæ кæддæр-никæд ус æрхаста, æмæ йын чызг 
æмæ лæппу ныййардта. Чындз æртыккагæй стыр сывæрджын у, 
фæлæ йæ йæ сæр схъил кæныны бон дæр нæй, йе ’фсинимæ арахъхъ 
уадзы, æмæ йæ шофыртæ ногдыгъд къуымæлау æхсызгонæй нуа- 
зынц. Сæ гараж нæ цуры и æмæ сæ дард цæуын нæ хъæуы. Цы- 
фæнды афон дæр нæм куы сæ иу æрбадзуры, куы — иннæ: 
— Гъей, Гæратæ, уазæг нæ уадзут?! 
— Еблагъуæ, еблагъуæ! Уазæг — Хуыцауы уазæг! — йæ размæ 
рауайы Аминæт æмæ йæ сарайы даргъ стъолы уæлхъус æрбадын 
кæны. Æдзухдæр дзы цæттæйæ лæууынц цæхх, кæрдзын, цыхт, 
булчъы кæрстытæ, фых картæфтæ, цывзыдзæхдон, арахъхъ. Лæг 
талф-тулфæй æртæ агуывзæйы ануазы æмæ æнæбары комдзæгтæ- 
гæнгæ йæ бынатæй фесты. Аминæт æй цыма мæрдтæй раздахы, 
уыйау цинтæ-уадзгуытæгæнгæ æддæмæ атындзы æмæ йæ хæдуæл- 
вæд иннæ уæнгмардæй æрбахизы. Сахуыр сыл стæм, æмæ сæ иу 
арахъхъы кондæй иннæмæ куы ничиуал фæзыны, уæд хасты хуы- 
зæн вæййæм, Руслан та фырмæстæй судзгæ пысыра фесты. 
— Уыцы арахъхъытæн рауадзын афон нæма у?! 
— Нырма сæ æрæджы бантыдтам æмæ нæма сæнхъызтысты. 
— Цæмæ сæ бантыдтат æрæджы, цæмæ?! Ссад уын нæ уыд 
æви суг?! 
— Алцыдæр нæм ис, фæлæ иучысыл фæллад суадзын дæр æмбæлы. 
— Мæнæн хъуамæ мæ хæдзары æдзухдæр нозт уа, мемæ исчи 
куы ,'рбацæуа, уæд йæ разы куыд нæ фæкъæмдзæстыг уон, афтæ! 
Æз кæимæ нуазын, уыдон та хъуамæ мæ хæдзары нуазой! Ирон 
хæсмæ тындзæн нæй! 
— Марг баназ, марг, чи дæ амара, уый! — Кæддæр Аминæт 
ахæм хылы рæстæг ацы ныхæстæй йæ лæджы ралгъыста, æмæ 
йын æй йæ бынæй Руслан скъахта, йæ фыдмæ дæр ма бартхъирæн 

Зынгхуыст бæлпицтæ 
339 
кодта æмæ ныр арахъхъы тыххæй йæ мæгуыр мады йæхæдæг 
æфхæры. Уæвгæ, йæ хъæртæ тынгдæр йæ усмæ хауынц. Мидæг- 
гаг уаты йæ сывæллæтты хуыссын кæны æмæ йæ хъуамæ уый дæр 
фехъуса æмæ йæхицæн хатдзæгтæ скæна. Æвронгæй мæлæты са- 
быр вæййы. Суанг ма хъазæн митæ дæр акæны, 4фæлæ йын кæй- 
дæр арахъхъ куынæ батайы, уæд йæ сæр, йæ срад нал фембары 
æмæ сылгоймæгты йæ хъæлæсы ахæссы. Тæригъæд сын кæнын 
æмæ сæ фарс рахæцин, фæлæ мæ ме ’фсымæры ракъахын нæ 
фæнды, уымæн æмæ, баба Аминæты сæрыл куы сдзырдта, уæд ын 
Хæмæт цы ныхæстæ загъта, уыдон абон дæр мæ хъусты зæлынц: 
— Ацу æмæ дæ хæдзары уынаффæ кæ! Ам дæ ницы хъуыддаг и! 
Ахæм дзых мæм куы суадза, уæд мæ æцæгдæр искæдæм ацæ- 
уын бахъæудзæн, æмæ Аминæты зæрдæ фæрисдзæн. Нæ, фæлтау 
быхсдзынæн. Мæхицæн иу къуым кæд сараздзынæн æмæ адæмы 
цæстытæм кæд нал кæсдзынæн, цымæ? 
— Тæккæ райсом мæ хæдзары арахъхъ куыд уа, афтæ, науæд 
уын æз уæ мигæнæнтæ иууылдæр ныппырх кæндзынæн! — абухы 
Руслан, æмæ йæ Аминæт лæгъзытæ кæны: 
— Хорз, хорз, мæ къона, ацу æмæ схуысс. Райсоммæ дæр ма 
сæ цы уадзæм? Ныртæккæ сæ фæуæларт кæндзыстæм. — Йæ цон- 
гыл ын мидæмæ ахæцыди æмæ аххосджынхуызæй дзуры: — Раст у 
мæ лæппу. Ирон хæдзар æнæ нозтæй нæ фидауы. 
Адæймаг йæ кæуинаг уавæр йæхицæн æфхæрдыл куы нал 
нымайа, æнæгъдау къупритæн лæггад кæныны уаг йæ туджы рæ- 
сугъд æгъдауæй куы бацæуа æмæ йын йæ хиуарзондзинад куы 
рæвдауа, уæд йæ сæфты къахыл лæууы, фæлæ йын æй куыд бам- 
барын кæнон? Гыццылæй фæстæмæ йæ зонд кæм сфидар и, йæ 
цагъайраджы хъизæмæрттыл фæлмæн дзаумæттау кæм сахуыр и 
æмæ хус кæрдзыны къæбæры тыххæй Хуыцауæй æгæрон бузныг 
кæм у, уыцы ’хсæнады ма йæ зæрондæй исты аивын бафæнддзæ- 
ни? Кæй зæгъын æй хъæуы, нæ. Арахъхъ уадзгæйæ гарзы хæтæ- 
лы ’мбуар дон агхафæны хъæдæй иучысыл куы астауын, уæд фæз- 
дæгæй мæ цæстытæ рацæйхауынц, æмæ мæ сæр мæ кой свæййы, 
Аминæт та цæргæбонты уыцы куыст кæны æмæ быхсы. Раздæр йæ 
лæджы тыххæй быхста, ныр та — йæ фырты тыххæй, æмæ йæм 
афтæ кæсы, цыма хуыздæр цардæн уæвæн нæй, стæй йæ хъæугæ 
дæр нæ кæны. Йæ хо йæ горæтмæ куы ахоны, уæд æм суткæйæ 
фылдæр нæ бафæстиат вæййы. Фæлмæн диваныл сындзытыл ба- 
дæгау фæбады æмæ агъуысты цыппар къулæй йæ удхæссæг фены, 
фæгæпп ласы æмæ нарæг кæртмæ йæхи айсы, фæлæ дзы цæмæ 
февнала, уый нæ фæзоны æмæ стыхсы. 
— Цæуон, науæд нæ фос æнæ фæкæсæгæй ныххæлæттаг уы- 
дзысты. 

340 
Цомартаты Изæтбег 
— Æрсабыр у, дæ хорзæхæй. Замманай чындз дзы куы ис, уæд 
сын цæмæй тæрсыс? 
— Уый фосмæ не ’вдæлы. Хъæуккаг хæдзары бирæ змæлд и, — 
фæзæгъы мæтæйдзаг хъæлæсæй æмæ йæ сдзурын дæр нал суадзы. 
Разы у йæ уæззау æфсондз хæссыныл, уымæн æмæ, йæ алыварс 
цы сылгоймæгты уыны, уыдон дæр уымæй хуыздæр уавæры не 
сты. Сæ мадæлтæ та бынтои заууаты бынаты уыдысты. 
— Уыдонимæ абаргæйæ мах дзæнæты цæхæрадоны цæрæм æмæ 
нæхи ’хсыры цады найæм, фæлæ йын аргъ нæ кæнæм, — дзуры 
мын, зæронд кастрункæйы хуынчъы хæцъилы гæбаз тъысгæйæ. 
— Гъер цы кусыс, Ами? Арæцугъ æй. Æз дын æхца ратдзы- 
нæн æмæ ног балхæ. 
— Кæй мын дæттыс, уыдон дæр мын мæ къухтæ куы судзынц... 
— Цæмæн? 
— Дæхицæй сæ тоныс, æмæ мæ фарсыл нæ хæцынц. 
— Æхцатæй ничима бафсæст, Ами. Сæйрагдæр у дæ капеччы- 
тæй искæй зæрдæ балхæнын. Æз дæуæй цы хорздзинæдтæ зонын, 
уыдон дунейы мулчытæй дæр нæ бафиддзынæн. 
— Мæ фæстæ дæ амондджынæй куы ныууадзон, уæд сæ фыс- 
тыл нымай. Кастрункæйы тыххæй та дæ сæр ма риссын кæ. Нæ 
ивинаг дзаумæттæ æлхæныныл куы суай, уæд дын æнæхъæн скъо- 
лайы ’хцатæ дæр не сфаг уыдзысты... 
Иу уаты фынæй кæнæм, æмæ йын йæ сабыр улæфт дæр æнкъа- 
рын. Домбай сылгоймаг у, фæлæ йыл азтæ æмæ зындзинæдтæ тых 
кæнын райдыдтой. Фынæй кæныны размæ йæ къæхты бынæй ныу- 
улæфы æмæ дзы хъæрзæгау цалдæр дзырды сирвæзы: 
— Фæллад, фæллад. Тæх-х-худы æмæ чи амæлы. 
Ахæм фæлмæстæй сæ фæзæгъы, цыма йæ цард ахæстоны ’рви- 
ты, æмæ дзы йæ амæлæты бонмæ кæй нæ фервæздзæн, уый зоны. 
Æдзухдæр мæ цæстытыл чи фæуайы, уыцы ’рзæткъахæны мамази- 
лагæнæг куырм бæхимæ йæ абарын æмæ йын фыртæригъæдæй маб 
фæрстæ фæцæйтонынц. 
— Кæд истæмæй фæрæдыдтæн, уæд мын æй ныххатыр кæ, 
Хуыцау. Мæ бинонтæ — де уазæг, мæ сæр — дæ нывонд, сæ зын- 
дзинад мын ма бавзарын кæ. Мæ бæлццæтты мын фыдбылызæй 
бахиз, — бафæдзæхсы нæ не сфæлдисæгыл, хъæццул йе уæлæ æрæм- 
бæрзы æмæ боныцъæхтæм йæ къах дæр нал атилы. Бæлццæттæ 
Алан æмæ Тугъаны хоны. Хъыргъыстанмæ ацыдысты, æмæ иудадзыг 
йæ з’æрдæ семæ дзуры. Куы сын хæдтæхæгæй фæтæрсы, куы — 
зæххæнкъуыстæй, куы — æцæгæлон адæмæй, куы — сæ сæртыл 
исты ’рхауынæй. Алан йæхи халдих у. Цæрмыстыгъд æй бакодта 
цы — асæй, цы — уæнгты кондæй, цы — цæсгомæй. Рæсугъддзина- 

Зынгхуыст бæллицтæ 
341 
дæй йæм цы уыди, уыдон иууылдæр райста, фæлæ рæз не схаста. 
— Уæддæр ма хорз, æмæ дын Германы уæлдæф фæахъаз и, 
æмæ чысыл фæбæрзонддæр дæ, æндæр лилипутæй баззадаис, æмæ 
дын гулливертæн бæззыдаиккам, — фæхынджылæг дзы кæнынц, 
йæ сæрты чи кæсы, уыдон, фæлæ сæ йæ быны куы ассæнды, уæд 
сæ хъæбæр дзыхтыл ныххæцынц. Фæсарæнты ’ртæ азы баслужбæ 
кодта, стæй арæзтадон техникум каст фæци, æмæ йæ, æвзæрдæр 
цы ран у, уырдæм фыдæнæнгæнæгау арвыстой. 
— Нæ дзы цæрæн бынат и, нæ — дон, нæ — кусыны фадæттæ. 
/Егæр-мæгуыр дзы рухс дунемæ цæстыдзагæй ракæсæн дæр нæй. 
Тыгъд быдыр, æфсæнвæндаджы вагæттæ æмæ аразæн æрмæг, 
æндæр ницы. Æхсæвæй, бонæй дзы дымгæ къуыззитт кæны æмæ 
буары иннæрдæм хизы, кæцæйдæр лыстæг змис хæссы æмæ улæ- 
фæнтæ æхгæны, цæсгом судзы, цæстытæ къахы. Мæнгæн нæ фæ- 
зæгъынц: дæ цард дæ цæсты куы сæгад уа, уæд-иу æндæр бæстыл 
азил. Азылдтæн ыл, æмæ мæм мæ гыццыл фыдыбæстæ диссаджы 
рæсугъдæй разынд, цингæнгæ йæм схæццæ дæн, æмæ мæм цæ- 
хæркалгæ цъитийау уазал цæстæй ракаст. Мæхицæн горæты цæ- 
рыны фæрæзтæ агурыныл схæцыдтæн æмæ бирæ тухæнты фæстæ 
фæсвæд ран кæмдæр иу цъыфдзасты цыдæр мæнгæфсон арæзтады 
фæныхстæн, фæлæ фатер ссарынæн ницы амал ардтон. Ды кæй 
фарсмæ хуыссыдтæ, уыцы нæла-сыламæ дæр ма бадзæгъæл дæн... 
— Æнæрай дзы скæ! Йæ фарсмæ нæ хуыссыдтæн, фæлæ — йæ 
дæлфæдтæм! — йæ ныхас ын æрдæгыл фескъуыдтон æз æмæ йыл 
мæ къухтæ стылдтон. — Йæ койæ дæр мæ зæрдæ хæссы. 
— Йе ’хсæнтæдоны хуызæн быламыхъхъæй йын, зæгъын, мæ 
мондæгтæ уæддæр суадздзынæн, фæлæ мæ фæидæй ницы рауад. 
— Бирæ дæ куы уарзта, уæд дын дзы куыд нæ æркодта? 
— Амарди, мæгуыр, æмæ йæ бынтыл иу гуырымыхъхъ лæ- 
джынгæс сылгоймаг æрбадти. Баст куыдз никуы федтай? Бæзджын 
хъæлæсæй мыл срæйдта, æмæ дзы лидзæг фæдæн. Куыцыккыл 
зæрдæбынæй фæкуыдтон... 
— О. Ды фæкæудзынæ, куыннæ. Куы дæ зонын, уæдæй фæс- 
тæмæ дæ иу цæссыг дæр никуыма ’рхаудта. Искæй мард дын фы- 
нæй у æмæ... 
— Хъус, хъус. Адæм куыд хистæргæнгæ цæуынц, афтæ кад- 
Джынæй кадджындæр кæнынц, æз та — æгадæй æгаддæр. Æлгъгæн- 
гæйæ кæм цардтæн, уыцы хуыдон дæр мæм нал æрхаудта мæ уар- 
зон горæты, æмæ мæ цæстытæ доны разылдысты. 
— Дæу хуызæн дурзæрдæ адæймагæн ахæм гыццыл хъуыдда- 
Джы тыххæй йæ цæстытæ доны разилой, уый дæр мæ нæ уырны. 
— Дæ райгуырæн бæстæйы хъалагъурæй дарддæр мацæмæн 

342 
Цомартаты Изæтбег 
хъæу, уый гыццыл хъуыддаг нæу. Де ’ххуыс æй куы бахъæуа, уæд 
хъуамæ йæ фарсмæ балæууай, æххуыс дзы куы бацагурай, уæд та 
дæм хъуамæ йæ чъылдым раздаха. Нæ, ме ’фсымæр, уый раст 
нæу. Уарзондзинад хъуамæ дыууæрдæм уа, махæн та иуырдæм у 
’рмæст. Йæ хъаймагъ ын иутæ хæрынц, хъахъхъæнгæ та йæ ин- 
нæтæ кæнынц. Ахæм саджилзæрдæ дыдзæсгом фыдыбæстæ мæн 
ницæмæн хъæуы. Афтæ дæлоз мæ æрæппардзæн, уый куы зыдта- 
ин, уæд æфсадмæ ницыхуызы ацыдаин. Цæмæй мæ раздæр акæ- 
ной, уый тыххæй ма мæ азтыл дæр бафтыдтон. Сæрхъæн! Уæле 
дæлæмæ нын цы фидиссаг хицæуттæ ис, уыдон хъахъхъæныны 
бæсты ахæстоны бад æмæ дезертиры ном хæсс. 
Зæххы къорийы æппæт бæллæхты дæр дзуттæгты кæй аххос- 
джын кæны æмæ сæ йе сæфт кæй уыны, уый зыдтон, фæлæ бæс- 
тæйы стыр æмæ гыццыл хицæуттæм дæр хæрам зæрдæ кæй дары, 
уый фыццаг хатт фехъуыстон. Сабыр царды рæстæг æфсады æртæ, 
азы чи баслужбæ кодта, уыцы æнæниз цардхъом лæппумæ ахæм 
сау хъуыдытæ кæм æвзæры, уым ма, рохуаты чи баззад, уыцы 
идæдз устытæ æмæ, знаджы дæрæнгæнджытæй ныронг хæдзæрттæ 
кæмæн нæй, уыдон цы уавæры сты? 
— Куыцыккæй мæ бон куы базыдтон, уæд мæ фæндагыл фæс- 
монгæнгæйæ араст дæн, — мæ хъуыдытæ мын йæхимæ аздæхта 
Алан. — Асфальтыл мæ сæфтджытæ куы рафтыдтон, уæд æнæн- 
хъæлæджы Фирузæйыл сæмбæлдтæн, æмæ мæ сæхимæ бахуыдта. 
— Цай цымынмæ? 
-О. 
— Æмæ йæ цас фæцымдтай? 
— Цæй тыххæй мæ фæрсыс? 
— Дæ хабæрттæ дын æрыхъуыстон, — бахудтæн ыл æз, æмæ 
мæм дисгæнгæ æрбакаст. 
— Кæмæй? 
— Айфыццаг нын сæ Фирузæ нæхимæ хынджылæггæнгæйæ 
фæдзырдта, æмæ сыхы устытæ гуыбындихтæ фесты. 
— Ахæм худæгæй уын цы радзырдта уагæр? 
— Алан, дам, фæсахсæвæртæм фынгыл немæ фæбадти æмæ, 
дам, ын нæ лæг æфсæрмæй афтæ: 
— Ацафон ма кæдæм цæуыс? Мæнæ диваныл схуысс. 
Уыйадыл, дам, немæ цæргæйæ баззад, æмæ, дам, уæдæй фæс- 
тæмæ лæджы хъæстæ нал фæдæн. Куыддæр, дам-иу нæ дзаумæттæ 
феппæрстам æмæ, дам-иу кæрæдзи рæвдауынмæ февнæлдтам, афтæ, 
дам-иу дуары гуыпп-гуыпп ссыди æмæ, дам, мæ-иу сыхаг нæ, фæлæ 
мæ мад Зæйрæт æмæ мæ хо Надинæ дæр нал хъуыдысты. Дыууæ 
цæргæсы хуызæн цæхæрцæст лæджы ’хсæн хуысгæйæ, дам, фыр- 
мондагæй цъæх арт куы уадзай, уæд, дам, цас фынæйтæ ба- 

Зынгхуыст бæллицтæ 
343 
уыдзынæ? Ноджы, дам, диван дæр — мæ тæккæ фарсмæ, æмæ, 
дам-иу, æхсæв-бонмæ мæ цæстытæ кæрæдзиуыл нал æрæвæрдтон... 
— Гъеуый дын сылгоймаг-æрдхорд, гъе. Хъазгæмхасæн мæ 
куыд фæфыддзæсгом кодта. Цæмæй сæ хъуыддæгтæ конд фæуой, 
æмæ мæ оацыдмæ сæ туг æрсабыр уа, уый тыххæй ма-иу ихæнæй 
мæлгæйæ уынджы æгæр дæр ныффæстиат дæн, стæй сæ бирæ дæр 
нæ бахъыгдардтон — æрмæстдæр афæдзырдæг. Сæхæдæг дæр сæ 
къуындæг уат æххуырсгæ бакодтой, æмæ сæ быны бырын цас аив 
уыди, фæлæ мæгуырдзинад лæджы алцæуыл дæр ардауы. — Алан 
йе ’гуыдзæгдзинадыл былысчъилтæгæнгæ йæ къух ауыгъта æмæ 
’нкъардæй афтæ бакодта: — Уæдæ хъæумæ мæ фырхъалæй афтыд- 
тæн? Мæ фысымтæм цæуын мæ цæсгом куы нал хъæцыди, уæд, 
Ирыстоны дарддæр цы къуым и, уырдæм мæхи айстон æмæ дзы 
цалдæр азы ницытæ æмæ мацытæ фæцарæзтон. 
— Дæ курдиат æмæ дæ арæхстдзинадимæ — ницытæ æмæ ма- 
цытæ? 
— Мах хуызæн адæм зæххыл никуы ис. Дзæнæтон бæстæмæ 
куы бахауæм, уæддæр дзы цæрын нæ базондзыстæм. Нæ туг æмæ 
нæ сæрымæгъзтæ арахъхъæй сæ тæккæ дзаг сты, æмæ сæ бынтон- 
дæр баивын хъæуы. Дыууæ мин азы размæ-иу Римы ’фсады служ- 
бæгæнгæйæ йе ’мгъуыд кæмæн ахицæн, уый-иу рахуыдтой вете- 
ран, радтой йын-иу зæххы хай кæнæ æхца æмæ дзы-иу цæрæг лæг 
сарæзтой, мæнæн та мæ уарзон горæты ’хсæвиуат кæныны бынат 
дæр нæ разынд. 
Бынат дзы нæ разынд Тугъанæн дæр. Иухатт æй цы агъуысты 
баййæфтон, уый куы ’рхъуыды кæнын, уæд мæ зæрдæйы тугтæ 
ныккæлынц. Йæхиуыл никуы батыхст æппындæр. Цардæй йæм 
цы зыгуымы муртæ хаудта, уыдон ахæм хуызы иста, цыма хуыз- 
дæры аккаг нæу, фæлæ мæ уæддæр дисы бафтыдта йæ цæрæнуаты 
æдзæллагдзинадæй. Талынг. Уазал. Уымæл. Æнæсæрст цар æмæ 
къултæн сæ рыг бетон пъолмæ згъæлди. Гыццыл рудзынг — ихæ- 
вæрд, дуар — зыхъхъыртæ. Пецæн дзы йæ кой дæр нæ уыд. Хи 
цардмæ ахæм куыдфæндыйы цæстæй кæсгæ никуыма федтон æмæ 
йæ мæ цæссыгтæ ныхъуыргæйæ бафарстон: 
— Ам бирæгъ куынæ бафæраздзæн, уæд дзы ды куыд цæрыс? 
Йæ кæстæр æфсымæры тæригъæдмæ кæй æрхаудта, уый йæм 
хардзау æркаст æмæ йæхи фæхъæлдзæгхуыз кодта. 
— Мæ зондджын хицæутты разамындæй ацы ’ргъæу галуаны 
коммунизм куы аразын, уæд дæ зæрдæмæ цæмæй нæ цæуы? — 
сдзырдта худгæйæ æмæ скафыди. 
— Ацы ихын уаты дæ зымæг куы арвитай, уæд рæуджыты низ 
æрцахсдзынæ æмæ коммунизммæ бæлгæйæ адæмы фæсдуар æлгъа- 
гæй амæлдзынæ. 

344 
Цомартаты Изæтбег 
Мæнмæ байхъуыста æви уазалæн нæ бабыхста, уый нæ зонын, 
фæлæ хъæумæ алыгъди æмæ адæмæн алыхуызон бæстыхæйттæ ара- 
зын райдыдта, мæнæн дæр ма цыдæр капеччытæ бакусын кодта, 
фæлæ цæстфæлдахджыты сайæн митæй йæ бон нал уыди æмæ сæ 
ныхъхъуытты уагъта, Алан дæр хъæутыл зилынæй сфæлмæцыди 
æмæ Астæуккаг Азимæ хуыздæр цардагур афардæг сты. Сæ дыу- 
уæмæ дæр æвæджиауы курдиат бæргæ ис, фæлæ сын ам никæй 
хъæуы æмæ йæ æцæгæлон зæххыл хардз кæнынц, цыбыр рæстæгмæ 
смагæй бацæуæн кæмæ нал уыдзæн, ахæм ницæйаг фысдæттыл. 
— А фæстаг рæстæджы ’взæр фынтæ уынын æмæ мæ зæрдæ 
нæ лæппутæм æхсайы. Мацы сыл æрцæуæд. Мæ цæст ма сыл куы 
’рхæцид, уæд сæ мæ цурæй никæдæмуал ауадзин, — тыхстхуызæй 
дзуры Аминæт. Дысон ма уазджытæй цы кæрдзыны æмæ цыхты 
уæлдæйттæ баззади, уыдон арæхстгай куыд æмбырд кæны æмæ сæ 
сыгъдæг тæбæгъы Русланы раз къæмдзæстыгхуызæй куыд æвæры, 
уымæ æнкъардæй кæсын æмæ дис кæнын, уæхскуæзæй кусгæйæ нæ 
гуыбынтæ фæлмæн хæринагæй бафсадын кæй нæ фæразæм, ууыл. 
Искæмæн йæ цард — бирæ, йæ низ — гыццыл. Хæстыбег афтæ 
’нхъæлы, шофыртæ ахуыргæнджытæй хъæздыгдæр сты, фæлæ рæ- 
дийы. Сæ иутыл — хъисын, иннæтыл — пæлæз. Не ’ппæт дæр Хуы- 
цауы фæздæгæй марæм æмæ фырмæстæй æгæлæнтæ кæнæм. 
— Цуанон цы ком нæ басгары, уый сырдджын хоны. Ацы 
зæххыл лæвар ницы и. Алы капеккыл дæр авд хиды рауадзын 
хъæуы. Тагъд сæ бон базондзысты æмæ ам æрбалæудзысты, — йæ 
мады сабыр кæны Руслан æмæ мын цæстæй графинмæ амоны. — 
Иу арахъхъ-ма мын рауадз. 
— Гъер дæ сæумæрайсом куысты размæ цæй нозт хъæуы? — 
фæрсын æй аудæджы хъæлæсæй. 
— Уæдæ ацы хус къæбæртæ мæ хъуыры цæй фæрцы ныттæ- 
рон? Нæ хъæздыг фыдыфыд нын нæ кæуинаг уавæр куы зонид, 
уæд æй йæ ингæны къæйтæ дæр нал бауромиккой. Кæд ын йæ 
бынтæ мæнæ ацы гæвзыкк цард саразыны тыххæй ассывтой, уæд 
сыл мæ куыдз амæлæд! — ралгъыста зæрдæбынæй, арахъхъы агуыв- 
зæ йæ дзыхмæ фæфæлдæхта æмæ йе знæгты кардæлвæстæй сурæ- 
гау йæ куыстмæ атындзыдта. 
Гуыххæл адæймаг гыццыл хæрыныл куыд сахуыр вæййы, æз 
дæр афтæ фæцалх дæн аслам дзаумæттæ дарыныл. Æхца мæм ни- 
куы уыд, æмæ-иу хъæздыг дуканийы мæ зæрдæ истæмæ куы бахъа- 
зыд, уæд-иу дзы мæ цæстытæ атыдтон. Цæмæй ме ’нæбындур бæл- 
лиц мæ риуы ма срæгъæд уа æмæ мæ сагъæстыл ма бафтауа, уый 

Зынгхуыст бæлпицтæ 
345 
тыххæй йын-иу йæ гуырдз амардтон æмæ дзы-иу мæхи фервæзын 
кодтон. Куыдфæстæмæ уыцы зонд мæ туджы бацыд, æмæ мæм-иу 
афтæ кæсын райдыдта, цыма мæ фыдынд уæнгтыл цыфæнды аив 
костюм дæр не сфидаудзæн æмæ мæ нæ фæрæсугъддæр кæндзæн. 
Æвгъау мын кæй у, ууыл-иу мæхи баууæндын кодтон æмæ-иу æрса- 
быр дæн. Мæ зондахаст ныр дæр нæ аивтон. Дарæс лæггæнæг кæй 
нæу, уый æмбарын æмæ йæм мæ былыцъæрттæ нæ хæрын, фæлæ 
мæ адæммæ мæгуырхуызæй цæуын нал фæнды. Куы ницы ’нхъæл 
дын уой, уæд дæм се ’ргом дæр нæ раздахдзысты. Мæнгæй нæ 
фæзæгъынц: дæ лæджыхъæды разæй мын дæ уынд равдис, кæнæ: 
лæг йæ бакастæй дæр бæрæг у. Усгур цæуæгау мæхи куы саразын, 
уæд — хъæуккагæй, ахуыргæнæгæй, ахуырдзауæй, æфснайæгæй — 
се ’ппæтæн дæр сæ цæстытæ сæрттивынц æмæ мемæ афтæ фæны- 
хас кæнынц, цыма сæм кæцæйдæр стыр хицау æрцыди. 
Де ’цæг фæндтæ адæмы фæстæ дзæгъæлы ’мбæхсыс. Иу чыз- 
джы цæстмæ сфæлыстай дæхи къахæй къухмæ. Уый зæрдæ бал- 
хæнын дæ фæнды ’рмæстдæр. Иннæтæ дæм нымады дæр не сты. 
Нæ, нæ! О, о! Зухрамæ де ’нцъылдтæ цæсгом лæгъзæй равди- 
сынмæ дæ быцъынæг скъуыныс. Дæхимæ дæр биноныг зилын уымæн 
райдыдтай, цæмæй йæм дæ аиппытæ ма зыной æмæ йæ, уе ’хсæн 
цы азтæ и, уыдон ма хъыгдарой. Цæсгомы ’нцъылдтæ бамбæхсæн 
и, фæлæ дзы дæ сагъæсхуыз фæллад цæстытæ та куыд бамбæхс- 
дзынæ? Алетæйы мæстæй дæ галиу æрфыджы сæрмæ цы гæмæх 
тæпп фæзынди, уый та цæмæй бамбæрздзынæ? Чи зоны, сывæлло- 
ны зонд сдзæгъæл кæнай, æмæ дæ бауарза, фæлæ куы фембаргæ- 
дæр уа æмæ дæм æвронг цæстæй кæсын куы райдайа, уæд та цы 
фæуыдзынæ? Нырма йыл æхсæрдæс азы йеддæмæ куы нæма цæуы, 
уæд цытæ дзурыс? Дæуæй афтæ, уыйбæрц æдзæсгом дæн, цæмæй 
мæ ахуырдзауы цæсты мæхи бафтауон æмæ мæ хъæубæсты фæху- 
динаг уон? Дæс къласы каст куы фæуа, уæд дæ ахуырдзау нал 
уыдзæн, стæй йыл æвддæс азы æмæ цыппар мæйы цæудзæн. Ал- 
цыдæр дын нымад у, æмæ дæхицæй æдылы ма араз. Мæскуыйы 
концерттæ дæтгæйæ чызджыты зæрдæмæ цы цъæх костюмы цыдтæ, 
уый хуызæн уымæн балхæдтай. Æрыгондæр дæ кæны, уæлдайдæр, 
урс хæдонимæ, æмæ æвзонг чызджы дæхиуыл рæсугъд дзаумæт- 
тæй бæттыс. Ницы йæ бæттын мæхиуыл, æмæ мæ иу ран ныууадз. 
Бæттыс, бæттыс. Цæмæй йын йе ’нкъараг зæрдæ уацары райсай, 
уый тыххæй йæ æдзухдæр дæ уроктæй дисы бафтауыныл архайыс, 
уæлдайдæр, уарзондзинадыл фыст уацмыстæ æвзаргæйæ. Дæ цæс- 
тытыл фæуайы, йемæ куыд балымæн уыдзынæ, æмæ дæ хъæбысы 
куыд тайдзæни, уыцы бæллиццаг ныв, æмæ дæхиуыл нал фæца- 
уæрдыс. Йæ цин йæ риуæй куы рагуылф кæны æмæ йæ цæсгомыл 
куы анхъæвзы, уæд дæхимæ Аполлон æркæсыс æмæ бумбулийы 

346 
Цомартаты Изæтбег 
уæз дæр нал фæкæныс. Иннæтæй хъауджыдæр ма уымæн цавæр 
уроктæ фæдæттын, стæй йæ цуры мæхи куыд фæдарын? Къласмæ 
бахизгæйæ фыццагдæр уыйырдæм бакæсыс, æмæ йыл дæ цæст 
куы ’рхæцы, уæд дын цыма исчи сабыргæнæн хос бадары, уыйау 
дæ нервытæ сæ бынаты ’рбадынц, æмæ æндæр никæйуал фæуы- 
ныс. Æрмæст йе ’рбацыдæй дæр дæ самондджын кæны, æмæ йын 
фырбузныгæй дæ зæрдæйы дуæрттæ байгом кæныс. Уым æй куынæ 
баййафыс, уæд та мæрдджынау фенкъард вæййыс. Йæ уды дзæбæ- 
хæн искæдæм куы ацæуы, уæддæр дын йе ’мбæлттæ, рынчын у, 
зæгъгæ, дæ хъусы бацæгъдынц, æмæ йын мæлынæй стæрсыс, дæ 
мидхъуыдыты йæ сынтæджы цур балæууыс æмæ, цы фæдзурыс, 
уый дæхæдæг дæр нал фæзоныс. 
Скъолайы ахуыргæнгæйæ магусаты æмæ æдылыты нæ уарз- 
тон, университеты дæр сæ мæ удхæссæг уыдтон. Æдзухдæр раззаг- 
дæртимæ цæуыныл архайын æмæ уарзгæ дæр уыдоны кæнын. Хорз 
ахуырдзаутæ мæ зæрдæйы иннæтæй арфдæр æвæрд сты, æмæ сын 
мæ уд дæр нæ бавгъау кæндзынæн. Зухра зæрдæргъæвд чызг у 
æмæ бирæ зонындзинæдтæ райсынмæ тырны, æз та ахуыргæнæг 
дæн æмæ йын мæ предметтæ æхсызгонæй амонын. Нæ хуыздæр 
ахуырдзау кæй у, æмæ йæм æдылытæй фылдæр æргом кæй зда- 
хын, уым æвзæрæй цы ис? Дæ фыргæдыйæ ма дæхи дæр фæли- 
вын райдыдтай. Хъуыды иуырдæм кæныс, архайгæ та — иннæр- 
дæм. Фыццаг рады уроктæ куы фæвæййынц, уæд йæ фæстæ кæй 
ацæуыс æмæ йæм аивæй дæ цæст кæй фæдарыс, уымæн та куыд 
бамбарæн и? Де ’фсарм дæ уромын куы нал фæфæразы, æмæ дæ 
дæ къæхтæ йæ хæдзармæ куы бахæссынц. Дæ цæстытæ дын цы 
асайы? Йæ зонд æви йæ рæсугъддзинад? Фэессихор дæр ма мæ 
уроктæ дæттын фæхъæуы, æмæ мæ фæллад фæуадзын. Дæ амонд 
у, æмæ хъæуы фаллаг кæрон нæ цæры, æндæр дæ дæ фæллад 
уадзыны тыххæй кæуылты зилын хъæуид. Дæхицæн æппæтæй зонд- 
джындæр æнхъæл дæ, фæлæ дын де ’ргом гæды митæ алчидæр 
уыны. Дæуæй афтæ, дыккаг бон Зухрайы цæсгомыл æмбаргæ мид- 
былхудт цæмæ фæхъазы? Уымæн æмæ дын дæ зæрдæйы уаг уыны. 
Дæхицæй кæй æмбæхсыс, уыцы ’нкъарæнтæ дæр ма дын дæ цæс- 
тыты кæсы. Уарзон ын кæй нæма ис, æмæ йыл дзæгъæлы кæй 
гуырысхо кæныс, уый зæгъынмæ дын фæхъавы. 
Æдылы сæрмæ цынæ хъуыды ’рцæудзæн. Уарзон ын ис æви 
нæй, уый чи бæрæг кæны? Ды, ды. Æмæ ма йыл сæтгæ дæр нæ 
кæныс. Тæссаг дын кæмæй у, уыцы лæппутæй арæхдæр кæимæ 
фембæлы? Се ’хсæн цавæр ахастдзинæдтæ и? Кæрæдзиуыл куыд 
баст сты? Дæ бон ма сæ райхалын бауыдзæн æви нал? Рæстдзæвин 
цуанонау хъуамæ алы лыстæг хъуыддаг дæр авд хатты сбарай, де 
’хст куыд нæ фæмæнг уа, æмæ дæ нæмыг йæ мысаныл куыд сæм- 

Зынгхуыст бæллицтæ 
347 
бæла, афтæ. Кæимæфæнды дæр цæуæд. Искæй куы бауарза æмæ 
дзы йæхи атонын куы нал бафæраза, уæд ма мæнæн æхсызгон дæр 
уыдзæн. Мæ зæрдæ йемæ нал дзурдзæн æмæ мæ хъуырдухæнтæй 
фервæздзынæн. Не ’хсæн æгæр бирæ азтæ ис, стæй æгæр рæсугъд 
у æмæ мын мæ цард фехалдзæн. Кары уæвгæйæ æрыгонмæ ма 
бабæлл — мастæн дын уыдзæн. Ацы ’мбисонд æдзухдæр мæ зæр- 
дыл лæууы, уæлдай тынгдæр та мæм Алетæйы фæстæ бахъардта 
æмæ мæ иу минут дæр сабыр кæнын нæ уадзы. 
Дæ сæр цæхæры кæй тъыссыс, уый хорз æмбарыс, тæрсгæ 
дæр дзы кæныс, фæлæ, кæй дзурыс, ууыл дæхæдæг дæр не ’ууæн- 
дыс æмæ дæ зонды фæдыл нæ цæуыс, уымæн æмæ дæ зæрдæ æмби- 
сонды цау æрцæуыныл дарыс. Афтæ дæм кæсы, цыма хуымæтæг 
адæймаг нæ дæ æмæ, адæм цы ’рдзон уагыл цæрынц, уый дæумæ 
ницы бар дары, æмæ дын Зухра дæ азтыл хъуыды дæр нæ акæн- 
дзæн. Æмæ хуымæтæг адæмы ’хсæн иу æмæ дыууæ чызджы смой 
кодтой сæхицæй хистæртæм? Смой кодтой æмæ дзы цы рамбылд- 
той? Семирæ Азæмæтимæ цæры, фæлæ уый цæй цард у? Йæ зæ- 
ронд лæджы фарсмæ хуысгæйæ æрыгæттæм йæ бæттæнтæ тоны 
æмæ удхарæй мæлы. Чындз йæ лæгæй фынддæс азы кæстæр у. 
Ахæм хæрзæгъдау рæсугъд чызг нæм æрхаудзæн, уый нæ иуы дæр 
нæ уырныдта. Руслан æм минæвæрттæ тæрсгæ-ризгæйæ арвыста, 
ныр æй тъæпп-рæхуыстæй дары. Æрмахуыр фысæй сабырдæр сыл- 
гоймаг у æмæ йæ лæджы хъæртæй фесхъиу-фесхъиу кæны. Кæд 
ын цы фæхъыг уыдзæн, уый нæ зоны æмæ йæм раст ныхас скæ- 
нын дæр нæ уæнды. Цалынмæ фæсахсæвæртæм искуы фæцæл кæна 
æмæ араллогæнгæ æрбацæуа, уæдмæ йæм æркувæркувгæнгæйæ 
фенхъæлмæ кæс, стæй йæ лæгъстæгæнгæйæ схуыссын кæ. Шо- 
фыртимæ сарайы куы нуаза, уæд та — бынтон бæллæх. Сæ уæл- 
хъус лæуу, сæ хæринæгтæ сын ногæй-ногмæ ив, пъадвалæй сын 
арахъхъ скъæф æмæ сын сæ расыг дзæнгæдамæ хъус. Иу минут 
дæр сæ цурæй макæдæм ацæуай. Куыддæр дæ Руслан бафиппайа, 
афтæ йе ’ртхъирæн цъæхахст кæрты азæлдзæн, æмæ дæ фæстæмæ 
нецы раз дæ бынат æрцахсын бахъæудзæн. 
Фæлæуу-ма, фæлæуу, мæн дæр уыдонимæ барыс? Æмæ уæ цы 
уæлдай ис? Иу туг, иу стæг не стут? Знон дæр ма Бертæйы дæ 
ирвæзынгæнæг хуыдтай æмæ ныр... Цы ныр? Демæ цæрыныл разы 
кæй у, уый бамбæрстай æмæ иннæ чызджытæм кæсын райдыдтай. 
Ницы сæм райдыдтон кæсын. Бертæ йеддæмæ мæ цардæмбалæн 
иичи хъæуы, æмæ йæ никæуыл баивдзынæн. Уæдæ, дæ хъæбысæй 
куы ахизы, уæд Зухрайы цæмæ фæмысыс? Алетæйæ де сæфт куы 
федтай æмæ дзы дæхицæн знаг куы сарæзтай, уæд ныр дæхæдæг 
Бертæйыл гадзрахатæй цæмæ цæуыс? Уыцы гадздзаимæ нæм иумæ- 
йагæй ницы ис, æмæ мæ йемæ ма бар. Мæ хъуыдытыл мæ бон нæ 

348 
Цомрртцты Цзæтр^г 
цæуы, фæлæ мæхиуыл цæуы æмæ, куыддæр мæ къахыл слæууон, 
афтæ Бертæйы ракурдзынæн. Æмæ уæд Зухра та? Бонвæрнон стьа- 
лы у æмæ æрттивæд. Цалынмæ мæм йæ рухс кæла, уæдмæ йæм 
æхсызгонæй кæсдзынæн, стæй йæ кæд ферох кæнин. Цæст кæй нæ 
уына, уый зæрдæйæ æнцондæр æппарæн у... 
* * * 
Ацы дунейы цы не ’рцыд, ахæм нæй, æмæ цыфæнды ’мбисон- 
ды хабармæ дæр æнхъæлмæ кастæн, фæлæ искуы Харитон иннæ 
ахуыргæнджытæй хъауджыдæр мæн равзардзæн æмæ мыл йе ’ууæнк 
бафтаудзæн, уый æнхъæл никуы уыдтæн. Мæ ногцардаразæг бæс- 
тæйы зæронд хицæуттæ æвзыгъд лæппутæ фестадысты, дзæнгæда 
цæгъдын ныууагътой æмæ кæрæдзи риутыд иуæй иннæ стырдæр 
хорзæхтæ садзыны бæсты мæгуыр адæмыл сæ удтæ хæрын рай- 
дыдтой, зæгъгæ, мын исчи куы загътаид, уæд ууыл тынгдæр бау- 
уæндыдаин. Цы зæд ыл атахт, уый нæ зонын, йæ миддунейы цы 
аивта, уый раиртасын дæр нæ фæразын, фæлæ йыл цыдæр кæй 
æрцыд, ууыл дызæрдыг нæ кæнын. Æз ам иу директоры ныууагъ- 
тон, æййафгæ та дзы ’ндæры ’ркодтон. Кæнæ зæронд баци æмæ 
йæ къамтæ æрæвæрдта, кæнæ йæ сæрызонд фæцыди, æмæ фи- 
сынмæ адзæгъæл и. 
Иугæр мæ хуызæн хивæнд лæппумæ æрхаудта, уæд йæ хъуыд- 
даг хорз нал у. Æниу ыл дис дæр цы кæнын? Кæрæдзийæ лæгтæ 
нæ амардтам, лыстæг хъаугъатæ та алкæмæ дæр рауайы. Æз гыц- 
цыл уыдтæн, уый та йæ кары бацыд æмæ, мæнæн мæ зæрдæйы 
арф фæд чи ныууагъта, уыдон, чи зоны, уымæ хъаргæ дæр нæ 
бакодтой. Йæ маст утæппæт ахуырдзаутыл куыд хъуамæ аххæссы- 
даид? Стæй сыл куы аххæссыдаид, уæддæр цы? Йæ алыварс кæсы 
æмæ дзы, æвæццæгæн, мæнæй хуыздæр нæ уыны. Дзыхъхъы лæуд 
нæ дæн. Мæхиуыл хæцын фæразын. Ме ’мкусджытимæ хæларæй 
цæрын. Мæ предметтæ зонын æмæ сæ сывæллæттæн хорз амоны- 
ныл архайын. Урокты сæ æгъдау халын нæ уадзын æмæ уыциумæ 
дыууæ сырды марын. Иуæй, мæ хиуарзондзинад хъахъхъæнын, 
иннæмæй сын сæхиуыл аудын. Къласы сæ сæртыл куы цæуой, уæд 
ницы бамбардзысты æмæ сæ рæстæг дзæгъæлы фесафдзысты. Ныр- 
ма сæм мæ рæстдзинад фаг нæма хъары, æмæ мын мæ тызмæг 
ныхасæй стъæлфынц, фæлæ сæм фæстæдæр бахъардзæн, æмæ мæ 
разыйæ баззайдзысты. 
Мæхиуыл хæцын фæразын, зæгъгæ, кæй зæгъын, уым бынтон 
раст нæ дæн. Ахуырдзау уæвгæйæ ме ’нæхсæст ахуыргæнджытæн 
се ’нæуаг митæ куынæ барстон æмæ-иу семæ куы схыл дæн, уæд 
сæ ныр, ахуыргæнæг уæвгæйæ, ахуырдзаутæн куыд хъуамæ ныб- 

Зынгхуыст бæляйцтсе 
3** 
барон æмæ мæхицæй хынджылæггаг куыд саразон? Нæ, фæлтау 
мæ куыст ныууадздзынæн. Мæ игæртæ мын æппæтæй тынгдæр 
мæнгарддзинад æмæ æдзæсгомдзинад кæрдынц, æмæ мæм æрго- 
мæй куы разынынц, уæд фырмæстæй педагогикæйы домæнтæ фе- 
рох кæнын. Æрæджы мæм кæстæр кълæстæй иу чызг кæуындзас- 
тæй æрбазгъордта æмæ, цыма скъола ссыгъди, уыйау тарстхуызæй 
сдзырдта: 
— Ирбек Касболатович, уæртæ нын уыцы лæппу нæ ручкæтæ 
адавта æмæ нын сæ нал дæтты! 
— Дæхæдæг æй федтай давгæ? 
— О. Рудзынгæй агæпп ласта, æмæ йæ асырдтон, фæлæ йæ 
нал аййæфтон. Ныр æй фæрсын, æмæ мын нæ сæтты. 
Афтæ мæм фæкасти, цыма ручкæты давд æгæр гыццыл фыд- 
ракæнд у, æмæ йæ лæппуйы къласы разамонæгмæ арвитын хъæуы, 
фæлæ мæ мæхи йæ цæсты бафтауын нæ фæндыди. Мæ зæрдæ 
мæхиуыл фæхудыны бæсты дæуццаг фарста алыг кæныныл сразы 
дæн æмæ сæ дыууæйы дæр ахуыргæнджыты кусæнуатмæ бахуыд- 
тон. Сæвджынтæ хъомыл лæппу къæсæргæрон алидзынæввонгæй 
æрлæууыди æмæ мæм ахст сырдау знæт каст кодта. Аххосджын 
кæй уыд æмæ йæхицæн æфхæрынæй кæй тарсти, уый йæ цæсго- 
мыл бæлвырд зынди. 
— Мæнæ адоны къласæй цы ручкæтæ адавтай, уыдон кæм сты? — 
бафарстон æй хæрз сабырæй, фæлæ мын мæ хъæлæсы ’ртхъирæн 
мыртæ ацахста æмæ фæгæмæл и. 
— Æз ницы адавтон! — срæцыгъта мæстыйæ æмæ мыл йæхи 
атигъ кодта. 
— Адавтай, адавтай! Æз дæ федтон! — бауырдыг æм чызг. 
Йæ ныхæстæй мæм уыйбæрц æууæнк æрбакалди, æмæ ма мæ 
зæрдæйы цы дызæрдыджы муртæ уыди, уыдон дæр атадысты. Мæ 
масты дзæкъул атыдта, æмæ лæппумæ фæлæбурдтон. 
— Цы сæ фæкодтай, уый зæгъ, науæд дын ныртæккæ дæ уд 
сласдзынæн! 
— Мæнмæ иу ручкæ дæр нæй. 
— Кæмæ сæ радтай?! 
— Никæмæ. 
Æнæхъæн къласы ручкæтæ кæй адавта, уый йын ныххатыр 
кодтаин, фæлæ, ирон лæппу уæвгæйæ, ахæм налат кæй у, уый 
йын ныххатыр кæнын мæ бон нæ баци, æмæ йыл хафт-хафтæй 
ралæууыдтæн. Мæ быны йæ куы æрæфсæрстон, уæд мæм ахуыр- 
гæнджытæ æрбакалдысты. 
— Ирбек Касболатович, суадз æй. Фæсахъат æй кæндзынæ, 
æмæ дыл йæ ныййарджытæ тæрхондонмæ бадæтдзысты, — æрха- 
тыдысты мæм лæгъстæхуызæй, фæлæ сын æз сæ ныхæстæ нал 

1, 
350 Цомартаты Изæтбег (Н 
хъуыстон. Мæ разы уыдтон, басæттæн кæмæн нæй, ахæм цъаммар 
давæджы æмæ йыл нал ауæрстон. Æгæр æй куы хостон, уæд мын 
æй мæ къухтæй скъахтой æмæ йæ асырдтой. Цæмæй йæхи уæлахиз- 
дзауыл ма банымайа, уый тыххæй ма йæм мæстыйæ адзырдтон: 
— Куынæ сæ ’рбахæссай, уæд дæ æз цæхæрмæ сдардзынæн! — 
æмæ бандоныл мæхи ’руагътон. 
Ацы хабар директоры хъустыл ма ’рцыдаид, уымæн уæвæн 
нæй. Уæдæ йын дыккаг хабар та мæхæдæг радзырдтон, уæддæр 
æй мæ фыд-зыкъуырдзинад нæ уромы. Æмæ кæд фыд-зыкъуыр- 
дзинад дæр нæ уыди? Мæ кусæнуатмæ мæхицæн æнцад-æнцойæ 
хъуыдытæгæнгæ фæцæйцыдтæн æмæ мæ размæ фæци хъомыладон 
хайады сæргълæууæг — ныллæггомау саухил чызг Тæирæ. Йæ тых- 
джын хъæлæс афтид къæлидоры нæрыди, æмæ йæм цымыдисæй 
ме ’ргом аздæхтон. 
— Кардимæ мæм куыд лæбурыс?! Худинаг дын нæу?! — хъæр 
кодта, фарæстæм къласы цалдæр азы чи фæбадти, уыцы ахуырдза- 
уыл. Асæй рæстæмбис, фидæрттæарæзт лæппу йæ къухы кард 
афтæ зылдта, цыма дзы искæй артæнтæ карста, æмæ йе ’дылы 
цæсгомыл былысчъил мидбылхудт хъазыди. Мæн куы федта, уæд 
дæр йæ цæсгомы хуыз нæ аивта, йæ кард дæр нæ бамбæхста. 
Æмбæхсгæ нæ, фæлæ ма йæ Тæирæмæ æртхъирæнгæнгæйæ дæр 
батылдта: 
— Дæхи дарын куынæ зонай, уæд дын æз мæнæ амæй дæ 
тъæнгтæ ракалдзынæн! 
— Лæмæгъ сылгоймагмæ кардæй æвзидынæн бирæ лæгдзинад 
нæ хъæуы. Ахæсс æй æмæ йæ искуы бамбæхс, — загътон ын сабы- 
рæй æмæ дарддæр араст дæн. 
— Æмæ йæ куынæ бамбæхсон, уæд цы уыдзæн? — айхъуыстон 
ын йæ ардауæн фарст æмæ йæм ме уæхсчы сæрты ракастæн. 
— Фендзынæ йæ. Æз дæр ацы къуыбырты ’хсæн схъомыл дæн, 
æмæ дæ дæ хæйрæджытæ мæныл ма сардауæнт. Карз æфхæрд 
æмæ мæ мукъуты над йеддæмæ ницы ахæсдзынæ... 
Дыккаг бон къласы урок дæтгæйæ мæ хъустыл мынæг æхситт 
ауад, æмæ туг мæ сæрмæ ныццавта. Мæ ныхас фæурæдтон æмæ 
æрвдзæфау бандзыг дæн. Ахуырдзаутæ дæр федзæм сты æмæ мæм 
тарстхуызæй кæсынц. Лæппуйæн йæ уазал цæсгомыл былысчъил 
мидбылхудт фæзынди, æмæ мæ мæстæй мары. Дыууæ арты ’хсæн 
бахаудтæн æмæ, цы кæнон, уый нæ зонын. Бафхæрин æй, æмæ 
уæд та уый нæ уыди, ма йæ бафхæрин, æмæ ме зноны сусæг 
æртхъирæн сывæллоны хъазæны афтид гуымсау уæлдæфы æвæ- 
дæй атайдзæн. Цæй, иу хатт ма йæ бафæлварон. Кæд нал бауæн- 
дид. Ме стъолы цурмæ бацыдтæн æмæ, цыма æппындæр ницы 

Зынгхуысф. бæлпицтæ 
351 
’рцыди, уыйау ахуырдзаутæн ног æрмæг амонын. Мæ хъустыл 
уыцы иухуызон мынæг æхситт уайы. 
Йе ’мбæлтты цур йæхи хъæбатырæй равдисыныл кæй архайы, 
уый æмбарын, фæлæ мын мæ сæрыстырдзинад йæ къæхты бын 
кæй ссæнды, уый ме ’ппæт æнкъарæнтыл дæр уæлахиз кæны. 
— Сыст-ма уæлæмæ! — дзурын æм тызмæгæй, фæлæ уый йæ 
бынатæй змæлгæ дæр нæ кæны. Йæ налат цæстытæй мæм ком- 
коммæ кæсы æмæ мæ кæй нæ тæрсы, уый æргомæй æвдисы. Мæ 
маст мæ риуы цæджджинагау фыцы æмæ мæ къухты зыр-зыр цæуы. 
— Сыст æмæ ахъуытты у ардыгæй, науæд фæсмон фæкæндзынæ! 
Нæй, йæ цæсгом ныддардта æмæ къæрттæй цъула не ’ппары. 
Æз бандонмæ фæлæбурдтон æмæ йын йæ къæхтæ мæ тых-мæ бо- 
нæй пъолыл æрцавтон.Чъырау мæ маст мæ хуылфы ’хсиды, фæлæ 
мæ йæ коммæ кæсын кæй нæ хъæуы, уый æмбарын æмæ мæхиуыл 
тыххæй хæцын. 
— Фесæф мæ цæстыты разæй, цъаммар хуы! — хъæрзæгау 
ралæмæрстон мæхицæй, æмæ сабыргай сыстад, куыд æдзæстхиз у, 
уый равдисыны тыххæй стъолыл схæцыд æмæ йæ размæ бафæлда- 
хынæввонгæй дары, ома ницæуыл дæ нымайын æмæ мæ цы фæн- 
ды, уый кæнын. Къахæй-сæрмæ нервыты къуыбылой фестадтæн. 
Мæ нуæрттæ ныттынг сты, фæйнæрдæм фæтонынц æмæ мæ рæстмæ 
хъуыды кæнын нæ уадзынц. Мæ цæстытыл уайы, ныртæккæ йæ 
бандонæй куыд ныццæвдзынæн, æмæ пъолыл куыд æрфæлдæх- 
дзæн, уыцы ныв, æмæ мæм нæ тæригъæд гуыры, нæ — фæсмон. 
Размæ мæ схойы, æрмæстдæр туджы уындæй чи ’рсабыр уыдзæн, 
ахæм маст. Уæлдай æнæуынондæр мын у, мæ ахуырдзаутæм мын 
мæ лæмæгъдзинад кæй æвдисын кæны, стæй мæ Зухрайы цæсты 
кæй æфтауы, уый тыххæй, æмæ мæхи уромын нал фæразын. 
— Феддæдуар у, куыдзæй цы куыдз райгуырд, уый! — æхсар- 
гардæй æрцъыкгæнæгау алыг кодтон æз. Кæй йыл нæ бацауæрд- 
дзынæн, уый йæм нырма ныр бахъардта æмæ йæ цæстыты тас 
фæзынди, стъол зивæггæнгæ æруагъта æмæ дуары ’рдæм бæгуы- 
лæгау сæрыстырæй араст и. 
— Абонæй фæстæмæ мах скъоладзау нал дæ, æмæ дæ ам куыд 
никуыуал фенон, афтæ! — загътон фидарæй æмæ мæ хъаст дирек- 
тормæ бахастон. Харитон цыма мæнмæ æнхъæлмæ касти, уыйау 
бардзырд фыссынмæ фæци, æрмæст ма мæ йæхи бахъахъхъæны- 
ны тыххæй гуырысхотæгæнгæ бафарста: 
— Йæ ныййарджытæ нæм куы ’рбацæуой, уæд ахуыргæнджы- 
тæй исчи йæ фарс рахæцдзæн? 
— Нагъ. Се ’ппæт дæр дзы сæ хъуырмæ сты, æмæ йæм сæ иу 
къух иннæуыл дарынц. Æгъдау халы, ахуыр нæ кæны, кусын ни- 
кæй уадзы... 

352 
Цомартаты Изæтбег 
— Хорз, хорз. Разы дæн демæ, — загъта директор æмæ йæ 
скъолайæ атардта. Æнхъæл уыдтæн, йæхинымæр мæ бæстызмур, 
змæнтæг рахондзæн æмæ мæ йæхи дæрдты ласын райдайдзæн, 
уый та мыл æнувыддæр фæци. Йæ къæлæтджыны бады æмæ йæ 
гæххæттытимæ цыдæртæ архайы. Куы сæ иу ран авæры, куы — 
иннæ ран. Цæй тыххæй мæм фæдзырдта, уый нæ зонын æмæ йæм 
фæрсæгау кæсын, фæлæ уый йæ цæстытæ хæрдмæ нæ исы. 
Назирæйы цыма исчи сургæ æрбакодта, уыйау дуар йæ сæрыл 
æрбахаста æмæ талф-тулфæй сдзырдта: 
— Хатыр, хатыр. Мæ кæстæр лæппу фæрынчын æмæ уый тых- 
хæй афæстиат дæн. 
— Бирæ дæ нæ бахъыгдардзынæн. Хъуыддаг æнæ дæу дæр 
алыг кодтаин, фæлæ дæ кæд исты зæгъын фæнды, мыййаг. Уæвгæ 
ма йыл дзургæ дæр цы кæнæм? Ирбек Касболатович, нæ зæрды дæ 
ахуыры хайады сæргълæууæгæй сæвæрын и... 
— Æмæ уæд Назирæ Адеевнæ та? 
— Уый горæтмæ цæуы. 
— Цæрынмæ? 
— О. Дыууæйæ аныхас кодтам æмæ дæуыл æрæнцадыстæм. 
— Æз дзы ’ндæр никæй уынын. Ахæм уæззау коллективимæ 
Ирбег йеддæмæ ничи сарæхсдзæн. 
— Мæнмæ дæр афтæ кæсы. 
— Бузныг. Æгайтма мыл уæ зæрдæ дарут, фæлæ æгæр тагъд 
нæ кæнут? Нырма æрæджы куы райдыдтон кусын... 
— Ма тæрс! Сарæхсдзынæ! — куынæ сразы уон æмæ горæтмæ 
йæ балц куы бакъуылымпы уа, уымæй тæрсгæйæ мын ныфсæвæ- 
рæгау мæ къухмæ бавнæлдта Назирæ æмæ Харитонмæ æххуыса- 
гур бакаст. 
— Баныхас кодтам уæдæ, нæ? — йæ фæллад цæстытæ мæм 
фæрсæгау разылдта директор. 
— Куыд уæ фæнды, афтæ, — дзуапп ын радтон æз æмæ сыстадтæн. 
* * * 
Мæ афтид дзыпп мæ хæрдмæ скæсын никуы бауагъта æмæ 
æдзухдæр адæмы ’хсæн ныхкъуырдæй цыдтæн. Ныр кæдæй-уæдæй 
мæхиуыл схæцыдтæн, æмæ ме уæнджы цыдæр ныфс бацыди. Абон 
куынæ уа, уæддæр райсом мæ къахыл кæй слæудзынæн, ууыл 
æуугёндын æмæ мæ исбоныл нæ ауæрдын. Тугъан æгæр бæгъгъæт- 
зæрдæ кæй у, уый тыххæй йын уайдзæфтæ фæкæнын, фæлæ мæ- 
хæдæг уымæй фæфыддæр дæн. Мæ сыгъдæг фæллойæ мæ бон ис- 
кæй зæрдæ балхæнын кæй у, уый тыххæй мæм сæрыстырдзинад 

Зынгхуыст бæллицтæ 
353 
æвзæры, мамæлайы къæбæрмæ æрхауыны тасыл уæлахиз кæны, 
æмæ дои тæвд змисы сæфæгау мæ мызд кæдæмдæр ивылы. Афти- 
дармæй кæй баззайын, ууыл æппындæр нæ мæт кæнын. Артмæ мæ 
иичи дары, мæ рæбын мын ничи сгары, ничи мæ ницæмæй фæр- 
сы. Къахæй-сæрмæ мæхи бар дæн æмæ мæхи фæндæй калын ме 
’хцатæ, уымæн æмæ цæстыфтыдæй бирæ фæцардтæн. Æгадхуыз 
сидзæрæй мæ чи зыдта, уыдон мыл æгайтма ’рвæссынц æмæ мын 
мæ лæвæрттæ исынц. 
Æгайтма мыл æрвæссынц... Ацы дæлдзиныггæнæг дзырдтæ мемæ 
æмдзу кæнынц æмæ мыл сахсæнтæ æвæрынц. Хъуын æрхæцын 
мыл кæй нæ бауадздзысты, уый æмбарын, фæлæ сæ мæ сæрæй 
аппарын нæ фæразын. Æнхъæл уыдтæн, æхца æрæмбырд кæн- 
дзынæн, мæхицæн иу къуым балхæндзынæн æмæ йæм Бертæйы 
’рхæсдзынæн, фæлæ æхца ’мбырд кæнынæн дæр нæ дæн, ус куры- 
иæн дæр. Бертæ мын ме ’гуыдзæгдзинад базыдта æмæ мыл йæ 
къух ауыгъта. Йæ авналæнтæм гæсгæ йæхиуыл фæхæцыди æмæ 
æнхъæлмæ фæкасти, мæ рæвдауæн митæн мын дзуапп фæлæвæрд- 
та æмæ мæм йæхи уæзданæй февдыста, фæлæ йын куыддæр фадат 
фæци, афтæ дыууæизæрастæу мæ цуры алæууыди æмæ мæм бар- 
джынæй сдзырдта: 
— Горæтæй мæм минæвар æрцыд, æмæ йын цы зæгъон? 
«Тагъддæр мæ ракур, науæд æндæрмæ смой кæндзынæн». Ком- 
коммæ мын ацы ныхæстæ нæ загъта, фæлæ цæмæдæр гæсгæ мæнмæ 
адон æрбайхъуыстысты, æмæ хорзау нал фæдæн. Иуцасдæр зæ- 
гъын ницы сфæрæзтон, стæй йæм дисмæ кæсæгау бакастæн. Мæ 
бинойнагыл кæй банымадтон, уыцы æвæлмас чызг мæ ахæм цæх- 
гæр дзуапп æрдомдзæн, уый мæ фæсонæрхæджы дæр нæ уыд. 
Афтæ ’нхъæлдтон, кæрæдзи хорз æмбарæм æмæ, иумæ кæй уы- 
дзыстæм, ууыл дызæрдыг нæ кæнæм, фæлæ та мæ, æвæццæгæн, 
ацы хатт дæр ме’нцонæууæндаг зæрдæ фæсайдта. 
— Цавæр минæвар? — кæд мæ къахгæ кæны, зæгъгæ йæ фæр- 
сын дæ зæрдæ-мæ зæрдæйæ. 
— Минæвар-иу цавæр вæййы? Усгуры... 
— Æмæ чи у? 
— Абысал. 
— Кæй Абысал? 
— Нæ фарсмæ чи царди, уый. 
— Æмæ дæ кæмæн куры? 
— Йæ фыртæн. 
— Бечырæн? 
-О. 
— Æмæ дæ кæм федта? Ам куы никуы вæййы. 
— Айфыццаг мæ размæ фæци, æмæ йыл рагон сыхагау баузæ- 
23 Цомартаты Изяггбсг 

354 
Цомартаты Изæтбег? 
лыдтæн. Уый мæм дзæвгар рæстæг цыбæлхуызæй фæкасти, стæй 
мын мæ къух райста æмæ сусæгвæндгæнæгау афтæ бакодта: 
— Тагъд уæм мæ фыд ныццæудзæн, æмæ-иу æй хорз суазæг 
кæнут. 
— Табуафси, рацæуæд нæм, мах уазджыты бирæ уарзæм æмæ 
йыл, куыд нæ бон уа, афтæ бацин кæндзыстæм,— загътон ын хъаз- 
гæмхасæн æмæ йæ мæ фæдыл джихæй кæсгæ ныууагътон. Минæ- 
вар хи фыды ’рвитгæ никуыма федтон æмæ цæмæй хæйрæг уыД- 
тæн? Мæнæй афтæ нæм æнæуи цæуы... 
«Сай мæ, сай. Ссардтай дæхицæй æдылыдæр. Кæнæ дæ зæр- 
дæмæ фæцыди, кæнæ дæ мæн сцырын кæнынмæ бахъуыди», — 
ахъуыды кодтон мæхинымæр æмæ мæ мидбылты бахудтæн. Цæй 
худт æмæ цæй цыдæр. Сагъæстыл фæдæн, æмæ йын цы зæгъон, 
уый нæ зонын. Уæвгæ ма дзы дзурын дæр цы хъæуы? Алцыдæр 
бæрæг у. Йæ зæрдæ лæппумæ ахсайдта. Æмæ уым диссагæй ницы 
и. Кæд Абысал æмæ Бечырыл арæх не ’мбæлын, уæддæр сын сæ 
хабæрттæ хъусын, æмæ сæ иуæй дæр мæ бон æвзæр зæгъын нæу, 
уæлдайдæр, фыдæй. Хæстæн йæ тæккæ райдайæны æнæхъæн æфса- 
димæ уацары бахаудта æмæ суанг йæ фæуынмæ карды комыл фæ- 
цыди. Цæдисонты салдæттæ йæ пецы дзыхæй раластой, æмæ цал- 
дæр мæйы йæ рæсугъд усимæ ацарди, стæй дзы йæ уарзон бæс- 
тæйы цъæххудджын гуыппырсартæ фыдыбæстæ уæйгæнæг аца- 
рæзтой æмæ йæ ног зындонмæ баппæрстой. Фараст дæргъвæтин 
азы дзы фараст судзгæ зилдухæны удхарæй фæмарди, фæлæ йæ 
ныфс нæ асаст. Йæхи къухтæй горæты замманай хæдзар сарæзта 
æмæ йæм хъæуæй йæ бинонты аласта. Æвзыгъд, цæхæрцæст, ка- 
фаг, зараг, мæлгъæвзаг, цардбæллон. Йæ хъæлдзæг ныхасмæ йын 
куы байхъусай, уæд зæгъдзынæ: ай лагер æмæ ахæстон йæ цæсты 
кæронæй дæр никуы федта. 
Йæ фырт мæнæй цыппар азы кæстæр у, фæлæ йæхи афтæ 
дары, цыма кардзыд куырыхон лæг у æмæ Ирыстоны хъуыддæгтæ 
иууылдæр уый лыг кæны. Йæ мады хуызæн мыдхуыз, сæгъдзаст, 
хæрзаив. Фыццаг бакастæй дæр адæймаджы цæст йæхимæ здахы,, 
æмæ Бертæйæн бамбарæн и. Йæ хъул сах абадти, æмæ йæм разæй 
æнхъæлмæ кæсы бæллиццаг фидæн. Æнæдон ранæй дон чи рауадз- 
дзæн æмæ йæ бинонты судзинхъуаг дæр чи нæ ныууадздзæн, ахæМ 
хицау, йæ фæллæйттæ йын чи бабиноныг кæндзæн æмæ бинонты 
’хсæн æгъдау чи сæвæрдзæн, ахæм фырнымд æфсин, æрхъæцмæ 
дæр ыл чи нæ хъæцдзæн æмæ йæ æрвылбон дæр чи рæвдаудзæн, 
ахæм æрыгон хæрзуынд лæг, йæ амонд кæм ссардзæн æмæ цар- 
дæй кæм бафсæддзæн, ахæм мыды къусчы хуызæн хæдзар. Цы ма 
хъæуы сылгоймаджы уымæй хуыздæр? Æнæниз сывæллæттæ дзы 
ар æмæ сæ æхсызгонæй хъомыл кæ. 

Зынгхуйст бæллицтæ 
355 
Бертæйы бынаты бирæтæ мæ хуызæн æнæныфс хæлиудзыхмæ 
цæугæ дæр нал æрбакодтаиккой, æмæ дзы хъуамæ бузныг уаин, 
мæнæн та хъыг у, йæ зæрдæ кæй фæсаджил, æмæ йын æнæ мæн 
бафæрсгæйæ æргом «нагъ» зæгъын кæй нæ фæразы, уый. Цæмæй 
мæнмæ æнхъæлмæ кæсгæйæ йæ фыды уæларт урс дадалитæ ма 
рауадза æмæ фæсмонгонд ма фæуа, уый тыххæй мæ фидар дзуапп 
кæй домы, ууыл дæр разы дæн, фæлæ йын йæ хæлар ахаст æхсидгæ 
уарзондзинады бæсты кæй райстон, уый мæхицæн нæ барын. Зæр- 
дæйæ мæ куы уарзид, уæд мæм ахæм фарст раттын йæ хъуыдыйы 
кæрон дæр не ’рцыдаид. 
«Мæн хъæуы, дæ цард иууылдæр кæм бацæуа æмæ дæ цы- 
фæнды зын уавæрты дæр мæнæй чи нæ атона, дæ дызæрдыг хъуы- 
дытæ дын дæ сæрæй чи фæсура æмæ дæ уæларвæй æруадзгæ лæп- 
пумæ дæр кæсын чи нæ бауадза, ахæм тыхджын уарзондзинад». 
Ацы ныхæстæ йын куы загътон, уæд мыл хæрзаг йæхинымæр 
фæхудти. Уæвгæ, чи зоны, рæдийын. Адæймаджы фæазымджын 
кæнынæй йæ бамбарын æмæ йемæ сразы уæвын зындæр у. Кæд 
йæхицæн ныууадзынæй тæрсы, мыййаг? Ау, хи бииойнагау кæ- 
уыл сахуыр и æмæ алы бон йæ хъæбысы кæй рæвдауы, уый ныха- 
сыл æппындæр не ’ууæнды? Æви зæрдæ фыды мур йеддæмæ ницы 
у æмæ, кæд кæцырдæм фæзилдзæн, уымæн ницы бæрæг и? Бæгуы- 
дæр ын и. Æз цыфæнды зын уавæрты дæр мæ ныхасы сæрты нæ 
ахиздзынæн. Ард ын нæ бахордтон, фæлæ йын йæ зæрдæйы ныфс 
бауагътон æмæ йыл гадзрахатæй нæ рацæудзынæн. Уæдæ мыл 
уый цæмæ сдызæрдыг и æмæ мæ йе ’нæууæнкдзинадæй цæмæ æфхæ- 
ры? Йæ зæрдæ мыл нæ дары æви та амæн дæр йæ хъуыдытæ 
æндæрырдæм адзæгъæл сты, æмæ ма мæ æфсæрмæй фæрсы? Кæд 
йæ сусæгдзинад арфдæр æмбæхст и, æмæ йæ æз нæ уынын? Æгæр 
хорз дæр ма йæ уынын. Æнæнхъæлæджы кæуыл сæмбæлди, уыимæ 
мæ иу тæразыл кæм бары, уым уарзондзинадæн йæ кой дæр нæй. 
Ис дзы ’рмæстдæр уазал зæрдæйы ахаст æмæ мой скæныны бæл- 
лиц. Куынæ йæ бауромон, уæд Бечырæн разыйы дзуапп ратдзæн 
æмæ йæм æнæдызæрдыгæй ацæудзæн. Уарзын æй æви нæ, уымæй 
мæ фæрсгæ дæр нæ бакæндзæн, уымæн æмæ йын уый сæйраг нæу. 
Нырма йæ зæрдæйы ме ’мыджырæй фылдæр бынат ахсын, 
«’емæ мæ коммæ бакæсдзæн, фæлæ ус курынмæ цæттæ нæма дæн, 
;емæ мæм кæдмæ баддзæн? Мæнмæ гæсгæ, уый дæр уыцы фарст 
æвдæрзы æмæ фæсдуар тыхстхуызæй уымæн лæууы. Æз уымæй 
тыхстдæр кæй дæн, уый кæцæй зоны? Иу арты цал хатты басу- 
Дзæн и, уымæн цы ’мбары? Йæ мады хъæбысы æнæмæтæй чи 
схъомыл и æмæ, сывæллонæй кæимæ хъазыди, уыцы чызгæй цы 
Рауади, уый нæ зонгæйæ йæ курыныл чи ныллæууыди, уымæ йæ 
нæ ауадзин, фæлæ мемæ кæйдæр фатерты рахаубахаугæнгæйæ куы 

356 
Цомартаты Изæтбег 
сфæлмæца, уæд афтæ æнхъæлдзæн, горæты цæттæ хæдзары Бечьь 
римæ йæ цард хуыздæр ацыдаид, æмæ мын йæ рæдыд нæ ныббар- 
дзæн. Ахæм сылгоймаджы уромын хъæуы, цымæ? Æвæццæгæн, нæ. 
— Цы дзуапп раттон уыцы лæгæн? — фæрсы мæ æнæрхъæцæй 
æмæ мæ рæхойы йæ хъæлæсы ’ндон мыртæй. 
— Мæн дзæгъæлы фæрсыс. Ам дын æз уынаффæгæнæгæн нæ 
бæззын. Алчидæр йæ цард йæхæдæг аразы. Дæ зæрдæйы бафæрс, 
æмæ дыи цы зæгъа, уый бакæ. 
— Æндæр мын ницыуал зæгъдзынæ? 
— Нагъ. 
Чызг цæхгæр фæзылди æмæ феддæдуар и, æз æнæзмæлгæйæ 
бадын æмæ, бæстæ куыд талынг кæны, уымæ æдзынæг кæсын. 
Рæстæг мыл ныддаргъ и, фæлæ йын йæ цыд нæ хатын. 
— Мæ хæдзар, уыгау æхсæвыгон уынын райдыдтай? Цырагъ 
та цæуыннæ судзыс? Дæхицæн æй хæлæг кæныс? — къæсæрыл 
лæугæйæ мæ дисхуызæй фæрсы Зæйрæт. Сæвджынтæ сылгоймаг 
у, æмæ мæм гом дуарæй цы мынæг рухс калди, уый йæхицæй 
бамбæрзта. Аминæтмæ æрбацыд, æвæццæгæн, æндæр мæнæй йæ 
сæр хойы? Зæрондырдæм æнæ кæрæдзи нал фæразынц, æмæ сын 
хуыссыны размæ цы гыццыл рæстæг вæййы, уый фынджы уæлг 
хъус æнæбары комдзæгтæгæнгæйæ арвитынц. Иннæтæй хъауджы- 
дæр ма мæнæн мæ мады ’мхæрæфырт дæр у, æмæ йыл хионау 
æнувыд дæн. Мæгуыр сидзæргæс уæвгæйæ йæ къуыдипп тиу æмæ 
йе ’ддæхъус файнусты дзидзидай сывæллоны кæй схаста æмæ йæ 
сæфын кæй нæ бауагъта, уый тыххæй та йын уæлдай стырдæр 
аргъ кæнын. Йæ къухæй бирæ къæбæр бахордтон æмæ дзы тынг 
бузныг дæн. Уымæ гæсгæ йын арæх мæ зæрдиаг ныхæстæ дæр 
ракæнын. Бирæ хъизæмæрттæ чи бавзара, уымæ искæй зындзинад 
кæй бахъардзæн, уый мæ уырны æмæ мæ фæнды йæ цуры мæ 
тыппыртæ суадзын. Ноджы йын йе ’ндæрг йеддæмæ ницы уынын, 
æмæ мæм афтæ кæсы, цыма къулыбадæг ус у æмæ мæ раст фæнда- 
гыл сараздзæн. 
— Рухс дæ зæрдæйæ куыиæ цæуа æмæ дын дæ цæстытæ куынæ 
æрттивын кæна, уæд цавæрфæнды цырагъ дæр ссудз, дуне дæм 
тарæй зындзæн æмæ дæ зæхмæ æлвасдзæн, — дзурын æм æууæнк- 
джынæй, æмæ мыл худы, æдзухдæр куыд фæхуды, афтæ — цъæх- 
снагхъæлæсæй. 
— Йæ бонæй уа, дæ карæн ма чи у. Æз дæ бынаты мæ царД 
афтæ саразин, мæ зæрдæйы рухс æппындæр куыд нæ хуысса, æмæ 
мæм’ адæм сæ былыцъæрттæ куыд хæрой. 
— Куыд æгъдауæй? 
— Дæ фадæттæ мæнæн ратт, æмæ йæ фендзынæ. 
— Цавæр фадæттæ мын и уагæр? 

Зынгхуыст бæллицтæ 
357 
— Æвадат та цæмæй дæ? Дæ конд — конд, дæ уынд — уынд, дæ 
зонд — дæхимæ. Замманай куысты кусыс. Иуæй иннæ æрыгондæр 
азмæ рæсугъддæр чызджытæ — дæ фарсмæ. Куыд хъусын, афтæ- 
мæй дыл дзы иу дæр йæхи нæ атигъ кæндзæн, куы сæм баулæфай, 
уæд. Суанг ма дыл дæ ахуырдзаутæ дæр зæрдæхъæрмттæ кæнынц. 
— Искæмæн йæ цард — бирæ, йæ низ — гыццыл. Дæумæ бай- 
хъус, уæд нæ хъæуы мæнæй бæллиццагдæр усгур нæй, афтæмæй 
мæ чызджытæ фæйнæрдæм лидзынц. 
— Бертæйæ зæгъыс? 
— Кæцæй йæ зоныс? 
— Ныртæккæ мыл уынджы амбæлди æмæ мын йæ хабæрттæ 
радзырдта. Тынг æй бафхæрдтай. 
— Æз — уый æви уый — мæн? 
— Цæмæй йæ дæхиуыл æрæууæндын кæнай æмæ йын зæрдæ 
бавæрай, уый тыххæй дæм æрбацыд, ды та йæ Бечыры хъæбысмæ 
баппæрстай. 
— Никæй хъæбысмæ йæ баппæрстон, æмæ йæхи ма рæстытæ 
кæнæд. Нæ дыууæйæ йын иуы равзарыны бар кæй радтон, уый 
мæхицæн æфхæрдыл нымайын, фæлæ йыл разы кæнын. Йæ зæр- 
дæмæ ныккæсæд æмæ йæ цард йæхи фæндиаг саразæд, уыйфæстæ 
куыд никæй азымджын кæна, афтæ. 
— Нæ дæ ’мбарын. Дæхиуыл дæ зæрдæ нæ дарыс æви? 
— Мæхиуыл дарын, фæлæ ууыл — нæ. Иу усгур æм фæзынд, 
æмæ мæм бынтон æндæр цæстæй ракаст. Уагæр ма йæм сагсур 
лæппутæ къахихсыд куы бауыдаиккой, уæд та ма мын цы хуртæ 
фенын кодтаид? 
— Сылгоймаг лæмæгъ у, алцæуыл дæр дызæрдыг кæны, æмæ 
йын барын хъæуы. 
— Мæн та уарзондзинад хъæуы, мæнæ ды дæ лæджы цы уарз- 
тæй уарзыс, ахæм уарзондзинад. Йемæ афæдз дæр нæ ацардтæ, 
афтæмæй ныр дæр йæ койæ не ’фсæдыс. Хæсты цæхæры кæй 
басыгъд æмæ дæм кæй нал сыздæхдзæн, уый зоныс, уæддæр ма 
йæм æнхъæлмæ кæсыс, æмæ йын дæ зæрдæ хист скæнын дæр нæ 
комы. Æнæкъах, æнæкъухæй дæм æй куы ’рбаласиккой, уæддæр 
ьш бацин кæнис æмæ йæм гыццыл сывæллонау зилис. 
— Цыфæндыхуызонæй дæр ма йæ мæ цæсты кæронæй иу уынд 
куы фæкæнин, æмæ мæ мæ рахиз къабаз дæр куынæ уаид. 
— Иу æмæ дæ дыууæ курæджы нæ уыди, фæлæ дзы иуæн дæр 
разыйы дзуапп нæ радтай, уымæн æмæ, дæ зæрдæйы цы бынат 
ахста, уый нæ сафтид и. Йæ чызджы æдде ма йын йæ тыфты- 
рыкъо ’фсымæры хъæбулы дæр схастай. Куыд дæм кæсы, дæ бы- 
наты Бертæ дæр афтæ бакæнид? Нæ бакæнид, нæ. Уарзгæ чи 
фæкæны, уый йæ уарзон адæймаджы тыххæй цæуылфæнды дæр 

358 Цомартаты Ивæтбег 
разы вæййы æмæ йæхицæн æгъдæнцæйттæ нæ фæагуры, амæн та 
йæ фыццаг усгуры минæвары уындæй йæ зæрдæ хохы цъуппыл 
абадти, æмæ ма йæ хъæлæсы уаг дæр аивта. 
— Уæддæр искæдæм ауадзынмæ æвгъау у. Мæгуырæй схъо- 
мыл дæ, æмæ дæ амæй тынгдæр ничи бамбардзæн. Кæрцæн йе 
’мпъузæн — йæхицæй. 
— Дыууæ уды астæу стыр æууæнк куынæ уа, кæрæдзийы цæ- 
райæ куынæ цæрой, айк дыууæ дихæй куынæ хæрой, сæ иуы маст 
æмæ цин иннæмæн маст æмæ цин куынæ уой, уæд цас нæ баиу 
уой, уыйас — хуыздæр. 
— Сылгоймаг цы у, уымæй дзы фылдæр ма дом æмæ дын 
æнцондæр цæрæн уа. Цалынмæ нæ байрæджы, уæдмæ йæ раздах. 
— Йæхи бар æй уадз. Абон æй куы раздахон, уæддæр æй 
райсом нал бауромдзынæн. Æнæдуар, æнæкъæсæр лæг кæй хъæуы? 
— Уый дæуæн загъдæуа. Мæ фыдгул рæмпæгау сусæгхор уæд. 
Кæрдзындæттон лæг дзæнæтмæ цæуы, фæлæ гомгæрццæй дæ сом- 
боныл æппындæр ма хъуыды кæ, уый дæр цас хорз у? Цыма дæ 
бынтæ ракæл-ракæл кæнынц, уыйау сæ хæстæгæй, æддагонæй се 
’ппæтыл дæр уарыс. Дæхиуыл фæхæц, науæд дыл æдзæсгом уп- 
литæ сагъуыйдзысты æмæ дæ æдылыйæ тондзысты, æнæ хæлафæй 
дæ ныууадздзысты æмæ дыл сусæг-æргомæй худдзысты. Ирон адæмы 
’хсæн хæрз æфсымæрмæ цæрын дæр æгад у. 
— Æнхъæлыс, мæ уавæр мæхæдæг не ’мбарын? Æгæр хорз 
дæр ма йæ æмбарын. Мæ рæбыны мæ исты капеччытæ авæрын 
дæр фæфæнды, фæлæ адæмы хъуæгтæм кæсын нæ фæразын, æмæ 
та мæ чыссæ райхалын... 
— Æхцайæн йæ бакусынæй йæ бафснайын зындæр у, фæлæ дэе 
уыцы зындзинады сæрты ахизын хъæуы, уымæн æмæ дын горæты 
иу къуым æнæ балхæнгæ нæй. Зæфцы фыдæй фесæфынмæ æвгъау 
дæ, æмæ лидзгæ ардыгæй. Ам дæуæн ницы хъуыддаг и. Хуыцау мын 
дæу хуызæн лæппу куы раттаид, уæд зæххыл мæнæй амондджындæр 
сылгоймаг нæ уыдаид, фæлæ хъысмæтгæ уарæгæн цы зæгъон? 
Къæсæрыл куыд æнæнхъæлæджы фæзынд, фæстæмæ дæр афтæ 
æнæнхъæлæджы ’рбайсæфт, æмæ ме ’ргом гыццыл рудзынгмæ аз- 
дæхтон. Æрвгæронæй стылди сырх-сырхид егъау мæй, фæткъуы 
бæласы къалиуты ’хсæн тыбар-тыбур кæны æмæ мæм æбæрæг 
æнкъарæнтæ хæссы. 
* * * 
Алчидæр йæхи донæй сыгъдæгдæр кæм хоны, æмæ, æнæ ах- 
хосæй кæм фæазымджын уыдзынæн, уырдæм барвæндæй мæхи 
куыд батъыстон, цымæ? Кадылмард куынæ дæн, адæмы сæргъы 

Зынгхуыст бæллицтæ 
359 
лæууынмæ куынæ тырнын, мæ хъысмæт мæ кæмæ баппæрста, уыдо- 
нæн сæ дæргъ дæр æмæ сæ уæрх дæр хорз куы зонын, сæхи хъахъ- 
хъæнгæйæ мæ цъыфы кæй сæвдулдзысты, ууыл дызæрдыг куынæ 
кæнын, уæд мæ хицæуттæн афтæ æнцонæй сайын куыд бакуымд- 
тон? Уæвгæ мæ, чи зоны, сайынмæ дæр нæ хъавыдысты, фæлæ 
удисæгæн цы уæлдай у? Фæнды йæ хин æмæ кæлæнæй амар, 
фæнды æууæнкæй. Æппæлæн ныхæстæгæнгæ мын мæ бæрзæйыл 
уæззау æфсондз сæвæрдтой æмæ фæйнæрдæм фæлыгъдысты. Раз- 
дæр ма мын-иу сихорæй нæхимæ бауайыны фадат фæци æмæ-иу 
мæ къухы æнæбары комдзæгтæ акæнын бафтыди, фæлæ мæ ныр 
мæ сæр аныхынмæ дæр нал æвдæлы æмæ оон-изæрмæ æххорма- 
гæй баззайын. 
Назирæйыл мæ зæрдæ нæ худы. Йæ рæсугъд сылуарзаг мой 
горæты амæй-ай цыбæлгæнæндæр сылгоймæгты ’хсæн йæ фыдынд 
усмæ бæлгæйæ ком кæй нæ дары, уый зоны, нæ йыл æууæнды 
æмæ дзы цæмæй бынтондæр ма фæхицæн уа, уый тыххæй йæ 
фарсмæ уæвыныл архайы, фæлæ Харитон та цæмæй тæрсы? Йæ 
зæронд усимæ куыдз æмæ лæдзæгæй уæлдай куынæ сты, иу минут 
дæр æй æнæ хъаугъайа куынæ уадзы, уæд ыл йæхи цы ныхасы? 
Цыма къæдзæхтæ фæлдæхта, уыйау ма-иу стæм хатт хъуыддагхуы- 
зæй æрбауади, йæ кабинеты-иу дуаргомæй абадти, ам дæн æмæ уæ 
мæн тыххæй æнæууылд ныхас макæмæй схауæд, зæгъгæ, йæ тæ- 
нæг цъæх тетрады-иу æндон æрттиваг растхахгæнæн æмæ руч- 
кæйæ бæзджын хæххытæ акодта, цыдæртæ дзы-иу афыста æмæ- 
иу, йæ хæс æххæстгондыл банымайгæйæ, сæрыстырæй ацыди. Ныр 
йæ кой, йæ хъæр дæр никæцæйуал хъуысы, æмæ йæ афтæ æмба- 
рын, цыма йæ каст мæнмæ уыди, æмæ мæ ардæм куыстæй йæхи 
суæгъд кæныны тыххæй æрбаласта. 
Зæххы скъуыды ныххауæгау æрбадæлдзæх и, æмæ ахуыргæнджы- 
тæн сæ хъул сах абадти. Сæхи бар баззадысты, æмæ дын Хуыцау 
ахæм хорз авæра — ронбæгъдæй цæуынц, сæ сæрибардзинадыл 
цинæй мæлынц æмæ сæ хицауы сæфтмæ бæллынц. Афтæ сæм кæсы, 
цыма сæ куыст æрмæст уроктæ дæттынæй хицæн кæны. Æмæ ма 
сын истæйаг дæр куы уаиккой. Искуы иуæй фæстæмæ иннæтæм 
хъусгæйæ мæ зæрдæ бамæгуыр вæййы æмæ мæстæй мæлгæйæ 
тыргъмæ алидзын. Æнхъæл вæййын, мæ фиппаинæгты фæстæ сæ- 
хиуыл æрхуддзысты æмæ иннæ уроктæм цæттæйæ цæуын райдай- 
дзысты. Куыннæ стæй. Арсы хъуыны — мæлдзыг. Дон уисæй нæ- 
Мæгау сæм æппындæр ницы хъары. Хъаргæ нæ, фæлæ ма сæ мæ 
ныхæстæ фисынмæ дæр саразынц. Цы нымæт цæгъдай — хъуын- 
Джындæр. Сæ кæддæры ахуырдзау сын зонд кæй фæцамоны, уый 
сæм хардзау æркæсы æмæ тынгдæр фæоцани вæййынц. 
Хъуыддæгтæ мæнæй кæнгæ куы уаиккой, уæд сын æз сæ тæккæ 

360 
Цомартаты Изæтбег 
растæмбис хъиладзагъдæй фæсурин æмæ дзы, ахуыр кæнын кæй 
фæнды, уыцы сывæллæтты фервæзын кæнин. Адæймаг цыфæндьг 
нæфæндгæйæ дæр йæхи размæ куынæ тæра æмæ, йæ бон цы у, 
уый куынæ кæна, уæд капеччы аргъ дæр нæу. Æмæ ма уæддæр 
хистæртæм цыдæр æфсарм и, фæлæ мæ фыдгул кæстæртимæ йæ 
былтæ æхсынæд. Сæ къодæхтæ ам сты, сæ хъуыдытæ та — горæты. 
Æмæ сæ зæрдæйы уаг æмбæхсгæ дæр нæ кæнынц. Сæ рæстæг 
хынджылæггæнгæйæ æрвитынц, æмæ сæ цæсгæмттæ сырх дæр нæ 
кæнынц. Уæвгæ сыл цы дис кæнын? Университеты цыгæнæг уыды- 
сты, уый мæхи цæстæй нæ уыдтон? Чи йæм йæ ныййарджыты 
фæрцы бацыд, чи — йæ хæстæджыты фæрцы, æмæ нæ ахуырæн 
уыдысты, нæ — хъуыды кæнынæн. Скъолайы тохы быдырау се 
’цæг цæсгæмттæ разындысты, æмæ мын сæ куыдфæндыйы ахас- 
тæй мæ тъæнгтæ цæгъдынц. Уыдонæй тынгдæр та мæ ме ’дылы- 
дзинад мары. Ахæм зындзырд коллективы бæрны цæмæ бацыдтæн 
æмæ мæ сабыр цард цæмæ фехæлдтон? Ам саразæн куы ницы и, 
уæд дзы æз цы аивынмæ хъавын? 
Сывæллæтты æнæуаг цъæхахстæй скъолайы фæлæууæн нæй, 
фæлæ сæ хъуыды дæр ничи кæны. Суанг ма сæм Тæирæ дæр йе 
’ргом не здахы, йæ кабинетæй æддæмæ дæр нæ цæуы, æмæ сæ 
хъæрæй бæстæ арауынц. Ме ’мкусджыты куыд æмбарын, афтæ- 
мæй сæ хæстæ иууылдæр мæныл сæвæрынмæ хъавынц. Директо- 
ры бынаты дæр æз дæн, ахуыры хайады сæргълæууæг дæр, ахуыр- 
гæнæг дæр, æгъдауæвæрæг дæр æмæ, фыртыхстæй цы фæуон, 
уый нæ зонын. Хъæуы астæу цы зæронд автобус æрлæууы, уым 
абадин æмæ мæ сæр искæдæм фесафин, фæлæ кæдæм? Амæй тынг- 
дæр кæм хъæуын? Цыфæнды мæгуырæй дæр мæ горæты баззайын 
хъуыди. Ме ’мбæлттæй газеты редакцимæ чи бацыд, уыдон сыдæй 
куынæ мæлынц, уæд æз амардаин? Мæ къухы фыдтæм ма дæнда- 
гæй лæбурын, фæлæ байрæджы, æмæ мæ рæдыд сраст кæнынæн 
ницы амал арын. Куы йын ссарин, уæддæр мæ сæрмæ æгадæй ацæ- 
уын не ’рхæссин. Зæгъдзысты: «Зындзинæдтæй фæтарст æмæ алыгъд. 
Æндæр æм цæмæ ’нхъæлмæ кастыстут?» 
Иу адæймаг дæр мæ нæ бамбардзæн. Æмæ мæ куыд хъуамæ 
бамбара? Фæсахсæвæртæм æркувæркувгæнгæ стъолы уæлхъус куыд 
фæбадын æмæ ме суинаг уацмысы хъайтартимæ зæрдæбынæй куыд 
фæдзурын, сæ райгас кæнын мæ куыд тынг фæфæнды, фæлæ мыл 
мæ фæллад куыд æртæфсы, æмæ мæ куыст æбæрæг æмгъуыдмæ 
аргъæвгæйæ мæ гобаныл куыд ныддæлгом вæййыи, уый цыфæнды 
ахадгæ ныхæстæй дæр искæй сæры бауадзæн иæй. Зæрдæ фыр- 
хъыг æмæ фырмæтæй куыд ныддымсы æмæ Парнасы цъуппæй 
зæхмæ æрдиаггæнгæ куыд æрхизы, уый адæймаг йæхиуыл куынæ 
бавзара, уæд æм никæй рыст бахъардзæн. Хъуамæ иудадзыг дæр 

Зынгхуыст бæллицтæ 
361 
классикты уацмыстæ кæсин æмæ сыл мæхи фыссын ахуыр кæнин, 
æз та бон-изæрмæ гуыбыны хардзыл æндæр куыстытæ кæнын. 
Иугæр ардæм мæхи къахæй æрцыдтæн, уæд цыфæнды зынтæн 
дæр бафæраздзынæн, мæ бæллицы хурхыл дæр ныххæцдзынæн, 
æцæг мæм Харитон иучысыл фæкæсæд. Ахуыргæнджытæ йæ мæ 
фарсмæ уынæнт æмæ дзы стъæлфæнт, æндæр мæ дзы ницы æх- 
хуыс хъæуы. Мæ фæндон ын йæ хъусы бацагътон æмæ йæ сæр 
фæлладхуызæй «нагъ», зæгъгæ, батылдта. 
— Æз базæронд дæн, æмæ мæ бон кусын нал у. Дæуæн нырма 
дæ хъарутæ дæхимæ сты, æмæ ахуыргæнджыты рохтæ дæ къух- 
тæм райс. Дæ лæмæгъдзинæдтæ сæм ма равдис. Куыддæр дын сæ 
базоной, афтæ дæ фæхынджылæг кæндзысты. Цас сæм дарддæр 
лæууай, уыйас дын сæхицæй лæгдæр æнхъæл уыдзысты æмæ дæм 
зæрдиагдæрæй хъусдзысты. 
— Иунæгæй сын мæ бон ницы бауыдзæн. Дæуыл пъагæттæ ис, 
уыдон та ’рмæстдæр пъагонджынты коммæ кæсынц. 
— Хорз, хорз. Ацу, феййафын дæ, — йæ къух мыл ауыгъта 
æмæ та йæ хъулон галы сынтъутæ лæмарыныл балæууыди. Цæмæ- 
фæнды дæр æм æнхъæлмæ кастæн, фæлæ мын хицау уæвгæйæ 
ахæм æнæджелбетт дзуапп ратдзæн, уый мæ хъуыдыйы кæрон дæр 
нæ уыд, æмæ фæуыргъуыйау дæн. Скъолайы фарн æмæ уæз мæ- 
иыл кæй æрæнцадысты, уый бамбæрстон æмæ мæ дыстæ рæбын- 
дæр бафæлдæхтон. Мæ фæлмæндзинад бамбæхстон æмæ мæхи кар- 
зæй æвдисын райдыдтон. Карздзинад фыццаджы-фыццагдæр адæй- 
магæн йæхи уд кæй хæры, йæ нервытæ йын кæй халы æмæ йын 
царды хорздзинæдтæ уынын кæй нæ уадзы, уый мæхиуыл æнкъа- 
рын, фæлæ мын хуыздæр гæнæн нæй. Ахуыргæнджыты зонд- 
джындæр нæ фæкæндзынæн, фæлæ сæ кусыныл уæддæр бафтау- 
дзынæн, скъолайы хуызæнæн æгъдау уæддæр сæвæрдзынæн. Са- 
бырæй куы архаин, уæд хуыздæр уаид, бæргæ, фæлæ сæм баст 
хæрæг дæр нæ фæлæудзæн, уæлдайдæр, мæнæ ахæм уавæры. Сы- 
вæллæтгæ хæрдты хауынц, бандæттæ кæрæдзиуыл æхсынц, партæтæ 
хойынц æмæ кæрæдзи расурбасургæнгæйæ цъæхахст кæнынц. 
Лхуыргæнджытæй иу дæр нæ зыны. Цасы фаг суыдзынæн, уый 
базоныны тыххæй цыма мæ фæсаууон ныхас бакодтой, уыйау кæм- 
дæр бамбæхстысты. Мæ уд мæ хъуырмæ схæццæ, афтæмæй сын 
сæ кусæнуатмæ бакастæн æмæ джихæй аззадтæн. Физкультурæйы 
ахуыргæнæг сын хъæлдзæг анекдот дзуры, æмæ худæгæй гуыбын- 
хæлдтæ кæнынц. Æмæ, дам, дæ фæрстæ ма атонæнт. Мæхи сæм 
нал баурæдтон æмæ сыл нытътъæлланг ластон: 
— Уæ фæстæгтыл-ма схæцут, гормæттæ, æмæ æддæмæ ракæ- 
сут! Уæ ахуырдзаутæ сæ сæртыл хъен куы слæууыдысты æмæ кæ- 
рæдзи мадæлты куы ’лгъитынц, уæд сымах ам æнæмæтæй цы ба- 

362 
Цомартаты Изæтбег 
дут?! Цалынмæ уын уæхи ’лгъитын нæ райдыдтой, уæдмæ сæ æрса- 
быр кæнут! 
Сæ бынæттæй зивæггæнгæ сыстадысты æмæ мæм фыдгæнæгау 
тарæрфыгæй кæсынц. 
— Дæ хистæртæм цы дзыхы уагæй дзурыс, Ирбег? — уайдзæфгæ- 
нæджы хъæлæсæй мæ фæрсы сæ иу æмæ мын мæ мастыл цæхх кæны. 
— Хистæрæй фарн куынæ цæуа æмæ йæ йæ кæстæртæм æхсыз- 
гонæй куынæ хæсса, йе сæфт сæ куы уына æмæ сын арф зонын- 
дзинæдтæ дæттыны бæсты æнæуаг фидистæ æмæ æлгъыстытæй сæ 
хиуарзондзинад йæ къæхты бын куы ссæнда, йæ ахуырдзаутæй йæ 
фосыл тынгдæр куы ауда æмæ урок дæтгæйæ уыдоныл куы хъуы- 
ды кæна, уæд уый хистæр нæу, фæлæ æдзæлгъæд адæймаг у. Æз 
азтæн аргъ кæнын нæ сахуыр дæн, фæлæ зонд æмæ курдиатæн, 
уыдонæй тынгдæр та — æнæзæрдæхудт фæллойæн. Хистæр уæв- 
гæйæ хъуамæ дæхи афтæ дарай, цæмæй дæ кæстæрæн йæ фæсо- 
нæрхæджы дæр ма ’рцæуа дæу тыххæй дæрзæг ныхас зæгъын. 
— Ирбег, мæ хæдзар, мах тъæппытæ æмæ рæхуыстытæй фæл- 
лад стæм æмæ нæ зæрдæ дæуыл дарæм, ды та нын не уæнгтæ 
марыс. Цыфæнды мæстыйæ дæр нæлгоймагæн хиуылхæстдæр уæвын 
æмбæлы. Мæнæ Дзахо Бутуевич куыд уæздан у, уымæ нæ кæсыс? 
Иу тызмæг ныхас дæр дзы никуы схауы, æмæ йæ не ’ппæт дæр 
бирæ уарзæм. 
— Цæуыннæ йæ хъуамæ уарзат бирæ? Сывæллæттæ кълæсты 
кæрæдзи хойынц æмæ партæтæ пырх кæнынц, уый та дынджыр 
лæг уæвгæйæ скъолайы ’гъдау сæвæрыны бæсты сылгоймæгтæн 
æнæгъдау анекдоттæ дзуры æмæ сæ кæл-кæлæй худын кæны. Ца- 
вæр зонд æм и, уый зоныс? Мæнæн хорз цард уæд, иннæтæн къах — 
сæ роны. Скъола абон кусæд, райсом дзы кæрдæг дæр мауал æрза- 
йæд. Бындзарæй йæ куы сфæлдахиккат, уæддæр уæм йæ зæрдæйы 
уаг нæ аивид, уе ’гъатыр ми уын уæ цæстмæ дæр нæ бадарид. Уæ 
ахуырдзауты сæ царды стыр фæндагмæ зондджынæй арвитдзыстут 
æви æдылыйæ, уый йæ мисхалы бæрц дæр не ’ндавы, уымæн æмæ 
йын æцæгæлон сты æмæ йæ нæ хъæуынц. Футбол сæм дардæй 
фехсы, æмæ йæ цыппор фондз минуты тыгъд быдыры фæратæр- 
оатæр кæнынц, йæхæдæг та сæхимæ ацæуы кæнæ сымахимæ фæ- 
бады æмæ йæ хъазуатон куыстæн исы мæнæй дыууæ туманы фыл- 
дæр — сæдæ æхсай æртæ сомы. Йæ бынаты æз дæр уаин сабыр, 
уæздан æмæ хиуылхæст, фæлæ, ды мæ хардзæй кæй зæрдæ æлхæ- 
ныс, уыдоны æдзæллаг уроктæм куы байхъусын, уæд дзæвгар рæ- 
стæг мæхимæ æрцæуынхъом нал вæййын. Цыма исты æгад ми 
бакæнын, уыйау мæ цæсгом ссудзы æмæ мæ æрфæнды мæ райгуы- 
рæн хъæуæй алидзын. Сæ уазал цæстæнгас мын мæ уæздандзинад 
йæ быны фæкæны, æмæ мæм райгуыры æнæуынондзинад, уымæн 

Зынгхуыст* бæлпицтæ 
363 
æмæ сыгъдæгзæрдæ æнæхин сывæллæттыл гадзрахатæй цæуын 
нымайын æбуалгъ фыдракæндыл. 
— Лыстæг хабæрттæ дæ зæрдæмæ ма хæсс. Ахуыр кæнын кæй 
фæнда, уый æнæ дæу æххуысæй дæр сахуыр кæндзæн, ахуыр кæ- 
нын кæй нæ фæнда, уымæн цасфæнды дæр амон — ницы дзы 
рауайдзæн, — йæ цæстытæ гом дæр нæ кæны, афтæмæй хырхæй 
фадæгау згæхæрд хъæлæсæй дзуры Адзæдзе, гуыоырæй бады æмæ 
йæ урс бецыкк адау-адау кæны. Афтæ зыны, цыма ныртæккæ йæ 
гыццыл сæр стъолыл æрхаудзæн, æмæ мæрдфынæй бауыдзæн. 
— Ахæм зондимæ кæй кусæм, нæ бæллæх дæр уый мидæг ис. 
Амæй фæстæмæ ма къласмæ æдзæттæйæ чи бацæуа, уый мæ-иу ма 
рахъаст кæнæд. Æз уæ адæмы сывæллæттæй хынджылæг кæнын 
никæйуал бауадздзынæн. Чи хынджылæг кæны, уый — æрмæст- 
дæр йæхионтæй. Тæирæ Габеевнæ, скъолайы æгъдау æвæрын хъо- 
мыладон куыстмæ дæр хауы, æмæ ахуыргæнджытæн график са- 
раз, ахуырдзаутæм æдзухдæр сæ цæст куыд дарой, афтæ. 
— Се ’ппæты дæр æм бахæссон? 
— О. Урок дæттын кæй бон у, уый бон хъуамæ радгæс уæвын 
дæр уа æмæ йæ йæ сæрмæ хæсса. 
Лези рудзынджы цур ракæнонхуызæй лæууы æмæ мæм æлхын- 
цъæрфыгæй кæсы. Чысыл фæхæрзхуыздæр æмæ фæзæронддæр, 
фæлæ йæ тымбыл урсцъар цæсгом уыцы лæгъзæй баззад. Йæ хæз- 
гулы йын сыхаг хъæуы колхозы сæрдарæй равзæрстой, æмæ уым 
æрыгон чызгимæ бацард. Дзæгъæл сылгоймаг æнæ рæвдауæгæй 
баззад, фæскъуымты кæимæ бæгъдулæг кæна, уый йын нал и, æмæ 
чызджыты ’лхысчъытæгæнгæ рæсугъд æгъдæуттыл ахуыр кæны. 
Йæхи мæм тыххæй кæй уромы, уый бæлвырд зыны йе знæт цæс- 
тæнгасыл. Техникумæй уæлдæр схизын æнхъæл кæмæн нæ уыди, 
уыцы æнæнтыст лæппу йæ хицау кæй сси, уый йын йæ тъæнгтæ 
цæгъды, æмæ мын аудæджы хъæлæсæй уайдзæфтæ кæны: 
— Скъолайы ахуыргæнгæйæ дæр дæ-иу æнæрхъуыды ныхæстæ 
арæх схаудта, фæлæ дын сæ мах дæ зын уавæртæ хынцгæйæ бых- 
стам. Дæ фыццаг фыдыус нæ сыхы цæры, æмæ мæ фыдгул уый 
ахасты фæуæд. Нæ фындзыхуынчъытæй нын нæ удтæ сласта. Зæ- 
рондæй мах артмæ кæм дары, уым æрыгонæй йе ’нæбон лæджы 
сывæллоны туг куыд нызта, уый мæ цæстытыл уайы. Дæ дыккаг 
фыдыусы та дын уымæй карздæр хонынц. Æз дæ хорз æмбарын. 
Дæ нервытæ дын фехæлдтой, фæлæ мах дæ разы цæмæй фæаххос- 
джын стæм? Дæ маст нæ цæмæ исыс? Иу лæппуйы фырнадæй 
уыргæфтыд фæкодтай, иннæйы скъолайæ фæсырдтай, замманай 
сылгоймаджы бынат æрцахстай æмæ нæм дæ дзых суагътай. 
Цардмæ дæ чи ракодта, уыдонæй иуы куыстыл дæр не ’рвæссыс. 
Афтæмæй се ’хсæн куыд кусынмæ хъавыс? 

364 
Цощрщту. Изæтбег 
— Дæхи ’взагæй дæм куы сдзурин, уæд мæ хуыздæр бамбарис, 
бæргæ, фæлæ йæ мæ сæрмæ нæ хæссын. Иу ныхас дын зæгъын 
æрмæст. Уроктæм дæхи хуыздæр цæттæ кæ, стæй чысыл фæлмæн- 
дæр у сывæллæттимæ. Сæ ныййарджытæ сæ дæ фидистæм хъу- 
сынмæ не ’рвитынц, фæлæ ахуыр кæнынмæ. Кæй бафхæрдтон, 
уыцы дыууæ лæппуйы сымах гыццылæй раст фæндагыл куы са- 
рæзтаиккат, уæд мæн сæ хъыджы цæуын нæ бахъуыдаид. 
Дзæнгæрæг ныййазæлыди, æмæ ахуыргæнджытæ куыстхуы- 
зæй базмæлыдысты. Уæлвæйнæгæй сæ журналтæ исынц æмæ мæн 
мæстæй марыны тыххæй хъæрæй ныхасгæнгæ къæсæрæй æддæмæ 
хизынц. 
— Ничи йæм кæсы. Нырма не ’хсæн афæдз дæр нæма кусы, 
афтæмæй нæм цы дзыхы уагæй дзуры. 
— Уынджы чи схъомыл и, уымæй цы домыс уæдæ? 
— Йæ фыдыфсымæры лæппуйы хæдзары йæм оммен зæгъыны 
бар дæр нæ хауы, ам та йæ чъирикувæгæй сæвæрдтой, æмæ йæ 
къæхты бын сæгъы бага нал сæтты. 
— Дзæгъæл хъалгæнаг у. 
— Уый директор куы суаид, уæд та ма нын цы митæ кæнид? 
— Донмæ нæ тæрид æмæ нæ фæстæмæ æнæ донæй здахид. 
— Хуыцау нæ бахизæд уыцы бæллæхæй. Фæлтау нæ хиваст 
лæджы æдылы митæн быхсдзыстæм. 
Иууылдæр кæрæдзи фæдыл къæлидормæ аивылдысты. Уроктæ 
кæмæ нæй, уыдон дæр сæ фыдæх æвдисгæйæ мæ цурæй ацыдыс- 
ты, æмæ уаты иунæгæй баззадтæн. Къахæй-сæрмæ æрлæмæгъ дæн 
æмæ бандоныл мæхи ’руагътон, мæ къухтæ стъолыл дарын æмæ, 
куыд зыр-зыр кæнынц, уымæ тарстхуызæй кæсын. 
«Ардыгæй рагацау куынæ алидзон, уæд байсæфдзынæн æмæ 
иу уацмыс дæр нал ныффысдзынæн», — хъуыды кæнын мæхины-; 
мæр. Афтæ мæм кæсы, цыма къултæ дæр, ахуыргæнджытæ дæр, 
скъоладзаутæ дæр, сæ ныййарджытæ дæр мæ ныхмæ сты æмæ се 
’ппæт дæр мæнæй фервæзынмæ бæллынц, цыма мыл ныртæккæ 
цар æркæлдзæн кæнæ уаты бæзджын уæлдæфæй фæхуыдуг уыдзы- 
нæн. Мæ бынатæй фестадтæн æмæ кæртмæ атындзыдтон. 
— Ирбек Касболатович, дæ цæсгом цæй фæлурс у? Исты дæ 
риссы? — хъуысы мæм Зухрайы мæтæйдзаг хъæлæс. Æнахуыр 
тыхæй мыл ахадынц йæ рæсугъд мыртæ. Урочы мын мæ фарстæн 
дзуапп куы фæдæтты, уæддæр мæ зæрдæйы уидæгтыл фембæлынц 
æмæ мæ флейтæйы фæлмæн зæлтау фæрæвдауынц. Цы мын фæ- 
дзуры,' уый мæ сæрымагъзмæ нал фæхæццæ кæны, кæмдæр мæ 
иувæрсты ацæуы, зæрдæ та удылтайгæ æнкъарæнтæй байдзаг 
вæййы... 
— Айфыццаг нæ къласы дæр афтæ фæлурс уыдтæ. 

Зынгхуыст Ьæллицтæ 
365 
— Æнæгæды зæгъ, уе ’мбалы уын скъолайæ кæй атардтон, уый 
тыххæй мæм нæ фæхæрам стут? 
Цæмæй мæ фарсмæ æдзæмæй ма цæуа, фæлæ исты дзура, 
æмæ йæ сабыргæнæн хъæлæсмæ хъусгæйæ мæ маст ссæуа, ууыл 
архайын, æндæр мын сывæллæтты цæстæнгас мæ зæрдæ уыйбæрц 
нæ агайы, ме ’цæг хъуыдытæ æмæ æнкъарæнтæ мæхицæн дæр 
кæронмæ æргом кæнын нæ уæндын, фæлæ фылдæр хатт ахуыр- 
гæнджыты уроктæм Зухрамæ кæсыны тыххæй бацæуын æмæ ра- 
зæй уымæн сбадын. Йе ’фсæрмдзаст цæсгомæй мæм удсыгъдæггæ- 
нæн хъæрмад фæивылы æмæ мын мæ риу батавы. Мæ уарзаг 
зæрдæ мын уацары куы райса æмæ йыл куынæ бацауæрда, уымæй 
тæрсын, фæлæ мæ уый дæр нæ уромы. Æгæр æвзонг кæй у, уый 
дæр мæ нæ хъыгдары. Æрмæст мæ дисы ’фтауы иу хъуыддаг. Мæ 
зæрдæ мард куы уыди, уæд æм йæ райгас кæныны хъару кæцæй 
разынди? Иннæ чызджытæй хъауджыдæр ын æрдз ахæм æнахуыр 
тых кæцæй радта? 
— Ницы дæм фæхæрам стæм. Афтæ йын хъуыди. Уæддæр ма 
дæуæй чысыл стъæлфыди, фæлæ иннæ ахуыргæнджыты кусын нæ 
уагъта, æрыгæттæй та бынтон хынджылæг кодта. 
— Кæм и, цымæ, ныр? Цы ми кæны? 
— Сыхаг хъæуы скъоламæ цæуы. 
— Цæмæ? 
— Ахуыр кæнынмæ. 
— Ома куыд ахуыр кæнынмæ? Ахæм сæфт адæймаджы йæ- 
химæ чи райста? 
— Директорæй дзы йæ хæстæг кусы... 
— Не ’ппæт бæллæхтæ дæр уырдыгæй цæуынц. Æвзæр нын 
æвзæр нæу. Æдылы нын æдылы нæу. Давæг нын давæг нæу. Ра- 
сыггæнаг нын расыггæнаг нæу. Алырæтты сæ тъыссæм, тыххæй 
сæ размæ тæрæм æмæ сæм хорз куыстмæ æнхъæлмæ кæсæм. Аф- 
тæмæй цъымарайæ кæд ралæсдзыстæм? Æви нæ æдзухдæр уым 
уæвын фæнды? 
— Ирбек Касболатович, уæддæр мын æй нæ загътай. Чи дæ 
бафхæрдта? Афтæ фæлурсæй цæмæ рацыдтæ? — фæрсы мæ ногæй 
Зухра æмæ мæ йæ цæстытæй рæвдауы. Мæ ном æмæ мын мæ 
фыды номы уыйбæрц тавиц нывæры, ахæм æхсызгон узæлдимæ 
сæ фæзæгъы, цыма йын зæххыл мæнæй адджындæр адæймаг нæй, 
æмæ йæ кæй хъæуын, ууыл баууæндын. Кæд мæ уарзгæ кæны, 
мыййаг? Нæ, нæ. Уымæн уæвæн нæй. Цæуыннæ йын и уæвæн? 
Нырма уый уарзынæн цы ’мбары? Йæ хъуымыз йæ былтыл куы 
нæма бахус и. Уæдæ, йæ цуры куы ’рлæууын, уæд йæ цæсгом 
сырх тæппытæ цæмæ абады, стæй æваст урс-урсид цæмæ афæлдæ- 
хы? Урочы дзы ахуыргæнæгмæ хъусын цæмæ ферох вæййы æмæ 

366 
Цбмартаты Изæтбег 
мæ йæ цæстытæ цæуыннæуал фæисы? Фысгæ кæ, зæгъгæ, ма йын 
сусæгæй йæ тетрадмæ дæр куы ацамонын, æмæ, фырæфсæрмæй 
цы фæуа, уый куы нал фæзоны. Кæд бæрзонд срæзыди æмæ ног 
чындзау цæхæр калы, уæддæр нырма сывæллон у æмæ дардыл 
хъуыды кæнын нæма фæразы, фæлæ æз та цы сæрра дæн? Бирæ 
фыдуайæнты куы ауадтæн, уæд ма ноджы фыддæр былæйхауæнмæ 
оарвæндæй мæхи цы тæрын? Мæ зæрдæмæ йæ куынæ бауадзин, 
ууыл архайын, фæлæ мæхиуыл мæ бон нæ цæуы. Цы рæсугъд 
æнкъарæнтæ мыл æфтауы, уыдон мæнæй тыхджындæр сты æмæ 
мыл уæлахиз кæнынц. Мæ фæлурс цæсгомы тыххæй мæ кæй бай- 
йардта, уый дæр аудыны нысаныл нымайын. Æцæгæлæттæй мыл 
афтæ тынг никуыма ничи батыхсти, æмæ дзы æгæрон бузныг дæн. 
Ахуырдзауæн йæ ахуыргæнджыты фауын аив кæй нæу, уый æмба- 
рын, фæлæ сæм, иуæй, мæсты дæн, иннæмæй мæм сыгъдæгзæрдæ 
чызджы сайын нæ цæуы. 
— Ме ’мбæлттæ сæ кусæнуаты бон-изæрмæ сæ ком ивазынц, 
æмæ семæ фæхыл дæн. Сæ хъомылгæнинæгтæм куыдфæндыйы 
цæстæй кæй кæсынц, уый мæ маргæ кæны, æмæ сæ бирæ нæ ба- 
быхсдзынæн. Цыфæндыйæ дæр мæ ахуыры хайады сæргълæууæг 
суæвын нæ хъуыди... 
— Цæмæ зæгъыс, Ирбек Касболатович? Сывæллæтты ’гъдау бирæ 
фæхуыздæр и. Ды куыддæр скъолайы кæртмæ æрбахизыс, афтæ 
ныссабыр вæййынц æмæ ахуыргæнджытæм хъусын райдайынц. 
— Тæрсгæ мæ кæнынц, æмæ уый дæр цас хорз у? 
— Кълæсты бадгæйæ та дæ цæмæй тæрсынц? Уьш тас нæу, 
фæлæ æндæр цыдæр у æмæ адæймагæн йæ зæрдæйы бынæй цæуы. 
Ахуыргæнджытæ куыд æнхъæлынц, ахуырдзаутæ афтæ уæлæнгай 
не сты. Чи сæм цы зæрдæ дары, уый хорз æнкъарынц æмæ ал- 
кæмæ дæр йæхи ’взагæй дзурынц, чи сæ куыд аразы, ахæм ком ын 
дæттынц. Уæвгæ дын сæ цы амонын? Хъулон уарзт дæ кæй кæ- 
нынц, уый дæхæдæг нæ уыныс? 
— Ды дæр?— къахын æй, мæ хинхудт æмбæхсгæйæ, æмæ гыц- 
цыл сабийау йæ сæр, «о», зæгъгæ, къæмдзæстыгхуызæй зына-нæ- 
зына змæлын кæны. 
Ныхасгæнгæ фæйнæг быруйæ куыд ахызтыстæм æмæ йæ иувæр- 
сты сывæллæтты цæхæрадонмæ куыд ныххæццæ стæм, уый æмбаргæ 
дæр нæ бакодтон. Зухра сырх агуыридурæй амад къулмæ йæ фæ- 
сонтæ сарæзта æмæ мæм зæрдæвæрæджы цæстæй кæсы. Æнахуыр 
цæстæцгас ын ис. Иуæй, амондджынхуыз у, иннæмæй дзы цыдæр 
мæтхæццæ сусæгдзинад æмбæхст и æмæ йæ уый йæ цин æххæстæй 
æнкъарын нæ уадзы. Афтæ зыны, цыма йыл стыр хорздзинад æрцæ- 
уынмæ хъавы, фæлæ, йæ къухы кæй бафтдзæн, ууыл кæронмæ не 
’ууæнды, æмæ йыл уыцы дызæрдыг йæ аууон æппары. 

Зынгхуыст бæллицтæ 
367 
Йæ хæдзармæ йæ сæдæ метры йеддæмæ нал хъæуы, фæлæ йæ 
мæнæй йæ къах нæ хæссы. Кæд мæ Хуыцау нæ фæливы, уæд 
мæм, йæ зæрдæ кæмæй барухс уа, ахæм хабар фехъусынмæ 
æнхъæлмæ кæсы. Уæвгæ, чи зоны, рæдийын. Гъа-ма, бафæлварон 
æй, цымæ дарддæр йæхи куыд дарид. 
— Дзæгъæлы мæ сабыр кæныс. Ардæм кæй æрцыдтæн, уымæй 
фæрæдыдтæн. Рæхджы ахуыры аз фæуыдзæн, æмæ горæтмæ ацæу- 
дзынæн. 
— Бынтондæр? 
-О. 
— Æмæ уæд æз та?.. — фæтыхсти чызг, йæхи фæуромынмæ 
хъавыди, фæлæ йæ бон нал баци æмæ мæм тарстхуызæй æрбакаст, 
йæ цæсгом сырх-сырхид афæлдæхти, æмæ йæ сæр æруагъта. Адæр- 
гæй йæ скæуынмæ бирæ нал хъæуы. — Хатыр бакæн, афтæ зæгъын- 
мæ нæ хъавыдтæн. Æнæхъæн къласæй дæр дыл тынг æнувыд стæм 
æмæ не ’ппæт дæр иу хъуыддагмæ бæллæм, цæмæй нæ кæронмæ 
ды ахæццæ кæнай. 
Мæ буарыл къахæй-сæрмæ цины уылæн куыд æнхъæвзы æмæ 
мæ амонд сабыргай йæ уæлныхты куыд исы, уый æнкъарын, фæлæ 
мæ бæллицæн райхæлыны бар нæ дæттын. Арæнтæй куы ахизон, 
уæд сывæллон-чызджы мæ фæдыл асайдзынæн, ахуыргæнæг æмæ 
ахуырдзауæн цы не ’мбæлы, уыцы митæ кæнын райдайдзыстæм 
æмæ дыууæйæ дæр адæмы цæсты бафтдзыстæм. Нæ, фæлтау мæ 
монцтыл фидар хæцдзынæн. Цыма йын йæ уавæр нæ хатын, мæхи 
афтæ дарын æмæ йын йæхимæ æрцæуыны фадат раттыны тыххæй 
йæ хъуыдытæ ахуыргæнджытæм здахын: 
— Нæ зонын, нæ зонын. Æз рæстæгсафæн митæ кæнын нæ 
уарзын, æмæ адонмæ кæсгæйæ мæ зæрдæ фырмæстæй атондзæн. 
— Мах дын æвдадзы хос дардзыстæм æмæ дын æй тонын нæ 
бауадздзыстæм. Ма ацу, дæ хорзæхæй, — удрæвдауæн хъæлæсæй 
мын лæгъстæ кæны Зухра æмæ сæрзилынгæнæн мидбылхудт йæ 
цæсгомыл хъазы. Сæууон хурау мыл фæлмæн тынтæ нывæнды... 
* * * 
Йæ дымгæ дæр-иу кæмæн нал ауыдтон æмæ иудадзыг кæй 
æххуысмæ æнхъæлмæ кастæн, уыцы директор кæддæр-никæд скъо- 
ламæ фæзынди æмæ нæм ахæм хуыз æвдисы, цыма фараст мæйы 
фыркуыстæй йæ хиды фæмæцыди, мах та цыма нæ рæстæг бæлæ- 
сты бын сатæджы бадгæйæ æрвыстам. Нæ журналтæ нын иуцас- 
дæр хъуыддагхуызæй фæрафæлдах-бафæлдах кодта, арф улæфты- 
тæгæнгæ йæ лæгуын сæр дыууæрдæм фæратил-батил кодта, стæй 
нын тæрсынгæнæн ныхæстæй уайдзæфтæ кæнынмæ фæци: 

368 
Цомартаты Изæтбег 
— Инштрукчимæ гæсгæ ахуырдзаутæн уыйбæрц дыууæтæ æвæ- 
рын кæй не ’мбæлы, уый хъуамæ æнæ мæн зæгъгæйæ дæр уæхæдæг 
æмбарат æмæ уæ сæртæ къодахмæ ма уадзат. Сывæллæтты ахуыр 
кæнын кæй нæ фæразут, уый хицæуттæ куы базоной, уæд уæ скъо- 
лайæ фæсурдзысты, æмæ иу куыстæн дæр нал сбæздзыстут. Цæмæй 
уыл уыцы бæллæх ма ’рцæуа, уый тыххæй уæ бæрæггæнæнтæм 
лæмбынæгдæр æркæсут, бæстондæр сыл ахъуыды кæнут, уæ гæ- 
нæнтæ хуыздæр сбарут, æмæ дзы аивæн кæмæн и, уыдон аивут. 
Журналтæ æнæрвæссонхуызæй стъолмæ баппæрста æмæ ныл 
былысчъилтæгæнгæ йæ цæст ахаста, ома уæхæдæг дæр — ницы 
æмæ уæ бæрæггæнæнтæ дæр — ницы. Ацæут, хуырым кæрчытæ, 
æмæ сæ сраст кæнут. Нырма мæнæн мæ зæрды ам бирæ афæстиат 
уæвын и, æмæ мæ сымах хуызæн æдылыты азарæй мæ куыстæй 
фæхауын нæ фæнды. 
Адæмы ’хсæн мæ цыма исты чъизи ми бакæныныл ардауы, 
уыйау ныфсæрмы дæн æмæ, мæхи цы фæкæнон, уый нæ зонын. 
Ахуыргæнджытæ сæ сæртæ тыхстхуызæй æруагътой, фыстхалæнтæ 
райстой æмæ сæ удæй бацыдысты: дыууæтæ биноныг хæфтытæ 
кæнынц æмæ сын сæ бынæтты сæхицæн тыхмигæнæгау æртæтæ 
æвæрынц. Æдзынæг сæм кæсын æмæ фæсмонæй мæлын. Ныры 
хуызæн мæм никуыма бахъардта, семæ мын æмдзæхдонгæигæ кæй 
нæ уыди æмæ сæм рæдыдæй кæй æрцыдтæн, уый. Дæ дæлбар 
адæмы æнæзæрдæхудт куыстмæ ма разæнгард кæ, фæлæ сæ цæст- 
фæливæн митыл æфтау. Уæвгæ дзы уыдон дæр цас хуыздæр сты? 
Æппындæр дæм сæрыстырдзинад ма уæд, æмæ зæронд гуымыдза 
цæуы фæдыл фысты дзугау цу. 
Дыдзæсгомдзинад адæймагæн йæ туджы и, æвæццæгæн. Æдзух- 
дæр æй чъизийæ æвдисы, æмæ дзы хъуамæ йæхи ссыгъдæг кæнынмæ 
тырна, уый та йыл æнувыдæй-æнувыддæр кæны, уымæн æмæ йæ 
уæлдæфау æхсызгон хъæуы. Æрдз ын йæ хуылфы бирæ æвзæр ми- 
ниуджытæ нывæрдта, æмæ йын, куыд хистæргæнгæ цæуы, афтæ тын- 
гæй-тынгдæр зынынц, йæ бæллиц та йæхи æнаиппæй æвдисын у. 
Уымæ гæсгæ йын дыккаг цæсгом æнæ даргæ нæй. Зондджынтæ йæ 
æмбæхсын фæразынц æмæ сæрдыгон арвау æнæкъæмæй цæрынц, 
æдылытæм йæ бамбæхсыны фаг зонд нæй, æмæ сыл иуæй иннæ 
æгаддæр нæмттæ къæмдзыджытау ныхæсьпщ. Иу дыдзæсгомæй дæхи 
бахъахъхъæндзынæ, æнæхъæн коллективы фыдæхæй дæр, чи зоны, 
фервæзай, фæлæ дæ уарзон бæстæйæн дыдзæсгомдзинад йæ царды 
уаг куы суа æмæ йæ æвзæрдзинадыл куы нал нымайа, уæд уымæй та 
кæдæм фæлидздзынæ? Æрдзы хъæбысмæ бæргæ ацæуин, фæлæ мыл 
ме ’нæуынон залиаг калмы цæстытæ сæ маргджын фаттæ æхсынц, 
дудаг схъистау мæ буары ныхсынц æмæ мæ фезмæлын нæ уадзынц. 
— Цом-ма мемæ, — хъуысы мæм сæ хицауы аразгæ хъæлæс, 

Зынгхуыст бæлпицтæ 
369 
;емæ йæ фæдыл хъизæмаргæнгæ фæцæуын. Йæ кусæнуатмæ мæ 
бахуыдта, къæлæтджыныл йæхи ’руагъта æмæ мæ йæ уæздан ахаст 
равдисыны охыл лæгъзæй фæрсы: 
— Æгæр бирæ дыууæтæ нæ сæвæрдтай? 
— Иу ахуырдзауæн дæр хъулон ми нæ бакодтон. Кæд мыл не 
’ууæндыс, уæд сын сæхи бафæрс. 
— Æз дыл æууæндын, фæлæ... Ды хицау дæ æмæ коллективæн 
хъуамæ йæ разæй цæуай... Куыд дæ феной, афтæ дзы иу цалдæр 
дыууæйы сраст кæ, науæд зæгъдзысты... 
— Йæхи хъуыды кæмæ нæй æмæ иудадзыг искæй цæстытæм 
чи кæсы, уыдон цы зæгъдзысты, уый мæ æппындæр не ’ндавы. 
Харитонæн йæ бурбын тæнæг æрфгуытæ фелхынцъ сты. Йæ 
рохтæ суадзын æй фæнды, фæлæ йын коллектив йæхи бар куы 
ныууадзон, уымæй тæрсы æмæ йæхиуыл хæцы. 
— Уæдæ дæ цы ’ндавы? 
— Мæ ахуырдзаутæ мæ цы фенхъæлдзысты, уый. Алчидæр сæ 
йе ’мбæлтты бæрæггæнæнтæ йæхионтæй хуыздæр зоны, æмæ мыл 
сæ зæрдæ фæхуддзæн. Дыууæйы бæсты æртæ кæмæн сæвæрон, 
уый та мæ иннæ аз хъуыды дæр нал æркæндзæн, стæй чиныг йæ 
къухмæ нал райсдзæн, æнæ ахуырæй дæр мæ аирвæзæн кæй ис, 
ууыл йæ зæрдæ даргæйæ. 
— Нычъчъыртт кæ дæ ахуырдзаутыл æмæ дæ дыууæтæ аив. 
Æвзæр ахуыргæнæджы ном дыл сбада, уый дæ цæмæ фæнды? 
Иугæр дæхицæн хъомылгæнæджы дæсныйад равзæрстай, уæд дзы 
хъуамæ дæ хорзы кой айхъуыса. 
— Цæстфæлдахæн митæй цы ном скæнон, уый капеччы аргъ 
дæр нæу, æмæ мæ нæ хъæуы. 
— Жавучæй дæ куы ’вæрдтон, уæд афтæ ’нхъæлдтон, иннæ- 
тæй мæ хуыздæр æмбардзынæ... 
— Ме ’фсармы сæрты мæ кæм хизын кæнай, уым дæ нæ бам- 
бардзынæн, æмæ дын цæмæй фæсмон дæ зæрдæ ма ’хсына, уый 
тыххæй мæ бынаты ’ндæр искæй сæвæр, нæ дæм фæхæрам уыдзы- 
нæн. Хæрам нæ, фæлæ ма дæ галы бузныг дæр фæуыдзынæн. Æз 
доны ленкгæнæг хохæн æрмæст йæ цъупп уыдтон æмæ дын афтæ 
æнцонæй уымæн сразы дæн, бынæй дзы цы стыр ныхсæттæн къæ- 
Дзæх и, уый куы зыдтаин, уæд мæ йæ цурмæ лæгдыхæй дæр нæ 
баластаис, — загътон ын æнæдызæрдыгæй æмæ фидар къахдзæф- 
тæй дуары ’рдæм араст дæн. 
— Фæлæуу, иу ныхасæн ма мæ хъæуыс. 
Хорз хабар мын кæй нæ фехъусын кæндзæн, уый æмбарын 
æмæ къæсæргæрон тыргъмæ ахизынæввонгæй лæууын. 
— Тагъд ахуыргæнджыты курсытæ байгом уыдзысты æмæ, 
зæгъын, уырдæм куы ацæуис... 
24 Цомартаты Изяетбег 

370 
Цомартаты Изæтбег 
— Уыдон аразынц, училищæтæ æмæ институттæ раздæр каст 
чи фæци æмæ ныры сывæллæтты ’мвæзад фæбæрзонддæр кæныньь 
фаг зонындзинæдтæ кæмæ нæй, уыцы ахуыргæнджытæн, æмæ сæм, 
дæ коллективы æдзæттæдæр чи у, уый арвит. 
— Цæттæ та дзы чи у? Æгад нæ цы фæкæной, æндæр нын нæ 
кадыл ницы бафтаудзысты, æмæ сæ никæдæм хъæуы ’рвитын. 
Фæлтау дæхæдæг ацу. 
— Ногæй мын мисхал дæр нæ бацамондзысты, æмæ мæ рæстæг 
дзæгъæлы фесафдзынæн, фæлæ дын кæд æндæр æнцой балæууæг 
нæй, уæд — табуафси. 
* * * 
Æгæр коммæгæс кæй дæн æмæ алкæмæ дæр кæй хъусын, уый 
тыххæй ныр æцæгæлон бæстæйы фæтæн къæдзбелæй змæст бетон 
бедраты ’вгæнын æмæ сæ хъомдоны арæзтадмæ хъæрзгæ-нæтгæйæ 
хæссын. Къуырийы размæ мын исчи афтæ куы загътаид, уæззау 
уæнгдых куыстыл та дæ тъæпп фæцæудзæн æмæ зæххы кæрон 
дымгæдзагъд быдыры дæ уд скъуындзынæ, зæгъгæ, уæд мæ нæ 
бауырныдтаид. Уæвгæ дзы бынтон æвæндонæй нæ дæн. Лæг æхцайы 
фæдыл кæм нæ балæудзæн? Стæй æрмæст æхцайы фæдыл дæр 
цæмæ? Мæ ахуыргæнджытæ мын университеты цы лекцитæ кас- 
тысты, уыдонмæ ногæй хъусыны бæсты ноджы дæрддæр ацæуы- 
ныл æмæ уæззаудæр бедратæ хæссыныл дæр разы дæн. Мæ амонд 
уыд, æмæ курсыты разамонæг ирон æвзаджы кафедрæйы сæргъ- 
лæууæг Фацбай разынд, æндæр ма афрнмæ дæр æнуд аудиторийы 
’рдæгфынæйæ рæдзæ-мæдзæ кæнин. Иæ зæрдæмæ цæмæй фæцыд- 
тæн, уый нæ зонын, фæлæ ахуыры рæстæг мемæ тынг слымæн и. 
Афæдзмæ мæм йæ зæрдæйы уаг нæ аивта, æмæ йын, уæлдæр æмæ 
астæуккаг скъолатæ кæрæдзимæ куыд дард сты, уый тыххæй тыр- 
гъы мæ хъуыдытæ дзурыныл схæцыдтæн. Къулыл Уæрæсейы зынд- 
гонд фысджыты къамтæм кæсгæйæ нæ размæ хъуыдыдзастæй æрба-' 
хæццæ мæ уарзон ахуыргæнæг — хæрзхуызтæ, рæстæмбискар мыд- 
хуыз сылгоймаг, æмæ йын Фацбай, мæнмæ амонгæйæ, афтæ: 
— Алевтинæ Мироновнæ, куыд ницы дзурыс? Мæнæ ацы лæп- 
пуйы нæ уыныс æви йæ нал хъуыды кæныс? 
— Бæгуыдæр æй хъуыды кæнын. Ахæм студентæн ферохгæ- 
нæн куыд и? 
Йæ цæсгом фæирд и, æмæ мын йæ сæры фæтылдæй салам 
радта. Кæд ын университеты йæ хорз зæрдæйы ахаст мæхиуыл 
æнкъардтои, уæддæр æм уыйбæрц æппæлæн ныхасмæ не ’нхъæлмæ 
кастæн æмæ мæ фырдиссагæй дзурын дæр ницыуал сфæрæзтон, 

Зынгхуыст бæлпицтæ. 
371 
стæй ме ’муд æрцыдтæн æмæ Фацбаймæ хъазгæмхасæн мæ цæст 
æрныкъуылдтон. 
— Уæ лекцитæ уын мæ зæрдыл куыд хорз дардтон, уый дæхæ- 
дæг фехъуыстай. 
— Æз æй æнæ уый зæгъгæйæ дæр зонын. 
— Уæдæ ма мын сæм дыккаг хатт цæмæ хъусын кæныс? 
Фацбайы аив цæсгомыл æмбаргæ мидбылхудт фæзынд, хионы 
цæстæй мæм æрбакаст æмæ мыл йæ къух ауыгъта. 
— Æз дæ уадзын. Ацу æмæ баулæф. 
Адæймаг йе ’фхæрджыты бирæ рæстæг куы нал фены, уæд æм 
афтæ фæкæсы, цыма фæзæрдæхæлардæр сты æмæ йæм сæ цæс- 
тæнгас аивтой. Мæ радзырдты тыххæй ныфсы ныхас фехъусынмæ 
бæлгæйæ редактортыл талф-тулфæй азылдтæн, æмæ та мын мæ 
игæртæ судзгæ цæхæрыл афыхтой. Чи мын сæ кæсынмæ дæр нæ 
хъавыди, чи сæ йæ зæронд гæххæттытимæ акалдта, кæуыл мæрды- 
рох бахæцыд æмæ мæ мыггаг æрымысынæн дæр нал уыди, чи та 
афтæ фенхъæлдта, литературæйæ мæ бон базыдтон æмæ йæ тæф- 
тыл дæр нал ауайдзынæн. Куы нал сæм цыдтæн, уæд цинæй амар- 
дысты, фæлæ сæ цин фæмæнг и, æмæ мæм туджджыны цæстæй 
ракастысты. Ногæй та мæ дисы бафтыдта се ’ргом фыдæх. Цæй 
тыххæй? Уыйбæрц æвзæрæй сын цы ракодтон, цæмæй мæ се сæфт 
феной? Мысты хъарæг гæдыйæн — зарæг. Кæд мæ сæ уазал цæс- 
тæнгас фаг нæ бафхæрдта, зæгъгæ ма мын Дауыр уæззау дзæкко- 
рæй мæ сæр дæр æркъуырдта: 
— Ныр ацы гæлхæрд куы ницы сæнтаудзæн, уæд йæхи цы 
тухæнæй мары? 
Адæргæй мæ зæрдæ бадзой-дзой кодта, æмæ маройгæнгæ 
уынгмæ ахызтæн, проспекты бадын æмæ, мæ цард дарддæр цы 
фæткыл саразон, ууыл тæрхæттæ кæнын. Нæ мæ ахуыргæнæгæй 
кусын фæнды, нæ уацхæссæгæй, фыссæг суæвыны фадат та мын 
Дæтгæ нæ кæнынц, æмæ æгæрон маст мæ риуы ’хсиды. Мæ иувæр- 
сты хъæлдзæг ныхасгæнгæ æнæмæтæй дыууæрдæм чи рацу-бацу 
кæны, уыдонæй иу дæр иронау нæ дзуры. Суанг ма зæрæдтæ дæр 
сæ цоты цотимæ æрхæцысхæцгæнгæ уырыссагау дыгъал-дыгъул 
кæныныл архайынц, æмæ мæм афтæ кæсы, цыма æцæгæлон 
адæммæ бахаудтæн æмæ дзы иуы дæр нæ хъæуын. Æмæ сæ хъæу- 
гæ дæр куыд хъуамæ кæнон? Сæ фыдæлтæ сын цы фарн ныу- 
уагътой, ууыл куынæ æрвæссынц æмæ кæрæдзимæ кæйдæр æвза- 
гæй куы дзурынц, уæд мæ радзырдтыл куыд барвæсдзысты? Дис- 
саг та куыннæ сты. Сæ фысджыты нæ зонынц, сæ уацмыстæ сын 
иæ кæсынц, афтæмæй сæ фыдгойæ не ’фсæдынц. «Махмæ та цæй 
фыссæг и?! Уыимæ дын уæртæ!..» 
Гыццыл нацитæй дæр искæмæн йæ былтæ сойхъæстæ хæцъи- 

372 
Цомартаты Изæтбег? 
лæй æфсоны сæрст акæнæм, æмæ ныл сæ зæрдæ ма худа, зæгъгæ, 
кæмæддæрæгон адæмы лæмæгъдæр поэтæй уæлдæр хицауад рап- 
пæлæд, уыййеддæмæ куыдзæй, хæрæгæй иууылдæр цъиутау суа- 
сынц æмæ йыл, мах дæр йæ кадæй фæхъæстæ уæм æмæ нæ феной, 
зæгъгæ, кинотæ исын райдайынц. Иумæ дæр дзы йæхи хъуыды 
нæй. Кæд Дауыр раст у, мыййаг, æмæ йæм дзæгъæлы хæрам кæ- 
нын? Дунемæ чи никуы ’рцыд, ахæм уацмыс куы сфæлдисон, уæд- 
дæр адонæй куы никæй бахъæудзæн, уæд, æцæгдæр, мæ фыссын 
цæуыннæ ныууадзын? Нæ, нæ! Куы йæ ныууадзон, уæд мæ цард 
бынтондæр сафтид уыдзæн, æмæ мæ зæрдæмæ хур нал кæсдзæн. 
Фыртыхстæй, цы кæнон, уый нæ зонын æмæ мæ хъысмæт 
æлгъитын. Уыимæ дын ме ’мбал Авдан. Йе уæнгтæй хъазгæ ссæуы 
æмæ хъалхуызæй дыууæрдæм фæлгæсы. Кæд мæ хуызæн хъæук- 
каг лæппу у, уæддæр горæты къуыдипп фæсивæдæй ницæмæй хи- 
цæн кæны. Хæрды цæугæйæ уæрдоныл æдкъала бæлас куы бабæт- 
тай, уымæй уæлдай йæ йæ мадæлон æвзаг нæ хъæуы. Æмдзæрæны 
æнæхъæн афæдз иу уаты фæцардыстæм, æмæ мæм иу хатт дæр 
иронау никуы сдзырдта. Йæ сæйрагдæр бæллиц у стыр бынат æрцах- 
сын. Ирон æвзаг ын æхсæнадон асинтыл уæлæмæ схизынæн кæй 
ницы фæахъаз уыдзæн, уый æмбары æмæ дзы йæхи дæрдты ласы. 
Уыйхыгъд йæ уды быцъынæг скъуыны уырыссагау мæлгъæвзагæй 
дзурыныл, æмæ йæ къухы ’фты. Æрдз ын иу хъуыддаджы дæр 
курдиат нæ радта, цæрын та йæ кадджынæй фæнды, æмæ йæ хъуаг- 
дзииад æххæст кæны хорз ахуырæй, алыхуызон дæсныйæдтыл фыст 
чингуытæ кæсынæй, æхсæнады ахсджиаг фарстатæм къæрцхъус 
уæвынæй, фæскомцæдисон æмæ партион кусджытимæ фидар баст- 
дзинад дарынæй. Йе ’взаг ын аркъауæй куы ласай, уæддæр дын 
сæ ныхмæ ницы зæгъдзæн. Цыфæнды мæстыйæ дæр йе ’ппæрц- 
цæг миниуджытæ æмбæхсын фæразы æмæ, сæтæлæгау цы хъуз- 
джы бабырыди, уырдыгæй иуварс нæ хизы. Алыран дæр архайы 
хицæутты ’ргом йæхимæ раздахыныл æмæ сын зынгæ политикты 
уацмыстæй цитатæтæ хæссыныл. Цæмæй йæ уынджы цъылын ма 
рахоной æмæ йын йæ фæндтæ ма фехалой, уый тыххæй æддæмæ 
рацæуын дæр нæ уæнды. 
Бакастæй рæсугъд нæу. Ис ын дæргъæлвæс хуымæтæг цæс- 
гом, стыргомау гуыбыр фындз, æгъуыз цæстытæ æмæ рыджы ’вдыл- 
ды хуызæн æгоммæгæс сæрыхъуынтæ. Царды йын чи нæ фæпайда 
уыдзæн, уыцы адæмы хъотырджынтау йæхимæ æввахс нæ уадзы, 
фæлæ уæддæр кæйдæрты зæрдæтæм фгендаг ссары. Æвæццæгæн, 
аив йтувæрд æмæ интеллигентхуыз кæй у, стæй иудадзыг зонд- 
джын ныхас кæныныл кæй архайы, уый фæрцы. Иу стыр хиндзи- 
над æм и, фæлæ йын æй иуæй-иутæй фæстæмæ ничи уыны. Æгæр 
хуымæтæгæй куы разына æмæ цæсты куынæ сахада, уымæй тæрс- 

Зынгхуыст бæллицтæ 
373 
гæйæ йæ хъуыдытæ æргомæй никуы фæдзуры. Чингуытæй кæй 
исы, уыдон, зынæмбарæн хъуыдыйæдтæ аразгæйæ, адæммæ ахæм 
хуызы рахæссы, цыма йæхи сæры сфыцынц, æмæ йæм зæрдиагæй 
æрыхъусынц. Бирæ уацмыстæ чи бакаст æмæ алцыдæр тæразыл 
чи бары, уый йæм фыццаг хатт куы байхъуса, уæд зæгъдзæн: 
«Кæс-ма, цы зондджын у». Дыккаг хатт æрцæудзæн æндæр хъуы- 
дымæ: «Тутийау уыцы иу ныхæстæ фæзмы». Æртыккаг хатт бы- 
лысчъилæй бахуддзæн æмæ йыл йæ къух ауигъдзæн: «Демагог». 
Йемæ куы базонгæ дæн, уæд мæ дисы бафтыдта йæ бирæвæр- 
сыг зонындзинæдтæй. Куы мын дунейы номдзыддæр ахуыргæнд- 
тæй æппæлыди, куы фысджытæй, куы нывгæнджытæй, куы ком- 
позитортæй. Джузеппе Вердийы оперæ «Аидæ»-йы мидисы ’лхын- 
цъытæ мын афтæ бæстон райхæлдта, йæ тæмæссаг музыкæ йын 
афтæ хорз банкъардта, цыма дунейы дæсныдæр музыкæиртасæг у. 
Родомесыл талынг хъоргъмæ бахизгæйæ уæззау къæйдур куы 6а- 
фæлдæхти, уæд йæ уарзоныл цы зæрдæйæ сæмбæлди, уый мын 
афтæ ирдæй равдыста, цыма йæ цуры лæууыди æмæ йæм сойын 
цырагъ дардта. Ван Гог трагикон фæлгонцтæ æмæ мæгуыр адæмы 
хъизæмайраг царды нывтæ аразгæйæ цы аивадон фæрæзтæй пай- 
да кодта, уый мын куы амыдта, уæд мæ дзых хæлиуæй баззади. 
Иннæ лæппутæн сæ зондахаст чызджытæ æмæ дам-думтæм 
арæзт уыди, амæн та цард хуыздæр бамбарынмæ, стæй фылдæр 
чингуытæ бакæсынмæ, æмæ-иу алы хатт дæр нæ уатмæ цыдæр 
ногдзинад æрбахаста. Уымæ гæсгæ йæм æндæр цæстæй кастæн, 
æмæ мын ныр æхсызгон у йæ уынд. Кæд дæрддзæф æрлæууыд 
æмæ мæм йæ хæрззылд урс къух æцæгæлонхуызæй дæтты, уæд- 
дæр æз мæ цин бауромын нæ фæразын. Мæ хъæбысы дæр æй 
акæнин,фæлæ йын куы фæхъыг уа, уымæй тæрсын æмæ йæм мæхи 
тыххæй уромын. Мæ хъустыл уайынц, къуымых ахуырдзауы сæры 
зынæмбарæн хъуыдытæ тъыссæгау мын уайдзæфгæнæджы хъæлæ- 
сæй кæй дзырдта, уыцы ныхæстæ: 
— Адæмы дæхимæ хæстæг мæ уадз. Æнцон æфхæрæн кæй дæ, 
уый базондзысты æмæ дыл сæ къæхтæй бацæудзысты. 
Мæ директоримæ сын иу зондахаст и. Мæнмæ гæсгæ, сæ хæ- 
Дад удыхъæдæй цæуы, æмæ сæ иу адæймаг дæр нæ уарзы, фæлæ 
къæрттæй цъула не ’ппарынц. 
— Дæ бон хорз, Ирбег. 
Ахæм хъæлæсы уагæй мын дæтты салам, цыма, «мæ сæрмæ 
Дæ кæй хæссын, уый тыххæй мæ бузныг у» зæгъынмæ хъавы. 
Мæнæй дыууæ азы кæстæр у, æмæ йын мæ цуры йæхи уæзданæй 
гевдисын æмбæлы, фæлæ йæ фæззыгон куыстыты рæстæг фæском- 
Цæдисон организацийы комитеты сæрдар студентты сæргъы авæ- 
ры, æмæ йе ’мсæр адæммæ уæле дæлæмæ кæсы. Иухатт куысты 

374 ДомартатыИэсетбег 
фæстæ быдырæй станмæ здæхгæйæ йе ’мкурсон чызг уæзласæн 
машинæйы кабинæмæ худгæ багæпп ласта. Авдан йæ тæнæг хуыз- 
дзыд æрфгуытæ нылхынцъытæ кодта, дуар байтыгъта æмæ йæм 
йæ амонæн æнгуылдз æртхъирæнгæнæгау батылдта. 
— Уый мæ бынат у,æмæ дзы куыд никуыуал сбадай, афтæ! 
Чызгæн йæ цæсгом фæсырх и, æмæ къæмдзæстыгæй фæстæмæ 
рахызти. Æз хорзау нал фæдæн. Цыма йæ мæхæдæг бафхæрдтон, 
уыйау дзы хатыр ракуырдтон æмæ йæ гуыффæмæ арæхстгай сæр- 
гъæвтон. Лæппуйы цæсгомыл иу нуар дæр нæ фезмæлыд, каби- 
нæйы сбадти æмæ фæллад æфсадхонау шофырæн йæ къухы зивæг 
фæтылдæй размæ ацамыдта. Цæрынæй хæрынмæ ирон лæг цæ- 
мæй фидыдта, уыцы бæллиццаг миниуджытæй йæм иу дæр не ссар- 
дтон æмæ йын йе ’нæрвæссон митæй фæлмæцын райдыдтон, фæлæ 
йæ уæддæр мæ зæрдæйæ аппарын нæ бафæрæзтон. Иннæтæм йæ 
кой дæр кæмæн нæ уыд, ахæм тых æм хатыдтон, æмæ мæ уый 
йæхимæ æлвæста. Ныр дæр мыл, æвæццæгæн, уыцы тых ахады, 
æндæр мæ риуæй уæззау дур цæмæ ахаудта? Редактортæ мæ цы 
маст бауагътой, уый бæлвырд фæкъаддæр и, æмæ йын йæ къух 
æхсызгонæй æлхъивын. 
— Æгас цу, мæ хъаймæты ’фсымæр! 
— Цæй тыхстхуыз дæ? Дæ род дæ гуыбыны амарди? 
— Мæ радзырдты хъысмæт базоныны тыххæй редактортæм 
бацыдтæн, кæд сæ, зæгъын, иу фæлмæн ныхас фехъусин. Куыннæ 
стæй! Цыма мæ æмдыхæй ингæнмæ батæрынвæнд скодтой, уыйау 
мыл сæмварс сты æмæ мын иуæй иннæ карздæрæй мæ хъæдгæмт- 
тыл цæхх фæзæрстой. Сæ цæстысындз кæй дæн, æмæ, мæнæй 
фервæзынмæ сæ былыцъæрттæ кæй хæрынц, уый мæ æмбæхсгæ 
дæр нæ кæнынц. 
— Афтæ хивæндæй дæ сæ хъуырыл æгънæгæн куыд нæ бахуый- 
дзысты... Цы уæрдоны бадыс, уымæн йæ зарæг нæ кæныс, фæлæ — 
йæ хъарæг. Искæй цармы бацæуын æмæ йæ бамбарын зын у, 
фæлæ-ма дæхи иу минут сæ бынаты авæр. Дæ къухы тыхамæлт- 
тæй цы куыст бафта, уымæй дæ фæхауын бафæнддзæн, цард кæй 
бафхæрдта æмæ дзы æппындæр хорзæй чи ницы уыны, уый тых- 
хæй? Ды ’хсæнады фæлхæрдтæ хурмæ куы фæхæссыс æмæ дæхи- 
цæй тыхджындæртыл дæ маст куы фæкалыс, уæд, дæ редакторты 
цы уавæры сæвæрдзынæ, ууыл фæхъуыды кæныс? Нæ фæхъуыды 
кæныс, нæ. Уæдæ дыл уыдон цæмæ хъуамæ хъуыды кæной æмæ 
дæ гуырысхойаг идейæтæ хъахъхъæнгæйæ сæ бинонты æнæ къæ- 
бæрæй цæмæ уадзой? Дæу афтæ фæнды, цæмæй хицæутты цъыфы 
змæнтай, сæ дæлбар адæмы цæсты сæ æфтауай, æмæ дын бузны- 
джы охыл дæ уацмыстæ æхсызгонæй мыхуыр кæной, стæй ма дын 
гонорар дæр фидой. Раст мæ бамбар. Мæ хæлар кæй дæ, æмæ дын 

Зынгхуыст бæллицтæ 
375 
мæ зæрдæ хорздзинад кæй зæгъы, уый тыххæй дзурын демæ афтæ 
æргомæй. Ма мæм фæхъыг у, фæлæ дæ хъахъхъæнгæ чи кæна, 
уыцы куыдзæн дæтдзынæ хæринаг æви дыл хæцгæ чи кæна, 
уымæн? Уынджы уæвгæйæ æнцон хылгæнæн у хицæуттимæ, фæлæ 
дæхæдæг куы схизис уæлæмæ æмæ паддзахадон тыхгæнæг маши- 
нæйы куы сбадис, уæд уырдыгæй дæлæмæ æндæр цæстæй кæсис 
фысджытæм дæр, литературæмæ дæр. Кæй дзы не сбаддзынæ, уый 
зоныс æмæ уымæн фыцыс дæхимидæг. 
«Адæм иумæ цæххы тоннæтæ куы бахæрой, уæддæр кæрæдзи 
нæ бамбардзысты. Мæ хъизæмайраг фыдæбæттæ мын кæцырдæм 
азылдта. Царды æцæг цæсгом æвдисын æм хъарæг кæнын, цъыфы 
змæнтын, маст калын æмæ цæсты ’фтауынæй зыны. Ай стыр бы- 
нат куы ’рцахса, уæд ныры хицæуттæй æгъатырдæр уыдзæн, был- 
сæрфт ныхæстæгæнгæйæ сæрибар хъуыдыйы хурхыл тынгдæр 
хæцдзæн, æмæ, йæ къухтæм чи хауа, уыдоныл мæгуыры бон кæн- 
дзæн», — ныфссастæй дзурын мæхинымæр æмæ фæсмонæй мæ- 
лын, кæй йæ ракъахтон, ууыл. 
— Цы ныхъхъус дæ? Мæ ныхæстæ дæ зæрдæмæ нæ цæуынц? — 
фæрсы мæ хинхудтгæнгæйæ. Нæ, йæ хъæлæсы фарстон мыртæн 
сæ кой дæр нæй, уымæн æмæ йæ рæстдзинадыл дызæрдыг нæ кæны. 
— Æнæхъæн афæдз мын цы фысджытæй феппæлыдтæ, уыдонмæ 
дæр дæ зондахаст куы уыдаид, уæд цы сарæзтаиккой? 
— Уыдон иу дунейы цардысты, мах та ’ндæр дунейы цæрæм. 
— Уыцы уæлæнгай ныхæстæ мæ тæппуд редактортæй иу æмæ 
дыууæ хатты нæ фехъуыстон, æмæ мын сæ ды уæддæр мауал дзур: 
мæ зæрдæ сæм хæццæ кæны. 
— Æрæджы иу уырыссаг нырыккон классикæн замманай психо- 
логон радзырд бакастæн. Дыууæ уарзоны талынг уатмæ куыд бацы- 
дысты æмæ се ’хсæв æмудæй куыд арвыстой, уый дзы диссаджы 
рæсугъд цæстуынгæ нывтæй равдыста. Адæймаджы миддуне æххæ- 
стæй кæм разына, стæй рæнхъыты бын цыдæр сусæгдзинад æмæ 
арф хъуыдытæ æвæрд кæм æрцæуа, ахæм уацмыстæ фыссын хъæуы 
ныртæккæ. Зæронд фысджыты быгъдæг ныхас цæсты нал ахады. 
— Бахæлæггæнæн дæм и, цардæгас автортæй классиктæ чи сси 
æмæ сæ аууоны чи баззади, цæсты цыхуызæн ныхас ахады æмæ 
кæцы рæстæджы цавæр уацмыстæ фыссын хъæуы, уый чи зоны. 
Æз сын æппындæр ницы ’мбарын. Мæхицæн скарстон иу хъуыд- 
даг, æмæ мын æй цыфæнды цардарæзт дæр нал аивдзæн. Чиныг- 
кæсæгæн цы зæгъынмæ хъавыс, уый дæ зæрдæйы бынæй куынæ 
цæуа æмæ ’хсæнады риссаг фарстатыл хъæрзгæйæ куынæ дзурай, 
адæмæн сæ сагъæстæ куынæ ’вдисай, уæд кæныс æфсæст лæджы 
ныхас, æмæ мæн ахæм уацмыс мурдæр ницæмæн хъæуы. 
— Раст нæ дæ, мæ хæлар. Нæ мæм хъусыс æмæ иу рæдыд 

376 
Цомартаты Изæтбег 
иннæйы фæдыл уадзыс. Хъæумæ цæугæйæ дæ горæты куыд урæд- 
тон, уый нал хъуыды кæныс? Цардæй дын цынæхуызон дæнцæгтæ 
æрхастон, ахæм нал баззад, фæлæ уæддæр дæ фæнд атардтай æмæ 
дзы цы рамбылдтай? 
— Ницы. Кæй бакуыстон, уыдон кæуылты атахтысты, уый 
æмбаргæ дæр нæ бакодтон. 
— Уæдæ ма дзы цас бафæстиат уæвынмæ хъавыс? 
— Иу афæдз. 
— Ацы хатт уæддæр мауал фæрæдий. Газеты æвæстиатæй ку- 
сын райдай æмæ фысджытæм фæхæстæгдæр уай. Лæг кæй нæ 
уына, уымæй æфсæрмы нæ кæны... 
— Хъæуы ма мын иу аз æнæ баззайгæ нæй. Кæд мин æмæ 
’рдæг æрæмбырд кæнин æмæ горæты иу къуым балхæнин. 
— Уыдон дын ницы фаг суыдзысты. Фæлтау махимæ цом æмæ 
дæхиуыл схæцай. 
— Кæдæм цæут? 
— Казахстанмæ. 
— Ды — Казахстанмæ?! 
— О. Дæс лæппуйæ дзы нæ зæрды фæйнæ мины сласын и. 
— Дæхи хуызæн хуыскъастæу фæскомцæдисонты æрæмбырд 
кодтай, æвæццæгæн, æмæ ма уæ дзæгъæл дзæнгæдамæ хъусгæйæ 
мæ фæстаг капеччытæ дæр бахардз кæндзынæн. 
— Ма тæрс. Дзæнгæда цæгъдынмæ нæ цæуæм, фæлæ æхца 
кусынмæ. Совхозы директор ирон лæг у æмæ нæ йæхимæ хоны. 
Мæй æмæ ’рдæгмæ мин сомы дæ дзыппы куы сæвæрай, уæд дæ цы 
бахъыгдардзысты? 
— Цы уа, уый уæд. Донласт хуылыдзæй нæ тæрсы,— сразы 
дæн йæ фæндыл æмæ бон-изæрмæ æгæрон быдыры мæ уыргтæ 
’фтауын. Кæд мын цыфæнды зын у, уæддæр хатгай æрдзы уын- 
дæй мæ зæрдæ барухс вæййы. Нæхимæ кæуыл сахуыр дæн, уымæй 
æртæ хатты стырдæр хур арв æмæ зæххы ’хсæнты сырх-сырхи- 
дæй куы фæцæйлæсы, уæд æм кæсынæй нал фефсæдын. Иннæ 
ахæм, цъæх-цъæхид мигъы уадздзаг. Мæ тæккæ сæрмæ сыгъдæг 
уæлдæфы аргъауы калмау сабыргай куы фæцæйбыры, уæд дзы мæ 
цæстытæ атонын нал фæфæразын. Бынтон диссаг та мæм доны 
ацц кæсы. Армыдзаг йеддæмæ нæу, афтæмæй йæ сæрыстырдзина- 
дæн æмбал нæй. Йæ даргъ лыстæг къæхтæй ахæм хæрзаив, хи- 
уылхæст æмæ уæздан цыд кæны, цыма æппæт мæргътæн дæр сæ 
паддзах у æмæ се ’хсæн йæ кад дæлæмæ æруадзынæй тæрсы. Йæ 
тахт дзер — хæрзаив, хиуылхæст æмæ уæздан. Æрвхуыз цады цæ- 
хæркалгæ фæлхъæзæнæй нымдгæнгæ йæхи атоны, сабыргай хæрдмæ 
ссæуы, стæй та йæм уыцы хæдæфсармæй фæстæмæ æрыздæхы 
æмæ йе ’мбуар размæ атындзы. Хъазын æй куы нал фæфæнды, 

Зынгхуыст бæллицтæ 
ЪП 
уæд доны былмæ рахизы æмæ йæ иувæрсты хъалхуызæй махыр- 
дæм æрбазилы. Зухраимæ сæм иумæйагæй цыдæр ис, æмæ мæм 
афтæ кæсы, цыма мæ уарзон мæ цурмæ маргъы хуызы æрбацæуы. 
Мæ рæсугъд сæнттæ мæ ’мбисонды дунемæ ахæссынц æмæ мæ 
фæллад уæнгты ног хъарутæ равзæры. 
* * * 
Чындзæхсæв йæ тæмæны бацыд. Хистæртæ дæргъæй-дæргъмæ 
сарайы дзаджджын фынгтыл бадынц æмæ иуæй иннæ зондджын- 
дæр сидтытæ кæрæдзи фæдыл уадзынц. Рæстæгæй-рæстæгмæ сæ 
исчи цъæхснаг хъæлæсæй базары, кæстæртæ уайтагъд йæ уæлхъус 
алæууынц æмæ йæм разæнгардæй бахъырнынц. Фæйнæг быруйы 
цур æрыгон чызджы хъæбысы фæндыр йæ удæй арт цæгъды, æмæ 
хъæлдзæг фæсивæд кæрты астæу хæрдты хауынц. 
— Цу-ма, Ирбег, æмæ сын ирон лæппуйы уæнгты ахаст фенын 
кæ, — æрхатынц мæм сыхы устытæ. Мæ цæрдæг фезмæлд сæ зæр- 
дæмæ кæй цæуы, уый æмбарын æмæ мæхиуыл нæ ауæрдын. Кæс- 
гон цагъды ’хсидгæ зæлтæм хъусгæйæ та бынтон сæрра вæййын, 
чызджы фæдыл сиргæ атындзын, æмæ мын уæрæх фæз нал фæфаг 
кæиы. Айфыццаг мыл Налцыччы иу чындзæхсæвы кæсгæттæ сæ 
цæст æрæвæрдтой, æмæ мæхимæ цыдæр æркастæн. 
— Нæ кафт нын нæхицæй хуыздæр кæныс. 
— Нæ музыкæ нын диссаджы хорз æнкъарыс. 
— Кафгæйæ дæ кæсгонæй ничи равзардзæн. 
Се ’ппæлæн ныхæстæ мыл афтæ тынг сахадыдтой, æмæ уæдæй 
фæстæмæ алыран дæр уыцы цагъд æрдомын, стæй йæм иу хаттæй 
иннæ хатмæ ноджы ’взыгъддæрæй фæкафын. Фæстагмæ чызджы 
цур цъилау æрзилын, мæ сæрæй йын акувын æмæ иуварс алæу- 
уын, стæй уазджытæн кæстæриуæг кæнын райдайын. Абон мыл уæл- 
дай стырдæр хæстæ æвæрд и, æмæ сæ зæрдиагæй æххæст кæнын. 
— Цом-ма, æз дын кæйдæр фенын кæнон, — домгæ хъæлæсæй 
мæм дзуры мæ къæйных сыхаг Фирузæ æмæ мæ мæ цонгæй уаты 
’рдæм фæласы. 
— Фæлæуу, мæхæдæг ацæудзынæн. Суадз мæ, худинаг у, — 
хатын æм лæгъстæхуызæй, фæлæ мæм уый нæ хъусы. Кæй йын 
«члидздзынæн, уый зоны, æвæццæгæн, æмæ мыл фидар хæцы. Уаты 
къæсæрæй мæ мидæмæ бассыдта, æмæ сагъдауæй аззадтæн. Бертæ 
тынг зæрдæмæдзæугæ кæй у, уый зыдтон, фæлæ урс разгæмтты йæ 
хУыз афтæ тынг скалдзæн, уый æнхъæл нæ уыдтæн. Къулы рæбын 
лæууы æмæ мын йæ цæстæнгасæй уайдзæф кæны: 
«Кæмæн мæ дæттыс, гормон? Æз дæу куы уарзын, уæд мæ 
^ндæрмæ цæмæ æрвитыс?» 

♦378 
Цомартаты Изеетбег 
— Де ’взаг аныхъуырдтай æви сур фæдæ? Бацу йæм æмæ йын 
арфæ ракæ. Æви дæ нæ фæнды, амондджын уа, уый? — хъазæн 
ныхас кæны Фирузæ. 
— Бæгуыдæр мæ фæнды. Амæндтæ æз куы уарин, уæд ын дзы 
ахъаззаджы хай бакæнин. — Хæстæг æм бацыдтæн æмæ йын йæ, 
хъусмæ мæхи байвæзтон. — Ме ’ппæты стырдæр рæдыдыл ныма- 
йын, мæхицæй дæ кæй уадзын, уый. 
— Ныр дæр дын нæма байрæджы...— дзуры мын æнкъардæй, йæ 
доныразилынæввонг цæстытæй мæ рæвдауы æмæ мæм разыйы дзуап- 
мæ æнхъæлмæ кæсы. Мæ зæрдæ фæсаджил, æмæ дзы куы иу сурæт 
ферттивы, куы иннæ. Мæ цæстытыл уайы, æрæджы мыл Зухра йæ 
цины хуыдуггæнгæйæ куыд сæмбæлди, уыцы ’мбисонды ныв. Куы 
мæ ауыдта, уæд йæ цæсгом сырххъулон афæлдæхти, стæй цикъæйау 
афæлурс. Дзæвгар рæстæг йæ дзыхы ныхас нал бадти. Фырадæр- 
гæй мын салам раттынмæ дæр нал арæхсти. Исты йыл куы ’рцæуа, 
уымæй фæтарстæн, æмæ йæ мæ хъæбысы ’рбакодтон. Æрæджиау 
йæхимæ ’рцыди æмæ мæ ризгæ хъæлæсæй бафарста: 
— Дæ рæстæг куыд арвыстай, Ирбек Касболатович? Дæ фæл- 
лад суагътай? 
Искуы мыл исчи уадзгуытæ кæндзæн æмæ ма мыл уый æдде 
ныййарæгау дæр узæлдзæн, уый мæ хъуыдыйы кæрон дæр нæ 
уыди. Æрдз ын кæлæнгæнæджы цæстытæ радта, æмæ мыл дардмæ 
дæр дыууæ хурау зæрин тынтæ куыд нывæндынц, уый æхсызго- 
нæй æнкъарын. Фырамондджынæй мæ сæр расыгау зилы, æмæ 
мæм афтæ кæсы, цыма йæ Бертæимæ кæй барын, уымæй йæ сыгъ- 
дæг æнкъарæнты ныхмæ цæуын. Иуварс алæууыдтæн æмæ йæм 
æрсабыр кæныны охыл хатыркурæгау дзурын: 
— Байрæджы. Чи зоны, рæдийын æмæ искуы фæсмоны арты 
басудзон, фæлæ мæ рæдыд дæуæн амонды хос фæуæд. 
— Гъей, ардæм дæ дæ хъустæй кæйдæр чындзы ныхæстыл да- 
рынмæ не ’рбаластон, фæлæ дæхицæн къайаг равзарынмæ, — мæ 
цонгыл та мын ахæцыд Фирузæ æмæ мæ уазæг чызджытæм баздæх- 
та. — Мæнæ ацы саурæсугъдимæ базонгæ у, æмæ йæ аскъæфæм. 
— Æвæстиатæй? 
— Уæдæ ма йæм цæмæ кæсæм? Дыргъ куы срæгъæд уа, уæд 
æй тонын хъæуы. 
— Уанцон тынд нæу. Уæд та йæ нæ фæнды. 
— Æмæ йæ чи фæрсы? Махæй дæр — иу, адонæй дæр — иу, 
кæрæдзийæ хæс куыд нæ дарæм. 
— Усгуры хæстæг у? 
— Йе ’мхæрæфырт. Горæты йын — замманай цъæхсæртæ, хъæз- 
дыг бинонтæ, фидар къабæзтæ. Афардæг æй кæ, æмæ мæ хуызæн 
искæй фæсдуæртты æгадхуызæй ма рахау-бахау кæнай. 

Зынгхуыст бæллицтйе 
379 
— Дзæбæх дæ не ’мбарын. Цардæмбал мын æвзарыс æви хæдзар? 
— Мæхи зæрдæцъæхæй сæ дыууæ дæр. Нæхионимæ къæвдайы 
бын дæр разы уыдтæн цæрыныл, фæлæ мæ ныр æнæ хæдзарæй 
сызгъæрин лæг дæр нал хъæуы. 
— Раст зæгъгæйæ, мæнæн дæр къусбар цардæй мæ уд удыл 
нал хæцы, стæй бæрзонд æвæрд никуыма никæмæ уыдтæн, æмæ 
йæ бафæлварын æмбæлы, фæлæ мæм мæлæты мæсты каст кæны, 
цыма мæ йæ хуымы кæрон ссардта. 
— Сылгоймаг хин æмæ кæлæн у. Йæ айк иу ран и, йæ хъуы- 
датт та — иннæ ран. Уæ кафаг сыхаджы мæ уд баззади, æмæ мæ 
йемæ базонгæ кæнут, зæгъгæ нæ къулы хуынчъы аласта, ныр йæхи 
ахæм уæзданæй æвдисы, цыма йыл къæм дæр никуы абадти. 
— Гъер ды фыддзæсгомгæнæг нæ дæ? — ныфсæрмы чызг æмæ 
йæм хылгæнæджы дзагъултæ кæны, фæлæ дзы разы кæй у, уый 
бамбæхсын нæ фæразы. 
— Кафаг лæппу хæдзар нæ дары æмæ дзы дæхи дард лас, науæд 
йемæ æрдæгæххормаг-æрдæгæфсæст цæрдтытæ кæндзынæ, — къа- 
хын æй æз, æмæ мын дзуапп дæтты дæлгоммæ ныхасæй: 
— Ансамблы дæсны кафджытæ бирæ и, сæ хæдзæрттæ æвзæр 
нæ дарынц, фæлæ рæузонд сты, æмæ сæ зæрдæ нæ исы... 
— Дзыхы радавинаг чызгимæ дæ нæ зонгæ кæнын. Æмбисон- 
ды фæндырдзæгъдæг у. Æмæ заргæ куыд кæны, уый та, — стыр 
хорзы бацæуæгау мын сæрыстырæй дзуры Фирузæ. 
— Æгæр мæ ма стау, науæд мæхицæй ныхъхъал уыдзынæн 
æмæ хæрдты кæсгæйæ иунæгæй баззайдзынæн. 
— Хъалæн нæ зонын, фæлæ дын иунæгæй баззайынæй тас 
иæу. Æз ныртæккæ дæр цæттæ дæн мæ сыхаджы ныстуан сæххæст 
кæнынмæ... 
Дæ зæрдæ искæмæн куы радтай æмæ йын йæ зæрдæйы сæйраг 
бынат куы ’рцахсай, уæд бæстырæсугъдимæ дæр ронбæгъдæй хын- 
джылæг кæнын æнцон у. Зухра мын ныфсы мæсыг куынæ уаид, 
уæд ме ’взаг мæ коммæ афтæ тынг нæ кæсид, стæй мæ ахæм хæр- 
зуынд чызг æнæ хъус æрдаргæйæ дæр нæ аирвæзид. Сатæгсау 
цыбыркъуырд лыстæгкъæбæлдзыг сæрыхъуынтæ, урс-урсид тым- 
был цæсгом, аив гыццыл фындз, сау æрттиваг цæстытæ. 
— Инессæ, — дзуры зына-нæзына мидбылхудгæйæ. 
— Гæраты дзæбæх лæппу — Ирбег. 
— Дзæбæх кæй дæ, уый уынын, стæй мын абондæргъы Фи- 
рузæ дæр дæуæй æппæлыны куыст кæны. 
Мемæ йæ хæстæгдæр базонгæ уæвын кæй фæнды, уый йæ 
уагыл бæлвырд зыны. 
— Чындз цæттæ у?! — къæсæрæй мæм хъуысы нæлгоймаджы 
барджын хъæлæс. 

380 
Цомартаты Изæтбег 
— Цæттæ у, цæттæ. Сымахмæ у нæ каст, — йæ цæстытæ мæ нæ 
исы, афтæмæй йын дзуапп дæтты Инессæ æмæ фæндыры бос йе 
’фцæгыл æфтауы. Ныртæккæ дæр ма, бандоныл æдзæмæй чи лæу- 
уыди, уый йæ къухты нæртон удæвдз фестади, уæнгроггæнæн му- 
зыкæйы зæлтæ дзы ивылынц æмæ мын мæ зæрдæйы уидæгтæм 
æнахуыр тыхæй æвналынц... 
* * * 
Иуæй иннæ рæсугъддæр чызджытæ цыма кæрæдзиимæ ерыс 
кæнынц, уыйау мæ фæдыл бафтыдысты, æмæ дзы алчидæр ар- 
хайы мæ царды сæйраг бынат æрцахсыныл. Мæхиуыл фервæссы- 
ны фадат мын ныры хуызæн никуыма уыди, фæлæ мыл цæй тых- 
хæй сагъуыдысты, уый æмбарын æмæ мæ фырхъалæй уæлæрвты 
нæ тæхын. Хъæуы фæсивæд сæ ных горæтмæ сарæзтой, æмæ дзы 
кæмæ бабæллай, ахæмтæ бирæ нал и. Цы къæссайы цæгъдæнтæ ма 
дзы баззади, уыдонæй дæр иутæ бон-изæрмæ трактортыл бадынц, 
иннæтæ — машинæтыл, аннæтæ та быдырты æмæ фермæты удхар 
кæнынц, æмæ дзы иу дæр мæ разы ницы рыг калы. Дыууæизæра- 
стæу дзы клубмæ æнæнхъæлæджы чи ’рбарæдийы, уый дæр — 
æнаивæй, фæллад æмæ фæлмæстæй кæнæ араллогæнгæйæ фыдра- 
сыгæй. Скъоламæ та мæ карæнтæ æввахс нæ цæуынц. 
Ахæм усгурты ’хсæн цыфæнды рæсугъд чызджы цæсты дæр 
мæ хуызæн хуымæтæг лæппу Аполлонау сахаддзæн. Ме уæлæ куы 
цъæх костюм скæнын, куы — сау. Галстуктæ дæр сын сæхимæ 
гæсгæ æвзарын, æмæ мыл иумæ хорз фидауынц. Æдзухдæр мыл 
вæййы ногæхсад урс хæдон æмæ сау æрттиваг туфлитæ. Амондæн 
йæ бон бирæ у. Мæ сæрыхъуынтæ мын æвзийын нал уадзы, æмæ 
сæ хуыз скалдтой. Цыма мын мæ хорз зæрдæйы ахаст æнкъарынц, 
уыйау схæмпус сты æмæ уыдон дæр мæнау цины хуыз æвдисынц! 
Адæймаг фыдæлхынцъытæ у, æфсис нæ зоны. Зухра мæ æхсызт 
гон хъæуы, афтæмæй ма мæ цæст Оксанæмæ дæр æххæссы. Æмæ 
йæм куыд нæ æххæсса, йæ урс цыбæлгæнæн буармæ мард куынæ 
фæлæудзæн, уæд? Зухра у, йæ къахыл чи нæма слæууыд æмæ рог 
дымгæйæ дæр чи фæтасдзæн, ахæм рæхснæг тала, Оксанæ та, йæ 
фыццаг дыргътæ кæмæн срæгъæд сты æмæ сæ тонæгмæ æнæрхъæ- 
цæй чи ’нхъæлмæ кæсы, ахæм æвзонг бæлас. Ноджы йæ куыд 
æмбарын, афтæмæй разы у йæ дыргътæ иууылдæр мæнæн ратты- 
ныл. Иæ зæрдæмæ тынг кæй цæуын, уый æмбæхсгæ дæр нæ кæны. 
Ахуьфгæнджыты уаты мæ акомкоммæ сбады, йæ тымбыл уæрджытæ 
кæрæдзийæ фæиртасы æмæ сæ мæн йæхиуыл ардауæгау йæ урс 
къухтæй рæвдауыныл схæцы. Æз мæхимидæг стыхсын æмæ æппын- 
дæр ницæмæуал фæарæхсын. 

Зыкгхуыст бæллицтæ _ 
381 
Хæрзаив сылгоймæгтыл иу æмæ дыууæ хатты нæ сæмбæлд- 
тæн, фæлæ ахæм зæрдæисгæ чызгимæ никуыма æрæмуд дæн, æмæ 
мæ уыцы æбæрæгдзинад цырын кæны лæджы тæф рауадзынмæ. 
Оксанæ мын мæ цæсгомыл мæ хъуыдытæ кæсы æмæ мæ цыдæр 
ахсджиаг хъуыддаг æмбæхсæгау тавицгæнгæйæ йæхимæ хоны: 
— Æмдзæрæнмæ-ма мæ бахæццæ кæ... Мæ сæр зилы æмæ мæ 
зæрдæ мæхиуыл нæ дарын... 
Йæ ныхасæй дæр, йæ сыстадæй дæр, йæ акъахдзæфæй дæр, 
йæ алы фезмæлдæй дæр мын мæ цæстæнгас йæхимæ здахы, æмæ 
мæм афтæ кæсы, цыма уæле исгæ, бынæй ахадгæ дзæм-дзæмы 
суадон у, æмæ дзы бафсæдæн нæй. Цас дзы фылдæр нуазай, уыйас 
дæм тынгдæр нуазын цæудзæн, æмæ æнæнизæй æнæниздæр кæн- 
дзынæ. Йе стыр цъæх цæстытæ дæр æрвхуыз æнæбын суадæтты 
хуызæн сты, æмæ мæ фæнды сæ дыууæйы дæр иумæ аныгъуылын. 
Хæрзхуыз нæу, фæлæ йын къæсхуыр рахонæн дæр нæй. Йæ бæз- 
джын бур дзыккутæ цæттæ сæнæфсиры пуцæлттау здыхт уылæн- 
тæй йæ уæхсчытыл æрæнцадысты æмæ сæхимидæг змæлынц. Рог 
урс кофтæ йын йæ цыбæлгæнæн гуыр диссаджы дзæбæхæй æвди- 
сы. Йæ юбкæ — бурбын, разæй иуцасдæр — гом, цæугæ-цæуын 
дзы йæ зæнгтæ уæлиауæй ферттив-ферттив кæнынц, æмæ, ахæм 
адджын сылгоймагæй мæхи æнæхай цæмæ кæнын, уый не ’мба- 
рын. Йæ хъæбысы мæ атайын куы фæнды, уæд мæ рохтыл цæмæ 
хæцын? Уæларвон æхсызгондзинад бавзарынмæ цæуыннæ тыр- 
нын, адæймагæн цæргæбонты йæ бæллиц уый куы у, уæд? 
— Абонсарæй дæм кæсын, æмæ доны хъæстæ дæр нæ фæдæ. 
Цом, мемæ иу цай бацым. 
«Мемæ» ахæм хуызы дзуры, цыма мын зæрдæ æрмæст цайæ 
не ’вæры. Йе ’нæнхъæлæджы курдиатæй фæкуыддæр дæн, стæй 
мæхи æрæмбæрстон æмæ мæ алыварс аивæй акастæн. Иу хъуыд- 
даг чызджы ’мдзæрæнмæ æрбахæццæ кæнын у, иннæ та — йемæ 
иу уаты баззайын. Зухра мын уый куы базона, уæд мæ тæфтыл 
дæр нал ауайдзæн, зонгæ та йæ æнæмæнг бакæндзæн. Æмæ цы? 
Мæнæй бирæ кæстæр у, æмæ мæ цас раздæр ацæуа, уыйас — 
хуыздæр. Фæстæдæр мæ куы ныууадза, уæд мын зындæр уыдзæн. 
Нæ, нæ! Хъуамæ мæ ма ныууадза. Цæуыннæ? Ахæм тыхджын 
уарзтæн фесæфæн куыд и?.. 
— Дæ изæр дæ мæ хуызæн рæсугъд чызгимæ арвитын нæ фæн- 
ды æви искæмæй тæрсыс? — фæрсы мæ къахæгау æмæ мæм ахæм 
цæстæй кæсы, цыма, мидæмæ куы бацæуон, уæд мæ тæрстытæ 
иууылдæр æрбайсæфдзысты.. 
— Йæ изæр дæу хуызæн рæсугъд чызгимæ арвитын дзæдæл 
кæнæ рынчын нæлгоймаджы нæ бафæнддзæн. Мæ амондæн, æз сæ 

382 
Цомартаты Изæтбег 
иутæм дæр нæ хауын, тæрсгæ та æппындæр никæмæй кæнын, — 
дзуапп ын дæттын æнæдызæрдыгæй æмæ йын йæ цонгмæ хъавгæ 
æвналын. 
Йæ уат — хæрзæфснайд, йæ хæринаг стъолыл — сыгъдæг хъуы- 
мацæй æмбæрзт. Рагацау мын сызгъæрин къалати кæй æрцæттæ 
кодта æмæ йæ фаттæ сæ мысаныл кæй æмбæлынц, уый йæ райгæ 
цæстæнгасыл зыны. 
— Нæхимæ дыл хуыздæр баузæлин... Уым мæ фадæттæ фыл- 
дæр сты... — фынджы уæлхъус змæлæнтæгæнгæйæ мын аивæй æмба- 
рын кæны, хæдзарджын кæй у, æмæ йæм ме ’ргом æнæмæнг рат- 
тын кæй хъæуы, уый. Æндæр искæмæн, чи зоны, мыдæй саходæ- 
гау уаиккой йæ зæрдæвæрæн ныхæстæ, мæн та къуымых кардæй 
æргæвдынц. Сыгъд ссæуæд уыцы хæдзарыл! Иууылдæр мын æй 
мæ размæ мæлæты тагъд авæрынц æмæ мын мæ мæгуырдзинад мæ 
цæстмæ мæлæты ’нцонæй бадарынц. Цæхгæр фæзилин æмæ дзы 
мæхи айсин, фæлæ мæ йæ цурæй мæ къах нæ хæссы, стæй мæ мæ 
дæлбар кусæджы раз ме ’нæхсæстдзинад равдисын нæ фæнды æмæ 
йæ исты ныхас æрæфтауыны тыххæй куыдфæндыйæ фæрсын: 
— Хионтæй дын цытæ ис? 
— Æрмæстдæр мад. 
— Æмæ цы кусæг у? 
— Филолог. 
— Уæдæ уыцы дæсныйад уымæ гæсгæ равзæрстай? 
— О. Тынг хорз ахуыргæнæг у. Министрадмæ йæ хонынц, 
фæлæ сын нæ комы. 
— Æмæ дын горæты хъарм бынат куыд нæ ссардта? 
— Нæ мæ бафæндыд. Цы? Нæ дæ уырны? 
— Цæуыннæ. Алчидæр йæ цард йæхирдыгонау аразы. Горæ- 
тæй нæм дыууæ чызджы чындзы ’рцыд æмæ замманай бинонтæ 
сарæзтой. Сæ иу ирон у, иннæ уырыссаг. 
— Уым диссагæй ницы ис. Æз дæр сæ бафæзмин, сæрæнгуырд 
лæппуйыл дзы куы сæмбæлин, уæд... 
— Дæхи зондæй нæм кæй æрцыдтæ, ууыл æууæндын, фæлæ 
уæддæр иу хъуыддаг дзæбæх не ’мбарын. 
— Цавæр хъуыддаг? 
— Цивилизацийы рухсæй дæ нæ талынг къуыммæ цы ’рхаста? 
— Романтикæйы хъарм уддзæф. 
— Æмæ дын дæ зæрдæ тавы? 
— Цырма — о. Йæ фæрцы мæм иу бæллиц райгуырди, æмæ 
мæ къухы куы бафта, уæд ме ’рцыд нымайдзынæн мæ царды стыр- 
дæр æнтыстыл. 
— Куынæ бафта, уæд та? 
— Ацы райгонд изæр мæ зæрдæсæттæн хъуыдытæ кæнын нæ 

Зынрсуыст бæллицтæ 
383 
фæнды. Фæлтау фæйнæ сæны баназæм æмæ нæ фæллад суадзæм. 
— Мæнæн хатырæй фæуæд. Ахсæв мæ зæрды иу ахсджиаг 
куыст бакæнын и, æмæ мæ мæ сæр сыгъдæгæй хъæуы. 
— Цæмæй мæ бæллиц сæххæст уа, уый тыххæй дын иу сидт 
æнæ ракæнгæ нæй. 
— Сцымыдис мæ кодтай. Дæу хуызæн рæсугъд чызджы афтæ 
тынг цы фæнды уагæр? 
— Æрхъæцмæ дæр мыл чи нæ хъæца, æмæ мæхæдæг дæр мæ 
уды йас кæй уарзон, ахæм лæппумæ смой кæнын æмæ йын йæ 
цард саразын. 
— Уый тыххæй æртæ сидты дæр рауадзæн и, — мæхи фæ- 
хъæлдзæгхуыз кодтон æмæ сыстадтæн, иуцасдæр ын фæкуывтон, 
стæй сæны фужер мæ дзыхмæ схастон. 
— Фæлæуу, афтæ — нæ, — фæурæдта мæ Оксанæ æмæ мæ 
фарсмæ æрбалæууыд. — Брудершафтæй баназæм. 
— Йæ фæстæ цы вæййы, уый нæ зоныс? 
— Зонын, — дзуапп мын дæтты хинхудтгæнгæйæ, сæнæй æфсо- 
ны хуыпп скæны æмæ йæ хуылыдз былтæ мæ былтыл авæры, стæй 
та фужерыл схæцы. 
Магнитофон сифтыгъта, æмæ йæ урс бæгънæг цæнгтæ мæ бæр- 
зæйыл æртыхстысты. Фæлмæн нозт, сабыргæнæн музыкæ, рæсугъд 
чызджы цыбæлгæнæн буар æмæ мæ духийы ’хсызгон тæф сæ фæ- 
дыл хонынц, адæймаг бумбулийы уæз дæр кæм нал фæкæны, ахæм 
уæларвон дунемæ. Оксанæ мын мæ уавæр æмбары æмæ мæ цырын 
кæны йæ адджын сусу-бусуйæ: 
— Уыйразмæ дæр дæм æвзæр зæрдæ нæ дардтон, фæлæ дын де 
’нæрæвдыд сабидуджы хабæрттæ куы фехъуыстон, уæд мыл цыдæр 
æрцыди, дæ сурæт дын федтон бынтон æндæрхуызонæй, æмæ мæм 
райгуырди, мæхимæ æнхъæл дæр кæмæн нæ уыдтæн, ахæм æнкъа- 
рæнтæ. Нæлгоймæгтæм куыдфæндыйы цæстæй чи касти, уыцы хъал 
чызгæн йæ зондахаст аивта, æмæ дæ йæхи атонын нал фæразы. 
— «Уый мæ мæ зынты тыххæй бауарзта, æз та, мæ зынтыл хъыг 
кæй кодта, гъеуый тыххæй!» — сдзырдтон æхсидгæйæ æмæ ма мæ 
ныхасмæ хъазгæмхасæн бафтыдтон: — Отелло æмæ Дездемонæйы 
’нгæс стæм, æмæ сын сæ хал куы ахæрæм, уымæй нæ тæрсыс? 
— Нагъ. Æз дæ куыд æмбарын, ды дæр мæ афтæ куы бамба- 
рай, уæд дын мæ цард æнæвгъау ратдзынæн, мæхи хуызæн рæ 
сугъд сывæллæттæ дын ныййардзынæн, æмæ сæ цинæй дæ хъизæ- 
мæрттæ ферох уыдзысты. 
Цæмæдæр гæсгæ йыл æууæндын, æмæ мын æхсызгои у йæ 
зæрдæбын ныхæстæм хъусын, фæлæ мыл цыдæр тых фæстæмæ 
хæцы, æбæрæг тас мыл æфтауы æмæ мæ мæ монцты фæдыл цæ- 
уын нæ уадзы. 

384 
Цомартаты Изæтбег 
— Кæд дæ ам цæрын фæнда, уæд ам цæрдзыстæм, кæд дæ 
горæты цæрын фæнда, уæд та — горæты. Мамæ нæ ницы бахъыг- 
дардзæн. Нырма æрыгон у, æмæ нын нæ сывæллæтты схæсдзæн. 
Алцыдæр ын хъуыдыгонд у, æмæ йемæ исты цард фенин, фæлæ 
мæм нæ фидæн дзæбæх нæ зыны. Мæ цæстытыл йе ’нгæс сывæл- 
лæттæ нæ уайынц, фæлæ — Зухрайы халдих дыууæ лæппуйы. Сæ 
иу — бæрзонддæр, иннæ — ныллæгдæр. Кæрæдзи къухтыл хæцынц 
æмæ мæм сæ мады сау цæстытæй худынц. 
— Ирон лæппутæ уырыссаг чызджытæн хæлд æнхъæл сты. 
Æвзæртæ алкæмæ дæр ис, æмæ æппæт адæммæ уыдоны цæстæй 
кæсын нæ хъæуы. Ахсæв ам баззай æмæ мын мæ сыгъдæгдзинад 
базондзынæ, кæд мыл дызæрдыг кæныс, уæд... 
— Æз дыл æнæуый дæр æууæндын, национ фарста та мæм 
нымады дæр нæу. 
— Уæдæ цæмæй тæрсыс? 
«Мæ дыууæ лæппуйы мæн аххосæй рухс дунемæ куынæ рацæ- 
уой, æмæ сæ æнæхай куы фæуон, уымæй». 
Мæхицæй дæр кæй æмбæхсын, уыцы хъуыды йын æргомæй зæ- 
гъин, фæлæ мæ, нæ мыды къæм бахауа, уый нæ фæнды, стæй нырма 
бæлвырд хатдзæгмæ нæма ’рцыдтæн æмæ, кæцырдæм фæуыдзынæн, 
уый нæ зонын. Уымæ гæсгæ йын дзуапп дæттын гуызавæгæнгæйæ: 
— Ницæмæй. 
— Мемæ баззай уæдæ...Фæсмон нæ фæкæндзынæ... 
— Рæсугъдæй саразæн цы хъуыддагæн и, уый фыдындæй æвди- 
сын цæмæн хъæуы? — загътон ын ныфсæвæрæджы хъæлæсæй, 
талынг кæртмæ ахызтæн æмæ, дыууæ æрвдидинæгæй кæцы равза- 
рон, ууыл тæрхæттæгæнгæйæ нæхимæ араст дæн. 
* * * 
Хъуынтъыз бонау ныттар, нырхæндæг. Нал мæм дзыхæй дзу- 
ры, нал мæм цæстæй кæсы. Иæхи афтæ дары, цыма кæрæдзийæн 
æцæгæлæттæ стæм æмæ не ’хсæн иу зæрдæлхæнæн ныхас дæр 
никуы рауад. Хæрхæмбæлд мыл куы фæвæййы, уæд мын æнæба- 
ры салам ратты æмæ джихтæгæнгæ дарддæр ацæуы. Раздæрау 
мæм æфсæрмдзæстыгæй йæ мидбылты нал худы, йæ хъæлæсы 
фæлмæн мыртæй мыл нал узæлы, æмæ мын цыдæр нæ фаг кæны. 
Истæуыл мæм фæхæрам æви, иудадзыг йæ фæдыл чи зилы, уыцы 
лæппутæй искæимæ фæлымæн æмæ мæныл йæ къух систа? Мæ 
разы ’кæй ницы азымджын у, уый æмбарын, фæлæ мæ удыхъæд 
аивынæн ницы амал арын. Йæ бынаты ’ндæр исчи куы уаид, уæд- 
дæр ыл кæронмæ нæ баууæндин, уымæн æмæ аххос мæхимидæг и. 
Гыцци мæ сывæллонæй талынг къуымы кæугæйæ куы ныууагъта, 

Зынгхуыст бæллицтæ 
385 
уæд мын ме ’ууæнк амардта, мæ туджы мын тас бауагъта, æмæ ме 
’ууæнк раздахын дæр нал фæразын, мæ тасæй фервæзын дæр. Мæ 
ныййарæг мад мыл кæм нæ бацауæрста, уым мыл æцæгæлон чыз- 
джытæ цæмæн хъуамæ ауæрдой? 
. Уыцы æгъатыр фарст иудадзыг дæр мæ сæры бады æмæ мæ 
мæ амондджын минуттыл æххæстæй цин кæнын нæ уадзы, уæл- 
дайдæр, мæ уарзæтты фæстæ. Зухра уыдоны хуызæн нæу. Зухра 
’ндæр у, бынтон æндæр. Цæмæй сæ хицæн кæны, уый бæлвырд 
нæ зонын, фæлæ мæм афтæ кæсы, цыма мæ уыйбæрц никуыма 
ничи уарзта, цыма мыл уыйбæрц æнувыд никуыма ничи уыди. 
Кæд мæ фæндгæ афтæ кæны, мыййаг, æмæ æцæгдзинад мæ бæл- 
лицæй ивын? Адæймаг хаугæ-хауын хъуамæ истæуыл ма фæхæ- 
ца? Уæвгæ мæ цыфæнды тæвд цæхæрмæ куы баппара, уæддæр 
мæхи судзын нал бауадздзынæн. Цалынмæ мæ фарсмæ уа, уæдмæ 
дзы мæхи хъал кæндзынæн, куы ацæуа, уæд та йæ фæндыл æнæ- 
зæрдæрисгæйæ сразы уыдзынæн. Уæдæ ныр мæ быны дон цы бацы- 
ди, æмæ йæ цыфæндыйæ дæр фæстæмæ раздахыныл цы архайын? 
Æнхъæл уыдтæн, цас мæ раздæр ацæуа, уыйас мын æнцондæр 
уыдзæн, æмæ фæрæдыдтæн. Йæхиуыл мæ цы рæхысæй сбаста, 
уымæн йæ цæгтæ куы аскъуыной, уæд сæ пырхæнтыл мæ зæр- 
дæйы уидæгтæ кæй бахус уыдзысты, æмæ мæ царды нысан кæй 
фесæфдзæн, уый нырма ныр бамбæрстон æмæ сагъæстæй мæ уд 
ихсийын кæнын. Цавæр тæнзæрдæ дæн, Хуыцауы хатырæй? Утæп- 
пæт чызджыты ’хсæн Зухрайыл цы ныззæгæл дæн? Оксанæ дзы 
цæмæй æвзæрдæр у? Æппынфæстаг, йæ фидæн уæддæр сбæрæг и, 
æмæ ахæмимæ цард æнцондæр саразæн у. Горæты йемæ æрцæр, 
кусын райдай æмæ уацмыстæ фысс. Нагъ, хъуамæ мæ хъысмæты 
размæ цæлхдуртæ æвæрон æмæ йæм уыйфæстæ бæллиццаг хабæрт- 
тæм æнхъæлмæ кæсон. Гъер ын знон цытæ дзырдтон? Уый мæ 
цуры йæ зæрдæйы тугтæ лæмæрста, æз та йæ тутт ныхæстæй са- 
быр кодтон. Æмæ рудзынджы цур куыд æнкъардæй лæууыди, уЫй 
та. Афтæ зынди, цыма ахуыргæнджыты уатæй йæ цардæн хæрз- 
бон зæгъынмæ рацыди æмæ афтид кæртмæ фæстаг хатт касти. 
Къæлидормæ куы бахызтæн æмæ йæ кæуындзастæй куы ауыдтон, 
уæд фæтарстæн æмæ йын йæ уазал къухмæ фæлæбурдтон. 
— Цы кæныс, Оксанæ?! Исты ’взæр хабар?! 
Куы мæ ауыдта, уæд йæ цæстытæ доны разылдта æмæ йæ 
былтæ зына-нæзына базмæлын кодта. Цыдæр зæгъынмæ мын хъа- 
выди, фæлæ йæ бон нæ баци æмæ иуварс азылди. Æз ме уæхсчы- 
тыл схæцыдтæн æмæ мæхи растгæнæгау афтæ бакодтон: 
— Нæ дæ ’мбарын. 
— Кæй мæ не ’мбарыс, замана дæр уый мидæг и, — райхъуыст 
мæм йæ уынгæг хъæлæс, æмæ чысыл фæсабыр дæн. 
25 Цомартаты Изаггбег 

386 
Цомартаты Изæтбег 
— Цы дыл æрцыд, уый мын зæгъ, æмæ дæ бамбарон. 
— Мæнмæ кæй уыдтæ, уый ахуыргæнджытæ базыдтой æмæ 
мын уайдзæфтæ кæныныл схæцыдысты. 
— Цæй тыххæй? 
— Нæ, дам, дæ ракурдзæн, æмæ, дам, ыл дæ зæрдæ дзæгъæлы 
ма дар. 
— Æмæ кæдæй нырмæ спехуымпартæ сты? Цы бакæндзынæн, 
уый мæхæдæг куы нæма зонын, уæд æй уыдон кæцæй базыдтой? 
— Дæхицæй дæ хуыздæр зонынц, æвæццæгæн... 
— Æгæр сыл не ’ууæндыс? Уæвгæ... бар — дæхи, фæлæ дæ 
цард адæмы дам-думтыл æнцайгæйæ куы аразай, уæд иунæгæй 
баззайдзынæ. 
Уый фæдзæхсын, фæлæ мæхицæн уымæй тæссагдæр у иунæ- 
гæй баззайынæй, уымæн æмæ дыууæ чызджы ’хсæн ныдздзæгъæл 
дæн. Дыууæ цæмæн? Æртыккаг мæм йæхи уыдонæй хæстæгдæр 
куы ласы йæ зæрдæлхæнæн ныхæстæй. Бертæйы чындзæхсæвы 
йæ уацары кæй райстон, æмæ мæм æнхъæлмæ кæсынæй йæ цæс- 
тытæ кæй ныуурс сты, ууыл мæ куы æууæндын кæны йæ алы 
фыстæджы дæр. Йæ сурæт мæ разы февзæры, æмæ йыл бæстон 
ныхъхъуыды кæнын. Æрфæнды мæ горæтмæ ацæуын æмæ Терчы 
был йемæ мæ мидхъуырдухæнтæй фервæзын, кæддæр мæхи цы 
знæт уылæнтæм æппæрстон, уыдонмæ кæсгæйæ ме ’дылы митыл 
фæхудын, кæнæ Оксанæйы р&курын æмæ мæ цардæн исты сæрфат 
скæнын, фæлæ мæ Зухра нæ уадзы. Зухра, Зухра... Нырма де 
’взонг базыртæ сæхиуыл куы нæма фæхæцыдысты, уæд.афтæ бæр- 
зæндты тæхын куыд сахуыр дæ, адæймаджы дæхимæ æлвасыны: 
тых дæм уыйбæрц кæцæй æрæмбырд и? Куынæ дыл сæмбæлдаин, 
уæд судзгæ уарзты ад нæ банкъардтаин, æмæ мын æнцондæр цæ- 
рæн уаид. Бертæйы ракуырдтаин, кæнæ Инессæ æмæ Оксанæйæ 
искæуыл æрæнцадаин, фæлæ мæ цæстытæй иу минут дæр куынæ 
цух кæныс, уæд мæхицæн æндæры куыд саккаг кæнон? Къласы дæ 
исты хуызы бауромин æмæ дæ ракъахин, фæлæ мын дæ уазал 
ахастæй мæ ныфс куы асæттай, уæд ма дæ цурмæ цы цæсгомæй 
цæудзынæн æмæ дын уроктæ цы зæрдæйæ дæтдзынæн? 
Æгъатыр цъысымы бахаудтæн, æмæ дзы куыд раирвæзон, уый 
нæ зонын. Кусгæ бон ма йыл мæ цæст искуы иу хатт æрхæцы, 
фæлæ йæ хуыцаубоны нал фæуынын æмæ стыхсын. Йæ хæдзары 
цурмæ бацæуынмæ фæбæллын, фæлæ йæ искæимæ куы баййафон, 
уæд мæ зæрдæ асæтдзæн, æмæ та мыл дуне баталынг уыдзæн. Мæ 
былыцъæрттæ фæхæрын къуырисæры ’рцыдмæ, æмæ йæ куы 
ауынын, уæд иучысыл æрæнцайын. 
Афтæ удхаргæнгæйæ бирæ нæ бафæраздзынæн, æмæ мæ исты 
мадзал ссарын хъæуы, фæлæ цы? Къæдзæхтæ мыл куы рафæлда- 

Зынгхуыст бæллицтæ. 
387 
ха, уæддæр æй ацы хатт æнæ бафæрсгæйæ нал ауадздзынæн сæ- 
химæ. Хуыцаубон мæлæты тагъд æрхæццæ вæййы, æмæ та 
æнæхъæн суткæ мæхиимæ тох кæныны бæсты... цы уа, уый уæд. 
Урокты фæстæ къæлидоры кæмæдæр æнхъæлмæ кæсгæйæ иунæ- 
гæй аззади, æмæ мын йемæ аныхас кæныны фадат фæци. 
— Зухра, фæстаг рæстæджы цыдæр рынчынхуыз дæ. Исты дæ 
риссы? 
Уый мæм йæ хъыджы ’вдылд цæстæнгас раздæхта, æмæ мæ 
буары цæрдхуынкъгæнæгау иннæрдæм ахызти, стæй рудзынгмæ 
азылди æмæ æфсæрмхуызæй загъта: 
— Уарзондзинады урок нын куы радтай, уæд мæ дæ фæдыл 
æнахуыр поэтикон дунемæ ахуыдтай, æмæ мын зæххыл дæуæй 
сыгъдæгдæр æмæ растдæр адæймаг нал уыди, мæхицæй дыл тынг- 
дæр баууæндыдтæн æмæ дын мæ Хуыцауыхайау дæ алы ныхас 
дæр æхсызгонæй ахстон. Æмдзæвгæтæ нын-иу куы кастæ, уæд дæм- 
иу хъусынæй нал æфсæстæн, дæ хъæлæс дын-иу куы нал хъуыс- 
тон, уæд та-иу дуне бамыр и, æмæ-иу ме стырдæр бæллиц сси 
æдзухдæр дæ фарсмæ уæвын æмæ дæ тавиц æнкъарын, фæлæ мæ 
бæллиц мæнгæфсон разынд... 
— Цæмæн? Уыйбæрц æвзæрдзинад дын цы сарæзтон, цæмæй 
мæм дзыхæй дæр мауал дзурай? 
— Фырцинæй федзæм дæ, æвæццæгæн, æмæ дæ алыварс ни- 
кæйуал уыныс. 
— Цæуыл хъуамæ цин кæнон? Æппæтæй фылдæр кæй уарзын 
æмæ авгау æрхауынæй кæмæн тæрсын, уый мæм йе ’ргом кæй нал 
здахы, ууыл? 
— Куы йæ ракурай, уæд ма дæм æй æгæр дæр раздахдзæн. 
— Кæй ракурон? 
— Оксанæйы. 
— Ома куыд Оксанæйы? 
— Уый курынмæ, дам, хъавыс. 
— Чи загъта? 
— Йæхæдæг. 
— Уымæн уæвæн нæй. Искæй йæхиуыл афтæ æргомæй чи мысы? 
— Кæд дæ нæ уырны, уæд æй бафæрс. Рæсугъд хъуыддаг фы- 
дындæй æвдисын цæмæн хъæуы, зæгъгæ ма дын дæ ныхæстæ дæр 
рафæзмыдта æмæ дæ феппæлыди, чындзæхсæвы размæ йын йæ 
сыгъдæгдзинад кæй хъахъхъæныс, уый тыххæй. 
— Æз ын сæ зæрдæ бавæрыны тыххæй нæ загътон. Иумæйа- 
гæй мæ хъуыды ахæм у... 
— Уый та сæ комкоммæ бамбæрста æмæ сæ ахуыргæнджыты 
хъусы бацагъта, уыдон та — ахуырдзауты хъусы, æмæ скъолайы 
’ндæр кой нал и. 

388 
Цомартаты Изæтбег 
— Искæй дзыхыл цъутта сæвæрын мæ бон нæ бауыдзæн æмæ 
мæ æдзухдæр истытæ дзурдзысты, фæлæ сыл ды ма ’ууæнд. 
— Амæй фæстæмæ дæ цæсты тигъæй дæр кæй никæмæуал ба- 
кæсдзынæ, уый тыххæй мын фидар дзырд ратт, æмæ демæ сразы 
уыдзынæн, кæннод — нæ. 
— Дæттын, дæттын, дæттын! — сдзырдтон разæнгардæй, æмæ 
мæм йæ рухс цæсгом разылдта. 
— Дæхи мæ дæрдты уый тыххæй ластай уæдæ? — бафарстон 
æй уайдзæфгæнæджы хъæлæсæй, æмæ йæ сæр къæмдзæстыгæй 
æруагъта. Æваст мæ риу цинæй айдзаг и, скъолайы кæй дæн, ууыл 
дæр нал ахъуыды кодтон æмæ йæ мæ хъæбысы фелвæстон. 
— Æз та афтæ фенхъæлдтон, дæ зæрдæ мыл сивтай. 
— Уый никуы уыдзæн, æмæ йæ дæ былы бынæй дæр макуыуал^ 
суадз. — Гыццыл сывæллоны хуызæн мæм йæ тымбылкъух æртхъи- 
рæнгæнæгау батылдта æмæ ма йæ ныхасмæ хъазгæмхасæн баф- 
тыдта: — Кæд таджикаг плау никуы бахордтай, уæд нæм райсом 
æрбацу æмæ мын мæ дæсныйадæн аргъ скæ. 
Цæмæфæнды дæр æм æнхъæлмæ кастæн, фæлæ дзы ахæм удæ- 
гасгæнæн дзырдтæ фехъусын мæ фæсонæрхæджы дæр нæ уыди. 
Лæппулæг ахуыргæнæгæн йе ’взонг ахуырдзау чызгмæ уазæгуаты 
цæуын кæй не ’мбæлы, ууыл хъуыдыгæнгæйæ исдугмæ джихæ& 
аззадтæн, æмæ мæ тæргайхуызæй афарста: 
— Нæ дæ фæнды? 
— Фæндгæ та цæуыннæ, фæлæ...аив куынæ уа... 
— Æз уым æнаивæй ницы уынын. 
— Уæхимæ мæ кæй хоныс, уый дæ мадыхо зоны? 
— Нагъ. Йæ фыд нæфæразгæ у, æмæ йæм райсом æнæхъæн 
бинонтæй дæр рынчынфæрсæг цæуынц. 
Мæ бацыдæй йæ цæсты кæй бафтаудзынæн, уый æмбæрстон, 
фæлæ ме ’рвонг зондæн сæттын нæ бакуымдтон æмæ, йæ уаты мæ 
амонд бынтондæр куыд райгас и, уый æххæстæй банкъардтон. Афтæ 
кæсын мæм райдыдта, цыма, иннæ чызджытæм цы зæрдæ дард- 
тон, уый уарзондзинад нæ уыди, цыма мæ риуы æцæг уарзондзи- 
над нырма ныр райгуырди. Зухрайы рæсугъд сурæты уардийы 
хæрздæф æмæ хуры тынтæй нывæст скæсæйнаг музыкæ баиу сты, 
цæхæркалгæ цæхæрадоны цъæхсыфтæр бæлæстыл дзæнæтон 
мæргътæ сæ диссаджы хъæлæстæй кæм зарынц, уырдæм мæ ахас- 
той æмæ мæ аргъауы ноггæнæн суадоны цынадтой. Зынаргъ мын 
чи уыди, уыцы чызджытæ дард кæмдæр мигъфæлмы атадысты. 
Хуыцау ис, æвæццæгæн, æмæ алцыдæр йæ уагыл аразы. Мæ 
хъизæмæрттæм мын фæкасти æмæ йæхицæн загъта: «Ацы мæгуыр 
лæппуйæн амонд куынæ раттон, уæд фесæфдзæн». Уæларвæй Бон- 
вæрнон æруагъта æмæ мын æй мæ хъæбысы сæвæрдта. Æз ын 

Зынгхуыст бæллицтæ 
389 
батæ кæнын йæ цæстытæн, йæ уадултæн, йæ былтæн, йæ дæллаг- 
хъуыртæн. Мæ къух йæ лæгъз буарыл сгаргæ йæ риумæ схæццæ 
æмæ, йæ зæрдæ ахст цъиуау йæхи къултыл куыд хойы, уымæ 
хъусын. Мæхи зæрдæ дæр удылтайгæ æнкъарæнты ’хсæрдзæн фе- 
стади æмæ бынтондæр сæрра, йæ бæттæнтæ æддæмæ тоны æмæ 
мын мæ сæр дзæгъæлтæ кæны. Мæ буар судзгæ монцтæй байдзаг и 
æмæ йæхи уромын нал фæразы. Æвæццæгæн, ацы ’мбисонды уавæ- 
рæй фæзæгъынц: «Æппæты стырдæр амонд». Иннæтæн нæ зонын, 
фæлæ мæнмæ æцæгдæр афтæ кæсы, уымæн æмæ цардæй æндæр 
хорздзинад нæ курын. Зухра мæ фарсмæ бадæд, йæ къух мæ къу- 
хы дарæд æмæ мæ йæ цæстытæй рæвдауæд. Йæ уарзтæй мæ басу- 
дзæд, æмæ йæ цуры цингæнгæйæ мæ уд сисыныл сразы уыдзы- 
нæн. Цæргæбонты ахæм уысмы атайынмæ бæллыдтæн æмæ йæ 
æхсызгонæй бавзæрстон. Мæ удлæууæн мыл кæй æууæнды æмæ 
йæ хъысмæт ме ’вджид кæй кæны, уый мын æхсызгон у, фæлæ 
мæхимæ ахæм бæрнон хæс нæ исын. 
Скъолайы ма куы ахуыр кодтон, уæд дзы иу хабар æрцыди, æмæ 
мын уæдæй нырмæ карз фæдзæхсты хуызæн у. Дæсæм къласæй иу 
чызг йæ уарзонимæ фæрæдыди. Лæппу йæ курынмæ хъавыди, фæлæ 
машинæйы бынмæ бахаудта, æмæ чызгæн йæ худинаг рахъæр и. 
Æгадæй мæйттæгæнгæ фæцыди, фæлæ иу лæгæн дæр йæ зæрдæйы 
бынат нæ разынди, æмæ иунæгæй баззади. Æз Зухрайы цыфæнды 
æвирхъау уавæрты бахаугæйæ дæр æнамонд кæнын нæ бауадздзы- 
нæн, фæлæ мыл исты куы ’рцæуа, уæд та? Нæ, фæлтау быхсдзынæн. 
Амондджын уæвынæн куыд гыццыл хъæуы, æвæдза. Дыууæ 
фыды мурæн сæ цæф баиу уæд, кæрæдзиуыл гадзрахатæй ма цæ- 
уæнт, æмæ сын уый æгъгъæд у, адæймаг та йæ хъизæмаргæнгæйæ 
цас фæцагуры. Дзырд халæг дæр у, аразæг дæр. Ныхас мæрдтæй 
здахы. Зухра мын нымадæй цалдæр ныхасы загъта, мæныл та 
амонды зæй ракалд. 
— Ныртæккæ мæ цы фæнды, уый зоныс? 
-Цы? 
— Дæу мæ цармы батухын, æрмæстдæр мæн куыд уай, æмæ 
дæ зæрдæ æппындæр куыд никæмæуал æхсайа, афтæ. 
— Æз дæр ахæм уавæры куы дæн. 
— Мæнæн æфсон и, фæлæ ды та цæмæ? 
— Мæнæн дæр æфсон и, æмæ мыи ме ’ргом æндæр чызджы- 
тæм уый здахы. Кæд дзы исчи де ’мсæр разынид æмæ мæ риуы дæ 
бынат æрцахсид... 
— Цавæр æфсон у уагæр? Мæ зæрдæмæ куы ницы хæссын. 
— Не ’хсæн æгæр бирæ азтæ и, æмæ мæ уыдон тæрсын кæнынц. 
— Ма дæ тæрсын кæнæнт. Æртындæс азы бирæ не сты. Кæд 
сты, уæддæр мæнмæ нæ хъарынц, æмæ уый сæйрагдæр у. 

390 
Цомартаты Изæтбег 
«Куыд æм хъусыс, гормон? Уый нырма йæ сывæллоны зон- 
дæй дзуры афтæ. Рæсугъд сылгоймагыл де ’ууæнк ма ’фтау: йæ 
гæнæнтæ бирæ сты, æмæ дзы искуы спайда кæндзæн. Сæдæйæн 
тасын куынæ бакома, уæддæр сæдæ фыццæгæмæн «нагъ» зæгъын 
нæ бафæраздзæн, æмæ дæ зæрдæрисгæйæ ныууадздзæн. Цалынмæ 
дыл йæ хыз бынтон нæма стыхта, уæдмæ дзы дæхи атон», — дзуры 
мæм мæ мидхъæлæс, фæлæ, мæ риуы цы арт судзы, ууыл мæ 
зæрдæ нæ уæлахиз кæны, æрмæст дзы ’взæры рог дызæрдыгдзи- 
над, æмæ йæ æвдисын, мæхæдæг дæр кæронмæ кæуыл не ’ууæн- 
дын, ахæм ныхæстæй: 
— Фæстæдæр дæм куы бахъарой, æмæ мæ дзæнæтæй зын- 
донмæ куы баппарай. 
— Дæ къухы куы дæн, уæд ма цæуыл дызæрдыг кæныс? Кæд 
дæ æцæгдæр хъæуын, уæд мæ райс æмæ æрсабыр у. 
— Уыцы хъуыддаг никуыма никæй баурæдта, стæй мæн сыл- 
гоймаг æрмæст уый тыххæй нæ хъæуы. Мæныл дæ хъуамæ дæ тас 
ма бæтта, фæлæ дæ уарзондзинад. Мемæ куы бацæрай, уæд ыл 
хъуамæ фæсмон ма кæнай, фæлæ — цин. 
— «Æртындæс» æнамонд нымæц у, æмæ абон ард бахæрæм, 
кæй йæ самондджын кæндзыстæм, кæрæдзи кæй уарздзыстæм æмæ 
нæ зæрдæтæм æндæрты кæй нæ бауадздзыстæм, уый тыххæй. 
— Æз æнæ ард бахæргæйæ дæр мæ амæлæты бонмæ дæу дæн. 
— Æз та — дæу. Гæнæн мын куы уаид, уæд мæ уд дæ риуы 
бауадзин æмæ дæ де ’нæбындур сагъæстæй фервæзын кæнин. 
— Дæу мын цы Хуыцау радта, уымæ кувдзынæн цæргæбонты. 
Сæууон стъалы арвыл æрттивгæйæ фидауы, æмæ дæ искуы мæнæй 
уырдæм атæхын куы бафæнда, уæд мæ-иу ам æгасæй ма ныууадз, 
уæддæр æнæ дæу цæрын нæ бафæраздзынæн, æмæ мын мæлæт дæ 
къухæй райсын æнцондæр уыдзæн. 
— Хорз. Юдифау дын дæ сæр акъуырдзынæн...гадзрахатæй мыл 
куы рацæуай, уæд...— йæ мидбылты бахудти Зухра. 
— Разы дæн Олоферны хал ахæрыныл, æцæг мæ гадзрахаты 
фæстæ, — бахудтæн æз дæр, мæ цæнгтæ йын йæ астæуыл атыхтон, 
æмæ та нæ былтæ кæрæдзиуыл андæгъдысты. 
* * * 
Йæхи нымæтын ехсæй æрцæвæгау йæ фæндон сæххæст кодта. 
Йе ’взонг уд мæ риуы нывæрдта æмæ мын ме уæнгты ног хъарутæ 
бауагъта. Алетæ литературæйæ йе сæфт уыдта æмæ мын мæ бæл- 
лицы уидæгтæ бындзарæй рæдывта, Бертæ та йæм куыдфæндыйы 
цæстæй каст æмæ йын уæлдай нæ уыд, йæ мой уацмыстæ фысдзæн 
æви фæрæты хъæдтæ амайдзæн, уый. Æрмæстдæр Зухрайы бон 

Зынгхуыст бæллицтæ 
391 
баци мæ зæрдæйы куырмæлхынцъытæ райхалын æмæ дзы поэзийы 
арт ссудзын. Раздæрау та мæ æрфæндыди уарзондзинады ’мдзæв- 
гæтæ фыссын ме сфæлдисæг æрдз æмæ мæ уд хъармгæнæг хуры 
тыныл. Сæ дыууæ дæр мыл æмхуызон ахадынц. Нæ, Зухра мæ 
тынгдæр разæнгард кæны аивадон фæлгонцтæ аразынмæ. Базыртæ 
дæр мыл уый садзы, æрдзы рæсугъддзинæдтæ дæр мын уый уынын 
кæны. Уахъæз мæм йæ къахы æлгътыл хъавгæ кæй æрбацæуы 
æмæ мын сусæгæй мæ хъусы цыдæртæ кæй фæдзуры, мæйдзырагъ 
мыл арвæй йæ рухс тынтæ кæй фæнывæнды æмæ мæм мæ гæвзыкк 
хъæу аргъауы бæстæйæ кæй разынын кæны, уый тыххæй дæр 
Зухрайæ дæн бузныг, уымæн æмæ йæ фæрцы мæ цæстытæ фип- 
пайагдæр фесты, мæ зæрдæ та — къæрцхъусдæр. Мæ азтæн мын се 
’рдæг аппæрста, æмæ рог уддзæфау мæ къæхтæ зæххыл нал хæ- 
цынц. Йæ фæлмæн даргъ æнгуылдзтæ мæ къухыл куы андзæвынц, 
уæд мæ буары ’хсызгон уылæн хъыдзыгæнгæ ахæлиу вæййы, æмæ 
мæ уымæй стырдæр амонд нал фæхъæуы. 
Ахуыры аз фæци, æмæ æрдзы хъæбысы нæ фæллад уадзæм, 
цъæх кæрдæгыл ратулбатулгæнгæйæ кæрæдзи ирхæфсæм. 
Æнæхъæн дунейы дыууæйæ стæм æрмæст, æмæ нæ æндæр ничи 
хъæуы. Нæ сæрмæ сыгъдæг арвыл иу мигъы къæм дæр нæй, æмæ 
айдæнау æрттивы. Аза-бæласы сой мыл дзы куыд тæдзы, мæ буа- 
рыл куыд æнхъæвзы æмæ мын мæ бирæ зындзæбæхгæнæн хъæд- 
гæмттæ куыд æндидзын кæны, уый æнкъарын æмæ дис кæнын ме 
сфæлдисæджы рæдаудзинадыл. Куынæ йыл æууæндыдтæн, уæд мын 
ахæм амонд куы(д радта? Æвæццæгæн мæ иннæ чызджытæй дæр 
Зухрайы тыххæй хызта. Уый мын стыр лæвар цæттæ кодта, æз та 
йæм мæстæй мардтæн. Йæ мынчын цæсгом æмæ мæм йæ аудæг 
цæстæнгасæй хъарм уылæн ивылы, æмæ мæм афтæ кæсы, цыма 
мæ ныртæккæ фырцинæй аныхъуырдзæн. Йæ нывгонд цыбæлгæ- 
нæн былтæ цæттæ æрыскъæфты хуызæн — пух æмæ сырхбын, 
æнхъæлмæгæсæгау кæрæдзийæ фæиртæстысты, æмæ сæм æнæ аба 
кæнгæйæ зæрдæ нæ лæууы. Йæ аив æмраст фындз ыл диссаджы 
дзæбæх фидауы æмæ йын йæ фæлмхуыз цæсгом ноджы рæсугъд- 
дæрæй æвдисы. Хуыцау мын æй уарзынæн кæй радта, ууыл ды- 
зæрдыг нæ кæнын æмæ йæ уарзын, куыд никуыма ничи никæй 
уарзта, афтæ. Уый мæм йæ цæстытæй худы æмæ мын йæ фæлмæн 
хъæлæсæй ныфсæвæрæгау дзуры: 
— Мæ зæрдæйы уидаг, мамæ мæ ардæм куынæ рарвыстаид, 
уæд æнæ дæу нæхимæ цы хуртæ уыдтаин? 
— Уый хуымæтæджы сылгоймаг нæу, фæлæ Мадымайрæм у. 
Мæ уавæр мын йæ къæрцхъус зæрдæйæ банкъардта æмæ дæ мæ 
амонд саразынæн æрбарвыста. 
Мæ ныхæстæ йæм ныры хуызæн никуыма бахъардтой. Йæхи 

392 
Цомартаты Изæтбег 
мæм нылхъывта æмæ мын батæ кæны. Рæстæгæй-рæстæгмæ мæ 
суадзы æмæ мæ тыхулæфтгæнгæйæ бафæрсы: 
— Иууылдæр мæн дæ? Зæгъ мын æй æнæгуырысхойæ. Мæн 
дæ иууылдæр? 
— О, о, о! 
— Нæ мæ уырны. 
— Бауырнæд дæ. 
— Дæ зæрдæ мыл никуы сивдзынæ? 
— Нагъ, — дзуапп ын радтын æз. Цыма йæ мемæ сиу уæвын 
фæфæнды, уыйау мыл йæхи баныхасы æмæ мын æрдхæрæгау фи- 
дарæй фæзæгъы: 
— Никæмæн дæ ратдзынæн! Мæн дæ æрмæстдæр, мæн! 
Йæ алы ныхасæй дæр мæ зæрдæ æгæрон рæвдыд бавзары, йæ 
хъарм узæлдæй та мæ уромæг уромын нал фæфæразы, æмæ мæ 
риуы цинхæссæг дзæнгæрæг зæлын райдайы. Мæ алыварс иу ди- 
динæг дæр нæй, мæнмæ та афтæ кæсы, цыма мын æппæтæй зы- 
наргъдæр чи у, уый фарсмæ дидинвæлыст быдыры хуыссын. Мæ 
бæгъæввад къæхтæ-иу кæм ныскъуыдтæ сты, æмæ мæм-иу кæсын 
дæр кæмæ нал цыди, уыцы хуырджын быгъдæг къуыбыртæ та 
мæм æргъæу галуантæй зынынц. «Кæй уарзай, уыимæ халагъуд 
дæр дзæнæт у». Ацы хуымæтæг дзырдтæн се ’цæг ад æххæстæй 
нырма ныр банкъардтон. Дымгæдзагъд хус быдыры астæу мусонг 
сæвæрин æмæ мæ уарзоны рæсугъд цæстытæм кæсгæйæ зæрдæ- 
рухсæй мæ бонтæ æрвитин. 
Зухра мемæ куы уа, уæд цавæрфæнды цæлхдурты сæрты дæр 
ахиздзынæн, æрмæст мæ йæ зæрдæйы хъармæй тавæд. Йе уæхсчы 
’ндзæвд ын мæхиуыл куы ’нкъарон, уæд цыфæнды цардхъом уац- 
мыс дæр ныффысдзынæн. Æрдзы удæнцой хъæбысы мæ мæ фæ- 
лывд редакторты тарæрфыг цæсгæмттæ ферох сты, сæ бынат сын 
æвзонг чызджы æнæкъæм аив цæсгом бацахста, æмæ та царды 
тызмæг æцæгдзинадæй фæиртæстæн. Кæд мын сомыгондау афæдз 
иу радзырд йеддæмæ нæ уадзынц, уæддæр мæм мæ фидæн рухсæй 
зыны, уæлдайдæр, ныртæккæ, уымæн æмæ мæ зæрдæ хурварс бады. 
Цæмæ 6æлль*н, уыцы хæрзтæ мæ къухы куы бафтиккой, уæд дуне 
сног уаид æмæ дзы иу низ дæр нал баззаид. Куырмытæ сæ цæсты- 
тæй ракæсиккой, къуырматæ та хъусын райдаиккой. Ацы ’мбисон- 
ды дуне чи нæ уыны, йæ тæмæссаг музыкæйы зæлтæ йын чи нæ 
хъусы æмæ уарзондзинады арты чи нæ судзы, уыдон цы мæгуыр 
сты, æвæдза! Мæ бон куы уаид, уæд æппæтхъомыс дохтырау сега- 
сы дæр сдзæбæх кæнин æмæ ма сын уый æдде мæ амондæй дæр 
бахай кæнин. Мæнæн иунæгæй æгæр бирæ у, æмæ дзы уыдон дæр 
фæхъæстæ уой, уæларвмæ мæ хуызæн стæхой æмæ дзæнæтон 
æнкъарæнты ад бамбарой. Зухра дæр мæ уавæры и, æмæ нæ ны- 

Зынгхуыст бæллицтæ 
393 
хас кæрæдзиуыл диссаджы хорз бады. Нæ зæрдæты цæф баиу и, 
æмæ сæ дойны уадзынц. Цы мын зæгъдзæн, уый зонын, фæлæ ма 
мæ ноджыдæр иу хатт фæнды разыйы дзуапп йæхицæй фехъусын 
æмæ йæ ахæм хуызы фæрсын, цыма йын йæ хъуыдытæ бакæсын 
нæ фæразын: 
— Дæ цард дæ мемæ бабæттын фæнды? 
— Фæнды! 
— Æнæхæдзар кæй дæн, уый дæ нæ тæрсын кæны? 
— Нагъ! 
— Дæ размæ цыфæнды цæлхдуртæ куы фæзына, уæддæр дæ 
фæнд нал аивдзынæ? 
— Нал! Дæуæй мæ фæхицæн кæндзæн æрмæстдæр мæлæт! 
— Иучысыл-ма бахъæц уæдæ. Æз горæты куыст ссардзынæн, 
фатер баххуырсдзынæн æмæ дæм фæзындзынæн. 
— Цы хорз дæ! — æхсидгæйæ сдзырдта Зухра æмæ та мыл йæ 
цæнгтæ æрбатыхта. 
— Уый мæн аххос нæу. Æрдз мæ ахæмæй сфæлдыста, — мæ 
мидбылты бахудтæн æз æмæ йын мæ амонæн æнгуылдзæй йæ фындз 
бакъуырдтон. 
* * * 
Амонд адæймаджы цæсгом куыд тынг сæрттивын кæны, уый 
диссаг у, уымæй диссагдæр та у, маст ын йæ рæсугъддзинад куыд 
тагъд фесафы, уый. Æрæджы дæр ма хуртæ æмæ мæйтæ кæцæй 
кастысты, уым сау мигътæ æрæнцадысты, æмæ хъуынтъыз бонау 
ныттар. Иудадзыг мæм худгæ чи кодта, æмæ сæ уындæй кæмæн не 
’фсæстæн, уыцы цæхæркалгæ цæстыты зынг ахуыссыди. Тарст 
хъæлæс скæуынæввонгæй зыр-зыр кæны, æмæ мæм дзы цыдæр 
мæнгуд мыртæ хъуысы: 
— Мамæ дæм дзуры...Нæхимæ мæ ласы... 
— Мæ хабар зоны? 
— О. Чидæр ын дæ фыдгой фæкодта, æмæ фырмæстæй цъæх 
арт уадзы. 
— Мæнмæ кæм сиды, уым дæ ласынмæ нæ хъавы. Мемæ баны- 
хас кæнын æй фæнды, æвæццæгæн. 
— Ды мамæйы нæ зоныс. Мæстыйæ уадтымыгъæй уæлдай нæу. 
Мæхи марыны онг мæ скодта, æмæ мæ сæр ныддур и. Æнхъæл 
уыдтæн, цалынмæ ардæм цæуа, уæдмæ баиу уыдзыстæм, æмæ нын 
йæ бон ницыуал бауыдзæн... 
— Ма тыхс. Уадтымыгъ гыццыл арт хуыссын кæны, стыр арт 
та — цырын. Дæ риуы пиллон арт кæй судзы æмæ дын æй цыфæнды 
тыгъдызæй дæр кæй нæ ахуыссын кæндзæн, ууыл дæ зæрдæ дарыс? 

,394 
Цомартаты Изæтбег 
— Дарын! 
— Дæ мад нæ куынæ бамбара, уæд мемæ алидздзынæ? 
— Алидздзынæн! Ма мæ ауадз Астæуккаг Азимæ! Æнæ дæу мæ 
иу боны цард дæр нæ хъæуы! 
— Æрсабыр у æмæ мацæмæй тæрс. Ды мæ фарсмæ куы уай, 
уæд дæ æз мæхицæй атонын нæ бауадздзынæн, мæ ныхмæ мæсты 
сылгоймаг нæ, фæлæ усбирæгъ куы сыста, уæддæр. 
Йæ зæгъын æнцон у, фæлæ йæ сæххæст кæнынæн бирæ хъа- 
рутæ хъæуы, уæлдайдæр, йæ роды тугдзых сырдæй фервæзын кæ- 
ныныл чи архайа, ахæм сагимæ тохгæнгæйæ. Навескæ мын тугдзых 
сырд æнхъæл кæй у æмæ мыл æппындæр кæй не ’ууæнды, уый та 
дызæрдыггаг нæу. Кæд мæм йæхи сабырæй æвдисы, уæддæр йæ 
уагыл бæрæг у: куы йæ ракъахон, уæд æй агуыры ’фсæдтæ дæр нал 
бауромдзысты. Ланæйы мадау бурхил æмæ цъæхдзаст у, æцæг уый 
сонт æмæ æргомдзырд уыди, ай та — уæзбын æмæ æмбæхст. 
— Иу сылгоймаг мын дæ хабæрттæ фæкодта, æмæ мæ чызгыл 
мæ маст акалдтон. Дæуыл дæр нæ бацауæрстаин, фæлæ мæ разы 
нæ фæдæ, стæй мæ хистæр лæппуйы ’нгæс дæ, æмæ дæм мæ зæрдæ 
æрфæлмæн и. 
— Уагæр дын цытæ фæдзырдта? 
— Аст чызджы, дам, фехæлдта, æмæ, дам, дзы Зухрайы тагъд- 
дæр фервæзын кæ. 
— Афтæ тынг ыл кæй тыхсы, уый мын æхсызгон у, фæлæ мæм 
диссаг кæсы. Аст цæмæн? Авд цæуыннæ? Кæнæ фараст? Кæйты 
мыл æрымысыд, Хуыцау — йæ зонæг. Сæ иуы ном дæр дын нæ 
загъта? 
— Нагъ. 
— Йæхи ном дæр? 
— Нагъ. 
— Уæдæ ахæм адæймагыл куыд баууæндыдтæ? 
— Мады зæрдæ риссаг у æмæ алцæмæй дæр стъæлфгæ кæны. 
— Логикæ цы хъуыддаджы нæ уа, уый мæнг у, æмæ йыл хъуа- 
мæ дæ зæрдæ ма риссын кæнай. Æз æй ныртæккæ базондзынæн, 
чи дæ фæтæрсын кодта, уый. Ныллæг, тыппыр, сырххил, дзы- 
гъуыр. Фæлурс цæстыхаутæ йын, хом былтæ. Йæ дæрдджын 
æлхъывд кофтæйæ фæлмæцы æмæ йын йе ’фцæгготыл схæц-схæц 
кæны, цыма дзы йæхи суæгъд кæнынмæ хъавы. 
-Нæ. 
— Тæнтъихæг, даргъ, фыдцъылызарæзт. Стыргомау гуыбыр 
фындз ын, знæт цæстытæ. Хъæрæй ныхасгæнаг. Йæ халасæвæрд 
дзыккутæ — тъæпæн фаст, æмæ сыл кæркæ-мæркæ аслам сæрбæт- 
тæн — уæгъдбаст, йæ кæрæттæ йæ тæнæг риутыл — бынмæ уагъд. 
Йе уæлæ — фæныкхуыз къаба. 

Зынгхуыст бæллицтæ 
395 
— О. Уый у. 
— Ирон хæсмæ тындзæн нæй. Йæ фырты йын дæсæм къласы 
баззайын кодтон, æмæ мæ цъыфы сæвдылдта. 
— Уыйхыгъд дыл мæ хо æмæ йæ лæг къæм абадын нæ уа- 
дзынц. Нæ чызг, дам, мойгæнæг куы уаид, уæд, дам, нæ уымæй 
хуыздæр сиахс нæ бахъæуид. Зухра, дам, йемæ амондджын уы- 
дзæн, æмæ, дам, йæ тæригъæды ма бацу. Дæ фыдæбæттæн сæттын 
кæй нæ бакуымдтай, уый тыххæй дæ тынг æппæлынц. Уыдонæй 
тынгдæр та дæ сæ сыхæгтæ æппæлынц. Чи зоны, æвзæр адæймаг 
нæ дæ, фæлæ дыл уæддæр мæ зæрдæ худы. 
— Цæй тыххæй? 
— Мæ чызгæн мын кæлæнтæ кæй скодтай, уый тыххæй. 
— Дæ ныхæстыл дæхæдæг æууæндыс? 
— Бæгуыдæр сыл æууæндын, уымæн æмæ йын йæ уавæр уынын. 
Йæ зонд ын сдзæгъæл кодтай, æмæ мæ коммæ нал кæсы. Цæхгæр 
мæм ныллæууыд æмæ къæрттæй цъула не ’ппары. Цы мын загъта, 
уый куы зонис. Амар, дам, мæ æмæ, дам, мæ, Ирбег цы зæххыл 
цæуы, уым баныгæн, æз, дам, ардыгæй никæдæм ацæудзынæн. 
— Æз кæлæнтæ кæнын куы зонин, уæд дæ зæрдæйы уаг аивы- 
ныл бацархаин, цæмæй мыл де ’ууæнк бафтауай æмæ мæ дæхи 
фыртау бауарзай, цæмæй Зухрайы фæндыл сразы уай æмæ йын 
йæ амонд саразай. 
— Куыд сразы уон ме ’дылы чызджы фæндыл, йæ былыцъæрттæ 
демæ бацæрынмæ куы хæры, уæд? Цинæй мæлы, сæрхъæн. А дыууæ 
боны, дам, Ирбег горæты фатер баххуырсдзæн æмæ, дам, мæ акæн- 
дзæн. Цы хъизæмæрттæ дзы ’взардзæн, ууыл хъуыды дæр нæ кæны. 
Æмæ уый нырма сывæллон у, йæ сæры зонд нæма и, фæлæ ды та цы 
сæрра дæ? Цд бынаты йæ æвæрыс, уый не ’мбарыс? 
— Йе ’взонгдзинад дæ тæрсын кæны æви мæ мæгуырдзинад? 
Ахæм æргом фарстмæ мæм не ’нхъæлмæ каст æмæ фæуыр- 
гъуыйау. 
— Мемæ дзургæйæ рæсугъд ныхæсты фæстæ æмбæхсын нæ 
хъæуы. Æз дæ хорз æмбарын. Дæ чызг цыфæнды ’хсæнады дæр 
бонджын æрыгон лæг кæй ссардзæн, ууыл дызæрдыг нæ кæныс, 
йæ фарсмæ йын Уациллайы хуызæн цæхæркалгæ сæрæнгуырды 
уыныс æмæ, йæхицæй æртындæс азы хистæр æнæфидæн сæмпæр- 
чъиимæ кæй сæмдзæхдон, уый æвирхъау рæдыдыл нымайыс, фæлæ 
йæ сраст кæнын нæ фæразыс æмæ тыхсыс. Дæ чызджы Астæуккаг 
Азимæ тыххæй аласис, фæлæ йын йæ цард куы фехалай, æмæ дæ 
цæргæбонты куы азымджын кæна, уымæй тæрсыс, ам æй куы ныу- 
уадзай, де ’вастæй мемæ куы бацæра æмæ фæсмонгонд куы фæуа, 
уымæй дæр тæрсыс æмæ, цы кæнай, уый нæ зоныс. Мæнæй дæ цы 
хъæуы, уый мын æргомæй зæгъ. 

396 
Цомартаты Изæтбег 
— Мæ коммæ куы бакæсат æмæ кæрæдзийæ рæстæгмæ куы 
фæхицæн уат, уæд уын хуыздæр кæй уыдзæн, ууыл æй баууæндын 
кæ, æмæ мемæ ацæуыныл сразы уа. 
— Цасфæнды йын куы фæдзурон, уæддæр æм мæ ныхæстæ нæ 
бахъардзысты, уымæн æмæ мын мæ зондахаст зоны. 
— Бауырнæд дæ, æз де знаг нæ дæн. Иу афæдз нæхимæ фæ- 
уыдзæн, стæй уын чындзæхсæв скæндзынæн æмæ уæ фæстæмæ 
рарвитдзынæн. 
— Куы йæ акæнай, уæд æй æз мæ цæсты кæронæй дæр нал 
фендзынæн. Фæлтау æй ам уадз, æмæ дын дæ кæцыфæнды домæн 
дæр сæххæст кæндзынæн. 
— Демæ йæ мæ бон ныууадзын нæу. Куыддæр ацæуон, афтæ 
дæ фарсмæ æрхуысдзæн, æмæ йын сывæллæттæ арынæн нырма 
æгæр раджы у... 
— Нырмæ дæр æй ды хъахъхъæдтай? 
— Нырмæ йæ ахуыргæнæг уыдтæ, æмæ дæ худинаджы тас 
урæдта. 
— Мæнæн ме ’фсарм мæ монцæй тыхджындæр у æмæ мын 
уавæртæм гæсгæ нæ ивы. Цæстылуайгæ скъæфæццаг амонд та мæ 
хъæугæ нæ кæны. Мæхимæ гæсгæ, æцæг амонды аккаг дæн, æмæ 
йæ хъуамæ æгъдауæй райсон. Цалынмæ дæ чызг мемæ уа, уæдмæ 
йæм дæ зæрдæ ма ’хсайæд. Æз Зухрайы цæсгом фæчъизи кæныны 
бæсты мæ рахиз цонг алыг кæндзынæн. 
— Мæ хо дæр мын афтæ загъта. Æвæццæгæн, се ’ппæтæн дæр 
кæлæнтæ скодтай. 
— Ды кæлæнтæ кæй хоныс, уый æз та уарзондзинад хонын 
æмæ йын мæ уд дæр нæ бавгъау кæндзынæн. 
— Уæдæ хорз, æцæг, афтæ. Дыууæ хъуыддаджы сараз, æмæ 
йæ уадзын. 
Зæрдæ цинæй дæр дымсы, æвæццæгæн, æндæр мæ риу афтæ 
тынг цæмæ ссыгъди? 
— Цы сты? — фæрсын æй, мæ цардыл æвзæрырдæм чи нæ 
фæзындзæн, ахæм домæнтæ фехъусынæввонгæй. 
— Университетмæ йæ бакæ æмæ йæм æртæ азы ма бавнал. 
— Ныртæккæ дæр ма нын чындзæхсæв афæдзы фæстæ куьк 
арæзтай... 
— Цалынмæ йыл ссæдз азы рацæуа, уæдмæ мæм чызг дæтти- 
наг нæй. Кæд дæ æцæгдæр уарзондзинад хъæуы, уæд æй чындз- 
дзон чызджы кармæ ауадз æмæ йæ бафæлвар, — дзуры фидар 
хъæлæсы уагæй, æмæ иунæгæй баззайыны тæссæй мæ сæр разыйы 
тылд кæнын. 
— Афтæ — нæ. 
— Уæдæ куыд? 

Зынгхуыст бæллицтæ 397 
— Æппæтæй дын зынаргъдæр цы у, уымæй ард бахæр. 
— Табуафси. Дæ домæнтæ дын кæй сæххæст кæндзынæн, уый 
тыххæй дын ард хæрын мæ сыгъдæг уарзондзинадæй. Дæ чызгыл 
дын къæм абадын куы бауадзон,уæд мæ Хуыцауы фыдæх басудзæд. 
Цыма æнауæрдон карз тохы йæ цыфыддæр знагыл фæуæла- 
хиз, уыйау йæ сырхцъар хæрзхуыз цæсгомыл æнахуыр мидбыл- 
худт фæзынди, фæлæ йæ фæллад цæстытæ уыцы уазалæй баззады- 
сты, æмæ, йæ чызгимæ куыд алыхуызæттæ сты, ууыл дисгæнгæйæ 
нæхимæ ацыдтæн. 
* * * 
Бирæгъыл мæгуыры бон куы акæны, уæд куыдзы бын дæр 
атулы. Мæхи ахæм куыстмæ нæ цæттæ кодтон, бæргæ, фæлæ мын 
хуыздæр гæнæн кæм и? Æнæ фæхæцæгæй дæ фæсдзæуинæй уæл- 
дæр кæм не суадздзысты, уыцы горæты дын хъарм бынат чи дæт- 
ты? Гени куы фестай, уæддæр дæ бон дæ зæрдæ дарын у ’рмæст- 
дæр цагъайраджы уæззау къæлæтыл. Раст адæймагæй хæйрæг 
æфсондз аразы, уæле чи бады, уыдон та — лæггадгæнæг. Кæд сын 
сæ зæвæттæ сдæрай æмæ сын се ’дылы бардзырдтæ разæнгардæй 
æххæст кæнай, уæд дын дæ къæдз астæу сраст кæныны бар рат- 
дзысты æмæ дæ сæ даргъ стъолы дæллаг кæрон бадын бауадздзыс- 
ты, дæхи сæрибарæй куы ’нкъарай, уæд та дыл къахæй ахæцдзы- 
сты æмæ дæ фæсдуар æгадхуызæй дардзысты. 
Уацхæссæг царды хицæуттæн цумайы лæдзæг кæй у, уый æмба- 
рын, æмæ мæ æрмæст йæ ном дæр сагъæстыл æфтауы. Лæгъстиаг 
дзырдхæссæгау мæм дзы цыдæр æнæзæрдæзæгъгæ мыртæ хъуы- 
сы. Афтæ мæм кæсы, цыма йын гадздза сылæй фылдæр кад нæй, 
цыма бон-изæрмæ мæгуыргурау хъæуи-хъæу зилы æмæ лыстæг 
æбæркад хабæрттæ æмбырд кæны. Мæн фæнды сæрибар арф хъуы- 
дытæ нывгæнæджы дзаджджын æвзагæй фыссын æмæ адæмы зæр- 
дæтæм фæндаг ссарын, журналистикæ та мæ йæ хусгæнæн куы- 
ройы æрысдзæн æмæ мæ уæлæнгай дæлбар публицистикæмæ аз- 
дахдзæн. Уымæ гæсгæ дзы арвы кæрæтты лидзынмæ тырнын, аф- 
тæмæй ма мæхицæн нæ райсынæй дæр тæрсын. Райдзаст фæтæн 
уаты стыр æрттиваг стьолы фарсмæ сæвджын бадт чи кæны æмæ 
йæ цæстытæ газетæй атонын чи нæ фæразы, уыцы тарæрфыг хъуын- 
тъыз лæгæй аразгæ у мæ хъысмæт, фæлæ ахæм хуыз æвдисы, 
цыма йæ газетæй дарддæр ницы ’ндавы. 
— Дæ бон хорз, Болдын, — салам ын дæттын сойæсæрст хъæ- 
лæсæй. Редактор йæ сæрыл æвæндонæй схæцыд, йæ уæззау цæс- 
тæнгасæй мæ къахæй-сæрмæ сбарста æмæ мæ рохстæй бафарста: 

398 
Цомартаты Изæтбег 
— Цы дæ хъæуы? 
— Куыст. 
— Цавæр куыст? 
— Уацхæссæджы. 
— Æмæ искуы исты ныффыстай? 
— Дыууæ азы уæм хъæуæй уацхъуыдтæ фервыстон æмæ сæ 
фæмыхуыр кодтат. 
— Чи дæ? 
— Гæраты Ирбег. 
— А-а, уый ды дæ? 
-О. 
Йæ кæсæнцæстытæ йæ фындзы рагъæй æриста æмæ дыууæ 
æнгуылдзæй йæ уæлтъыфæлттæ массажгæнæгау æууæрды. Цыма 
йæ ныхасы цымыдисæй дарддæр ницы æвæры, уыйау мæ куыд- 
фæндыйæ фæрсы: 
— Æмдзæвгæтæ дæр фæфыссыс? 
— Нагъ. 
— Радзырдтæ та? 
— Искуы иу хатт-иу цыдæртæ афыстон, стæй сæ ныууагътон. 
Журналистикæйæн йæ авналæнтæ уæрæхдæр сты, æмæ мæм лите- 
ратурæйæ бæрзонддæр æвæрд у, — сайын æй, лæппутæ мын куыд 
бафæдзæхстой, афтæ, æмæ стъолмæ кæсгæйæ уæзбынæй дзуры: 
— Раст хатдзæгмæ æрцыдтæ. Литературæ журналисты хъыг- 
даргæ цы кæны, æндæр ын ницы ’ххуыс у. 
«Афтæ хорз — дæ сæр», — худын ыл мæхинымæр, фæлæ уый 
йæ зæгъинæгтæй мæ рог худтытæм не ’вдæлы. 
— Фыссæгæн йæ зæрды цы ’рбафты, уый афыссы æмæ æвæл- 
монæй дуне ’хца райсы. Журналистæн йæ размæ бирæ хæстæ 
лæууы, уымæн æмæ йæ куыст æрвылбоны цардимæ баст у, адæмы. 
бæрны йæ цæуын хъæуы, æмæ йыл уый уæззау уаргъ æвæры. 
Зын куыстыл ныххæцынмæ кæй хъавын, æмæ мæ йæ курдиат- 
джын коллективмæ æдзæттæйæ куы бауадза, уæд дзы хъуамæ стыр 
бузныг кæй уон, уыцы хъуыды мын мæ сæры тъыссы æмæ газет 
хъуыддагхуызæй рафæлдах-бафæлдах кæны, цыма дзы дунейы куы- 
рыхондæр философты зондджын ныхæстæ агуры. Кæд мæ къахгæ^ 
кæны, зæгъгæ йын йæ цæстытæм æдзынæг кæсын, фæлæ дзы, цы 
дзуры, уымæй уæлдай ницы уынын æмæ йæ уæзданæй фæрсын: 
— Цæй, цы мын зæгъыс? 
— Цыртæккæ мæм ницы куыст и. 
— Тынг разæнгардæй дæм æрбацыдтæн, Болдын, дæ ныфсæй 
ма мæ куыст дæр ныууагътон æмæ мæ ахæм дзуаппимæ здæхын 
нæ фæнды. 
— Кæм куыстай? 

Зынгхуыст бæлпицтæ 
399 
— Мæ райгуырæн хъæуы скъолайы ахуыры хайады сæргълæу- 
уæгæй. 
— Æмæ ахæм ранæй куыд рацыдтæ? 
— Уацхæссæджы куыст фылдæр уарзын. 
— Æмбарын дæ, фæлæ мæм ныртæккæ уæгъд бынат нæй. 
«Нæм» нæ дзуры, фæлæ «мæм», ноджы ахæм барджын ныхас 
кæны, цыма йын редакци йæ фыдæй баззад æмæ йæ къæлæтджы- 
ны æнусмæ баддзæн. 
— Дыууæ азы размæ мæ ме ’мбæлттимæ ардæм кæй хуыдтай, 
уымæ гæсгæ æнхъæлдтон, кæрæдзи бамбардзыстæм, фæлæ фæрæ- 
дыдтæн. Радиомæ цæугæ мын æрцæудзæн, æвæццæгæн. 
— Радиойы кусæг йæ фæстæ ницы фæд уадзы. Эфиры рабæр- 
бæр кæны, æмæ йæ дымгæ ахæссы, газеты та фыстæй баззайы. 
«Сæ иуыл — хъисын, иннæуыл — пæлæз. Сæ дыууæ дæр иу 
бон райгуырынц æмæ дыккаг бон амæлынц», — ахъуыды кодтон 
мæхинымæр, зæгъгæ та кодтон бынтон æндæр ныхæстæ: 
— Зонын æй, æмæ мæ тынг нæ фæнды, фæлæ... 
— Къуырийы фæстæ та мæ-иу абæрæг кæ. Кæд мæм уæдмæ 
исты фæзынид... 
Æмæ, дам, кад фæлгъаугæйæ нæу. Къуырийы фæстæ редак- 
цийы ногæй цы хъуамæ фæзына, уый йæ хицау ма зона, уымæн 
уæвæн нæй, æмæ дис кæнын, адæймаг, цы аккаг у, йæхицæн уымæй 
фылдæр аргъ кæнын кæй домы, ууыл. Хæдзармæ минæвæрттæ æрба- 
цæуынц, æмæ фысымты бон вæййы, хъуыддаг æнæ кæнгæ митæй 
алыг кæнын, фæлæ уыдон сæ хуымæтæг чызджы намыс уæларвмæ 
сисыны тыххæй алы мæнг æфсæнттæ мысын райдайынц æмæ, 
уазджытæ былысчъилæй кæуыл фæхудынц, ахæм зæрдæхæццæгæ- 
нæн спектакль саразынц. Цыфæнды бынсæфт гадздза дæр йæхи 
сыгъдæгæй равдисыны охыл йе суинаг хæзгулæн фыццаг бон ком 
нæ ратты, стæй дыккаг бон йæ цыт хъахъхъæдыл банымайы, æмæ 
йын æфсоны загъд дæр нал бахъæуы. Æмæ ма уæддæр уыдонæн 
бамбарæн и, фæлæ Болдыны та цы гуыбынниз тилы? Мæ цæсты йæ 
бæрзонддæр цы сисын фæнды? Йæ куыст æви йæ кад? Дыууæ къуы- 
рийы ма мæ Хуыцауы дзæгъæлы кæй фæратæр-батæр кодта, уымæй 
цы рамбылдта? Мурдæр ницы. Йæ куыстмæ дæр ын хуыздæр зæрдæ 
дарын нæ райдыдтон, йæхимæ дæр. Æмæ йæм хорз зæрдæ дæр 
куыд хъуамæ дарон? Цыма редакци мæн аххосæй ссудзы, уыйау 
мæм телефонæй æрбадзуры æмæ мæстыйæ срæцугъы: 
— Ардæм-ма рауай! 
Кæд исты æвирхъау рæдыд æруагътон, æмæ мæ тæргæ кæны, 
зæгъгæ, фесхъиуын æмæ йæм тæрсгæ-ризгæйæ бацæуын. Ме уæн- 
джы мын тас цæмæ уадзы, уый раздæр не ’мбæрстон, фæлæ йæ 
ныр æмбарын. Фыссын нæ зоны, æмæ курдиатджынтæн æдзухдæр 

400 
Цомартаты Изæтбег 
йæ ныхмæ цæуын æнхъæл у. Цæмæй йæм фæстæмæ дзурын ма 
уæндой æмæ йын йæ ныстуантæ æвæстиатæй æххæст кæной, ууыл 
архайы. Хъуыдыгæнæг журналисттæ йæ нæ хъæуы, фæлæ ных- 
къуырд дæлбар кусджытæ. Хистæрты дæр ницæмæ дары, фæлæ, 
нозт æмæ редакцийы сылгоймæгтæм æмхиц кæй у, уый зонынц, 
рæстæгæй-рæстæгмæ йыл мæстыйæ сæ дзæмбытæ æрхæссынц, æмæ 
сæ йæхи хъахъхъæны, кæстæртæй нæ тæрсы æмæ сыл йæ къæхтæ 
сæрфы. Æгадхуызæй сыл хуым кæны, фидгæ та — аст туманы. Мæ 
къухмæ сæ куы райсын, уæд сæ уындæй мæ зæрдæ бамæгуыр 
вæййы. Иу гыццыл къуым дзы баххуырсин, фæлæ уæд хæринаг 
æмæ уæлæдарæс та цæмæй æлхæндзынæн? 
Къуырма зæрватыччытæ дæр ма мæнæй цардхъомдæр сты. 
Бон-изæрмæ хурæфсæст уæлдæфы цъыбарцъыбургæнгæ кæрæ- 
дзиуыл фæцин кæнынц, стæй æхсæв-бонмæ сæ ахстæтты æнæмæ- 
тæй бафынæй вæййынц, æз та куысты фæстæ тыхстхуызæй уынг- 
ты зилын райдайын æмæ, хæдзар кæмæн и, уыцы куыйтæм фæхæ- 
лæг кæнын. Иу ма мæм дзы фæсæмбисæхсæв æнæнхъæлæджы бал- 
къонæй дæр рарæйдта, æмæ мæ удæй мæ хуылфы ницыуал аззад. 
Хорз æмæ мæ Навескæ йæ чызгимæ цæрын нæ бауагъта, æндæр 
æй цы уавæры сæвæрдтаин? Цыбыр рæстæгмæ йæ мæгуырдзина- 
дæй сфæлмæцыдаид, йæ зæрдæ мыл сивтаид æмæ мæ алыгъдаид, 
ныр та мыл æрхъæцмæ дæр нæ хъæцы. Уымæн йæ хъуыддæгтæ 
мæнæй хуыздæр рауадысты. Йæ мадыфсымæрмæ æрцарди æмæ 
йæ хæдзары мæт нæй. Скъолайы хорз кæй ахуыр кодта, уымæ 
гæсгæ æнхъæл уыдтæн, филологон факультетмæ йæхи хъаруйæ 
бахаудзæн, фæлæ сочиненийæ æртæ куы райста æмæ мæм кæугæ 
куы ’рбацыди, уæд фæтарстæн æмæ университеты исæн къамисы 
фæмидæг дæн. Мæ амондæн, йæ сæрдар Фацбай разынди, æмæ 
йын хъуырыцъарæй ныллæгъстæ кодтон: 
— Дæ хорзæхæй, фервæзын мæ кæн. 
— Цы дыл æрцыди? Хуызы цъыртт дæ куы нал и. 
— Курынмæ кæй хъавын, уый сочиненийæ æртæ райста, æмæ 
йæ конкурсæй рахауын ма бауадз. 
— Кæцы хайадмæ цæуы? 
— Уырыссаг. 
— Мæ бон ын ницы бауыдзæн. Иу бынатмæ дзы фондз адæй- 
маджы ис. Ирон хайадмæ йæ цæуыннæ фæнды? 
— Æвзаг нæ зоны. 
— Иннæ азмæ йын аргъæвæн нæй? 
—’ Нагъ. Ацы аз куынæ бахауа, уæд æй йæ мад Астæуккаг 
Азимæ акæндзæн, æмæ фенамонд уыдзынæн. 
— Дæ уарзондзинад та цас ахæсдзæн? 
— Ома куыд цас ахæсдзæн? 

Зынгхуыст бæллицтæ 
401 
— Уый дæр та Алетæйау нæ ныууадздзынæ? 
— Æз æй нæ ныууагътон, фæлæ мæ уый ацыди физкультур- 
никмæ. 
— Ма сай. Дæу хуызæн лæппуты физкультурниктыл нæ ивынц. 
— Чызджытæ алыхуызæттæ сты... 
— Кæй йæ ракурдзынæ, уый тыххæй мын дзырд дæттыс? 
— Дæттын! 
— Уæдæ уал æй фæсаууон ахуырмæ райсдзынæн, стæй йын 
исты ’рхъуыды кæндзыстæм. 
Нæ мæ фæсайдта, æмæ мæ хуыз мæхимæ æрцыди. Хъазæн 
æмæ мыл худæн бонтæ айтынг сты, æмæ мæ рæстæг мæ уарзоныл 
узæлгæйæ æрвитын. Мæ уд Зухрайыл лæууы ’рмæст, æмæ йæ 
фырцинæй зæхмæ нал уадзын. Æппындæр зындзинад куыд нæ 
бавзара æмæ мемæ баззайыны фæндыл фæсмон куыд нæ фæкæна, 
ууыл мæ тых-мæ бонæй архайын. Суанг ма йын йæ контролон 
куыстытæн дæр дæсны ахуыргæнджыты æххуырсын. Фæстаг кур- 
сы практикæ кæм кодтон, уыцы скъолайы бирæтимæ схæлар дæн, 
уæлдай тынгдæр та — иу уæззаузонд ацæргæ сылгоймагимæ. Але- 
тæйы ахуыргæнæг уыди, æмæ мæм уымæ гæсгæ иннæтæй фæхæс- 
тæгдæр. Йæ биноныг ныхасмæ йын хъусынæй не ’фсæстæн, æмæ 
ныр дæр Зухраимæ æххуысагур уымæ бацыдтæн. 
— Æз мæ ахуырдзауы бафарстон, уыцы дзæбæх лæппуйыл, 
зæгъын, дæхи цæмæ атигъ кодтай, æмæ, дам, ус курын йæ фæсо- 
нæрхæджы дæр нæ уыди. 
Ахæм цыбыр рæстæгмæ мæ йæ ном фехъусын дæр кæй нал 
бафæнддзæн, уый æнхъæл чи уыди? Цæттæ сынкъ куы фæкъæртт 
уа æмæ дзы дæхи куы ссыгъдæг кæнай, уыйау дæн ныртæккæ. 
Куынæ мæ ныууагътаид, æмæ Зухрайæ æнæхай куы фæуыдаин, 
уæд мыл цы стыр рæдыд æрцыдаид, ууыл хъуыдыгæнгæйæ мæ 
зæрдæйы йæ куыстæй ныллæууынмæ бирæ нал фæхъæуы. Йæ 
ныхмæ дзурын дæр мæ нæ фæнды, йæ фарс хæцын дæр, фæлæ мæ 
зылынджыныл куы банымайа æмæ мын Зухрайы контролон куыст 
англисаг ахуыргæнæгмæ куы нал ратта, уымæй тæрсгæйæ мæ ны- 
хас хъазынырдæм здахын: 
— Мæ размæ кæй уарзта, уыцы лæппуйы дæр уый тыххæй 
ныууагъта? 
— Дæ размæ дæр ма йын уарзон уыди?! 
— Йæхи мыл мардта, зæгъгæ, мын æппæлыди, æндæр ын æз 
цы зонын. 
— Кæс-ма уыцы æнæнтыстмæ, кæс! Хуымæтæг у! Йæ физкуль- 
турниччы та бонджын лæгыл баивта. Цæмæй богъау ма сабуха 
æмæ йын йæ хъуыддæгтæ ма фехала, уый тыххæй йæ хæдзарæн 
æхца бакусыны ’фсон Сыбырмæ арвыста æмæ æваст æндæры бын 

402 
Цомартаты Изæтбег 
абырыди. Афойнадыл дзы кæй фервæзтæ, ууыл цинæй мæл. Кæсаг 
доны баппæрстой, — зæрдæхæлар мидбылхудт хъазы йæ фæтæн 
цæсгомыл, æмæ мын сæрæй Зухрайы ’рдæм амоны. — Уыцы тыф- 
тырыкъоимæ йын абарæн дæр нæй. Чызг нæу, фæлæ зæды къалиу. 
Куы йæ ракурай, уæд дæм бирæ хæлæггæнджытæ уыдзæн... 
Цал æмæ цал хатты фехъуыстон ацы ныфсæвæрæн ныхæстæ 
мæ райгуырæн хъæуы!.. Æмæ, æцæгдæр, йæ фæдыл кæсгæйæамæй- 
ай хæрзконддæр лæппутæн фырхæлæгæй сæ цæсты фиутæ тайынц, 
фæлæ сæ Зухра ницæмæ дары. 
— Афтæ бирæ дæ уарзын, æмæ, авд марды куы акæнин, уæд- 
дæр мæ ингæны къæйтæ стонин æмæ дæм фæстæмæ раздæхин, — 
дзуры мын мæ хъусы, æмæ, нырмæ кæй никуы бавзæрстон, ахæм 
удирдгæнæн амонд мæ тугдадзинты ’нхъæвзы. 
* * * 
Калм, дам, бигъынайæ тарст, æмæ йæ хуынчъы был æрзад. 
Уырысханæй дардмæ дæр Алардыйау мæхи хъахъхъæдтон, цæ- 
мæй мæм йе ’ргом ма раздаха, ууыл архайдтон, уый та мæ фарсмæ 
æрбадти. Хицæуттæ мын цыма йæ фæрцы литературæ мæ зæр- 
дæйæ тыдтой, уыйау æй мæ фыдæнæн журналы редакторæй сæ- 
вæрдтой. Редакцийы кусджытæ мæм æнæуи дæр хорз цæстæй нæ 
кастысты, фæлæ ма мæ уæддæр ныфс уыди, искуы сæ дæвдæг их 
кæй атайдзæн, æмæ мæм се ’ргом кæй раздахдзысты, уымæй. Ныр 
уыцы ныфс асасти, æмæ мæ æппæтæй тынгдæр фæнды Уырысхан, 
Дауыр æмæ Тæхиры хъиладзагъдæй фæсурын. Мæ бон сын кæй ’ 
ницы бауыдзæн, уый æмбарын æмæ мæ ных рауагъдады хистæр 
редактормæ аразын. Уымæй дæр мæ ницы ныфс и, фæлæ йæм 
уæддæр мæхи ласын. Царды цы не ’рцæуы, ахæм нæй, æмæ йыл 
уæд та исты æнахуыр зæд атахти... 
Зыкъуыр рæз не схаста, фæлæ сфæлдыстадон кусджытимæ йæхи 
афтæ дары, цыма йæ бикъмæ дæр нæ хæццæ кæнынц. Аслæнбег 
дзы раст загъта. Йæ уæлхъус сахатырдæг куы фæлæууай, уæддæр 
дæм хæрдмæ не скæсдзæн. Уæвгæ, уый фысджытæн сæ иумæйаг 
низ у. Сæхицæн стыр лæгтæ æнхъæл сты, стæй æдзухдæр фысгæ 
кæнынц, æмæ сæ хъуыдытæ æндæр рæтты вæййынц. Зыкъуыр 
ныллæг бандоныл гуыбырæй бады æмæ йæ сæр стъолæй хæрдмæ 
дæр нæ зыны. Куы йыл схæца æмæ дæм йæ тымбыл цæсгом куы 
разила, уæд ын æппæты фыццаг бафиппайдзынæ, йæ удыхъæд ын 
ирдæй чи ’вдисы, уыцы дыууæ гæдывад цæсты. Афтæ зыны, цыма 
йæ нарæг рихитæ æмæ йæ къæлæт æрфгуытæ дæр хинæй сæ тæккæ 
дзаг сты. Йæ халас сæр фæлæгуын и, æмæ йæ ных Сократы ныхы 
йас сси, фæлæ дæ уый ма фæсайæд. Цасфæнды йæ куы фæкъахай, 

Зьшгхуыст бæллццтæ 
403 
уæддæр дзы хынджылæгæй дарддæр ницы фехъусдзынæ. Донмæ кæй 
тæры æмæ фæстæмæ æнæ донæй кæй здахы, уыцы æрыгон поэтты 
хъуыдымæ гæсгæ зæххыбынтыдзæуæг у, æмæ йыл æууæнк нæй. 
«Дзæгъæлы йæм цæуыс! Сырдонау дæ фæрасай-басай кæн- 
дзæн, æмæ дыл хъуын-æрду нал æрхæцдзæн!», — мæ хъустыл уа- 
йынц Аслæнбеджы мæстæлгъæд ныхæстæ, фæлæ мæ радзырдтæ 
мæ къухмæ хицæн чиныгæй райсыны бæллиц уыдонæй тыхджын- 
дæр у æмæ мæ размæ тæры. Афтæ мæм кæсы, цыма Уырысханы 
фæстæ рауагъдад хæрамдзинадæй асыгъдæг и æмæ фæсивæдæн 
йæ дуæрттæ байтыгъта, цыма Зыкъуыр дæр кæстæртыл уый арды- 
дæй уырсиуæг кодта æмæ ныр йе ’ндæвдадæй фервæзти. Фервæз- 
ти дзы æви нæ, уый мæ бон равзарын нæу, фæлæ йæ бандонмæ 
фидар баст кæй у, уый уынын мæхи цæстæй. Йæ уатмæ куы ба- 
хызтæн, уæдæй нырмæ йæ бынатæй змæлгæ дæр нæма фæкодта. 
Цыдæртæ фыссы æмæ сæ хæххытæ кæны. Гæххæтт йæ къухмæ 
сисы, дзæвгар рæстæг ыл фæаргъауы, стæй йæ фæстæмæ æрæвæ- 
ры æмæ та хъуыддагхуызæй фыссыныл балæууы. 
— Гъемæ æгас цу, чидæриддæр дæ. Цы хур, цы къæвда дæ 
’рбахаста, мæхæдæг дæр тыххæй кæм цæуын, уыцы къуындæг 
уатмæ? — йе ’мдзæвгæйæ йæ цæстытæ атонын нæ фæразы, афтæ- 
мæй мæ фæрсы уæдæгондæй хъазæгау. 
— Мæ зæрды уæм чиныг рауадзын и, фæлæ цæмæй райдайон, 
уый нæ зонын, — йæ уынаффæхъуаг кæй дæн, уый бахахх кæны- 
ны тыххæй йын дзуапп дæттын лæгъстæхуызæй, уымæн æмæ йæ 
зонын: ардыгæй æрвыст куы ’рцæуон, уæд иу ранмæ дæр мæ ныфс 
нал бахæсдзынæн. 
— Дæ иннæ хъуыддæгтæ дæр дæ къухы афтæ ’нцонæй куы 
бафтиккой. Генион уацмыстæ ныффысс æмæ сæ æрбахæсс, мах 
сæм Цоцкойы цæстæй æркæсдзыстæм æмæ сæ рауадздзыстæм, — 
дзуры былысчъилæй æмæ уыцы иу рæстæг худы йæхиуыл дæр, йе 
’мкусджытыл дæр, хистæр фысджытыл дæр, рауагъдадæн кувæн- 
дон æнхъæл чи у, уыцы фæсивæдыл дæр. 
— Дæумæ сæ æрбахæссон? 
— Æз дын сæ æхсызгонæй рауадзин, фæлæ мæ ам нал æрбай- 
йафдзынæ... 
— Дæ зæрды ’ндæр искæдæм ацæуын и? 
— О, нæхимæ. Ме ’фсины фарсмæ баддзынæн æмæ йын уар- 
зондзинады ’мдзæвгæтæ фысдзынæн, уæддæр уый йеддæмæ никæй 
хъæуынц, уый дæр æхцайы тыххæй... 
— Хъазгæ кæй кæныс, уый æмбарын, фæлæ... 
— Нырæй æцæгдæр ныхас никуыма кодтон. Мæ ног чиныджы 
цы ’мдзæвгæ рацыд, уый фæстæ мæ ардæм ничиуал æрбауадздзæн. 
— Цавæр æмдзæвгæ у уагæр? Фысджытæ сæ аууæттæй дæр 

404 
Цомартаты Изæтбег 
тæрсгæ куы кæнынц, уæд дæумæ уыйбæрц хъару кæцæй разынд? 
— Хæсты мæм топпы кæсæнæй чи каст, уыцы фашистæн Мæс- 
куыйы хуыздæр уазæгуаты лæгъстæ кодтой, цас дæ фæнды, уыйас 
нæм цæр, зæгъгæ, мæнæн та дзы суткæйы ’мгъуыдмæ дæр бынат 
нæ разынд. Æмæ ахæм цау куыд хъуамæ ауагътаин æнæ фæхудгæ, 
æнæ фæкæугæ? 
— Хицауад иронау нæ кæсынц æмæ, чи зоны, сæ сохъхъыр 
цæстырдыгæй фæуа... 
— Сæхæдæг нæ кæсынц, фæлæ мын сæ куыйтæй бирæ знæгтæ 
ис, æмæ уыдон мæ уавæрæй æнæ спайдагæнгæ нæ фæуыдзысты. 
— Рейхстаджы къулыл йæ ном чи ныффыста, уыцы хæстоны 
æмæ зындгонд поэт-зарæггæнæджы йæ куыстæй ахæм гыццыл 
хъуыддаджы тыххæй куыд сисдзысты? 
— Сæ цæст дæр нæ фæныкъулдзысты, афтæмæй. Исгæ та мæ 
скæндзысты, хæсты цæхæрæй иу стъæлфæн дæр кæуыл нæ сæм- 
бæлд æмæ обкомы фæлмæн къæлæтджынтæ чи ’рцахста, уыдон. 
Адæмты ’хсæн цы фидар хæлардзинады гæнах амайынц, уымæ 
сын дæрзæг къухæй кæй бавнæлдтон, уый тыххæй — нæ, кæрæ- 
дзиуыл ныффыссынæй кæй тæрсынц æмæ сæ ницæйаг удтæ кæй 
хъахъхъæнынц, уый тыххæй. Се ’ппæт дæр рог æрмæгæй конд 
сты, æмæ сæ цыфæнды егъау уылæнтæ хæсгæйæ дæр дон бынмæ 
нæ ласы. Сæ бынæттæн тæрсгæйæ сæ устытæм дæр хъæрæй дзу- 
рын нæ уæндынц, æмæ сын сæ шофыртимæ хæтынц. Ахæм тæп- 
пудтæ хъæхъхъаг куыйтæй тæссагдæр сты, æмæ сæ хи дæрдты 
ласын хъæуы, æз та сæ мæхиуыл сардыдтон. Зæрондæй, зæгъын, 
иу лæгдзинад уæддæр равдисон... 
Йæхиуыл худын кæй бон у, уый бынтон сæфт нæу æмæ мæм, 
чи зоны, чиныг рауадзынмæ фæкастаид, фæлæ йын уыцы фадат нал 
радтой. Йæ хъуыддаг ын партийы обкомы бюромæ рахастой æмæ 
дзы дур дурыл нал ныууагътой. Æрæджы дæр ма сын фæзминаг 
хæстон чи уыди, сæ бæллиццаг цардыл сын амæй-ай æппæлæндæр 
æмдзæвгæтæ чи фыста, уый зæххæй сисынмæ дæр нал сбæззыд, 
афтæмæй йæ пъолсæрфæн хæррæгъау бырæттæм аппæрстой, мæ 
радзырдтæ ног хистæр редактормæ бахаудтой æмæ рауагъдады лæ- 
зæрын райдыдтой. Редакциты раздæр цы зындзинæттæ æвзæрстон, 
уыдон мæм мады рæвдыдæй фæлмæндæр фæкастысты мæ ног хъи- 
зæмæртты цур. Æнхъæл уыдтæн, кæстæртæ хистæрты куы раивой, 
уæд мæ фæндæгтæ фæлæгъздæр уыдзысты, фæлæ фæрæдыдтæн. 
Зæрæдтæ мæ фыдгой уæддæр нæ кодтой, адон та ма мæ цъыфимæ 
дæр змæнтынц. Царды цынæ хъылмайæ фæхъæстæ дæн, ахæм мын 
нал баззад, æмæ ма уымæн дæр бабыхсин, фæлæ мæ мæ уарзоны 
цæсты кæй æфтауынц, уыимæ сразы уæвын мæ бон нæу. 
— Сæуджены нæ зоныс? — Терчы был тезгъогæнгæйæ мæ æнæн- 

Зынгхуыст бæллицтæ 
405 
хъæлæджы афарста Зухра æмæ мæм тæригъæдгæнæгау æнкъар- 
дæй æрбакасти. Къуыдипп фыссæджы коймæ мæ зæрдæ ныссæх- 
хæтт ласта. 
— Æз æй хорз зонын, фæлæ ды йемæ кæм базонгæ дæ? 
— Мæ мад æмæ йæ ус хæстæг æрвадæлтæ сты. 
— А-а... 
— Искуы уæм зулдзыхы ныхас рауад? 
— Нагъ. 
— Уæдæ йын афтæ æнад цæй тыххæй дæ? 
— Мæ-гъа. 
— Цавæр фыссæг у? 
— Æрыгонæй цы ’мдзæвгæты чиныг рауагъта, уый йын фæ- 
рæстмæ, æмæ йæхиуыл фервæссыд. Мæнмæ гæсгæ, æхцайы фæ- 
дыл дæр адзæгъæл æмæ нал сырæзт. Йæ прозæ уæлæнгайдæр æмæ 
къæбæлдзыгдæр у, фæлæ уæддæр цардмæ кæйдæрты уацмыстæй 
хæстæпхæр лæууы. Афтæ бæстон мæ цæмæ фæрсыс? 
— Йæ усимæ сæм дæу тыххæй ныхас рауад, æмæ дæ тынг 
æвзæртæ фæдзырдта. Радзырдтæ, дам, нæм æрбахаста, æмæ, дам, 
ын нæ бæззынц. Æз дæ кæй уарзын, уый куы базыдта, уæд йæ 
цæсгом сырх дæр нæ фæци. Уымæ смой кæныны бæсты, дам, æнæ 
лæгæй баззай. 
— Ды дæр афтæ хъуыды кæныс? 
— Нагъ. 
— Уæдæ йын йæ дам-думтæ цы фæзмыс? 
— Чи дæм цы зæрдæ дары, уый зонай... 
— Цæмæн? Къуылымпыйы хосæн? Æууæнк марынæн? Мур- 
дæр мæ ницæмæн хъæуы сæ сау зæрдæты ахаст. Разæй мæм худгæ 
кæнынц, фæстейы та мын ме счъилтæ кæрдынц. Чи дзы куыд æдзæс- 
гомдæр у, афтæ йæхицæй тынгдæр æппæлы, иннæтыл та цъыфка- 
лынæй не ’фсæды. «Æз цы обауыл лæууын, уый — æппæтæй бæр- 
зонддæр». Ахæм зондимæ дзы алчидæр Олимпы цъупмæ тырны, 
афтæмæй иумæ иу ныллæг къуыбыры аккаг не сты. 
— Уый зонгæйæ дын ницы загътаин. Йæ ныхæстæ мын мæ 
игæртæ ацагътой, æмæ сæ мæ къахы бын акæнын нæ бафæрæзтон. 
— Æз дæумæ нæ мæсты кæнын, фæлæ уымæ. — Йæхи разагъ- 
ды фыссæг куы хоны, уæд æрыгон чызджы сыгъдæг зæрдæмæ 
чъизи цæмæ хæссы? Иу дзырд дæр кæмæй нæ бакаст æмæ æппын- 
дæр кæй нæ зоны, уый йын цæмæ æнад кæны? 
— Стыр лæг кæй у æмæ дæу хуызæттыл кæй не ’рвæссы, уый 
бахахх кæныны тыххæй. 
— Адæймагæн йе стырдзинад рæстæг бæрæг кæны. Литера- 
турæ фыссæгæй уæлтых куыст домы. Æрвылбон дæр ыл йæ уд чи 
хæры, йе ’ргом уымæ здахы, йæхи равдисынмæ йæм чи цæуы 

406 
Цомартаты Изсетбег 
æмæ йын йæ рохтæ райсынмæ чи хъавы, уыдоны та æнæдомд 
æфсургъау йе рагъæй æппары. Сæуджен æрыгонæй йæ чысыл 
æнтысты фæхуыдуг и, æмæ йæ фу ссыди. Баззади ма йын арахъхъ 
нуазын, схъæлæй цæуын, фыдгæйттæ кæнын æмæ йæхицæй кæс- 
тæртыл дæлæмæ хæцын. Оххай, искæмæ дзы курдиат куы разына 
æмæ йын йæ мынæг кады мæнг æрттывд куы ахуыссын кæна. 
— Æрсабыр у, дæ хорзæхæй. Дæу тыххæй мын чифæнды цыфæн- 
ды куы дзура, уæддæр дыл мæ зæрдæ нæ сивдзынæн, уымæн æмæ дæ 
æз се ’ппæтæй хуыздæр зонын, стæй дæ мæ удæй фылдæр уарзын, — 
загъта Зухра æмæ мыл йæ цæнгтæ æрбатыхта, фæлæ йæ адджын 
батæй дæр не ’рсабыр дæн. Куыддæр кæрæдзийæ фæхицæн стæм, 
афтæ рауагъдады директормæ балæууыдтæн æмæ йæ бафарстон: 
— Дудар, фысджытæ иудадзыг гæдытау сæ чъизитæ æмбæх- 
сынц, æмæ сæ хуызæнæн дзуапп никæмæй райсдзынæ, фæлæ-ма 
мын ды ’ргомæй зæгъ, мæ радзырдты хъуыддаг куыд у? 
— Нæ зонын. Сæуджен æмæ Григол цыдæр ракъуыр-бакъуыр 
кæнынц æмæ иу хъуыдымæ æрцæуын нæ фæразынц. 
— Ахæм æбæрæг уавæры мæ кæдмæ дардзысты? Бафæрсæн 
сын нæй? 
— Бæгуыдæр сын и. 
Йæ секретары Григолмæ фæсидын кодта, æмæ къæсæрæй æрба- 
хызт ныллæг, фыдындгомау цыппораздзыд лæг. Фыццаг фендæй 
дæр ын адæймаг хæрз æнцонæй ахсы йе ’нцъылдтæ гыццыл ных, 
йæ зæххы ’нгæс чъизихуыз даргъ сæрыхъуынтæ, йæ мидæмæхауд 
мæллæг рустæ æмæ йæ зынгхуыст цæстытæ. Йæ ног чиныг дирек- 
торы стъолыл хицæнæй лæууы, æмæ йæм хæлæггæнгæйæ кæсын. 
Æз та кæд рауадздзынæн, цымæ, ахæм чиныг? Дудар мын куы 
баххуыс кæнид, уæд мæ бæллиц сæххæст уаид, фæлæ мæлæты 
стырзæрдæйæ бады йе стъолы уæлхъус. 
— Ацы лæппуйы радзырдтæ кæмæ сты? — хъуысы мæм йæ 
уæзбын хъæлæс. 
— Мæнмæ. 
— Кæдæй нырмæ? 
— Кæд мæ Хуыцау нæ фæливы, уæд афæдзы бæрц кæнæ цъус 
фылдæр. 
— Æмæ йын цы дзуапп радтай? 
— Раст дын куы зæгъон, уæд ницыма. 
— Кæцы азы пъланмæ йæ хæссыс? 
— Мæ-гъа. 
Йæ нарæг уæхсчытæй куы иуыл схæцы, куы иннæуыл æмæ 
йæ тæнæг былтæ счъилтæгæнгæ тыхстхуызæй куы уымæ бакæсы, 
куы мæнмæ. 
— Ома куыд «мæ-гъа»?! — рæхуыстæй йæ фæрсы директор. 

Зынгхуыст бæллицтæ 
407 
— Æз сæ бацæттæ кодтон, мæ Хуыцауыстæн, æмæ дарддæр 
хъуыддæгтæ мæнæй аразгæ нал сты. 
— Радзырдты тыххæй дæ хъуыды ныффыстай? 
-О. 
— Цавæр у? 
— Уæллæй, Хуыцауыстæн, мæнмæ цауд нæ кæсынц, æмæ мæ 
фæрсæг куы уаид, уæд сæ æз бæгуыдæр рауадзин. 
— Уæдæ сæ Сæуджен æвзæр цæмæ хоны? 
— Уымæй йын йæхи бафæрсын хъæуы. 
— Кæсгæ сæ бакодта? 
— Кæд нæма. Уæвгæ, цы бæрæг и? Хатгай къухфыстытæ сæ- 
химæ дæр ахæссы. 
Григол бынтондæр ныммæгуырхуыз. Директормæ лæгъстæгæ- 
нæджы цæстæй кæсы, цыма йын афтæ зæгъынмæ хъавы: «Ныр дæ 
цæстфæлдахæг кусæджы мæнæй хуыздæр куы зоныс, уæд ма дзы 
мæн цы къахыс?» Йæ хицау мæ радзырдтæ йæ цæсты кæронæй 
дæр кæй нæ федта, уый йæ уагыл бæрæг у, æмæ фырмæстæй мæхи 
уромын нал фæразын. 
— Дудар, кæд Сæуджен мæ радзырдтæ бакасти æмæ сæ æвзæ- 
рыл банымадта, уæд сæ æнæ уæлдай ныхасæй фæстæмæ ахæсдзы- 
нæн, æмæ мæ къах дæр ам нал уыдзæн, кæд сæ æнæ бакæсгæйæ 
рафаудта, уæд та йæ бафæрсын хъæуы, афтæ гæнæн куыд и, уымæй. 
Дуары ’рдæм цæхгæр фæзылдтæн, фæлæ мæ директор бау- 
рæдта, йæ секретарæн Сæудженмæ фæдзурын кодта æмæ йын, 
æрбад, зæгъгæ, Григолы цурмæ бацамыдта. 
— Ирбеджы радзырдты тыххæй дæ куы бафарстон, уæд мын 
афтæ загътай: рауадзынмæ нæ бæззынц. Цæмæ гæсгæ æрцыдтæ 
ахæм хатдзæгмæ? 
Йæ фарст зымæгон арв ныннæрæгау рауади, æмæ Сæуджен 
дурдзавдæй баззади. Æрвæсгæ дæр кæуыл нæ кæны, уыцы авторы 
цур дзы йæ директор æргом дзуапп æрдомдзæн, уый йæ хъуы- 
дыйы кæрон дæр нæ уыд, æмæ йæ фырдиссагæй дзурынмæ дæр 
нал арæхсы. Уæвгæ йын зæгъинаг дæр ницы ис, æмæ йæ дымст 
насы ’нгæс лæгуын сæрмæ тыхстхуызæй февнал-февнал кæны. Йæ 
пинджакы риуы дзыппæй стыр сæрвасæн фелвæста, йæ фæсхъус- 
тæй йæ цыбыр къæбутмæ чи ’рзæбул и, уыцы тæнæг урс фæскъæуттæ 
æмæ дзы йæ сау бæзджын рихитæ афаста æмæ йæ фæстæмæ йæ 
бынаты авæрдта. Бæлвырд дзуапп ын кæй нæ ратдзæн, уый уынын, 
йæ ныхас ын ницытæ æмæ мацытæм куы аздаха, уымæй тæрсын 
æмæ йæ комкоммæ фæрсын: 
— Сæуджен, мæнæ-ма мын адоны раз æнæгæды зæгъ, мæ уац- 
мыстæй мын иу дæр бакастæ? 
— Григол мын сæ йæхи ныхæстæй радзырдта æмæ... 

408 
Цомартаты Изæтбег 
— Нæ бакастæ, нæ, уымæн æмæ дæхицæн гени ’нхъæл дæ 
æмæ мæ хуызæтты дæ сæрмæ нæ хæссыс, адæймагæн йæ уац- 
мыстæ уынгæ дæр ма фæкæ, афтæмæй йæ графоманæй тон æмæ 
йæ адæмы цæсты ’фтау, уый та хæссыс дæ сæрмæ. 
— Æз дæ графоман никуы рахуыдтон. 
— Куынæ мæ рахуыдтаис, уæд мæн дæр мæ дзых нæ хæры. 
— Чи дын загъта? 
— Уый ды мæнæй хуыздæр зоныс, æмæ мæ ма дзурын кæ, 
науæд де ’мкусджыты ’хсæн фæфыддзæсгом уыдзынæ. Уæвгæ, 
дæуæн цы уæлдай у? 
Директор нæ сфæлмæцыд æмæ мын йæ къухы фæтылдæй дуа- 
ры ’рдæм ацамыдта. Уæззаузæрдæйæ уынгмæ ацыдтæн æмæ 6æ- 
лæсты бын фысджыты Цæдисы правленийы сæрдарыл хæрхæм- 
бæлд фæдæн. Ныллæггомау халассæр лæг у, уæзбын ныхасгæнаг. 
Йæ фындзы бын сабырæй цыдæртæ фæгуым-гуым кæны, æмæ йын 
фылдæр хатт ницы бамбарын. Йæ хус хъæмпы ’нгæс уацмыстæ 
йын нæ уарзын, æмæ дзы мæхи дæрдты ласын. Ныр дæр æм нæ 
бацæуин, фæлæ æбæрæг уавæры хъуырдухæн кæнынæй бафæл- 
ладтæн æмæ йыл тыхстхуызæй мæхи фæдзæхсын: 
— Сабан, рауагъдады мын иу гыццыл чиныг ис, æмæ мæм дæ 
цæст куы фæдарис.Сæуджен мæ цалдæр азы æнæ дзуаппæй ра- 
тæр-батæр кæны, æмæ дзы мæ уды бон нал у... 
— Не к спеху, — кæсгæ дæр мæм нæ кæны, афтæмæй уырысса- 
гау куыдфæндыйæ дзуры сæрдар æмæ мæ иувæрсты йæ къæхтæ 
тыхистгæнгæйæ мидæмæ фæцæуы. 
Мартин, Мартин! Дæ къух дæхимæ дзæгъæлы систай. Æз цы 
адæмы базыдтон, уыдон уый аккаг не сты, цæмæй дæ цард рауæл- 
дай кæнай. 
* * * 
Уæддæр дзы хи хæдзарæн æмбал нæй. Рæхджы фатеры хицау 
суыдзынæн æмæ адæмы рудзгуытæм хæлæггæнгæйæ нал кæсдзы- 
нæн. Мæгуыр кæуыл схæцыд, уыцы гæлхæрд культурæйы кус- 
джытæ сæ уарзон паддзахадæй сæ бон базыдтой æмæ сæхи хар- 
дзæй иумæйаг бæстыхай аразыныл ныллæууыдысты. Мæхи сæм 
бакъул кодтон, æмæ мын сæ кооперативмæ бацæуыны бар радтой. 
Цыма мын стыр хорздзинад сарæзтой, уыйау сæ фæбузныг дæн 
æмæ кæйдæр къуымты рахау-бахауы зæрдæцъæхæй хæс райсы- 
ныл сразы дæн. Цалдæр азы мæ рæбыны цы капеччытæ фембæх- 
стон, уыдонмæ ма курæггаг æхцатæ бафтыдтон æмæ, сæ фæнд куы 
аивой, уымæй тæрсгæйæ талф-тулфæй бухгалтермæ балæууыдтæн. 
Мæ зæрды уыди курдиат дыууæуатон фатермæ бадæттын, фæлæ 

Зынгхуыст бæлпицтæ 
409 
мыл рæстæмбискар гуымирыхуыз былджын сылгоймаг тарæрфы- 
гæй бахъуыр-хъуыр кодта: 
— Иу адæймагæн дыууæ уаты дæттын не ’мбæлы. 
— Йæ амондагурæгæн та? 
— Уымæн дæр. 
— Тагъд ус курдзынæн, æмæ та ногæй рады лæудзынæн? 
— Чызг дын разы у? 
-О. 
— Уæдæ ма уæ каст цæмæ у? Къайады хæдзары уæ къухтæ 
æрфыссут æмæ мæм гæххæтт æрбахæссут. 
— Æцæг зæгъыс, æцæг. Мæхи сæр æй куыд нæ æрцахста, — 
бацинхуыз дæн æз, Зухрамæ фæдзырдтон æмæ йын бухгалтеры 
ныхæстæ рафæзмыдтон. Уымæн йæ цæсгомыл сагъæсы бæрджытæ 
фæзынд, æмæ иуцасдæр йæ хъуыдыты аныгъуылд. 
— Дæ зæрды мемæ цæрын нал и? — бафарстон æй, мæ мидка- 
тай æмбæхсгæйæ. 
— Уымæй тынгдæр мæ ницы фæнды, фæлæ мамæйæ тæрсын. 
Мæ хабар йæ хъустыл куы ’рцæуа, уæд мæ иу бон дæр ам нал 
ныууадздзæн. 
— Ныууадздзæн. Фидар дзырд мын радта. 
— Ма йыл æууæнд. Æдзухдæр мæ телефонæй дæуыл ардауы. 
Уый, дам, мах аккаг нæу, æмæ, дам, дзы истыхуызы дæхи раиу- 
варс кæ. Алчидæр, дам, хъуамæ цардæй иса, цы хай йæм дзы 
’мбæлы, уый, æмæ йæ зæрдæ æндæр мацæуыл дара. 
— Ацу æмæ бæстон ахъуыды кæ, дæ зæрдæмæ байхъус, æмæ 
дын цы зæгъа, уый бакæ. Цыфæнды карз тæрхон мын куы рахæс- 
сай, уæддæр дæм нæ фæхæрам уыдзынæн. 
Мæ цæсгомыл ахæм хуыз равдыстон, цыма мæ сæрмæ иу мигъы 
къæм дæр нæ фæзынд, æмæ арв раздæрау æрттывдтытæ калы, 
фæлæ, кæй фæтыхстæн, уый Зухрайы цæстытæй нæ аирвæзт, æмæ 
мæм дыккаг бон урс къабайы мидбылты худгæйæ æрбацыд. 
— Де ’вдисæнтæ кæм сты? — бафарста мæ хъæлдзæгæй, йæ 
цæнгтæ уыцы аивæй фæйнæрдæм айтыгъта æмæ вальс кафæгау 
æрзылди, дæ къух æрфыссыны размæ ма де суинаг цардæмбалы 
рæсугъддзинадмæ иу хатт æрбакæс æмæ йын аргъ скæ, зæгъгæ. 
Æз бахудтæн æмæ йæ мæ хъæбысы ’рбакодтон. 
— Æвдисæнтæ дæ уыйас дæр хъæуæнт. 
Нæ цард кæй баиу кодтам, уый тыххæй æвдисæндар райстам 
æмæ дуне батонæгау цинæй мæлæм. Кæрæдзийы къухтыл хæц- 
гæйæ уæлæрвты тæхæм бонты, къуыриты, мæйты сæрты æмæ, нæ 
хæдзар йæ къахыл кæд слæудзæн, уымæ ’нхъæлмæ кæсæм. Никуы 
мæ бауырныдтаид, фондзуæладзыгон бæстыхай цæттæ æхцатæй 
афтæ зын аразæн у, уый. Горæты кæрон иунæгæй лæууы, æмæ йæ 

*10 
Цомартаты Изæтбег 
куы тæрккъæвда æрæхсы, куы йæ их фæхойы, куы йыл бæзджын 
мит йæ уæззау пæлæз æрæвæры, куы йæ хъустæм цъыфы аныгъуы- 
лы. Цалынмæ йæ уæлцъар бамбийы, уæдмæ Хуыцау æмæ йæ ху- 
ыскъастæу аразджытæй ферох вæййы, стæй та дзы иугай кусджытæ 
фæззыгон бындзытау æрдæгфынæйæ æнæбары базмæлынц æмæ 
йын зивæггæнгæ йæ дон цъирын райдайынц. Нæ зæрдæ дзы æппын- 
дæр нæ рухс кæны, фæлæ уæддæр нæ ныфс кæронмæ нæ сæтты. 
Искуы амад кæй фæуыдзæн æмæ нæ амонды гæнах кæй суыдзæн, 
ууыл æууæндæм æмæ нæ бæллиццаг фидæнмæ разæнгардæй тын- 
дзæм. 
* * * 
Хион цыфæндыйæ дæр хион у. Уый дыл куыд батыхса, афтæ 
дыл ничи батыхсдзæн. Зарæ мын хæрæфырт æййафы æмæ мыл 
тынг æнувыд у, фæлæ нæ кæрæдзиуыл æрмæст хæстæгдзинад нæ 
бæтты. Иуæндæс азы скъолайы иумæ фæцахуыр кодтам æмæ дыууæ 
мадызæнæгау схаблар стæм. Литературæ бирæ уарзы, æмæ мын 
мыхуыры исты куы рацæуы, уæд ыл зæрдиагæй бацин кæны. Хи- 
цауады хæдзары бухгалтерæй дзæвгар рæстæг кусы, æмæ йын кæд- 
дæр-никæд иу уат радтой. Йæхи хуызæн хæрзæгъдау абадгæ чыз- 
джыты йæм æрхуыдта, мæн дæр йæ зæрдæ фæхъулон кæнын нæ 
бакуымдта, æмæ сылгоймæгтимæ замманай дзаджджын фынгмæ 
бахаудтæн. Фæсахсæвæртæм фæцæл кодтам, фæхъазыдыстæм, стæй 
уазджытимæ цæуыныл ныллæууыдтæн, фæлæ мæ нæ рауагъта. 
— Ды никæй хъæуыс, æмæ ардыгæй макæдæмуал цу. Искæй 
хæдзары цæрын, æмбæхст уайдзæфтæм хъусын æмæ æгомыг цæс- 
сыгтæ ныхъуырын куыд зын у, уый æз мæхиуыл бавзæрстон æмæ 
йæ мæ фыдгулæн дæр мæ цæст нæ уарзы. 
Бæрзонд хæрзуынд чызг у. Æрмæст йæ мыдхуыз хъуымбыл 
дзыккутæ дæр бирæйы аргъ сты. Тынг зæрдæмæдзæугæ, уый æдде 
ма — сыгъдæгуарзаг, биноныг, алцæмæй æххæст, уæддæр æм амонд 
хæстæг нæ цæуы. Уæвгæ, азым йæхимæ дæр хауы. Бирæ кур- 
джытæ йæ уыд, фæлæ сыл нæ барвæссыд. Дзырд ын æууилын нæ 
хъæуы. Адæймаг зæгъынмæ кæй фæхъавы, уый æвиппайды ацах- 
сы æмæ йæ дарддæр ахæццæ кæны. Йæ куыстуаты тыххæй нæм 
ныхас куы æрæфты, уæд мæм йе ’мбаргæ цъæх цæстытæй æрба- 
кæсы æмæ арф ныуулæфы. 
— Æнусæй-æнусмæ нын Хуыцау нæ бæстæйы хицæутты иу 
нывьй куыд кæрды, уый диссаг у. Мæгуыр адæм сæ зæдты бынаты 
æвæрынц æмæ сæм сæркъулæй сæ хъæстытæ хæссынц, уыдон та 
сæ сæхи рамбæхс-бамбæхс кæнынц æмæ сыл сæ секретарты арда- 
уынц, уæларвон хъуыддæгтæй сæ хуымæтæг зæххонтæм не ’вдæ- 

Зынгхуыст бæдлицтæ 
411 
лы, æмæ сæ ма хъыгдарут, зæгъгæ. Æргомæй сыл куыд худынц, 
уый куы зониккой, уæд сæм æввахс нæ цæуиккой. Сæ тæригъæмæ 
кæсгæйæ мæ цæстытыл ауайынц Некрасовы поэмæйы æнæбон кур- 
джытæ. Дыууæ цардарæзты кæрæдзимæ дард сты, куы зæгъынц, 
уæд сæ миддуне афтæ æмхуызон цæмæн у? 
Цардмæ иу цæстæй кæй кæсæм, уый мын æхсызгон у, уымæй 
æхсызгондæр та мын у, Зухрайы фарсмæ мæ кæй æрцæрын кодта, 
æмæ æдзухдæр мæ цуры кæй ис, уый. Мæ дыууæ уарзон адæйма- 
джы кæрæдзи зæрдæмæ фæцыдысты, æмæ концерттæм дæр иумæ 
цæуæм, кинотæм дæр, æрдзы хъæбысмæ дæр. Сабаты æмæ хуыцау- 
боны Зарæ хъæуы йæ рынчын мадмæ вæййы, æмæ йæ уат ме 
’вджид бакæны. Зухра мæм зæрдæрайгæйæ æрбацæуы, æмæ дыууæ 
боны диваныл кæрæдзи рæвдауынæй нал фефсæдæм. Фырбуцæй 
мæм цынæ номæй сдзуры, ахæм ын нал баззайы, æмæ дуне мæхи 
бавæййы. Йæ цæстытæй мæ куыд фæныхъуыры, уымæ гæсгæ йын 
йæ уавæр æмбарын. Сывæллæттæ арынмæ сцæттæ, тагъддæр мын 
сæ куы балæвар кæнид, уый йæ фæнды æмæ мæм хуымæтæджы 
батæ æмæ хъæбыстæй бæрнондæр хъуыддæгтæм æнхъæлмæ кæсы. 
Мæ бæллиц дæр уый у, фæлæ мыл дыууæ хъадаманы æвæрд и. 
Йæ мадæн фидар дзырд радтон, стæй мæ хæдзар цæттæ нæма у, 
æмæ мæ мæ бинонтимæ искæй къуымты рахау-бахау кæнын нæ 
фæнды. Аслæнбеджы ныхæстæ мæ иу минут дæр нæ рох кæнынц. 
— Цалынмæ дæхи хæдзары ’рцæрай, уæдмæ ус ма ракур. Хуы- 
цауы стырдæр лæварыл кæй нымадтон, уыцы чызджы цингæнгæ 
æрхастон æмæ фæсмонгонд фæдæн. Алы ’хсæв дæр æй æд сывæл- 
лон йæ цæгатмæ æрвыстон, мæхæдæг та-иу ме ’мбæлттæм æмдзæ- 
рæны рудзынгыл бахызтæн, æмæ мæ цард фехæлди. Зындзинæд- 
ты цæхæры судзын чи нæ комы, ахæм уарзондзинад зæххыл нæма 
райгуырди. 
Афтæ мæм кæсы, цыма ме ’рдхорд бынтон раст нæу, цыма 
Зухрайы уарзондзинады пиллон арт ницавæр зындзинæдтæ ахуыс- 
сын кæндзысты. Йæ мадæй писмо куы райсы, уæд фыртæссæй йæ 
цæсгом ныцъцъæх вæййы, æмæ мæм фæдисонау æрбазгъоры, къа- 
хæй-сæрмæ йæ буары зыр-зыр нал фенцайы, афтæмæй мыл йæхи 
баныхасы æмæ мын лæгъстæ кæнын райдайы: 
— Мамæ та мæ нæхимæ кæны! Ма мæ ауадз, Ирбег! Æнæ дæу 
цæрын нæ бафæраздзынæн! 
Исты зæронд хæдзары иу къуым баххуырсин, цыфæнды зы- 
нæй дæр йемæ бацæрин æмæ йæ йæ хивæнд мадæй фервæзын 
кæнин, фæлæ уæззау уавæрты хъизæмаргæнгæйæ куы сфæлмæца 
æмæ мын куы алидза, уымæй тæрсын æмæ арвы дуар гомæй фе- 
нынмæ æнхъæлмæ кæсын... 

412 
Цомартаты Иэæпф$г 
* * * 
Хъулæттæ мады гуыбыны дæр ис. Кæд мæ къухы исты хорз- 
дзинад саразын бафтид æмæ мæ райгуырд нæ фæдзæгъæл уаид, 
зæгъгæ, æз мæ уд артмæ дарын, Тугъан та иу боны цардæй цæры 
æмæ ма йæхи æдде мæн дæр худинаг кæны. 
— Мæнæн абон мæ гуыбын дзаг уæд, райсом зæххыл кæрдæг 
дæр мауал æрзайæд. Дæ ном фæнды кадджынæй айхъуысæд, фæн- 
ды æгадæй. Сæ дыууæйы дæр сыджыт бамбæрздзæн... 
Ацы ныхæстæ мын иу æмæ дыууæ хатты нæ загъта, æмæ мæ 
йæ фидæн сагъæстыл æфтыдта, фæлæ уæддæр мæ зæрдæ дардтон, 
куы фæхистæр уа, уæд йæ зондахаст кæй аивдзæн, ууыл. Æнхъæл 
уыдтæн, Астæуккаг Азийæ æхца схæсдзæн, хъæуы хæдзар сараз- 
дзæн, бинонты хъуыддаг бакæндзæн æмæ амондджынæй цæрдзæн, 
æлæ фæрæдыдтæн. Царды зындзинæдты ныхмæ лæууын нæ ба- 
æрæзта æмæ нозты фæдыл адзæгъæл. Заууаты бынатмæ кæй 
æрхаудта, уый мын Алан радзырдта, æмæ Хъыргъыстаны балæу- 
уыдтæн. Хорз уавæры йæ кæй нæ баййафдзынæн, уый æмбæрстон 
æмæ алцæмæ дæр цæттæ уыдтæн, фæлæ афтæ дæлоз æрхаудзæн, 
уый мæ хъуыдыйы кæрон дæр нæ уыди. Йæ талынг уатмæ æнахъи- 
нон нозт æмæ хъæхъхъаг бæгæныйы тæфæй бацæуæн нæй. Къуы- 
мы иу зæронд афтид тъахтин лæууы, æндæр ницы — нæдæр гобан, 
нæдæр хъæццул. Йæ фатеры хицау ныллæг сауцæсгом цъындцæст 
сылгоймаг мæм æрдæгкиргизагау-æрдæгуырыссагау цыдæртæ дзу- 
ры, фæлæ йæ æз не ’мбарын. Æрæджиау дзы иу дзырд ацахстон — 
«брат» æмæ, «о», зæгъгæ, мæ сæр батылдтон. Уый мæм æнкъар- 
дæй æрбакаст æмæ мын йе ’нцъылдтæ сау къухæй дард кæдæмдæр 
ацамыдта, стæй йæ фынæйгæнæгау йæ русыл авæрдта æмæ йæ 
цæстытæ æрæхгæдта, ома уæхимæ йæ акæ, науæд æвæгæсæгæй 
амæлдзæн æмæ тæригъæд у. 
— Ма тæрс, мæ мадыхай, ласынмæ йæм æрцыдтæн æмæ йæ ам 
нал ныууадздзынæн, — сабыр æй кæнын уырыссагау, æмæ йæ ны- 
хасæй нал æнцайы. 
— Цы дын дзуры, уый зоныс? — нозтвæллад фæсус хъæлæсæй 
мæ фæрсы Тугъан. 
— Кæцæй йæ зонын? 
— Йæ зæрдæмæ фæцыдтæ, æмæ дæ тынг æппæлы, мæнæн та 
уайдзæфтæ кæны, фæлæ мæ ныртæккæ уымæ не ’вдæлы. Мæ сæр 
тъæпцытæ хауы æмæ, бæгæныйы хъæстæ куынæ фæуон, уæд фæй- 
нæрдаём атондзæн. 
Ской — æри, æри — тыхкуырд. Æхцайы капекк æм нæй, æмæ 
йæ хонын дуканимæ: 
— Бæгæны кæм и, уырдæм мæ акæ, æмæ дын æй балхæнон. 

ЗЫкЪхуыст ’бæллйцтæ 
413 
Рыгæйдзаг фæзы астæу уæлхъæдæй хус бæласы бын хуры 
къæймæ æрдæгфынæй тыппыр киргизаг лæг бады æмæ йæ хиды 
мæцгæйæ бурахуырст æфсæйнаг боцкъайæ бæзджын авгæй конд 
кружкæмæ æхсæнтæдоны хуызæн цыдæр æгъуыз тæнгъæд уадзы. 
Иæ размæ чи бахæццæ вæййы, уымæ йæ ратты æмæ йæм чысыл 
банхъæлмæ кæсы, фæстæмæ йæ афтидæй райсы, бедрайы цы чъи- 
зи дон и, уым æй атъыссы, ногæй йæ байдзаг кæны æмæ йæ ин- 
нæмæ бадары. 
— Уыцы кружкæйæ ма баназ: губынниз дыл бахæцдзæн. Фæл- 
тау дуканитыл азилæм, — лæгъстæхуызæй хатын ме ’фсымæрмæ, 
фæлæ мæм уый нæ хъусы, уæйгæнæджы къухæй бæгæны исы æмæ 
йæ зыдæй нуазы. Дыккаг, æртыккаг. Æхсызгонæй сулæфыди æмæ 
мæм цинхуызæй æрбакасти. 
— Фервæзын мæ кодтай. 
— Ам уый тыххæй дæн. Цом ныр мемæ. 
— Кæдæм? 
— Нæхимæ. 
Йæ рæсыд æнæдаст цæсгомыл тæригъæддаг мидбылхудт фæ- 
зынд, æмæ мæ æнæууæнкхуызæй фæрсы: 
— Æмæ нæ дыууæ дæуæн кæм и «нæхимæ»? 
— Нæ райгуырæн бæстæйы. 
— Мæнæн райгуырæн бæстæ нæй. 
— Уæдæ къулы хуынкъæй рацыдтæ? 
— Фæлтау куы никæцæй рацыдаин. Йæ адæмæн сæ цард сара- 
зыныл чи нæ архайы, уый райгуырæн бæстæ нæу, фæлæ сойцъи- 
рæн машинæ, æмæ мæн нæ хъæуы ахæм машинæ. 
Вазыгджын у адæймаджы миддуне. Дæсгай-фынддæсгай азты 
йæ скъолатæ, инсппутгæ, дзыллон-информацион фæрæзтæ, партион 
æмæ мидхъуыддæгты кусджытæ иу ауæдзыл аразынц, сæ тых-сæ 
бонæй йæ тасын кæнынц, фæлæ сын нæ комы. Хъуыдыкæньшадыл 
тас æмæ гæдыныхæсты фæрцы ахадæн нæй, æвæццæгæн. Æз дæр 
мæ хивæнд æфсымæры зондахаст аивынмæ нæ хъавын, фæлæ йæ 
ам дæр куыд ныууадзон, æмæ мæ удæй арт цæгъдын йе сразы 
кæныныл: 
— Цыфæнды зындзинæдтæ æвзаргæйæ дæр фыдыуæзæг ад- 
джын у, æмæ та дæм ногæй фæзындзæн цардмæ тырнындзинад. 
Хæдзар амайынмæ дæм фæкæсдзынæн, иу зонгæ чызг мын ис, 
æмæ дын æй æрхæсдзынæн. 
— Хорз чызг у? 
-О. 
— Уæдæ йæ цæмæ æнамонд кæныс? 
— Кæд дæхиуыл схæцис... 
— Ды мард райгас кæнынмæ хъавыс, фæлæ дын дзы ницы 

414 
ЦомартатьгИзæтбег 
рауайдзæн. Зæххы цъарыл дæуæй фылдæр никæй уарзын, фæлæ 
мæ ды дæр нæ хъæуыс арахъхъы раз. Ацы æгъатыр дунейы æбу- 
алгъ митæй мæ ирвæзын кæны ’рмæстдæр арахъхъ, æмæ йыл ни- 
куы сыстырзæрдæ уыдзынæн. 
— Кæд мæ уæртæ уыцы ’хсæнтæ донæй къаддæр уарзыс, уæд- 
дæр дын мемæ æнæ цæугæ нæй. Мах иу мады хъæбултæ стæм æмæ 
хъуамæ кæрæдзиуыл фидар хæцæм, — загътон ын фæлмæнæй æмæ 
йын йæ цонгмæ бавнæлдтон. Гыццылæй йæ ахуыргæнджытæ æмæ 
йæ карз фыдæн сæттын чи нæ бакуымдта, уый мæм коммæгæс 
сывæллонау сабырæй æрбакасти æмæ мæ фæдыл рараст и. Ошы 
цæрджытæ дзы ф’ервæзтысты, фæлæ уыйхыгъд Аминæт æмæ Рус- 
ланы ’рвылбон йæ азар судзы. Цы капеччытæ кусы, уыдон нуазы, 
хъæуыл зилы, хыл кæны æмæ сын сæ мæгуыр нервытæй хъазы. 
* * * 
Цыфæнды хабар фехъусынмæ дæр сæм æнхъæлмæ кастæн, 
фæлæ мæ искуы скъолайы коллективæн разамынд дæттынмæ баца- 
гурдзысты, уый мæ фæсонæрхæджы дæр нæ уыди. Æмæ куыд хъуа- 
мæ уыдаид? Иу æмæ дзы дыууæ ныййарæджы æмæ ахуыргæнæ- 
джы зæрдæхудты нæ бацыдтæн, иу æмæ дзы дыууæ ахуырдзауы 
нæ баззайын кодтон дыккаг аз иу къласы. Цалдæр магусайæн ма 
дзы аттестаттæ дæттын дæр нæ бауагътон. Директор мыл йæ къæ- 
лæтджыны уæзæй сахадынмæ хъавыди, фæлæ йын къæрттæй цъу- 
ла нæ аппæрстон, æмæ йæ бæллæхтæ иууылдæр мæныл ныххуыр- 
ста. Дыууæ зымæджы мæгуыр сьгоæллæтты уазал кълæсты æргъæв- 
стæй кæй фæдардта, æмæ алы низтæй кæй фæсадысты, уым дæр 
æз фæаххосджын дæн. Районы ахуыры хайады сæргълæууæг йæхи 
халдих рауад, æмæ мæ сæ иумæйаг æмбырды куыдзæппарæн бы- 
лæй арæцыгътой. Мæ уындæй сыл æдзухдæр æхснырсæг кæй хæц- 
дзæн, æмæ ме ’мхъæуккæгты мæ кой скæнын дæр кæй нал бауадз- 
дзысты, уый бæлвырд зыдтон, фæлæ адæм уыдонæй домбайдæр 
разындысты, хъæуыхицауы æмæ мæм колхозы сæрдары лæгæв- 
зæрстæй сæрвыстой æмæ мæ сæхимæ хоныныл ныллæууыдысты. 
«Скъола фæстæзад ахуыргæнджытæй асыгъдæг кæнын æмæ 
дзы ’гъдау сæвæрын æвзæр нæ уаид», — сонт хъуыды февзæрд мæ 
сæры> фæлæ йæ уайтагъд мæхицæй фæсырдтон. 
— Министримæ дæр ныхасгонд стæм, æмæ дын æнæ сразы 
гæнæн нæй, — æрхатыд мæм хъæуыхицау, æмæ ма йæм колхозы 
сæрдар зæрдæлхæнæны хуызы бафтыдта: 
— Харитон скъола куыдзы ’мгад скодта, æмæ йын йæ кад фæ- 
стæмæ раздах. 
— Уый Макаренкойы бон дæр нал бауыдзæн. 

Зынгхуыст бæлпицтæ 
415 
— Цæуыннæ? 
— Уымæн æмæ мард æгас кæнын нæ комы. 
— Ау, хъуыддаг бынтон афтæ æвзæр у? 
— Ноджы ’взæрдæр. 
-Ома? 
— Кæсаг йæ сæрæй æмбийы. Куыдзæй, хæрæгæй хионтæ кæ- 
рæдзиуыл хæцгæйæ хæрдмæ бырынц, чи дзы куыд бæрзонддæр 
хизы, афтæ уæле дæлæмæ иуæй иннæ æдылыдæр бардзырдтæ дæт- 
ты. Сæхи куырыхонæй равдисыны тыххæй куы иуырдæм аккуыр- 
сынц, куы иннæрдæм, æмæ ма сæ ныхмæ сдзурын бафæлвар. 
Фæлдурæджджын дæ рахондзысты æмæ дын дæ уд сласдзысты. 
Ахуырдзау цыфæнды æнæмбаргæйæ дæр хъуамæ скъола каст фæуа 
æмæ цæттæдзинады аттестат райса, хъуамæ кæйдæрты фæрцы ин- 
ститутæй диплом ратона, хъарм бынат æрцахса æмæ йæхицæй 
зондджындæрты тухæнæй мара. Уый худинаггæнæн спектакль у, 
æмæ дзы æз иу ролы дæр хъазынмæ нæ хъавын. 
— Уæд та ма иучысыл ахъуыды кæнис.Кæд дæм хуыздæр зонд 
æрцæуид... 
Нæ, зæгъгæ, мæ сæр батылдтон æмæ мæхицæн фидар дзырд 
радтон, паддзахады цард скъолайы хуызы кæй равдисдзынæн, уый 
тыххæй. Бæстæйы сæргълæууæджы мæлдзой цæстæнгас мæ цæс- 
тытæй иу минут дæр нæ цух кæны. Бакастæй сæм Харитонимæ 
иумæйагæй ницы ис. Уый саухил æмæ бæзджынæрфыг у, ай та — 
бурбын æмæ тæнæгæрфыг, уый уæлиау бады æмæ алкæмæ дæр 
хохау зыны, ай та бынæй лæууы æмæ йæ бинонтæм дæр нæ зыны, 
фæлæ уæддæр се ’мбыд удыхъæд иу у, æмæ мæ фæнды сæ миддуне 
равдисын, ахæм æрдæгмард лæгтæ разамынд кæмæн дæттынц, 
уыдоны зæрдæтæм ныккæсын. Стыр уацау дзы нæ аразын. Нæ 
цардæй мæ зæрды чысыл скъуыддзаг равдисын и ’рмæст. Ацы 
хатт хъуамæ мæхи ныхмæ рацæуон æмæ йæ хуры тынтæй байдзаг 
кæнон. Мæ тых-мæ бонæй йæм рухс уадзын. Суанг ма йæ уарзон- 
дзинад æмæ æрдзы рæсугъд нывтæй дæр аив кæнын, фæлæ мын 
уæддæр редакторты домæнтæм гæсгæ нæ уайы. Уыдонæн та ахæм 
хорз авæрай. Цыма сæ амæттагмæ апирынæввонгæй фенхъæлмæ 
кæсынц, уыйау ыл сæхи ныццæвынц æмæ йæ æрхойынц. Сæ цæфтæ 
кæм суайдзысты, куыд дын фæрисдзысты, дæ зæрдæйы дын цавæр 
хъæнтæ ныууадздзысты, сæ ныхæсты фæстæ ма дæ бон цы ныф- 
фыссын бауыдзæн, уый мæт сæ иуы дæр нæ вæййы. 
Æдзухдæр сæм æлхъывдæй фæцæуын, фæлæ журналы иу ивд- 
Дзинад æрцыд æмæ мын уый ме уæнгты баст райхæлдта. Уырыс- 
хан амард, æмæ йын йæ бынаты Майрæмы сæвæрдтой. Се ’хсæн 
бирæ быдыртæ нæй. Сæ иу дæр цензор æмæ иннæ дæр, фæлæ ног 
редактор æдасдзинады кусæг нæу, æмæ йæм кæд мæ уацмыс ба- 

416 
Цомартаты Изæтбег 
кæсгæйæ мæ сæр ныххойыны хъуыды нæ сæвзæрид. Бахастон æм 
æй æмæ æнхъæлмæ кæсын райдыдтон. Куы никæцæй зынди, уæд 
ын йæ дыккаг экземпляр Сабанмæ радтон, кæд мæм ацы хатт уæд- 
дæр фæкæсид, зæгъгæ. Куыннæ стæй. Гæбаз дзы гæбазыл нал ныу- 
уагъта, æмæ ма мæ хъуыди ’рмæстдæр ахæстонмæ аласын. Уымæй 
ма мæ цы гыццыл уды ’ртау аирвæзт, уый та мын Майрæмы ми- 
нæвар амардта. Уæвгæ йын цæй минæвар у? Йæ фырхъалæй сины 
фыд чи нæ хæры, уый Гисойы хуызæттыл æрвæссы? Æндæр мæт 
æй нæй. Искæй хурхыл бахæцын æй куы ’рфæнды, уæд æм æрлæгъз 
вæййы æмæ йыл æй сардауы. Уымæн та ног авторимæ хъаугъа 
кæнынæй хуыздæр мацы ратт. Йæ фæлахс тарбын цæсгом дæр 
иудадзыг ахæм хуыз æвдисы, цыма йе ’рдзон уаг хыл кæнын у. 
Ноджы ма хуыснæгау хъуызгæ æрбацæйцæуы, æмæ дзы адæйма- 
джы фæфæнды йæхи бамбæхсын. 
— Алы дзырдæн дæр хицæн ад и æмæ йæ æнкъарын хъæуы. 
Мæныл амбæлгæйæ алы хатт дæр ацы ныхæстæй райдайы, 
æмæ мæм афтæ кæсы, цыма мын сæ мæ сæрымагъзы ныффидар 
кæнынмæ хъавы. Йæхæдæг дзырды ад æвзæр не ’нкъары æмæ 
дзы алкæй дæр уырзæй сгарæгау æвзары, фæлæ уыдоныл цуан- 
гæнгæйæ йæ сæйраг хæс ферох кæны, йæ уацмыс алыхуызон цæс- 
тылуайгæ нывæфтыдтæй ныддымсы, æмæ йын уалдзыгон цъæх 
къабускайæ рогдæр свæййы. Ныртæккæ йын йæ хъаймагъмæ ба- 
хæццæ уыдзынæн æмæ дзы адджын комдзæгтæ ныккæндзынæн, 
зæгъгæ йын йæ сыфтæ фæфæлдахын, фæлæ дзы ницы ссарын æмæ, 
афтид цæхæркалгæ хъузгмæ кæсгæйæ, уыйбæрц хъарутæ цæмæ 
бахардз кодта, зæгъгæ, дисы бафтын. Иумæйаг джиппыуагъд ны- 
хæстæй фервæзыны тыххæй æвзаг йе ’рдзон уагыя нæ уадзы, фæлæ 
йын тых кæны, æмæ гыццыл бæллæхæй стырдæр бæллæхмæ ба- 
хауы, йæхимæ та афтæ кæсы, цыма уымæй хæдхуыздæр фыссæг 
нæй, æмæ йæ фарсмæ никæй быхсы. Мæн та æппындæр ницæмæ 
дары. 
— Нæ дæм дунембарынад и, нæ дуненкъарынад, æмæ дæ фыс- 
сын ныууадз! — абухы мыл мæстæлгъæдæй. Ахæм æнæуынон каст 
мæм кæны, цыма йын йæ бинонты ныццагътон, æмæ мæ йæ маст 
исы. — Фыссæджы курдиат мады гуыбынæй рахæссын хъæуы, ды 
йæ нæ рахастай æмæ дæхи ма тухæнæй мар! 
Йæ бон мыл кæй цæуы, уый йын стыр æхсызгондзинад дæтты, 
æмæ йæ хъæлæсыл нæ ауæрды. Фыд-зонд адæмы хъæртæн иу 
æмæ дыууæ хатты нæ бабыхстон æмæ та сæ амæн дæр ныббардзы- 
нæн, фæлæ мæм диссаг кæсы, радзырдтæ кæй фыссын, ууыл афтæ 
тынг цæмæ мæсты кæны? Йæ къæбæр ын куынæ хæрын, йæ бы- 
натмæ йын куынæ тырнын, йæ кад ын мæ аууоны куынæ кæнын, 
уæд йæ хъæрахстæй бæстæ цы арауы? 

Зынгхуыст бæллицтæ 
417 
— Дæхи рæстæг кæй сафыс, уый дын æгъгъæд нæу æмæ ма мæ 
рæстæг дæр сафыс! 
— Чи дын æй сафы? 
— Ды! 
— Куыд? 
— Дзæбæх! Майрæм мæм дæ уацау радта, æмæ йыл мæ сызгъæ- 
рин рæстæг бахардз кодтон! Æмæ рæстæгæн къах — йæ рбны, 
фæлæ йæ кæрæй-кæронмæ мæстæймæлгæйæ фæкастæн! 
— Афтæ тынг дзы цæуыл смæсты дæ уагæр? 
— Ахуыргæнæг куы дæ, гормон, журналист, хъомылгæнæг, 
æппынфæстаг, советон адæймаг, уæд цытæ фыссыс?! Дунейы раз- 
загдæр скъола куыдæй æвдисыс?! 
— Искуы дзы куыстай? 
— Нагъ, стæй дзы кусынмæ дæр нæ хъавын! 
— Уæдæ цы уавæры и, уымæн цы зоныс? 
— Æз зонын, адæмы цы хъæуы, уый! 
— Тæхудиаг дæ,кæд æй æцæгдæр зоныс, уæд.Æз æй нæ зонын. 
— Уæдæ дæ къухмæ ручкæ цæмæ райсыс?! 
— Адæмы фæндæттæ иртасынмæ йæ нæ райсын, фæлæ царды 
æцæгдзинад æвдисынмæ æмæ йæ æвдисдзынæн, цалынмæ мæ къух 
ручкæйыл хæцын фæраза, уæдмæ. Ды та Мопассаны ныхæстæ иу 
минут дæр ма рох кæ: «Айк лæхъуг кæй у, уый базоныны тыххæй 
йæ æнæхъæнæй хæрын нæ хъæуы» æмæ æвзæр уацмыстæ кæ- 
ронмæ ма кæс, уæлдайдæр дæм Майрæм дæрæн кæнынмæ кæй 
дæтты, уыдон. 
— Цæмæ мæм сæ дæтты, уый цæмæй зоныс? 
— Ме ’дылы зондæй. Иæ дыууæйæ знæгтæ сараздзæн, йæхæ- 
дæг та не ’рдхордæй баззайдзæн, æмæ уæхст дæр нæ басудздзæн, 
физонæг дæр сфыцдзæн. Нæ бæззы, зæгъгæ, йын зæгъ, æмæ дын 
дæ уацмыстæ арæхдæр уадза. 
— Зын уавæры мæ сæвæрдтай. Йæ зæрдæ балхæнын дæр мæ 
нæ фæнды, йæ фыдæх райсын дæр. 
«Йæ фыдæх райсынæй тæрсыс уæдæ? Æз та афтæ æнхъæл- 
дтон, литературæйыл тыхсыс». 
— Зæхх иннæрдæм куы сфæлдæха, уæддæр æй нæ рауадз- 
дзæн, уымæн æмæ йæ аууонæй дæр тæрсгæ кæны, æмæ ма йæ 
цæсты та мæхи цы ’фтауон? 
— Кæй йæ рауадздзæн, ууыл æз дызæрдыг нæ кæнын. Кæд 
мыл не ’ууæндыс, уæд æй бафæлвар, цымæ нæ растдæр чи рауаид. 
Мæ фидар æууæнк йæ зæрдæмæ бахъардта æви нæ, уый нæ 
зонын, фæлæ бирæ рахъуыды-бахъуыдыйы фæстæ мæ фæндыл 
сразы и, æмæ уацау журналы рацыди. 
27 Цомартаты Излгтбег 

418 
Цомартаты Изæтбег 
— Цæй, куыд у? — бафарстон æй, мæ хинхудт æмбæхсгæйæ, 
æмæ мыл тарæрфыгæй йæ къух ауыгъта. 
— Нæ йæ бакасти, æндæр æй федтаис... 
— Уый мæнмæ нæ хауы. Рауагъта йæ æви нæ? 
— Рауагъта, фæлæ уыл обкоммæ куы бахъаст кæнин, уæд та? 
Æппындæр æнхъæлмæ кæмæ нæ кастæн, уыцы ныхæстæ дзы 
куы фехъуыстон, уæд фырдисæй дзурын дæр ницыуал сфæрæзтон. 
Иæ разамындæй фысджытæ мæ ныхмæ куы сыстадысты æмæ, Ирбег 
нæ царды хорзæй ницы уыны, зæгъгæ, иу уасæнæй куы суасыды- 
сты, уæд та ме уæнгтæ бынтон æрызгъæлдысты, фæлæ мæм цард 
æмæ литературæмæ мæ цæстæнгас аивыны хъуыды ’мгæрон дæр 
не ’рцыди. 
* * * 
Знаджы цæстæй мæм кæй касти, уый мын фаг нæ уыди, æмæ ма 
йæ мæхиуыл дæр сардыдтон. Йæ хицауы цур æй фæлитойы бынаты 
кæй сæвæрдтон, уый мын нæ бары æмæ мыл йæ тых æвзары. Ин- 
гæнмæ хизæгау мын мæ радзырдтæ хъæрзгæ-нæтгæйæ пъланмæ ба- 
хæссы, æмæ мыл хур ракæсы, стæй сæ фæстæмæ исты ’фсонæй фел- 
васы, æмæ мын мæ базыртæ æрцæгъды. Цыбыр рæстæгмæ мæ цæс- 
тытыл цы рæсугъд нывтæ ауайы, уыдон æваст æрбайсæфынц, æмæ 
мын æппæты æнаддæр ном свæййы Сæуджен. Ногæй та йыл дирек- 
тормæ бахъаст кæнин, фæлæ мæм иу хъуыддагыл дыууæ хатты дзу- 
рын аив нæ кæсы, æмæ удхарæй мæлын. Цыма мæ цард уыцы чины- 
гæй аразгæ у, уыйау æм мæ былыцъæртгæ хæрын, фæлæ никуы æмæ 
ницы. Æмæ ма йын чиныг рахонæн дæр куы уаид. Дæлæмæ дæр, 
уæлæмæ дæр — дыууæ авторон сыфы. Пылæн къогъойы хæст цы 
зиан æрхæссид, рауагъдады исбоныл æндæр нæ фæзынид, мæнæн та 
ныфсы хос фæуаид, фæлæ мын уый Сæуджены цæст нæ уарзы. Уæвгæ, 
йæ пырх æрмæст мæныл нæ калы. Æрæджы мын иу фыссæг йæ 
ныхæстæ рафæзмыдта æмæ мын мæ астæумагъз асаста. 
— Хæрам кæмæ стæм, уыцы фысджытæ цæмæй адæммæ ма 
разыной, уый тыххæй сын сæ лæмæгъ уацмыстæ рауадзæм, сæ 
хæрзтæ та сын фæстæмæ аздахæм. 
Ахæм цæстфæлдахæг кæуылфæнды дæр гадзрахатæй рацæу- 
дзæн, æз та йыл мæ зæрдæ дарын. Æмæ ма уæддæр уыимæ иумæ- 
йаг æвзаг ссарæн и, фæлæ, хъуыды кæнын чи нæ фæразы æмæ 
литер’атурæ журналистикæимæ чи хæццæ кæны, уыдонимæ та куыд 
ссардзынæ иумæйаг æвзаг? Мæ хъарутæ цы радзырдыл бахардз 
кæнын, уый мыхуыры куы рацæуы, уæд ыл искуы иу зонгæ йæ 
цæст æрхæссы æмæ мын уынджы куыдфæндыйæ фæзæгъы: 

Зынгхуыст бæллицтсё 
419 
■— Де статья дын газеты ауыдтон. 
«Радзырд» дæр — нæ, «уацмыс» дæр — нæ, фæлæ — фыссæ- 
джы ном æгадгæнæг аслам «статья». Бакаст æй æви нæ? Цард дзы 
’вдыст æрцыд æви нæ? Истæмæн бæззы æви нæ? Уый тыххæй 
сым дæр никæмæй схауы. Талф-тулфæй кæй афыссын, уыцы фе- 
льетонæй та мын сæ худын нæ уромгæйæ алырæтты феппæлынц. 
Суанг ма театры дæр кæрæдзимæ хъæр кæнын райдайынц: 
— Абон «Рæстдзинад»-ы цы диссаджы фельетон рацыд, уый 
нæ бакастæ?! Бакæс-ма йæ, бакæс æмæ фырхудæгæй гуыбындихтæ 
фæуай! 
Ахæм ныхæстæ хъусын мын хъуамæ æхсызгон уаид, мæн та 
’нкъард хъуыдытыл бафтауынц. Уды сагъæстæ сæ нæ хъæуынц, 
фæлæ худæджы хабæрттæ. Театрмæ дæр худыны тыххæй цæуынц, 
æз та сын сæ царды зын уавæртæ æвдисыныл архайын æмæ редак- 
тортæй мæхицæн знæгтæ аразын. Стæй æрмæст уыдонæй — нæ. 
Цыма нæ бæстæйы мæнæй тæссагдæр фыдгæнæг нæй, уыйау мæ 
Æдасдзинады кусджытæ сæ ныхтæ ныссагътой, уæлдайдæр, сæ 
уырыйы ’нгæс бынтыдзæуæг булкъон. Фæдысмудæг куыдзау мыл 
сагъуыди, æмæ дзы мæ бон нал у. Мæ радзырды сæйраг хъайтар 
хицауадæй иу лæджы ’мном разынди, æмæ мæ æнæ кардæй æргæв- 
ды, адæмы цæсты йæ цæмæн бафтыдтай, зæгъгæ. 
— Мæнæн уый æвдисын мæ хъуыдыйы кæрон дæр нæ уыд. 
Æнæнхъæлæджы мын рауад, æмæ мæ иу ран ныууадз. 
— Нагъ! Ды йæ барæй фæфыддзæсгом кодтай æмæ хъуамæ 
æфхæрд баййафай! 
Æз — иуырдæм, уый — иннæрдæм, æмæ кæрæдзи не ’мбарæм. 
Йе ’ртхъирæнтæй та йын бынтон сфæлмæцыдтæн. Суанг ма мæ 
адæмы ’хсæн дæр æрцахсы æмæ мæ фæратон-батон кæны. Ме ’на- 
мондæн, иу куывды мæ акомкоммæ бадт фæци æмæ мæ гæркъайы 
хуынчъы аласта. Исдугмæ йæ гадздза усы фыдгæйттæ фæкодта, 
стæй поэттæм рахызти æмæ сын сæ хуыздæртæй иуыл æрæнцади. 
— Адæмон поэты ном раттынмæ йын хъавыдысты, фæлæ сæ 
æз нæ бауагътон. Нæ цардарæзтыл цъыф кæм фæкалдта, уыцы 
’мдзæвгæтæ сын сæ разы æрæвæрдтон, æмæ сæ фæнд аивтой. Уый 
афтæ ’нхъæлдта, нæ къухтæ цыбыр сты æмæ йæм нæ баххæсдзыс- 
ты, фæлæ фæрæдыди. Махмæ арвайдæн и, æмæ алкæй дæр хорз 
уынæм. Адæймаг дыргъæй уæлдай нæу. Бæласыл сабыргай куыд 
фæцæттæ кæны, уымæ биноныг фæкæсæм æмæ йæ цæсты гагуыйау 
фæхъахъхъæнæм, куы срæгъæд вæййы, уæд æй æртонæм æмæ йæ 
адджынæй бахæрæм. 
Æнæуи дæр æй тыххæй быхстон, фæлæ йæ фæстаг ныхæстæй 
мæ зæрдæ схæццæ æмæ йæ разы бадыи нал бафæрæзтон. «Кæд мæ 

420 
Цомартаты Изæтбег 
уарзон паддзахадæн йæ хъахъхъæнджытæ иууылдæр мæнæ ахæм 
ницæйæгтæ сты, уæд цас раздæр фесæфа, уыйас — хуыздæр», — 
ахъуыды кодтон мæхинымæр æмæ мæ бынатæй сыстадтæн. 
— Ардыгæй мын аирвæздзынæ, фæлæ мæ Ирыстонæй та кæ- 
дæм алидздзынæ? — айхъуыстон ма йын йæ гуымиры ’ртхъирæк 
æмæ йæ йæ марджы мæцгæйæ ныууагътон. 
* * * 
Хицæуттæ мын уæнгæлæй æнаддæр сты, æмæ семæ хæларæй 
цæрын никуы бафæраздзынæн. Мæнмæ гæсгæ, се ’ппæт дæр бын- 
сæфт сты æмæ се ’мбыд удыхъæд бамбæхсыны тыххæй хъарм бы- 
нæтты сæхицæй æвзæрдæрты æвæрынц. Афтæ куынæ уаид, уæд 
Болдыны хуызæн гуырымыхъхъ адæймаджы ахæм бæрнон куыстмæ 
куыд хъуамæ бауагътаиккой? Нæ йæм уæлдæр ахуыр и, нæ — 
курдиат, нæ — зонд, нæ — æгъдау йе уæздандзинад, æмæ сын аргъ 
кæнын дæр нæ зоны. Аргъ кæны ’рмæстдæр, царды рохтæ кæмæ 
сты, уыдонæн. Æз та бон-изæрмæ æнæштатон уацхæсджыты æнæх- 
сæст къухфыстытæ редакци кæнын, цæмæй газет ахадгæдæр уа, 
уый тыххæй алыхуызон специалистты бæсты куыстуæтты ногдзи- 
нæдтæ адæммæ хæссын æмæ сын сæ «автортæн» Болдыны бар- 
дзырдмæ гæсгæ мæ хидвæллой æрвитын, фельетонтæ, очерктæ æмæ 
уацхъуыдтæ фыссын, газеты гранкæтæ кæсын, æмæ мæ фыдæбоны 
аргъ — аст туманы. Искуы иу хатт мæ гонорар фынддæс сомæй 
куы фæфылдæр вæййы, уæд ыл цинæй амæлын. Æндæр мацы фе- 
нæд се ’вæрæг, кæд мын циндзинад не ’рхæссы. Фырмæстæй фæй- 
нæрдæм фæцæйтонын, фæлæ æгуыстæй баззайыны тæссæй бых- 
сын. Цы йын фæхъыг уыдзæн, уый йæхæдæг дæр нæ зоны. Искæй 
цур дын ахæм æнæууылд ныхас зæгъдзæн, цыма кæртмæрзæгæн 
дæр нæ бæззыс, æмæ дæ дæ астæуыл дыууæ дихы акæндзæн. Уымæ 
гæсгæ дзы йæ кусджытæ арвы талынгты лидзынц. Æз дæр уыдо- 
нæй бирæ ныфсхастдæр нæ дæн, фæлæ йын йæ хиваст митæ дæр 
кæдмæ барон, æмæ йæ иубон сойæсæрст хъæлæсæй бафарстон: 
— Болдын, мæ цагъайраджы куыстæн ацы капеччытæ æгæр 
гыццыл не сты? Ме ’рмдзæф дæ зæрдæмæ нæ цæуы æви?.. 
— Цæуы, фæлæ ма иучысыл багъæц. Зæрæдтæ уал акусой æхца, 
стæй сымах рад дæр æрцæудзæн... 
Арæх мæ фæрнджын хистæртæй цы зондджын ныхæстæ фе- 
хъусын, уыдон логикæйæ тынг дард вæййынц, æмæ сæ нæ бамба- 
рын. Æз æнхъæлдтон, сфæлдыстадон куыстуаты курдиатæн карæй 
фылдæр аргъ кæнынц. Кæд мæ уавæр фæхуыздæр уаид, зæгъгæ, 
мæ хъуыды иу æмбырды загътон, æмæ Болдын туг донæн ауагъта. 
Куыддæр мæ кабинеты къæсæрæй бахызтæн, афтæ телефоны дзæн- 

Зынгхуыст бæллицтæ 
421 
гæрæг ныййазæлыд. Хæтæл систон, æмæ мæм дзы йæ тызмæг хъæ- 
лæс райхъуыст: 
— Ардæм-ма рауай! 
Мæ зæрдæ ныссæххæтт ласта, афтæмæй йæм тæрсгæ-ризгæйæ 
ссыдтæн æмæ йæ акомкоммæ сындзытыл бадæгау æрбадтæн. Цæ- 
мæй мæ фылдæр тас бацæуа, æмæ йын мемæ æнцондæр дзурæн 
уа, уый тыххæй мын мæ фæйнæфарс парторг æмæ профцæдисы 
сæрдары æдтопп салдæттау æрæвæрдта æмæ мæ карзæй бафарста: 
— Лæппу, ды мæнæн мæ коллектив хицæн къордтыл цæмæ 
дихтæ кæныс?! 
— Цавæр къордтыл? 
— Æрыгæтты дæ алыварс æмбырд кæныс æмæ сæ мæныл ардауыс! 
— Æз дыл никæй ардауын. 
— Ардауыс, ардауыс, фæлæ дын дзы ницы рауайдзæн! Æз 
дæуæй бирæ лæгдæрты ’ртасын кодтон! 
— Лæгæй, усæй сæ куыд тасын кæныс, уый уынын. Иумæ дæр 
дзы йæхи хъуыды нæй. Фыййауы къухты ма вæййынц гугын фыстæ 
афтæ æгомыг. 
— Кæс-ма, кæс, цытæ мæм уæнды! 
— Бон-изæрмæ дын хæрæджы хафт кæнын, мæ гонорарæн йæ 
цыппæрæм хай дæр нæ исын, æмæ ма дæм дзурын дæр ма уæн- 
дон? Мæ хардзæй кæй зæрдæтæ æлхæныс, уыдонæн дæхи бирæ 
уарзын æнхъæл дæ, фæлæ рæдийыс. Сæ фæндиаг куы фæуаис, 
уæд ардыгæй райсоммæ дæ къах дæр нал атилис. 
— Гонорар æвæрыны хъуыддагмæ бæстондæр æркæсын хъæуы, 
Болдын, — чи йæм цы зæрдæ дары, уыдон иууылдæр куы раргом 
кæнон, уымæй тæрсгæйæ мын ме уæхскмæ хъавгæ æвналы парторг, — 
Ирбег хорз журналист у ’мæ йын фылдæр фидын æмбæлы. 
— Бæгуыдæр у хорз журналист. Æвзæр куы уаид, уæд æй 
афонмæ феддæдуар кодтаин, — йæ бон мæ æнцонæй атæрын кæй 
у, уый мын æмбарын кæны редактор æмæ мæм йæ бæзджын æрфгуы- 
ты бынæй фæрсæгау кæсы. — Цал азы нæм кусыс? 
— Дыууæ. 
— Де ’мбæлттæ та? 
— Цыппар. 
— Æмæ цы сты дæ цуры? Хуымæтæджы информацитæ фыс- 
сын дæр куынæ зонынц, уæд сæ фарс цы хæцыс? Кæй ницæмæ 
арæхсынц, уый тыххæй сæ æз æрвитынмæ хъавын, ды та ма сын 
стыр гонорартæ дæр æвæрын кæныс. 
Йæ ныхæстæ раст кæй сты, уый æмбарын æмæ хъусæй лæууын. 
— Æз мæ зæрдæ дæуыл дарын, ды та хъæбысæй хæцыс мемæ. 
— Ницы хъæбысæй хæцинаг мæ и. Æз æрмæстдæр гонорарыл 
дзурын. 

422 
Цомартаты Изæтбег 
— Дæ дзыхыл хæц, æмæ дæ партимæ дæр айсдзыстæм, хайады 
хицауæй дæр дæ сæвæрдзыстæм, стыр мызд дæр дын фиддзыстæм. 
— Мæ куыстæн цы ’мбæлы, уый мын фидут æмæ мæ æгады 
бынаты ма ’вæрут, æндæр мæ ницы хъæуы сымахæй. 
— Алцыдæр дын уыдзæн, æцæг мыл макæй ардау, — загъта 
Болдын, æмæ мæм ирдæй разынд, йе уæлæ домбайы царм чи дары, 
ахæм тæрхъус. 
* * * 
Абухгæ уылæнтæ аргъауы уадсуртау сæ риуы ’мбæрц быр- 
сынц размæ, кæрæдзи сæртыл хаугæ згъорынц æнæрынцойæ. Афтæ 
зæрдиагæй кæдæм тындзынц, цымæ? Денджызы сабыр фæлхъæ- 
зæны удæнцой ссарынмæ æви фæстæмæ гыбаргыбургæнгæ тæрк- 
къæвдайæ æрбаздæхынмæ? Къæйдуртыл сæхи хойгæйæ цыдæртæ 
дзурынц, æмæ сæ, марадз, ды бамбар. Æдзынæг сæм кæсын æмæ 
ирдæй уынын мæ царды цæхæркалгæ стьæлфæнтæ. Бирæ нæ уыды- 
сты — нымадæй цалдæр уысмы, фæлæ мæ хъысмæтæй разы дæн, 
кæй мын сæ балæвар кодта, уый тыххæй. Æцæг цардыл нымайын, 
чызджыты уарзгæйæ цы райдзаст минуттæ арвыстон, æрмæстдæр 
уыдон. Тæмæссаг дуне мыл сæ рæсугъд сурæттæй узæлыди, хур 
мæм сæ худгæ цæстытæй касти, уæлмонц æнкъарæнтæ мæм сæ 
цинæй гуырыди. Уымæ гæсгæ сæ æгæрон бузныг дæн. Æгайтма 
мыл сæмбæлдысты æмæ мын мæ зæрдæйы сæ фæд ныууагътой... 
Уæлдай бузныгдæр Зухрайæ дæн. Мæхицæн схизын æнхъæл 
кæдæм нæ уыдтæн, уырдæм мæ систа, æмæ мæхиуыл баууæндыд- 
тæн. Мæ туг мын сног кодта, æмæ мæм цæрыны тых фæзынди. 
Цалдæр азы мæ амонды цадæй æддæмæ хизын нæ бауагъта, æмæ 
кæд алыхуызон рог машинæты æмæ саджы фисынтыл амад æнæр- 
цæф лæппуты фæдыл джихтæ кæнын райдыдта, уæддæр раздæрау 
мæ цинхæссæг суадон у, æмæ дзы нуазынæй не ’фсæдын. Иуæй-иу 
сывæллон ма вæййы афтæ адджын. Дæ къухтæм æй сис æмæ йæ 
аныхъуыр раст. Йæ мад æй куыдæй ныййардта, афтæмæй хуыссы 
мæ фарсмæ æмæ мын рæвдауы мæ сæрыхъуынтæ, мæ цæсгом, мæ 
дæллагхъуыртæ. Йе ’нгуылдзты фæлмæн уырзтæ сабыргай змæ- 
лынц мæ былтыл æмæ мæ амидин кæнынц мæ мондæгтæ суадзынмæ. 
Цæуыннæ сæ уадзын, уый тыххæй йæ куы ’рбахуыдтон, уæд? 
Телефонæй йын цалдæр ныхасы загътон æрмæст: 
— Нæ хъуыддаг æгæр ныддаргъ и, æмæ йæ абон алыг кæнæм. 
Уайтагъд мæ цуры ’рбалæууыди æмæ мæм ахæм тарстхуызæй 
ныккасти, цыма йын стыр фыдракæнд саразынмæ хъавын. Йæ 
дзаумæттæ йын куы раластон æмæ йæ мæ хуыссæнмæ куы бахас- 
тон, уæд иучысыл фæсабыр и. 

Зынгхуыст бæллицтæ 
423 
— Æз та афтæ фенхъæлдтон, дæ зæрды мæ ныууадзын и, æмæ 
мæ удæй мæ хуылфы ницыуал аззад, — йæ хуыз йæхимæ бынтон 
нæма ’рцыд, афтæмæй мыл йæхи бафæдзæхста æмæ мæм йæ тып- 
пыр риутæ нылхъывта. — Хуыцау мæ дæуæн загъта, æмæ æндæр 
никæимæ ссардзынæн мæ амонд. 
Цæуылфæнды дæр разы у мемæ, суанг йе ’фсармы сæрты ахи- 
зыныл дæр, фæлæ мæнæн мæ зæрдæйы фæсмон æмæ тæригъæд 
баиу сты æмæ мын ме уæнгтæ сбастой. Æнæлаз чызгыл ме ’ды- 
лыйæ кæй фæгуырысхо дæн æмæ йæ фæстæмæ æнæгъдау хуызы 
раздахынмæ кæй хъавыдтæн, уый тыххæй мæхицæн уайдзæфтæ 
кæнынмæ фæдæн æмæ мæ фæнд аивтон. Йæ уды быцъынæг мæм 
афтæ тынг чи тоны, уымæ æмгъуыдæй раздæр куыд хъуамæ бав- 
налон æмæ нæ сыгъдæг ахастдзинæдтæ куыд хъуамæ фæчъизи кæ- 
нон? Йæ мад мын цы ’ртæ азы сæмгъуыд кодта, уыдон рæхджы 
аивгъуыйдзысты, æмæ нæ размæ иу цæлхдур дæр нал уыдзæн. 
«Кæд дæ æцæгдæр уарзондзинад хъæуы, уæд æй чындздзон чыз- 
джы кармæ ауадз æмæ йæ бафæлвар». Ацы ныхæстæ мын куы 
загъта, уæд йæ зæрдæ Зухрайы басæттыныл дардта, фæлæ йæ 
фыдвæндæй ницы рауад, æмæ мæ уарзон мæ цæсты фæкадджын- 
дæр. Афтæ мæм кæсы, цыма мæ фарсмæ зæххон сылгоймаг нæ 
хуыссы, фæлæ уæларвон зæд æмæ мыл йæ зæрдæ никуы сивдзæн. 
Алетæйы тыххæй дæр афтæ хъуыды кодтай æмæ фæрæдыдтæ, — 
дзуры мæм мæ мидхъæлæс, фæлæ æз йемæ нæ разы кæнын. Йæ 
ацыд мын амонды хос фæци, æмæ уый рæдыд нæу. Зухрайы тых- 
хæй афтæ нал зæгъдзынæ. Халонæн дзæнæты маргъимæ барæн 
нæй. Нæлгоймæгты ’взаргæйæ сæ дыууæ дæр æмхуызон сты. Тых- 
джынтæн æнцондæрæй тасынц. Æз Зухрайыл мæхицæй тынгдæр 
æууæндын. Дзæгъæлы. Демæ уæвгæйæ йæ цæстытæ æндæрты куыд 
фæцагурынц, уый нæ феныс? Йæ фырцымыдисæй сæм фæкæсы, 
æндæр æй хъæугæ ницæмæн кæнынц. Сай дæхи, сай æмæ та дæ 
зæрдæйы рыстæй арвмæ асинтæ æвæрай. Абон дын æхсызгонæй 
цы дæтты, уый райсоммæ ма ’ргъæв, науæд дæ æппындæр ницы- 
уал фæуыдзæн. Куы мæ уарза, уæд фæуыдзæн, куынæ мæ уарза, 
уæд мæ цас нæ фæуа, уыйас — хуыздæр. 
Цы уавæры дæн, уый Зухра не ’мбары æмæ, дарддæр йæхи 
куыд дара, уый нæ зоны. Æрæджиау мæм къæмдзæстыгхуызæй 
скасти æмæ, йæ риутæ йæ къухæй æмбæрзгæйæ, сынтæджы рабад- 
ти, йæ дзаумæттæ бандонæй райста æмæ, доныхъазау цæ сæр бæр- 
зæндты хæсгæйæ, ваннæмæ араст и. Мæ цæстытæ дзы атонын нæ 
фæразын æмæ дис кæнын, иу аипп дæр æм куыд нæ ис, ууыл. Цы 
йæ хæрзконд гуыр, цы йæ аив синты æвæрд, цы йæ нарæг астæу, 
цы йæ зырнæйзылды хуызæн зæнгтæ, цы йæ фæлмхуыз буар. 
Бынтон диссаг та йæ цæсгом у, дон дзы нуаз æмæ нуаз. Æмбисон- 

424 
Цомартаты Изæтбег 
ды хæзна мæм кæй æрхаудта, уый æххæстæй нырма ныр бамбæр- 
стон æмæ мæхицæн фидар дзырд дæттын, мæ амæлæты бонмæ йæ 
цæсты гагуыйау кæй хъахъхъæндзынæн æмæ йыл къæм абадын 
кæй нæ бауадздзынæн, уый тыххæй... 
Знæт уылæнтæ мæстæймарæгау ферттив-ферттив кæнынц, мæ 
зæрдæмæ мын æгъуыстаг катай хæссынц. Мæ хурзæриныл цыма 
мигъ абадти, уыйау фæтар и æмæ мæ раздæрау йæ хъарм тынтæй 
нал тавы. Йæ цæсгомыл сагъæсы бæрджытæ фæзынд, æмæ мæм 
йæ чъылдым здахын райдыдта. Куы дзы нæ фембæлмæ æрбацæ- 
уын ферох вæййы, куы мæм йæ уазал ахаст равдисы, куы дзы 
исты къæйных дзырд схауы, куы та зæрдæкъахæн митæм рахизы. 
Зарæ йæ базарадон министры секретарæй сæвæрын кодта, æмæ 
къæссавæлдæхт фæци. Уыйразмæ дæр йæ дарæс арæх ивта, ныр 
та бынтон сдиссаг и. Йæ кусæнуаты йæ бæрзондзæвæтджын туф- 
литы æмæ алыхуызон зынаргъ дзаумæтты уалдзыгон дидинæгау 
цæхæркалгæйæ куы фенын, уæд ын йæ рæсугъддзинадæй фæтæр- 
сын, æмæ йæ сæрыстыр цæстæнгасæй ме ’ууæнк амæлы. Бæгънæ- 
гæй мæ фарсмæ кæй хуыссыди æмæ мыл æрхъæцмæ дæр кæй нæ 
хъæцыди, уый мæ нал фæуырны. Афтæ кæсын мæм райдайы, цыма 
министры секретарь мæ уарзонмæ æппындæр ницы бар дары. Но- 
джы ма йæ æдзухдæр иу бæрзонд хæрзаив лæппуимæ фæлмæн 
ныхасгæнгæйæ баййафын, æцæгæлонау мын йæ сæрæй акувы, æмæ 
мыл фыдбоны халæттæ сагъуыйынц. Мæ хæдзары арæзтадæн дæр 
йæ кæрон нæ зыны, æмæ зæхх мæ къæхты бынæй иуварс фæли- 
дзы. Ме ’фсымæрыл та йæ Хуыцау рахатти. Тагъд æнæ уарзонæй 
кæй баззайдзынæн, æмæ та мыл мæ дуне кæй рафæлдæхдзæн, ууыл 
сагъæстæ кæнынæй куы сфæлмæцын, уæд мæм мæ зонгæтæй исчи 
телефонæй æрбадзуры æмæ мын тæфæрфæсгæнæджы хъæлæсæй 
фæзæгъы: 
— Ирбег, дæлæ та Тугъан проспекты расыгæй ахаудта æмæ йæ 
бын ныххуылыдз кодта. 
Æгаддзинад æмæ хъыг йеддæмæ ницыуал фенкъарын, афтæ- 
мæй йæм азгъорын. Цы йын акæнон, уый нæ фæзонын, æмæ йæ 
алыварс тыхстхуызæй фæкатай кæнын. Уæддæр ма хорз, æмæ 
Хæстыбег Мæскуыйы аспирантурæмæ цæугæйæ йæ уымæлы тæф- 
гæнаг хæдзар ме ’вджид ныууагъта, æндæр ахæм æфсымæримæ 
цы хуртæ уынин? Тыхтæ-амæлттæй йæ сисын æмæ йæ ме ’ккойы 
нæхимæ ахæссын. Дзæвгар куы фæфынæй кæны, уæд æй лæгъ- 
стæгæнгæйæ хъæумæ аласын, фæлæ та мын фæстæмæ ралидзы 
æмæ м& адæмы цæсты ’фтауы. Мæ уарзоны тыххæй мын Ошы цы 
ныхæстæ загъта, уыдон мæ хъусты азæлынц, æмæ мæ зæрдæ нык- 
кæрзы. 
— Мæнмæ куы байхъусис, уæд дын æз ардыгон чызг курын нæ 

Зынгхуыст бæллицтæ 
425 
бауадзин. Дуарæй къæсæрмæ дæр сыл æууæнк нæй, сæхиуыл хæ- 
цын та æппындæр нæ фæразынц... 
Уæд мæм æдзæллаг къуприйы дзæнгæдайæ уæлдай нæ ба- 
хъардтой, фæлæ мæ ныр алыхуызон хъуыдытыл æфтауынц. Ау, 
зындзинæдты ныхмæ лæууын чи нæ бафæрæзта æмæ цардæн йæ 
тæккæ бынмæ чи ’рхаудта, уый мæнæй растдæр уыди? Ацы пара- 
хат дунейы арахъхъ нуазынæй стырдæр бæллиц кæмæ нæ разын- 
ди, уымæ йæхи марыны хъуыды ’мгæрон дæр никуы ’рцыди, мæн 
та цух нæ уадзы. Кæд уый, йæхи цъыфы ’вдулгæйæ, мæнæй амонд- 
джындæр у, уæд æз мæхицæн уыйбæрц хъизæмæрттæ цы ’взарын 
кæнын? Зæххыл мын дыууæ зынаргъ адæймаджы ис, æмæ мæ сæ 
дыууæ дæр донмæ ’ппарынц. Сæ хъæлæстæ мæм афтæ бæлвырдæй 
хъуысынц, цыма мæ цуры ныхас кæнынц: 
— Ме ’фсымæр гыццылæй дæр æдылы уыди, стырæй дæр йæ 
сæры зонд нæ бацыди, æмæ йæ фæндаг уырдæм цыди... 
— Мæ фæдыл бирæ лæппутæ зылди, иу та дзы мæн тыххæй 
йæхи амардта, фæлæ мæ Хуыцау дæуæн лæвæрдта, æмæ дзы мæ- 
химæ хæстæг никæй бауагътон... 
Арвайдæнмæ кæсæгау мæм зыны, сæхи куыд дардзысты, уый. 
Суанг ма сын сæ цæсгæмттæ дæр уынын. Тугъан арахъхъ нын- 
цъухдзæн æмæ мардæй, æгасæй не ’ппæты дæр хурмæ рафæлдах- 
дзæн, Зухра та йæ лæджы хъæбысы аргъуыцгæнгæйæ арфдæр 
нынныгъуылдзæн. Кæд сæ æндæр нæ хъæуын, уæд сыл мæхи цы 
марын? Доны былмæ цы ’рбацæуын æмæ йын йæ нæрæмон уылæн- 
тæм ныфссастæй цы фæкæсын? Се ’хсæн мæ æрæнцайын фæнды 
æви сæ цардхъом тых райсын æмæ зындзинæдты ныхмæ фидарæй 
лæууын? Нæ зонын, нæ зонын... 
* * * 
Сæ чындз лæппу ныййардта, йæхицæн тæрынæй нал тарсти 
æмæ йæ рохтæ суагъта. Йе ’нæуынон ходыгъды буцхаст чызджы 
æнæуи дæр тыххæй быхста, куыдæй дзы фервæза, уымæн æфсæнтгæ 
агуырдта, æмæ йын ныр йæ хъомыл цотæн бынат суæгъд кæныны 
фадат фæци. Куыддæр Навескæ йæ къæсæрæй бахызти, афтæ йыл 
æфсоны цинтæ акодта, стæй хыл ракъахта, æмæ цыфыддæр знæг- 
тау кæрæдзимæ фæлæбурдтой. Цы ’лгъыстытæ зыдтой, уыдонæй 
иу дæр фæсвæд нал ныууагътой. Уынгмæ тынгдæр хъуысти Навес- 
кæйы цъæхахст: 
— Рагæй-æрæгмæ дæр гадздза сыл уыдтæ æмæ мын мæ фыр- 
нымд æфсымæры дæхиуыл сардыдтай, ницæйаг шофырыл æй ба- 
ивтай, стæй йæм æвддæс азы фæстæ дæ дыууæ къæдзалимæ æнæф- 
сæрмæй фæстæмæ æрбаздæхтæ! Дæуæй афтæ, цæуыл нæтыс, уый 

426 
Цомартаты Изæтбег 
æз нæ зонын?! Бæгуыдæр æй зонын! Дæ хъомыл цотæн бынат 
суæгъд кæныны тыххæй дæ Зухрайæ фервæзын фæнды! 
— Тынд æлвыдыл худы! Дæ хабæрттæ зонын æнхъæл никæ- 
мæн дæ, фæлæ рæдийыс! Æрыгонæй дуканийы ’хцатæ дæ хæзгул- 
тыл кæй оахардз кодтай æмæ ахæстонмæ бахауыны тæссæй Астæук- 
каг Азимæ кæй алыгъдтæ, замманай усæн йæ лæджы кæй байстай 
æмæ дзы расыггæнаг кæй сарæзтай, уыцы хабæрттæ адæм кæрæ- 
дзи дзыхæй исгæйæ дзурынц! 
— Мæныл цыфæнды хахуыртæ дæр мыс, фæлæ мын мæ зæды 
хуызæн чызгмæ ма ’внал! 
— Ссардтай зæды хуызæн чызг! Сындзы бынæй сындз æвзæ- 
ры! Уый дæр дæхи халдих у, æмæ йæ ардæм уымæн рарвыстай. 
Ирбег дын æй лæппуты дзæмбытæй куынæ скъахтаид, уæд дæм 
фæстæмæ дзæгъæлзад къæбылаимæ ацыдаид! Йæ цард саразынæн 
дын замманай гæнæн уыди, фæлæ дзы не спайда кодтай! Дæ давд 
æхцатæй йын йæ номыл æфснайæн кассæйы цы дæс мины сæвæр- 
дтай, уыдонæй йын хæдзар балхæдтаис æмæ йæ бонзонгæ æгъдау- 
джын лæгимæ цæрын бауагътаис, фæлæ дæ мæгуыр сиахс нæ ба- 
хъуыди, æмæ дзы цы рамбулай, уый фендзынæ! 
Кæд мæнæй æвзæр нæ дзуры, уæддæр йæ хахуыртæм хъус- 
гæйæ мæхи афтæ æнкъарын, цыма мыл йæ бырæттæ фыцгæ писи- 
имæ калы, æмæ сæ чъизи мæ буары ныхсы. Мæ дзæгъæл къæхтæ 
мæ йæ балкъоны бынмæ кæй æрбахастой, ууыл фæсмонæй мæлын. 
Бæргæ мæ фæнды, дарддæр цы ран у, уырдæм алидзын, фæлæ мæ 
бон нæу. Мæ риу мын уæлдай тынгдæр судзы, йæ ныхæсты цыдæр 
рæстдзинад кæй ис, уый. 
«Ирбег ацы саурæсугъдмæ нæ бауæнддзæн, æмæ йæ мæнæн 
куы раттид, уæд ын æз йæ хъуын ацæгъдин». 
«Ахæм æнцондзырд чызг æнæ баузæлгæйæ ауадзынмæ æвгъау 
у. Йæ хæлиудзых уарзон мæ куынæ хъыгдарид, уæд ын æз йæ 
пакъуы акалин», — мæ хъусты зæлынц нæ хъæуы хъæбæрдзых 
лæппуты ’ртхъирæнтæ. Цæмæй йыл сыстырзæрдæ уон æмæ сын 
æй сæ бар ныууадзон, уый тыххæй йыл калдтой цъыф, чындз та 
дзы фервæзынмæ кæй хъавы, уый тыххæй. Сывæллоны цæссыгæй 
сыгъдæгдæр у, æмæ йæ се ’ппæтæй дæр бахъахъхъæнын хъæуы, 
фæлæ куыд æгъдауæй? Æввахс мæм куы нал цæуы. Кæм и, цымæ? 
Ам куы уаид, уæд йæ мадыфсымæры ус йæ ныхмæ афтæ ’ргомæй 
нæ дзурид: 
— Лæппутæм æгæр аздæхти, æмæ цалынмæ нæ фæхудинаг и, 
уæдмæ йæ алас, науæд ын йæ бæллæхтæ иууылдæр мæныл ных- 
хуырсдзынæ, æмæ ма мæ дзырдамондимæ уый хъуаг дæр дæн! 
— Æдас у! Бирæ дæ нал бахъыгдардзæн! Цы мæ фæндыд, уый 
мæ къухы бафтыд, æмæ йын ам ницыуал хъуыддаг и! 

Зынгхуыст бæллицтæ 
427 
Мæнгард дæлимон, уæдæ дæ ныхæстæ райдайæнæй кæронмæ 
сайд уыдысты, æмæ йын йæ зæрдæйы уаг аивынмæ æнхъæлмæ 
кастæ? Разыйы дзуапп дын радта, æвæццæгæн. Нæ, Зухра ахæм 
æгъатыр ми нæ бакæндзæн. Цыфæнды зын уавæрты дæр мыл гадз- 
рахатæй нæ рацæудзæн. Тагъд та мæм фæлурсæй æрбазгъордзæн 
æмæ тæрсгæ-ризгæйæ сдзурдзæн: 
— Ирбег, мамæ мæ нæхимæ кæны, æмæ мæ ма ауадз! Æнæ 
дæу цæрын нæ бафæраздзынæн! 
Ныртæккæ уыцы ныхæстæ фехъусынæй тынгдæр ницæмæ бæл- 
лын. Мæ цард сын æнæ фæстæмæ фæкæсгæйæ раттин, фæлæ сæ 
кæй нал фехъусдзынæн, уый æмбарын æмæ адæргæй уынгты зи- 
лын. Кæд мæ мæ удлæууæн Зарæмæ агуры æмæ мæнау катай кæны. 
Мæ ных æм сарæзтон, æмæ дуар — æхгæд. Куыд æдылы дæн, 
куыд. Ам мæ цæмæн хъуамæ агура, Хæстыбеджы хæдзары куы 
цæрын, уæд? Атындзыдтон æм æмæ йæ алыварс мамазила кæнын, 
фæлæ никуы æмæ ницы. Мæ уазал уаты дыууæ ныллæг рудзын- 
джы мæм тæригъæдгæнæгау мæгуырхуызæй кæсынц æмæ мыл æго- 
мыгæй худынц. Удыкъæртты хуызæн чызгæн дæ хуыссæны йæ 
дзаумæттæ ралас æмæ йæм ма бавнал. Цавæр нæлгоймаг æнхъæл 
дын хъуамæ фæуыдаид дзæдæл йеддæмæ? Дæ монцты хурхыл хæц- 
гæйæ фæцардтæ æмæ дзы цы рамбылдтай? 
* * * 
Ацы дунейы æвæдæй ницы сæфы, куы зæгъынц, уæд уарзон- 
дзинад бындзарæй куыд байсысы? Зæрдæ дзы афтæ тынг куыд 
ссыгъдæг вæййы? Адæймагæн цæрыны фæрæз чи дæтты, уыцы 
рæсугъд æнкъарæнтæ бынтон куыд амæлынц? Не ’ппæт дæр иу 
æрдзы хъæбултæ куы стæм, уæд нæ удыхъæды уыйбæрц хъулæттæ 
цæмæн ис? Иутæ сæ уарзæтты хæрз æнцонæй куы фæуадзынц, 
уæд иннæтæм уыцы хъару цæуыннæ и? 
Цы зæгъон мæ тæригъæдгæнаг зæрдæйæн? Иу бæллæх ин- 
нæйы фæдыл æййафы, уæддæр ницæуыл ахуыр кæны, мæнгард 
адæмы фыдæхæй йæхи бахъахъхъæнын нæ фæразы. Цас æй тынг- 
дæр хойынц, уыйас фæлмæндæр æмæ барондæр кæны. Цыма йыл 
къæйдур ныффæлдæхти, уыйау риссы æмæ мын мæ улæфт æхгæ- 
ны. Мæ рахиз къухæй мæ риумæ лæбурын æмæ йæ мæ тых-мæ 
бонæй æууæрдын, гæбæзтæ рæдувæгау æй æддæмæ ивазын æмæ 
йын йæ рыст фенцайынмæ æнхъæлмæ кæсын, фæлæ уый фыддæ- 
рæй-фыддæр кæны æмæ мын мæ уд скъуыны. Мæ нервытæ фе- 
хæлдысты, æмæ мæ къухты зыр-зыр нал æнцайы. Мæ сæрыхъуынтæ 
цыма сæхиуыл Зухрайы ’фсæрмæй хæцыдысты æмæ йæ ацыды 
фæстæ сæ быиæттæй феуæгъд сты, уыйау бындзыггай згъæлынц. 

428 
Цомартаты Изæтбег 
Уæвгæ ма сæ кæнгæ дæр цы кæнын? Мæн рæсугъддзинадæн хъуы- 
дысты, æмæ ныр æвзийæнт, цас сæ фæнды, уыйас. Марыны тæр- 
хон кæмæн рахæссынц, уый ахæм гыццыл хъуыддæгтыл нал фæ- 
сагъæс кæны, мæнæн та мæ цæсты рухс мæ хъуырыл бæндæн 
бабаста. Æмæ йыл разы дæн, фæлæ мæ дисы ’фтауы иу хъуыддаг. 
Цалдæр азы мæ цæрайæ чи царди, мæ хъæбысы царвау чи тади 
æмæ мын йæ тугæй ард чи хордта, уый мыл йæ зæрдæ афтæ тагъд 
куыд сивта? Æви мæ сайæн батæ æмæ мæнг сомытæй рæвдыдта? 
Ау, йæ хъулæттæ мидæмæ уыдысты, æмæ йын сæ мæ фыруарзтæй 
нæ раиртæстон? 
Æрæджы йæ цы уавæры федтон, уый та мæ цæстыты раз фев- 
зæрди, æмæ мæхиуыл сгуырысхо дæн. Иу мæллæг куыдз Терчы 
уылæнтимæ тох кæнынæй бафæллади æмæ цæхгæр былмæ схизын 
нал фæрæзта. Зухра мын йæ фыртыхстæй мæ къухыл ныззæгæл и 
æмæ йæ кæуынæй нал æнцади, ныр мæн уыцы уылæнтæй æвирхъау- 
дæр ранмæ баппæрста æмæ мæ удхаргæнгæ ныууагъта. Мæхицæй 
тынгдæр кæуыл æууæндыдтæн æмæ мæ уд кæмæн лæвæрдтон, уый 
ацу æмæ ма ’рцуйы фæндагыл араст и æмæ йын фæстæмæ æрбаз- 
дæхæн нал и, æз та ма йын нæ тезгъогæнæн бынæтты йæ фæдтæ 
агурын æмæ йын лæгъстæ кæнын: 
— Зухра, æнæ дæу мын куыд зын у, уый куы зонис, уæд мæ 
уысмы бæрц дæр нæ фæхицæн уаис. Зæххыл дæуæй æнувыддæр 
куы никæуыл уыдтæн, уæд мыл дæхи куыд атигъ кодтай? Æз хъуа- 
мæ æнæмæнг искæй уарзон æмæ йæм мæ бæттæнтæ тонон, хъуамæ 
искæй хъæуон æмæ йæ удæнцойæн цæрон. Уый ме ’рдзон уаг у, 
æмæ дзы куы фæхицæн вæййын, уæд мæ мæлæт йеддæмæ ницыуал 
фæхъæуы. Рацу æмæ мæ дæ уды хъармæй батав, науæд фесæф- 
дзынæн. Куыд адджын мын дæ, уый зоныс? Мыдыбындзæн диди- 
нæг куыд адджын у, афтæ. Æнæхъæн дуне дæ хуызы бацыди æмæ 
мæ риуы ’рцарди. Рацу мæм рæвдздæр, æмæ та цардмæ де ’вæл- 
мас сыгъдæг цæстытæй кæсын райдайон. Æз демæ цыфæнды зын- 
дзинæдтæ æвзарыныл дæр разы дæн, æцæг мæм фæстæмæ раздæх. 
Астæуккаг Азимæ ацæуынæй тынгдæр куы ницæмæй тарстæ, уæд 
дыл æваст цы ’рбамбæлди? Кæд дæхи фæндæй нæ ацыдтæ, уæд 
мæм истыхуызы фæхабар кæн. Æз дæм мæ фазыл дæр абырдзы-' 
нæн æмæ дæ фервæзын кæндзынæн. 
Йæхи куынæ фæндыдаид, уæд йæ мады коммæ нæ бакастаид, 
уый зонын æмæ зæххы цъар дæндагæй æхсынын. Æхсæвæй, бо- 
нæй дзы фервæзын нæ фæразын æмæ манкурт суæвынмæ мæ бы- 
лыцъæрттæ хæрын. Йемæ цы рæстæг арвыстон, уый мæ сæрæй 
куы ’рбайсæфид, мæ зæрдæ йæ удисæн сагъæстæй куы ссыгъдæг 
уаид, æмæ ног цард куы райдаин, уæд мыл æхсызгон хорз æрцæ- 
уид, фæлæ мын ахæм удæнцой чи дæтты? Йæ рухс сурæт мæ 

Зынгхуыст бæллицтæ 
429 
сабыр кæнын куынæ уадзы, уæд дзы мæхи куыд атонон? Мæ роны 
табугæнгæйæ цы ’взонг цъиу фæдардтон, уымæй дзæнæты маргъ 
рауади æмæ йæ райгуырæн бæстæмæ атахти, йæхи хуызæн рæ- 
сугъд маргъыл сæмбæлдзæни æмæ царды сой донæн нуаздзæни. 
Æз та йæ мæ мысинæгты хуры чызгимæ бардзынæн æмæ мæ сау 
бонтæ зæрдæскъуыдæй æрвитдзынæн... 
«Ауадз æй, мæ лæппу, ауадз æй, æмæ ацæуа, кæцæй æрбацыд, 
уырдæм. Царв æмæ йæ мыды куы стулай, уæддæр дыл нæ баныхæс- 
дзæн. Хъазау джихтæ цы чызг кæны, уый чындзагæн нæ бæззы», — 
мысын Аминæты ныхæстæ æмæ дис кæнын йæ дардмæуынаг цæс- 
тытыл. Иу хатт йеддæмæ йæ нæ федта, афтæмæй йын йæ удыхъæд 
мæнæй хуыздæр раиртæста. Суанг ма, цы уавæры бахаудзынæн, 
уый дæр базыдта æмæ мæ рагацау бафæдзæхста: «Сылгоймаг хæй- 
рæджы фæтдзæгъдæн у, æмæ йæ дæхицæн макуы садджын кæ. Дæ 
лæмæгъдзинад дын куы базона, уæд дын дæ риуыл къахæй ныллæу- 
дзæн. Дæ хорздзинæдтæ дын чи нæ бамбара, уый та бынтон æвзæр 
у, æмæ йын йæ аргъыл иу капекк дæр макуы бафтау». 
Раст бæргæ у, фæлæ мæ зæрдæйыл мæ бон куынæ цæуы, уæд 
цы кæнон? Мæхицæй йæ цас дарддæр тæрын, уыйас мæм хæстæг- 
дæр кæны æмæ мæ артмæ дары. Мæ уд æрдуйæ нарæгдæр сси, 
æмæ нал цæрынæн дæн, нал кусынæн. Литературæ дæр мæ нал 
æндавы. Иунæгæй куы баззайын, уæд мæ дунейы хæрзтæй æппын- 
дæр ницыуал фæхъæуы, æмæ ме ’мбæлтшл зилын райдайын, фæлæ 
уыдоны аууон дæр кæдмæ æмбæхсдзынæн, æмæ та мæ уымæл уатмæ 
уæнтæхъил, сæргуыбырæй æрбаздæхын. Талынг цæлгæнæны мæ 
газ байгом кæныны фæнд иу ран нал фæуадзы, фæлæ та мæй арвы 
кæронæй йæ был куы сдары, уæд йемæ ныхас кæныныл фæвæй- 
йын, æмæ мæ зæрдæйы рыст чысыл фенцайы. 
— Ды мæнæй амондджындæр дæ, Зухрамæ цæстыдзагæй кæ- 
сыны бар кæмæн и. Дæ ризгæ тæссонд тынтæй йæ барæвдау æмæ 
йын ме ’хсидгæ æнкъарæнтæ йæ риуы бауадз. Сатæг уддзæф æм 
баулæф æмæ йын мæ уавæр бамбарын кæ. Фæлмæнзæрдæ у, эемæ 
дæм байхъусдзæн, æцæг ын мæ ныхæстæ рафæзм. Йæ рæсугъд 
цæсгом ын куынæ уынон, уæд мæм дуне тарæй зыны. Йæ фæлмæн 
къухыл ын куынæ хæцон, уæд мæ царды дæрзæгдзинад тынгдæр 
æлхъивы. Мæны йас æй кæй ничи бауарздзæн, ууыл æй баууæн- 
дын кæ, æмæ мæм фæстæмæ ’рбаздæха. Æндæр искæмæ куы ацæуа, 
уæд фæрæдийдзæн, æмæ нæ дыууæ дæр фенамонд уыдзыстæм. Ма 
йæ бауадз рæдийын, æмæ дæм мæ уæрджытыл кувдзынæн. Мæ 
зæрдæйы уаг æм кæй нæ аивтон, уый йын зæгъ. Куыд бирæ йæ 
уарзтон, афтæ бирæ йæ уарзын ныр дæр. Нæ, уымæй фылдæр. 
Зæххæн æнæ хурæй цæрæн куыд нæй, мæнæн дæр афтæ цæрæн 
нæй æнæ мæ сæууон стъалыйæ. 

430 
ЦоМартаты ИзæМбег 
Куы райгуырдтæн, уæдæй нырмæ ахæм тыхст уавæры никуы- 
ма уыдтæн. Рухсы цъыртт мæм никæцæйуал кæлы. Мæ уарзон 
мын йæ былты адджын ад мæ былтыл удхар кæнынæн ныууагъта 
æмæ рог уддзæфау уæлдæфы дзирдзургæнгæ атади. 
— Зухра, кæм фесæфтæ? Дæхи мæ цæмæ бамбæхстай? Цæуыл 
мæм фæхæрам дæ, уый мын уæддæр зæгъ. Зухра-а! — хъæр æм 
кæнын мæ тых-мæ бонæй, фæлæ мæ нæ хъусы. Æмæ уым диссагæй 
ницы ис. Зæды хуызæн чызг йæ цард хуымæтæг мæгуыр лæппуимæ 
куы сбастаид æмæ йемæ тухæнæй куы мардаид, уæд уый диссагдæр 
уыдаид. Æрдзы ’гъдаумæ гæсгæ алцыдæр йæ бынат æрцахста, æмæ 
йын йæ рæстдзинадыл хъуамæ сразы уаин, фæлæ мæ зæрдæ амонды 
цин кæимæ бавзæрста, уый гадзрахатыл не ’ууæнды æмæ йæм мæ 
хъысмæты фыдцæрагæн æнæрхъæцæй æнхъæлмæ кæсы. Не сфæлди- 
сæг дунейы бирæ æмбæхст тыхтæ ис æмæ ацы хатг иууылдæр йæ 
фарс сты. Бонвæрнон уæларвæй æрхызт æмæ йын йæ зынтæ айста. 
Кæд мæм Зухра телефонæй дзуры, уæддæр мæнмæ афтæ кæсы, цыма 
мæ разы лæууы, æмæ йæ удрæвдауæг хъæлæсмæ хъусгæйæ ме ’нæ- 
бындур хъуыдытæ мæ сæрæй лидзынц. Йе ’нувыддзинадыл ын кæй 
фæгуырысхо дæн, уый тыххæй мæхицæн уайдзæфтæ кæнын æмæ 
дзы мæ миднымæр хатыртæ курын. Мæ буар царддæттæг тугдадзин- 
тæй айдзаг, æмæ йæм мæ фæлгæнæны уæнгрогæй фæтæхын. 
— Кæд ма дæ иучысыл дæр хъæуын, уæд мæм æвæстиатæй 
фæзын, æмæ нæ цард баиу кæнæм, — ахæстоны удхаргæнæгау 
мæм дзуры тыхстхуызæй, æмæ йын мæ зæрдæйы фæндтæ халын: 
— Цы уавæры дæн, уый куы зонис, уæд мыл мисхалы бæрц 
дæр нæ дызæрдыг кæнис. Æз тæккæ абон дæр цæттæ дæн мæ цард 
демæ баиу кæныныл, фæлæ дæ мад цы зæгъдзæн? 
— Уый разы у. 
— Уæдæ райсом уым уыдзынæн. 
— Фæлæуу, мæнæ ма дын мамæ цыдæр зæгъынмæ хъавы. 
Йæ мады коймæ мæ туг мæ буары асалди. Мæнмæ гæсгæ, мæ 
бæллæхтæ иууылдæр Навескæйæ цæуынц, æмæ кæд йæ чызгæн 
мемæ дзурыны бар радта, уæддæр ыл кæронмæ не ’ууæндын. Ин- 
гæнмæ хизгæйæ дæр æй мæ амонд саразын кæй нæ бафæнддзæн 
æмæ мын мæ хъуыддаг кæй фехалдзæн, уый мын гуырысхойаг 
нæу æмæ мæ йæ фæдфæливæн ныхæстæм хъусын нæ фæнды, фæлæ 
мын цы гæнæн и? Салам дæр мын нæ дæтты, хионыл дæр мæ нæ 
нымайы, йæ зæрдæйы уаг дæр мæм нæ ивы. 
— Дæ хæдзар арæзт нæма фæци? — фæрсы мæ æцæгæлонхуы^ 
зæй, æмæ мæм афтæ кæсы, цыма йæхи Зухрайы зæрдæхудтæй 
тæрсгæйæ лæмары. 
— Нæма, — дзуапп ын дæттын, аразджытæй разы кæй нæ дæн, 
уый æвдисгæйæ 

Зынгхуысщ бæллицтæ 
431: 
— Бирæ ма йæ хъæуы? 
— Куыд дзурынц, афтæмæй цыппар мæйæ фылдæр нал. 
— Уæдæ ардæм ма батагъд кæ. Банхъæлмæ уал æм кæс, кæн- 
нод æнæ хæдзарæй баззайдзынæ. 
«Баззайдзыстут» нæ зæгъы, фæлæ «баззайдзынæ», уый дæр — 
куыдфæндыйæ. Чи зоны, йе суинаг сиахсимæ æргом ныхас кæнын 
йæ цæсгом нæ хъæцы, æмæ мæм йæхи уазалæй уымæн æвдисы, 
фæлæ мæ уæддæр йе ’ддæссонддзинадæй тæрсын кæны. 
— Куы йæ райсай, уæд æй Зухрайæн фехъусын кæндзынæ, 
æмæ истæуыл æрæнцайдзыстæм... — æнæрвæссон дзуапп мын дæтты 
ме ’гомыг фарстæн, фæлæ мæм хæтæлæй бæлвырд хъуысынц, йæ 
къамтæ æрæвæрынмæ чи хъавы, ахæм ныхкъуырд сылгоймаджы 
саст хъæлæсы мыртæ, æмæ ме уæнджы ныфсы бæрæггæнæнтæ 
сабыргай сæхи ’вдисынц, бонæй-бонмæ стырæй-стырдæр кæнынц 
æмæ мын зæрдæ æвæрынц, рæхджы мæ уарзонимæ цæрын кæй 
райдайдзынæн, уымæй. Ме сфæлдисæг дуне мæм йæ мидбылты 
бахудти, æмæ мын зæххы къори бындзы базыры уæз дæр нал 
кæны. 
— Ирбег, фыццаг уæладзыджы дæм цавæрдæр сылгоймаг дзу- 
ры, — иубон айхъуыстон нæ кусджытæй кæйдæр хъæлæс æмæ джи- 
хæй аззадтæн. Чи мын фельетон фæфыссын кæны, чи — критикон 
уац, æмæ уыдон мæ кабинетмæ лæгъстæхуызæй ссæуынц, уый та 
мæм йæхимæ сиды. Æвæццæгæн, зæронд ус у æмæ асинтыл цып- 
пæрæм уæладзыгмæ схизын нæ фæразы. Мæ ручкæ стъолыл æрæ- 
вæрдтон æмæ йæм атындзыдтон. Дуаргæсы цур Навескæйы куы 
ауыдтон, уæд мæ буар адон и. Ахæм уазæгыл сæмбæлын мæ хъуы- 
дыйы кæрон дæр нæ уыди, æмæ мæ мидбынаты бандзыг дæн. 
Алчидæр мæнмæ уæнды, æмæ та мыл ай дæр йæ тых æвзардзæн, 
æндæр æй цæмæ бахъуыдтæн? Кæй дзы тæрсын, уый уыны æмæ 
мæм сабыргæнæн хъæлæсæй дзуры: 
— Хъæуы мæ фыдмæ рынчынфæрсæг уыдтæн, æмæ ма, зæ- 
гъын, æххæст дæу дæр абæрæг кæнон. 
Айфыццаг мын йæ чызджы цур цы ныфсæвæрæн ныхæстæ 
загъта, уыдоныл йæ къух сисынмæ кæй æрбацыд, уый æмбарын, 
æмæ мæ уды гæртт-гæртт æмбæхсын нæ фæразын. 
— Дæ хаадзар нæма сцæттæ? — зæрдæвæрæгау мæ фæрсы хи- 
онхуызæй. Йæ райсынмæ мæнæй тынгдæр кæй бæллы, уый йæ 
Цæсгомыл зыны, фæлæ цæй тыххæй, уый нæ зонын. Æрæджы дæр 
ма йæ куынæ хъуыди, уæд ыл ныр цы стыхсти? 
— Бирæ куыст дзы нал и, æмæ нын æй хъуамæ тагъд раттой. 
— Куыддæр æй райсай, афтæ-иу æвæстиатæй нæхимæ рацу, 
æмæ чындзæхсæв скæнæм. Дæ размæ цыфæнды цæлхдуртæ куы 
фæуа, уæддæр сæ мацæмæ æрдар. Хъусыс, иу бон дæр ма бафæс- 

432 
Цомартаты Изеетбег 
тиат у. Æз уын уæ хъуыддаг сараздзынæн, æмæ нæ цуры иучысыл 
ацæрдзыстут, стæй ардæм рацæудзыстут. 
Æнахуыр диссæгтæ. Æрмæст мæ койæ дæр йе ’рфыджы мигъ 
кæмæн бадти, уый мын ныр йæ чызджы дæттыныл ныллæууыди 
æмæ ма мын йæ хæдзары чындзæхсæв дæр кæны. Баууæндон ыл 
æви нæ? Кæд мæм йæ хуызы куырысмæдзæу&г æрбацыд æмæ мæ 
йæ былдауæн ныхæстæй сæрсæфæн былмæ сайы? Нæ, куырыс- 
мæдзæуæг нæу, Зухрайы мад у, фæлæ мæм цæмæдæр гæсгæ йæ 
цæстæнгас аивта æмæ ма, йæ фæндыл куынæ сразы уон, уымæй 
дæр тæрсы. Дызæрдыг мын мæ рæсугъд æнкъарæнтæ бамынæг 
кæныныл архайы, фæлæ, мæ риуæй цы стыр цины гуылфæн быр- 
сы, уый ныхмæ фæлæууын нæ фæразы æмæ мæ судзгæ монцты 
хъармæй миты гæлæбуйау тайы. 
* * * 
Садзгæ зондæй зонд нæй. Мады гуыбынæй йæ куынæ рахæс- 
сай, уæд æй никæцæй райсдзынæ æмæ иуæй иннæ æдылыдæр рæ- 
дыдтытæ уадздзынæ. Мæ къуымыхдзинады азарæй уыцы иу дурыл 
цал æмæ цал хатты фæкалдтæн, уæддæр мæ мæ къуыхцытæ ницæ- 
уыл ахуыр кæнынц. Цæмæй мæм исты бахъара, уый тыххæй хъуа- 
мæ зæххыл дæлгоммæ ныффæлдæхон æмæ йыл мæ цæсгом нып- 
пырх кæнон. Гъер мæхи цы бынаты сæвæрдтон? Навескæйæн йæ 
иу ныхасыл дæр куынæ баууæндыдтæн, йæ фæдфæливæн митæ 
йын хорз куы банкъардтон, уæд йæ фæдыл куыд æнцонæй рацыд- 
тæн? Уæвгæ, ацы хатт йæ фыдæх мæнырдæм арæзт нæ уыд. Йæ 
мæгуыр зæрдæйæ мын мæ цард арæзта. Йæ бон куы бауыдаид, 
уæд йæ фæнд сæххæст кодтаид, фæлæ йын йæ лæг йæ пълантæ 
фехæлдта, мæнæн та мæ царды цалх иннæрдæм æрзылдта. Йæ 
мæлæты къахыл лæугæйæ ма мæм хъæццулы бынæй йе стæгдар 
къух æрбалæвæрдта æмæ мæ лæмæгъ хъæлæсæй бафарста: 
— Пысылмон дæ? 
-О. 
— Мæ чызджы мын уарзыс? 
— Мæхицæй фылдæр. 
— Таджикаг кæй у, уый тыххæй йын никуы бафидис кæндзынæ? 
Йæ чызджы курæгмæ ахæм фарст раттыны размæ йæ усæй 
цас æфхæрд баййæфта, уый бамбæрстон æмæ йын, ма тæрс, зæгъгæ, 
йæ къух æрæлхъывтон. 
—, Æз зæххыл иу фидиссаг адæмыхатт дæр нæ зонын, æмæ 
ахæм æнæхсæст ныхас мæ былы бынæй дæр никуы схаудзæн. 
— Уæдæ дын æй дæ бар кæнын, æмæ йæцæсты гагуыйау 
хъахъхъæ. 

Зынгхуыст бæллицтæ 
433 
Æндæр ницыуал зæгъын сфæрæзта. Цыма йæ каст мæнмæ уыди, 
æмæ йæ царды ахсджиагдæр хæс æххæстгондыл банымадта, уыйау 
йæ цæстытæ æрæхгæдта æмæ йæ уд систа. Куыддæр йæ зæххы 
хайыл сæмбæлди, афтæ мæ Навескæ йæ чызджы цурмæ бакодта 
æмæ мын мæ зæрдæйы кард нытътъыста: 
— Се ’гъдаумæ гæсгæ сæм зианы фæстæ афæдз чындзæхсæв 
кæнын не ’мбæлы, æмæ дæ иннæ азмæ фæлæууын бахъæудзæн. 
Горæты уал пединституты кусын райдай, стæй рæстæг цæуы æмæ 
фарн йемæ хæссы... 
Æмæ, дам, уый фæстæ дæ хъысмæтыл ма ’ууæнд. Æппындæр 
дæ куынæ фæнда, уæддæр дæ йæхиуыл баууæндын кæндзæн. Ра- 
гæй-æрæгмæ дæр æм хорзæй ницæмæ æнхъæлмæ кастæн, фæлæ 
мæ ахæм æгъатыр хуыдыммæ баппардзæн, уый мæ фæсонæрхæ- 
джы дæр нæ уыд. Искуы мæ уарзон хъайтары хал ахæрдзынæн 
æмæ цалдæр æнусы сæрты йæ фæдыл хурсыгъд быдыры дзæм- 
дзæмы суадон агурынмæ араст уыдзынæн, уый та мæ æбуалгъ фыны 
фенгæйæ дæр нæ бауырныдтаид. Æвæццæгæн, мæ бæллæхтæ мæ 
ныхыл фыст сты, æмæ сæ хъуамæ иууылдæр мæ риуæй хуымгæн- 
гæйæ бавзарон, æндæр Меджнунау хурсыгъд æдзæрæг быдыры 
æнæсæрбæрæгæй цы цоппай кæнын? Æмæ ма уый уæддæр йæ 
ныййарджыты хъуыди, стæй саузæрдæ адæмы фыдæхæй йæ рай- 
гуырæн бæстæйы сыгъди, æз та арвæй зæхмæ иу адæймаджы дæр 
нæ хъæуын æмæ æцæгæлон бæстæйы тухæнæй мæлын. Ууыл Лейлæ 
æрхъæцмæ дæр нæ хъæцыди, æмæ йын уыцы рæсугъд æнкъарæн 
йæ уд хъарм кодта, мæнæн та Зухра мæ риуы ихы къæртт нывæрдта 
æмæ мæ йæ уазал ахастæй ингæнмæ тæры. Йæ фыды мæлæты 
фæстæ мын йæ зæрдæйы уаг куы бамбарын кодтаид, уæд нæхимæ 
ацыдаин, фæлæ цавддурау æгомыгæй лæууыди, æмæ афтæ 
’нхъæлдтон, йæ мадимæ æмвæнд у. Ныр мын институты кусгæйæ 
адæм радыгай мæ цæстытæ гом кæнынц, æмæ адæргæй цы фæуон, 
уый нæ зонын. Донластæн ма хуылыдзæй цы тас у, зæгъгæ мыл 
Навескæ дæр нал ауæрды æмæ мын Зухрайы хабæрттæ æргомæй 
дзуры: 
— Уыцы æнæнтыст йæ наркоманы фæдыл куы алидза, уæд ын 
æз йæ донгæмттæ афаддзынæн! Æрмæст наркоман куы уаид, уæд 
æй адæймаг истыхуызы быхсид, фæлæ ма бæттинаг æрра дæр у! 
Йæ усæн фырнадæй æхсæзмæйдзыд сывæллон аппарын кодта, ныр 
та хъуамæ мæ чызгæй фæхъаза! 
Кæд цæфæй нæ мæлыс, уæд дын уый та — рæхуыст. Нырма 
йæ кæронмæ ныр бамбæрстон, фæстаг рæстæг мыл афтæ тынг цæмæ 
сæнувыд и, уый. Дыууæ бæллæхæй йæм къаддæр кæцы фæкасти, 
уый равзæрста æмæ йæ чызджы таджикаг наркоманы дзæмбытæй 
скъахыны тыххæй мæн ардæм рахуыдта, фæлæ йæ хъуыддагæй 
28 Цомартаты Излетбег 

434 
Цомартаты Изæтбег 
ницы рауади, æмæ физонæгау йæ игæртæ мæстæй фыцынц. Мæ- 
нæн мæ къæмисæнтæ фæйнæрдæм кæй рæдувынц, æмæ фыртых- 
стæй мæ сæр дзæгъæлтæ кæй кæны, уый мæт æй æппындæр нæй. 
Ме ’гаддзинады уæз мыл ныры хуызæн никуыма æрæнцади, æмæ 
ме сæфт уынын мæ дæлдзиныггæнæн уавæрæй, мæ лæмæгъдзина- 
дæй, мæхицæй. Дардæй мæм хъуысынц, кæддæр йæ чызгæн мæн 
тыххæй цы ныхæстæ загъта, уыдон: «Алчидæр хъуамæ цардæй 
иса, цы хай йæм дзы ’мбæлы, уый, æмæ йæ зæрдæ æндæр мацæ- 
уыл дара». Ау, æндæр мæм дзы ницы ’мбæлы? Æмæ йыл уæд 
афтæ фидар цæмæ хæцын? 
— Дæ къухы куы уыди, уæд дæ йемæ бацæрын хъуыди, — 
дзуры мын ныфссастæй æмæ мæм сусæгвæндгæнæджы цæстæй 
кæсы. — Уæд та йæ аскъæфис... Æз мæ лæппуты сызмæлын нæ 
бауадзин... 
— Нæ фыццаг фембæлды мæ хорз нæ бамбæрстай, æвæццæгæн. 
Мæн скъæфæццаг амонд нæ хъæуы, фæлæ æхсидгæ уарзондзинад. 
Зухра мыл йæхи куыд мардта, уымæ гæсгæ афтæ æнхъæлдтон, йæ 
риуы хуымæтæг сылгоймаджы зæрдæ нæй, æндæр ахæм æрыгон 
рæсугъд чызгмæ хæстæг дæр нæ бацыдаин. Дæ бонæй у, цы дæ 
фæндыд, уый дæ къухы бафтыд, фæлæ дын дæ цæсгомыл цины фæд 
нæ уынын, цины фæд нæ уынын дæ чызджы цæсгомыл дæр. 
— Уæд та ма иу хатт йемæ аныхас кæнис? 
— Цæуыл? Мæ цард мын кæй фехæлдта, æмæ мæ зындон уæлæ- 
уыл кæй фидын, ууыл æви, мæ сæууон стъалыйы мæнг æрттывдмæ 
кæсгæйæ иуæй иннæ хæрзуынддæр чызджытæй мæхи кæй фенæ- 
хай кодтон æмæ иунæгæй кæй баззадтæн, ууыл, мæ амæлæты бонмæ 
йын йæ сурæт мæ рыст зæрдæйы кæй хæсдзынæн æмæ йæм мæ 
мидхъарæгмæ хъусгæйæ кæй æнхъæлмæ кæсдзынæн, ууыл æви, 
мæхи кæмæй рæвдыдтон, уыцы фырыхъулы хуызæн дыууæ лæп- 
пуйы мæ бæсты цавæрдæр хиваст наркоманæн æнæхъæугæйæ кæй 
балæвар кæндзæн, æмæ йæм фырхæлæгæй мæ былыцъæрттæ кæй 
хæрдзынæн, ууыл? 
Хъарм къуыбылой мæ риуæй хæрдмæ стылди æмæ мын мæ 
хъуыр ахгæдта. Цæмæй мæ Навескæ ма бамбара, уый тыххæй 
иуварс азылдтæн æмæ рыгæйдзаг фæндагыл мæ ных уырдыгмæ 
сарæзтон. Мæ зæрдыл æрлæууыд, æстæм къласы ахуыр кæнгæйæ 
мæ мады цурæй талынг быдырмæ куыд араст дæн, уыцы æвирхъау 
ныв. Уæд дæр мæм цæрын нал цыди, æмæ мæхи бирæгъты дзыхмæ 
æппæрстон, ныр дæр мæм цæрын нал цæуы, æмæ мæхи бирæгъты 
дзыхмæ æппарын. Уæд дæр æцæгæлон хъæуы æнæхуынд уазæ- 
джы бынаты уыдтæн æмæ дзы никæй хъуыдтæн, ныр дæр æцæгæ- 
лон хъæуы æнæхуынд уазæджы бынаты дæн æмæ дзы никæй хъæ- 
уын. Уæд дæр мæ нæ уырныдта, гыцци мæ фæдыл нæ рацæудзæн 

Зынгхуыст бæллицтæ 
435 
æмæ мæ тугдзых сырдтæй нæ бахиздзæн, уый, ныр дæр мæ нæ 
уырны, Зухра мæ фæдыл нæ рацæудзæн æмæ мæ фæстæмæ нæ 
аздахдзæн, уый. Хъæуы ’рдæм акæс-акæс кæнын, фæлæ никуы 
æмæ ницы, мæ бæллицæн дзы йæ кой дæр нæй, уæддæр æм мæ 
зæрдæ нæ хъæбæр кæны. Йæ рæвдауæн змæлд ын мæхиуыл æнкъа- 
рын. Азгъорин æм, йæ разы мæ уæрджытыл æрхауин, йæ зæнг- 
тыл ын ньптыхсин, фæлæ кæддæр Изольдæйы куыд ницæмæ ’рдард- 
тон, уый нæ рох кæнын æмæ мæ хъуыдытæ мæхицæй сурын. 
Мæ зæрдæ мын цыма лæмаргæ ныччындæуыди, æмæ дзы иу 
туджы ’ртах дæр нал баззади, уыйау ныддур и, цæуыл фæлæууа, 
уый йын нал и, æмæ уæззау æнкъарæн кæуы мæ риуы. Æнустæм 
йæ тæлфынæй куы банцаид æмæ сау ингæны куы ’рсабыр уаид, 
фæлæ йæ адджын сæнттæ сæ фæлмæн хъæбысы рæвдауынц æмæ 
йæ мæлын нæ уадзынц. Цæхæр тынтæ нывæндгæйæ мын ме ’вронг 
хъуыдытыл уæлахиз кæнынц æмæ мæ цæстылуайгæ аргъауы бæс- 
тæмæ сæ фæдыл сайынц. Сæ хъомысæй царды æцæгдзинадмæ исты 
куы хæццæ кæнид, уæд мæнæй амондджындæр нæ уаид, фæлæ сæ 
миддуне тутт æмæ фæлывд у, зæрдæ сæ хуры тынтæй нывæнды, 
æмæ сыл къух нæ хæст кæны. Цас мæ бæрзонддæр сисынц, уыйас 
мæ ме ’дзæллаг уавæртæ ныллæгдæр æрæппарынц, æмæ дзæвгар 
рæстæг мæ къæхтыл нал слæууын, фæлæ уæддæр мæ ныфсы мæс- 
гуытæ сты. Мæ удисæн сагъæстæй мæ иуварс куынæ здахиккой, 
уæд афонмæ сæ пиллон арты басыгъдаин. Зын сахат æнувыд хæ- 
лæрттау мæ фарсмæ æрбалæууынц æмæ мын æвдадзы хос бада- 
рынц, фæлæ мын ацы хатт сæ бон ницыуал бауыдзæн. Мæ зæрдæ 
уыраугæ хъæдгæмттæй байдзаг и æмæ мæ дзы алкæцы дæр йæхир- 
дыгонау рæхойы. Раздæры цæфтæ мын Зухра бадзæбæх кодта, 
æмæ рæстæгмæ норст цæхæрау бамынæг сты, фæлæ мын йæхи 
цæф мынæг кæнын нæ бакомдзæн. Æгæр арф у йæ хъæдгом, æмæ 
ма йæ азарæй иннæтæ дæр дудын райдыдтой... 
Сагъæсгæнгæ хъæуы кæронæй ахызтæн æмæ тырнын мæ ху- 
динаггæнæн бынатæй дарддæр алидзынмæ, кæд мæ мæ къæхтæ 
размæ нал хæссынц, уæддæр. Мæ хъысмæт мын карз тæрхон ра- 
хаста, æмæ йемæ куы сразы уаин, бæргæ, фæлæ мæ хивæнд зæрдæ 
мæлын нæ комы æмæ цæмæдæр æнхъæлмæ кæсы. Бæстæ куыд 
тардæр кæны, афтæ мæ ныфс тынгæй-тынгдæр тайы. Уæлмæрдты 
цур хурсыгъд кæрдæгыл мæхи ’руагътон æмæ, ингæнты æнæмæ- 
тæй чи хуыссы, уыдонмæ хæлæг кæнын. Мæ цæссыгтæ ставд цæп- 
пузыртæй зæхмæ згъæлынц æмæ сæ бауромын нæ фæразын. Фын 
æмæ æцæгдзинад мæ фæлгæнæны баиу сты, æмæ дзы чи кæцы у, 
уый нал æвзарын. Рæсугъд цъæхвæлыст цæхæрадонæй мæм тæ- 
ригъæдгæнæджы каст кæны ме ’дзард хо. Мæхи йæм æппарын, 
фæлæ нæ цыдæр тых кæрæдзимæ нæ уадзы. 

436 
Цомартаты Изæтбег 
— Цæрын мæм нал цæуы, Зæлинæ. Ацы дунейы иу адæйма- 
джы дæр нæ хъæуын, æмæ мæ дæхимæ акæ. 
— Дæ къухы исты ’нтыст куы бафта, уæд алкæй дæр бахъæу- 
дзынæ. Адзем аргъ кæнынц, сæхицæй уæлдæр чи лæууы, æрмæст- 
дæр уыдонæн. 
— Ницы ’нтыст бафтдзæн мæ къухы, æмæ ма мæхи сæ цæсты 
тынгдæр цы бафтауон, æндæр никæдæм схиздзынæн, уымæн æмæ 
мын æрдз афтид бæллиц йеддæмæ ницы радта. 
— Æнæкурдиат нæ дæ æмæ йæ раргом кæ. 
— Куыдæй? 
— Удуæлдай куыстæй. Йæ зонд мартъийы бонау чи раив-баив 
кæны, ахæм чызджытимæ дæхи мауал бæтт, дæ рæстæг дын 
æнæхъуаджы фесафдзысты. Фæлтау дæ тыхтæ литературæмæ са- 
раз, æмæ дæ дæ хъизæмæрттæй фервæзын кæна. 
— Зухра мын сæ айста, æмæ мæ къух ницæмæуал тасы. 
Æнхъæл уыдтæн, йемæ амондджынæй цæрдзынæн æмæ къæдзæхтæ 
фæлдахдзыиæн, фæлæ мæ иунæгæй ныууагъта, æмæ мæ ныфс бын- 
тондæр асасти. 
— Ферох æй кæ, мæ рæсугъд æфсымæр. Уый æрмæстдæр йæхи 
уарзы æмæ дын дæ туг бацъырдтаид, йемæ цæргæйæ удхарæй 
амардаис æмæ дæ фыссын дæр нал бафæндыдаид. 
— Ныр дæр мæ нал фæнды, Зæли. Мæ зæрдæ мын йемæ ахас- 
та, æмæ мæ риу сафтид и, æнæ зæрдæйæ та аивадон уацмыс фыс- 
сæн нæй. 
— Сидзæр уæрыккау æнæ мадæй баззадтæ æмæ алы сылгой- 
магмæ дæр мады рæвдыдмæ æнхъæлмæ кæсыс, фæлæ дын уый 
иуы бон дæр раттын нæу. 
— Никæмæй мæ ницыуал хъæуы. Се ’ппæтæй дæр мæ хъуыр- 
мæ дæн. Дæуæй фылдæр мæ ничи уарзы æмæ мæ дæхимæ акæ. 
— Мæ цуры дын бынат нæма и. Дзæгъæлы кæй нæ райгуырд- 
тæ, уый уал равдис. Дæ уды сыгъдæгдзинад дын чи нæ уына, 
уымæ та хæстæг ма цу, уымæн æмæ куырм у, куырмимæ та зын 
цæрæн у, — дзуры мæ хо æмæ сабыргай æбæрæг дунемæ фæцæуы. 
— Зæлинæ! Зæлинæ-æ-æ! — хъæр кæнын йæ фæдыл, фæлæ 
мæм фæстæмæ дæр нæ кæсы. Ихæнризæй хæрдмæ хауын æмæ, 
кæм дæн, уый нæ хатын. Мæ хо та мæм фыны ’рбацыд, æвæццæ- 
гæн. Мæ хуыссæны ’хсæв-бонмæ рафт-бафт кæнынæй сфæлмæ- 
цын, æмæ мын бафынæй амал нал вæййы, тыгъд быдыры та мæ 
хуыссæг æвиппайды ’рцахста. Ам мæ исчи куы фена, уæд мын 
къупри ’нхъæл фæуыдзæн, æмæ ма мыл расыггæнаджы ном дæр 
сбаддзæн. Уæвгæ, цы уæлдай у? Фæнды хорз у, фæнды ’взæр, 
фæнды зондджын у, фæнды æдылы, фæнды æнæсайд у, фæнды 
мæнгард, фæнды курдиатджын у, фæнды æнæкурдиат, фæнды 

Зынгхуыст бæллицтæ 437 
рæстдзинад дзур, фæнды гæдыныхæстæ кæ, фæнды ’вронгу, фæн- 
ды расыггæнаг — се ’ппæтæн дæр æнæмбаргæ бардзы ’хсæн иу кад 
и. Мæ къух ыл ауыгътон æмæ мæ цæстытæ æууæрдгæйæ сыстад- 
тæн, фæстаг хатт ма мæ уарзоны райгуырæн хъæуыл мæ цæст 
ахастон æмæ удæгас мардæй горæтмæ араст дæн. Мæ цард мæм 
ницыуал кæсы æмæ мæ æппындæр нал хъæуы, æрмæстдæр ма мæ 
фæнды мæ уæззау рыстæй фервæзын. 
* * * 
Хæлиудзых кæй дæн, уый зонын, фæлæ ма рынчын дæр дæн, 
уый нæ зыдтон. Цалдæр азы дæ бæттæнтæ кæмæ фæтонай æмæ де 
стыр амонд кæимæ бæттай, уыцы хæдзармæ дæ æппындæр дæ 
къах ма хæссæд. Æнæниз адæймаг ахæм уавæры куыд хъуамæ уа? 
Мæ сæрымагъз цыдæр кæй кæны, ууыл мæ басæттын хъæуы. Æмæ 
йыл сæттын, фæлæ кæд æрмæст уый аххос нæу? Раздæр æй куы 
райстаин, уæд æм Зухрайы ’рхастаин æмæ дзы ’хсызгонæй иучы- 
сыл уæддæр ацардаин, ныр та йæм куыдфæндыйæ цæуын. Афтæ 
мæм кæсы, цыма дзы йæ аразджытæ мæ фыдæнæн куырысмæдзæ- 
уæджы зæрдæ нывæрдтой, æмæ нæ кæрæдзийæ уый фæхицæн кодта. 
Уыцы хъуыды мæ сæрæй аппарын нæ фæразын, æмæ дзы мæ 
бонтæ æлгъгæнгæйæ æрвитын. 
Мæ фыды кæлæддзаг хæдзары ад мын кæны. Куыддæр базыл 
мæ сæр æрæвæрын, афтæ мыл ме ’нæрай мысинæгтæ сау сынты- 
тау æртыхсынц æмæ мæ удхарæй фæмарынц, стæй æррæдзæ-мæдзæ 
кæнын æмæ æгъатыр æцæгдзинадæй ноджы æгъатырдæр фынмæ 
бахауын. Зухра мæ цалынмæ ингæнмæ батæра, уæдмæ мæ нæ 
ныууадздзæн. Иудадзыг æй мæ уд скъуынгæйæ агурын. Цы къуым 
нæ басгарын, ахæм мын нал баззайы. Суанг ма зынцæуæн цъыхы- 
рыты дæр ныссæдзын. Æцæгæлон бæстæйы чъизи цæхæрадæтты 
хъæхъхъаг куыйтæй æмбæхсгæйæ ныдздзæгъæл вæййын æмæ йæ 
не ссарын. Кæд ын йæ уарзоны нæ фенын, уæддæр æй мæ кæцы- 
дæр æнкъарæнæй фембарын, йæхи хуызæн æрыгои, саулагъз, 
рæсугъд лæппу йæ кæй фæрæдийын кодта æмæ йæ æнамондæй 
кæй ныууагъта, уый. Мæ цæстытыл фæуайы кæуындзастæй, æмæ 
йын фыртæригъæдæй мæ фæрстæ фæцæйтонынц. Кæм ма йæ баца- 
гурон, уый нал фæзонын æмæ æгæлæнтæгæнгæйæ райхъал вæййын. 
— Царды мын цы бæллæхтæ бавзарын кодтай, уыдон мын фаг 
не сты, фыны та ма мæ цы з’дхарæй марыс? — рынчыны хъæрзтау 
сирвæзы мæ риуæй, фæлæ мын дзуапп ничи ратты, æмæ мæ сæ- 
рыл дыууæ къухæй ныххæцын, зылын-мылын фыдынд цармæ 
иуцасдæр фæкæсын, стæй мæ хуыссæны рабадын æмæ зæппадзы 
йас талынг къуымы маройгæнгæ дыууæрдæм фæрацу-бацу кæиын. 

438 
Цомартаты Изæтбег 
Мæ фæлгæнæны куы Зухрайы райгуырæн хъæуы февзæрын, куы, 
афæдз мæ цард æлгъитгæйæ кæм фæкуыстон, уыцы институты, 
æмæ мæ сæфт бæллицты фæдыл зилын райдайын. Рынчын дæн, 
уæдæ цы дæн. Де ’фхæрд хиуарзондзинад кæйдæр къæхты бын 
æгадæй кæм хъæрзыдта, æмæ дын дæ цард уæнгæлæй æнаддæр 
кæм сси, уырдæм дæ хъуыдыты фæстæмæ здæх æмæ йын йæ бы- 
рæтты ’рттиваг дзындзытæ агур. Уагæр ма дзы зæрдæниз æмæ 
къæдзниз иумæ куынæ ’рбахастаин. Уæвгæ, сæ дыууæйы дæр ам 
æрцахстон, фæлæ уым сæ рыст фæтыхджындæр и, æмæ мæ цæнгтæ 
бынтон слæмæгъ сты, ме ’нгуылдзтæ æндзыг кæнын райдыдтой. 
Æппæтæй тынгдæр тæрсын, мæ бон фыссын куы нал бауа, уымæй. 
Фыссинæгтæ та мæм чысыл нæй. Æрмæст Аселы хъысмæт куы 
равдисон, уæддæр мæ царды нысан æххæстгондыл банымайдзы- 
нæн. Ме студенты ныхæстæ мæ иу минут дæр нæ рох кæнынц. 
Æмæ мæ рох дæр куыд хъуамæ фæуой? Ахæм æнахуыр ныхæстæн 
ферохгæнæн и? 
— Ирбек Касболатович, абон нæ горæты физонæг и, æмæ дæ 
немæ хонæм, — æрбадзырдта мæм гæдывад æрыгон лæппу, хины 
цæстæнгас æвдисгæйæ, æмæ йе ’мбæлттæ хъæрæй ныххудтысты. 
— Афтæ тынг уæ чи бахъæлдзæг кодта, уый цавæр физонæг у 
уагæр? 
— Таджикаг чызг ирон лæппуйы бауарзта æмæ йæ ныййар- 
джыты раз фарста цæхгæр æрæвæрдта, фæлæ йæ уыдон æндæрæн 
радтой, æмæ йæхи басыгъта. 
«Кæд мын мæ хабæрттæ зоны æмæ мæ хынджылæг кæны?» — 
февзæрд мæ сæры. Туг мæ цæсгоммæ ныццавта, студенттыл аивæй 
мæ цæст ахастон æмæ мæхицæй æртæ дзырды тыххæйты ралæ- 
мæрстон: 
— Ома куыд басыгъта? 
— Йæхиуыл бедрайы дзаг бензин рауагъта, спичкæ ссыгъта, 
æмæ дæ балгъитæг — афтæ, — ноджы хъæлдзæгдæрæй загъта лæп- 
пу, æмæ мæ буары дыз-дыз ссыди. 
— Амарди? 
— О. Абон æй ныгæнынц. 
— Æмæ уым худæгæй цы ис? 
— Ницы, фæлæ ахæм хабæрттæ нæ горæты арæх вæййы, æмæ 
нæм рог æхснырстæй уæлдай нал хъарынц. 
— Уе ’мгары мæлæт уæм рог æхснырстæй уæлдай кæй нæ 
хъары, уый хорз нæу, — бауайдзæф сын кодтон æз, фæлæ сæ 
худæнбыл цæсгæмттæ уæлдайхуызон дæр нæ фесты, æмæ мыл уый 
дызæрдыг бафтыдта. 
— Чызгæн йæ ном цы хуыйны? — бафарстон æй æнæууæнкхуы- 
зæй. 

Зынгхуыст бæлпицтæ 
439 
— Асель. 
— Лæппуйæн та? 
— Ацæмæз. 
«Мæнæй ма æнамонддæртæ ис уæдæ», — ахъуыды кодтон мæ- 
хинымæр æмæ сæ мæ сæр риссыны ’фсон ауагътон, æнамонд ус- 
гуры бацагуырдтон æмæ йемæ бæстон фæныхас кодтон. Цалдæр 
боны фæстæ мæ хъустыл æрцыд, Душанбейы, дам, машинæйы 
бынмæ бахаудта. Мемæ цы зæрдæйы уагæй дзырдта, уымæй зын 
рахатæн нæ уыд йæ уавæр. Мæхæдæг дæр цард æмæ мæлæты 
’хсæн карды комыл бирæ хæттыты цыдтæн, фæлæ мæм арæнæй 
ахизыны хъару никуы разынд, уыдонмæ та разынд. Æдзæлгъæд 
царды бæсты сæхицæн мæлæт равзæрстой, æмæ сыл хъуамæ кадæг 
ныффыссон. Сæ хистæрты кæуинаг хъысмæт сын мæ размæ чи 
равдыста, уыцы генитæн сæ фадхъултæм дæр нæ сæххæсдзынæн, 
фæлæ дзыллæтæн мæ адæймагуарзон æхсæнады æцæг цæсгом фе- 
нын кæндзынæн. Æнустæ сын сæ миддуне фæхъæздыгдæр кæны- 
нæн куыд ницы амал арынц, сæ зондахаст сын æппындæр куыд нæ 
ивынц, уый сын сæ цæстмæ бадардзынæн. Йæ зæнæджы амонд чи 
хæры, уыцы ныййарджытæ тугдзых сырдтæй хъæхъхъагдæр кæй 
сты æмæ сæ цоты цард халгæйæ сæхи удтæ дæр кæй царæфтыд 
кæнынц, уый сын æргомæй зæгъдзынæн. Уацмыс мæ сæры æмæ 
мæ зæрдæйы сфыхти, æмæ йæ цалынмæ гæххæтмæ рахæссон, уæдмæ 
не ’рсабыр уыдзынæн, фæлæ уал мæ уый размæ исты куыст сса- 
рын хъæуы, науæд мæ хъайтарты фæлгонцтæ аразгæйæ ме ’нæуы- 
нон фатеры сыдæй амæлдзынæн. Ме ’мбæлтты тынг фæнды, семæ 
куы кусин, уый, æмæ мын лæгъстæ кæнынц: 
— Зæгъ-ма Болдынæн, æмæ дæ фæстæмæ райса. 
— Нæ мæ райсдзæн, æмæ ма йæ цæсты та мæхи цы ’фтауон? 
— Йе ’мбыд удыхъæд ын кæронмæ базонæм. Æцæг журна- 
листтæ йæ хъæуы æви æгомыг фыстæ? 
— Нæ цæрæнбынатæн йæ номмæ «дзыхъхъ» дзæгъæлы ’фтыд 
нæ цæуы. Уымæлæй чи схъуына и, уым рæстдзинад агурæн нæй, 
уымæн æмæ дзы сæйраг бынæттæ ахсынц, судзины хуынчъы дæр 
æнцонæй чи алæсдзæн, ахæм хин æмæ кæлæн хилджытæ, æмæ сæ 
хивæнд кусджытæ цыфæнды зæрдæргъæвдæй дæр нæ хъæуынц. 
— Уæддæр æй бафæлвар. Дæ пъагæттæ дын нæ сисдзæн. 
Сæ коммæ бакастæн æмæ фæрæдыдтæн. Болдын мæм йæ цæс- 
тытæ хæрдмæ дæр нæ систа. 
— Цы дæ хъæуы?! 
— Куыст. 
— Нæй мæм! 
Фондз дзырды йеддæмæ дзы не схаудта, фæлæ сæ афтæ хъæд- 
дыхæй загъта, цыма мын мæ фæндæгтæ иууылдæр иумæ æхгæдта. 

440 
Цомартаты Изæтбег 
Йæ редакцимæ мæ æввахс дæр кæй нал бауадздзæн, ууыл дызæр- 
дыг нæ кодтон, фæлæ ма мыл дамдумгæнæг сылау иннæ хицæутты 
дæр сардаудзæн, уый æнхъæл нæ уыдтæн. Дисы мæ бафтыдта, мæ 
бæстæйы иу адæймагæн йæ фыдвæндтæ æххæст кæнынæн цас бартæ 
лæвæрд цæуы, уый, уымæй тынгдæр та — хицæутты æнахуыр ми- 
ниуæг. Æдзухдæр иу сыхы куыйтау кæрæдзи тонынц. Иу дзы ин- 
нæмæй хорз зæгъыны бæсты йæхи ’рцауындздзæн, фæлæ сæм 
æндæр сыхæй исчи куы ’рбафты, уæд сæ хæрæмттæ фæстæдæрмæ 
аргъæвынц æмæ йæ сæ хъæлæсы ахæссынц. Хорз у, æвзæр у, 
уæздан у, æнæуæздан у, курдиатджын у, æнæкурдиат, уымæ йын 
ничиуал фæкæсы. Йæ сæйрагдæр аипп вæййы, сæхицæй кæй нæу 
æмæ уыдоны хуызæн кæй нæ хъуыды кæны, уый. Се ’рттивагдæр 
стъалытæй иу — Хъайтыхъо — радио æмæ телеуынæны сæрдар у. 
Бæрзонд, саухил, урсцъар бакастджын лæг. Уæзбын ныхасгæнаг. 
Стыр хицау уæвгæйæ ма стыр романтæ дæр фыссы, сылгоймæгтæ 
та йыл мыдæй сæрстау ныхæсынц, æмæ, цы обауыл лæууы, уый 
æппæтæй бæрзонддæр æнхъæлы. Лæджы лæгыл нæ нымайы, мæ 
хуызæн лыстæг сырдты та уынгæ дæр нæ кæны. Кад фæлгъаугæйæ 
нæу, æмæ йæм нал бацæуин, фæлæ дæм дæ бирæ æдылы миты 
фæстæ капекк дæр куы нал баззайа æмæ дæ дæ ахсæн куы сæл- 
хъива, уæд цынæ бакæндзынæ? Къахихсыд æм бадæн, æмæ мæ 
рамбæхс-бамбæхс кæнынæй куы сфæлмæцыди, уæд мемæ фембæ- 
лыныл сразы и. Йе стыр сау цæстытæ мыл зивæггæнгæ фæрахæсс- 
бахæсс кодта, стæй мыл йæ къух фæлладхуызæй ауыгъта. 
— Быдзеумæ ацу æмæ йын мæ номæй зæгъ... 
— Бузныг, — сдзырдтон æхсызгонæй æмæ дуар мæ сæрыл аха- 
стон. Цыбыр рæстæгмæ радиойы хæдзары фæмидæг дæн æмæ йын 
йæ хæдивæджы агурыныл схæцыдтæн. Æрæджиау æй ссардтон 
сæйраг редакторимæ шахмæттæй хъазгæйæ æмæ йæм цингæнгæйæ 
бауадтæн, фæлæ уый йæ рахиз къухы амонæн æнгуылдз джебогъау 
хæрдмæ фæхъил кодта, ма мæ хъыгдар, зæгъгæ, æмæ ницыуал 
сдзырдтон. Рæстæгæй-рæстæгмæ йæ бынатæй фæгæпп ласы æмæ 
мæстыйæ срæцугъы: 
— Æз дын ныртæккæ фенын кæндзынæн! 
Исты фигурæйæ ацæуы, фæлæ йæ уайтагъд фæстæмæ фелва- 
сы æмæ та агъуысты йæ цъæхснаг хъæлæс азæлы: 
— Фæлæуу, афтæ нæ цыдтæн! 
Йæ акомкоммæ бады къæдзæхы йас сæвджын лæг, шахмæт- 
тæм рохстæй кæсы æмæ ницы дзуры. Йæ таводæй сæрсты хуызæн 
чъизихуыз фæтæн цæсгомыл бæлвырд зыны, хъазын æм кæй нæ 
цæуы, фæлæ йе схъиуд хицауы сæртæг митæй йæхи кæй хъахъ- 
хъæны, уый. Хуыссæг æй æрцахста, æмæ йе ’рдæгæхгæд цæсты 
уæлтъыфæлттыл тыххæст кæны. Иуæй-иу хатт йæ хуыррытт ссæуы, 

Зынгхуыст бæлпицтæ 
441 
æмæ йæ дынджыр сæр ныттилы. Сæ лæмæгъ хъазт кæд фæуыдзæн, 
уымæ æнхъæлмæ кæсын, фæлæ йын фæуыны амал нæй æмæ нæй. 
— Мат, — хатыркурæгау лæгъзæй дзуры сæйраг редактор, æмæ 
сæрдары хæдивæг цъæх арт уадзы. 
— Ды мын хæрам бакодтай æмæ ма иу хатт ахъазæм! 
— Абон æгъгъæд у. Райсом та ахъаздзыстæм, — къулбадæг 
сывæллонау æй сабыр кæны сæйраг редактор æмæ мын цæстæй 
амоны, кæд дæ истæмæн хъæуы, уæд мæ дзы истыхуызы фервæ- 
зыи кæ, зæгъгæ. 
— Быдзеу, Хъайтыхъо мæ дæумæ рарвыста, — дзурын æм лæгъ- 
стæхуызæй, фæлæ мæ уый æрдумæ дæр нæ дары. Мæ иувæрсты 
æнæрвæссонхуызæй къæлидормæ ахызт æмæ мæ карæн журналис- 
тыл йæ пырх калы: 
— Хуыскъастæу, магуса, æввонгхор! Бон-изæрмæ сылты фæ- 
дыл æрдызт галы рабыр-бабыр кæныс æмæ дуне ’хца исыс! 
— Сахаты размæ мын дæ хуырхуырæгимæ хъазгæйæ мæ ра- 
диобакастыл дæ къух кæй сæвæрдтай, уый дæ ферох и? 
— Æмæ уый исты ды уыдтæ?! Уый уæртæ Бæбæ куы уыди! 
— Радиойы иу Бæбæ ис, æмæ уый æз дæн. Шахмæттæй хъаз- 
гæйæ дæ уæлæнгай хъуыдыты æгæр арф аныгъуылыс, æмæ дæм 
чи цы ’рбахæссы, уый нæ феныс. 
Быдзеу йæ цыбыр къæхтæй сенксенкгæнгæ дарддæр араст и, 
фæлæ йæм æрæджиау йе ’фхæрæн ныхас бахъардта, æмæ фæс- 
тæмæ фездæхти. 
— Ацу æмæ кусгæ кæ! 
— Хъæр та мыл цæмæ кæныс? 
— Мæнæн уый мæ куыст у! 
— Арæх мæ цы базонын фæфæнды, уый зоныс? 
— Кæцæй йæ зонын?! Исты дæ хуылфы дæн?! 
— Дæ сæры кæхц дын сис æмæ уырдæм ныккæс, цымæ дзы 
магъзы бынаты цы ис? 
— Ницы дæ хъуыддаг и мæ сæры кæхцимæ! — нытътъæлланг 
ыл ласта Быдзеу æмæ йæ кабинеты фæмидæг и. Æз йæ фæдыл 
хъавгæ бахызтæн, æмæ цæмæй йæ маст мæнырдæм ма фæуа, уый 
тыххæй мæхи æфсæрмдзæстыгæй равдисыныл архайын. 
— Цы ныхъхъус дæ?! Цæмæ ’рбацыдтæ, уый зæгъ! 
— Хъайтыхъомæ куыстагур уыдтæн, æмæ мæ дæумæ рарвыста. 
— Æмæ мæм цæй куыст и?! 
— Сайгæ мæ акодта уæдæ? 
— Æмæ йын исты фыццаг хатт у?! 
— Куы йæ бафæрсон, уæд та? 
— Райсоммæ йæ куы фæрафæрс-бафæрс кæнай, уæддæр дын 
ницы ратдзæн! 

442 
Цомартаты Изæтбег 
— Цæмæй йæ зоныс? 
— Йæ кабинетæй куы рацыдтæ, уæд мæм телефонæй æрдзырд- 
та, ма, дам, æй райс! 
— Уымæн уæвæн нæй. Стыр куыстуаты сæргълæууæг, зынд- 
гонд фыссæг, кардзыд лæг. Йæ ныхасæн хъуамæ хицау ма уа? 
— Ацу, мауал мæ хъыгдар! Мæн дзæгъæл дзырдмæ не ’вдæлы! 
— Дæ ныхæстæ йын куы радзурон, уымæй нæ тæрсыс? 
— Нагъ. 
— Цæуыннæ? 
— Нал дын басæтдзынæн, æмæ ма дыл фыд-зыкъуыры æдде 
фыддзæсгомгæнæджы ном дæр сбаддзæн, æмæ дæ куыстмæ ничи- 
уал райсдзæн. Болдын дæ йæ газетмæ нал бауагъта, нæ? 
— Кæцæй йæ зоныс? 
— Телефонтæ хорз кусынц... 
«Уый бæсты уæ сæртæ куы кусиккой», — бахудтæн ыл мæхи- 
нымæр æмæ йæ мæ фæдыл æнахуыр кæстытæгæнгæ ныууагътон. 
Къуырцдзæвæны та бахаудтæн æмæ дзы куыд рацæуон, уый нæ 
зонын. Литературæйæ мæхи дарын куы фæразин, уæд мæ ацы 
цæстфæлдахджытæй ницавæр куыст бахъæуид, фæлæ мæ радзырдты 
гонорарæй гæдыйы лæппыны дæр нæ фæдардзынæн. Хистæр фыс- 
джытæ сæ кадджын нæмттæ æнустæм уæлæуыл ныууадзыны тых- 
хæй сæ хъæздыг бынтæ биноныг кæныныл систы, æмæ дзы чи 
бæзджын романтæ скъæры, чи — æвзæрст уацмыстæ, чи — пье- 
сæтæ, чи — уацмысты ’мбырдгæндтæ, чи — тæлмацтæ, чи — мыси- 
нæгтæ, чи та — хуымæтæг уацтæ, æмæ сæ æрыгæттæм æппындæр 
ницыуал хауы. Кæд мæм сæ тæгæнайæ исты рантыса, уæд æрмæст- 
дæр, йæ фæрстæй рухс кæмæн кæла, ахæм тæнæг тетрад, уымæй 
та мæсгуытæ нæ самайдзынæ. Цæмæй ме ’рчъи мæ зæнгоймæ ма 
дзыназа, уый тыххæй мæ исты куыст ссарын хъæуы, фæлæ цы? 
Æппынфæстаг, мамæлайы къæбæр æнæштатон уацхæссæджы ка- 
печчытæй дæр бакусæн и, фæлæ йæ, иуæй, мæ сæрмæ нæ хæссын, 
иннæмæй та мæ Хъайтыхъойы цæстытæм бакæсын фæнды æмæ 
йæм хъуамæ ссæуон. Мæхицæй йæ хынджылæг кæнын кæй нæ 
бауадздзынæн, уый йын уæддæр хъуамæ зæгъон. 
Уынджы уæндон вæййын, фæлæ хицауы кабинеты раз куы 
’рлæууын, уæд мæ ныфс асæтты, уæлдайдæр, дæргъвæтин æнхъæл- 
мæгасты фæстæ. Дæргъæй-дæргъмæ къæлидоры дыууæрдæм рацу- 
бацу кæнын æмæ йын цы ’фхæрæн ныхæстæ зæгъдзынæн, уыдон 
мæхицæн фæлхат кæнын. Раздæр мæлæты дæрзæг уыдысты, фæлæ 
куыдфæстæмæ æрфæлмæн сты, æмæ ма йын сæ ныр фæнды дзур, 
фæнды ма. Мæ къах мæ мидæмæ дæр нал хæссы, æмæ ма ифтыгъ- 
ды хуызæн æвæндонæй мæхимидæг змæлын. Æрæджиау рудзын- 
джы цурмæ бахæццæ дæн æмæ кæройнаг уатмæ аивæй бакастæн. 

Зынгхуыст бæллицтæ 
443 
Мæ зонгæ журналист дзы стъолы уæлхъус бады æмæ цыдæртæ 
фыссы. Йæ цæсты тигъæй мæ ацахста æмæ йæ быиатæй фестади. 
Æз æм бауадтæн æмæ йæ дисхуызæй фæрсын: 
— Дæ Хуыцауы хатырæй, ам цы ми кæныс? Радиойæ дæ ар- 
дæм рарвыстой? 
— Æз дзы рæстæгмæ сæйраг редакторы хæстæ æххæст кæнын, 
фæлæ дзы ды та цы кусыс? 
Мæнæй ссæдз азы хистæр у, фæлæ кæрæдзи хорз æмбарæм. 
Мæ очеркты тыххæй дзы иу æмæ дыууæ æппæлæн иыхасы нæ 
фехъуыстон, йæхицæн дæр ын-иу хъæууонхæдзарадон редакцимæ 
истытæ афыстон, æмæ схæлар стæм, фæлæ мыл афтæ тынг бацин 
кæндзæн, уый æнхъæл нæ уыдтæн. Мæ зæрдæйы дуæрттæ фегом 
сты, æмæ йын мæ хъæстытæ кæнын. Уый мын ме уæхскыл йæ 
къух æрæвæрдта æмæ йæ сæр уайдзæфгæнæгау батылдта. 
— Ссардтой, былысчъилтæ кæуыл кæной, ахæм журналист. Иу 
дæр сæ сомбоныл нæ хъуыды кæны. Не ’взаг мæлыны къахыл 
лæууы æмæ йæ ирвæзынгæнджытæм æнхъæлмæ кæсы, адон та ма 
йын йæ фæстаг улæфт дæр æхгæнынц. Ацу æмæ дæлæ мæ кабине- 
ты сбад, ацы æнæсæр -кæрчыты мæ бар уадз, — загъта барджынæй 
æмæ мын дæгъæл мæ къухы фæсагъта. 
* * * 
Фæллой кæм уа, фарн дæр уым и. Цыфæнды стыр курдиатæн 
дæр æнæ фыдæбонæй сæрттивæн нæй. Дæ зæрдæйы ’лхынцъытæ 
куынæ райхалай æмæ дæ уды рæбинаг æвæрæнтæ адæммæ куынæ 
рахæссай, уæд дын дæ хус ныхæстыл ничи баууæнддзæн, мæн та 
афтæ фæнды, цæмæй мæ алы дзырд дæр сæ зæрдæмæ хъара, æмæ 
мыл сæхи хъæбулау æууæндой. Мæ хъуыдытæ мын йæхимæ ничи- 
уал здахы, æмæ æхсæв, бон нæ зонгæйæ мæ хъарутыл нæ ауæр- 
дын. Чызджытимæ цы рæстæг фесæфтон, уый баххæст кæныныл 
мæ тых-мæ бонæй архайын æмæ каркау ныхбынæй кусын, галау — 
уæзæгæй. Сæ фæдыл згъоргæйæ мын æнæ фыстæй бирæ уацмыстæ 
баззади, фæлæ сæ иумæ дæр хæрам зæрдæ нæ дарын. Чи цы кæны, 
уый — йæхицæн. Бертæйæн йæ лæг расыггæнаг разынд, æмæ дзы 
æд сывæллон ахицæн и. Куы мыл сæмбæлы, уæд мæ фырцинæй 
фæцæйныхъуыры, æмæ йæ йæ къах мæнæй нал фæхæссы, фæлæ 
мæнæн мæ зæрдæйы иу хал дæр нæ базмæлы. Мард æнкъарæнтæ 
зын æгасгæнæн сты. Адæймаджы куынæ уынай, уæд ын йæ цар- 
дыл дзурын цас аив у, нæ зонын, æрыхъусæггаг хабæрттæ та арæх 
раст нæ вæййынц. Æрæджы Зарæмæ йæ сыхаг хæрзæггурæггаг 
фæци: 
— Мæ ходыгъдæй писмо райстон, æмæ мæм цы фыссы, уый 

444 Цомартаты Изйетбег 
куы зонис. Зухра кæй фенамонд и, уым, дам, æрмæстдæр сымах 
стут аххосджын. Йæ фарсмæ уæвгæйæ цавæрдæр наркоманæй кæй 
басывæрджын, уый дæр мах аххос кæны, йæхиуыл та къæм абадын 
дæр нæ уадзы, афтæмæй æппæт бæллæхтæ аразæг йæхæдæг у. 
Зарæ мæм æрбазгъордта æмæ мын йæ ныхæстæ цингæнгæйæ 
адзырдта. Сæ дыууæ дæр афтæ ’нхъæлынц, æз уыцы хабар куы 
фехъусон, уæд хæрдты хаудзынæн, фæлæ рæдийынц. Æз ын йе 
’намонддзинадмæ нæ бæллыдтæн, фæлæ йæ амондмæ, æмæ уыцы 
бæллиц цыфæнды хъизæмæрттæ æвзаргæйæ дæр мæ зæрдæйы баз- 
зайдзæн, уымæн æмæ йæм поэзийы фæлмæн уддзæф хæрамдзинад 
нæ уадзы. 
Поэзийæн йæ Музæ сылгоймаг у, афтæмæй кæрæдзийæ урс 
æмæ сау ахорæнтау хицæн кæнынц. Сæ иуы цас фылдæр уарзай, 
уыйас æддæссонддæр кæны, иннæ та — æнувыддæр. Афтæ мæм 
кæсы, цыма мыл литературæ гадзрахатæй никуы рацæудзæн. Мæ- 
хицæй йыл тынгдæр æууæндын æмæ йын мæ уд æнæвгъау дæт- 
тын, фæлæ, хъыгагæн, æрмæстдæр фæсахсæвæрты æмæ фæллад- 
уадзæн бонты. Иннæ рæстæг мæн нæу. Мæхи размæ тыхтардгæн- 
гæйæ хъæутыл зилын æмæ хæдзарæдтыл радиобакастытæ фыссын, 
Репортёрмæ кæй æрбахонын, уый мын мæ цард сæнад кæны, æмæ 
мæ æрфæнды æппæт æнæраст хъуыддæгтыл дæр мæ къух сисын, 
фæлæ мæ бон нæу. Институты фондз азы фæцахуыр кæн æмæ дæ 
куысты тыххæй иу хъуыдыйад æнæ рæдыдæй зæгъын ма фæраз. 
Дæ мадæлон æвзаг ма зон, æмæ уымæй сæрыстыр у. Уырыссаг 
æвзагимæ йæ схæццæ кæнынц æмæ, цытæ фæдзурынц,. уый сæхæ- 
дæг дæр нал фембарынц. Æрдæгцъæррæмыхстытæй цыдæр муртæ 
æрæмбырд кæнын, хицæн дзырдтæ операторты æххуысæй кæрæ- 
дзиуыл тыхамæлттæй баныхасын æмæ мæстæймæлгæ нæхимæ ацæ- 
уын, фæхты хосты хуызæнæй стъолы уæлхъус æрбадын æмæ ме 
’рдæгфыст уацмысыл дарддæр кусын райдайын. 
Мæ радзырдтæн сæ хуыздæртæй авд равзæрстон æмæ сæ хъуамæ 
чиныджы рауадзон. Уацау дæр мæм бæргæ и, фæлæ сдзырддаг и„ 
æмæ дзы куы фæтæрсой. Уæвгæ, мæ радзырдтæн дæр æдас нæу. 
Григолмæ куы бахауой, уæд сæ зонгæ дæр нал бакæндзынæн. Мæ 
фыццаг фæлварæнтæ адонимæ абаргæйæ хуры тынтæй нывæст куьь 
уыдысты, æмæ сыл йæ дзæмбытæ æнæ æрхæсгæ куынæ фæлæууы- 
ди. Нæ, адонæн уымæ дæттæн нæй. Уæдæ кæмæ? Сæудженмæ? 
Æнæ бакæсгæйæ мын сæ куыд рарæцугъа, æмæ бынтон æнæ ни- 
цæмæ|1 куыд баззайон. Сандыр се ’ппæтæй курдиатджындæр у,. 
курдиатæн та æнæ ныфсæй цæрæн нæй. Тæппуд адæймаг фæрин^ 
кардæй дзæнгæлтæгæнæг нуарджын æмдзæвгæтæ сфæлдиса, уый 
мæ никуы бауырндзæн, æмæ йæм иугæр йæхи уацмыстæ фыс- 
сынмæ уыйбæрц ныфс и, уæд мæнонтæй дæр нæ фæтæрсдзæн. 

Зынгхуыст бæллицгще 
44$ 
Рауагъдадмæ сæ бахастон, æмæ, мæ амондæн, иууылдæр уым 
разындысты. Стыр уаты ’ртæ къуымы гуыбырæй бадынц æмæ кæй- 
дæр къухфыстытæ æнæмæт хæххытæ кæнынц. Алчидæр сæ йæ 
курдиатмæ гæсгæ куыд срæзыди, уый диссаг у. Григол — ныллæг, 
Сæуджен — чысыл бæрзонддæр, Сандыр та хæрдмæ фæцыди, æмæ 
афтæ зыны, цыма стъолмæ гæдыбæлас æртасыди. Йæ дзидзаджын 
фындз дæр — даргъ. Йе ’нцъылдтæ дæрдджын къухмæрзæнæй йæ 
бæстон сæрфтытæ фæкæны, стæй та стъолмæ æвæндонæй багуы- 
быр вæййы. Йе ’рдæглæгуын сæры тенкайыл — суанг йæ къæбу- 
тæй фаст дзыккуты гуцъула биноныг тыхт. Мæ саламæн мын æнæ- 
бары дзуаппытæ радтой æмæ та хæххытæ кæныныл балæууыдыс- 
ты. Мæ уынд сын æхсызгон кæй нæу, уый æмбарын, æмæ мын 
семæ ныхас кæнынæй фæстæмæ аздæхын æнцондæр у, фæлæ мæ 
мæ радзырдтæ нæ уадзынц, æмæ къæсæргæрон сидзæр сывæлло- 
нау æгадхуызæй лæууын. 
— Сæуджен, мæ къухфыст дæм æрбахастон, æмæ йæ, кæд гæ- 
нæн ис, уæд Сандырмæ куы раттис...— æрæджиау тыххæйты сфæ- 
рæзтон зæгъын æмæ йæм æххуысагур бакастæн. 
— Уæртæ бады, æмæ йын æй йе стъолыл æрæвæр, кæд дын æй 
исы, уæд, — æбæрæг хъæлæсæй багуым-гуым кодта Сæуджен, ома 
ницы ’ххуыс дын фæуыдзæн, уымæн æмæ ам сæйраг æз дæн. 
— Кæстæртæ нæ фидæн сты, æмæ сын хъуамæ фæндаг дæттæм... 
Мах ницы сæнтыдтам, фæлæ нын кæд адон нæ къуындæг арæнтæ 
атониккой, æмæ сæ нæмттæ дунейыл айхъуысын кæниккой... 
Сандыр йæ ныхæстæ йæ хицауы зæрдæ балхæныны æмæ мæн 
фелхыскъ кæныны тыххæй загъта, фæлæ ахæм хуыз равдыстон, 
цыма йæ нæ бамбæрстон. Мæ папкæ йын йæ цуры авæрдтон æмæ 
уæззау уаргъæй фервæзæгау уæнгрогæй феддæдуар дæн. 
* * * 
Калмы комы — цыкурайы фæрдыг. Ме стырдæр бæллиц йæ 
райсын у, фæлæ йæм цал дуарыл хъуамæ бахизон, цæмæй мæ 
къухы бафта, уый тыххæй? Иу дзы удхаргæнгæ байгом кæнын, 
æмæ та иннæ ноджы хъæддыхдæр æхгæд разыны. Мæхæдæг æм 
цы фæндаг равзæрстон, уый дæр фæмæнг и, æмæ ног хъизæмæрттæ 
æвзарын. Мæ ныфсы мæсыг Сандыр уыди, æмæ мын уый дæр 
ныккалди. Иугæр æм мæ радзырдтæ æнæ дзуаппæй уыйбæрц лæу- 
уынц, уæд, æвæццæгæн, йæ зæрдæмæ нæ цæуынц, фæлæ йæм 
уæддæр мæхи байсын. Кæд, мыййаг... Куыд вæййы, цы вæййы... 
Цард ивгæ цæуы, куы зæгъынц, уæд мæнæн иудадзыг æнæивгæйæ 
куыд лæудзæн? 
— Цалынмæ дын æз ам уон, уæдмæ сын мацæмæй тæрс. Размæ 

446 
Цомартаты Изæтбег 
сæ схойын, æмæ пъланы фидарæй-фидардæр кæнынц, — фæзæгъы 
æцæгхуызæй, æмæ йыл баууæндын, фæлæ афæяз рацæуы, æмæ та 
чиныгæн йæ кой дæр никæцæй райхъуысы. Йæ ныхæстæ йын 
Зыкъуырæи рафæзмыдтон, æмæ мын мæ ныфс бынтондæр асаста. 
— Комкоммæ дын афтæ загъта? 
-О. 
— Уæдæ та дын сæ пъланмæ нæ бахаста. 
— Цæмæй йæ зоныс? 
— Искæй раз куы фæкъæмдзæстыг вæййы, уæд фæкæны уыцы 
хирастгæнæн ныхæстæ. 
— Кæуыл ма дзы баууæндон уæдæ, нæ зонын. 
— Иуыл дæр — нæ. Кæмæй нæ тæрсынц, уыдоны æппындæр 
ницæмæ дарынц. Хицауадмæ сыл куынæ бахъаст кæнай, уæд дæ 
æдзухдæр хынджылæг кæндзысты. 
Ногæй та — хъæстытæ? Ногæй та — быцæутæ? Нæ, фæлтау мæ 
ницы хъæуы. Мæ хъарутæ мын басастой, æмæ семæ тох кæнын 
нал бафæраздзынæн. Мæ фыссын куы ныууадзин, уæд æрцæрик- 
кой, фæлæ мæ зæрдæ сæттын нæ комы, æмæ мæ маст мæ разæй 
згъоры. Тызмæг у цард æмæ адæмы йæ куырдадзы ’хсиды, йæ 
карз æууæлтæ сын сæ туджы уадзы æмæ сæ æгъатыр залымтæ 
аразы, фæлæ алкæуыл йæ бон нæ цæуы. Уæлахиз ыл кæнынц, йæ 
хъысмæты цæфтæн быхсын, удуæлдайæ кусын æмæ йæ нысанмæ 
æдæрсгæйæ цæуын чи фæразы, æрмæстдæр уыдон. Æз сæ рыджы 
дæр нæ дæн, фæлæ мæ хъарутыл нæ ауæрдын, æмæ мæ рæстæгæй- 
рæстæгмæ дæргъвæтин ихкъæвдаты фæстæ хуры тынтæ барæвда- 
уынц. Ныр дæр мæм тар мигътæй æнæнхъæлæджы еæхи ’рбай- 
вæзтой æмæ мæ цæсгомыл андзæвыдысты. Афтæ мæм кæсы, цыма 
Сандыры фæсусбын мæллæг хъæлæсы дунейы рæсугъддæр мыртæ 
баиу сты æмæ мæм æмбисонды хабар хæссынц: 
— Рацу, æмæ дæ чиныг мыхуырмæ бацæттæ кæнæм. 
Телефоны хæтæл æрæвæрдтон æмæ йæм атындзыдтон. Фæн- 
дагыл дæр ма мæ уды гæртт-гæртт цыди, мæ радзырдтæ мын куы 
ныххæлæттаг кæна, уый тæссæй, фæлæ сæм нæ бавнæлдта, æмæ 
мæхицæй хуымæтæджы бузныг фæдæн, редакторæй сын курдиат- 
джын поэты кæй равзæрстон, уый тыххæй. Уымæй тынгдæр та мæ 
зæрдæйæ дæн бузныг. Мæ мидцеизор æй фæлурс нывтæ аразынмæ 
цал æмæ цал хатты здæхта, фæлæ къæрттæй цъула нæ аппæрста 
æмæ йыл фæтых и. Куы йын басастаид, уæд ныр ахæм диссаджы 
рецензи нæ кæсин. Уырнгæ дæр мæ нæ кæны, мæ радзырдтыл 
фысту, уый, æмæ Сандыры æнæууæкхуызæй фæрсын: 
— Æцæгдæр афтæ хъуыды кæныс æви мæ мæ зæрдæйы ныфс 
бауадзыны тыххæй æппæлыс? 
— Æз дохтыр нæ дæн æмæ ам ныфсытæ æвæрыны тыххæй нæ 

Зынгхуыст бæллицтæ 
447 
бадын. Литературæ мын табуйаг у, æмæ дзы былдауæн ныхæстæй 
никæй зæрдæ æлхæнын. Мæнмæ гæсгæ, æхсæнады æууæлтæ æмæ 
адæймаджы миддуне хорз æнкъарыс. Раст ауæдзыл лæууыс æмæ 
йыл арф хуымгæнгæйæ æнæдызæрдыгæй размæ цу. 
— Мæнæн та ’ртæ азы æнхъæлмæ кæсгæйæ мæ уд æрдуйæ 
нарæгдæр сси. Кæд сыл, зæгъын, не ’рвæссыс æмæ мын сæ фæс- 
тæмæ здахыс... 
— Мæ авналæнтæ мæхи бар куы уаиккой, уæд мæм ахæм уац- 
мыстæ къуыри дæр нæ фæстиат кæниккой, фæлæ, мæ сæрмæ чи 
бады, уыдон æдылы сты, æмæ семæ тох кæнын дойнаг дуртимæ 
дзурынæй уæлдай нæу, — хъыгзæрдæйæ загъта Сандыр æмæ мын 
мæ къухфыст типографимæ цæттæ кæнын райдыдта. 
Чидæр, дам, цæст æнхъæл нæ уыд æмæ æрфыг-æрфыг кодта. 
Мæ чиныг рухс дæр нæма федта, афтæмæй цæргæстимæ тæхыныл 
сдæн. Цыдæр хæйрæг мыл сагъуыди æмæ мæ фыссæджы билет 
райсынмæ амидин кæны, цыма æдзухдæр мæ разæй цæудзæн æмæ 
мын мæ фæндæгтæ æхсæддзæн. Хистæртæ йæм сæ былыцъæрттæ 
хæрынц, æмæ æз дæр уыдонмæ гæсгæ сцыбæл дæн, æндæр мæм 
мыхуыргонд уацмыстæ Цæдисмæ бацæуыны фаг дæр куы нæма 
ис. Æфсæрмытæгæнгæ йæм курдиат балæвæрдтон æмæ та мæхи 
сагъæсты бын фæкодтон. Адæргæй ма мæ хуыссæг дæр фæлыгъди. 
Æмæ куыд нæ фæлыгъдаид? Хъуамæ дын, се ’ппæт дæр кæй уар- 
зынц, ахæм æртæ дзырддзæугæ фыссæджы рекомендацитæ раттой, 
æмæ дын правленийы уæнгтæ дæ кандидатурæ хъæлæсмæ рахæс- 
сой, хъуамæ дыл фысджытæ сусæгæй схъæлæс кæной æмæ дын дæ 
гæххæттытæ Мæскуымæ арвитой, хъуамæ дын уым æртæ рецен- 
зенты дæ уацмыстæ хорзыл банымайой æмæ секретариаты уæнгты 
сæ рæстдзинадыл баууæндын кæной... 
Сырддонцъиу йæ тоныны аргъ у, цымæ? Æвæццæгæн, нæу. 
Уæдæ æз мæхицæн уæлдай хъизæмæрттæ цы ’взарын кæнын? 
Фысджытæн сæ фылдæрыл мæ зæрдæ куынæ дарын, уæд сын сæ 
разы мæ сæр удармыл цы ’вæрын? Цалдæрæй фæстæмæ дзы исчи 
мæ фарс рахæцдзæн, уый мæ нæ уырныдта, æмæ фыртыхстæй мæ 
хъуырмæ сдæн, фæлæ хъуыддаг иннæрдæм рауад. Цалдæрæй фæ- 
стæмæ мыл иннæтæ иууылдæр схъæлæс кодтой, цыма мæ сæ раз- 
дæры ’фхæрæн миты тыххæй хатыр куырдтой. Æрæджы дæр ма 
мыл былысчъилтæ чи кодта æмæ мæ мыхуырмæ хæстæг чи нæ 
уагъта, уыдон дæр мæ хæлæрттæ систы æмæ мæм сæ бюллетентæ 
æргомæй æвдыстой. 
— Кæсыс, Ирбег, æз дæ нæ хахх кæнын. 
Адæймаджы фаг зæххыл ницы ис. Алцæуыл дæр зыд кæны 
æмæ æппындæр ницæмæй æфсæды. Нæ бæстæйы фысджыты Цæ- 
дисмæ мын мæ уацмыстæ куы арвыстой, уæд фæныфсджын дæн 

448 
Цомартаты Изæтбег 
æмæ сæ æз та чиныгуадзæны балæууын кодтон, дыууæ хорзы мыл 
иумæ куыд æрцæуа, афтæ. Дыууæ ранæй дæр æнхъæлмæ кастæн 
иу дзуапмæ, уымæн æмæ мæ хъуыдымæ гæсгæ ис æрмæстдæр дыууæ 
литературæйы: æвзæр æмæ хорз, æмæ сæ раиртасынæн гени уæвын 
нæ хъæуы. Рауагъдадæй мæм дзуапп ссыди хæрз цыбыр рæстæгмæ. 
Мæ радзырдтимæ цы рецензи райстон, уый бакастæн иу-ссæдз хатты. 
Цы аиппытæ дзы ссардтой, уыдон ахæм лыстæг уыдысты, æмæ 
кæрæдзи фæдыл мигъфæлмы ныгъуылдысты, фæлæ дзы сæ хат- 
дзæг ныгъуылын нæ куымдта. «Гæрайы-фырт йæ политикон цæс- 
тæнгас куынæ аива, уæд дзы фыссæг никуы рауайдзæн». Йæ алы 
дзырд дæр мын цыма мæ сæр дзæккорæй хоста, уыйау рысти. 
Æмæ уыцы рыстæн истыхуызы бабыхстаин, фæлæ ма мын ме уæн- 
джы æгæрон тас дæр уагъта, уымæн æмæ мæ «политикон цæстæн- 
гас» уыдоны «политикон цæстæнгасæй» растдæрыл нымадтон æмæ 
йæ ивынмæ нæ хъавыдтæн. Ивынмæ нæ, фæлæ ма йæ мæ зæрды 
карздæр фæкæнын уыди, æмæ мын мæ уацмыстæ адæммæ кæй нæ 
ауадздзысты, уый æмбæрстон. Цыма мæ исчи ихдоны нывæрдта, 
уыйау зыр-зыр кодтон, æмæ та нал фыссынæн уыдтæн, нал цæры- 
нæн. Рæстæг куыд цыди, афтæ, чи зоны, æз дæр ме ’муд æрцыда- 
ин, фæлæ мæ сабыр кæнын нæ уагъта, иннæ ранæй дæр ахæм 
маргæйдзаг ныхæстæм кæй æнхъæлмæ кастæн, уый. Æртæ рецен- 
зенты дæр дын дæ радзырдтæй раппæлыдысты, æмæ дæ фысджы- 
ты Цæдисмæ райстой, зæгъгæ, мæм ме ’мбæлттæ хæрзæггурæггаг 
куы фесты, уæд мæ дисы бафтыдта литературæйы хъысмæтлыг- 
гæнджыты бирæвæрсыг цæстæнгас, æмæ мæ зæрдыл æрлæууыдыс- 
ты Хæстыбеджы ныхæстæ: «Ирбег, мах диссаджы бæстæйы цæ- 
рæм. Райсомæй дын орден цæй тыххæй радтой, уый тыххæй дæ 
изæры ’рцауындздзысты». 
* * * 
Цард тæбæгъы донæй уæлдай нæу. Кæд кæцырдæм фæкъул 
уыдзæн, уымæн ницы бæрæг и, æмæ мæ куы уæларвмæ сисы, куы 
та мæ зындоны æнæбын хъоргъмæ ныппары. Мæ зæрдæ æппын- 
дæр куы ницæуылуал фæлæууы, уæд мыл æваст мин-мин хуры 
ракæсы, æмæ уæлмигъты тæхын райдайын, стæй та мæ сæрыл 
куыройы фыдтæ разилынц, æмæ дæлдзæхмæ ныххауын. Ме ’мкус- 
джытæ радиойыл æрхъæцмæ дæр нæ хъæцынц, æз та дзы мæ 
саубыны сæфт уынын. Ме ’мныхасгæнджытæм афтæ смæсты вæй- 
йын, æмæ мæ микрофонæй сæ былтæ ныццæвынмæ бирæ нал 
фæхъæуы. Дзурынмæ кæй нæ арæхсынц, уый иу бæллæх у, иннæ 
та — ме ’нæуынондзинад журналистикæмæ. Адæймаг дзы сæрибар 
куы уаид, уæд ма — гъа, фæлæ къахæй-сæрмæ æфсæн рæхыстæй 

Зынгхуыст бæллицтæ 
449 
баст у, æмæ йæ иудадзыг йæхицæй æппæлæн ныхæстæ лæмарын 
хъæуы. Ноджы сæ азæй-азмæ уыцы иу джиппы уадз æмæ дæ цæс- 
гомыл разыйы хуыз æвдисгæйæ мæстæй мæл. Хицауады сæ пропа- 
гандæйы рупорæй цы хъусын фæнды, уымæй дарддæр куы авна- 
лай, уæд дæ хъиладзагъдæй фæсурдзысты, æмæ æнæ къæбæрæй 
баззайдзынæ. Æмæ ма уæддæр уымæн истыхуызы бабыхсæн и, 
фæлæ йын йæ сæйраг азар бабыхсын нæ фæразын. Хус мæ кæй 
кæны, уæлæнгай хъуыдытыл мæ кæй æфтауы æмæ мæ дурнад фæн- 
дагмæ кæй здахы, уый стыр фыдæх у, уымæн æмæ уыдон фыссæ- 
гæн йæ марæн кæрдтæ сты, фервæзæн та сæ нæй, журналисти- 
кæйæ дæхи куынæ атонай, уæд. Æнæдызæрдыгæй дзы ацæуин, 
фæлæ кæдæм, уый нæ зонын. Уæвгæ, ам бынтон раст нæ дæн. 
Афтæ мæм кæсы, цыма та мыл æбæрæг тых аудын райдыдта. Дæл- 
донгæнæгмæ ирвæзынгæнæн зиллакк куы ныппарай, уыйау мæм 
мæ хæлар Гæлæу фæзынд æмæ мын мæ зæрдæмæ рухсы цъыртт 
бауагъта. 
— Сандыры тагъд пенсимæ æрвитынц. Йæ бынатмæ бацæуы- 
ны тыххæй Дударæн бакой кодтон, æмæ мын зæрдæ бавæрдта, 
фæлæ æз хуыздæр куыст ссардтон, æмæ сæм мæ бæсты ды бацу. 
Гъеуый дын лæг! Редакторæн пенсийы ацæуын йæ фæсонæр- 
хæджы дæр нæма ис, афтæмæй йын йæ бынат æрцахста, стæй ма 
уымæй хуыздæр куыстыл дæр фæхæст и. Ахæм адæймаг дурты 
бын дæр нæ фесæфдзæн, æз та бон-изæрмæ æнцад бадгæйæ æнæ- 
мард æрдиаг кæнын. Йæ фæндыл разы дæн, фæлæ, чи нæма суæгъд 
и, уыцы бынат цы цæсгомæй ракурон? Худинаг дын нæу, зæгъгæ, 
мæ куы бафæрса, уæд та? Нæ, фæлтау мæ репортёримæ хъæутыл 
зилдзынæн æмæ тухæнæй мæлдзынæн. 
— Рагацау ын зæгъ, науæд æй æндæр искæмæн ратдзæн, æмæ 
хъахъдзыхæй баззайдзынæ. 
— Афтæ тынг мыл кæй тыхсыс, уый мын æхсызгон у... 
— Дæ мæтæй мæлын. Кæд дзы, зæгъын, нæхицæй исчи кусид, 
æмæ мын чингуытæ уадзын æнцондæр уаид... — йæ ныхас бал- 
хынцъ кодта Гæлæу æмæ мæ ме ’нæрай хъуыдытимæ удхаргæн- 
гæйæ ныууагъта. Иуæй мæ Дудармæ азгъорын фæндыд, иннæмæй 
та, Сандырæй æфсæрмы кодтон æмæ æндзыгæй бадтæн. Майрæм 
мын цыма мæ уавæр бамбæрста, уыйау Григолы йæхимæ акодта, 
æмæ рауагъдадмæ мæ фæндаг байгом и. 
— Æз — дæ мад, дæ фыды уазæг, кæд дын амал æмæ гæнæн ис, 
уæд мæ дæхимæ райс, æмæ мæ уацхæссæджы куыстæй фервæзын 
кæ, — ныллæгъстæ кодтон директорæн, æмæ йæ уæхсчытыл ды- 
зæрдыггæнгæ схæцыд. 
— Гæлæуæн дзырд радтон æмæ йæ мæ бон фæсайын нæу, æндæр 
дæ разæй никæй райсин. 
29 Цомартаты Излетбег 

450 
Цомартаты Изæтбег 
— Уый йæхицæн хъарм бынат ссардта, æмæ ардæм нал æрба- 
цæудзæн. 
— Цæмæй йæ зоныс? 
— Йæхæдæг мæ ’рбарвыста. 
— Уæдæ цу, кабинеты сбад æмæ кусын райдай. 
Гæды цинтæ, гæды митæ, гæды арфæтæ. Алкæй дæр фæнды 
мæ зæрдæ балхæнын æмæ мæм хæстæгдæр æрбалæууын. Салам 
мын чи нæ лæвæрдта, уыдон дæр мæм хионхуызæй сæхи æрбай- 
сынц æмæ мын ахсджиаг хабар хъусынгæнæгау хъуыддагхуызæй 
фæзæгъынц: 
— Дудар тынг раст бакодта, кусынмæ дæ кæй райста, уымæй. 
Дæу тыххæй мæ куы фарста, уæд ын æз дæр мæ ныхас загътон... 
Уæдæ... Хал халæн æххуыс у... 
* * * 
Сабыр уæрыкк дыууæ мады бададта. Цæргæбонты ацы ны- 
хæстæ хъусын, афтæмæй сæ мæ сæрмæ нæ исын. Гыццылæй куыд 
æгæнон уыдтæн, ахæмæй баззадтæн, æмæ мæ тæрсын кæмæй хъæуы, 
уыдоны мæхиуыл ардауын. Уагæр ма мæ фарсмæ æмбаргæ хис- 
тæртæ куынæ уаид. Бынтон лæмæгътæм дæр табугæнгæйæ дзу- 
рынц, цыма генион уацмыстæ фыссынц, æмæ сын фæтæргайæ тæр- 
сынц. Сæ зонд сын райс æмæ, уыдон куыд кæнынц, афтæ кæ. 
Фысджытæ дæ размæ цы фæндагыл цыдысты, уыцы фæндагыл сæ 
уадз æмæ, кæд дæ бон у, уæд истытæ архай. Нагъ, хъуамæ зæйы 
ныхмæ лæууон æмæ дурдзæндтæм мæ риу дарон. Уæд дæ цы гуы- 
бынниз тилы? Литературæйы йæ дæндæгтæ чи рафтыдта, уыдоны 
ма мæрдтæй здахæгау цы ратил-батил кæныс? 
— Хисгæрты ма хъыгдар. Уадз æмæ сæхицæн курдиатджьш æнхъæл 
уой æмæ, сæ уацмыстæ сæ фæстæ цæргæйæ кæй баззайдзысты, ууыл 
сæ зæрдæ дарой, — фæзæгъы мьш директор, фæлæ æз йемæ нæ разы 
кæнын. Царды æцæгдзинад мын хи сайынæй зынаргъдæр у. Алчидæр. 
хъуамæ йæ бынат зона æмæ, кæм и, уымæй бæрзонддæр ма хиза. Сæ 
лæмæгъ уацмыстæ дæр сын нæ уадзын, уымæн æмæ æрыгæтты æвзæр 
фыссынмæ разæнгард кæнынц. Ме ’мбæлттæ мын цал æмæ цал хатгы 
загътой: «Тæхирмæ ма ’внал, партийы обкомы фьщцаг секретары хæ- 
стæг у æмæ дæ атæрын кæндзæн», уæддæр сæм нæ хъусын. Æмæ сæм 
куыд хъуамæ хъусон? Йæ роман куы ницæмæн бæззы, уæд ыл мæ 
къух куыд сæвæрон? Мæ хъуыды йын ныффыстон æмæ йæм æй рад- 
тон. Уый йæ бакаст æмæ сæйраг редактормæ балæбурдта, стæй дирек- 
тормæ фæмидæг и æмæ бæстæ йæ сæрыл систа. Мæнмæ дæр фæдзырд- 
той, æмæ сæм æвæндонæй бацыдтæн. 
— Цы мæрддаг дæ, Хуыцауы хатырæй?! Фидар дзырд мын 

Зынгхуыст <кемицмæ\ 
451 
куы радтай, уæд мæ ныр цы расай-басай кæныс?! — йæ цæсгом 
ныффæлурс и, афтæмæй Тæхир ныууырдыг и ныллæггомау цып- 
порфондзаздзыд нæлгоймагмæ. Уый йæм тарстхуызæй кæсы æмæ 
мæллæг хъæлæсæй йæхи рæстытæ кæны: 
— Æз ныр дæр дæ ныхмæ нæ дæн, фæлæ чиныг уадзыны 
хъуыддаджы редактор сæйраг у. 
— Кæд уый сæйраг у, уæд ма дзы ды та чи дæ?! 
— Куыд нæ мæ ’мбарыс? Къухфыстæн дзуапп редактор дæтты 
æмæ йæ хъуамæ мыхуырмæ уый бацæттæ кæна. 
— Гъей, ды ма мæнæй æдылы ма араз! Зæрдæ мын бавæрдтай, 
æмæ йæ рауадз, кæд лæг дæ, уæд! 
— Рауадздзынæн æй, æцæг ма йыл иучысыл акус. 
— Дæ цæст ма йыл иу хатт æрхæсс, истытæ дзы барæстытæ 
кæ, æмæ дын æй рауадздзыстæм, — сæ ныхæс сын айста Дудар, 
æмæ йæм Тæхир фæзылд. 
— Уæ редактор мæ романыл цы ныффыста, уый бакастыстут? 
-О. 
— Æмæ йæ бамбæрстат? 
— Уый та дын цы ныхас у? — фæтæргай директор. — Æнæбам- 
баринагæй дзы цы ис? 
— Куы йæ бамбæрстаиккат, уæд ахæм ныхæстæ нæ кæниккат. 
Ирбег мын æй здахгæ ракодта, сымах та мын ыл кусын кæнут. 
— Ницы дын æй раздæхта. Йæ хатдзæг-ма йын бакæс. «Автор 
мæ фиппаинæгтæ куы бахынца æмæ йæ къухфыстыл биноныг куы 
бакуса, уæд æй бахæссæн уыдзæн рауагъдады пъланмæ». 
Йе ’мныхасгæнджытæ литературæмæ тынг дард кæй сты, æмæ 
семæ йæ рæстæг дзæгъæлы кæй сафы, уый Тæхир бамбæрста æмæ 
мæм йе ’ргом раздæхта. 
— Раст-ма зæгъ, Ирбег, дæ фиппаинæгтæ бахынцын мæ бон 
бауыдзæн? 
— Нагъ. Дæ размæ цы хæс сæвæрдтай, уымæ хæстæг дæр нæ 
бацыдтæ, æмæ дзы аивадон уацмысæн йæ кой дæр нæй. Романы 
хъайтартæ хъуамæ иу сæргондæй иннæмæ рæзгæ кæной, дæуæн та 
райдайæнæй-кæронмæ æрдæгфынæй сты æмæ сæ мидбынаты дзе- 
дзырой кæнынц. Нæ дзы бæлвырд-бæрæг мидис и, нæ — тыхджын 
æнкъарæнтæ, нæ — цымыдисаг цаутæ, нæ — ахадгæ ныхмæлæуд 
тох. Æгæр-мæгуыр дзы уæлæнгæй хъуыдытæ дæр нæй. Ис дзы 
’рмæстдæр æдзæлгъæд рацу-бацу æмæ уæгъд ныхас. 
— Æгъгъæд! Мах дæр ма цыдæртæ ’мбарæм! — фæурæдта мæ 
директор æмæ Тæхиры сабыртæ кæнынмæ фæци: — Бахатыр кæ, 
дæ хорзæхæй. Æппындæр мацæуыл тыхс. Æвæлтæрд редакторыл 
дæ кæй бафæдзæхстам, уымæй фæрæдыдыстæм. Æндæр редактормæ 
йæ ратдзыстæм, æмæ дын æй æвæстиатæй рауадздзæн. 

452 
Цомартаты Йзæтбег 
Æнхъæл уыдтæн, ууыл йæ ныхас фæуыдзæн, фæлæ фæрæдыд- 
тæн. Чиныгуадзæны пъланыл дзургæйæ йæхицæн фæтарсти, Тæ- 
хиры тыххæй йæ куы бафхæрой, уымæй, æмæ обкомы бюройы 
уæнгтæн мæ фыдгой фæкодта. 
— Нæ курдиатджын фыссæгæн йæ роман чи аздæхта, уый ца- 
вæр редактор у? — бафарста йæ обкомы фыццаг секретарь. 
— Æцæг, æцæг. Нæ классикы фыстыл чи нæ барвæссыд, уый 
чи у? — йæ хицауы зæрдæ мæ хардзæй алхæдта министрты советы 
сæрдар, æмæ Дударæн йæ быны дон бацыди. Беликовы «как бы 
чего не вышло» йæ царды сæйраг бынат æрцахста, æмæ мæ уац- 
мыстæ рауагъдады пъланмæ хæссын нал уагъта, фæлæ мæ уый 
дæр гуымиры рæдыдæй нæ бахызта. Мæйрæмæн цы зæгъон? 
— Æз дæ фарсмæ кæй сæвæрон, ахæм редактор ам нæ уынын, 
æмæ мæ къухфыст дæхимæ райс, — ныллæгъстæ мын кодта хъуы- 
рыцъарæй, æмæ йæ ныхмæ дзурын ницыуал сфæрæзтон. Тыха- 
мæлттæй йын æй бакастæн æмæ мæ зондыл сдызæрдыг дæн. Йæ 
уацмыстæ алы ’взæгтæм кæмæн тæлмац кæнынц, æмæ йæ кад 6æ- 
стæйы кæрæттæй кæмæн æнхъæвзы, уый афтæ æвзæр куыд фыс- 
дзæн? Се ’ппæтæн дæр сæ сæрызонд фæлыгъд æви æз ницы ’мба- 
рын? Нæ дзы апп и, нæ — формæ. Сæргæндтæ кæрæдзимæ æппын- 
дæр ницы бар дарынц, цыма алыхуызон хъуымæцтæй конд сты. 
Иуцасдæр гуырысхотæгæнгæ фæбадтæн, стæй йæм фæдзырдтон 
æмæ йæ фæрсын: 
— Дæ роман цæй тыххæй ныффыстай? Цы зæгъынмæ дзы 
хъавыдтæ? 
Мæ цæстытæм мын комкоммæ кæсы æмæ ницы дзуры. 
— Æвдæм сæргонд æм цæй тыххæй бахастай? 
— Ирон царды ныв у æмæ... 
— Дæсæм сæргонд та? 
— Гыццылæй арæх уыдтон ахæм хабæрттæ, æмæ мæ зæрдæйы 
арф фæд ныууагътой... 
— Мæнæ йыл ацы сæргонд та кæцырдæм бады? — амонын ын 
сæдæ фæндзæм фарсмæ, æмæ йæ сæвджын уæхсчытыл мæгуыр- 
хуызæй схæц-схæц кæны. 
— Мæ-гъа. 
— Бæхты дугъ та йын цы дæтты? Йæ кæцы ’лхынцъ ын халы? 
«Аннæ Каренинæ»-йы цы бынат ахсы, уый бæрæг у, дæ романы та 
йын цы нысан и? 
— Нæ хъæуы кæрон-иу бæхты дугътæ сарæзтой, æмæ сæм-иу 
кæсынæй не ’фсæстæн... 
— Æмæ кæсынæй цæмæ не ’фсæдай, уыдон иууылдæр хъуамæ 
дæ уацмысмæ хæссай? 
— Се ’ппæт — нæ, сæ ахсджиагдæртæ... 

Зынгхуыст бæллицтæ 
453 
— Роман хъуамæ бæласы хуызæн æмдымбыл уа, йæ къалиутæ 
хъуамæ йæ фидар зæнгæй рæзой æмæ хæрзаивæй иу нысанмæ 
тырной, дæуæн та кæцæй рæзынц, уый бæрæг нæй æмæ уæнгмар- 
дæй алырдæм хæцынц... 
— Кæд нæ бæззы, уæд мын æй комкоммæ зæгъ, æмæ йæ фæс- 
тæмæ ахæссон, — къæмдзæстыгæй дзуры Майрæм æмæ мæ йæ цæс- 
тытæ ’мбæхсы. Цæргæбонты классикы ном хæсгæйæ фырхъалæй 
йæхиуыл дæр чи не ’рвæссыди, йæ барджын ныхас иу комы кæмæн 
нæ цыди æмæ адæммæ фосы цæстæй чи касти, уыцы буцхаст лæг 
искуы мæ цуры аххосджын сывæллонау сæркъулæй лæудзæн æмæ 
мæ тæрхонмæ ’нхъæлмæ кæсдзæн, уый мæ никуы бауырныдтаид. 
Æхсызгон мын у æви хъыг? Адæймаджы хиуарзон миддуне куыд 
арæзт у, уымæ гæсгæ мын хъуамæ æхсызгон уаид, мæнмæ та ’ндæр 
æнкъарæнтæ гуырын кæны. Æнæхъæн фæлтæры цæстæй йæм кæ- 
сын æмæ сын тæригъæд кæнын, партийыл заргæйæ царды иувæр- 
сты кæй ацыдысты, æмæ сын сæ фæллæйттæ дон хиды бынты кæй 
аласдзæн, уый тыххæй. Уыдонæй тынгдæр та тæригъæд кæнын, 
дæсгай азты сæ мæнг уацмыстæй кæй фæсайдтой æмæ æрдæгрæст- 
дзинадæн табу кæныны монцтæ кæй зæрдæты байтыдтой, уыцы рæзгæ 
фæлтæрæн. Раст нæу Дудар. Зæрдæлхæнæн ныхæстæ кæнын сын 
нæ хъæуы, фæлæ — сæ ных къуырын. Хъуамæ сæ алчидæр зона, цы 
рæдыд æруагъта, уый, æмæ йæхицæй æфсæрмы кæна. Цы аккаг у, 
уый йын æргом зæгъин, фæлæ йæ мæ зæрдæ æфхæрын нæ комы. 
— Рауадзынмæ йæ хъавын, фæлæ йæ цы жанрмæ бахæссон, 
уый нæ зонын. Аивадон уацмысы домæнтæй иуæн дæр дзуапп нæ 
дæтты, публицистикæ дæр нæу, фыссæджы боныг дæр нæу. «Ирон 
царды нывтæ» рахонæн дæр ын нæй, фæлæ æппыннæйы бæсты 
чызг — хуыздæр. Кæд дæ афтæмæй хъæуы, уæд ма йыл мæ фиппа- 
инæгтæм гæсгæ бакус, цы сæргæндтæ фæбæрæг кодтон, уыдон ап- 
пар æмæ йæ фæстæмæ ’рбахæсс. 
— Знон Тæхиры аргæвста, абон мæн æргæвды, райсом та сы- 
мах æргæвддзæн, уымæн æмæ нæ иуы дæр фыссæгыл нæ нымайы, 
— мæ хъустыл æрцыдысты йæ ныхæстæ, æмæ мæ зæрдæ барызти. 
Йæ хæццæ-мæццæ фыстытæ йын кæй уадзын, уый тыххæй йæм 
арфæмæ ’нхъæлмæ кæсын, уый та мыл фысджыты ардауы, цыма 
сæ мæнæй фылдæр уарзы. Сандырæн мæ хъæстытæ кæнын, æмæ 
йæ ныхас даргъ ивазгæйæ былысчъилæй дзуры: 
— Хъæуы скъолайы ахуыргæнæгæй куы куыстон, уæд мæм се 
’ппæт дæр бæрзонд æвæрд уыдысты, фæлæ сæ цурмæ куы ссыдтæн 
æмæ сæм хæстæгмæ куы æрысмыстон... 
Рауадзынмæ бæззы æви нæ, зæгъгæ-иу æй исты скъуыддзагæй 
куы бафарстон, уæд мын-иу бæстон дзуапп радта, стæй мæ стых- 
сти æмæ мын уæзданæй афтæ: 

454 
Цомартаты Изæтбег 
— Уæ хъæуы тыхджын къæвда никуы ’рцыди? 
— Куыннæма. 
— Æмæ-иу уынгты лакъон дон нæ раивылди? 
— Æдзухдæр. 
— Æмæ йыл дæ доныхуыпп никуы бакалдтай? 
— Цæуыннæ. 
— Æмæ йыл фæзынди? 
— Нагъ. 
— Уæдæ уыцы скъуыддзагæй цæмæй тæрсыс?.. 
Ныр мæ акомкоммæ гуыбырæй бады æмæ, йæ роцъомæ чи 
схæццæ и, уыцы бæзджын къухфысты сыфтæ сабыргай фæлдахы. 
Гæххæтты рыгæй йыл æхснырсæг хæцы, æвæццæгæн, æмæ рæс- 
тæгæй-рæстæгмæ зæрдæбынæй æрæхснырсы, йæ фындз къуыммæ 
афутт кæны æмæ йæ йе стыр æнгуылдзæй асæрфы. 
— Ай циу, ай?! — фæзæгъы мæстыйæ æмæ та ног сыф афæлда- 
хы. Иуафон сæм йæхи нал баурæдта, иуварс сæ ассыдта, æмæ 
стъолыл ныппырх сты. Цалдæр ма дзы пъолмæ дæр атахти. Бад- 
гæйæ сæм йæ къух ивазы æмæ сæ æнарæхстæй æмбырд кæны. 
— Гъер хъуамæ мæ хуызæн стыр лæг ахæм гыццыл куыстытæ 
кæнид? — маройгæнæгау банкъуыста йæ сæр, сыстад æмæ уæззау 
къахдзæфтæгæнгæ тыргъмæ ахызт. Иуцасдæр нал фæзынд, стæй 
дуар уæрæх байтыгъта, тарвазы онг йæхи сивæзта æмæ сценæйы 
хъазæгау Отеллойы сфæзмыдта: 
— Хæрзбон, мæ мырмыргæнаг бæх! 
Фырцинæй ма йæ фæсус хъæлæс дæр уаты ныннæрыди. 
— Дæ зæрдæ афтæ тынг цæмæй барухс и?Æхца рамбылдтай? — 
бадис ыл кодта Сæуджен. Æз дæр æй ахæм уавæры никуы федтон, 
æмæ йæм цымыдисæй кæсын. Сандыр нæм райдзастхуызæй йæ 
гæххæтт тилы æмæ хъæлдзæгæй дзуры. 
— Санаторимæ мын балцæг радтой, æмæ йæм райсом хъуамæ 
мæхи дзæбæх кæнынмæ афардæг уон. Нæ мæ фæнды, фæлæ-æ-æ... 
— Æмæ уæд Сабаны роман та? — зæрдиагæй бакатай кодтон 
æз. Уый йæ цæсгомыл ахæм хуыз равдыста, цыма афтæ зæгъынмæ 
хъавыди: «Дæлдзæх фæут уе ’ппæт дæр уæ ницæйаг уацмыстимæ!» 
Цæхгæр фæзылд æмæ сардзинтæ баргæйæ уынгмæ атындзыдта. 
— Дæхимæ йæ райс, йæ рæдыдтытæ йын бараст кæ æмæ йæ 
типографимæ арвит: æнхъæлмæ йæм кæсынц, — йæ къухфыс- 
тæй йæ цæстытæ нæ исы, афтæмæй мæм куыдфæндыйæ дзуры 
Сæуджен. 
— Сандыр дзы лидзгæ кæй кæны, уый хорз куы зоныс, уæд æй 
цæуыннæ уромыс? — фæрсын æй уайдзæфгæнæджы хъæлæсæй, 
фæлæ мæ уый ницæмæ дары. 
— Рынчын зæронд лæг у, æмæ йæ ауадз... 

Зынгхуыст бæллицтæ 
455 
Мæ зæрдæ сыл худы, фæлæ сæ, раст зæгъгæйæ, æмбаргæ дæр 
кæнын. Сабаны роман бакæсынæн æндон нервытæ хъæуы. Царды 
æппындæр уæвæн кæмæн нæй, ахæм æрымысæггаг цаутæ, комму- 
нистон арæзтады лыстæг хабæрттæ, хурмæсыгъд сыфтæрты ’нгæс 
дæвдæг хъуыдыйæдтæ, фæлурс æнæуд сурæттæ. Цалдæр сыфыл 
дзы мæ цæст куы ’рхæссын, уæд адæргæй мæ риу адымсы, æмæ 
мæ буар рафады. Мæ дæрзæг цард мæ быхсын сахуыр кодта, æмæ 
мæхиуыл хæцын фæразын, фæлæ бынтон æдзæхх фыстытæ куы 
бакæсын, уæд мæ масты дзæкъул атоны, мæ бынатæй фестын æмæ 
уаты дыууæрдæм скатай вæййын, стæй та ахæстоны удхаргæнæгау 
бандоныл мæхи ’руадзын. Фæуын æй кæй хъæуы, уый æмбарын 
æмæ мæ удæй арт цæгъдын, фæлæ мæ алыхуызон цæлхдуртæ размæ 
цæуын нæ уадзынц. Йæ сæйраг хъайтар хъæды астæу дынджыр 
арсыл хæрхæмбæлд куы фæци, ногзад уæрыккау æй йæ быны куы 
æрæфсæрста æмæ йæ бæндæнæй куы сбаста, йе ’ккойы йæ куы 
скодта æмæ йæ æвæд рæтты къуыбыртыл хæрдмæ хæссын куы 
райдыдта, уæд мæм афтæ фæкаст, цыма мæ автор хынджылæг 
кæны. Фырмæстæй ссыгъдтæн, мæ ручкæ стъолыл ныццавтон æмæ 
паркмæ алыгъдтæн, фæлæ æрдзы хъæбысы дæр не ’рсабыр дæн 
æмæ сæргуыбыр, уæнтæхъилæй фæстæмæ ’рбаздæхтæн. 
— Мæнæн уыцы къухфыст мæ бон рауадзын нæ бауыдзæн. 
Зæрдæ цæуыл фæлæууа, ахæмæй дзы æппындæр ницы ис, — загъ- 
тон Дударæн, æмæ мæм йæ уæззау цæстæнгас раздæхта. 
— Ам кусын дæ нал фæнды? — бафарста мæ æнæмæнг æрцæ- 
уинаг хъуыддагыл дзурæгау, æмæ мæ хъуыдыты аныгъуылдтæн. 
Æцæг, æцæг. Мæ бæггæнтæ кæмæ тыдтон, уыцы фысджыты æдзæл- 
гъæд къухфыстытæ редакци кæнын ма мæ фæнды æви нал? Æвæц- 
цæгæн, нал. Гæнæн мын куы уаид, уæд абон дæр ацæуин, фæлæ 
кæдæм? Ацы удхайраг фарстæн зæрдæрайгæ дзуапп кæд ратдзы- 
нæн, цымæ? 
— Раст адæймаг кæй дæ æмæ сæркъулæй лæууын дæ сæрмæ 
кæй нæ хæссыс, уый тыххæй дын стыр аргъ кæнын, æмæ мæ нæ 
фæнды, ардыгæй тард æрцæуай, уый, тард та ’рцæудзынæ, уымæн 
æмæ, фысджытæ дæ ныхмæ куы сыстой, уæд дæ фарс ничи рахæц- 
дзæн. Иу хатт ма дын зæгъын: ма сæ хъыгдар. 
— Хуыцауæй дæ бауырнæд, сæ иумæ дæр хæрам зæрдæ нæ 
дарын. Хуыздæр уацмыстæ фыссæнт, æмæ сын сæ æнæкъуылым- 
пыйæ уадздзынæн. 
— Халонæй булæмаргъы зард ма дом. Æрдзы уый хъуахъхъæн 
дæр бынат ис, æмæ йын æй, куыд у, афтæмæй уадз. Сабаны танк 
куынæ бауромдзæн, уæд æй ды бауромынмæ хъавыс? Дæуæй афтæ, 
Къостайы преми æмæ адæмон фыссæджы аккаг кæй нæу, уый хи- 
стæртæ нæ зонынц? Бæгуыдæр æй зонынц, фæлæ йын сæ респуб- 

456 
Цомартаты Изæтбег 
ликæйы ’ртыккаг лæг — йæ мадыфсымæр — радта, æмæ сæ дзых- 
тыл хæцынц, ды та йемæ тох кæныс. Дæ тъанг аскъуындзæн, фæл- 
тау ыл дæ цæст æрхæсс æмæ йæ арвит. Уæддæр ын адæм ницы 
бамбардзысты. Уе ’ппæты дæр иу барæнæй барынц æмæ уæ иу 
гæлхæрд хъæбысæйхæцæгыл баивдзысты, сымахæй та алчидæр афтæ 
’нхъæл у, йæ уацмыстæ йын йæ фæстæ æхсызгонæй уадздзысты 
æмæ йæ æнустæм сæ зæрдыл дардзысты. 
Байхъуыстон æм, æмæ чиныг диссаджы рæсугъдæй рацыд. 
Адæмы былалгъ арфæтæм хъусгæйæ Сабан ахæм хуыз равдыста, 
цыма Хъарсы фидар басаста. Æмæ ма уæддæр уый хуымæтæджы 
раст хъуыдыйад аразын зоны, стæй фысгæйæ уыйбæрц рæдыд- 
тытæ нæ уадзы, фæлæ мæ фыдгул Гисойы роман бакæсæд. Йæ 
тыхарæзт хъуыдыйæдтæ æмæ йын йе ’нахъинон рæдыдтытæ раст 
кæныны бæсты фæстæмæ уымæл коллектормæ ныххизыныл æмæ 
дуры хуызæн хъæбæр зæхх мæ ныхтæй къахыныл разы дæн. Цы 
цардыл дзуры, уый æппындæр нæ зоны, мидис аразынмæ нæ арæх- 
сы, æмæ йæ хъайтартæ ницы кусынц. Се ’нæбары змæлд æмæ сæ 
кадавар ныхасы логикæ нæй. Иæ хъуыдыкæнынад, цы фыййæут- 
ты ’вдисынмæ хъавы, уыдоны хъуыдыкæнынадæй бæрзонддæр нæ 
хизы. Афтæ зыны, цыма авторæн йæ къухтæ баст сты, йæ сæры- 
магъз та ’ндзыг у, æмæ йæ исчи тыххæй фыссын кæны, уымæ 
гæсгæ сыфы уæгъд бынæттæ мæ фиппаинæгтæн не сфаг вæййынц, 
æмæ мæ иннæ фарсмæ рахизын бахъæуы. Фырмæстæй мæ зæрдæ 
сриссы, æмæ йæ асæрф-асæрф райдайын, Гисойы та цыфыддæр 
ныхæстæй фелгъитын, йæ къухфыст Сæудженæн мæнмæ кæй рат- 
тын кодта, уый тыххæй. Сандыры дзы истæмæй куы бафæрсын, 
уæд мыл нытътъæлланг ласы, уыцы лæхмæргтæй мын мæ сæр ма 
дзаг кæ, зæгъгæ. 
— Кæйдæр ницæйаг фыстыты тыххæй дæ зæрдæ цы халыс?! 
Ныззыгъгъуытт æй кæ, ’мæ цæуа! 
— Кæд æй, зæгъын, чысыл фæнывылдæр кæнин æмæ йын йæ 
цæсгом чъизи кæнын нæ бауадзин... 
— Дæ сызгъæрин доны ма кал. Цасфæнды йыл куы фæкусай, 
уæддæр фаджыс фаджысæй баззайдзæн, уый та дæ бузныг нæ 
фæуыдзæн. 
Цæй бузныг æмæ цæй цыдæр. Мæ фиппаинæгтæ мын куы федта, 
уæд фæсонт и, æмæ мæ иу ран нал уагъта, литературæйæн ницы 
’мбарыс æмæ рауагъдадæй дæхи айс, зæгъгæ. Мæ амондæн нæм йе 
’рдхорд кусынмæ ’рбацыд æмæ йæ уый æнæ бакæсгæйæ типографимæ 
арвыста. Æнхъæл уыдтæн, мæ тæфтыл дæр нал ауайдзæн, фæлæ фæ- 
рæдыдтæн. Куыддæр йæ чиныг йæ къухы бафтыд, афтæ мæм йæхи 
’рбайста æмæ мын сусæгвæндгæнæгау мæ хъусы бацагъта: 
— Дæуæй афтæ, дæ фиппаинæгтыл не сразы дæн? Иууылдæр 

Зынгхуыст бæлпицтæ 
457 
раст уыдысты, фæлæ мæ уыдонмæ гæсгæ ног роман ныффыссын 
хъуыди... 
Мæ фиппаинæгтæм гæсгæ ног роман ныффыссын хъуыди 
Хъайтыхъойы дæр, фæлæ къæрттæй цъула нæ аппæрста. 
— Дæ зæрдæмæ цæмæй нæ фæцыди? — бафарста мæ былыс- 
чъилæй, ома ницы дæ, фæлæ уæддæр дæ хъуыды зæгъ. 
— Æмæ цæмæй хъуамæ фæцыдаид мæ зæрдæмæ? Йæ хабæрттæ 
йын цыма уынджы фехъуыстай æмæ сæ искæмæн талф-тулфæй 
адзырдтай, ахæм уæлæнгай фыст æй акодтай, æмæ дын газеты 
уацхъуыдæй бæрзонддæр не схызти... 
Мæнæ ам цы зонд и, уый уе ’ппæтмæ дæр нæй, зæгъгæ, йæ 
туфлийы зæвæт кæмæ хоста, уыдонæй йæм исчи цыбыр рæстæгмæ 
афтæ суæнддзæн, уый йæ фæсонæрхæджы дæр нæ уыди, æмæ 
фырмæстæй йæ цæсгом сырххъулон афæлдæхти, йæ къухфыстмæ 
фæлæбурдта æмæ йæ йæ цыфыддæр знагæй хъахъхъæнæгау йæ 
дæларм аскъæфта. Мæйы фæстæ йæ фæстæмæ ’рбахаста æмæ йæ 
æлхынцъæрфыгæй мæ цуры æрæвæрдта. 
— Куыд у, афтæмæй йæ рауадз. Хуыздæр æй нал фæкæндзы- 
нæн, æвзæрдæр ма йæ цы фæкæнон, æндæр... 
— Иу ныхас дын куы зæгъон, уæд мæм нæ фæхæрам уы- 
дзынæ? 
— Цытæ дзурыс? Исчи ма йе ’рдхордмæ хæрам кæны? 
— Адæм дыл сæхи куы мардтой, уæд мæ дæ фындзы бын уынгæ 
дæр нæ кодтай, ныр дæ фæйнæрдæм куы фæлыгъдысты, уæд де 
’рдхорд сдæн, — йе ’лхыскъæн ын ноджы карздæр æлхыскъæй 
дзуапп радтон æз, æмæ йæ гуыбыргонд уæхсчытыл зына-нæзына 
схæцыди. 
— Цы гæнæн и? Фæразын хъæуы... 
— Кæм цы гæдывад дымысдæр и, уыдон уын уæхицæн нæ 
фæаргъуыц кæнынц, фæлæ уæ бынæттæн, сымах та сыл уæ арм 
фæдарут. Зондджын куы дæ, уæд де ’нæсæр æмхъæуккаджы ра- 
диойы хицауæй куыд сæвæрдтай? 
— Йæ куыстыл куыдзæй æнувыддæр уыди. 
— Йæ куыстыл æви дæуыл? 
— Хо-хо-хо! 
— Æмæ ма уæддæр уый ахæм стыр бæллæх нæу. Болдыны загъ- 
дау, радиойæ рабæр-бæр кодтай, æмæ уæлдæфмæ ацыди, фæлæ дæ 
иннæ æмхъæуккаджы æмæ дæ хæдивæджы та рауагъдады цы ба- 
тъыстай, литературæйæн куы ницы ’мбарынц, уæд? Уæвгæ дæ цы 
фæрсын? Уым дæ се ’дылы митæй адæмы цæсты ’фтыдтой, ам та 
дын дæ дынджыр романтæ скъæрынц. Оххай, Ирбеджы хуызæн 
хивæнд дзы куы фæмидæг уа æмæ дæ æнæ чиныгæй куы ныууадза. 
Фæлтау дзы дæ фæсдзæуинтимæ бæхгæрдæг æрзайæд, нæ? 

458 
Цомартаты Изæтбег 
— Хо-хо-хо! Уый зæгъынмæ мын хъавыдтæ? 
— Нагъ. 
— Уæдæ? 
— Ирон литературæйы баззайын дæ фæнды? 
-О. 
— Нырмæ кæй ныффыстай, уыдон бырæттæм акал уæдæ æмæ 
ног роман фыссын райдай. Де ’мсис адæмæй обкомы дæу йеддæмæ 
ничи куыста æмæ сын сæ фæлывд митæ дæуæй хуыздæр ничи 
зоны. Иу дæр дзы ма бамбæхс, стæй дæхи хъуыддæгтæ дæр ма 
ферох кæ. Дæ куыстуæттæм рæсугъд чызджыты куыд ластай, фа- 
тертæ сын куыд лæвæрдтай æмæ сæ куыд рæвдыдтай, стæй сæ дæ 
кусджытæн куыд курын кодтай, уыдон арф хуымгæнгæйæ аивадон 
æвзагæй равдис. 
— Тынг зынаргъ мын сыстадысты... 
— Дæуæн æви дæ кусджытæн? 
— Хо-хо-хо! 
— Кæд уыцы хъуыддаг саразын дæ бон бауа, уæд ирон адæм 
фæлтæрæй-фæлтæрмæ нæ рæстæджы цард дæ уацмысмæ гæсгæ 
ахуыр кæндзысты, дæ чиныг та дын кæрæдзи къухтæй скъæфдзы- 
сты. 
— Ды дзы куынæ зæгъай. Уыцы хабæрттæ аивадон уацмысы 
’вдисыны аккаг сты? 
— Уæдæ уынджы ныхæстæ газеты ’взагæй фысс æмæ сæ дын- 
джыр чингуытæй уадз. 
Æнахуыр уавæры ис. Иуæй йæ йæ сæрыстырдзинад бахъахъ- 
хъæнын фæнды, иннæмæй, йæ фæлвых уацмысы тыххæй ных- 
къуырд æййафы. Йæ раздæры дæлбар кусæгимæ йæхи куыд дара, 
уый нæ зоны, æмæ мæм цæмæдæр гæсгæ æвзæрын кæны тæри- 
гъæд. Уыйхыгъд бынтон æндæр цæстæй кæсын Куыдзилы-фыртмæ. 
Æргъомы дзаг пьесæтæ нæм æрбахаста æмæ ахæм хуыз æвдисы, 
цыма дзы не ’ппæт дæр бузныг хъуамæ уæм, кæй ныл æрвæссы, 
уый тыххæй. Афæдзæй-афæдзмæ дзы дуне ’хцатæ фæкуыста æмæ 
сæ ныр та хъуамæ стыр чиныгæй рауадза. Хистæртæй сæ исчи 
йæхимæ куы райстаид, уæд сæ æз фервæзтаин, фæлæ уыдон ахæм 
автортæй сæхи дæрдты ласынц, æмæ та æдылы барæг — донысгарæ- 
гæй æз агæпп ластон. Лæмбынæг сæ фæкастæн æмæ, куыд афтид 
сты, ууыл дисы бафтыдтæн. Кæд драматургийы ’гъдæуттæ фаг нæ 
зонын, зæгъгæ сæ дыууæ рецензентмæ радтон, æмæ сæ уыдон та 
бынтон ныддæрæн кодтой. Нæ иумæйаг фиппаинæгтæ йын загътон, 
фæлйе сæ иуимæ дæр не сразы и, æмæ йыл уæд нал бацауæрстон. 
— Алы адæмыхæттыты автортæй цыдæр хуыздзыд скъуыддзæгтæ 
фæдавтай æмæ сæ тыхамæлттæй кæрæдзиуыл фæныхæстай, фæлæ 
дын дзы иу дæр аивадон уацмысы ’мвæзадмæ не схызт. 

Зынгхуыст бæлпщтæ 
459 
— Уæдæ сæм адæм цæмæ цæуынц? 
— Дæ хиндзинад дын не ’мбарынц. Сæйраг рольтæ курдиат- 
джын артисттæы раттыс, æмæ дын дæ аиппытæ бамбæхсынц, фæлæ 
ам мадард бæгънæг дæ, æмæ дæ алы хъæндзинад дæр ирдæй зыны. 
— Æцæгдæр афтæ хъуыды кæиыс æви мæм истæуыл дæ мæсты? 
— Æмæ дæм не ’мбæлы мæсты кæын? 
— Цæй тыххæй? 
— Театр адæмы цæсгом у, сæ фарнхæссæг артдзæст, ды та дзы 
гаккырисдон сарæзтай. Классикты уацмыстæ сценæмæ хæстæг нал 
уадзыс, уымæн æмæ, де ’гуыдзæгдзинад куы раргом уа, уымæй 
тæрсыс. 
— Чи дзы хъаза, уый нæй... 
— Уæ зонгæты æмæ уæ хæзгулты ахуырмæ фервыстат, æмæ 
дзы кæцæй хъуамæ уа? Дæуæй афтæ, бирæ дæ уарзынц? Дæ хъустæ 
бахъил кæ. Театры уавæрæй сæ куы бафæрсын, уæд ыл æлгъгæн- 
гæйæ сæ къух ауигъынц.«Гæвдийы лæмæгъ пьесæтæ æмæ ноджы 
’взæрдæртæ...» Дæ уарзон автортæй иу куыд фæзæгъы, уый зо- 
ныс? «Æз театрмæ мæ телефонты чиныг куы бахæссон, уæддæр 
мын æй сценæйы сæвæрдзысты». Афтæ цæмæн фæзæгъы, уый зо- 
ныс? Уымæн æмæ йæ хæрæфырт культурæйы министр у, йе ’мхæ- 
рæфырт та — сæйраг советы сæрдар. 
Мæ уайдзæфтæ йæм бахъардтой æви нæ, уый нæ зонын, фæлæ 
цикъæйау фæлурсæй ацыди, æз та мæ кусæнуаты сагъæстæгæнгæйæ 
баззадтæн. Мæ зæр^æ ма цы гыццыл халыл хæцыди, уый та мын 
Гæлæу аскъуыдта. Иæ даргъ æнæуд уацау ын æнæхъола рæдыд- 
тытæ æмæ æдзæлгъæд хъуыдыйæдтæй куы асыгъдæг кодтон, уæд 
æнхъæл уыдтæн, цинæй амæлдзæн æмæ мæ æгæрон бузныг фæуы- 
дзæн, уый та мæм туджджыны цæстæй ракаст æмæ мæ йæ сæудæ- 
джергæнæджы уазал ныхæстæй мæ астæуыл дыууæ дихы акодта: 
— Афтæ гыццылæй куы рацæуа, уæд дзы цы бакусдзынæн? 
Никуы мæ бауырныдтаид, фыссæг искуы афтæ зæгъдзæн, уый, 
æмæ сагъдауæй баззадтæн. Мæ зæрдæ сæнкъуысыди, æмæ йын йæ 
рыст бауромын нал фæрæзтон. Уæлдай тынгдæр мæ тыхсын код- 
той мæ удмарæн хъуыдытæ. Ау, уал азы мæ былыцъæрттæ мæнæ 
адонмæ фæхордтон? Мæхи уый тыххæй фæтухæнæй мардтон, 
цæмæй сын сæ ницæйаг уацмыстыл мæ радзырдтæ, уацаутæ æмæ 
романтæ бафтауон æмæ сын сæ лакъои дон фæфылдæр кæнон? Се 
’хсæнмæ уый тыххæй æрбацыдтæи, цæмæй сæ мæхицæн знæгтæ 
саразон, æмæ мæ сæ удхæссæг феной? Фæрстытæ, фæрстытæ, 
фæрстытæ... Иу иннæмæй — æгъатырдæр, иу иннæмæй æнауæр- 
дондæр. Цы дзуаппытæ сын раттон?.. 
Цы ’рцæуинаг уыди, уый æрцыди. Æдыхстæй цæрын æмæ 

460 
Цомартаты Изæтбег 
цъыф змæнтын кæй фæндыди, уыдон мæ ныхмæ сыстадысты, фар- 
ста цæхгæр æрæвæрдтой: кæнæ — Ирбег, кæнæ — мах, æмæ мыл 
директор къахæй ахæцыди... 
* * * 
Цыфæнды зындзинæдтæ æвзаргæйæ дæр мадызæнæг адджын 
у. Гыццылæй мæ æфсæрмытæгæнгæ йæхи чи ’мбæхста, уыцы 
Мæдинæ сдынджыр и, хъæуæй горæтмæ ссыди, æмæ йæ мæхимæ 
æрбакодтон. Диссаг та куыд нæ у. Мæ мад мæ кæй ныууагъта, уый 
фæрцы дунемæ рантысти, мæ уарзон мæ кæй ныууагъта, уый руа- 
джы та хæдзарджын баци. Хæрам æм нæ дæн, мыййаг. Мемæ кæй 
цæры, уый мын æхсызгон дæр ма у. Мæ иу уды къоппайæн дыууæ 
уаты æгæр сты, æмæ мæ ницы хъьпгдары. Æдзухдæр рæбинаг къуы- 
мы цыдæртæ фæфыссын æмæ йæ æз дæр нæ хъыгдарын. Стæм 
хатт нæм гыцци суайы, цæлдæр боны немæ афзестиат вæййы, стæй 
та хъæумæ ацæуы. Йæ цуры мæхи афтæ фæд&рын, цыма йæ къу- 
хы схъомыл дæн, фæлæ уæддæр йæ аххосджынхуыз цæстæнгас 
уыцы ’нкъардæй лæууы, æмæ мæм иудадзыг цы тæригъæд æвзæ- 
рын кæны, уый нæ сæфы. Бынтондæр ныззаууат и, æмæ йæ нæхи- 
цæй никæдæмуал уадзæм. Йæ бирæ фыдæвзарæнтæ йыл æртæф- 
стысты, æмæ фылдæр рæстæг хуыссæны ’рвиты. Нæ бон куыд у, 
афтæ йын лæггад кæнæм, фæлæ æдзух йæ уæлхъус лæууын нæ 
фадат нæу. Йæ чызг цъындауафæн фабричы кусы, æз та — ра- 
диойы. 
Цалынмæ Зухрайы фæдыл зæрдæхъæрмттæгæнгæйæ зылдтæн, 
уæдмæ ме ’рдхорд Авдан хицауады бын абырыди æмæ уæлдæр 
партион скъола каст фæци, Хъайтыхъойы къæлæтджыны ’рбадтй 
æмæ йæ феддæдуар кодта, иу лæгæт дыууæ арсы фаг нæу, зæгъгæ. 
Куыстагур æм куы бацыдтæн, уæд мæ йæ секретары кабинеты са- 
хат фæдардта, стæй мæм ахæм хуыз равдыста, цыма журналисти- 
кæйы къæдзæхтæ афæлдæхта, æз та дзы цыма фыццаг æнарæхст 
къахдзæфтæ кæнын. 
— Гъер ды дæхицæн цæттæ сæйраг редактор æнхъæл дæ, фæлæ 
рæдийыс. Æцæг сæйраг редактор суæвынмæ дæ нырма бирæ хъæуы. 
Журналистгæй алкæмæ дæр йæхи зондахаст и, алчидæр дзы цардм& 
йæхи цæстæй кæсы, æмæ уыдон иу фæндагыл саразын æнцон нæу!, 
Цæмæй сæ нæ размæцыд æхсæнады рæзт æвдисынмæ сразæнгард 
кæнай, уый тыххæй йыл фыццаджыдæр хъуамæ дæхæдæг æууæн- 
дай. Радиойы кусгæйæ хъуамæ æнæрынцойæ хъуыды кæнай, дæ 
бæрны дын æй паддзахад кæй бакодта, æмæ йын адæммæ йæ иде- 
алтæ хæссын кæй хъæуы, уый. 
Куыройы фыдтæ афтидæй куы гыбар-гыбур кæной, уыйау иуда- 

рон сыдывд ныхæстæ æнæрлæугæйæ лæхурдта, æмæ бæрæг уыди, 
стыр æхсызгондзинад сæ кæй иста, уый, мæнæн та мæ нервытæ 
æхсыдтой, фæлæ йæм уæддæр, мæ сæр разыйы тылдгæнгæ, лæм- 
бынæг хъуыстон. Фæндыди мæ исты гуымиры ныхас зæгъын æмæ 
йыл дуар ныггуыпп кæнын, фæлæ æгуыстæй баззайынæй тарстæн 
æмæ йын йæ дзæнгæда быхстон. Дзæвгар рæстæг мын куырыхон 
ахуыргæнæгау зонд фæцамыдта, стæй мæ курдиатыл йæ къух сæ- 
вæрдта æмæ ма йæ ныхасмæ бафтыдта: 
— Дæ зæрды мæгуыр адæмы бартыл стох кæнын куы æрæфта, 
уæд-иу эфир балхæ, æмæ дæ цы фæнда, уый дзур, ам та паддзаха- 
ды бартæ хъахъхъæ. 
— Йæ бон эфир балхæнын кæмæн у, уыдоны мæгуыр адæм нæ 
хъæуынц, кæй хъæуынц, уыдоны бон та эфир балхæнын нæу, — 
загътон ын æз æмæ къæсæрæй ахызтæн. Тыргъы мæ риуыдзаг куы 
сулæфыдтæн, уæд мæм йæ ныхæстæ хардзау æркастысты. Иууыл- 
дæр ын арæзт уыдысты иу ранмæ: ницы дæ, никæй хъæуыс, дæхи 
дарын нæ зоныс, æмæ дæ алырæттæй сурынц, фæлæ мæ хæлар 
дæ, æмæ дæ куыд аппарон? Ацу æмæ кус, æцæг дæ бынат зон æмæ 
дæ кæрддзæмы ’нцад лæуу, дæхицæй тыхлæг ма араз, науæд ар- 
дыгæй дæр фæхаудзынæ... 
Бон-изæрмæ журналистты æнæхсæст уацхъуыдтæ рæстытæ 
кæнын æмæ мæстæй мæлын. Быдзеуы бынаты чи бады, уый шах- 
мæттæй хъазын нæ зоны æмæ телефоныл йæ пырх калы. Мой 
скæныны размæ чи кæимæ хатти æмæ йын цот кæмæй рацыди, чи 
кæй барæвдыдта æмæ ма кæй зæрдæ кæмæ ’хсайы, фæлмæн къæ- 
лæтджынтæ чи кæй фæрцы ’рцахста æмæ ма кæмæ цы ’нхъæлмæ 
кæсы, уыдон æмæ бирæ æндæр хабæрттæ дзырд куы фæвæййы, 
уæд газеттæ фæрафæлдах-бафæлдах кæны, стæй йæ хæзгултæй 
искæй йæ машинæйы сæвæры æмæ йæ æрдзы хъæбысмæ аласы. 
Иуæй-иу хатт куы бакъуымæлдзæф вæййы, уæд мæ цуры йæ зæр- 
дæйы дуæрттæ фегом кæны. 
— Дæуæй афтæ, æз æй нæ зонын, мæ куыст дæр мын ды кæй 
кæныс, уый? 
Бæгуыдæр æй зоны æмæ мæ иудадзыг ифтыгъдæй дары, фæлæ 
йæ æз нæ зонын, не ’дылы хицауады бонасадæнгæнæн бынæттæ 
цæй тыххæй хъæуынц, уый. Зонд адæймагæн хъыгдарыны хос 
йеддæмæ куы ницы у, уæд ын æй æрдз цæй тыххæй дæтты, уый 
дæр нæ зонын. Адæймаджы сæрсæфæн былмæ чи тæры, уыцы 
уарзондзинад æм цæмæн æвзæрын кæны, уый дæр нæ зонын. 
Æхсызгондзинад æм цы фæллой нæ хæссы, ууыл йæ хъарутæ цæ- 
мæн хардз кæны, уый дæр нæ зонын. Ацы фæлдыст дунемæ æрмæ- 
стдæр хъизæмар кæнынмæ чи рацæуы, уымæн йæ райгуырды ны- 
сан цы вæййы, уый дæр нæ зонын. Æдзынæг кæсын мæ мады 

462: 
Цомартаты Изæтбег 
фæлурс цæсгоммæ, æмæ йыл мæ зæрдæйы тугтæ кæлынц. Цæргæ- 
бонты куыд сабыр уыди, афтæ сабыр фынæй баци æмæ нал рай- 
хъал и. Ныр йæ ингæны цур гом чырыны æдзæмæй хуыссы æмæ 
мæ дисы ’фтауы не ’нæсæрфат царды æдылыдзинадæй. Цæй тых- 
хæй дзы равзæрди? Цæмæй йæхи хуызæн æнамонд цот рауадза 
æмæ сæ дзæгъæлæй ныууадза, уый тыххæй? Афтæ мæм кæсы, 
цыма йын мæ сыгъдæг æнкъарæнтæ фаг нæ раргом кодтон, æмæ 
мæ хæрам æнхъæлæй ацыди. Мæхиуыл æй тынгдæр баууæндын 
кæнын хъуыди, фæлæ не ’хсæн цыдæр æнæуынгæ уарт сæвзæрди 
æмæ нæ мад æмæ хъæбулау кæрæдзимæ хæстæг нæ бауагъта... 
Уæрджытæм ногуард миты мæ фарсмæ сæркъулæй лæууы мæ 
номæвæрæг Катя, гыццимæ æнкъардæй кæсы æмæ йæ къухмæр- 
зæнæй йæ цæстытæ сæрфы. 
— Йæ хъæбысы дæ рохстæй куыд рахæсс-бахæсс кодта, уый 
мæ никуы ферох уыдзæн. «Ныр ацы сывæллон куы никæй хъæуы, 
уæд æй цы фæкæнон? Дзæгъæлзад æй хонынц æмæ йыл ном дæр 
не ’вæрынц», — дзырдта мын кæугæйæ æмæ тæригъæдæй мардта. 
Дæ фыд хæсты уыди, æмæ уымæ дæр ныффыстой, дæ усæн кæ- 
мæйдæр лæппу райгуырд, зæгъгæ. Се ’нæуынон чындзæй сын фер- 
вæзыны фадат фæци, æмæ йыл нæ бацауæрстой. Æгæр барон уыди, 
фысы комæй хал нæ раластаид, æмæ йыл иууылдæр тых кодтой... — 
Сылгоймаг фæхъус и, цыма йæ цы сусæгдзинад зæгъын фæндыди, 
уымæй æфсæрмы кодта, уыйау, стæй та йæ былтæ зына-нæзына 
базмæлыдысты: — Мæхицæй фылдæр кæй уарзтон, уый хæсты 
фæмард и, æмæ дыл фырбуцæй йæ ном сæвæрдтон. «Æмæ йын йе 
’намонддзинад рахастон», — æнæнхъæлæджы февзæрд мæ сæры, 
æмæ йын мæхи растгæнæгау арфæтæ кæнынмæ фæдæн: 
— Бузныг, Катя, бузныг. Æгайтма нæ фарсмæ æрбалæууыдтæ, 
фæлæ, сывæллонæй куыд никæй хъуыдтæн, ныр дæр афтæ никæй 
хъæуын. Мæ мады хъæбысмæ мын чидæр кæлæнтæ скодта, æвæц- 
цæгæн, æмæ мæ хъуыддæгтæ æппындæр размæ нæ цæуынц. Алчи- 
дæр архайы мæн абырсыныл æмæ мæ сæрты ахизыныл. 
— Мæ фыд-иу афтæ загъта: дзыхъхъ макæмæн къах, дæхæдæг 
дзы ныххаудзынæ. Адæймагæн йæ фыдæх йæхимæ здæхы, цард 
та размæ цæуы æмæ фарн йемæ хæссы... 
Цыма арвайдæнмæ касти, уыйау йæ ныхæстæ æцæг рауадыс- 
ты. Æрæджы дæр ма къуыбыры цъуппыл йæ къæлæтджыны æнæ- 
мæтæй чи бадти æмæ йе стыр хицæуттæй зул дзыхы ныхасмæ дæр 
чи не ’нхъæлмæ касти, уыцы гыццыл лæгыл йæ Хуыцау рахатти. 
Хъæуккаг æнахуыргонд фыййау хæрз æнцонæй кæм сарæхстаид, 
уым хуымæтæг лæджы зонд равдисын нæ бафæрæзта, мæстджын 
адæмы ’фхæрыныл схæцыди æмæ сыл арт бандзæрста. Хъуыди йæ 
’рмæстдæр зианджынтимæ ацæуын, марды баныгæнын æмæ семæ 

Зынгхуыст бæллицтæ 
463 
сабырæй баныхас кæнын, фæлæ, куырыхон лæджы ном хæсгæйæ, 
уыцы хуымæтæг хъуыды йæ сæр не ’рцахста, æмæ йæ æгъатыр 
зилгæдымгæ йæ хъарм бынатæй змисджын бæстæмæ ахаста. Фи- 
дар кæуыл хæцыди, уыцы лыстæг кънйазгæндтæ йæ къухтæй фе- 
уæгъд сты æмæ æрæгвæззæджы уазалдзыд сыфтæртау кæрæдзи 
фæдыл зæхмæ æрызгъæлдысты. 
Дудары дæр йæ азар басыгъта, Сæуджен та ’ндæр куыстмæ 
ацыди, æмæ сæ фервæзтæн. Хъыгдарæг мæ нал и, æмæ мæ къух- 
фыстытæ рауагъдады нал фæстиат кæнынц. Мæ чингуытæ дæр 
дуканийы мæйæ фылдæр нæ лæууынц. Куыддæр уæлвæйнæгыл 
фæзынынц, афтæ сæ адæм аскъæфынц æмæ сæ æхсызгонæй бакæ- 
сынц. Уæдæ, цы стыр цинмæ ’нхъæлмæ кастæн, уымæн йæ ад 
цæуыннæ ’нкъарын? Сæ зæрдæ сын мæ хидвæллойæ балхæнынмæ 
куы тырныдтон æмæ сæм фæндаг куы ссардтон, уæд ма цæуыл 
тыхсын? Мæ хъарутæ дзæгъæлы кæй бахардз кодтон æмæ сын 
раздахæн кæй нал ис, ууыл æви, ме ’ппæт бæллицтæ дæр æнæхъуа- 
джы кæй басыгъдысты, ууыл? Олимпы цъупмæ кæй не схызтæн, 
ууыл æви, мæ нысанæй мæхи иуварс аздахын кæй бауагътон, ууыл? 
Мæ мæнгуд курдиатимæ хуымæтæджы къуыбырмæ дæр не схиз- 
дзынæн, фæлæ мын мæ тæппуд редактортæ мæ зæрдæйы цы тыз- 
мæг цензор сæвæрдтой, уымæй фервæзыныл бацархайдзынæн, 
уымæн æмæ, сæрибар хъуыды кæм нæ уа, уым æцæг аивадæн 
уæвæн нæй. Йæ сафджыты дуг куыд фæцæуы æмæ ме уæнгты баст 
сабыргай куыд хæлы, уый ме ’ппæт буарæй дæр æнкъарын. Мæ 
хистæртæ цингæнгæйæ цы ’рдæгрæстдзинад æвдисынц, уымæй мæхи 
бахызтон, фæлæ æгъатыр рæстдзинад æххæстæй зæгъын нæ ба- 
фæрæзтон æмæ йæ цыфæнды зынæй дæр зæгъдзынæн. Ма йæ 
зæгъон, уымæн уæвæн нæй. Иу адæймаг æй уæддæр хъуамæ ма 
зæгъа?.. 
Кæрон 

Лнтературно-художественное нздание 
Цомартов Изатбек Рамазанович 
УГАСШИЕ МЕЧТЫ 
Роман 
на осетинском языке 
Книга вторая 
Редактор И.Х. Джанаева 
Художник В.С Григорян 
Технический редактор Л.В. Ядыкина 
Корректор Э.Дз. Баликоева 
Компьютерная верстка З.С Мисиковой 
Сдано в набор 02.06.11. Подписано к печати 21.12.11. Фор- 
мат бумаги 60x841/16. Бум.офс. №1. Гарн. шрифта «Кудря- 
шов». Псчать офсетная. Усл. п.л. 26,97. Учетно-изд.л. 
27,03. Тираж 500 экз. Заказ № 1 *, . С 7. 
Комитет РСО ~ Алания по печати и делам издательств. 
ГУП «Издательство «Ир>\ 362040, г. Владикавказ, проспект 
Мира, 25. 
Отпечатано с готовых диапозитивов в ООО «ДонПечать», 
344007, г. Ростов-на-Дону. ул. Красноармсйская, 170 
тел./факс: (863) 280-88-78. 263-83-90. е-таМ: с!отс1от@таП.ш 


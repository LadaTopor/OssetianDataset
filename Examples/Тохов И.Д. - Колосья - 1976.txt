С(Осет) 
Т71 
Тохты И. Д. 
Т71 Æфсиртæ. Æмдз. Орджоникидзе, 
«Ир», 1976. 
48 ф. 
Тохов И. Д. 
Колосья. 
743—92 
т м,о,/аоч «» ^3-76 С(Осет) 
МШ(ОЗ)—76 * ’ 
© Издательство «Ир», 1976 г. 

ыæ исгок 
Ме ’мдзæвгæтæ — æфсиртæ, 
Мæ рæнхъытæ, мæ дзырдтæ — 
Æвзæрст хоры нæмгуытæ* 
Урс гæххæттыл — мæ хуымгæнд* 
Мæ пгеро та — мæ гутон* 

ХÆС 
Нæ ивгъуыдæй нæ фидæны ’хсæн хид дæн, 
Нæ ивгъуыдæй нæ фидæнмæ — фæндаггон. 
Мæ размæ сыстынц уадтымыгътæ, миттæ, 
Мæ фæндаг кæм æмхæрд вæййы, кæм гакъон. 
Ныууагътон æз хъæдын цырагъ, сæнæрттæ 
Æмæ цæуын æмзонд дзыллæйы зиумæ. 
Мæ уæззау уаргъ — фыдæлты хорз æгъдæуттæ, 
Нæ сæ фæразын раккой кæнын иумæ. 
Æмæ та сæм фæстæмæ ног ыздæхын, 
Мæгуыргурау сын акувын мæ сæрæй. 
Нæ хæссын æз фыдæлты хъæздыг зæххæн 
Фæндаг дарын афтид армæй мæ сæрмæ. 
Кæсын фæйнæрдæм алы бон зыд цæстæй, 
Фæдарын хъус нæ карз дуджы уынæрмæ,— 
Йæ цин, йæ хъыг куыд æрхæссон æххæстæй 
Нæ раивæг, кæ сомбоны фæлтæрмæ. 
Нæ ивгъуыдæй нæ фидæны ’хсæн хид дæн, 
Нæ ивгъуыдæй яæ фидæнмæ — фæндаггон. 
Мæ хардз нæ кæиын кæстæртæн æз фиддæн: 
Мæхи уыдзæни,— искæмæн цы раттон. 
4 

ЛЕНИН 
Адæмы зонд — Лснин. 
Ма зæгъ: «Ленин — мард». 
Уый нæй, уæд нæ фенин 
Иунæг бон дæр цард. 
Иры хæхты,’кæмтты 
Рагæй уый цæры. 
Хохæгты хæдзæрттæм 
Барджынæй цæуы. 
Афæлгæсы Ленин 
Хохы цъуппæй дард. 
Æмæ ногæй фены 
Дунейæн йæ цард. 
Дзыллæтæ, дам, хъуамæ 
Фидыдæй цæрой, 
Фесæфа мыггагмæ 
Сау хæстæн йæ кой. 
Сарæзта уый парти 
Адæмы ^æгтæй. 
Никуы цудæм дарды 
Ленйнон фæткæй. 
5 

ХÆХХОН ДОН 
Ныббырсæг æфсадау йæ уылæнтæ згъорынц, 
Нæ дæттынц кæрæдзийæн разæйы бар. 
Ныхлæууæг, цæлхдуртæн уромын нæ комынц, 
Саз бакаст æгасæй — хъару æмæ ’хсар. 
Йæ дзурын мæм хъуысы: «Фæкодтон мæрдон хуыст 
Æз/ хæхтæн сæ сæрыл. Цæйбæрц мæ уыд маст! 
Къуыттыйау мæ ныхас æддæмæ нæ райхъуыст, 
Рæхыстæй уыдысты мæ къабæзтæ баст. 
Æгъатыр Дымгæтæ мын хостой мæ фæрстæ, 
Æхгæдæй мын дардта мæ цæстытæ мигъ. 
Мæ уазал цъæх рындзмæ нæ ^тахти цæргæс дæр, 
Бæрзонд хохы цъуппыл кæй хъуыдис мæ их?! 
Æз айнæджы къултæ нынкъусын мæ цæфтæй — 
Хæххоны зæрдæйы ызнæт уаг цæры. 
Мæ рæстæг дзæгъæлы ныр нал кæны сæфгæ — 
Ам — комы хъæлæсæй мæ зарæг нæры. 
Æрласын чъырдуртæ гуыр-гуыргæнгæ мемæ, 
Мæ тыхæй хырыз дуртæ фестынц ызмис. 
Цæдисæмбал бакодтон, аразæг, демæ —- 
Дæу амад галуанты мæ фæллой дæр ис. 
6 

жх* 
Тымыгътæ мæ радгай хостой, 
Сæрсæфæн рæтты цыдтæн. 
Æз фæдæн цæнкуылтæ, ностæ, 
Уæддæр мын нæ уыд сæттæн. % 
Донæн йе ’рфытæ ысгæрстон, 
Стъалыйау сыгъди мæ уд. 
Хæхтæм арф миты лæгæрстон, 
Никуы разындтæн тæппуд. 
Коммæгæс нæ дæн хъысмæтæн, 
Не скæндзæни мæн дæлбар. 
Цардæй иу бон дæр мæлæтæн 
Æз нæ ратдзынæн лæвар. 
7 

БОНЫ ЗАРÆГ 
Хæхтыл бон цæхæртæ калы, 
Фæзты къах-къухтыл æркафыд. 
Зæрдæ стылди цины малы: 
Иу уысм та мæ цардыл бафтыд. 
Скæсæнæй фæзынди райсом, 
Хæхтæй нæм æрцыд цъæх бæхыл. 
Æхсæв — сау æмбæрзæн райгом, 
Бонрухс раивылди зæххыл. 
Бон нæм ирддзаст сывæллонау 
Мидбылты фæхуды, райы, 
Куы йæхи сæнтурс бæлонау 
Хъазгæ хуры тынты найы. 
Бон хуымгæнæгæн у йе ’мбал, 
Сау лæгæн нæ лæууы хъузон. 
Бацæуы рыст удæй йе ’мбуар, 
Хай йын бакæны йæ рухсæй. 
Бон йæхи нæ дары хъусæй, 
Бон æнцад бадын нæ зоны. 
Немæ быдыры фæкусы, 
’Зæрæй нæ хъæмæ фæхоны. 

ХÆХТЫ УАГ 
Хæхты уаг мæ риуы ’рхастон,— 
Аууонмæ лæджы нæ фауын. 
Хæхты уаг мæ риуы ’рхастон,— 
Хоры мыггаг хуымы тауыи. 
Хæхты уаг мæ риуы ’рхастон,— 
Райсын сусæны мæ цæвæг. 
Хæхты уаг мæ риуы ’рхастон,— 
Даргъ уистæй æрхуыссы кæрдæг. 
Хæхты уаг мæ риуы ’рхастон,— 
Хуры тынтимæ фæхудын. 
Хæхты уаг мæ риуы ’рхастон,— 
Уарзонады арты судзын. 
Хæхты уаг мæ риуы ’рхастон,— 
Знаджы раз тæссæй иæ кæрзын. 
Хæхты уаг мæ риуы ’рхастон,— 
Уазæгæн — мæ цæхх, мæ кæрдзын. 
9 

* ж- ж 
Нал цæуын æз галуæрдоны хъæдмæ, 
Хуры тынтæй бандзарын æз арт. 
Арвыд зилы стъалыдзау мæ сæрмæ, 
Мæйы фæзтæй райхъуысы мæ зард. 
Дун-дунейыл абон дæст æххæссы, 
Æрдзы рохтыл фидар хæст — мæ къух. 
Зæххæн æз йæ арф риумæ дыккæсын, 
Уый алыварс æз æркæнын дугъ. 
16 

МÆ РÆНХЪЫТÆ 
Мæ рæнхъытæ — мæ зæрдæйы цæлхъытæ, 
Мæ хъуыдытæ, мæ бæллицтæ, мæ хъыгтæ. 
Мæ рæнхъытæ -— зæрин хурæн йæ тынтæ 
Куы ныккæсынц нæ быдыртæ, нæ хуымтæм. 
Мæ рæнхъытæ — хæххон доны уылæнтæ, 
Æхсæрдзæнты хъазт, цъитиджын бæрзæндтæ. 
Мæ рæнхъытæ — сырх дидинæджы сыфтæ, 
Ирыстойнаг цъæхдзаст уалдзæджы нывтæ. 
Мæ рæнхъытæ — æрвон зынджы стъæлфæнтæ, 
Мæйрухс æхсæв æвзонг зæрдæйы фæндтæ. 
Мæ рæнхъытæ — быны хæсты мæстытæ, 
Сырх туджы зæйтæ, мадæлты цæссыгтæ. 
Мæ рæнхъытæ — хуымгæнæджы сконд зарæг, 
Фыдгæнджытæ, фæлитойтæн — сæ марæг. 
11 

УАЛДЗÆГАУ ЦÆРЫН 
Цæрын æз уалдзæгау нæ зæххыл, 
Цæуын æз уалдзæгау нæ зæххыл. 
Кæнын æнæ хойгæйæ дуæрттæ, 
Кæцын цъæх дарийæ лæвæрттæ. 
Фæлыгъди дард мæнæй тымыгъ бон, 
Æфтауы дидинæг мæ дыргъдон. 
Цæрын æз уалдзæгау нæ зæххыл, 
Цæуын æз уалдзæгау нæ зæххыл. 
Æвзаргæ мыггаг хуымы садзын, 
Мæ хъарм комы тæф ыл æруадзын, 
Рæвдауын ног гуырдзы мæ уарзтæй, 
Æртайы цъити хох мæ кастæй. 
Цæрын æз уалдзæгау нæ зæххыл, 
Цæуын æз уалдзæгау нæ зæххыл. 
Мæ булæмæргъ ныззары хъæдæй, 
Фиййау —- мæ кæрдæгджын сæрвæтæй. 
Æз тулын хуры цалх бæрзæндты,— 
Æнæнцой, базырджын — мæ сæнттæ. 
12 

жжж 
Кæдмæ цæрдзыстæм кард æмæ фыдæй, 
Æви нæу дзæбæхгæнгæ нæ низ? 
Кæд саст кæрдзынæн баныхасæи нæй, 
Уæддæр махæн бафидауæн ис. 
Æрвитæм цард æнгом сыхбæсты мах, 
Иу дон нуазæм, иу кæрдзын хæрæм. 
Фæлæ кæддæр цæуылдæр фестæм загъд 
Æмæ не ’хсæн бацыдис хæрам. 
Куывды бон иумæ не сбадæм фынгыл, 
Зул цæстæй кæрæдзимæ кæсæм. 
Къæвдайы ’ртах куы сæмбæла зынгыл, 
Уыйау мах кæрæдзийæ тæрсæм. 
Кæдмæ цæрдзыстæм кард æмæ фыдæй, 
Æви нæу дзæбæхгæнгæ нæ низ? 
Кæд саст кæрдзынæн баныхасæн нæй, 
Уæддæр махæн бафидауæн ис. 
13 

КЪАДА-ДОН 
Нæ хъæууынджы сыгъдæг къада-дон уайы, 
Йæ уылæнтæ къæдз-мæдзы сирынц цырд. 
Йæ иугæндзон сыр-сыр мæ хъустыл уайы, 
Цыма фæкæны сонт саби фырдзырд. 
Кæд нæу ыстыр, нæ дзы ленк кæнынц наутæ, 
Иæ тыхæй кæд <нæ ныззилы турбин, 
Уæддæр йæ хъазтмæ не ’рхæсдзыиæ фаутæ, 
Кæдæмдæр уыртыл хъæлдзæгæй тырны. 
Бон хур йæ сæрты ратулы тынуафгæ, 
Æхсæв ыл тауы мæй йæ урс зæлдаг. 
Фæцæуын, адæм, уе ^хсæнмæ æз афтæ, 
Куыд дары фурдмæ къада-дон фæндаг. 
14 

ЛЕНИНЫ ЦЫРТ 
Чидæр загъта: «Ленинæн æмбæлы 
Самайын Сæна-хохыйас цырт. 
Уадз, æмæ йæ кад нæра уæлæуыл, 
Дзыллæтæ кæной æдзух йæ дзырд». 
Ленин нæу æгомыг хохыл баргæ, 
Ном аразгæ нæу лæгæн цыртæй. 
Ленин райгуырд тохæн — уды бартыл, 
Уый [зондæн зæххыл æрмынæг нæй. 
Ал-адæмтыл Ленины туг анхъæвзт, 
Хохаг дæттау — дадзинты йæ цыд. 
Уый фæдыл æгас планетæ анкъуыст, 
Уый фæндагыл дзыллæтæ — æфтыд. 
Уый раст ныхас арвгæрæтты зæлы, 
Иу фæлтæр æй инкæмæ дæтты. 
Уый цæфтæй хæрамдзинад ныммæлы, 
Алы ран цагъардзииад сæтты. 
Ленины цырт — дзыллæтæ сæхæдæг, 
Уымæн у æнæмæлгæ нæ фæтæг. 
15 

жжж 
Кæмæй дарын фырты хæстæ, 
Кæй хонын æз мæ туг-хæстæг, 
Уый ды куы дæ, адæм, 
Æппæтæй чи у барджындæр, 
Кæуыл нывæндын зарджытæ, 
Уый ды куы дæ, адæм. 
Кæмæй хъал дæн,— нæ йæ ’мбæхсын,— 
Мæ сæр бæрзонд кæмæй хæссын, 
Уый ды куы дæ, адæм. 
Мæ ныхас нæу мысгæ, дурон, 
Зыны бон кæмæ бадзурын, 
Уый ды куы дæ, адæм. 
Цы кæнын мулкæй, хорзæхтæй! — 
Бæллын æрмæст дæ хорзæхмæ, 
Адæм! « 
16 

чили 
Рабырыд йæ сау лæгæтæй хунтæ — 
Сусæгвæнд æрра куиты æрдонг,— 
Мауал кæса чилийагыл хур дæр, 
Уыи хæсса цагъары къæлæт ног. 
Уынгты зилынц йе ’фсæдтæ æд гæрзтæ, 
Бафтыдтой дæ сабыр зæххыл арт. 
Сальвадор Альендейы рыст бæстæ, 
Цас фæци дæ буц хъæбултæй мард! 
Ногæй та фашисттæ цин æнкъарынц: 
Туджы зæйтæй уадзынц зæххыл фæд. 
Ахæстæттæм мингæйтты æппарынц, 
Се ’фсæн дуæрттæ — тынг фидар æхгæд. 
Зонын æз, дав зæрдæ мастæй дуды, 
Де знаг у фыд-зæрдæ ’мæ налат. 
Демæ сты Альенде ’мæ Неруда, 
Корвалан — сæрибары салдат. 
Тох кæнынц дæ сахъ хъæбултæ иумæ, 
Фидар у, æнæкæрон сæ ныфс. 
Мæн уырны, кæсдзæн та хур дæ риумæ, 
Сæфт æрцæудзæн сау хунтæ, æлгъыст. 
2 Æфсиртæ 
17 

ХУРÆЙ ИУ КЪÆРТТ ШÆХАУДИ 
Хурæй иу къæртт фæхауди, 
Уый у мæнæн мæ зæрдæ. 
Алкæй тавы йæ хъармæй, 
Судзы, калы цæхæртæ. 
Хурæй иу къæртт фæхауди, 
Уый у мæнæн мæ хъæбул. 
Мæхи чысыл æнæнцой 
Кæркæ-мæркæ гæлæбу. 
Хурæй иу къæртт фæхауди, 
Уый у -мæнæн мæ уарзон. 
Уый разæй æз æндæры 
Царды ’мбалæн куыд райсон? 
Хурæй иу къæртт фæхауди, 
Уый — мæ уарзон ныййарæг. 
Уый номыл æз поэтау 
Куы скæнин искæд зарæг. 
Хурæй иу къæртт фæхауди, 
Уый у мæнæн мæ бæстæ. 
Уый сæрвæлтау цард раттин,— 
Не ’рныкъулин мæ цæст дæр. 
81 

»»ж 
Ирд хоры нæмгуытæ — 
Уды бæллиц,— 
Уалдзыгон хуымгæнды 
Рауадзыиц билцъ. 
Сæрды цъæх æвзартæ 
Схæссынц сæ рæз,— 
Зæххы сой æфсирты 
Бауадзы уæз. 
Фæззæг сæ сæртæй 
Æркувынц ныллæг. 
Сисы зæхкусæг 
Бæркадджын тыллæг. 
Афтæ у, поэт, 
Дæуæн дæр дæ цард. 
Адæмæй райсыс 
Дæ фæндыры цагъд. 
19 

ХÆХТЫ САБИДУГ НЫУУАГЪТОН 
Хæхты сабидуг ныууагътон, 
Уым зæрдæргъæвдæй цæры. 
Уæртæ комы уайы хъал дон, 
Уым бæгъæмзæнгæй цæуын. 
Цас ис ам мæнæн æмбæлттæ! — 
Уыдонæй нæ кæнын цух. 
Къæхтæ — дурæфхæлд, тæппæлттæ, 
Скъæрæм уисын бæхтыл дугъ. 
Къултыл не стæм мах нæуæндаг, 
Иу нæ не ’нкъары фæллад. 
Дарæм дурджынтæм иæ фæндаг, 
Дурджынты — мæнæргъы зад. 
Сау айнæг, къуыбыр, лæнчытæ. 
Суадон къæдзæхæй тæдзы. 
Саунæмыг, мæцкъуы, сæнчытæ,— 
Ам цынæ диссаг ис, цы! 
Æхсæрдзæн бæрзондæй хауы, 
Цъититæй сындæг дымы. 
Рог уддзæф нæ рустæ дауы, 
Айнæг мах дзырдтæ фæзмы. 
20 

Уыгæрдæн — ферзонд цъæх кæрдæг, 
Хосдзаутæн хæссын кæрдзын. 
Райсин хистæрæн йæ цæвæг,— 
Æз куы базокин кæрдын! 
Хæхты сабидуг ныууагътон, 
Уым нæ рæзгæ уд цæры. 
Комы заргæ уайы хъал дон, 
Уылæн уылæныл цæвы. 
21 

жж-ж 
Ныгуылæн рагъыл хуры цалх нысхъистæ 
Æмæ уæларвмæ стъалытæй фæхауд. 
Зынынц мæм а ’зæр цъититæ æвзистау, 
Бæрзонд хæхты цыргъ цъуппытæ — хырхау. 
Æрфынæй ысты дидинджытæ, къутæр, 
Ызмæлы цадæг бæлæстæн сæ хил. 
Хæмпус æврæгътæ — Авд хойы дзыккутæ 
Æруагътой хæхты фæсонтыл сæхи. 
Æнæрынцой дон зарджытæ кывæнды, 
Мæй хъæуы сæрмæ ауыгъдæй лæууы. 
Кæйдæр къухты кæмдæр фæсвæд ран фæндыр 
Æвзонг зæрдæйы сайд сæнттыл кæуы. 
Æрыхъал Ысты колхозон хæдзæрттæ — 
Сæ цъынд цæстытæ ’зæры гом кæнынц. 
Кæмæ сæмбæлай — фысым нæу æдзæттæ — 
Бæркады фынгмæ уазæджы кæнынц. 
22 

ХЪÆСДАРÆГ - ÆНАЗЫМ 
Æмбисонд 
Кодта, дам, хъæсдарæг дзæбугмæ загъд: 
Цæвæг ныры онг цæуылнæ у цагъд? 
Хосдзауæн баззад æрдæгыл йæ уис, 
Гормон, куыд нæ хатыс уымæн йæ рис? 
Цæй-ма, цы фæци дæ цъæхснаг хъæлæс, 
Æви дæ ферох куыстафон дæ хæс? 
Къуымы дыл цъæх ызгæ схæцыдис кæд,— 
Нал зыны рагæй мæ уæлæ дæ фæд. 
Дарын дæ цæфтæм æввонгæй мæ тыл. 
Азым дæумæ хауы, хæлар. 
Сæтт ыл. 
•Ж- Ж 5Й 
Лæджы фæндаг бæрæг у царды, 
Нæй уымæн арæнтæ, кæрон. 
Мæ. сæр куы басудза цъæх арты, 
Уæддæр кæ бакæлдзæн мæ бон. 
Мæ уд уæм рацæудзæн мæ фысты, 
Мæнæн цы хъомыл у ингæн! 
Уырны мæ, адæм-иу мæ фæстæ 
Æрымысдзысты хатгай мæн. 
23 

ÆРÆШТЫС МÆМ МÆ СÆНТТЫ 
Мæ фыдуыид дын дæ цæстытæ рæхуыста, 
Æмæ сæ ’ндæрмæ аздæхтай мæнæй. 
Мæ рæсугъд дæм мæ риуы къултæ хоста, 
Фæлæ йæ хъæрмæ разындтæ фынæй. 
Кæрæдзи фæдыл азгъордтой нæ азтæ, 
Зæронды ном ныл абадти æваст. 
Ды — дард кæмдæр. Цæрын æз та Кавказы, 
Мæ амондæй нæ кæнын, миййаг, хъаст... 
Æрæфтыс ма мæм хаттæй-хатт мæ сæнтты, 
Æхсызгонæй дыл баузæлын ног, 
Кæддæры монц та бацагайы зæрдæ, 
Кæддæрау мын вæййыс нырма æвзонг. 
24 

МÆ ЧЫЗГМÆ 
ЬЬгъоры рæстæг, (уайы цард, 
Æрхæссынц бонтæ цаутæ: 
Мæ чызг, куы фехъусай мæ мард,— 
Дæ уæлæ ма скæн саутæ. 
Кæуындзæстæй чызджыты ’мрæгъ 
Ды ма ’рлæуу искуы хъазты. 
Æгæрдæр бавзæрста нæ зæхх 
Цæстысыгтæ фыдазты. 
Ныр дæр иæма сты рох мæнæй, 
Нырма мæ риуы маст и... 
Хъызт æхсæвты цæлхыдзаг мæй 
Цы туджы зæйтæм касти. 
Сырх хъулонæй ивылди дои, 
Йæ цæссыг хъæд ызгъæлдта. 
Æгасæй зæхх уыди мæрдои, 
Фыдох зæрдæтæ хæлдта. 
Дæ фыд дæр уыцы хæсты уыд, 
Сыгъдыстæм мах цъæх арты. 
Цæмæй ды ма бавзарай фыд, 
Хæст ма фенай дæ царды. 
25 

ЗÆРОНД ЛÆГ 
(Нафимсе гæсгæ) 
Мæ цæстытыл æрбадт хæрæмигъ, 
Мæ развæд нал иртасын хорз. 
Мæ цард фæивгъуыдта, фæфæстигъ. 
Нæй, нæй дыккаг райгуырдæн хос. 
Фæцудынц уæрджытæ мæ быны, 
Мæ риуæй сыхъуысы хъæрзын. 
Уæдæ уæддæр, æллæх, цæй зын у 
Зæххыл зæроиды рад, цæй зын! 
Мæ цард мæхи цæсты дæр сæгад, 
Нæдæр цæргæ, нæдæр мæлгæ, 
Уæд та фыдæлтыккон мæсыгау 
Æваст куы ныккæнин кæлгæ. 
Цы скодтон а дунейыл хорзæй,— 
Уыдзысты адæмæн бæрæг. 
Цынæ федтон хъæдгомæй, носæй, 
Мæ рæстæджы уыдтæн æз лæг. 
26 

КУЫРМ 
Танчы басыгъди йæ цæсгом, 
Баззади салдат куырмæй. 
Бонрухс нал хъазы йæ цæсты, 
Нал ын хур ис, нал дæр мæй. 
Цард — лæгдзинады фæлварæн, 
Фидар лæуу, зынтæн ныббыхс — 
Змæлы саугуырм лæг ртæдзары, 
Арæхстгай кæиы йæ куыст. 
Кæрты рацæуы æдæрсгæ, 
Ис ;ын уынджы дæр фæндаг. 
Дуканийæ дзул æрхæссы, 
Балхæны дзидза, кæсаг. 
Хаты зонгæты хъæлæсæй, 
Ссмæ сæмбæлын — æхцон. 
Баузæлы йыл хъæубæстаг, 
Ратты йын фæндаг бæлццон. 
Бахызт лæг зæронды кармæ, 
Сæрыл урс хъæпæи зыны. 
Фæлæ саудалынджы, сгаргæ, 
Ног фæндæгтæ гом кæны. 

ж»« 
— Цæуыл вæййы ног чындз æнувыддæр цардæй? 
— Куы райхъуысы ноггуырды кæуын йæ уатæй. 
— Чызгайы рæсугъд нын йæ сæнттыцы кæрды? 
— Цæхæр-уарзтæй ссудзын лæппуйæн йæ зæрдæ. 
— Хæдзары æфсинæн цы вæййы йæ бæллиц? 
— Сатанайау ахадгæ куыд уа йæ къæбиц. 
—- Иæ фыны цы фены хъæуккаг лæг — хуымгæнæг? 
— Цыма-та æрцыди бæркадисæн фæззæг. 
— Æнæ сым, æдзæмæй зæронд лæг цы хуыссы? 
— Æрмæст ма кæддæры æвзонг бонтæ мысы. 
— Æгъуыссæг поэтæн цы вæййы йæ зæрды? 
— Иæ дзыллæйы риуы нывæрыи йæ зæрдæ. 
28 

ГОДЖИТЫ У РЫСБИЙÆН 
Кæддæр бæгъæввæдтæй мах иумæ 
Ыскъæрдтам уисын бæхтыл дугъ, 
Ызгъордтам быдыры цъæх риумæ, 
Нæ кодтам доны былтæй цух. 
Нæ дыргъ—тырты, мæнæргъы, какон, 
Æрыскъæф, саунæмыг, мæцкъуы. 
Æрхастам-иу дзылакъуы, давон; 
Нæ хæрд — хъæбæр кæрдзын, цæкуы. 
Нæ хъазæнтæ — хъæл æмæ гуда, 
Сæрдыгон бон изæрмæ мах 
(Фæнды къæвда уара, йе хур уа) 
Хæдзармæ никуы хаста къах. 
Нæхи æмбарынхъом куы фестæм, 
Куыстæн куы базыдтам йæ ад — 
Æваст хæсты тыфылы фестæм — 
Зæххыл фыдбылызæн цы рард. 
Нæ сонт туг хæцæны фæкалдтам 
Цыппар азы дæргъы рæстæй. 
Æвзонгад топпытæм фæдардтам 
Æмæ нæ нал фсдтам уæдæй. 
29 

ХЪÆУУОН РАЙСОМ 
Уасджытæ та райхъал кодтой боны, 
Тар æхсæв йæ зонгуытыл æрхауди. 
Ссыгъдысты хуыссæгхъæлдзæг дыргъдоны 
Хуры тынтæ — хуры цæстыхаутæ. 
Здахы фиййау сæрвæтмæ йæ фыстæ, 
Аленк кодтой цæугæдоны хъазтæ. 
Дымгæ сисы бæлæстæн хъæбыстæ, 
Смидæг вæййы сыфтæрты ’хсæн хъазгæ. 
Мидбылты æртæхджын быдыр худы, 
Уый æппæтæй зæрдæмæ — хæстæгдæр. 
Мæнæу дардыл банкъуысы, ныццуды — 
Уылæнтæ ныййарц вæййынц кæдæмдæр. 
Æрдз ныззарыд рансомы хъæлæстæй, 
Банкъардтон æз дæр мæхи уæнгрогæй. 
Цыма мæм мæ рагуалдзæджы бæстæй 
Ме ’взонгад æрбалæууыди ногæй. 
30 

ÆМБАЛЫ ЦЫРТЫ РАЗ 
Дзасохты. Акыохсии иомил 
Мæ цæссыг ныккалди гæр-гæрæй 
Дæ ингæны къæйыл, Амур. 
Куыд раджы фæхъуыдтæ æмгæрттæй? 
Куыд раджы æрныгуылд дæ хур? 
Фыстай ды ныййарæджы хæрзтæ, 
Нæ бæстæйы уарзон хъæбул,-— 
Æвзонгæй фæцыдтæ æд гæрзтæ, 
Нæ зæхмæ куы бырста фыдгул. 
Дæ цæфтæй дæ сæрæн нæ уыдтæ, 
Уæддæр та куы банцади хæст, 
Дæ ахуырмæ ногæй фæцыдтæ, 
Фæдæ та дæ чингуытыл хæст. 
Хуыдтай ды нæ сабиты рухсмæ, 
Ысой, дам, нын зондæй æххæст. 
Нæ сæ сцух уыдаис æнусмæ, 
Куыд бирæ сын уарзта дæ цæст! 
Дæ рæсугъд бæллицтæ, дæ фæндтæ 
Дæ кæстæр йæ риуы хæсдзæн, 
Сыгъдæгæй дæ бирæ æмбæлттæн 
Дæ сурæт сæ зæрдыл лæудзæн. 
31 

ЗОНГÆ ЗАРÆГ 
Хæст мыл йæ фæдтæ ныууагъта, 
Хæстæн йæ бавнæлд у сындз. 
Хæст мын ингæнтæ фæкъахта, 
Ностæй мæ цæфтæ зынынц. 
Иу дзы Мæскуыйы бын райстон — 
Тохы мæ бæрзæй фæцæф, 
Стæй та Ростовæй ысхастон 
Бастæй мæ зæнджы хæцъæф. 
Зиагæн йæ сырд ми нæ барстон, 
(Бирæгъау кодта хæцгæ). 
Тагъд-иу мæ рог цæфтæ бастон, 
Æмæ та размæ — бырсгæ! 
рацыд хæст йс ’ртыккаг азы, 
Хъахъхъæдтам немыцæй Курск. 
Фехæлди бомбæ мæ разы — 
Нал у мæхицæй мæ хъус. 
Не знаг Берлины ныххуыдуг, 
Фарны тырыса хæссæм. 
Систам джебогътыл хæсты дуг, 
Фæлæ йæ цæфтæй хъæрзæм. 
32 

ХЪÆУ 
Бæлæсты бын хæдзæрттæ ныгъуылынц, 
Райсом уынгты бригадиртæ зилынц. 
Ногцагъд цæвæг кæрдæгæй ныххуылыдз, 
Таггæрæтты хъомтæ, фыстæ хизынц. 
Змæлы цадæг мæнæуы цъæх уылæн. 
Сдардта зæххæй рихитæ уырыдзы. 
Разынди мæм харбызы хуым къулæй, 
Ахылдысты йе ’взартæ къæдз-мæдзы. 
Суадон мын йæ зарджытæ нывæнды, 
Абон та куыд хъæлдзæг у йæ донбыл: 
Рацыдысты фæсивæд æд фæндыр, 
Рахуыдтой кæйдæр ног чындзы донмæ. 
О мæ хъæу, мæ буц ныййарæг мадау, 
Демæ баст дæн удыхъæдæй, тугæй. 
Бирæ уарзын абон дæр, фыццагау, 
Дурын пецы арт бакæнын сугæй. 

НÆЗЫ БÆЛАС 
Айнæгыл нæзы бæлас æрзади, 
Къæдзæхы йæ даргъ уидæгтæ уадзы. 
Иуырдæм ныкъкъæдз, мæгуыр, тæрк-уадæй, 
Знæт арв ыл йæ судзгæ фæттæ уадзы. 
Ауындзæгæй — сæрсæфæны къулыл,— 
Раст цыма зындон уæлæуыл фиды. 
Дис кæнын, куыд фидар хæцы дурыл, 
Цавæр сусæг тыхтæ ис йæ мидæг? 
Бацæуы -хъæддаг æрдзимæ тохы 
Цардбæллон нæзы бæлас нæ комы. 
Уарзы уый йæхи райгуырæн хохы 
Æмæ уымæй атонын нæ комы. 
34 

СÆРДЫГОН НЫВТÆ 
Хур йæ судзгæ тынтæ тауы, 
Ирддзастæй фæлгæсы. 
Харбызты хуымы обауыл — 
Зæхгæсты фæлгæсæн. 
Хъайлайау фæбури мæнæу, 
«Бафснайут мæ» сиды. 
Саухал нартхоры хуым мæнæ 
Даргъ сыфтæй æвзиды. 
Дзынга хъомы хизæнуæттæй 
Цæугæдонмæ суры. 
Ногахст кæсæгтæ гæп-гæппæй 
Скафыдысты сурыл. 
Разындысты хъæдрæбынæй 
Ног амад мæкъуылтæ. 
Сонт сыффытт мæ къæхты бынæй 
Акодта мæкъулæг. 

БАЛ БÆ/АС 
Тавы хур. Бал бæлас дары 
Пуцн-дидинджытæй хыз. 
Бацыд йæ тæмæн, йæ кары, 
Суадоны систа йæ хуыз. 
Тымыгъ йæ цæстыл нæ уайы, 
Атари зымæг — цъысым. 
Адгур æм мыдыбындз уайы,— 
Ссис ын бæркадкъух фысым. 
Дымгæмæ хъазы йæ сæрæй, 
Ничи йæм райсид фæрæт. 
Уалдзæг, дæ зиууæтты ’хсæнæй 
Бал бæлас дары бæрæг. 

ХЪÆДЫ НЫВТÆЙ 
Хуры тынты хъæд фæрсудзы, 
Уæлдæф былтæм дары ронг. 
Æрдузæн ныггом йæ рудзынг, 
Тæрхъустæ дзы кафынц рог. 
Райстой бæлæстæ фæндыртæ, 
Сыфтæртæ кæнынц æмдзæгъд. 
Схъал йæ сырх фæрдгуытæй тырты, 
Ахуырст дидинæгæй зæхх. 
Мырткæ фырзадæй æрзæбул, 
Æхсæр сыфты бын нымбæхст. 
Фесты кæрдотæ ызгæ-бур, 
Цъупмæ хуымæллæг ыслæст. 
Фæидаг æрхырдæм фæкъæдзи, 
Ссыди къутæртæй сыр-сыр: 
Рувасæн ма ’рмæст йæ къæдзил 
Ауыдта мæ цæст чысыл, 

МАРТЪИ 
Хуры тынтæй хъызт фæци уынгæджы, 
Хæхтыл дымгæ тинтычъи цæгъды. 
Азар бацыд уазалæн йæ уæнджы, 
Сисы ма фæлтæрæнтæ уæгъды. 
Зæхх йæ урс хæрв йе уæнтæй æппары, 
Цалх йæ быны их сæтгæ цæуы. 
Уалдзæг æмæ зымæджы ’хсæн арæн 
Хъæугæроны малусæг лæууы. 
88^ 

УАЛДЗÆГ 
Иæ ирд цæсгомыл мидбылты худт хъазы, 
Зæрин хурæй ысфæлыста йæхи. 
Æрхауд цæф сырдау карз зымæг йæ фазыл, 
Мæлгæ-мæлын ма акалди йæ хид. 
Æфсæн уæйыг фыццаг ауæдзы араст, 
йæ гутæтты фæд уылæнтæй лæууы. 
Мыггаг-картоф йæ билцъ-цæстытæй ракаст, 
Ныссадзын æй фæлмæн хуымы хъæуы. 
Рæсуг суадон хæл-хæлгæнгæйæ уайы, 
Иæ сæрæй кувы дидинæг чындзау. 
Кæддæрау ма æвзонг лæппу куы уаин,— 
Цъæх уалдзæгимæ ацæуин хуындзау. 

ÆХСÆВ 
Арв йæ цъæх цырæгътæ судзы, 
Сисынц мидбынат тæлфыи. 
Мæй йæ тынтæ зæхмæ дуцы, 
Хихтыл нал тайы сæ фынк. 
Бæлас хъусцæджытæ дары, 
Дымгæ бафынæй кæмдæр. 
Дон фæсус хъæлæсæй зары, 
Кæрты фос цæгъдынц сынæр. 
Рагъы сæрмæ мæй æрныллæг, 
Аууон ахъуызыд, фæдаргъ. 
Фиййæуттæн сæ арт æрмынæг, 
Фæлæ не ’нцайы сæ зард. 
40 

ЦЫ ШЕСГУТ, МÆ АЗТÆ? 
(Уырымты Зояйæн) 
Мæн иу лæпну уарзта, 
Мæ цурæй нæ цыд. 
Мæй нссины карстау 
Нæ сæрмæ лæууыд. 
Дон хордта йæ былтæ, 
Нæ рæзты лыгъди, 
Æмæ-иу æртытæ 
Йæ риуыл сыгъди. 
Куы-иу кодтам мæргътæн 
Сæ зарджытыл дис, 
Куы къахвæндаг рæгътæм 
Нæ разæй шлдис. 
Сæууон хуры тынтыл 
Æмбæлдыстæм ам, 
Бæрз бæласы сыфтыл 
Фæрдгуытæ уыдтам. 
Уыгæрдæнты кæрдæг 
Рæудымгæ узта. 
Цы хъал чызгон зæрдæ 
Мæ риуы куыста!.. 
Цы фестут, мæ азтæ? 
Æвзонгад, кæм дæ? 
Куыд даргъ-иу мæм кастæ,— 
Куыд цыбыр уыдтæ, 
41 

КЪÆЙНЫХ КАСТ МÆМ МА КÆН 
Ныффутт кодта дымгæ ызнæтæй, зыдæй, 
Бындзарæй бæрз бæлæсты уигъы. 
Къæйных каст мæм ма кæн, чызг,—махъаз зынгæй, 
Ныууадз мæ, фæкæн мын тæригъæд. 
Мæ рæубазыр азтæ фæтахтысты дард, 
Мæ рох сæнттæ ма хъал кæн ногæй. 
Æмдæндаг куы не стæм,— куыд фехалон ард? —- 
Нæ зыдтон лæппуйæ дæр рог ми. 
Нырма ды æвзонг дæ,— цъæх арвы æнгæс, 
Иæ тын дæм сæууон хур нывæнды. 
Мæ царды изæрмæ фæхæстæг дæн æз, 
Ыссар, мæ хур, де ’мсæр æмвæндаг. 
У.< Ш М< 
**\ Ж /\ 
Фæхæссын мæ сæр æз бæрзонд, 
Нæ хæссын мæ цардмæ æз фау. 
Мæ хистæр мын амоны зонд, 
Мæ кæстæр мын ратты æгъдау. 
42 

^ж^ 
Мæ зæрдæ нытталынг мæйдарау, 
Мæ зæрдæмæ нал цæуы рухс. 
Дзырдтон-иу мæ уарзон æмгарæн: 
«Дæуимæ фæцæрин æнус». 
Нæ мын уыд йæхицæй зынаргъдæр, 
Хæлар ма куыд вæййы хуыздæр! — • 
Нæ уаргъ-иу куы уыдис уæззаудæр,— 
Хай иста йæхимæ фылдæр. 
Мах иу мады фырттау уыдыстæм, 
Нæ хордтам кæрæдзийæн ард. 
Нæ дзырд-иу хъуыддагæй æвдыстам, 
Уыдыстæм хъæубæсты нымад. 
Мæ зæрдæ мæйдарау нытталынг, 
Бæрзонд ма куыд дарон мæ худ! — 
Мæ хæлар йæхи хуызæн нал у: 
Цъæх арахъхъ ын ласы йæ уд. 
43 

ХУРЫ ТЫН 
Хуры тын мæм бахуды фæлмæн, 
Сонт сабийау буцæй дары мæн. 
Райсомæй куыддæр ыскæсы хур,— 
Февзæрын йæ райдзаст тыны цур. 
Хуры тынмæ радтын æз мæ къух, 
Иу минут нæ кæнын уымæй цух. 
Бузкыг дæн зæрин хуры тынæй, 
Ие ’рттиваг хуыз не ’мбæхсы мæнæй. 
Хуры тыны цас ис тых, хъару!— 
А дунейыл цард фæлдисæг у. 
Кæд дæ хуры тынимæ лымæн, 
Уæд æнус фæцæрдзыиæ, лымæи. 
44 

САТИВИКОН УÆХСТ 
Ж /14 /К 
Æвронг сæр у æнæкæрон цъæх арв, 
Йæ мкдæг хур тынуафгæйæ кæсы. 
Фырнозтгæнæг — фæрсагæхгæд хæдзар, 
Йæ талынг къуымтæй уазал тæф хæссы. 
* * -Ж 
Йæ зонд цыбыр кæмæн фæвæййы æрдзæй, 
Уый иниæмæн дæсныдæр æнхъæл нæу, 
Кæд ницы уыны дарддæр уый йæ фындзæй, 
Уæддæр фæкæны лæгтимæ быцæу. 
ТЫХ-ПОЭТÆН 
Ривадæй зилы дæ куырой, 
Нæй кын дæ рæнхъыты уæз. 
Сурыл цы дарыс æнгуырæй? — 
Уый бæсты ’идæр куысты сбæзз. 
дас. 
Ды — бирæтимæ хъæубæсты ’нæдзургæ, 
Куыд тынг фыддзæрин разыидтæ, куыд тынг! 
Нæ дæ фенди сыхагмæ дæр фæхудгæ, 
Тæрсын, хæлар, рæхджы куы суай къуытты. 
45 

ИУ ЧИНЫГКÆСÆГ 
Дары чиныг базы бын дæс азы, 
Фæлæ йын фæкасты хъомыс нæй, 
Уымæн æмæ йæ кæсынмæ райсы,— 
Тагъддæр-иу куыд акæна фынæй. 
СУСÆГ НАЛАТÆН 
Дæ налат кæд нæма фæхъæр, 
Уæддæр кæндзæн æргом. 
Зон, бирæгъæн фысдзармы дæр 
Нæу бамбæхсын йæ бон. 
Авд хатты нæ абарста, 
Мад, фыды нæ бафарста — 
Иу лæгимæ бацард. 
Бирæ сын нæ ахаста, 
Лæг æндæры бауарзта, 
Чызг кæугæйæ баззад. 
46 

СÆРГÆНДТÆ 
Мæ исбон 3 
Хæс 4 
Ленин 5 
Хæххон дои 6 
«Тымыгътæ мæ радгай хостой...» ... 7 
Боны зарæг . 8 
Хæхты уаг 9 
«Нал цæуын æз галуæрдоны хъæдмæ...» . . ю 
Мæ рæнхъытæ ц 
Уалдзæгау цæрын 12 
«Кæдмæ цæрдзыстæм кард æмæ фыдæй...» . 13 
Къада-дон 14 
Ленины цырт »5 
«Кæмæй дарын фырты хæстæ...» . . . 16 
Чили 17 
Хурæй иу къæртт фæхауди 18 
«Ирд хоры иæмгуытæ...» 19 
Хæхты сабидуг ныууагътон 20 
«Ныгуылæн рагъыл хуры цалх нысхъистæ...» 22 
Хъæсдарæг — æназым 23 
47 

«Лæджы фæндаг бæрæг у царды...» . ¦ . 23 
Æрæфтыс мæм мæ сæнтты 24 
Мæ чызгмæ 25 
Зæронд лæг 26 
Куырм 27 
«Цæуыл вæййы ног чыидз...» .... 28 
Годжиты Уырысбийæн 29 
Хъæууон райсом 30 
Æмбалы цырты раз 31 
Зонгæ зарæг 32 
Хъæу 33 
Нæзы бæлас 34 
Сæрдыгон нывтæ 35 
Бал бæлас 36 
Хъæды нывтæй 37 
Мартъи 38 
Уалдзæг 39 
Æхсæв .*- 4^ 
Цы фестут, мæ азтæ? 41 
«Къæйных каст мæм ма кæн...» ... 42 
«Фæхæссын мæ сæр æз бæрзонд...» ... — 
«Мæ зæрдæ нытталынг мæйдарау...» . . 43 
Хуры тын 44 
Сатирикон уæхст 45 

Иван Дрисович Тохов 
колосья 
Редактор 
А, И. Царукаев 
Художиик и художественный редактор 
У. К. Кануков 
Технический редактор 
С, X. Гутиева 
Корректоры 
К. М. Кодзаева, М. Г. Гадзалова 
Наборщик 
В. Д у н а е в а 
Печаткик 
3. Г. Каргиева 
Сдано в набор 21-Х-75 г. Подписапо к печати 6-И-19Т6 г. Формат бу- 
маги 60х901/32, Печ л. 1.5. Усл.-п. л. 1.5. Учетио-изд. листов 1,14 
Тираж 10С0 экз. Заказ № 2680. Изд. № 92. Цена 12 коп. На тип. бу- 
маге № 1. ЕИ 00043. 
Издательство .Ир% Управленпя по-делам издательств, полигра- 
фии и книжной торговли Совета Министров СО АССР, г. Орджони- 
кидзе, уд./ Димитроиа, 2. Кния ная типография Управления по делам 
издательств, полиграфии и кн.шной торгоали Совеи Министров 
СО ЛОСР. г. Орджоашсид?е, ул. Твдмаде* **> 


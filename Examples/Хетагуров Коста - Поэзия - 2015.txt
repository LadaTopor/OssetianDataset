ХЕТÆГКАТЫ КЪОСТА 
поэзи 
ЗПОЪОа 
ЗоЭгоЭоэЗс?слЬг> • ^^^ Рауагьдад 
^бозз^Ь^Сро" ^4§^' „Универсал" 
(У)Ьо(ТГ)оЬо 
Тбилис 
2015 

Хетæгкаты Къоста у ирон литературæйы бындурæвæ- 
рæг æмæ ирон адæмы удгоймагон раздзог. Ацы чиныг поэты 
æвзæрст уацмысты фыццаг дыууæвзагон (ирон-гуырдзиаг) 
æмбырдгонд у. Ам Къостайы уацмысты зæронд тæлмæцти- 
мæ иумæ мыхуыргонд цæуынц ног тæлмæцтæ дæр, кæцыты 
ратæлмац кодтой нырыккон гуырдзиаг поэттæ. 
^гоЬфо Ьдæо^ХЭ^^З0 ^Ь’дгоо о^офдгооф’дгооЬ «З’Э^О^С^О^" 
ЭС?° С§^> ^Ьо Ьое?ЬоЬ Ь’де^одгоо о7>6оЭЭгогос?оо. дЬ вофбо Згод- 
(8)оЬ СоВд’дс? соЬЪ’дсодбоæо ^огоддо^ю ^годбгодобо (^Ь’дго-^ого- 
отдс?о) згодо’ДЕ?0^- ЭоЬЭо ^гоЬфоЬ е?д^ЬдооЬо (оо ЗгодЭоЬ о’зЭС? 
соогозЭобдосооб дгоотого ЗдЬ’деооо оЬоотю соого^Эобдооз, гогоЗ- 
С?0оо(3 ЭдЬгодо^до’де^оо оообоЭдгогосодд ^^>сг>ддод>о ЗгодфдооЬ 
Эодго. 
Чиныг сарæзта, разныхас, биографион очерк æм бафтыдта 
æмæ йæ рауагъдмæ сцæттæ кодта БЕППИТЫ НАИРÆ 
Бо0бо Эдоео0обо, БобоЬофудогооо, оосо^б<до^)соо бого^дддо роо- 
^охжо ооо 0оЭгоЬо(здЭооо ЭгооЭЪороо 65065 оЭЗОЭЗЭй 
Сæйраг редактор ПОПИАШВИЛИ НИНО 
Эæозогоо оодсоо^го^о 60БГ1 ЗГ130йЭ30С?0 
Зг>6гоЗ(зэЭсг)п6г, „ЭбОЗЭгоЬЭСРО*, 2015 
(ЛбОСРОиО, 0179, 0. ЗЭЗЗЭЗГхЮЬ З^ЗЪ. 19, «: 2 22 36 09. 5(99) 1 7 22 30 
Е-таН: ип1уег5а1@т1егпе1де 
!5ВМ 978-9941-22-641-0 

ХЕТÆГКАТЫ КЪОСТА 
Биографи 
Ирон адæмы удгоймагон раздзог, сæрибарыл зарæг- 
гæнæг, ирон литературæйы бындурæвæрæг Хетæгкаты 
Къоста райгуырдис 1859 азы 15-æм октябры Нары хъæуы. 
Йæ фыд, Хетæгкаты Елызбары фырт Леуан, уыд 
Уæрæсейы империйы æфсæддон. Йæ мад, Гуыбаты Габрелы 
чызг Мария, Къостайыл дыууæ мæйы куы сæххæстис уæд 
фæзиан, æмæ йæ хъомыл кодта се ’рвадæлты ус, Чендзе. 
Къостайыл фондз азы куы сæххæстис, уæд йæ фыд дыккаг ус 
æрхаста, Сухиты чызг Хъызмыдæйы. 
Къоста йæ фыды уæлдай уарзт кодта, æмæ йæ фыдæй 
афтæ дзуры: «никуы фембæлдтæн гуманизмæй æмæ намысæй 
æххæст ахæм æрдзон курдиаты хицау адæймагыл». 
Æфсæддон службæгæнæг, Хетæгкаты Леуан, арæх уыд 
йæ бинонтæй дард ран æмæ иу Къоста иунæгæй æнæмадæй 
тынг мысыд йæ фыды. 
1866 азы Къостайы йæ фыд бакодта Нары хъæуы 
духовон скъоламæ. 1870 азы Къоста йæ ахуыр адарддæр 
кодта Дзæуджыхъæуы прогимназон ахуыргæнæндоны æмæ 
дзы фæцахуыр кодта 1871 азмæ. Растдæр ам фæзынд 
Къостамæ нывкæныны стыр курдиат. 
1871-æм азæй Къоста йæ ахуыр адарддæр кодта Стъа- 
раполы гимназы. Уым райдыдта литературон куыст кæнын, 
æмдзæвгæтæ фыссын. 
Йæ фыд Леуаны тынг фæндыд, цæмæй Къоста æфсæд- 
дон рацыдаид, фæлæ уый йæ ахуыр дарддæр кæны аивæдты 
академийы. 
1881-æм азæй Къоста ахуыр кæны Бетъырбухы Аи- 
вадон Академийы. Ацы рæстæджы уый активонæй хайад исы 
Кавказаг æвзонг студентон къордтимæ æмгуыстады. 
3 

Растдæр ам æввахс базонгæ ис зынгæ зонадон архайджыти- 
мæ:М.Хъипиани, Н.Хъазбег æмæ æндæртимæ. 
1883-æм азы Къостайæн йæ стипенди æрлæууын код- 
той, æмæ йæ аивадон академийæ рацух кодтой. Йæ фыд 
уыцы рæстæджы нал куыста полицæйы æмæ йын ницыхуы- 
зон фæрæз уыдис, цæмæй йæ фыртæн баххуыс кодтаид. 
Цæрыны фæрæзтæ фесафгæйæ Къостайæн йæ бон нал баци 
йæ ахуыр адардцæр кæнын æмæ фæстæмæ йæ райгуырæн 
Ирыстонмæ ’рыздæхт. Ирыстонмæ ’рыздæхгæйæ Къоста 
хорз цард не ’рыййæфта, уæззау уавæрты цæрæг адæмы 
хъысмæт йæ зæрдæйы арф ныххызтис, кæцы йе сфæлдыста- 
дон архайды дæр зыны. 
1891 азы Ирыстоны æхгæд æрцыд сылгоймæгты иунæг 
ирон скъола. Ацы факты фæдыл Къоста уæрæх статья 
ныммыхуыр кодта газет «Цæгат Кавказы», цыран æвзæрст 
цыд ахуырады хъуыдцаджы уавæр Терчы облæсты. Ацы 
статьяйы фæстæ Къоста æрвыст æрцыд Хъæрæсемæ. Ам уый 
фыссы æмдзæвгæтæ уырыссаг æвзагыл. 
1893-æм азæй Хетæгкаты Къоста активонæй парахат 
кæны йе ’мдзæвгæты газет «Цæгат Кавказы», цыран уый 
куыста. 
1895 азы Стъараполы мыхуыры рацæуы Хетæгкаты 
Къостайы æмдзæвгæты æмбырдгонд. 1899 азы та г. Кавкавы 
мыхуыры рацыд йæ «Ирон фæндыр», кæцыйыл уайтагъддæр 
хъоды æрæвæрдтой, куыд хицауады ныхмæ. Фæлæ тагъд 
рæстæджы бæрæггонд æрцыд ахæм дзы кæй ницы уыдис 
фыст æмæ хъоды ист æрцыд. 
Уæззау уавæрты цæргæйæ Къостайы ’нæниздзинад 
фæцудыдта, уый фæрынчын рæуджыты низæй. Фæлæ уый 
уæддæр йæ фыссæн йæ къухæй нæ уагъта æмæ фыста æмдзæв- 
гæтæ, уацмыстæ. 
1898 азы мæнг дзырдхæссæджы Кахановы амындæй 
Къоста фондз азы æмгъуыдмæ æрвыст æрцыдис Херсонмæ. 
Фæлæ тагъд æхсæнады æндæр æмæ æндæр минæвæртты 
4 

домынадмæ гæсгæйæ йын ацы æмгъуыды æртæ азмæ фæ- 
къаддæр кодтой. 
1901 азы Къоста æрыздæхт Дзæуджыхъæумæ. Ам уый 
хайад иста культурон цауты, ныв кодта, фæндыд æй ныв- 
гæнæн скъола бакæнын дæр, фæлæ йын нæ бантыст, йæ низ 
стыхджын æмæ æруатон, зылдис æм йæ хо, Олгъа. 
1906-æм азы 19-æм мартъийы (ног стъилæй 1-æм 
апрелы), Къоста йæ цардæй ахицæн. Хетæгкаты Къостайы 
мæлæт стыр зиан уыд алкæмæндæр, уымæн æмæ уый уыдис 
æппæт дзыллæйыл мæтгæнæг. 
5 

«ЧЫСЫЛ РУХС РАУАДЗ» 
Къоста йæ чиныг «Ирон фæндыры» иуæй-иу къух- 
фыстыл ирон дамгъæтæй ныффыста гуырдзиаг ныхæстæ: 
«цотъа синатле моушви», йæ фарсмæ йæ ирон тæлмац дæр - 
(«чысыл рухс рауадз»). Поэты биографтæ хъуыды кæнынц, 
цæмæй, зæгъгæ, кæнæ, Къоста зыдта гуырдзиагау, кæнæ та, 
гæнæн ис æмæ ахуыр кодта ацы æвзаджы. Мах ацы ныхæстæ 
уый тыххæй æрхастам, цæмæй фæнысан кодтаиккам, æмæ 
Кьоста йæхæдæг ирон адæмьг царды рухстауæг кæй уыд. 
Уый йæ хæсыл нымадта адæмæн лæггад кæнын, «хæрз- 
зæндджын ныхасæй» сын фæндаг срухс кæнын æмæ амонд- 
дзинад æрмæстдæр йе ’мзæххон адæмæн, йæ райгуырæи 
бæстæйы адæмæн балæггад кæныны уыдта: 
«Тæхуды йæ дзыллæйы раз 
Чи ракæны барджын ныхас, 
Кæй фæрсынц, кæй равзарынц зондæй! 
Тæхуды йæ уарзондзинад, 
Йæ хорз ном, йæ фыдæлты кад, 
Чи уадзы уæлæуыл зæрондæй!..» 
(«Тæхуды») 
Æнудæсæм æнусты Кавказы бæрзонд хæххон бынæт- 
ты политикои, экономикон æмæ социалон æндæвдады фæс- 
гиуæгæн уæззау уавæры уыд. Ирон адæмы сæ цардимæ иумæ 
ма чысыл-къæбæр æмæ рæстадон ныхасимæ сæ дырыс 
фæндагыл æрлæууын кæнын хьæуы. Растдæр ай у ирон 
поэты сæйраг зæгъинаг дæр. Ахæм алæмæтон «хæрззæид- 
джын ныхас», кæцы йын йæ хъизæмайраг адæмы нуæстæ 
сдзæбæх кодтаид, хæрз зьгн ссарæн уыдис æмæ кьæхтыбын 
ссæндæг реалондзинад, адæмы уæззау цард ын йæ хъæлæсмæ 
бафтыдта мастдзииад, ахæм уæззау, æмæ йе ’мдзæвгæтæ 
хьарæджы æнгæс уадысты: 
Ныббар мын, кæд-иу дæм мæ зарæг, 
Кæуæгау фæкæса, мыййаг, — 
9 

Кæй зæрдæ нæ агуры хъарæг, 
Уый зарæд йæхи фæндиаг!.. 
Æз дзыллæйæ къаддæр куы дарин, 
Куы бафидин искуы мæ хæс, 
Уæд афтæ æнкъардæй нæ зарин, 
Нæ хъуысид мæ кæуын хъæлæс... 
(«Ныстуан») 
Хетæгкаты Къоста у йæ адæмæн аккаг хъæбул, адæмы 
раздзог, ирон адæмы удгоймагон фыд. Йе ’мдзæвгæты 
сæйраг аудинæ1тæй иу у йæ уарзон адæмы уæззау цард æмæ 
уавæр. Кæцыйы уый алыхатт дæр æвæрдта хиуавæрæй 
уæлдæр. Поэт алкæйдæр уарзы, растдæр зæгъгæйæ, алы 
адæмаджы дæр уарзы, æмæ зæрдæбыи зарджытæ кæны йæ 
аулыл æмæ йæ уарзон адæмæн. 
Къоста йе ’мдзæвгæтæй конд зарджыты æвдыста адæ- 
мы зæрдæйы ныхас, сæ тыхстдзинæд æмæ хъæлдзæгдзинады. 
Къостайы фыст æмдзæвгæтыл адæм сæхæдæг фыстой музы- 
кæ, кадæггæнæджы аивадон ныхасæн цæмæй фидаугæ 
уыдаид. Къостайы æмдзæвгæтыл конд зарджытæ абон дæр 
æххæст кæнынц йæ поэзийы уарзджытæ. Куыд зыны 
афтæмæй, адæм сæ хъастхæссæгæй æмæ раздзогæй Къостайы 
нымадтой, кæцы сын сæ зæгъинаджы йе ’нæмæлгæ 
рæнхъыты фыста. 
Ацы æмдзæвгæйы æвдыст æнкъарддзинадмæ нæгæс- 
гæйæ, Къоста уыдис уыцы поэт, кæцы йе ’мдзæвгæтæй 
адæмæн хаста æнцойдзинад, хъæлдзæгдзинад, уымæн æмæ 
уыдон уырныдта, цæмæй алцыдæр, цыдæриддæр сæ алфæм- 
блайы цæуы, уый уыдонæн сæ бон суыдзæн фæивой афтæ, 
куыддæриддæр уыдон фæнды, уымæн æмæ уыдонæн разынд 
раздзог ахæм куырыхон раздзог, цахæм уыдис Къоста. 
Къостайы уарзондзинадыл зарæггæнæг поэт хуыдтой. 
Йе ’мдзæвгæты æцæгдæр уарзондзинад хуры тынтау æндавы 
10 

- æфсымæрон уарзондзинад, удгоймагон æмгардзинад, кæ- 
цытæ удцырын уыдысты йе ’нæмæлгæ рæнхъыты: 
«Мæ хъуыды мбæхсгæйæ, куыд цæрон? 
Быхсын куы нæ уал у мæ бон, _ 
Миййаг дын масты хос куы фæуон, 
Куы нæ мын радтай дзуапп фæндон?» 
(«Хæрзбон») 
Адæмон традициты, æгъдæутты Къоста иттæг хорз 
зыдта, Уый ирдæй зыны йæ этнографион очеркты «Ирон- 
дзинад». Лирикон поэт сæйрагæйдæр спайда кодта адæмон 
фольклорæй, йæ уацмыстæ ныффыссынæн. Йе ’мдзæвгæтæ 
«Æфсати», «Æрра фыййау», «Саг æмæ уызын» растдæр уый 
бæлвырдгæнæг сты. Къостайы лирикæйæн ахастæвдисæг у 
адæмон лексикæ, адæмон темæты арæхстджынæй бахæссын 
литерæтурæмæ, мифологион пасажты классикон поэзийы 
сдзурын кæнын. Æмæ иттæг хорзæй хъуысынц ацы 
рæнхъытæ оригиналы дæр æмæ тæлмацы дæр: 
Уæ лæг уын саг куыд амара! 
Уæ ус уын тыр куыд ныййара! 
Хъæуваг куывд уæм куыд æрцæуа! 
Уæ басылы къух мæн куыд фæуа! 
Хæдзаронтæ, хæдзаронтæ! 
Фæцæуынц уæм нæуæг бонтæ! 
Фæхæссынц уын нæуæг бонтæ, — 
Фыццаг хæрзтæй хуыздæр хæрзтæ! 
{«Ногбоны зарæг») 
Къостайы æмдзæвгæты æмбырдгонд «Ирон фæндыр» 
1899 азæй цалдæр хатты мыхуыры рацыд, фæлæ уæддæр 
бирæ рæстæджы дæргъы библиографион стæмхаттон задис. 
Адæм ахуыр кодтой Къостайы зонынджыидзинæдтыл, йе 
’мдзæвгæтыл бирæ фæлтæртæ схъомыл сты. 
Хетæгкаты Къоста нæ уыдис æрмæст поэзийы æмæ 
ирон ныхасы æмбисонды дæсны. Къоста у фыццаг ирои 
11 

нывгæиæг. Йæ иывтæ зæрдыл лæууын кæнынц Кавказы 
диссаджы рæсугъд æрдзы, райгуырæи хьæуы нывты, 
Кавказаг хæхты. Зындгонд куыд у, уымæ гæсгæйæ, поэты 
нывтæй бирæтæ абоиы онг не сты зындгонд. Æнæзонгæ сты 
уыцы нывтæ дæр, кæцыты арвыста Мæскуымæ, равдыстмæ. 
Цалынмæ хасты æрвыст не ’рцыд, Къоста сиыв кодта 
«Дурсæттæг лæппутæ», цыран æвдыст цæуы æвзонг лæппуты 
куыст каторгæйы æфсæддон фæндаджы арæзтады рæстæджы. 
Къоста ма сныв кодта Хъипиани Михеилы портрет дæр æмæ 
бирæ æвд. 
Н ысаниуæгджын у, уыцы факт дæр, æмæ Къоста йæ 
хъысмæт кæй бавзæрста нывкæнынады дæр. Уый сныв кодта, 
«Хъынцъымгæнæг зæд», 1887 азы та сныв кодта гуырдзыйы 
рухстауæг Нинойы. 
Хицæнæй æвзаринаг сты йæ гюэмæтæ «Хетæг», «Хъуы- 
бады», «Сидзæргæс», уæлдайдæр та «Дунай», æмæ «Фати- 
мæ», ацы фæстаг поэмæты сæйраг темæ у хæххон сылгой- 
маджы уæззау цард. Поэты фæнды хæххон хъизæмайраг 
царды равдисынæй æрвылбонон драматизмы фæивын, фæлæ 
йæ ныхмæ цæуы нырыккон хай: «Ныууадз йæ мæгуырыл 
тæригъæддаг хæххон адæмы»- дзырдтой иоэтæн, фæлæ 
Къостайæн иуыл сæйрагдæр уыдис хæххон адæмы уæззау 
царды фæрог кæнын, адæмæн баххуыс кæиын. 
Нæй гæнæн æмæ нысангонд ма ’рцæуа Къостайы æх- 
хуыс ирон æвзаджы орфографийы, растфыссыиады нормæты 
æмæ иумæйагæйдæр, ирон иыхасы бындурыл æмæ арæзты 
фарстæтыл. Уый бирæ фæтох кодта, цæмæй æхсæнады хайæп 
бауырнын кодтаит, æмæ æвзагæн йæхи закъæттæ кæй ис æмæ 
уый зонынад æмæ хъахъхъæнын алкæй хæс дæр кæй у. Æвза- 
джы аипджын кæнын, уымæй хирдыгонау иайда кæнын, 
поэты ныхæстæй куы зæгъæм, æнæныббаргæ фыдракæнддзи- 
наду. 
Зынгæ адæймæгтæ, æндæр æмæ æидæр заманы, æндæр 
æмæ æндæр бæстæты райгуырдтæ, арæх цыдысты иухуызон 
12 

фæндагыл. Уыдон бирæ цæмæйдæрты хицæн кæнынц кæрæ- 
дзийæ дæр, фæлæ сын ис иу хæрз ахсджиаг иумæйаг нысан: 
адæмы, сæ хатмæ æнæвзаргæ уарзтдзинад. Кæд æмæ Германы 
адæмы фыдыл иымад цæуы Мартин Лютер, гуырдзийæгтæн 
- Чъавчавадзе Илья, уæд Хетæгкаты Кьоета та нымад цæуы 
ирон адæмы фыдæлыл. Хетæгкаты Къоста - ирон æвзаджы 
реформатор, ирон литературон æвзаджы бындурæвæрæг, 
ирон адæмы, Кавказаг адæмы æмхъуыдыгæнæг уыдис. 
Вазыгджын у уый, ацы æмбисонды кадæггæнæджы æмæ 
сфæлдыстадон хайæн саргъ кæнын ахæм цыбыр разныхасы. 
Сæйраг зæгъинаг акад. Абайты Васойы ныхæстæй фæуыдзы- 
нæн: «Кæцыфæиды адæм, æндæр адæмты рæнхъыты, цæмæй 
аккаг бынат ссара, æнæмæигхъæугæ у ахæм адæймæгтæ, кæ- 
цытæн сæ бон суыдзæн æмæ уой национ символикæ. 
Къостайы размæ ирон адæмæн нæ уыдис ахæм лæг-симво- 
ликæ. Ахæм адæймаг уыд Кьоста». 
Къоста у æцæг ирон адæмы раздзоджы символикæ, на- 
цийы удгоймагон фыд, кæцыйы мидæг иугонд ис фыдæл- 
тыккои адæмы культурæ, традицитæ, арф гоймагондзинæд, 
æфсымæрдзинад æмæ хæлардзинады æмбисонды арæхстдзи- 
над, иумæйаг гоймагдзинадон идеалтæ. Къоста у символикæ 
алы уыцы гоймагон æргъаддзинæдты, цыдæриддæр зæххы 
цъарыл ис æмæ цæмæйдæриддæр гоймагондзинад абонмæ 
цæры. 
Беппиты Наирæ, 
филологийы зонæдты доктор, 
профессор 
13 

ÆНÆМÆЛГÆ ХÆЛАРДЗИНАД 
Хæлардзинад куы вæййы æцæг æмæ æнæгæды, уæд 
уымæн арф бындур æмæ уæрæх рудзынг ис. Хетæгкаты 
Къоста æмæ гуырдзиаг æхсæнадæи бирæварсон у сæ кæрæ- 
дзиимæ бастдзииад. Уæдæ цы у хæлардзинады сæйраг 
аххосаг? Иуæрдыгæй, адон сты иумæйаг æргъдзинæдтæ, 
кæцы хæлардзинады тыхджындæр æмæ фидардæр кæны, 
фæлæ иннæрдыгæй та, хицæндзинады лæггаддзинад. Æцæг 
хæлардзинад растдæр ацы дыууæйы æмдзинад у. Ирон 
адæмы зынгæ хъæбул, Хетæгкаты Къоста кавказаг адæмты 
’хсæн алкæмæй фылдæр бастдзинад уыд гуырдзийæгтимæ. 
Къоста йæхæдæг уыди ирон адæмы хæлардзинады символ. 
Хетæгкаты Къоста хæрзæввахс зыдта гуырдзиаг фыс- 
сæг, «Комы Бетховен», Хъазбег Александры; публицист æмæ 
æхсæнадои архайæг, Хъипиани Михеилы, кæцыйы йæ царды 
ахуыргæнæгыл нымадта æмæ йын кæцыимæ уыд стыр 
удгоймагон хæлардзинады бастдзинад; гуырдзиаг компози- 
тор, Арахъишвили Димитр æмæ æндæр номдзыд адæймæг- 
тимæ. Къоста уазæгуаты арæх цыди Санкт-Петербурджы 
цæрæг Тархан Моуравты хæдзармæ, цыран иу сын йе 
’мдзæвгæтæ дæр кастис. 
Йæ биографимæ гæсгæйæ, Къоста дыууæ хатты уыдис 
Тбилисы: фыццаг хатт, Херсонмæ æрвыст куы æрцыди (1898 
азы), æрвысты бынат фæивыны фæдыл баныхас кæныны 
нысанæн, дыккаг хатт та уæд, Сатихъары хъæуы зæхкус- 
джытæн æфсæддон эгзекуци куы баурæдтой (1902 азы), 
хицауадмæ хъаст бахæссынмæ. Фæлæ, гæнæн уыд, Къоста 
Тбилисы, æндæр хатт дæр уыдаид. Куыд зыны афтæмæй, 
поэты зæрдæмæ иттæг цыд Тбилис, æндæр æмæ æндæр 
нациты æмæ религиты адæмты хæлардзинадон æмахастытæ. 
Йæ иу уацмысы хъайтар - фæндырдзæгъдæг Хъуыбады йе 
’лдарæй фæлыгъди æмæ Тбилисмæ æрцыди, цыран æнцойад 
ссардта. Йæхæдæг автор Гуырдзыстоны сæйраг горæты хо- 
19 

ны «уæздан горæт», зæгъгæ, фæлæ Гуырдзыстоны тыххæй та 
зæгъы: «Кавказмæ куы ныццæуай æмæ Гуырдзыстоны куы 
нæ фенай, уæд ды нæдæр Кавказы федтай, мæ хæлар! (ра- 
дзырд «Нæ хæхты»). 
Къоста стыр цымыдис æвдыста рагон æмæ нырыккон 
гуырдзийаг культурæмæ. Зындгонд куыд у уымæ гæсгæ, 1887 
азы уый сарæзта Гуырдзыстоны чырыстондзинады парахат- 
гæнæджы, Сыгъдæг Нинойы портрет. Цалынмæ ныв Гуыр- 
дзыстонмæ æрхастаиккой, уæдмæ æвæрд уыд Дзæудзыхъæуы 
(ныры Владикавказы) цалдæр къуырийы дæргъы уый 
уынæгæй нæ цух кодта. (Р. Тедеты, Хетæгкаты Къостайы 
цард, Цхинвал, 1979, ф.26). 
Къоста тынг мæт кодта Хъазбег Александры уавæрыл, 
стыр фыссæджы цæрæнбоны фæстаг азты мидæг, 1893 азы 
Хъазбег Александр рынчындоны уæззау рынчынæй куы 
хъизæмар кодта, Къоста Кавказы æхсæнадмæ басидтис 
(фыстæг мыхуыр æрцыд 1893 азы 3-æм майы газет «Цæгат 
Кавказы»), цæмæй истæмæй фæрогдæр кодтаиккой номдзыд 
фыссæджы уæззау экономикон уавæры. Хетæгкаты Къоста 
йæ фыстæджы нысан кæны уыцы лæггæддзинæдты, кæцыты 
Хъазбег адæмæн скодта: «Цас диссаг у æмæ Хъазбег 
Александырæн, кæцыйы æмбисонды уацмысты стыр æхцон- 
дзинадимæ адæм кæсынц, кæцыйы хæдзар уазæгæй нæ цух 
кодта, цыран уыдон хордтой æмæ нозтой, афтæ хъуамæ 
хъизæмар кæна, уынгты зила æмæ кæмдæр быруйы бын 
искуы йæ мæлæт ссара?» - дзырдта Къоста. 
Цæвиттойнаг хæлардзинад уыд Хетæгкаты Къостайы 
æмæ зынгæ æхсæнадон архайæг, Михеил Хъипианийы ’хсæн 
(1833-1891). Куыд зындгонд у, уымæ гæсгæ, Михеил 
Хъипиани уыдис кæсын æмæ фыссыны парахатгæнæг æхсæн- 
ады уæнг, Илья Чъавчавадзейы æмтохгæнæг, ахуыргæнæн 
чингуыты автор, скъолæгæн бындурæвæрæг инциатор. 
Хьиниани нымад цыд ирон адæмы стыр хæларыл. Уый стыр 
культурон-ахуырады куыст кодта хæххон адæмимæ. 
20 

Михеилы хайадистæй Владикавказы арæзт æрцыд чиныгдон. 
Фæстæдæр та, Къостайы æххуысæй сарæзта Владикавказы 
горæты гуырдзиаг астæуккаг скъола, кæцы абоны онг кусы 
æмæ Акъакъи Церетелийы ном хæссы. Фæнысан кæнын 
хъæуы уый дæр, цæмæй Хетæгкаты Къоста Михеил 
Хъипианийы нымадта фыдыл æмæ ахуыргæнæгыл. Къоста 
сныв кодта Хъипианийы портреты. Ирон поэт дыууæ 
æмдзæвгæйы ныффыста Михеил Хъипианийы мæлæтыл, 
цыран фыдау хъарæг кæны йæ хистæр æрдхордыл: 
«Дæ мадау бауарзтай нæ бæстæ, 
Фæцыдтæ мæгуыртæн фыййау... 
Цæмæй дын фиддзыстæм дæ хæрзтæ, 
Цæмæй дын раддзыстæм æгъдау?!. 
Фыдæй-фыртмæ нæ уд, нæ зæрдæ 
Дæ рухсæн хъардзыстæм, бæргæ, 
Фæлæ та сагъæссаг нæ сæртæ, 
Дæ фæстæ чи баззад кæугæ!..» 
(«М.З. Хъипианийы марды уæлхъус») 
Хетæгкаты Къостайы биографтæ нысан кæнынц, 
зæгъгæ дам Михеил Хъипианийæн стыр кад кодтой ирон 
интеллигенцийы иннæ минæвæрттæ дæр, æмæ цалынмæ 
Къостайы æмдзæвгæ мыхуыр æрцыдаид, уæдмæ йæ къухæй- 
къухмæ истой æмæ афтæмæй хæлиугонд цыд. Ацы æмдзæв- 
гæйæ дарддæр ма Хетæгкагы Къоста Михеил Хъипианийы 
номыл ныффыста дыккаг æмдзæвгæ дæр уырыссагау (æм- 
дзæвгæ хуыйны «М. 3. Хъипианийы мæлæты фæдыл») æмæ 
йæ бакастис Михеил Хъипианийы марды уæлхъус 1891 азы 
1-æм мартъийы. Ацы æмдзæвгæйы уырыссаг æвзагыл 
ныммыхуыр кодта Илья Чъавчавадзе газет «Иверия»-йы. 
«Амардис ... æмæ нæмæстæлгъæд риутæй 
Хъуысы зæрдæхалгæ ацы ныхас. 
Амарди... æмæ та сагъæссаг ниудæй 
Ниуыс, дзыназыс, ныййарæг Кавказ! 
21 

О, ды нæ зынаргъ хъæбулæй фæцух дæ... 
Махæн дæ номæй цытæ уыд фæдзæхст, 
Уыдон хæдæфсæрм гуырдзиаг æдзухдæр 
Уарзон æфсымæрау кодта æххæст.» 
(«М.З. Хъипианийы марды уæлхъус») 
Хетæгкаты Къоста ма æмдзæвгæ ныффыста гуырдзиаг 
сылгоймаг Гедеванишвили Анайы номыл, кæцы стыр аргъ 
кодта ирон поэтæн æмæ йын æмгардзинад дæр уыд уыимæ. 
Йæ фыстæджыты Хетæгкаты Къоста цалдæр хатты кой 
кæны гуырдзиаг фынджы зарæг «Мравалжамиеры» тыххæй. 
Йæ иу фыстæджы ма афтæ дæр зæгъы, зæгъгæ, дам гуырдзиаг 
бæрæгбоныл «Мравалжамиеры» азардзынæн. 
Зындгонд у уый дæр, æмæ Къостайы куыд тыхсын 
кодта гуырдзыйы адæмы хъысмæт. Уый фæсарæйнаг брошю- 
рæйæ - «Аргъуаны фарстыæ Уæрæсейы» йæ чиныгмæ 
рафыста схицæнгонд бынæттæ, цыран ныхас цæуы уый фæ- 
дыл, æмæ дам эгзархостæ æмæ эпископтæ куыд адавтой 
гуырдзиаг аргъуанæй зынаргъ хæзнайы, æрмдæсныйады 
хуызæгтæ, куыд къуындæг кæнынц гуырдзиаг æвзаджы. 
Ардыгæй зындгонд у æмæ, ацы фарстытæ Къостайы куыд 
тыхсын кодтой. 
Хетæгкаты Къостайы ахæм уарзондзинадæн гуырдзи- 
æгтæ дæр уарзондзинадæй дзуапп лæвæрдтой. Къостайы 
æмдзæвгæтæ тæлмац цыдысты гуырдзиаг æвзагмæ æмæ сæ 
æнæкæсгæйæ дæр ахуыр кодтой, зарыдысты сæ; йе 
’мдзæвгæтыл ын Арахъишвили Димитр цалдæр музыкалон 
уацмысы ныффыста: «Хохаг сылгоймаджы мæлæт», поэма 
«Фатимæйы» скъуыддзæгтæй фыст йæ дыууæ романсы 
(«Фыййауы зарæг» æмæ «Хур аныгуылд») зарыдис гуыр- 
дзиаг булæмæргъы номæй зындгонд, Сараджишвили Вано. 
Стыр ирон поэты поэмæмæ гæсгæ фыст сценарийыл зынгæ 
гуырдзиаг режиссер, Долидзе Сикъо систа киноныв «Фати- 
мæ»(1959). 
22 

Къостайы æмдзæвгæтæ бирæхатт æрцыдысты тæлмац 
æмæ мыхуыры уагъд гуырдзиаг æвзагыл. Йæ поэтикон æм- 
бырдгонды абоны дыууæ æвзагыл рауагъдæй бæлвырдгонд 
цæуы, æмæ йæ поэзи абон дæр кæй нæ сафы йæ ахсджиаг- 
дзинад, æмæ йын стыр лæггад кæй кæнынц ирæттимæ иумæ 
гуырдзийæгтæ дæр. 
2004 азы ноггонд æрцыд Къостайы цыртдзæвæн 
Лагодехы районы Арешпераны скъолайы кæрты (проекты 
автор Н. Попиашвили), уыцы азы ма æвæрд æрцыд 
Къостайы бюст (скульптор М. Гаглойты) Тбилисы Хетæг- 
каты Къостайы номыл уынджы. Ахæм кад скодтой ирæтты 
æмæ гуырдзиæгты стыр хæларæн Гуырдзыстоны. 
Хетæгкаты Къостайы сфæлдыстадимæ Михеил Хъипи- 
анийы фæрцы базонгæ сты, Чъавчавадзе И., Хаханашвили 
Ал., æмæ æнд. Къостайы «Ирон фæндыры» рацыдæй (1899 
аз) Чъавчавадзе Ильяйæн газет (Иверия) дзуапп ратта Ал. 
Хаханашвилийы диссаджы фыстæгæй: «Иу зæрдæскъæфт 
змæлд уыдис нæ фарсмæ цæрæг адæммæ, кæцытимæ Гуыр- 
дзыстон фæцард бирæ æнусты дæргъы, æмæ ацы змæлд 
зæрдæмæдзæугæ у махæн дæр: æз уын зæгъдзынæн ирæтты 
ахуырадмæ тырнындзинады тыххæй», - фыста статьяйы 
автор. 
Къостайы æххуысгæнæг æмæ æмæнкъарæг уыдис Тарх- 
нишвили Сона, кæцы йæ фарсмæ лæууыд поэтæн, цæмæй 
Сыбырмæ йе ’рвыст ивд æрцыдаид Херсонæй. Къостайæн 
стыр аргъ кодта æмæ йсмæ хæлар уыдис гуырдзиаг поэт 
Имедашвили Йосеб. Уый поэты номыл ныффыста пьесæ 
«Къоста», кæцыйы Цхинвалы гуырдзиаг трупæ сæвæрдта 
1936 азы. Хетæгкаты Кьостайы номыл æмдзæвгæ ныффыста 
зынгæ гуырдзиаг поэт, Гаприндашвили Валериан, уый ма 
рагæлмац кодта Кьостайы æмдзæвгæтæй цалдæры. 
Къостайы æмдзæвгæтæй сæ иуы «Додой»-йы æвдыст 
цæуы ирон адæмы зæрдæсаст, æнæныфс уавæр аивадон 
хуызты сдзурынгæнгæйæ: 
23 

«Фидар рæхыстæй нын не уæнгтæ сбастой, 
Рухс кувæндæттæй хынджылæг кæнынц, 
Мард нын нæ уадзынц, нæ хæхтæ нын байстой, 
Стырæй, чысылæй нæ уистæй нæмынц... 
Иугай ныйистæм, ныууагътам нæ бæстæ, 
Фос дæр ма афтæ ныппырх кæны сырд, - 
Фезмæл-ма, фезмæл, нæ фыййау, нæ фæстæ, 
Иумæ нæ рамбырд кæн, арфæйы дзырд!.. 
Оххай-гъе! Не знаг нæ былмæ фæтæры, - 
Кадмæ бæлгæйæ æгадæй мæлæм... 
Адæмы фарнæй къæдзæх дæр ныннæры, - 
Гъе, мардзæ, исчи! - бьгатон сæфт кæнæм!» 
(«Додой») 
1939 азы гуырдзиаг æмæ ирон адæм иумæ сбæрæг 
кодтой Къостайы юбилей. 1959 азы дæр стыр бæрæгбонæй 
нысангонд æрцыд поэты юбилей. Хетæгкаты Къостайы 
æрвылазон юбилей уагъд цæуы 2004 азæй 15-æм октябры. 
Ацы бæрæгбон «Къостаоба» традиционæй бæрæг кæ- 
нынц Тбилис æмæ Лагодехы, цыран ирон поэты цыртдзæвæн 
æвæрд ис. 
Хетæгкаты Къоста дæр ахсы ахæм бынат ирон адæмы 
удгоймагон царды, цахæмдæриддæр Гуырдзыстоны Чъавча- 
вадзе Илья æмæ Церегели Акъакъи. 
Æцæг хæлардзинад рæстæгæн дæр фæразы æмæ æнус- 
тæндæр æмæ историйы уæззау периодтæн дæр. Растдæр ахæм 
хæлардзинад у æнæмæлгæ, кæцы тагъдивгъуыдыл нæ лæууы 
æмæ æнусон æргъдзинæдтæ æвзары. Хетæгкаты Къоста та 
æцæгдæр у гуырдзиаг-ирон хæлардзинады символикæ. Ацы 
чиныг нын уынын кæны, æмæ хæлардзинад æнæмæлгæ кæй у. 
Попиашвшш Н ино, 
филологийы зонæдты доктор, 
профессор 
24 

НЫСТУАН 
Ныббар мын, кæд-иу дæм мæ зарæг, 
Кæуæгау фæкæса, мыййаг, - 
Кæй зæрдæ нæ агуры хъарæг, 
Уый зарæд йæхи фæндиаг!.. 
Æз дзыллæйæ къаддæр куы дарин, 
Куы бафидин искуы мæ хаес, 
Уæд афтæ æнкъардæй нæ зарин, 
Нæ хъуысид мæ кæуьш хъæлæс... 
32 

А-ЛОЛ-ЛАЙ! 
Къух дæ аузын фæразы... 
Мæй дæ авдæнимæ хъазы. 
Стыр лæг мын æсуай!.. 
А-лол-лай!.. 
Ракæндзынæн дын мæ зарæг... 
Искуы кæд æсуис мæ дарæг, 
Урс уæрыкк дын уон!.. 
О, мæбон!.. 
Зындонæй фыддæр нæ цæрæн... 
Нал у ныр дæ фыд йæ сæрæн 
Сау хæххон куыстæй... 
Ахуысс, цæй!.. 
Искуы мын куы схъомыл уаис, 
Уæд ды дæр дзы цух нæ заис, 
Бирæ мын цæрай!.. 
А-лол-лай!.. 
Скæнис хъугдзармæй æрчъитæ, 
Къахис митбынæй мæхъитæ, 
Стонг æмæ сыдæй... 
Ахуысс, цæй!.. 
Сугтæ мын хæссис æргъомæй... 
Бадзурин дæм уæд æргомæй: 
Мады зæрдæ зон, 
О, мæбон!.. 
Бадзурин дæм: уарз нæ бæстæ, 
Ма сæ суæлдай кæ нæ фæстæ, 
Ма сæ бафæллай!.. 
А-лол-лай!.. 
34 

зонын 
Зонын, æфсæрмæй кæудзыстут, 
Бавæрдзыстут мын мæ мард, 
«Рухсаг у, рухсаг, - зæгъдзыстут, 
Ницæмæн уал уыд дæ цард!» 
Зонын, æргæвддзыстут исты, - 
Мардыл ма чи дары ком? - 
Алчи æфсæстæй мæ хисты 
Ссардзæн арахъхъæй мæ ном. 
Иу бон æгъгьæд у мысынæн, 
Иу бон кæндзыстут мæ дзырд, 
Уый фæстæ ферох уыдзынæн, - 
Ничи уал зондзæн мæ цырт. 
* * * 
Рагон нæртон лæгау зарын куы зонин, 
Арвмæ куы хъуысид мæ фæндыры хъазт, - 
Дунеты се ппæт мæхимæ куы æрхонин, 
Радзурин уыдонæн зæрдæйы маст. 
36 

* * * 
Мæн поэт ма хон... Нæ мæ сайынц сæнттæ, 
Стихæй нæ хъазын æнæмæтæй æз. 
Сабыр æхсæв мын цы фæдзуры зæрдæ, 
Уадз, ууыл хъуыса дæ худын хъæлæс. 
Худ мыл!.. Фæлæ мæ дзырд цалынмæ сдзурын, 
Уалынмæ ууыл фæкæнын æз хъыг: 
Ивгъуыд амондæй йæ рисгæ фæкурын, 
Стæй йыл фæкалын æнæхин цæссыг. 
Гъе, уæдæ, бирæтæ уымæн фæхонынц, 
Мардыл кæуæгау, мæ фæндыры хъазт... 
Тох æмæ сагъæстæ чи нæ фæзоны, 
Искæй зынадъш нæ кæны уый маст. 
Бирæтæ стыхсынц мæ зарынæй абон, - 
Раст сæм рæхысты зæллангау кæсы... 
Царды нæ фендзæн рæстæй уый хæрзамонд, 
Чи нæ бавзара фыдæбæттæ, зын; 
Удæгас зарджытæ, дзырдты хуыздæртæ 
Уымæн нæ раттдзысты цины фæрæз... 
Сабыр æхсæв мын цы фæдзуры зæрдæ, 
Уадз, ууыл хъуыса дæ худын хъæлæс!.. 
38 

ДОДОЙ 
Додой фæкæнат, мæ райгуырæн хæхтæ, 
Сау фæныкæй уæ куы фенин фæлтау! 
Зæй уæ фæласа, нæ тæрхоны лæгтæ, - 
Иу ма уæ фезмæлæд искуы лæгау!.. 
Искæй зæрдæ уæ дзыназгæ нырризæд, 
Искæмæ бахъарæд адæмы хъыг, 
Дзыллæйы мæстæй уæ исчи фæриссæд, 
Иумæ уæ разынæд иу цæстысыг!.. 
Фидар рæхыстæй нын не уæнгтæ сбастой, 
Рухс кувæндæттæй хынджылæг кæнынц, 
Мард нын нæ уадзьгац, нæ хæхтæ нын байстой, 
Стырæй, чысылæй нæ уистæй нæмынц... 
Иугай ныйистæм, ныууагътам нæ бæстæ, 
Фос дæр ма афтæ ныппырх кæны сырд, - 
Фезмæл-ма, фезмæл, нæ фыййау, нæ фæстæ, 
Иумæ нæ рамбырд кæн, арфæйы дзырд!.. 
Оххай-гье! Не знаг нæ былмæ фæтæры, - 
Кадмæ бæлгæйæ æгадæй мæлæм... 
Адæмы фарнæй къæдзæх дæр ныннæры, - 
Гъе, мардзæ, исчи! - бынтон сæфт кæнæм! 
40 

УАЛДЗÆГ 
Мит тайы, их сайы, 
Фæхъулон ис зæхх: 
Йæ цæгат фæзæйнад, 
Йæ хуссар фæцъæх. 
Йæ фæдыл нæ хъæдыл 
Фæхæцыд сыфтæр; 
Нæ хуымтæ кæндтытæ, 
Нæ ласæн цъыфдæр. 
Цырд лæппу гæлæбу 
Æрцахста... Зæгъын: 
Нæ уалдзæг дæ уазæг, 
Ныууадз æй цæрын! 
42 

СÆРД 
Хур судзы... Уырыдзы 
Хæрынæн бæззы... 
Чи хъæдæй рæгъæдæй 
Сырх мæнæргъ хæссы, 
Чи халсарæй кæмтты 
Æргъæмттæ бæтгы... 
Хуыскъæлæй, æхсæрæй 
Кæм цæуынц рæтты! 
Цæвæгæй, мæхъитæй, 
Æхсырфæй цæттæ, 
Хорз байрай, мæ бæстон, 
Кæмдæриддæр дæ! 
44 

ФÆЗЗÆГ 
Æхсæлы ызгьæлы, 
Лæджирттæг фæбур... 
Мигъ бады цæгаты, - 
Нæ йæтавы хур... 
Æркарстам, æрластам 
Нæ хортæ, нæ хос... 
Чи кусы йæ мусы, 
Чи ’лвыны йæ фос... 
Хор бирæ, фос бирæ 
Хуыцауы фæрцы... 
Нæ хохбæсты бæркад, 
Цы диссаг дæ, цы!.. 
46 

ЗЫМÆГ 
Хъызт зымæг, тыхст зымæг - 
Нæ катай, нæ мæт! 
Йæ бонтæ - фыдбонтæ, 
Йæ бахсæв - мæлæт. 
Нæ хъæутæ - лæгæттæ, 
Нæ фезмæлд - зæйуат. 
Фыдæлтæй нын баззад 
Зæйы сæфтæн рад. 
Нæ мæгуыр, нæ сидзæр, 
Æнæхай куыстæй, 
Хуыцаумæ дзыназынц 
Æстонгæй, сыдæй... 
48 

АЗАР! 
Æз дæ зарынмæ куы хъусын, 
Уæд хъæлдзæгдæрæй фæкусын, 
О, мæ хуры хай, - 
Азар-ма, чызгай!.. 
Мах бар нал ысты нæ сæртæ... 
Азар, цалынмæ дæ зæрдæ 
Не ссау фырмæстæй, 
Адæмы мæтæй!.. 
Адæмæн зæхх у сæ дарæг... 
Азар!.. Ракæ мыл-иу хъарæг, - 
О, мæ бон, - иу зæгъ, - 
Байстой нын нæ зæхх!.. 
Нал дæ бахъæудзæн ныр рувын... 
Азар!.. Сахуыр мæ кæ кувын!.. 
Ма фæлидз тæргай, 
О, мæхурыхай!.. 
50 

САЛАМ 
Хуыцауæй арфæгонд нæ фестæм, 
Нæ сæртæ нал æсты нæ бар, 
Æмæ дзæбæх зæгъынхъом не стæм 
Дæуæн, фæлæ нын æй ныббар!.. 
Нæ зонд - цыбыр, мæгуыр - нæ зæрдæ, 
Æдых, фæллад лæгау, нæ дзырд... 
Фыдæн нæ дзыллæйæн æгæр дæ, 
Æвгъау у мах хæхтæн дæ цыт!.. 
Дæ кад мыггагмæ у цæринаг, 
Дæ цард гъеныр дæр у сæдæ: 
Зæххыл дын нал баззад кæнинаг, - 
Дæ мæсыг амайын фæдæ. 
52 

МÆГУЫРЫ ЗАРÆГ 
Адæмæн сæ рæсугъд уæттæ 
Хъармæй, райдзастæй лæууынц, 
Махæн та нæ сывæллæттæ 
Уазал лæгæты кæуынц... 
Адæмæн сæ чындзхонты хъазт 
Хæхтæ, къæдзæхтæ хæссы, 
Махæн та нæ гæдыйы уаст 
Мардыл кæуæгау хъуысы... 
Адæмæн сæ цæхджын фыдтæ 
Царæй фæныкмæ тæдзынц, 
Махмæ та хæлынбыттыртæ 
Цары ахстæттæ кæнынц... 
Адæмæн сæ фæззæджы куыст 
Не ’ссы афæдзмæ куырой, 
Махæн та нæ афæдзы мызд - 
Тасæй иу хоры кæфой!.. 
54 

ныв 
Æхсæв у ныр... Дзуары бын, къуымы, æнцад 
Фæцæй хуыссы цырагъ... Куы мæлы фæлмæстæй, 
Æнæ рæвдыд æмæ æнæ цæссыг цард 
Йæ бынмæ зыд мæгуырдзинадæй æссæстæй. 
Йæ хауд рустæ уымæн ныр дарынц сæнт-сырх. 
Лæг судзы ныртæккæ йæ низы цьæх артæй, 
Йæ цæстытæн се ’нгас æнцад у, æдых, - 
Зыны йæм йæ рудзынг ныхæстытæй, салдæй. 
Æргæвды йæ хуыфæг, йæ риуæй тыхсы, 
Йæ рæуджыты уидаг, мæгуырæг, æскъуыны... 
Цырагъ та куы ’рхуыссы, куы судзы чысыл, 
Æмæ йæм уæд дзуар дæр фæлурсæй фæзыны. 
Æрхуыссыди мæнæ бынтондæр... фæхæст 
Мæрдон фын æппæтыл йæ уымæл цæрæны... 
Йæ рудзынг ын бахойы дымгæ æрмæст, 
Йетрубайы, ниугæ, уæззау хъæрзт ныккæны... 
56 

ХÆРЗБОН! 
Ифтонг хызынæй, лæдзæгæй, æрчъитæй, 
Скодтон уæрдæхæй дзыхъыннæуæг рон, 
Ис ма цыдæртæ мæ кæрцы фæдджитæй... 
Дард у мæ фæндаг... Зæгъын дын: хæрзбон!.. 
Рагæй мын «ацу» дæ цæстæнгас дзуры, 
Рагæй дæ кодтон мæ уындæй тæрсын; 
Зонын, дæ зæрдæ куыд ризы мæ цуры, 
Хъусын ныр дæр ма йæ сусæг хъæрзын... 
Гъеныр хæрзбон, мæ хур!.. Нал мæ уындзынæ, 
Дардмæ дæ хæддзуйы мацæуыл дом! 
Райсом мæ цæстæнгас ферох кæндзынæ, 
Ферох кæндзынæ иннæбон мæ ном... 
Чи зоны, искуы æрыфта дæ зæрдыл 
Иунæджы сагъæс, мæгуыры бæллын, - 
Чи зоны, искуы куы уайа дæ цæстыл - 
Уазал æхсæвы фæндагыл мæлын, - 
Ма-иу фæтæрс, чызгай! Ахæм фыдфынтæ 
Дардæй дын амонд хæсдзысты уæддæр, - 
Исчи та исы йæхимæ дæ рынтæ, 
Исчи дын хъары нывондæн йæ сæр... 
Хонын æмбалæн нæ фыдбылыз мемæ, - 
Тагъддæр мæ балцæн йæ фæстаг кæрон 
Уый «фæндарастæй» кæд ссарин æз йемæ.. 
Ма фæфæсмон кæ!.. Хæрзбон у, хæрзбон!.. 
58 

МАРДЫ УÆЛХЪУС 
Фæндараст!.. Фервæзтæ нæ мæтæй - 
Хуыцауы мацæмæй уал дом! - 
Мæрдты дын хай уыдзæн дзæнæтæй, 
Уæлæуыл баззайдзæн дæ ном. 
Лæппуйæ базæрондмæ цардтæ 
Мæстджынæй адæмы мæстæй; 
Æхсæв цырагъдарæй фæхаттæ 
Хæларæй, уарзонæй, рæстæй... 
Дæ мадау бауарзтай нæ бæстæ, 
Фæцыдтæ мæгуыртæн фыййау... 
Цæмæй дын фиддзыстæм дæ хæрзтæ, 
Цæмæй дын раддзыстæм æгъдау?!. 
Фыдæй-фыртмæ нæ уд, нæ зæрдæ 
Дæ рухсæн хъардзыстæм, бæргæ, 
Фæлæ та сагъæссаг нæ сæртæ, 
Дæ фæстæ чи баззад кæугæ!.. 
60 

* * * 
Нæ, цæссыгтæ нæ зынынц дæ рустыл, 
Риу æнæмæтæй сулæфы фаг, 
У фæлыст æмæ рттивы рæсугъдæй 
Ныр дæ размæ парахат фæндаг. 
Тар, уæззау хъуыды, уарыны мигъау, 
Сау æрфгуыгыл нæ бады цæхгæр, 
Æмæ рухс амонд, арвы æрдынау, 
Калы де ’взонг цæсгомыл цæхæр. 
Нæ, дæ зæрдæ нæ ныгъуылы тары, 
Уым хъыгдзинæдтæ, сагъæстæ нæй. 
Дæумæ ради æппæт дæр фæндагыл, 
Мидбыл худы дæ фидæн фæрнæй. 
Цæй, фæтындз, уæдæ, мауал саф рæстæг, 
Уыцы райдзаст фæндагыл цæугæ! 
Цæмæй ма кæнай катай, дызæрдыг, 
Рох, мæ къона, мæ зарæг фæкæ! 
62 

КАТАЙ 
Мæ хæлар, мæ уарзон, æнæзонгæ уарзон! 
Цы номæй дæм бадзурон, уый ма мын зæгъ?.. 
Мæ зæрдыл дæ дарын цы ныфсæй фæразон, 
Мæ райгуырæн бæстæ, мæ фыдæлты зæхх? 
Мæ райгуырæн бæстæ! Дæ айнæг къæдзæхæй, 
Дæ фидар, фæлтæрд риуæй хъусын хъæрзын... 
Мæ хæлар, мæ уарзон! Дæлзæххæй, уæлзæххæй, 
Кæмдæриддæр дæ, - тагъд мæ хъæрмæ фæзын!.. 
Хъæр мæрдтæм дæр хьуысы, - куы бамбæхсай барæй, 
Уæд усы кæрдæны мыггагмæ фæхæт!.. 
Мæ мæгуыр Ирыстон! Æрцæуæг æлдарæй, 
Тыхгæнæг хæддзуйæ дæ ма уæд, ма, мæт? 
Тыхгæнæг хæддзумæ кæд искуы фæндонæй, 
Æууæнккагæй радтай, рæстæнхъæл, дæ бар?.. 
Мæ хæлар, мæ уарзон! Ныммæл мын фæсмонæй, 
Ды искуы хæддзуйæ куы скæнай æлдар!.. 
64 

НОГБОНЫ ÆХСÆВ 
Æмбисæхсæв... Нуазæнтæ дзагæй 
Мах сисæм, нæ фынгтыл - бæркад 
Уадз, доны улæнау, зæлангæй 
Нæ «ура» ныййазæла дард. 
Цæй бæрц вæййынц æхсæвтæ даргьдæр, 
Цæй бæрц у бæзджындæр мæйдар, 
Фæкæсы нæм уый бæрц зынаргъдæр 
Нæ цард æмæ рухс бонты фарн. 
Зæронд аз зындонау уыд махæн, 
Ньф ралæууыд ног аз - фæндон, 
Уырны мæ кæй уыдзæни райсом 
Рæсугъддæр, дзæбæхдæр нæ бон. 
Гуырысхо ныууадзæм!.. Æрвиты 
Ныр неппæтæн ног аз салам. 
Æфсымæрдзинад æмæ бартыл 
Мах сисæм, цæй, нуазæнтæ ам! 
66 

А. Я. П. 
Мæ хъуыды ’мбæхсгæйæ, куыд цæрон? 
Быхсын куы нæ уал у мæ бон, - 
Мыййаг дын масты хос куы фæуон, 
Куы нæ мын радтай дзуапп фæндон? 
Фæлæ мæ риу цы фæнд æвдæрзы, 
Цы низæй у мæ зæрдæ дзаг, - 
Гъе, уый ныр нал комы æмбæхсын, 
Æттæмæ агуры фæндаг. 
Мæ фæндон не ргом кæны зæрдæ, 
Йæ æмбæхсын дæр уый бон нæу... 
Цы мæ фæнды, уæдæ, æцæгдæр? - 
Куыд дын зæгъон, кæй уарзын дæу? 
68 

МÆГУЫРЫ ЗÆРДÆ 
Зымæг нæ хæхты цух нæ уадзы, - 
Лæджы æмбæрц æруары мит; 
Æфцæгæй коммæ уад дзыназы; 
Их доныл саразы йæ хид. 
Æхсæвæн нæм кæрон нæ вæййы... 
Тæхудиаг кæм нæ у сæрд! 
Сæнар кæмæ нæй, уый ныссæйы, - 
Цырагъ нæм чи судзы фæсхæрд?!. 
Нæй кад мæгуыр лæгæн йæ куыстæн, - 
Йæ сихор, йе ’хсæвæр - йæ мæт; 
Йæ уат - æскъæт, зыгуым - йæ лыстæн, 
Хъæбæр - йæ цъæх хуыссæн нымæт... 
Кæд рухс нæ баййафы йæ цардæй, 
Йæ бон кæд арвиты зынтæй, - 
Уæддæр нæ ныххуыссы æнкъардæй - 
Йæ зæрдæ хъал вæййы фынтæй. 
70 

НОГБОНЫ ЗАРÆГ 
Хæдзаронтæ, хæдзаронтæ! 
Фæцæуынц уæм дæрдбæлццонтæ... 
Æддæмæ ма сæм ракæсут! 
Уæ мæсыгмæ сæ бакæнут! 
Хæдзаронтæ, хæдзаронтæ! 
Фæцæуынц уæм нæуæг бонтæ. 
Уæ ал-аз дæр хорзæй уынат! 
Уæ фидæнмæ фæрныгдæр уат! 
Уæ лæг уын саг куыд амара! 
Уæ ус уын тыр куыд ныййара! 
Хъæуваг куывд уæм куыд æрцæуа! 
Уæ басылы къух мæн куыд фæуа! 
Хæдзаронтæ, хæдзаронтæ! 
Фæцæуынц уæм нæуæг бонтæ! 
Фæхæссынц уын нæуæг бонтæ 
Фыццаг хæрзтæй хуыздæр хæрзтæ! 
72 

САГ ÆМÆ УЫЗЫН 
Тар хъæды иу саг, пырхкалгæ йæ уæнтæй, 
Уынæргъгæ уади, - егар æй сырдта... 
Доны былмæ ма ныйирвæзт фыдбонтæй, 
Ахауди дуртыл... йæ мæлæт зыдта ... 
- Оххай-гье! - радзырдта къутæрæй сагмæ 
Уызын, - фæцæф дæ, мæ лымæн, сæрæй? 
Рагæй æмхиц у нæ уæздан мыгтагмæ 
Хъыримаг, йæ хицау фæкæна дæдæй!.. 
- Оххай-гъе! - сæрджын саг уызынмæ дзуры: 
Мах саг-мыггагæй уæздандæр нæ уыд. 
Ныр, кæд дæ хуызæттæ махмæ дæр гуыры, - 
Афонмæ дæр нæ фæцæгьдын куы хъуыд!.. 
74 

РАКÆС!.. 
Дзæгъæл мæ ныууагъта мæ фыд, 
Нæ зонын мæ мады рæвдыд, 
Нæ бæстæй фæхицæн дæн сонтæй. 
Кæмдæрты æнæсæронæй, 
Æдыхæй, æцæгæлонæй, 
Мæ уалдзæг æрвыстон фыдбонтæй... 
Фæхæссон ма, загьтон, уæддæр 
Фæстæмæ мæ иунæджы сæр 
Мæ Ирмæ, мæ райгуырæн бæстæм... 
Мæ цæстысыг донау мызти, 
Мæ зæрдæ фырцинæй рызти, - 
Куы скастæн нæ цъитиджын хæхтæм. 
Æрцыдтæн... Мæхицæй фыддæр 
Мæгуырæй куы ссардтон дæу дæр, 
Мæ уарзон, мæ иубæстон адæм!.. 
Нæ хæхтæй, нæ тыгъд быдыртæй 
Æмхуызон нæ иуæн дæр нæй, - 
Кæм кусæм, кæм цæуæм, кæм бадæм!.. 
Лæджы хуызæн лæг нæм - æстæм, 
Бæрæг дæр нæ нал ис, цы стæм, 
Цы уыдзæн нæ фидæн, нæ фæстаг? - 
Кæдæмдæр ма хилæм куырмæй... 
Гъе, Уастырджи, ракæс, цæмæй 
Нæ фæуæм бынтондæр фыдвæндаг!.. 
76 

ТÆХУДЫ... 
Тæхудиаг, буц хъæбулæй 
Йæ уалдзæджы царды хурæй 
Чи бафсæст йæ мады хъæбысы! 
Тæхуды, æрæгвæззæджы, 
Хъæлдзæгæй æнкъард рæстæджы 
Йæ рагуалдзæг хорзæн чи мысы! 
Тæхуды, йæ фыды зæххыл, 
Йæ уарзон æмгарты рæгъыл 
Кæмæн хъуысы дардмæ йæ зарæг! 
Тæхуды, йæ гутонимæ, 
Хæрзифтонг бæхуæрдонимæ 
Йæ бинонтæн чи у сæ дарæг! 
Тæхуды, йæ дзыллæйы раз 
Чи ракæны барджын ныхас, 
Кæй фæрсынц, кæй равзарынц зондæй! 
Тæхуды, йæ уарзондзинад, 
Йæ хорз ном, йæ фыдæлты кад, 
Чи уадзы уæлæуыл зæрондæй!.. 
78 

ЗÆРВАТЫКК 
Зæрватыкк - æнæхъыг, 
Æнæмаст цæрæг! 
Дæ зарæг - нæ дарæг, 
Нæ уалдзæггæнæг! 
Хъæлдзæгæй, æвзыгъдæй 
Фæхæтай фæрнæй 
Нæ хæхты, нæ бæсты, 
Æлдар кæмæн нæй! 
80 

САГЪÆС 
Мæ удылхæцæг 
Æнæ æнцой уа, 
Мæ мады зæнæг 
Мæ мардыл кæуа! 
Куыд зæхмæдзыд дæн, 
Куыд фыдуаг хæссын, - 
Мæ фыдæн фыртæн 
Цæуылнæ бæззын? 
Хъæубæстæй - хъоди, 
Æмгартимæ - сырд, 
Ныхасы - гоби, - 
Нæ мæ хауы дзырд. 
Мæ зонд, мæ фæндыл 
Нæ лæууы кæстæр, 
Кæстæр мæ фæдыл 
Нæ цæуы хæстмæ. 
Бæсты сæрвæлтау 
Нæ кæлы мæ туг; 
Хæссын, къæлæтау, 
Цагъайраджы дуг!.. 
82 

®<^$А^>® 
ДЗЫВЫЛДАР 
Æнгуырдар - дзывылдар, 
Кæм хæтыс зымæг? 
Цы бæстæ, цы хæхтæ 
Фæтæхыс уынæг? 
Кæм рæзынц, кæм цæрынц 
Дæ хотæ, дæ мад? 
Тæхуды, тæхуды, 
Кæмæн ис дæ цард! 
84 

ЛÆГАУ 
Фест райсомæй, лæгау, 
Ныхс сапонæй дæхи 
Æмæ-иу скув: Хуыцау, 
Фæдзæхсын дыл мæхи! 
Дзул к’уаид, уæд бæргæ, 
Дæу дæр дзы хай фæуид! 
Куы нæ уа, уæд хæргæ! 
Кæрдзынæй стонг æрвит! 
Цæттæ дæ хызын дар, 
Тагьд де скъоламæ уай! 
Æнæзивæг куы уай, - 
Хуыздæр бынат дæ бар! 
Зондамонæгмæ хъус, 
Цы зæгъа, уый-иу кæн, 
Зæрдæхъæлдзæгæй кус, 
Æмæ бæззай лæгæн!.. 
86 

КÆМÆНЦЫ... 
Алы куыстæн - рад. 
Дзидзидайæн - мад. 
Хорз фыййауæн - фос; 
Бирæ фосæн - хос. 
Хоры кæндæн - зад, 
Хоры хæрдæн - кад. 
Сонт рæдыдæн - барст; 
Хорз зæрдæйæн - уарзт. 
Рагон мастæн - тад; 
Загъдкъахæгæн - над. 
Магусайæн - цæф; 
Цырд лæппуйæн - кæф!.. 
88 

ДЗÆБИДЫР 
Бæрзонд хохы рындзыл сæрыстыр, рæсугъдæй 
Пæлæхсар сыкъаджын дзæбидыр лæууы, 
Уый халас æвæрдæй изæрмилты рухсæй, 
Налхъуытау æрттивгæйæ, дардмæ кæсы. 
Алмазау йæ сæрмæ сæнт урсæй æрттивы 
Цъæх фæлмы хъæбысы Шат-хохæн йæ сæр, 
Кавказ та ныгъуылы йæ къæхты бын мигъы, 
Сау дарынц йæ рындзытæ, кæны дон сæрсæр... 
Уыгæрдæн цъæх дары... Лæппын сычъи дардмæ - 
Цъæх фæлмы бындзыгмæ æскодта йæ каст... 
Уый, сагъæсгæнгæйæ, куы рлæууыд мæ размæ, 
Фыццаг хатт уæд базыдтон уарзонад, маст... 
90 

СИДЗÆРГÆС 
Халон баргъæвст сындзыл. 
Уад тымыгъ хæссы... 
Сау айнæджы рындзыл 
Нары хъæу хуыссы... 
Даргъ æхсæв фыдбонæй 
Цард удæн хуыздæр... 
Рухс цæуы кæронæй, - 
Бадьгац ма кæмдæр... 
Иу зæронд æскъæты, - 
Гас хъæуы уæлдай, 
Аззади фæсфæды 
Ацы бæстыхай, - 
Ма дис кæ йæ бадтыл! - 
Цуайнаджы уæлхъус 
Архайы йæ артыл 
Иу саударæг ус. 
Артдзæсты кæрæтты, 
Фæныкмæ æнгом 
Бадынц сывæллæттæ, - 
Чи бæгънæг, чи гом... 
Уазал æмæ стонгæй 
Бирæгъ дæр тæрсы, - 
Удхæссæг æввонгæй 
Ахæмтыхæссы... 
92 

- Ма кæут, мæ хуртæ, - 
Дзуры сæм сæ мад, - 
Афыцой хъæдуртæ... 
Абадутæнцад!.. 
Митæйдзаг æхсæлы 
Мары фæздæгæй... 
Цæстысыг ызгъæлы 
Агмæсусæгæй... 
Хъуырмæ схæццæ хъарæг: 
«Дудгæ фæбада 
Зæйы бын нæ дарæг, 
Мах чи фæсайдта!.. 
Фондзæй уæ ныууагъта 
Иу ныййарæгæн, - 
Мады зæрдæ скъахта, - 
Царæфтыд фæдæн!.. 
Зондæй мыл фæтых дæ, 
О мæ лæджы хай, - 
Сидзæртæй фæлыгътæ 
Ингæнмæ тæргай!.. 
Буц хъæбул дæм дзуры, - 
Сфæлмæцыд йæ мад, - 
Махæн дæр дæ цуры 
Сцæттæ кæ бынат!» 
94 

Цæстысыг ызгьæлы 
Агмæсусæгæй... 
Митæйдзаг æхсæлы 
Мары фæздæгæй... 
Бафæллад кæуынæй 
Бинонты кæстæр, - 
Къонайыл æрфынæй 
Адæмы хуыздæр! 
Иууылдæр дæ адыл 
Тулдзысты, фæлæу! - 
Стонг æмæ фæлладыл 
Тых хуыссæг кæм нæу!.. 
- О, гыцци, кæд уыдзæн? 
Райс-ма, цæй, дæ аг!.. 
- Абадут!.. Фæуыдзæн 
Алкæй дæр йæ фаг... 
Аг кæлы йæ былтæй, - 
«Хъæдуртæ» фыцынц... 
Алы ран тымбылтæй 
Сидзæртæ хуыссынц... 
Стонг æмæ кæуынæй 
Лæг куы сфæлмæцы, 
Тарф у уæд йæ фынæй, - 
Маст æм нал хъуысы. 
96 

Лыстæнмæ сæ хаста 
Мад йæ хъæбулты, 
Æдæрсгæ сæ нуæрста 
Алы бызгъуырты... 
Скодта сæ рæбынæй, 
Дæлфæдтæм æрбадт... 
Гъай-да-гъа! Кæуынæй 
Нал æфсæст сæ мад!.. 
Сидзæртæн хъæдуртæ 
Се ’хсæвæр хуыдта, 
Афтæмæй сын дуртæ 
Цуайнаджы фыхта: 
Афыцын æфсоны 
Байрох уа сæ хæрд... 
Стонг æмгъуыд нæ зоны, 
Иу сайд ын æгъгъæд!.. 
98 

НЫФС 
Тызмæгæй мæм ма кæс, 
Мæ фыды зæронд, 
Дæ зæрдæмæ ма хæсс 
Мæ зæрдæйы конд! 
Йæ фыды фæндиаг 
Кæм вæййы фырт дæр? 
Лæппуйæ рæдиаг 
Нæ вæййы æвзæр! 
Дæ номыл, дæ кадыл 
Нæ барын мæхи, - 
Ныууадз мæ мæ адыл, - 
Фæндон хорз кæм и?!. 
Æз топпæй нæ хъазын, 
Æз барæг нæ дæн; 
Æхсаргард ысласын 
Мæ бон нæу мæнæн... 
Фæхудæнт мыл хъалтæ, 
Ды се ’мбал нæ дæ! 
Мæ гутон, мæ галтæ - 
Мæнæн дæр цæтгæ! 

Мæ гутон, мæ галтæ - 
Мæ фæндыр, мæ зонд; 
Мæ кадæг, мæ зарæг - 
Мæ цард хоры конд. 
Нæ дзыллæйы зæрдæ - 
Мæ хуымгæнды хай; 
Нæ бæсты сагъæстæ - 
Мæ фæззыгон най... 
Дзаг хорæй мæ хордон, 
Бæркадджын мæ зæхх, 
Хæдтулгæ мæ уæрдон, 
Мæ фæндаг уæрæх... 
Мæгуырæй мын ма тæрс, 
Мæ фыды зæронд, - 
Дæ зæрдæмæ ма хæсс 
Мæ зæрдæйы конд!.. 
102 

ФЕСÆФ! 
Фесæф, фесæф, цард, 
Сау лæппуимæ, 
Тагъддæлзæхх фæу 
Ме ’намондимæ! - 
Калмау мын мæ риу 
Судзгæ баууылдта 
Маст - зæрдæхалæн, 
Йæ тых басæтта! 
Афæлывта мæ 
Сауæрфыг рæсугьд... 
О, мæ худинаг, 
О, мæгуыр мæ уд!.. 
Дзьфд Хуыцауы раз 
Радта иннæмæн, - 
Къухæй нал ласы 
Ныр йæ къухдарæн... 
Гъей, чызгай, цæмæн 
Афæлывтай мæн?!. 
Цæй, дæ Хуыцау дын 
Уæд тæрхонгæнæг!.. 
Даргъ хæххон зымæг, 
Уалдзыгон бонау, 
Ныр æрымысын. 
Æз, фынфенæгау... 
Кæд кæрæдзийы 
Фаг нæ рæвдыдтам? 
Кæд кæрæдзийæн 
Фаг нæ фæдзырдтам 
104 

Уарзон ныхæстæ, 
Цард æнхъæлæджы?!. 
Гъей, цы хъал уыдтæн 
Уыцы рæстæджы!.. 
Ныр дæу чи хæссы, 
Уый йæ лæджыхъæд 
Мемæ бавзарæд, 
Кæд хуыздæр у, уæд! 
Йе - йæ топпæй хъазт, 
Йе - йæ бæхыл бадт, 
Йе - йæ кæсгон кафт, 
Йе - йæ цæгъдгæ зард!. 
Дæу сырх дарийæ 
Хорз æсфæлыста! 
Дæу сызгъæрин рон 
Нарæг балвæста!.. 
Риуы ’гънæджытæ 
Хъазынц стъалытау... 
Уæд дæ хæрдгæ хуыд, 
У æд дæ ал ы ’гъдау!... 
Фесæф, фесæф, цард, 
Сау лæппуимæ, 
Тагъд дæлдзæх фæу 
Ме ’намондимæ! 
Калмау мын мæ риу 
Судзгæ баууылдта 
Маст - зæрдæхалæн, - 
Йæ тых басæтта! 
106 

ÆНÆ ХАЙ 
Мæ Иры фæсивæд! Дæ цинæй, дæ хъыгæй 
Фæластон мæ сау зæрдæ дард... 
Цы ма мын кæндзынæ? - Дæ цæстытысыгæй 
Æнæ хай фæуыдзæн мæ мард!.. 
Æцæгæлон адæм, æцæгæлон бæстæ 
Æхсныфæй нуазынц мæ туг... 
Мæлæтæй нæ тæрсын, фæлæ мын мæ фæстæ, 
Мæ уæлмæрдмæ чи хæсдзæн суг? 
Кæй чызг мыл æскæндзæн зæрдæхалæн хъарæг, 
Кæй кæуынæй риздзæн къæдзæх, 
Кæй фæндыр æсцæгъддзæн мæ иунæджы зарæг, 
Чи уадздзæн мæ дугъы йæ бæх? 
Мæ Иры фæсивæд! Дæ цинæй, дæ хъыгæй 
Фæластон мæ сау зæрдæ дард... 
Цы ма мын кæндзынæ? Дæ цæстытысыгæй 
Æнæ хай фæкодтон мæ мард!.. 
108 

^и^* 
БАЛЦЫ ЗАРÆГ 
Цæйут, æфсымæртау, 
Раттæм нæ къухтæ 
Абон кæрæдзимæ, 
Иры лæппутæ!.. 
Скæнæм нæ тырыса 
Дзыллæйы номæй. 
Рухсмæ æнæзивæг 
Цомут æнгомæй!.. 
Растдзинад уарзынæй 
Скæнæм нæ фæндаг... 
Гъе-мардзæ, магуса! 
Фесæф, нæуæндаг!.. 
110 

ÆНÆ ФЫЙЙАУ 
Хорз фыййау пыхсы дæр ары йæ фосы фæд, 
Рындзыл нæ кæны фынæй... 
Фесæфай, фесæфай, уастæн, нæ фæсивæд, - 
Иу бахъахъхъæнæг дæ нæй! 
Тар хъæдмæ бацыдтæ, пыхсы ныдздзæгъæл дæ, 
Стонг фосæй сонтдæр, зыддæр, - 
Иугæйттæй агурыс фароны хæтæлтæ, 
Стонг фосау сæфыс ды дæр!.. 
Гъæй, джиди! Искуы дæ фыййау куы разарид 
Иу сау къæдзæхы сæрæй! 
Хорз фосы дзугау дæ иумæ куы равзарид 
Исчи йæ фарны хъæрæй!.. 
112 

ФСАТИ 
Бирæйы фæфæнды 
Райсомæй хуыссын... 
Хур æркаст... нывæнды 
Хохæй хохмæтын... 
Комæй коммæ хъазгæ, 
Царды хос хæссы... 
Цард тындзы йæ размæ... 
Фсати ма хуыссы... 
Фсатийæ зæронддæр 
Дауджытæм кæм и? - 
Хæхтæй дæр бæрзонддæр 
Чиу, уый йæ фæци. 
Мит лæджы цæст сайы, - 
Схиз æм, уæд - ныхас! - 
Раст йæ астæу зайы 
Стыр нæзы бæлас. 
Дон кæлы йæ рæзты 
Урс æхсæрдзæнтæй; 
Цъититæ йæ фæрсты 
Бадынц их-зæйтæй. 
Фалæрдæм лæбырынц 
Сау дуры цæндтæ; 
Тар хъæдæй нæ зынынц 
Арф, уынгæг кæмттæ... 
114 

Урс-урсид дзæгъгъатæй 
Бандæттæ, тæрхæг; 
Саджы урс сыкъатæй 
Фсатийæн - сынтæг... 
Арсы хъуын - йæ лыстæн, 
Тинтычъи - йæ баз... 
Цæй, хуыссæд! - йæ куыстæн 
Сæфынæй нæу тас... 
Авд лæппуйы зилынц 
Фсатийы алфарс, 
Залмы сыфтæ тилынц, - 
Бындз нæ уадзынц ’ввахс. 
Иннæ авд æддæдæр 
Аходæн фыцынц... 
Физонæг фæхъæбæр, 
Фæхсынтæ нæрсынц... 
- Оф, оф! - загъта Фсати, - 
Арв кæмдæр нæры... 
Рахъил, дурыл сбадти... 
Аходæн хæры... 
Комæй, чидæр зары... 
Фсати ’хсыны агъд... 
- Чи та нæ хъыгдары? 
Акæсут-ма тагъд! 
116 

Дарддзæст лæппу араст 
Айнæджы былмæ, 
Къухаууонæй акаст 
Сау комы бынмæ... 
- Федтон, - загъта, - диссаг: 
Комы нарæджы 
Курынц иу мæллæг саг 
Фараст барæджы!.. 
Топп - ерæдзыпп, хъыримаг, 
Бæх - саулох бæхтæ... 
Исты цын хæринаг 
К’уаид уал цæтгæ!.. - 
- Гъе, ’рра! - Фсати загъта, - 
Ахæмты тыххæй 
Уастырджи фæдавта 
Фос нæ мæгуыртæй; 
Ауадз сæ йæхимæ! - 
Уый та сæ хынцдзæн, 
Давæггаг фыдимæ 
Карз арахъхъ дæтдзæн!.. 
Бирæ нал уыд хурæй... 
Зарынц та кæмдæр... 
Дарддзæст лæппу дурæй 
Акаст та ныр дæр... 
118 

Авд цуаноны бадынц 
Айнæджы ныхыл, 
Тынг хъазуатæй зарынц, 
Нал хæцынц зæххыл... 
- О, уæрæйдæ, Фсати! 
Ракæс, рафæлгæс, 
Бæрзондæй ныллæгмæ 
Хорз нæ бафæдзæхс! 
Мах - дæ уазæг, Фсати, 
Ды - нæ фæдзæхсæг! 
Бæрзондæй ныллæгмæ 
Ракæс, рафæлгæс!.. 
Дзабыр нæй, - æрчъитæ! 
Топп рæхсæнтæй баст, 
Пака худ нысчъилтæ, 
Сæр æхсырфæй даст... 
- Гъе, ныр, гъе, нæхион, - 
Разын ныр рæдау! 
Аскъæр цыл нæ сион, 
Хорз цæ фен, лæгау. 
120 

м^^® 
гино 
Гино, гино, гис! 
Иу гæды нæм ис, 
Хъарм фæлмæн кæрц дары, 
Къонайыл хуыссы, 
Аргъæуттæ мысы, 
Хъал зæрдæйæ зары... 
ФЫДУАГ 
О, цъиусур, 
Ма мæм дзур! 
О, рувас, 
Ма мæм уас! - 
Хуысгæ ма кæнын. 
О, цæргæс, 
Ма мæм кæс! 
О, тæрхъус, 
Ма мæм хъус! - 
Кæрдзыныл кæуын! 
122 

СКЪОЛАЙЫ ЛÆППУ 
- Кæй фырт дæ? 
- Толайы. 
- Кæм уыдтæ? 
- Скъолайы, 
Алыбон дæр дзы вæййын. 
Фæкæсын 
А-бе-тæ, 
Фæфыссын 
Бе-ве-тæ, 
Ахуыр кæнынмæ бæллын. 
124 

ХЪУЫБАДЫ 
Сæрдæй, зымæгæй, 
Гуыбыр, тызмæгæй, 
Йæ кæрцы мидæг, 
Ныхасы бады 
Зæронд Хъуыбады, 
Нæ фæндырдзæгъдæг.. 
Кæйдæр дзæгъæлзад, 
Лæппуйæ баззад 
Йæ сау бындурыл... 
Кæдæм-иу бафтыд, 
Уым-иу фæкафыд 
Кæрдзыны мурыл... 
Бæгьнæг, бæгъæввад, 
Æстонг, уысмæн над 
Хуыцауы рæстæй! 
Цъыфæй ныррæсыд, - 
Хæфсытæ уасыд 
Иæ къахы скъуыдтæй.. 
Бын бауай, иунæг, 
Дзыллæтæй иу лæг 
Кæй нæ рæвдыдта! 
Фæсмон фæкæна, 
Мæрдты дзыназа, 
Дæу чи ныййардта!.. 
126 

Дæу урс æхсырæй, 
Дæу худгæ-хурæй 
Чи нæ бафсæста! 
Дæу цардуалдзæджы 
Йæ хъарм хъæбысы 
Чи нæ ауызта! 
Фыййау куы уыди, 
Уæд-иу хуыссыди 
Тæдзгæ ыскъæты; 
Мит-иу куы уарыд, 
Уæд-иу ныззарыд 
Къæдзæх лæгæты... 
Уæд фос куъщ уарзта? 
Фæсал сын ласта 
Йæ салд æрчъийæ!.. 
Йæ зард нæ уагъта, - 
Фæндыр æскъахта 
Бæрз-бызычъийæ... 
Бæрзонд урс хæхтæ, 
Æнкъард къæдзæхтæ, 
Æгомыг бæлас 
Фыййауы уарзынц 
Æмæ йын зарынц 
Сæ сусæг ныхас. 
Цæргæсы бæллын, 
Уæларвы нæрын, 
Дымгæйы хъарæг, 
Цæф сæгуыты маст, 
Æхсæрдзæны хъазт - 
Фыййауы зарæг... 

Фæскъæвда хур бон 
Уымæл ривæдцон, 
Рæсугъд хизæнтæ, 
Æфсæст фосы дзуг, 
Сæрибары дуг - 
Фыййауы сæнттæ. 
Фæлæ нæ амонд 
Æнæ сæрнывонд 
Нæ хæссы бирæ! - 
Æнæ аххосæй 
Фыййауы фосæй 
Нæ хæссы бирæгъ! 
Æмбаргæ фыййау 
Йæ фосы рæгъау 
Нымадæй дары, 
Фæлæ Хъуыбады 
Йæ фоснымады 
Фынддæс нæ ары... 
Кæм сæ агура? 
Кæмæй сæ кура? - 
Хъæр сæ кæм уæнды! 
Лæгдзарм тæнæг у, 
Æлдар фыддæг у, 
Мæлын кæй фæнды?.. 
Фæлидзон, загъта... 
Иæ фос фæуагъта 
Хъæу-сæр уæзæгыл, 
Йæхæдæг алыгъд, 
Дыгурмæ ахызт 
Адай-æфцæгыл... 

Ирæй, Кæсæгæй, 
Фæндырдзæгъдæгæй 
Кæм нæ фæхатти? 
Цытджын Калачы 
Йæ зарды руаджы 
Сæндæтты бадти. 
Йæ хорз зарджытæн, 
Йæ хорз кадджытæн 
Кæрон кæм уыди? 
Æнæ фæхудгæ, 
Æнæ фæкæугæ 
Сæм чи лæууыди?!. 
Йæ къах нæ фæллад, 
Йæ зард нæ фенад 
Йæ цæугæ-царды... 
Æрмæст нæ хъæумæ 
Куырмæй фæстæмæ 
Æрцыд Хъу ыбады... 
Сæрдæй, зымæгæй, 
Гуыбыр, тызмæгæй, 
Йæ къæрит кæрцы 
Ныхасы бады 
Зæронд Хъуыбады, - 
Нæ йæ зоныс, цы?.. 
132 

* * * 
Дæу бамбæрстон... Дæ нæуæндон ныхæстæ... 
Дæ уайдзæфтæ... тæргайгоппæй лæууын... 
Æстæй та арф улæфт... Фæлмæн цæстæнгас... 
Æфсоны бустæ... стæй та уæд кæуын... 
Цы ’мбæхсыс ды, цы ’мбæхсыс ды фæлывдæй 
Дæ рынчын риуы цæссыгтæн сæ маст? 
Ды уарзыс, зон, ды тынг уарзыс бæлвырдæй 
Дæ цард æмæ дæхи уды бæрц раст. 
Фæлæ нырма поэты судзгæ уарзтæн 
Нæма дæттыс дæ разыйы ныхас. 
Тæрсыс æдылытæн сæ карз тæрхонæй, 
Æвирхъау дамдумтæ дæу уадзынц тас. 
Нæ зæгъыс ды дæ уарзонад æргомæй. 
Мæ хабæрттæ, мæ уæззау царды кой. 
Куы срухс кæнынц æвæджиау дæ зæрдæ, 
Куы та сæ тæссæй нал арыс æнцой. 
Мæ ныхасмæ æнувыдæй фæбæллыс, 
Мæнмæ куы хъусис, уый дæ тынг фæнды... 
Уæззау уавæрты адæргæй куы тæрсыс, - 
Поэты цинтæн ницæйаг дæ ды!.. 
134 

АХСДЖИАГ МИНУТЫ 
Æз дын, хъазгæйæ, загьтон, мæ ныхас фæмæнг, 
Дæу æнæбары кодтон дызæрдыг, - 
Æз мæ уарзæгой зæрдæмæ рбайстон хæстæг 
Сонтæй уарзондзинады цæхæр зынг... 
Æз фæхаудтæн хæлæрттæ мæ хицæттæй дард, 
Тынг фæлмæцыдтæн удхайраг хастæй, 
Æз фыдыбæстæ мысгæйæ, рвыстон мæ цард, 
Æз ныфсытæм, фæндæттæм нæ кастæн... 
Раст, фæззыгон æхсæвау, хъуынтъызæй, сындæг 
Бонтæ тарæй сæ кæрæдзи ивтой, - 
Цыма, м ’алыварс бацис æппæт дæр мьгаæг - 
Худын, йе та цæссыгтæ нæ уыдтон. 
Стæй дыл амбæлдтæн æз... О, цæй тыххæй? Цæмæн?! 
Мæн дæ бакаст æрынцой нæ уагъта, 
Æмæ де ’стыр рæвдауæн ныхæстæй мæнæн 
Уæд мæ зæрдæ мæ риувæйнæг цавта... 
Æз дæу бауарзтон бирæ, зæрдæбынæй мын 
Æдзухдæр тæригъæд кæй кодтай... 
Фæлæ, бамбар, мæ къона, мæ зæрдæйы дын 
Ныр нæ разындзæн амонд, æнцойад... 
Уарзты аккаг нæ дæн, уарзтыл абон куыд уон? - 
Мæнмæ тохмæ куы сиды, мæ бæстæ, 
Кæд ын йе знаджы басæттын не суа мæ бон, 
Уæд дæ нал фендзæн никуы мæ цæст дæр... 
136 

* * * 
Нæ мæ уырны... Æнæкæрон, хæрз сабыр 
Цъæх арвы риу, фæлурс мæйы тынтæ, 
Æстъалыты тæмæн, дзæбæх рæу уæлдæф 
Æввахс нæ уадзынц диссаджы фынтæ. 
Хъуынтъыз обау, стæй ацы ’гомыг быдыр, 
Æгæрон дард гæзæмæ фæлмы бын, 
Мæ риу æлхъивгæ, зæрдæйы нæ уадзынц 
Дызæрдыгтæ, æнкъарддзинад æппын... 
Ныууагъд дыргъдон, кæм нал зарынц ныр мæргътæ. 
Стæй доны ’тте фынæйгонд хъæугæрон, - 
Æрхæндæг уадындзæн йæ фæстаг хъæрзын 
Нæ кæлын кæнынц цæссыгты ирд дон... 
Зæрдæбын худт, фырцингæнаг цæстытæ, 
Сырх розæтæ, бæллиццаджы сæнттæ... 
Нæ, нæ, уый нæу! Æхсæвы стыр рæсугъдад 
Нæ быхсы уыдон... Нæй, нæ уарзыс, нæ! 
138 

ФÆСТАГ ФЕМБÆЛД 
Поэт дын рынчынæй, 
Зæрондæй, гуыбырæй 
Фæцæйцыд йæ «хуыссæнмæ цадæг» 
Йæ худын хъæлæсæй, 
Æмбисонды зæлтæй 
Уый базыдта музæйы зарæг. 
- Уæ байрай, зæронд лæг! 
Æд дзæкъул, уæндонæй, 
Куыннæ тыхсыс уый бæрц хæтынæй? 
Хæларад, сæрибар 
Дæ уарзон дзыллæтæн 
Æрцъæгъдыс дæ хъиссын фæндырæй... 
Фæлæ ды зæронд дæ, 
Ды федтай фыдбонтæ, 
Æнæпайда фесты дæ тыхтæ. 
Æгъгъæд у хæтынæн! 
Æгъдау дын дæтдзынæн, - 
Дæ фæстæ мæрддзыгой цæудзынæн. 
Зын у, зын нæ фæндаг, 
Мах не стæм нæуæндаг, - 
Мæ фæстæ-ма рацу ды размæ, 
Æрцараз дæ лирæ, 
Зындзинæдтæ бирæ, 
Ингæнмæ цæугæйæ, - фæраз сын. 
Кæм фæкæнынц зарæг, 
Кæм хъуысы йæ хъарæг, 
Кæм нæ вæййы музæ ирхæфсæн, 
Уым рухсад æлгъитынц, 
Поэты фæсурынц... 
Цом размæ! Мах кадмæ нæ бæллæм!.. 

НÆ ДÆ ТÆРСЫН МÆЛÆТ 
Нæ дæ тæрсын, мæлæт!.. Дæ сау ингæны уазал 
Йæ тар уынгæг къуыммæ ныр рагæй хоны мæн, 
Фæлæ цæрын уæддæр, раст цалынмæ ма хъаза 
Тыхы мур ме уæнгты мæ райгуырæн бæстæн. 
Нæ федтон амонд æз, фæлæ мæ уды бартæ, - 
Кæд мын зынаргъ ысты, раст амондау, уæддæр, - 
Мæ мæгуыр адæмæн рæсугъд сæрибар цардмæ 
Æз иу къахдзæфыл дæр дæн раттынмæ цæттæ. 
этюд 
Мæнæ диссаджы ’хсæв, - дзаг у алы сæнттæй, 
Зæхмæ сабыр, хуызæгау, æрцыди... 
Стылди хъазгæ фæрнæй арвыл цалхыдзаг мæй, 
Стъалы стъалыйы фæстæ æссыгьди... 
Бæстæ гомыг, æнцад... Хъæд ныхъуси, хуыссы 
Адджын сæнтгы узæлдæй, рæвдыдæй. 
Денджыз дардыл йæ улæнтæ сабыр хæссы 
Мæ сæм сиды æрынцой кæнынмæ. 

ЛЫМÆНÆН 
Дæсныйады куыстæн æххæстгæнæн нæй, 
Кæд дæм нæй хъару ’мæ дæсныйад, 
Нæ бахъардзæн искæй рыстдзинад дæумæ, 
Кæд не ’взæрстай искæд зындзинад. 
Таланттæ мæ уарзын нæ домын дæуæй, - 
Сæ рæстæг æхсарджынтæн ацыд. 
Нæ дзыллæ дын бакодта бирæ хæрзтæ. 
Уæд та ма дзы иу, гормон, бафид. 
Æркæн сæ æууæндын дæхиуыл, мæ хур, 
Æзнаг сын кæй нæ дæ сæ царды, 
Сæ размæ сын ма бавæр ногæй цæлхдур 
Сæ тохы хъуыддаджы - сæ бартыл. 

* * * 
Нæ, дæу ничиуал раивдзæн никуы, 
О, мæ зынаргъ, мæ ныййарæг мад! 
Ныр дæ хъæбулы нал уырны ницы, - 
Ныр уый базыдта царды фыдад... 
Ды куы нæ цæрис, - куыд бирæ йæ уарзис! 
Уымæн зонис йæ зæрдæ бæстон, 
Ды уый хъахъхъæнис, уарийау, алкæм, 
Цæмæй ма взара тухи, фыдбон. 
Ды йæ буцæн дæ риуыл рæвдауис, 
Ды йын амонис царды нысан, 
Ды йæ рæдыдтæ уымæн ныббарис, 
Ды йæ ныфс уаис алкæд зын ран. 

♦ ♦ * 
Ды афтæ ма банхъæл: нæ хæхтæ ферох кодтон, 
Ды афтæ ма банхъæл, æз ферох кодгон дæу. 
Нæ мæ ферох ысты дæ хъуыдыгæнæг бакаст, 
Нæ мæгуыр дзыллæтæ, нæ мæгуыр хохаг хъæу. 
Нæ уыдзæн никуы уый! Æз цасдæр тыхсон хасты, 
Цас дарддæр уон дæуæй, цас карздæр уа æзнаг, 
Мæнæн нæ хæхты фенд гъе уый бæрц адджындæр у, - 
Кæй уарзын, уыдоныл фæцин кæндзынæн фаг. 
Мæнæн ды ма фæтæрс. Æз маст исын нæ зонын, 
Фæлæ фыдракондæн лæууын йæ ныхмæ æз. 
Нæ комын сайын æз æцæгæлон рæсугъдтæн, - 
Кæм фæнды уон, - уæддæр нæ рох кæнъш мæ хæс. 
Æз уарзын адæмты, æппæт дунейы уарзын, 
Æз уарзын сидзæрты, æфхæрд чи у æдзух. 
Фæлæ фылдæр нæ хъару, нæ мæгуыр адæм уарзын, 
Мæнæн мæ мæ зæрдæйæ нæ кæнынц уыдон цух. 
Уæ сæрыл ратдзынæн мæ цард мæ цард, мæ зонд, мæ хъару, 
Уæ сæрыл ратдзынæн кæддæриддæр мæхи... 
Куыд зынаргъ мын æстут, куыд мын æстут æхсызгон, 
Куы ссарин уымæн дзырд, уæд уын æй æз зæгъин. 
148 

М. 3. ХЪИПИАНИИЫ МАРДЫ УÆЛХЪУС 
Амардис... æмæ нæ мæстæлгъæд риутæй 
Хъуысы зæрдæхалгæ ацы ныхас. 
Амарди... æмæ та сагьæссаг ниудæй 
Ниуыс, дзыназыс, ныйиарæг Кавказ! 
О, ды нæ зынаргъ хъæбулæй фæцух дæ... 
Махæн дæ номæй цытæ уыд фæдзæхст, 
Уыдон хæдæфсарм гуырдзийаг æдзухдæр 
Уарзон æфсымæрау кодта æххæст. 
Тынг бирæ сты, цымæ, адæмы охыл 
Чи хаста адæммæ ныфс æмæ ’хсар, 
Не стыр сæрибарыл чи цыди тохы, 
Тар къуымты чи лæууыд рухс цырагъдар? 
Нæ, бирæ не сты. Нæ цæуæт кæндзæни 
Ацы зианыл зæрдæхъыг ныхас... 
Ку... мæн дæ кæуынмæ ногæй уырндзæни 
Де суинаг фидæн, ныййарæг Кавказ! 
150 

* * * 
Мæ зæрдæмæ цæуы, æнувыдæй кæй кæсыс, 
Кæй дæ фæнды, цæмæй мæн базонай бæстон, 
Дæ разы, хъазæгау, куы фæдзурын æргомæй - 
Фæллад дæн уарзынæй, ыстыхстæн дзы бынтон. 
Мæ зæрдæмæ цæуыдæ зондджын арф цæстæнгас, - 
Дызæрдыггæнгæйæ, куы фенын дæу тыхстæй, 
Куы фæзæгьын, зæгъгæ, сты адæмтæ æгъатыр 
Æмæ сæ зæрдæйы уæларвон зæлтæ нæй... 
Ды баууæнд мæнæн мæ фæливæн ныхæстыл, - 
Мæхæдæг не ’ууæндын æз уыдоныл æппын, - 
Æууæнд, нæ дыууæ дæр мах, иу мады хъæбултау, 
Нæ кувæндон рæсугъд æскæндзыстæм зæххыл. 
Фæллойы кувæндон, тыхдзинад дзы нæ уыдзæн, 
Нæ тох уыдзæн бæлвырд, зæххыл нæ калдзæн туг 
Нæ рæсугъд кувæндон уæд рарттивдзæн рæсугъдæй, - 
Зæххыл уæд ралæудзæн сæрибарады дуг. 
152 

* * * 
Дзæгъæлы уыд нæ сæмбæлд махæн иумæ, - 
Мæ хуры хай, нæ фæндаг иумæ нæу: 
Нæ цин кæндзыстæм иу циныл дæуимæ, 
Мæ тарф хъынцъым нæ бауыдзæни дæу... 
Цъæх уалдзæджы фæхъæуы хъæлдзæг зæлтæ, 
Сырх дидинджытæ, булæмæргъы зард, 
Дзæбæх сæнттæ! Сыгъдæг арв, хуры тынтæ, 
Æнæ фидæн, æнæ нысанæй цард... 
Бынтон æндæр у фæззæгæн йæ нысан: 
Ратт уымæн сындз ды розæты бæсты, 
Уый уарзы тох, æхсар, куыстæй нæ тыхсы, 
Уым къахдзæфтæ фыд хъизæмар æсты... 
Нæу уыдонæн сæ циндзинад æмхуызон 
Æмæ нæу иу сæ хъыгдзинад, сæ уаг... 
Дзæгъæлы уыд нæ сæмбæлд махæн иумæ, - 
Нæ фæндаг иумæ нæу... Уый у хъыгаг!.. 
154 

* * ♦ 
Нæуæгæй та, мæ ахсджиаг сæнтты уарзон, 
Рынчын лæгау, дæ къæсæр хойын æз, - 
Мæ низы ныхмæ разындтæн фæразон, 
Фæлæ мын нæй æнцой æмæ фæрæз. 
Ныббар та мын... Æфхæрд æмæ фæлладæй 
Дæ риуыл æз æркъул кæнон мæ сæр, - 
Кæд фервæзин æз худинаг, æгадæй, 
Кæд ахуыссид мæ сау сæнтты цæхæр... 
Æвæсмонæй, цæстуарзонæй та акал 
Мæ маргджын сыкъа, раздæры хуызæн; 
Нæуæгæй та зæрдæхъæлдзæгæй азар, 
Цæй раздæрау, дæ рох зарæг мæнæн... 
Æмæ дæ зард дæ дзыхы дзырд, уындзынæ, - 
Мæ риу куыд дзаг кæндзæн йæ фыццагон тыхæй - 
Æрчъитдзынæн, æрыгас та уыдзынæн 
Æндæр фæндтæ, æндæр тохы тыххæй... 
Æмæ мæ асырды мæстаг хъуыдытæ 
Æрбайсæфдзысмты мигъы фæздæджы... 
Мæ цæстытыл цы нывтæ уад, цы фынтæ... 
Дзæгъæл сæнттæ!.. Куыд сайут куыд лæджы! 
Куыд уыд мæ фæнд æдзæрæг судзгæ фæзты 
Æрттивгæ цард æсфæлындзын мæнæн! 
Куыд мæ уырныдтой рог цины ныхæстæ. 
Куыд уарзтон æз... Куыд бафæлмæцыдтæн!.. 
Ныббар мын æй! Дæ аудын, уырнæд дæ, 
Фæстæмæ сног кæндзæн мæ æвзонгад, мæ цард, 
Æмæ мещанон цардыл ме ’взæр фæндтæ 
Фæсурдзынæн мæ зæрдæйæ уæд дард! 
156 

♦ * ♦ 
Кæд нæ фембæлд, мæ дуне, мæ зынаргъ, 
У фыд хахуыртæ, хъазæн ныхæстæ, 
Уæд поэтæй ды макуы скæ, макуы, цагъар, 
Уый дæ курын, кæнын дын лæгьстæтæ. 
Тухи, утхар фæкæнын нæ бафæнддзæн мæн! - 
Царды амондыл никуы фæхæстдæн, 
Æз уæззау тохæй афтæ ныффæлмæцыдтæн 
Æмæ курын æнцойад æрмæстдæр... 
Æз тæрсын, мæ, бон, райхъалæн м ’адджын сæнтгæн 
Æмæ ме стыр дзæгъæлмонц ныфсытæн, 
Æз тæрсын ныр æрмæстдæр фыдбонтæй, мæтæй 
Æмæ сусæг, æнæбон цæссыгтæй... 
Кæд мын, хъазгæ, дæ рæвдыддзинæдтæ, мыййаг, 
Масты, катæйтты фтауой мæ сæнтгæ, - 
Уæд ныббар мын мæ къона, мæ зæрдæйы таг, 
Æмæ ма фæкæн риссын мæ зæрдæ. 

* * * 
Æвзонгау, æвзыгъдæй куы зарын, куы кæсын, 
Æнæмæт куы вæййы мæ хъаст, - 
Æууæнд мыл, нæ вæййын æз хъæлдзæг, - æмбæхсын 
Æрмæстдæр мæ сагъæс, мæ маст. 
Ныхæстæ кæнгæйæ, æз искуы фарстæн 
Уæндонæй куы фæдæттын дзуапп, 
Уæд фембæхсын, баууæнд мыл, аив ныхасæй 
Мæ зæрдæйы сусæгдзинад. 
Куы калон цæссыгтæ, куы дын зæгъон «уарзын», 
Мæныл-иу ды ма ууæнд уæддæр, - 
Мæ ахсджиаг хъуыдытæй æз никуы фæхъазын, - 
Нæ худинаг кæнын мæ сæр. 
Фæлæ дæм, æнæсдзырд, мæ цæстыты зулæй, 
Куы кæсон, мæ рухс хуры тын, 
Гъе уæд... Нæ, нæ, уый дæр та хъазын у, худын, 
Фæлтау мыл ды ма ’ууæнд æппын!.. 

ÆРРА ФЫЙЙАУ 
Раджы хохы цъуппæй касти 
Иу æрра фыййау, 
Мигъ æнгом йæ быны бадти, 
Урс цагъд къуымбилау. 
Бахъазыд дын æм йæ зæрдæ, - 
Тæккæ былгæрон, 
Дурыл авæрдта йæ къæхтæ: 
«Агæпп æм кæнон, - 
Загъта, - фос уал ам мæ сæрмæ 
Хизæд уæзæгыл, 
Æз фæхуысдзынæн изæрмæ 
Уыцы бæмбæгыл...» 
Дардыл йе уæнгтæ фæхаста, - 
Гъопп! - зæгъгæ, йæхи 
Пуртийы зыввытт фæласта... 
Лæг ныххæррæгъ и! 

♦ * * 
Мæ цæстмæ ма дар ды, кæй ныууагътон мæ фæндыр 
Кæй аскъуыдтон мæ ивгъуыд рухс сæнтты рæхыс, 
Кæй нал дзурын æргом мæ сагъæстæ, мæ фæндтæ 
Хъæбæрзæрдæ, æнæуд карз дунейæн æз. 
Мæ цæстмæ ма дар ды... Сæрибарæн йæ зарæг 
Рæхысты злангимæ нæ фидауы бынтон, 
Чызджы сусу-бусутæ, булæмæргъы зланг зард, - 
Гъе уыдон сты фыдмонцты нуазæн, уый дæр зон. 
Бæллиццаг фидæны сæраппонд нын æвзыгъдæй 
Кæмæн гъе ныр йæ тох æвæджыйау æскарз, 
Æз уыдонæн сæ ныфс куыд сæттон дины дзырдтæй: 
«Кæйдæриддæр ды раст дæхи æмхуызон уарз!» 
Æхсæв фæвæййы ныр... Тыхгæнджытæ кæм æсты, 
Æдылытæн, æстигъджытæн бынат кæм ис. 
Гъе уым ныридæгæн тыхми, мæнгарддзинадæн, 
Æнæуаг митæн, кейфытæн бынат æссис... 
Нымад æсты минуттæ... Тцыдысты фæдисы цаутæ, 
Джебогътыл судзы ирд сæуæхсидтæн йæ тын... 
Гæрæхтæ райхъуысæнт, гъе уæд - «Табу Хуыцауæн» - 
Уæлахизæй ныннæрдзæн рухс æврæгътыл тынг. 
Уæд ног дуне цæрдзæн æнцад, сабырæй 
Æмæ, æлгъгæнгæ, фехсдзæн тугæй ахуырст кард. 
Мæ цæстмæ ма дар ды... Кæндзынæн уæд фæндырæй 
Сæрибары, æмбары, уарзондзинады зард. 

МАРХОДАРÆГ 
Лæг кæрдзынæй дæр æфсæды 
Гутоны фæстæ. 
Рагæй нал фæци нæ гæды 
Урссаджы хъæстæ. 
Зæрдæ нал агуры хъазын, 
Аргъæуттæй фæцух, 
Удхæссæг ын фестад зарын, 
Хъыг кæны æдзух. 
Амар æй фæлтау фырнадæй, 
Акъах ын йæ цæст, 
Фесаф æй бынтон, æгадæй, - 
Бафсад æй æрмæст! 
Йе ’стонгæн бæргæ ис цары 
Иу нæртоны хос, 
Фæлæ йæм фæндаг нæ ары, - 
Аскъуына йæ бос! - 
Галы фиу... Йæ бын мæхъийау 
Фондз уæрдæхæй баст, - 
Бур-бурид æсси, фæткъуыйау, 
Афæдзваг у раст! 
166 

Йе рагъ афасти фырнæрстæй, 
Хус ысмаг хæссы... 
Гъеныр дæр та йæм цъындцæстæй 
Стонг гæды кæсы... 
Куыдз дæлдæр хуыссы йæ цуры, 
Уынæргъы, хъæрзы... 
Бахудт æм æмæ йæм дзуры: 
«Скастæ та йæм, цы?» 
Гæды фестъæлфыд... фырмæстæй 
Аныхта йæ сæр, 
Ракаст йе ’знагмæ мæрддзæстæй, - 
«Гъæ, зæронд сæлхæр! - 
Загъта, - ма тæрс, æз мæ цардæн 
Базыдтон æгъдау, 
Ма тæрс, гуыдынхъус, æз нал дæн 
Мархохор, дæуау!..» 
168 

МÆ ХОМÆ 
Куы нынниуы дымгæ нæ фæрсæджы цъæсты 
Хъызт зымæгон æхсæв, мæ хо, 
Уæд ауайыс уайтагъд, кæугæйæ, мæ цæстыл, 
Фæлæ дын нæу баххуыс мæ бон. 
Фæхайджын нын кодта фыдамонды бонтæй 
Нæ мæгуыр бинонты хъысмæт. 
Ды уарзтай рæсугъд цард, уæгъдибарад домдтай, 
Мæнæн та уыд карз тох мæ мæт. 
Куыд сыстæм мах хъомыл - бынтондæр æндæртæ, 
Æмуддзинад мах æхсæн нæй, - 
Нæ фыд нæу нæ хуызæн, æндæр у йæ зæрдæ, 
Нæ мад та... Цы йын дзурæм, цæй? 
Мах азы афонтау, - бæрцнымад цыппарæй, - 
Цыппар ысты уыдон дæр раст, - 
Æвæццæгæн радта æрдз худæгæн, барæй, 
Тыхджындæр цæмæй уа нæ маст. 
Нæ фыдмæ ма бакæс, - сæнтурсæй æрттивы, 
Хæлар æмæ ихау рæсуг... 
Дæуæн та дæ æнгас раст уалдзæджы ивы, 
Фыцы æмæ райы дæ туг. 
170 

Куы хурбон, куы асæст, куы мигъджын фыд рæстæг, - 
Уый фæззæг!.. Нæ мадау нæу цы? 
Мæн маст æмæ амонд æскодтой сæ хæстæг, 
Нæ сæрдау мæ зæрдæ фыцы... 
Нæ хъуыды, нæ сагъæс, нæ зондахаст - хицæн, 
Куыд фидауæм иумæ гъе уæд? 
Мах иухуызон амонд нæ куырдтам нæхицæн, 
Æмхуызон нæ уыди нæ мæт. 
Фæхицæнтæ ыстæм... Ды равзæрстай амонд, 
Ды уалдзыгон сæнттыл ыстæ, 
Фæлæ дын дæ мойы æнæхсæст, æрра зонд 
Ныссаста дæ ныфсы сæнттæ. 
Ды хъусæй лæууыдтæ, æгомыг зæппадзау, - 
Æмбæхстай ды махæй дæ хъыг, 
Уæддæр нæм æрбайхъуысти судзаджы уацау, - 
Дæ цæстытæй фемæхст цæссыг. 
Фыдæнхъæл æрбадæ дæ сæнтты мæсыгæй, 
Æнахъомæй зæрдæ ныссаст... 
Цæй, аку, мæ зынаргъ!.. мыййаг кæд цæссыгæй 
Фæрæуæгдæр кæнис дæ маст. 
172 

*** 
Мæй арвыл ленк кодта, æстъалытæ æрттывтой, 
Æрфынæй и доны ’тте хъæу... 
Хæристæ гæзæмæ сæ къалиутæ ’нкъуыстой, 
Фæйлауæнтæ кодтой быцæу. 
Æз кодтон дызæрдыг... Фæлæ мын фæсырдтай 
Дæ кастæй мæ сагъæстæ дард: 
«Хъысмæтимæ тохы, - дзырдтауый, - нæзыдтай 
Æппындæр нæ амонд, нæ цард. 
Дæу уад-дымгæ хаста йæ базыртыл дардмæ, 
Уый фескъæфы афтæ сыфтæр, 
Нæ байхъуыстай майы булбулæн йæ зардмæ, 
Æскæсæн куы скалы цæхæр. 
Нæ федтай ды никуы, сырх розæ-веноктæ 
Куыд æскæнынц фидауын ных, 
Ды уарзондзинадæн нæ зоныс йæ хъару, 
Кæй дæтты уый рухс æмæ тых». 
Уæвгæйæ, куыд фæрæзта уый бæрц та уарзын, 
Уый афтæ хорз арæхст зæгъы, 
Æмæ мæ æрфæндыдис амонд æссарын, 
Æрфæндыд мæ тынгдæр цæрын. 
174 

*** 
Мæ зæрдæмæ цæуы, æнувыдæй кæй кæсыс, 
Кæй дæ фæнды, цæмæй мæн базонай бæстон, 
Дæ разы, хъазæгау, куы фæдзурын æргомæй - 
Фæллад дæн уарзынæй, ыстыхстæн дзы бынтон. 
Мæ зæрдæмæ цæуы дæ зондджын арф цæстæнгас, - 
Дызæрдыггæнгæйæ, куы фенын дæу тыхстæй, 
Куы фæзæгъын, зæгъгæ, сты адæмтæ æгъатыр 
Æмæ сæ зæрдæйы уæларвон зæлтæ нæй... 
Ды ма баууæнд мæнæн мæ фæливæн ныхæстыл, - 
Мæхæдæг не ууæндын æз уыдоныл æппын, - 
Æууæнд, нæ дыууæ дæр мах, иу мады хъæбултау, 
Нæ кувæндон рæсугъд æскæндзыстæм зæххыл. 
Фæллойы кувæндон, тыхдзинад дзы нæ уыдзæн, 
Нæ тох уыдзæн бæлвырд, зæххыл нæ кæлдзæн туг 
Нæ сыгъдæг кувæндон уæд рарттивдзæн рæсугъдæй, - 
Зæххыл уæд ралæудзæн сæрибарады дуг! 
176 

*** 
Кæнын дын арфæ æз... Уæд де ’ргом дзырд æвдисæн... 
Хæрзбон, хæлар, хæрзбон! - нæ бауарзтай ды мæн. 
Хызын æмæ лæдзæг мæ къухмæ ногæй исын, 
Уæнт та мын цард, æнцой, сæрибарад - лымæн. 
Кæнын дын арфæ æз... Хæтæгхуагæн æгасæй 
Фæстæмæ раздæхтай йæ мæгуыр рохгонд ном, 
«Ныббар мын» загътай ды, гъе уыцы карз ныхасæй 
Мæнæн ныррухс кодтай мæ цардвæндаг бынтон. 
Ныр æз æрцæгъддзынæн мæ иу хатты фæндырæй, 
Æз ферох кæндзынæн дæ фæлмæн худт, дæ зард, 
Æгас дунейыл æз æрхæтдзынæн фыццагау, 
Хæларæй дзыллæтæн æз ратдзынæн мæ цард. 

НОГ АЗЫ АРФÆТÆ 
Кæнын уын арфæтæ ныртæккæ 
Мæ сонт музæ мæнæн, æмбæлтгæ, - 
Ныллæууыд ног аз, ног дуг абон! - 
Æмбæлттæ, музæимæ уын 
Æз дæр ныр арфæтæ кæнын, - 
Æрхæссæд уын нæуæг дуг амонд, - 
Æцæг лæгтæй уæ ’дзух куыд арон, - 
Куыдæй уыдзыстут мын зынгонд, - 
Куыд куса, ныронгау, уæ зонд. 
180 

$Л^>9 
ЛЫМÆНÆН 
Дæсныйады куыстæн æххæстгæнæн нæй, 
Кæд дæм нæй хъару ’мæ дæсныйад, 
Нæ бахъардзæн искæй рыстдзинад дæумæ, 
Кæд не ’взæрстай искæд зындзинад. 
Таланттæ ’мæ уарзын нæ домын дæуæй, - 
Сæ рæстæг æхсарджынтæн ацыд. 
Нæ дзыллæ дын бакодта бирæ хæрзтæ. 
Уæд та ма дзы иу, гормон, бафид. 
Æркæн сæ æууæндын дæхиуыл, мæ хур, 
Æзнаг сын кæй нæ дæ сæ царды, 
Сæ размæ сын ма бавæр ногæй цæлхдур 
Сæ тохы хъуыддаджы - сæ бартыл. 
182 

Поэма 
ФАТИМÆ 
(Кавказаг уацау) 
НОМАРÆН 
Ахх, хъазгæ ?мæ райгæ куыд фæхæссин дæу 
Нæ ницæйаг дунейæ дардмæ, 
Нæ зæгъин, фæллад дæн, мæ бон хæссын нæу, 
Æрдз хъусид мæ уарзыны зардмæ... 
Мæ фæндыры зардмæ дæ буц сæр фæлмæн 
Æруадзис мæ риуыл æнцадæй, 
Фæхуыссис ды бирæ мæ риуыл мæнæн 
Æмæ дæ рæвдауин мæ зардæй... 
Сабыргай дын бирæ фæзарин уæд æз 
Тæмæнкалгæ æрдзы хъæбысы. 
Æз дын уæд фæдзурин, куыд тыхсын: 
Цæйбæрц хорз у уарзын, фæллойы фæрæз, 
Уд царды сæрибар куыд мысы... 
I 
Саламджындæр кæм ис Наибæй, - 
Йæ уазæгдон нæ кæны цух: 
Цæцæн, стыр Кæсæг, Гунибæй 
Вæййы уым уазджытæ æдзух: 
Сæ фысымæн йæ зæрдæ ’мбаргæ, 
Хæстон фæдис цыдты фæстæ 
184 

Фæкæнынц адджын ныхæстæ, 
Фыдæлты ’гъдау сæ зæрдыл даргæ, 
Кавказы растзæрдæ фырттæ, - 
Куы вæййынц туджджынтæ, уæддæр, - 
Æваст æмбæлды, йе æрхуынды 
Æнæ хæрам, æнæ ’мбæхст хъуыды 
Кæрæдзи хистæрæй хынцынц: 
Æхсæвæр, аходæн хæрынц, 
Æмæ, хæлар лæгтау, æрмæстдæр 
Сæ хæхты бархийы ныхас 
Кæнынц сæ тымбыл фынджы раз... 
Ысты ам уазджытæ æмсæртæ; 
Сæ цардмæ сын æвналæн нæй; 
Пысылмон лæг гъе уый тыххæй 
Мæлæтмæ ратдзæни йæ сæр дæр. 
Лыгъд лæг, йæ фæндагæй фæллад, 
Кæнæ фæкæсинаг абырæг, 
Зæронд бæлццон, кæнæ мæгуыр лæг - 
Салам сын ам æмæ бынат. 
Ыстыр бæрæгбонты цæуынц 
Наибтæм хъæубæсты чызджытæ 
Æмæ уым симгæ кафт кæнынц. 
Ам не ’рæнкъард вæййынц чысылтæ 
Лæппу-лæгтæй, куы вæййы карз 
Сæ уарзæттæн сæ цæстæнгас... 
Ам чызджытæ æфсæрмы кæнгæ, 
Къæмдзæстыгæй бынмæ ныккæсгæ, 
Чысыл нæ фæкæнынц ныхас... 
Наиб ныззæронд ис бынтондæр... 
Миййаг мæлæты тас, йе кар 
Нæ басастой йæ сахъ æхсар 
Уæлахизты æсгуыхт фæдонæн. 
185 

Æрæджы дæр ма-иу цæрдæг, - 
Лæппу йæм кодтаид хæлæг, - 
Йæ бæхыл афтæ рæсугъд бадти. 
Нæ тар хæхтæн сæ цъæсты хатти: 
Берданкæ йе ’фцæджы æфтыд, 
Кæд ыл-иу фембæлдаид сырд, 
Æвæллайгæйæ, боны дæргъы 
Йæ фæдыл уадаид бырсгæ... 
Æрæджы дæр ма-иу æндæргау 
Æхсæвы мæйдары хъуызгæ 
Уый уад йæ туджджынæн йæ фæстæ, 
Æмæ йын райсомæй йæ гæрзтæ 
Хъæмæ æрхастаид æгъдауæн... 
Табу æппæттыхджын хуыцауæн! 
Ныр дæр ма мастисын æгъдау 
Кæм æхсын кæны туджы тугæй, 
Уым нæй æрхæссæн кадмæ фау, 
Нæй зарæн уарзоныл рæсугъдæй, 
Фæлæ хъæбатырæн мæстаг у, 
Иæ фырты туг райсын йæ бон 
Куы нæ бауа, миййаг, фæстагмæ 
Зæрондæй, цардфæуды кæрон: 
Уæд асæтты йæ ныфс æгасæй, 
Уæд сæфт у йе ’нцойад, йæ цин... 
Æрхæндæг, уайдзæф загъды тасæй, 
Иæхи нæ фæзоны - кæм и; 
Къæрныхау, тагъд-тагъд уый æмбæхсгæ 
Фæцæуы ингæнмæ... Куыдтæрсгæ 
Вæййы уæд йе ’мбæлттæм йæ каст, 
Цæйбæрц у адæммæ йæ маст!.. 
Наибы зæрдæ маст ныссаста, 
Æдзух æнкъард, - уыны хуыцау, - 
Йæ фырт Дзамболаты куыд уарзта, 
186 

Фæлæ цы кæна. Ис æгъдау, - 
Фæуæлахиз ис æгъдау мастыл, - 
Ныр хъуамæ уый тыххæй бынтондæр 
Уый ферох кæна алцы ’ппæт. 
Йæ тар, йæ зæронды фыдбонты 
Йæ бæрны бакодта хъысмæт 
Рæсугъд, кæнгæ чызджы хæссынмæ... 
Иæ мæт уыд иудадзыг - Фатимæ; 
Æхсæвæй-бонæй уымæ каст 
Хæзнайау ын уыди уый раст. 
- Мæ хур, мæ уарзон чызг, уыныс мæ, - 
Ысурс и, базæронд дæ фыд, 
Рæхджы бон, чи зоны, æнусмæ 
Мæныл ныккалдзысты сыджыт... 
Дæ мады амæлæн фыдбоны, - 
Куы сдæ ды сидзæр сывæллон, 
Дæ цард куы фæфыддæр зындонæй, 
Уæд дæ æрбакодтон, мæ бон... 
Дзырд радтон хистæртæн, нæ хъæуæн, 
Кæй дæ рæвдаудзынæн фыдау, 
Æмæ дæ не ’лдæртты хуыздæрæн 
Кæй ратдзынæн мæхи чызгау... 
Куыд уалдзыгон дидинæг хæхты 
Æрттивгæ ракала тæмæн 
Æмæ кæна рæсугъддæр рæгъты, 
Раст уый хуызæн ды дæр мæнæн 
Мæ къухты рæзыдтæ ’мæ ’рттывтай... 
Дæ рæсугъды койæ ныр дæр 
Мæ кæртмæ бирæты фæхуыдтай 
Æлдар æмæ уæздан гуырдтæ... 
Миййаг сæ искæйы цæстæнгас 
Дæуæн кæд рухсдзинад дæтты? - 
Мæ дзуапп сæ базонын фæнды, 
187 

Мæнмæ кæсынц... зæгъ мын дæ ньтхас... 
Фатимæ, тагьд æзгъорынц азтæ, - 
Ныр дын у мад афон дæуæн... 
Мæхæмæты сыгъдæг ныхæстæн 
Æнæхъахъхъæнгæ нæй гæнæн. 
Фыдæлты ’гъдæуттæн, - рох дæ ма уæд, - 
Сæ сæрты хизын нæу æдас... 
Ныр дæр куы нæ раттæм дзуаггп, баууæнд, - 
Нæ уыдзæн иунæг дæр нæ фарс... 
Фатимæ, ма уадз маст мæ риуы, 
Æнæуи дæр рыст у бынтон; 
Мæ зæрдæ ма æгæрдæр ниуы 
Дзамболатыл... Мæ саби, зон! - 
Сымахыл ма мæ зæрдæ дардтон, 
Йæ мад куы амардис, уæдæй... 
Фæхастон уæ... Æмæ цы ссардтон? - 
Фæндзæм аз уымæй иу уац нæй, 
Нæ мын кæныс ды дæр тæригъæд!.. 
Фыдлæг-иу ахæм бонтæ ’рвитæд!.. 
Фатимæ... Цы? Цæссыг... цæй фæдыл? 
Цæуыл кæуыс, мæ хуры цæст? 
Мæ дзырдтæ ма нымай æфхæрдыл, 
Мæ мæт дæ карыл у æрмæст... 
- Мæ фыд, цæмæн кæнæм, зæгъ-ма мын, 
Дзæгъæл ныхас? Мæ хуызæттæн 
Ысхæцын нæу æнцон, - æмбарын, 
Фæлæ цы гæнæн ис... Дæу дæн, - 
Кæмæн дæ фæнды, ратт мæ уымæн, 
Æмæ дæм ничи ’рхæсдзæн фау - 
Нæдæр нæ дзыллæ, нæ хуыцау. 
Мæнæн та нæу уæлдай... Цæрдзынæн... 
Кæм ис ам амонд та ... 
188 

- Мæ чызг, 
Ды марыс де ’фхæрд фыды барæй! 
Хæрын мæ урс сæрæй æз ард, 
Кæнын дын сомы стыр хуыцауæй, - 
Æрмæст дæ амонд у мæ цард... 
Фыдæлты бар, æгъдæутты хъомыс, - 
Мах сомы уыдонæй кæнæм, - 
Æмæ мæхи фæндон кæй хоныс - 
Фæхæссин се ’ппæт дæр мæрдтæм, 
Æрмæст æфхæрдæй æмæ тасæй 
Цы ракодта мæнæн хъысмæт, 
Гъе уый фæстæ дзæбæх ныхасæй 
Дæуæн куы фехъусин дæ фæнд. 
Фатимæ, курын дæ, мæ мæтмæ 
Дæ зæрдæ раргом кæн... 
- Мæ фыд, 
Цæцæнæй уацхæссæг куы ссыд 
Фæлладæй тар æхсæв нæ кæртмæ 
Æмæ цæссыг калгæ зынæй 
Нæ хъæуы хистæртæн сæ цуры 
Куы райдыдта уый уацтæ дзурын 
Джауырты бырстыты тыххæй... 
Сымах æппæт - зæрондæй, ногæй, - 
Уæхи куы байдыдтат цæттæ. 
Сулачырдæм хæцын æввонгæй 
Куы тындзыдтат... Баба, уæд дæ, - 
Дæ зæрдыл ма лæудзæн, - куыд куырдтам 
Æз дæр æмæ Дзамболат дæр, 
Цæмæй йæ ауадзай... Цы дзырдта, - 
Нæ дæ уыдзæн уый рох ныр дæр... 
Æмбарын æз, æрыгон уыд 
Фыдтугкалæн хæстæн дæ фырт, 
189 

Фæлæ дзæвгар фæдзырдта демæ, 
Æмæ ысразы дæ ды уæд... 
Æдылы сæр! Куыд уыдтæн йемæ 
Уæд æз мæ рæузондæй æмвæнд!.. 
Æвæццæгæн, нывгонд уыд афтæ! 
Ды нал хъуыды кæныс, мæ фыд, 
Куы рацыд уый йæ бæхыл кафгæ? - 
Хæстæттæй иунæг дæр нæ уыд 
Уындæй уæд уый хуызæн... Нæ хаста 
Хæсты сæрыл, миййаг, йæхи, - 
Фæлæ сæрибарыл уыди 
Гъеуæд йæ балцы цыд... Уый уарзта... 
Баба, ды ме ’ргом дзырд ныббар... 
Æнæхъуаджы æнхъæлмæ кастæй 
Ныр фондз азы мæныл фæтар, 
Æнæфын æхсæвтау, æвастæй, 
Æнæфæд уадзгæйæ, куыддæр... 
Уырнæд дæ, хатгæй-хатт ныр дæр 
Мæнæн ысрухс кæнынц мæ зæрдæ 
Ныфс æмæ ’нхъæлцауы цæхæртæ - 
Кæсын æм æз... Фæлæ цы сты 
Фыдæлгъыстаг чызгæн йæ сæнттæ! 
Гъеуый аргъ не сты, æмæ ды 
Сæтгай нæ фыдæлты æгъдæуттæ... 
Æвæццæгæн, хъысмæты уагæй 
Нæ ахицæн тæрхонгонд у, - 
Нæ хъуыддаг фехæлд махæн рагæй... 
Ыстыр пехуымпарæн табу! 
Кæнын мæ хъысмæтыл æз разы, - 
Ныббар, нæ рæвдаудзæн уый мæн, 
Фæлæ фыдæлгъыстау дæуæн 
Æнус нæ баддзынæн дæ разы; 
Æгъдæуттимæ нæ цæуын тохы... 

Сæтгын мæ раздæры дзырдтæ... 
Дзамболаты æз уадзын рохы 
Æмæ кæнын - фæнда дæ, нæ, - 
Æз Ибрагимæй мой... 
- Мæ чызг! 
- Нывгонд у уый мæнæн хуыцауæй... 
- Фæлæ уый ницы у, гæвзыкк... 
Æркæс, мæ чызг! 
- Мæ фыд, уый рагæй 
Куы судзы уарзоны тæмæн... 
- Фæлæ уый нæу æлдар, мæ чызг... 
- Гъе уый нæу хъауджыдæр мæнæн... 
Мæ хъуыдытæ ныгæнынмæ 
Кæм разынд фаг хъару мæнмæ, 
Гъе уым, æууæнд, мæ уарзон фыд, 
Рæстдзинад, уарзоны æнцойы - 
Нæ хид, нæ тугæйдзаг фæллойы 
Ыссардзынæн æз цин, рæвдыд... 
Мæ фыд, ды фехъуыстай йæ барвæнд 
Ныртæккæ де ’дылы чызгæн. 
Тæрхон ын кæн æнæтæригъæд, - 
Дæ фарн куыд амоны дæуæн, - 
Тæрхон - æгъдаухалæгæн тагъд... 
Наиб йæ цæстытыл ныххæцыд, 
Нæ радта дзуапп, лæууыд æнæсдзырд - 
Йæ цæссыг гауызмæ æртагъд ... 
II 
Сыгъдæгуæлдæф... Ыскъæфы комæй 
Æмбисæхсæвы уазал уад... 
Уæрдæттæ иувæдыл æнгомæй 
Лæууынц æмбондау... Судзы арт ... 

Æддæдæр галтæ донбыл хизынц... 
Ныззарыд иу чидæр сындæг... 
Ыстыр æнкъарддзинад æвдисынц 
Ам зарджытæ... Хуыссæгхъуаг лæг 
Тыхджын ныззæмбыдта... Дзæбæх у 
Фæлмæн цьæх кæрдæгыл хуыссын 
Мæйдар æхсæв,- æрвон уæрæхы 
Æнæнхъæл байдайы хынцын 
Уæд лæг стъалыты цæстытæ; 
Æмæ æнæрлæугæ хæты 
Уæд дисгæнгæ æрвон дæрдты 
Æхсæвы сау тары йæ хъуыды... 
Куыд адджын у сæрибар царды!.. 
Тæригьæд не ’нæбон хъуыды 
Æгас дуне, æгас æрдзы 
Æмæ фæсыстъалыты дарды 
Кæмæн нæу базонын йæ бон! 
Æндæргау талынджы... уæрдон... 
Йæ фæстæ аууæттæ... Æхсæвæр 
Сæ иу фыцы... Æгъгъæд у ныр! - 
Сæ артмæ фидаугæ, тымбыл 
Черкестæ ’рбадтысты æппæтдæр... 
Дыууæ кæстæры сын æгъдауæй 
Лæггад, кæстæриуæг кæнынц: 
Куыд карджындæрæй сын рæдауæй 
Сæ размæ дзаг къустæ хæссынц... 
Сæ арты ’взаг тыхджын ысхъазы 
Æмæ уæд байдайынц зынын: 
Хуымæтæджы хамбохъ сæ разы 
Æмæ хъæбæрхоры кæрдзын... 
Сæ уæззау куыст кæмæн у адджын, 
Сæ цард кæмæ кæсы зынаргъ, 

Гъеуый сын се ’хсæвæр дæр уарзы... 
Фæлæ, мæ зынаргъ кæсæг, мах, 
Мах уарзæм цин, мах уарзæм хъазын, 
Æмæ мах райгæ царды сæр 
Нæ хъæуы ахæм æхсæвæр... 
Ныр та сабыр! Æвзонг черкесæн 
Йæ хъустыл ауадис уынæр... 
- Уæ куывд уæд барст æмæ уæд уе ’хсæн 
Хуыцауы фарн!- æрбайхъуыст дзырд, 
Æмæ сæм уæрдоны фæстейæ 
Æнæзонгæ бæлццон фæзынд. 
Дзуапп радтой уазæгæн лæугæйæ: 
- Уæларвæй уацхæссæг фæу! 
Нæ къорд, миййаг, кæд д’ аккаг у, 
Уæд дын - фысым, æрбад нæ разы... 
Нæ æхсæвæрмæ ма ’рхæсс азым... 
Дæ цины уацтæ нын фæкæн, - 
Кæцæй ысты æмæ кæмæн? 
- Мæ хуызæн лезгин та кæм хæсдзæн 
Уæларвæй рухс уацты фæндон; 
Мæрдты, æнус бонты æмбæрзæн 
Мæнæн нæу бахгæнын мæ бон... 
Зыбыты сидзæрæй æрвыстон 
Кæйдæр фæсдуæртты æз мæ цард. 
Æнæдæндаг зæронды схуыдтон 
Мæхицæн æз ныййарæг мад. 
Мæгуырау къæс æмæ мæ мадгонд. 
Хъæбæр кæрдзын, лыстæн - мæ уат, 
Таурæгътæ æвдæлон афон - 
Æмæ гъе ууыл ме ’взонгад 
Фынау фæцыдæр и, фæлыгъд!.. 
Æз рæзыдтæн... Мæ мад æмбæрста, 

Хуыздæр цы куыстæн уыд йæ фырт, - 
Æлдæртгы куывдтæм-иу æппæрста 
Фæхудын кæнынмæ мæн цырд. 
Æз симдтон, зарыдтæн-иу хъазты 
Æмæ фынгисæггаг муртæй 
Æз хастон зæронды... Æвастта 
Фæлыгъд мæ рагуалдзæг дæр... нæй... 
О ме ’взонгад куыд раджы ф’аууон. 
Фæци мæ мадгонд дæр, ныфтыд. 
Нæ хъæу нæ ныууагьтон æз абон - 
Уæдæй нырмæ азтæ фæцыд... 
Уæдæй нырмæ чысыл нæ хæтын 
Хызынимæ, лæдзæджы ’нцой, - 
Мæ зарды фæрцы мын кæмфæнды 
Вæййы салам, вæййы æнцой... 
Кæддæр æхсыста туг мæ уæнгты: 
Æз домдтон тох, цыдæр хъуыддæгтæ, - 
Æдасæй размæ уыд мæ каст, - 
Фæцæй сæм кодтон æз хæстæгдæр, 
Фæлæ фæрынчын дæн æваст... 
Æрчъицыдтон кæмдæр дард бæсты 
Æнæзонгæ быдырты ’хсæн; 
Æнæхæстхъом, лæмæгъ уыдтæн, 
Æцæгæлæтты хъал ныхæстæй 
Мæ хъысмæт фенад ис мæнæн... 
Мæ цард ысси бынтон æлгъыстаг, 
Уæддæр ын уарзтон æз йæ ад, 
Фæлæ æдзух мæ зæрдæрыстæй 
Мæ цæстыл ахæстæттæ уад... 
Куыд мæ фæндыд, цæмæй мæ зæрды 
Æбуалгъ фæндтæ нæ уа мæнæн!.. 
Фæлæ куыд арф малы уылæн 
Хæсса æнцонæй нау йæ сæрты. 

Мæн дæр раст уый хуызæн фæлмæн 
Æскъæфта рог зефир æнцонæй, 
Æнæ кумир, æнæ фæсмонæй, 
Æнæ цæссыг, æнæ рæвдыд, 
Æнæ рухсы цъырттæй, æнæ цин 
Фыдбонтæ ивтой-иу кæрæдзи 
Æмхæццæйæ... цæхгæр лæбырд 
Фæкæсын кодта мæн фæстæмæ... 
Кæцырдæм - размæ ’ви фæстæмæ?.. 
Фæлтау мæрдфынæйæ, уым разæй, 
Хуысс искуы миты бын æнус, 
Цæйнæфæлтау рæхысты азæлд 
Цæрæнбон ахса ам дæ хъус... 
Фæстæмæ!.. Ме ’нæнхъæл лымæнтæ, 
Сымах куы зониккат мæ мæт,- 
Куыд тарстæн рухс боны тæмæнтæй, 
Куыд лыгъдтæн рухс хурæй фæсвæд! 
Кæм у йæ фæз уæрæхдæр фурдæй, 
Кæм н’ ахсы доны сыр-сыр хъус, 
Уым лæг мæцгæ кæны æнудæй, 
Сахат дзы бавæййы æнус... 
Дæ зæнгтæ цуддзысты дæ быны. 
Дæ зæрдæ - рыст æмæ фæллад. 
Дæ фæстæ ’рдæгвæндаг нæ зыны, 
Дæ размæ - ’нусау, фæндаг дард!.. 
Æмæ та риуæй дæр ысхъуысы 
Æнкъард, зæрдæхалæн нæтын; 
Кæугæ, æнæсдзургæ фæмысы 
Лæгæн йæ рыстзæрдæ мæлын... 
Фæлæ та фын: уынын мæ бæстæ, 
Нæ митсæр къæдзæхтæ, нæ фæзтæ, 
Нæ дард кæмттæн сæ цин, сæ цард... 

Æз хъусын ме ’мбæлттæн сæ зард... 
Куы ныццæвай стайы фатæй, 
Уæд æй куыд аскъæфы йæ маст, 
Æз дæр раст уый хуызæн... Хъазуатæй 
Уæд размæ астъæлфын æваст... 
Æбæрæг фæндагыл кæдæмдæр 
Фæуайын адæргæй цæрдæг... 
Фæуайын, цалынмæ мæ зæрдæ 
Нæ басабыр вæййы нæуæг... 
Мæ хæлæрттæ, ныббарут, курын, 
Мæгуыр хæтæг лæджы фырдзырд,- 
Æфхæрдмæ цинбоны фæзынд 
Цæссыджимæ фæцæуы дзурын... 
Ныббарут мын, нæ бæстон хойраг 
Кæй кæнын цæссыгæй фæлмæн, 
Фæлæ уын ард хæрын, у койаг - 
Æз ам уæ арты цур куыд дæн... 
Сæ бæлццонмæ лæмбынæг хъуыстой,- 
Чысыл лæппу ныджджих бынтон; - 
Бæргæ хъуыстой, фæлæ нæ зыдтой, 
Уый чи уыдис, кæцырдыгон... 
- Æз хатын,- худгæмхæст ысдзырдта,- 
Мæ дарæс уыл æфтауы дис... 
Цы бакæнон? Бызгъуыр лæбырдтæ, 
Нæ карз хæхты сыл худæн ис,- 
Нæ йыл тыхсын,- бæрæг мæ кондæй,- 
Уынут: хæтæг зарæг, фиййау, 
Дзырдтæй - хъæздыг, мæгуырау -зондæй, 
Чызджытæ йæм нæ хæссынц фау, 
У зæрæдтæн æнæуынон... 
Гъеныр цæуын æз уæртæ ’ввахсмæ. 
Уым, къæйты хойгæ, уайы дон,- 
Мæ зæрдыл ма лæууы,- йæ фарсмæ 

Ис хъæу... Хуыцауы стыр бæрæгбон 
Æз хъуамæ бахъæлдзæг кæнон 
Гъеуым Наибы... Зæронд ныр 
Бынтон фæлмæст уыдзæн, мæгуыр, 
Йæ мæстытæй... Нæу афтæ, цы?..- 
Нæ фехъуыст дзуапп... Ныхъхъус ысты... 
«Цымæ Наибæн чи у а лæг? 
Куыд уыдзæн а хъистæн сæ зард, 
Куы фехъусой Наибы мард? 
Цæуыл хъынцъым кæны нæ уазæг, 
Йæ цæсты дон цæмæн абадт?!» 
- Ау, цавæр у,- уæд загъта бæлццон,- 
Мæ фарст куы нæ уыдис фыдæх, 
Цæмæн ныхъхъус ыстут? Циу йе ’фсон? 
Наиб зæронд уыдис, лæмæгъ... 
Ныр чи зоны... 
- О не ’васт уазæг,- 
Уæд загъта хистæр лæг æнцад,- 
Цыдæр сусæгдзинад æмбæхсыс... 
Хæрын мæ урс рихитæй ард, 
Нæ дæ ды а бæстæйы зарæг, 
Кæннæуæд афонмæ дæ хъарæг 
Æнкъардæй азæлид... фæлæ 
Уый нæу уæлдай, миййаг, кæд дардæй 
Цыдтæ Наибмæ ды фæрсæг,- 
Дзамболатæй саламхæссæг,- 
Уæд байрæджы... Уый ацыд цардæй...- 
Уæззау, æнуд куыдæй сæ бæлццон 
Нынниудта, хъарджытыл фæци... 
«Цæй тыххæй æфхæры йæхи, 
Цы йын зæгъæм, цы у йæ æфсон?» - 
Арф карста черкесаг йæ тæрхон. 
- Хуыцау æмæ пехуымпарæн 
197 

Зындгонд уыдис дæ ном цæрæнбон, 
Ысхъæр æй кæн... 
- Дзамболат дæн... 
III 
Кæс, уæртæ иу хæдзар. Йæ разы 
Зæрдæхъæлдзæг æнæмæт хъазы 
Йæ фыртимæ æрыгон мад. 
Фырт азгъоры... Йæ мад æй суры... 
Фырт бахуды, цыдæртæ дзуры 
Æрдæгдзæфтæй... Кæс, ныр фæкалд; 
Цæрдæг æй фелвæста йæ мад,- 
Рæвдауы йæ... Кæм лæууы ’нцад,- 
Тындзы та хъазынмæ, хъæрзы... 
Тæхудиаг, царды уалдзæджы 
Йæ мад кæмæй фены хъæбулад! 
Фæлæ... Цæмæй тæрсы Дзамболат 
Йæ мысьгаы бæллиц кæртæй! 
Йæ къæсæрыл цæуылнæ хизы?.. 
Æхсæв тæппуд къæрных куыд риза 
Йæ давинаджы ’ввахс уындæй,- 
Раст уый дæр уый хуызæн,- йæ уæнгтæ 
Зыр-зыр кæнынц, у йе ’нгæс тар... 
Фæцæуид размæ - нæй æхсар, 
Фæстæмæ - худинаг бынтондæр,- 
Кæдæм цæуа?.. Йæ маст - ыстыр... 
Дзамболат сау фæндтæ нывæнды: 
«Хынджылæг кæнын æй куыд фæнды 
Йæ куыдзы хъæвдынимæ ныр!» 
Æмæ домбай къухæй ныфсджын 
Ныххоста кæрты дуар тыхджын... 
198 

Æнæнхъæл бахостæй рæстæгмæ 
Фæтарсти сывæллон... Йæ мад 
Цырд рауадис æрбадзурæгмæ... 
«Нæу уазæг буц кæнын æгад»,- 
Лæууыдис уыцы ’гъдау йæ зæрдыл, 
Æмæ-иу уазæгæн йæ кæрты 
Уыдис кæддæриддæр бынат. 
Дуар байгом ис ныр дæр æнцад, 
Æмæ æвзонг æфсины размæ,- 
йæ хызын уæхскæй уагъд йæ фарсмæ, 
Нымæтхуды, лæдзæджы ’нцой, - 
Лæууыд, кæмæн кодтам йæ кой... 
Æнæзонгæ бæлццоны ’нгасæй 
Ус фефсæрмау... Йæ уадултæ 
Сырхварс фæткъуытау фесты ’гасæй... 
Йæ каст фæтар... Йæ бахудт дæр 
Рæсугъд фæурæдтой йæ былтæ... 
Йæ къухтыл нал цыдис йæ бар... 
Цыдæр сусæгады тыфылтæ 
Ыссыгътой риу... фæлæ та ’хсар 
Ыссардта уый. 
- Æнæнхъæл уазæг,- 
Ысдзырдта бæлццонмæ,- уынын: 
Дæ фæндаг дард уыдаид, зын... 
Нæ мæгуыр хæдзарæн йæ разы 
Бæлццон куы ’рбалæууа, уæд ын 
Кæддæриддæр салам дæттын 
Æз Ибрагимы номæй ам; 
Дæуæн дæр - уазæджы салам, 
Фæндаг дын ис нæ мæгуыр кæртмæ... 
Цыма фæзындис ныфс йæ зæрды, 
Зынд уыйхуызæн, фæлæ уæддæр 
199 

Ыскæсын «фиййаумæ» нæ уæнды... 
Ыстæй цыбыр рæстæгмæ ’васт 
Иæ зонд æндæр фæндтæ нывæнды,- 
Æрбацæуæг бæлццоны ’нгас 
Нæ фæкаст зондмæ зæрдæйау,- 
Йæ цуры уазæг ис æрмæстдæр, 
Фæллад æмæ ыстонг фиййау... 
Йæ мæгуьф дарæсы фæрæзтæ, 
Йæ уæнгты конд, йæ цæст æлхынцъ, 
Йæ мидбыл бахудт - æргом зæгъынц,- 
Кæй у хæххон. 
- Зæгъын æз бузныг 
Хуыцауы стыр номæй дæуæн; 
Дæ салам зæрдæйы уыдзæн 
Дзæбæх, сыгъдæг фæндау æнусты. 
Куыд нæ ’рлæууыд рæсугъд мæ разы... 
Фæлæ æссыгътай ды мæнæн 
Мæ зæрдæ ’ндæр артæй,- мæ уарзын 
У хойы уарзт... Æдзух уыдзæн 
Дæ фæлмæн дзырд мæнæн мæ риуы,- 
Æмæ куы уон кæмдæрид цины - 
Фæллой уа, амонд уа, уæддæр 
Уыдзынæ ды мæ куывды сæр. 
Бынтон хуымæтæг дæн, уыныс мæ,- 
Æмæ куыд уа, уæдæ, фиййау?.. 
Мæ дзырдтæ фароны митау 
Уыдзысты рох... æмæ мæ сæнттæн, 
Æвзонджы ’рдхæрæны дзырдтау, 
Дæ сæры нал уыдзæн сæ фæд дæр,- 
Бæллæх у уый, фæлæ цы кæнон!.. 
Ныббар дæ фиййауæн йæ уæндон,- 
Дæ хуызæн рæсугъдтæм кæсынц 

Ыстауæн, уарзон дзырдтæ худæг, 
Сæрæн дзырдтæм кæнынц тæхуды, 
Мæйрухсы ’мбæлынæй тæрсынц,- 
Гъеуый уæ аиппæн сæ сæр! 
Ныббар, æргом ныхас æгæр 
Кæй кæнын, уый... Æппынæдзух 
Нæ вæййы афтæ... Фосы дзуг 
Ныхæстæй не ’рцæудзæн бынатмæ,- 
Фæлæ ныр ам... Мæ цæсты раз 
Сылгоймаджы æфсæрмæнгас 
Æвзонг сæнттæй кæм лидзы дардмæ, 
Кæм дзы уадзы сæрибар тас; 
Йæ мойы дзырд, йæ сывæллон 
Кæмæн ысты йæ цин, йæ мæттæ... 
Кæм ысты мæнг æрдон ныхæстæ - 
Уым мацы зæгъ... Уый нæу мæ бон!.. 
Уыныс, дæ уазæг нæу æрхæндæг, 
Уæливых ма куы уа, уæд та, 
Ыстæй дзæбидыры сыкъа - 
Гъеуæд вæййы фиййау, гъе, хъæлдзæг... 
- Дæ хуызæн уазæг тынг нæ хъауы, 
Æрвиты донимæ йæ хæрд; 
Уый карзæй никæддæр фæфауы 
Æвзонг æфсины фынгæвæрд. 
Æмæ йæ уый тыххæй уæндын 
Æрбахонын,- æрхæсс дæ сæрмæ 
Нæ уазæгдон. 
- Гъеуый фæнд у! 
Дæ дзырдмæ кастæн æз æнхъæлмæ,- 
Куы зонæм мах, æмбисæндтæй 
Æфсадæн булæмæргъы нæй,- 
Фæлæ дын ныр салам мæ зæрды: 
Хуыцауæй арфæйаг фæуæнт 

Дæ дзыхы дзырд æмæ дæ кæрт... 
Зыдтон дæ лæджы дæр... Кæддæрты 
Мах арæх хъазыдыстæм хъултæй... 
Уый давта не ’ппæтæй хуыздæр, 
Фæлæ йæ мах йæ фыртæппудæй 
Хуыдтам сабыр лæппу... Дæу дæр 
Зыдтон фæскойæ æз чысылтæ... 
Уæхи у лæппу дæр? 
- Нæхи... 
- Мæнæн нæуæг хабар у уый, 
Æмæ йын уый тыххæй йæ былтæ...- 
Цы диссаг у, кæсæг, цы дис, 
Лæгæн куыд базонынц йæ зæрдæ; 
Сывæллонæн нæ рæвдыд - рис, 
Нæ ба - сæры цæфæй æвзæрдæр, 
Куы нæ вæййынц зæрдæйæ, уæд,- 
Куы нæ сæ фæуарзæм... Æууæнд, 
Дзамболат дæр былалгъы цинтæ 
Ныр хъавыд сабийыл, фæлæ 
Уый асхъиудта цъæхахстгæнгæ,- 
Йæ мады буц хъæбысы смидæг... 
Табу æппæтзонæг хуыцауæн! 
Салам нæ фысымтæн - бæркад!.. 
Фæлæ та уазæгмæ æгъдауæн 
Дæтты æвзонг æфсин сыкъа. 
- Фæрасыг уыдзынæн... 
- Фæндараст! 
Уый - Ибрагимы цæрæнбон... 
- Уæдæ цæмæй фæрæвдз уа м’ араст, 
Æмæ уæ дыууæйыл зæгъон,- 
Дæ ном мын зæгъ. 
- Мæ ном Фатимæ... 
- Фатимæ иу зыдтон æз дæр. 

Рæсугъдæй уый хуызæн ныр дæр 
Нæма федтон... Æлдар йæхимæ 
Уый райста схæссынмæ, чызгæн, 
Æмæ йæхи чызджы хуызæн 
Ысхаста кад æмæ цытимæ... 
Дзырды хорз ма кæм уыд æвгъау,- 
Йæ кой нæртон рæсугьд чызгау 
Сæ зарды дзыллæтæн нæрыди... 
Йæ курджытæн кæрон нæ уыди... 
Фæлæ йын мойгæнæн нæ уыд! - 
Зæронд æлдар уыдис йæ фыд, 
Æвзонг æлдар та... О фыдхъысмæт, 
Цæй æнæхатыр фæдæ ды!.. 
Уыд Сунжæйы æддаг фарс сыстад, 
Æмæ æвзонг æлдар хæсты 
Фæтар ис уым... Фæлæ мæты 
Нæ бафтыд уый тыххæй... Фод мард,- 
Уæддæр хуыздæр... 
- Усгур ма цард? - 
Ус афарста æваст, тæрсгæйæ... 
- Зынд афтæ,- нал. 
-Гъеуый зæгъгæйæ, 
Зæронд лæгæн йæ хъару тад... 
Дыккаг цæфæй бынтон æрхауд: 
Йæ рæсугъд баууæндыди уацыл, 
Æмæ, йæ дзырд фæсайгæ, уæд 
Æгъдæутты сæрты моймæ ацыд 
Цагъармæ сусæгæй... 
- Æгъгъæд! 
Зæгъ-иу мын уый тыххæй фæстæдæр... 
Æвзонг æлдарæн уал фæу 
Йæ хабæрттæ... 
- Уый даргъ дзырд у, 

Æниу цæмæн кæны хъæугæ дæр, 
Уацары ’фсæн хъадаманты 
Уынгæг талынг ныггæндтыты 
Йæ сагъæс-иу куыд уыд æгас бон 
Йæ хуры хай, йæ рæсугъд уарзон... 
Фæстагмæ та куыд ысуæгъд ногæй, 
Куыд æм æрцыд рынчын, ыстонгæй 
Æмæ куыд нæ федта рæвдыд... 
- Зæгъ мын йæ ном... 
- Дзамболат хуынд... 
- Ныббар, фиййау, мæ зæрдæ тоны... 
Мæ уæнгтæ байдыдтой зыр-зыр, 
Уый аргъау уыдзæни... Æз зонын: 
Уыд æлдар мард... 
- Уынысæй ныр!.. 
IV 
Нæ хъуысы хæдзарæй сыбыртт дæр... 
Мынæг æхсидавы цæхæр 
Æнæбары кæны тыбыртæ... 
Ысси æмбисæхсæв... Уæддæр 
Нæй, Ибрагим нырма нæ зыны... 
Фатимæ та?.. Уый нæу хуыссыныл,- 
Æнхъæлмæгæсгæ ’нкъардæй бады... 
Æваст рæуæг къуырцц-къуырцц... Фæтарсти. 
Къæхты уынæр... «Фын нæу,- æцæг! 
Æрцыд, æвæццæгæн»,- фæкасти 
Æмæ фæджих... Нæ уыд йæ лæг... 
Йæ размæ, раст æхсæвы ’ндæргау, 
Дзамболат февзæрдис æнæнхъæл... 
- А, уый ды дæ? 

- Фæдзæгъæл дæн... 
Фыдбылыз уад... æхсæв - фыд уæнгæл,- 
Бынтон мæйдар... Нæ уыд цæуæн,- 
Фæндæгты, хидты дон фæласта... 
Фыдран, фыдтухиты фæдæн, 
Фæлæ табу,- хуыцау мæ ’рхаста... 
Æррæвдз кæн цырддæр, цæй, дæхи... 
Цæтгæ сты бæхтæ дæр... Фæраст уæм. 
Ыстæй нæ уæд æййафæнт, и!.. 
- Цы загътай, цы? 
- Тæрсыны охыл 
Ды ма фæчъизи кæн ныр, цæй, 
Цагъайрæгтимæ райдыд тохы... 
- Хæрын дын ард, Дзамболатæй 
Æз уый зæгъын æнхъæл нæ уыдтæн... 
-Нæмæуарзыс!.. 
- Æфсымæрау, 
Æгайтма та мæм ног фæзындтæ... 
- Тыхджындæр та?! 
-Цы йæм ис фау? 
- Фатимæ, ’гъгъæд! Кæм ис дæ дзырд, 
Цы фесты сомытæ, нæ фæнд?.. 
- Ныр нал ис раздахæн, цы уыд,- 
Дзæгъæл сыл мауал кæн ды мæт... 
- Дзырдфæливæг! 
- Дзæвгар фæкастæн... 
Æнцон уыд, цы, дæ алыварс 
Дæ кар æмæ дæ чызгон азтæн 
Куы тæрхон кæной иууыл карз?.. 
Мæн амонд курæгау куырдтой 
Стыр уæздæттæ ’мæ æлдæрттæ. 
Мæ дзуапп нæ рухс кодта сæ зæрдæ 

Æмæ мыл дам-думтæ дзырдтой... 
Цыппар азы тох кодтон æз... 
Æнцон нæ уыд мæнæн, ды базон, 
Мæ бархи ’взæрст, уæддæр ыссардтон 
Ныртæккæ цардамонд, фæрæз... 
Нæ хъаст кæнын... Мæ дзырд фæсайгæ, 
Æндæр ныв райстон, нал дæн дæу... 
Æнцон нæу цард, фæлæ дæн райгæ,- 
Фæллой кæнын фыддзинад нæу... 
Ныр хъуамæ, куыд æфсымæр, афтæ, 
Мæ хæдæфсарм къай равзæрстæй 
Ды бузныг уай, кæнай мын арфæ, 
Ды та дæ сау фæндты фыдæй 
Æхсæвдзу сдæ... Дзамболат, зон æй, 
Æгæр федтон фыдæхтæ æз, 
Цæмæй мæ цард ныр афтæ ’нцонæй 
Æрбайхалон... Хуыцауæй тæрс, 
Мæнæн ис мой, ныр мад дæн æз. 
- Уæййаг цагъайраджы сылгоймаг 
Къæбысы мад... 
- Дæ дзыхыл хæц! 
Фæуæд дын худинаг сæ кой дæр... 
- Дæ бар дæхи, фæлæ-иу кæс! 
* * * 
Нæ цæуы хæдзарæй уынæр... 
Æхсидавы лæмæгъ цæхæр 
Фæлвары талынджы бырсыныл... 
Фæбонырдæм... Фæлæ уæддæр 
Нæй, Ибрагим нырма нæ зыны... 
Кæс, къуымы, тъахтиныл æнцад 

Хуыссы чысыл саби ’мæ хъазы 
Йæ зæрдæ буц фынтæй... йæ мад 
Æрбадт рæвдауæгау йæ разы 
Æмæ кæуы... Сæуæхсид дæр 
Сындæг æнæнхъæлгæ æрхъуызы... 
Фæстаг æхсидавы цæхæр 
Куы фертгивы, куы ’васт æрхуыссы... 
Нæй Ибрагим нырма уæддæр... 
Фæбоныцъæхтæ... Фæпырх ис аууон... 
Фæсырхгонд ыскæсæн чысыл... 
Ныззарыд цъиу. Æстъалы ф! аууон... 
Æрбайхъуыст дард доны сыр-сыр... 
Уæрдоны хъæр... нæй... дарддæр ацыд, 
Æмæ та хæдзар дæр ныхъхъус... 
Фатимæ, о мæгуырæг ус, 
Минут æрцьынд кæнын нæ уадзы 
Йæ цæстытæ... Сыфтæрау ризы... 
Ныр чи базондзæни,- куыд риссы 
Йæ фæллад зонд; куыд ын хæры 
Йæ зæрдæ сагьæсты æлхынцъ. 
Куыд мæтгæнгæ, куыд уарзонæй 
Æркъул кодта йæ хуры тынмæ... 
Цыдæр ын хъавыдис зæгъынмæ, 
Фæлæ цæмæн?.. Хуыссы фæрнæй 
Æмæ йын ныр йæ сыгъдæг фынтæ 
Нæ фæсурдзæн нæдæр йæ куыдæй, 
Нæдæр йæ уыраугæ цæссыгæй,- 
Кæмæй йын судзы ныр йæ былтæ... 
- Мæ зынаргъ, ахуысс уал фæрнæй,- 
Цы ис рæвдауынæй дзæбæхдæр!.. 
Кæн уал ды адджынæн фынæй,- 
Дæ хуыссæг байдайдзæн лæмæгъдæр, 

Æмæ куы райхъал уай, уæд ды 
Æмбардзынæ, цæйбæрц мæты 
Рæвдыдта, хаста дæу дæ мад,- 
Æмæ-иу бафтдзынæ уæд дисы... 
Ныр та уал хуысс фæрнджын, æнцад,- 
Дæ цæстысыг, дæ æнцойад 
Зынаргьдæр у мæ цард, мæ исæй... 
Фæлæ æнæнхъæлгæйæ арæхст 
Дуар байгом ис нæуæг, æмæ 
Фæлрухс, æгомыг къæсæрмæ 
Æрыгон черкесаг æрбахызт... 
Нæ йæ уынынц нырма... Фæци 
Йæ нымæт исыныл... 
- Фатимæ, 
Цæмæн хурхæй марыс дæхи!.. 
- Ды дæ? Дæумæ кастæн... 
- Нæхимæ 
Цыдаин раджы уа, æрæджы; 
Уæд та бынтон ныффæстиат дæн, 
Цæмæн хъæуы æхсæвбадæн,- 
Миййаг дæ бæлццонæн нæ хæссы 
Дæ бадт æххуыс... 
- Æрцыдтæ ма... 
- Фатъи... кæугæ? Цы у, цы ’рцыди? 
Рынчын у сывæллон? Зæгъ-ма... 
- Нæ, уый æнæниз у, куыд рысти 
Мæ зæрдæ ’гас æхсæв мæнæн... 
Нæ ахастаин хурыскастмæ,- 
Мæ цæстыл уад уымæл ингæн... 
Ныр нал тæрсын, ды дæ мæ фарсмæ, 
Мæ ахсджиаг хур, кæд дæ фæллад? 
Фæуарыд дыл... Ыстонг уыдзынæ... 
Фæлæ дын ницуал у, хæрдзынæ 

Дзаджджын уæливыхтæ, хæрзад. 
- Æз та зæлдаг кæлмæрзæнæй 
Ысбуц кæнон æнæнхъæлæй 
Мæ тæппуды, мæ тæрсаджы... 
- Охх, Ибрагим. æнæхъуаджы 
Дæ фæллой хардз кæныс æдзухдæр... 
- Нæ, нæ, æркæн-ма йæ! Рæсугъддæр 
Нæма фендис, зон, ам кæлмæрзæн... 
- Чысыл хæрыс... 
- Нæ, æз æфсæст дæн... 
Кæнынц мын ног хабæрттæ хурад, 
Æгæр чъынды сыл дæ ныр ды... 
- Æрцыди ме ’фсымæр... 
-Кæцы?.. 
- Дæ зæрдыл нал лæууы?.. Дзамболат... 
V 
Æрыхъал ис Хъазыбег-хох, 
Ыскæсæнæн саламтæ ’рвитгæ. 
Цæугæдæтты лæнчыты, къох 
Фæсырдтой се ’мбæрзæн цъæх мигътæ... 
Ыслæсынц зивæггæнгæ рæгътæ 
Ныр æврæгътæй... Æрыхъал хъæд, 
Æмæ сæ цины зардæй мæргътæ 
Рæвдауынц арвы цъæх æппæт... 
Æрыхъал сты ’нцад черкестæ... 
Уынгæг комы, раст хъæуы сæр, 
Цæхгæр лæбырдтытæ кæм фесты,- 
Уым рыг кæлы ’мæ хъуысы хъæр,- 
Æвзарынц барджытæ сæ бæхты... 
Ызгъорынц фос... Æртдзæстытæй 

Цæуы цъæх фæздæг æмæ рæгътыл 
Фæленк кæны къуыбылæйтгæй... 
Æрыхъал алцы... Хуыссæг алыгъд... 
Фæпырх ис тар... Дзæбæх фæхъарм... 
Æрдз цин кæны... Сæууон куыст рафыхт, 
Æмæ цæрæгойтæ салам 
Дæттынц сæ буц хурæн сæ мадау... 
Сайтан-хохæн йæ фæстæ пыхсы, 
Хъуынаджын дурцæнды хъæбысы 
Ысхылди къахвæндаг раст калмау... 
Æстæм хатт ыл цæуы хъæмæ 
Фæллад цуанон,- æнафонмæ 
Хæххон цьæсты, фыдран, æвæды 
Йæ цæф сырды фæстæ куы хæты; 
Хызын, бæндæн æмæ фæрæт 
Йæ уæлæ, афтæмæй фыд-зынæй 
Фæцæуы ууылты хæрдмæ, 
Мæтгæнгæ, хъæддзау лæг хъуынтъызæй; 
Кæнæ та дарæнæй бынмæ 
Йæ даргъ лæдзæджы ’нцæйтты фиййау 
Хæссы хæрзад цыхтытæ ’мæ 
Мыды фæзгъæр... Ныр та гæдыйау, 
Хъуына ’мæ пыхсытыл хæцгæ, 
Сывæллон къæсæрыл куыд хиза, 
Раст афтæ дурты сæрты хизгæ, 
Быры Дзамболат дæр тæрсгæ. 
Кæдæм тындзы æмæ цæй тыххæй? 
Цы хорздзинадмæ у йæ каст?.. 
Цæф сырдау, цæстытæ - сырддзаст... 
Йæ судзгæ хид тæдзы йæ ныхæй... 
Уæгъд æфцæггот... Кæс-ма йæм уæлæ,- 
Фыдæлты хæзнатæй фæлыст,- 

Æвзист нывæфтыд топп йæ уæлæ, 
Йæ ронбасты дамбаца тъыст... 
Зæрин хурмæ цæхæртæ ’лвисы 
Йæ хъама й’ астæуыл уæрæх... 
Æрзæбул басылыхъхъ... æвдисы 
Æгасæй дæр цыдæр бæллæх!.. 
Уæд дуне та!.. Фæлмæн фын таугæ 
Иæ диссаджы рæсугъд уындæй 
Куы хоны мах æмæ рæвдаугæ 
Æппæт куы дзаг кæны фæрнæй!.. 
Зыны кæмдæриддæр æнцойад!.. 
Æрмæстдæр тар тæлмы бынæй 
Æхсæрдзæны къæйдурты хойын 
Æнæсцух азæлгæ хъуысы... 
Хъæу ардæм хъазæнау зыны... 
Фæпырх сты, мæлдзыджытау, 
Фос æрнæджы... Æвзонг фиййау 
Цæуы æнæтындзгæ сæ фæдыл... 
Ныззарыди... Ныннæрыд хъæды 
Хæххон дауæг ысфæзмæгау: 
Æппæт цард ыскæнæг, 
Æппæт рæтты уæвæг, 
Егъау дæ ды де сфæлдысты! 
Цы диссæгтæ æфты 
Нæ зæхх æмæ æрвты,- 
Дæ зондыл нæ кадджытæ сты... 
Нæ фæзтæ, нæ рæгьтæ, 
Нæ дæттæ, нæ тæгтæ, 
Нæ денджыз, нæ быдыр, нæ хъæд,- 
Кæйонг фæнды дардмæ 
Дæ намысыл заргæ 
Сæ хъæлæстæ скодтой æмвæнд!.. 
Ныр уæлæ стыр æрхы чъылдымты 
211 

Æртыхта къахвæндаг йæхи, 
Фæзынди калмау фæз, къуылдымты 
Æмæ та пысхы бын фæци... 
Фæлæ та цъæх кæрдæджы ’хсæнты 
Æрттивы таджы хуызæн ног... 
Йæ фарсмæ дон рæсуг уылæнты 
Тæмæн калгæ ыскъæфы рог... 
Кæс: иуран къахвæд донмæ ’рхæстæг, 
Кæны йыл дон лыстæг пырхæндæг, 
Фæгæпп та кодта дурæй цырд, 
Йæ сæрмæ ызмисы фæзынд... 
Фæкаст ма хъæлдзæгæй фæстæмæ, 
Ыстæй уæд хъазæгау фæраст 
Уый дуртæм, къутæртæм... уæлæмæ... 
Æмæ бæрзонд айнæг æмраст 
Сæрбæрзондæй кæм кæсы арвмæ, 
Гъеуырдæм ма уый цъус фæзынд, 
Ыстæй йæ сæфæнмæ фæзылд,- 
Нæргæ бæзджын хъæдæн йæ арфмæ... 
VI 
Куыд хорз у ам, куыд сæрибар у!.. 
Куыд фæнды ам лæджы фынæй... 
Цыдæр сусæгдзинады хъару 
Куыд судзы риу æбарвæндæй! 
Раст аргъæутты бæстæ... Куыд хъазы... 
йæ диссаг уынд, йæ аууæттæ... 
Æнусоны егъау цæндтæ 
Бæзджын цатырты бын дæ разы... 
Кæс, сусхъæдмæ æрбакъул тæгæр 
212 

Æмæ сыбар-сыбур кæны... 
Æнæуæндон къухтæй тындзы 
Йæ урс риутæм, кæс, тæрсæн æхсæр,- 
Йæ уарзон у уый рагæй дæр,- 
Фæлæ цæй къайаг у уæддæр! - 
Тæрс - раст паддзах, йæ сыфтæй хъазы... 
Гъеуый - фыдуынд пигмей йæ разы! 
Кæс, уæртæ тулдз... Кæнынц ныхас 
Гъеуый тыххæй æдзухдæр дзыллæ... 
Йæ фæтæн къабæзтæн йæ бынмæ 
Фæкæнынц цуанæттæ ламаз,- 
Æнæ фехæлгæ ’гъдау æппæтæн... 
Изæр та ’хсæвиуат кæнынмæ 
Æд амæттаг, æд сырды мæрдтæ 
Æрбатыгуыр вæййынц йæ бынмæ... 
Æхсæв куы ралæууы, уæд дард 
Æрттивын байдайы сæ арт... 
Нæры сæ зард, кæньтнц быцæу... 
Æмæ сæм тар æгомыг хъæд 
Дзæвгар рæстæг фæхъусы уæд... 
Фæлæ айдагъ цуанæттæн нæу 
Гъеуыцы номдзыд тулдз зынаргъ: 
Мæгуыр хъæддзау лæг дæр йæ уаргъ 
Тындзы гъеуый бынмæ æруадзын... 
Ныр дæр дыууæ черкесаджы, 
Кæс, уæртæ, хъæды къохæй рацыд 
Æмæ гиганты сатæджы 
Фæтар ысты, сæ фæрæттæ 
Æдæрсгæйæ æрæвæргæ. 
- Нæ йæ баййафдзыстæм, æвæдзы. 
Æгæр размæ хæссы йæ риу,- 
Йæ фезмæлдыл цæст дæр нæ хæцы; 
213 

Йæ бакуыст - арт... 
- Йæ аххос циу? - 
Æниу мæн куы уаид Фатимæ; 
Ыссарин фаг æхсар мæхимæ 
Æмæ æлдары ’фсондзы бын 
Æз дæр, æргом дын æй зæгъын, 
Уæд не ’ппæлин гъе уымæй къаддæр 
Мæ цагьарон куыстуарзонæй... 
Æнæ Фатимæ уый мæнæй 
Нæ ацыдаид царды раздæр,- 
Мæ хуызæн уаргъхæссæн хæрæг 
Уыдаид адæмæн æгадæй... 
Йæ усы фæрцы фервæзт лæг 
Мæгуырдзинад, цагъар, фыдцардæй,- 
Йæ ус уыдис æппæтгæнæг... 
Æнæмбæлгæ уый махæй адард,- 
Ысхызти цагъайраг бæрзонд. 
Цæй тыххæй уæд, цы уыд йæ фадат? - 
Кæй уыд йæ усимæ æмзонд... 
- Æнæхъуаджы дзурыс бынтондæр, 
У худинаг мæнг фау хæссын! 
Уыд Ибрагимау, зон, нæ бон дæр 
Мæгуырдзинадæй фервæзын!.. 
Уыдтай йæ, зоныс æй дæхæдæг, 
Кæм уыд æгас комы æндæр лæг 
Сæрæндæр бакуыстмæ? Кæцы? - 
Гъеуый тыххæй нæ уыдис, цы, 
Фатимæйы æвзæрст, миййаг?.. 
Уыд Ибрагим кæвдæсард махау, 
Фæлæ сæрибармæ фæндаг 
Нæ иу дæр уый хуызæн нæ къахта; 
Фæллойыл хъардта ’дзух йæхи, 
214 

Æмæ сæрибар лæг ысси... 
Уыныс, гъеуый тыххæй лæварæн 
Уый аккаг хорз амонд фæци: 
Кæд адæм алцытæ дзырдтой, 
Уæддæр æй равзæрста æмгарæн,- 
Скодта дзы Фатимæ мой. 
Æмæ нæ фæрæдыд... Фыдгой 
Нырмæ сæ цардамонд нæ зоны: 
Фæллад бæлццон лæджы фæхоны, 
Салам дæтгæ, сæ рухс хæдзар 
Йæ райдзаст уынд, кæрдзындæттонæй. 
Æдзухдæр дзы вæййы хæлар 
Сыкъайы сау бæгæны ’нхъизгæ 
Æмæ фæлмæн цыхтæй хæбизджын... 
Бынтондæр фендæр ис нæ цард: 
Иу цин кæны, æндæр - æнкъард,- 
Тæригъæд у сæ кой, сæ фауын,- 
Æппæт аразæг дæр хуыцау у... 
Дзырдæн зæгъæм, Дзамболат, мæнæ - 
Æлдары байзæддаг... Кæм уыд 
Гъеуый хуызæн сæрæн æппæтмæ, 
Уыд адæмæн сæ ном, сæ цыт... 
Уацары бахаудта... Фæлыгъдис... 
Фæстæмæ та нæхимæ ’рцыдис, 
Фæлæ ма рагцардæй цы уыд? - 
Æрдæгхæлд хъæу мæгуыр, фыдуындæй 
Æмæ зæронд мæсыг кæлдтытæй... 
Наибимæ фæци сæ кад 
Берданкæ, дугъон æмæ кардæн... 
Фæлæ æлдæртты цотæн ад 
Нæма кæнынц уæддæр сæ царды 
Цæвæг, фæрæт, бæндæн, дзывыр ... 
Цагьайрæгтæ сæм нал ис ныр, 
215 

Сæхи та сын фыд-зивæг домы... 
Фæлæ, дам, стонг æмгъуыд нæ зоны, 
Æмæ, зæронд уафсы хуызæн, 
Цъыф хæсгæйæ æмæ рыг калгæ, 
Æлдар дæр адæмы æхсæн 
Хæты, йæ фыды исбон хъаугæ... 
Тæригъæд дæр у, худæг дæр! - 
Нæ йæ фæнды, уа мах æмсæр, - 
Æмæ цытæ кæны, кæс-ма йæм! - 
Æфсæддонау гæрзифтонгæй 
Æгас афæдз хъæуи-хъæу уайы, 
Æмæ йæ сау мысинæгтæй 
Уый адæмы зæрдæтæ къахы 
Кæмдæриддæр... Æнæфсæрмæй 
Лæвæрттæ домы уый тыххæй... 
Нæхи Дзамболат дæр раст - ахæм... 
Тæрсын мæгуырæг Ибрагимæн, 
Йæ усимæ дзы сфæлмæцдзæн... 
Тæрсын, фæуыдзæн сын хæссинаг,- 
Рæхджыбон уыдонмæ цæрдзæн, 
Æмæ уæд не ’лдары фыдæлтæ 
Сæ рустæ тондзысты мæрдты... 
Фæлæ уый циу, кæс-ма йæм ды, 
Мæ цæст дæр мæ куыд сайдзæн? - Уæртæ 
Уым чидæр уыд, куы нæ федта, 
Уæд амбæхсти... 
- Æвæдзы та 
Уый дымгæ хъазы даргъ тæрсæй 
Æмæ йын банкъуыста йæ аууон. 
Фæлæ æгъгъæд... Ныр нын у афон,- 
Уæлæмæ сыст, зæронд лæг, цæй,- 
Нæ уæнгтæ аивазæм мах дæр... 

* * * 
Бынтон тархъæд... нæ зыны арв дæр... 
Ныххуылыдз куырæт... къухтæ ’ндзыг... 
Æддæуæз фæрæтæн йæ цъыкк 
Кæны цæфæй цæфмæ уæззаудæр, 
Æмæ тыхджын улæфтытæй 
Фæлмæст риу исы хи бæрзондцæр... 
Фæлæ йæ чи зоны, фыдбонтæ 
Ам Ибрагим цы федта, стæй 
Куыд рафтыдта уый ам йæ уыргтæ?! 
Уæддæр у бирæтæй мæгуырдæр 
Сæ хъæубæсты... Цы йæ бон у? - 
Иæ хъысмæт æй нæ уагъта размæ, 
Æдылы сабииæ уыд хъазæн 
Гъеуый, бынтон сидзæр лæппу, 
Æфсæст, фыдуаг сывæллæттæн... 
Æрдæттомæй, æрдæгæфсæстæй 
Уый цыд фиййау... Хуыцауы рæстæй 
Йæ цард æрвыста хъомты ’хсæн. 
Дыгъта-иу фос, сæ бын сын марзта, 
Чысыл къуыхцы, чысыл фæстиат 
Æфтыдтой уый æфхæрды, масты,- 
Æдзух æлгъыст, æдзухдæр над... 
Сæрибармæ куы цыд, уæд та йын 
Иæ къухмæ радтой гæрз, фæрæт, 
Æмæ цæйбæрц куыста уый уæд! - 
Æхсæв уа, бон нæ зыдта стайын... 
Йæхицæн сарæзта хæдзар, 
Æмæ йæ фыдбылызы хайæн 
Йæ зæрдæ нал уыдис йæ бар - 
Наибы чызг ысси йæ уарзон... 
217 

Йæ зæрдæ сагьæсы ныфтыд, 
Йæ цард фæзын... Хуыцау, ды базон, 
Йæхи марын дæр æй фæндыд, 
Фæлæ йæ зæрдæйыл нæ уыд 
Йæ бон фæуæлахиз... Сæ радæй 
Цыдысты бонтæ дæр æнкъардæй. 
Кæдæм? Цæмæн? Фæлæ æваст - 
Хъысмæтæн цу ’мæ исты амон,- 
Кæцæй йæм касти уыйбæрц амонд! - 
Фатимæйы зæрдæйы уарзт 
Уый фервæзын кодта фыдохæй: 
Цагъайрагæн фыццагдæр хатт 
Уый радта буц уарзондзинад... 
Æмæ та лæг ыслæууыд ногæй... 
Йæ риуы - ныфс... Йæ фæндаг - лæгъз... 
Æнæниз у, табу хуыцауæн,- 
Мæгуырдзинад дæлæмæ хаудзæн - 
Æрмæст фæллой дæ сæрмæ хæсс!.. 
Æрдз хъусы райсомæй нырмæ 
Уæззау фæрæты азæлдмæ... 
Йæхицæн ам бынат дæр н’ ары 
Лæмæгъ зивæг... фæлæ æгъгъæд! 
Сызгъæрин тæлм æртыхта хъæд, 
Йæ аууæттæ ныгъуылынц тары,- 
Ныр афон у! Йæ тар цæсгом 
Æрсæрфта цъыф фæдджийы разæй 
Æмæ фæхудт фæлмæн æнгасæй... 
«Лæвар нæ ратдзынæн бынтон 
Мæ базайраг æз къупецагæн,- 
Ысдзырдта ’нцад,- фæлæ уæддæр 
Хорз нæу уæлдай бадт кæнын махæн...» 
Йæ фæрæт систа ’мæ цæхгæр 
218 

Фæзылди бæлæсты æхсæнты... 
Йæ алфамбылайыл дон пырхгæнгæ, 
Æрттивы иу суадон... йæ сæрты 
Æрбахызтис æмæ зыдæй 
Йæхи ныггуыбыр кодта донмæ. 
Ысцъырдта дзы зæрдæбынæй... 
Йæ сау фæлмæн рихитыл донвæд 
Цыкурайы фæрдыгау хъазы... 
Æрсæрфта рихитæ цæрдæг, 
Ыскаст хæрдмæ... Йæ тынтæ ласы 
Хур цъититæй,- ныр у хæстæг 
Йæ изæрон ламаз рæстæг... 
Æрбадти... раласта йæ куырæт... 
Йæ дзабыртæ... йæхи æхсы... 
«Хуыцауы ном дæ зæрды гуырæд» - 
Æмæ куыд æнувыд хæссы 
Æппынæдзух уæд уый йæ риуы 
Йæ хур - Фатимæйы фæдзæхст... 
«Хуыцау хатыргæнагу... Иууыл 
Ыстæм мах уый бæрны æрмæст»,- 
Мæгуырæг, хаттæй-хатт йæ цуры, 
Куы йæ рæвдз кæны балцмæ, уæд 
Куыд лæгьстæ байдайы, куыд куры, 
Цæмæй хи хъахъхъæна, ’мæ мæт 
Кæна йæхи тыххæй тыхджындæр... 
«Чысылдæр кус...» Цæмæй æндæр 
Дæуæй уа арæзтдæр, уындджындæр?! 
Нæ, нæ!.. Дзырдта ма-иу цыдæр... 
Кæдæмдæр адзæгъæл йæ хъуыды,- 
Чысыл фæтар... Фæлæ та ’васт 
Фæзынди худæндзаст йæ былтыл, 
Фæхудт хъæрæй... Хъус, пыхсы бынты 
219 

Цыдæр æруад, къæцæл фæсаст... 
«Тæрхъус уа хъуамæ... Æ, гæппой! 
Нæй топп, æндæр дæ сæр дæ кой 
Бæргæ фæуид ныртæккæ пыхсы»... 
Фæлæ фæсабыр ис... Нæ хъуысы 
Ныр пыхсæй иу сыбыртт... Нæуæг 
Æргуыбыр кодта донмæ лæг 
Æмæ фæхудт йæ мидæнгас... 
«Æвæццæгæн, ныр иунæгæй, 
Тæрсдзæни ’хсæвы талынгæй... 
Цыдæр æнæбамбаргæ тас...» - 
Æмæ цыдæр æмбæхст хъуыдыйæ 
Йæ æрфгуытæ фæтар ысты... 
«Дзамболат хæхбæсты кæдæй и, 
Гъеуæдæй фæстæмæ тæрсы!..» 
Нæуæг та ’рбайхъуысти уынæр... 
Фæцыд гæрах... Йæ тыхджын хъæр 
Æппæт кæмттыл æваст фæпырх и 
Æмæ дзæвгар рæстæгмæ дæр 
Нæ сабыр кодта хæхты сæр... 
* * * 
«Уый, чи зоны, ’мæ уарзæг бæлон 
Йæ къаймæ й’ ахстонмæ тындзыд»,- 
Ысдзырдта сахъ фиййау йæ фæндон, 
йæ хъустыл дард гæрах куы ’рцыд; 
Ныуулæфыд зæрдæбынæй 
Æмæ ныззарыди хъæрæй: 
Лæппын бæлон иунæг 
Куы уа, уæд нæ хъазы,- 
Йæ ахстоны мидæг 

Нæты ’мæ дзыназы... 
Тæхгæ йæм, йæ уарзон, 
Гæхгæ йæм, цæй, тагъд! - 
Æнæ дæу æгас бон 
Кæны уый æнкъард!.. 
Нæ йын хъусы, агъæц, 
Йæ сидынмæ, уæууа,- 
Циу искæйы сагъæс, 
Йæхæдæг куы нæ уа! 
Дзæгъæл дæ ныууагъта 
Дæ уарзон бæлон,- 
Мæлгæйæ ма загьта 
Дæуæн уый хæрзбон! 
VII 
Изæры хур йæ зæрин цæстæй 
Ыссыгъта хохы рындзыл арт... 
Фæцæуынц хъæумæ фос æфсæстæй... 
Æздыхсгæ уайы фæздæг дард... 
Æрбахызт аууон æрхмæ, коммæ; 
Фæзынди дæлфæзрæтты тар... 
Черкесаг чызджытæй дзæвгар 
Æд гогонтæ æрцæуы донмæ... 
Дон систой раджы, фæлæ нæй 
Кæрон сæ хъæлдзæг худт, сæ фæндтæн,- 
Уадз, афтæ уæд! - сæ фыдцардæй 
Уадз, ам æнæрлæугæ уылæнтæн 
Зæгъой сæ сусæг фæнд, сæ маст... 
Æрбафты цæстысыг ам донмæ 
Æмæ фæцæуы фурдмæ ’мраст... 
Фæлæ нæ цæуы зард кæронмæ 
221 

Хъæргæнаг доны был,- æнцад 
Ныхъуыры доны хъæр ам зард... 
Сæ рæзты ’рцыд бæхджын лæг донмæ... 
Фæтарстысты... Фæци сæ дзырд... 
Æниу цы гæнæн ис, у афон! - 
Æгæрдæр ма фæдзырдтой абон... 
Фæлæ Фатимæйыл цы ’рцыд? 
Цæмæн ма баззади сæ фæстæ 
Уый иунæгæй?.. Куы бахуыссыд 
Иæ изæрон фынæйæ бæстæ? 
Кæс, митсæр къæдзæхтæн фæтар и 
Сæ буц сæуæхсидон сырх дари... 
Уад хæхтæй уазал тæф хæссы!.. 
Дзыназы, дурты ’хсæн тыхсы 
Цæугæ цырд дон... Ызмæлæг нал и... 
Æрталынг ис... Уæддæр уæндонæй 
Нырма Фатимæ ’нцад кæсы: 
Цыма раст уылæнты хынцы,- 
Йæ цæстытæ нæ исы донæй... 
Фæлæ сæ хынцын нæу æнцон,- 
Изæр сæ тагъд фæхæссы дон... 
Куыд зардзæни?.. Куы нæрынц зæлтæ 
Сабыргай уæлдæфы... сæ хъыг 
Цæйбæрц у уæд, куыд судзынц зæрдæ, 
Уым цас и уарзонад, цæссыг!.. 
Тар æрбамбæрзта зæхх, 
Æрдз æрфынæй дзæбæх 
Æмæ тауы ныр æхсæв йæ фынтæ... 
Риу фыруарзтæй хъæрзы,- 
Цæй-ма, тагъдцæр фæзын, 
Уæ мæ ахсджиаг, фæсур ын йæ рынтæ. 
Ног та ’руадзон æз дæр 

Буц дæ риуыл мæ сæр 
’Мæ та зарон дæуæн æз фыццагау... 
Ног та дзурон дæуæн 
Æз мæ уарзтыл фæлмæн 
Æмæ судзой мæ батæ дæу артау...» 
Йæ фæстаг зæл нæма ’рцыд саст,- 
Нæрыд ма уылæнтимæ фæзы, 
Нæ хъус рæвдаугæ, афтæ ’васт 
Фатимæйы цæстьггы рæзыд, 
Раст аууонау, нæ геройгонд 
Æнæ салам, фæдисдзастимæ... 
Фыдхъуыдытæй фæтарст Фатимæ, 
Ысзылдтой йын йæ сæрызонд, 
Йæ риу-ын балвæстой уынгæг... 
Æваст æрыхъал ис, фæкасти; 
Æррайау къахвæдмæ фæраст и, 
Фæлæ йæ размæ февзæрд лæг... 
- Стæ, ауадз мæ! - Дзамболатæн 
Мæстон худт равдыстой йæ былтæ... 
- Цы дæ хъæуы? 
- Ды дæ ныр мæн... 
- Æнамонд гуырд! Æрæгмæ ’рцыдтæ,- 
Фатимæ нал цæры дæуæн... 
Цæмæн дæ бахъуыдис мæ сæттын? 
Æви мын нæу фыдæн æгъгъæд 
Æвзонджы саст сæнттæн сæ нæтын, 
Мæ сау хъынцъым, мæ зæрды мæт, 
Мæ цæстысыгтæ ’мæ мæ катай?.. 
Æнæхатыр, цæмæн ыскъахтай 
Мæ рынчын зæрдæйæн йæ фын? 
Æмбар, æргом дын æй зæгъын,- 
Æз дæн æппæтдæр Ибрагимы - 

Мæ кад, мæ цард, мæ амонд - иууыл... 
- Зон, уыдон нал сты, куыд нал и 
Мæ зæрды уыдонмæ фыдæх...- 
Йæ хъæбыс бадардта уæрæх... 
Фатимæ фестъæлфыд... фæтар и... 
Йæ туг æгасæй сæрмæ скалд... 
- Ныууадз, сæрхъæн! Æз мады кад 
Нæ ратдзынæн, уый зон, æфхæрдмæ... 
Кæд нал зоныс тæригъæд дæр, 
Гъеуæд дын æз...- фæзылд цæхгæр, 
Фæлæбурдта йæ разы хæрдмæ, 
Дур фелвæста, ныззылдта къух... 
- Гъа, амар мæ! - Дзамболат дзуры,- 
Гъа, амар мæ, фæлæ дæ курын, 
Чысыл мæм байхъус, ма кæн дугъ... 
Мæлæт мын нæу тæссаг,- æрмæстдæр 
Дæ зул ракастæй тæрсын æз; 
Хуыцау уыны - дæхæдæг кæс,- 
Куыд уарзын, куы, Фатимæ, дæу... 
Æнæ дæу æз цы кæнын цардæй? - 
Æрвитин бонтæ ’лгъыст, æгадæй,- 
Раст ахæстон... Уый цард дæр нæу!.. 
Фатимæ, ’рымыс-ма дæхæдæг 
Нæ мæстæйдзаг фæцухы рæстæг! - 
Ды зоныс, бавзæрстон уæд æз 
Ехсы цæфтæ, рæхысты уæз... 
Фæлæ цæмæй дæ цуры уон,- 
Æппæт зындзинæдгæн быхстон... 
Ды та! - Ау, ныр дæ зæрдæйæн 
Æндæр лæвар аккаг нæ дæн?.. 
Цы гæнæн ис... Цæй, амар мæн!- 
Мæ цард æдзух уыдис дæуæн... 

Фæлæ ма ’рхъуыды кæн, куыд уыди, 
Æрмæстдæр-иу сызгъæрин мæй 
Иæ цалхыдзаг бæрзонд куы стылди, 
Æппæт æрдз-иу куы бафынæй,- 
Мæ хъæбысмæ куыд уадтæ, уæд... 
- Æнцад, æнцад! Æлгъыст фæуæнт! 
Хъысмæтæн мах амонгæ нæу... 
- Нæ, нæ, Фатимæ, зонын дæу,- 
Нæ ферох кодтаид дæ зæрдæ 
Нæ дзæнæтон дзæбæх æхсæвтæ!.. 
Фатимæйы цæсгом - фæлурс; 
Хъæдабæхуыз ыстыр цæстытæй 
Фырмаст æмæ фырзæрдæрыстæй 
Цæссыгтæ калд, сыгътой йæ рус... 
Лæууыд æнæсдзургæ... 
- Хуыцау! 
Ау, цавæр у, хъысмæты къухты 
Нæ цард куыд уыдзæни æдзухдæр 
Хынджылæггаг! Ыскарстай, ау, 
Æнус ахицæны тæрхон 
Дæ зæрдæйы?.. 
-О, о, хæрзбон! 
- Фæлæуу, уæдæ, уый нæу дæ бон! - 
Мæн дæ ды ныр... 
- Дæ чъизи тугæй 
Дзуапп ратдзынæ, æууæнд, мæнæн... 
- Мæ уарзондзинады рæсугьдæй... 
- Хъуыранæй ард хæрын, уыдзæн 
Мæ мойы бон æнæхатыр 
Йæ маст райсын... 
- Уырны зынæй. 
Зон, Ибрагим дæу нал у ныр... 
- Цы загътай, цы?.. 

- Зæгъон дын æй,- 
Миййаг ыстыр хъуыддаг нæ уыд; 
Æнæнхъæлæй кæй айста къайæн,- 
Кæмæй уыд буц æмæ рæвдыд, 
Гъеуый æгæр уарзта, зыдтай йæ, 
Дæ Дзамболат... æмæ йæ ныр...- 
Йæ дзырд фæци æви нæма,- 
Вæййы мæрдон хъæлæс къуырма,- 
Чысылгай байдыдта зыр-зыр, 
Æруагьта цæстытæ дæлæмæ... 
Æнæхъару лæмæгъ цъæхахст 
Æрбайхъуысти уæд дзуаппæн лæгмæ. 
- Фатимæ, - сдзырдта ма æваст... 
Лæмæгъ дидинæгау Фатимæ 
Фæцудыдта, фæлæ фæцырд 
Дзамболат уæд, æмæ йæ риумæ 
Æрхаудта уадзыгæй... 
Ыстылд 
Фынæй æрдзы сæрты зæрин мæй... 
Ком хъазыдис йæ буц зефирæй... 
Йæ дурджын хуыссæны бынæй, 
Æнæсалам къæдзæхтыл хаугæ, 
Куы та æхсæрдзæны былæй 
Йæ фынчыты пырхæндæг таугæ, 
Сырдау фæйлаугæйæ бырсы 
Хæххон цырд дон... Йæ сæрмæ былыл, 
Раст рахауæн бæрзонд къуылдымыл 
Фатимæ уадзыгæй хуыссы 
Йæ æфсымæры хъæбысы... 
Дзамболаты йæ зæрдæ схойы, 
Кæны йæ ’нæбон мæт уынгæг... 
Цæуыл тыхса? Цы у фæсмойнаг?.. 

Фæлæ та ’васт мæгуыр сылгоймаг 
Æрчъицыдта, æгас у ’цæг!.. 
Ыскаст хæрдмæ... Куыд сабыр хæты 
Йæ цæстæнгас рæсугъд уæлæрвты, 
Æнусон рухстауты тæмæн 
Фæлмæн кæм æрттивы... 
- Кæм дæн? - 
Ысдзырдта тарстхуызæй Фатимæ, 
Йæ ных æрсæрфта æмæ цырд 
Фæгæпп ласта... Æркаст йæхимæ... 
- Кæм хуыссыдтæн... Цæхгæр лæбырд! 
Æниу куыннæ асхъиудтон былæй!.. 
Кæм ис мæ гогон та?.. Ам нæй...- 
Уый афарста... Æнæнхъæлæй 
Йæ рæдыд раргом мæйы руаджы,- 
Мæгуырæг, хинымæр дзырдта: 
- Уый дондзау чызг лæууы мæ разы, 
Фæлæ цы диссаг у ныр та - 
Бынтон æнæзонгæ лæг разынд... 
Ныккасти йæм... 
- Кæцы дæ, кæ? 
Цæмæн дæ ам?.. 
- Нæхимæ цом... 
Фатимæ ивазы йæ ком,- 
Ныззæмбыдта...- Куыд уазал у, 
Куыд та хæссы мæрдон уымæлад 
Нæ хæхтæй уад... Кæуы ма дон, 
Нæма суагъта ныр дæр йæ фæллад, 
Нæма басабыр дурты ’хсæн... 
Уый денджыз басабьф кæндзæн, 
Фæлæ ныр ам, зæрдæйы зынад 
Кæмæ хъардзæн... Кæуы ма дон... 

Æз дæр раст уый хуызæн куыдтон 
Дзамболатыл... Нæ, нæ тæрсын. 
- Дзамболат демæ ис, мæ хо,- 
Нæ дæ бауадздзæни тыхсын... 
- Дæлдзæх фæу, лæджы фыдхор! - 
Сырдыл уыраугæ фат куы суайы, - 
Гъеуæд куыд фесхъиуы, куыд уайы,- 
Фатимæ уыйхуызæн - цæрдæг 
Фæлидзæг ис æнæсæрфатæй... 
Æмæ ма ’хсæвы тары дардæй 
Æрбайхъуысти йæ хъæр æнуд: 
«Лæджы фыдхор!» - æмæ ныххудт... 
КÆРОНБÆТТÆН 
Ныббар мын, мæ кæсæг, кæд ме ’рхæндæг уац 
Ысфæлмæцын кодта дæ хъуыды... 
Мæ зæрдæмæ уыйбæрц фæцыди Кавказ,- 
Æдзух мæ фæфæнды йæ уынын. 
Æрæджы дæр та дзы æз балцы уыдтæн,- 
Фæзылдтæн мæ зонгæ бынæтгы... 
Мæн нал бафиппайдтой... Хъæу фендæрхуызæн, 
Чысыл къæсты бæсты - хæдзæрттæ... 
Сæ къултæ сты астæрд, суанг пецæй æххæст. 
Сæ гæрзты бынæтты - кæсæнтæ... 
Æнæивдæй баззади иу хох æрмæст,- 
Йæ сæрыл хъуынайы фæзгъæртæ... 
Ныр дæр ма фæлгæсы сæрбæрзонд, хъуынтъыз 
Хæххон хъæумæ, фæндагмæ дардмæ... 
Суанг се ’взаг, сæ дарæс дæр ивынц сæ хуыз... 
Фæхæццæ сты не ’хцатæ цардмæ... 
228 

Ыскъолатæ дæр дзы фæзынди... Уыдтон: 
Куыд рауадис иу уатæй иу сывæллон,- 
Æд чиныг, бынтон гом йæ фæрстæ; 
Æндæр лæппуйыл та уыд хъулон хæдон,- 
Стæй ноджы дæсгæйттæ - сæ фæстæ. 
Фæцæйцыдис иу ус раст уыцы рæстæг 
Бæгъæввад, йæ дарæс зæбултæ... 
Чысыл сывæллæттæ йæ фæдыл цæрдæг 
Ныййарц ысты, цавтой йыл дуртæ... 
Сæ æппæт фыдмитæм дзырдта уый æдзух 
Йæ диссаджы ’лгъыстаджы уайдзæф: 
«Фæлæуу уал, къулбадæг, дæ хæдзармæ ’рцу, 
Æнæ дæ фыд фендзынæ ахсæв»... 
- Уый чи у? - æваст уæд афарстон æз,- 
Цæмæн цæуы адæмæй хибар? 
- Нæ йæ зонын рагæй,- уæд духаны гæс 
Дзуапп радта.- Æрра ус Фатимæ... 
Уыдис ын лæппу дæр... Фæцæй йæ мардта, 
Нæ ахуыргæнæг ын æй байста... 
Уæд арфæгонд, - иу инженер, дам, æй уæд 
Ахуырмæ йемæ фæласта... 
Ныр баззади иунæг... Бонсауизæрмæ 
Йæхицæн фæлæууæндон н’ ары... 
Æхсæвыгæтты та уый доны сæрмæ, 
Мæгуырæг, йæ зарæг фæзары: 
Тар æрæмбæрзта зæхх, 
Æрдз æрфынæй дзæбæх, 
Æхсæв тауы йæ диссаджы фынтæ... 
Риу фыруарзтæй хъæрзы, 
Цæй-ма, тагъддæр фæзын, 
Уæ, мæ ахсджиаг, фæсур ын йæ рынтæ!.. 

СÆРГÆНДТÆ 
ЬОбВЗЗО 
ХЕТÆГКАТЫ КЪОСТА (Биографи) 3 
лты&о ьост’Эбтзо (г>ота^<доо) 6 
«ЧЫСЫЛ РУХС РАУАДЗ» 9 
„отйб ьоббопс?о эгтэззо" и 
ÆНÆМÆЛГÆ ХÆЛАРДЗИНАД 19 
-екззеебзо эоата^таб 25 
НЫСТУАН 32 
йб^ЭбсЮ (слоб^ЭбБо 6. йд^оддоЬо) 33 
А-ЛОЛ-ЛАЙ! 34 
бббОбй (сг>о(лаЭд6о ЭоЬозд) 35 
ЗОНЫН 36 
30(30 (слг>йаЭо6о ЭоЬозо) 37 
*** РАГОН НÆРТОН ЛÆГАУ 36 
*** 80 6ПЭ 30Э0<^е?ть 6660)0300) Эе?Э6й 
(сл«УлаЭс>6о ЭоЬозд) 37 
*** МÆН ПОЭТ МА ХОН 38 
*** ЗГ)Э<§>Ь б’З ЭОЬЭПа... (сло6аЭо6о ЭпЬозэ) 39 
ДОДОЙ 40 
ЭП0)СШ (слбслаЭб6о ЭоЬозз) 41 
УАЛДЗÆГ 42 
3«УЪ<УЗЬ*Зе?0 (сло6аЭо6о ЭоЬозз) 43 
СÆРД 44 
Ъ^УЗЬ’З^О (æс>6аЭо6о ЗоЬозз) 45 
ФÆЗЗÆГ 46 
30ЭПС?аГ)ЭС) (ак>СоаЭб6о ЭоЬозз) 47 
ЗЫМÆГ 48 
Ъ^ЭОПббО (æо^аЭо6о Ъ. Эдсо’зс^оЭзос^оЬг)) 49 
АЗАР! 50 
ОЭе?Э60 (сл^аЭо6о 6. о0ЗоззоЬб) 51 
САЛАМ 52 
Ь<ЪС?<ЪЭ0 (сло>(лаЭо>Бо ЭоЬозз) 53 
МÆГУЫРЫЗАРÆГ 54 
С?С>60а0Ь Ь0ЭС?Эб^> (слб^аЭоБо ЭоЬозз) 55 
НЫВ 56 
271 

1/ЭбЬбСПО (отос*>0Эо6о ЭоЬо33) 57 
ХÆРЗБОН! 58 
аЖМЖОоОО)! (отоСп0Эо6о а. ЭоЗбоЪойспэоЬо) 59 
МАРДЫУÆЛХЪУС 60 
ЭЗоПобОЬ Ь^^ЗС?630166 (ото603о6о ЭоЬо33) 61 
*** НÆ, ЦÆССЫГТÆ НÆ ЗЫНЫНЦ ДÆ РУСТЫЛ 62 
*** об.ь, эобь еиезоаь ъ& сх&азоб ззс>с?о 
0<пЗЭЕ?ЭоОЬ (ото603о6о ЭоЬо33) 63 
КАТАЙ 64 
С^Схл^О (отос»)0Эо6о 0. о(ц»Ьо%оЭ3осооЬо) 65 
НОГБОНЫÆХСÆВ 66 
6Ь6С?6С?0Ь С?5Э0 (ото60Эо6о ЭоЬо30) 67 
А. Я.П 68 
6. С). 3. (отоС>0Зо6о ЭоЬо33) 69 
МÆГУЫРЫЗÆРДÆ 70 
С?6(*)050Ь а"ЗС?0 (ото60Эо6о Ъ. Э3с$'деоо,Э3ое?оЬс.) 71 
НОГБОНЫЗАРÆГ 72 
Ы>6ЬС>е?бе?П Ь03С?0(п6 (ото(5>0Эо6о ЭоЬо33) 73 
САГÆМÆУЫЗЫН 74 
ОслОЭО С?5 ЪС?0йа0 (ото6аЭо6о 0. о3Ьото«дотоЬо) 75 
РАКÆС! 76 
300, ЗдЬОЮспЗеО, ЭГПоЗЬЗе°0! (отоСо0Эо6о 3. елзообоо’оЬо) 77 
ТÆХУДЫ 78 
дЭС°б00сп0<Ь,3066... (ото603о6о Э. осдЬооЭоЬо) 79 
ЗÆРВАТЫКК 80 
Э06ОЬС)Е?0 (отоб>03о6о Э. <дп(зЬоЭ3оспоЬо) 81 
САГЪÆС 82 
ЯЗОЗсоОоО (отосо0Эо6о з- 3ос?оЭоЬо) 83 
ДЗЫВЫЛДАР 84 
æПЬОФйсоб (ото60Эо6о 3- зго3оЬоЭоЬо) 85 
ЛÆГАУ 86 
3600300) (ото6аЭо6о 0. д^обоЭоЬо) 87 
КÆМÆНЦЫ 88 
ЗОЬ - <о6!.. (ото(^аЭоБо ЭоЬо33) 89 
ДЗÆБИДЫР 90 
ЗСОЬЗО (ото60Эо6о 9. ЗофоСпоЭоЬо) 91 
СИДЗÆРГÆС 92 
272 

ПйС?ОаПЬ С?ОС?С) (соо6аЭо6о 3. ^ос^оо’оЬо) 93 
НЫФС 100 
080С?0 (соойаЭоБо о. уосдооБоЬо) 101 
ФЕСÆФ! 104 
ЗйЗЗ^ОЬ! (оос>^2>8с)Бо 8. ооЬоЭобоЬо) 105 
ÆНÆХАЙ 108 
аос^б’э^о (æо^аЗ^бо 3. а^<дбобсооЭ3ое?оЬо) Ю9 
БАЛЦЫЗАРÆГ 110 
^ОЭОб’Э^О (æо>^а8оБо Ь. (Ц]со3о6оЬо) 111 
ÆНÆФЫЙЙАУ 112 
^аеаоэьпс? (со^аЭобо ь. æо3оЭоЬо) 11 з 
ФСАТИ 114 
«УЗЬ^СПО (спойаЭбБо Э. Зофобоо’оЬо) 115 
ГИНО 122 
^ЗОЬ’Эбс) (соо^аЭобо о. ЬоЬое*гдс?о6оЬо) 123 
ФЬЩУАГ 122 
6060060 (соо6аЭо6о ЭоЬо30) 123 
СКЪОЛАЙЫ ЛÆППУ 124 
ЭПБ.У30 (соо^аЭобо °- ЬоЬо6«дс?о6оЬо) 125 
ХЪУЫБАДЫ 126 
а*Эск>с?о (сообаЭс>б>> э. ЗофобобоЬо) 127 
*** ДÆУ БАМБÆРСТОН 134 
*** 90 СПсЮОБ ЗйЗОЗОСП ... (соо^аЭобо 3. ^о3оЬо6оЬо) 135 
АХСДЖИАГ МИНУТЫ 136 
зо^эеаоой б’эспь (соо^аЭобо ь. æо3ос!оЬо) 137 
*** НÆ МÆ УЫРНЫ 138 
*** 6*3 ЗЗСЭ6С) СПООПЗРПЬ (сообаЭобо Ь. сдоЭос?оЭ3ое?оЬо) 139 
ФÆСТАГ ФЕМБÆЛД 140 
*ЭЛ566ЬЛ6ЭС?0 ЭОЬОО^^С) (соо^аЭоБо со. а^ВоспобоЬо) 141 
НÆ ДÆ ТÆРСЫН МÆЛÆТ 142 
90 Ь0^Эе?0С?0Ь Ь(п ЭЭЭ0605 (соо^аЭоБо ЭоЬо30) 143 
ЭТЮД 142 
0(§)0^е?0 (æо^аЭоБо о. уо<дооБоЬо) 143 
ЛЫМÆНÆН 144 
ээ&тбсх^ь (соо^аЭобо а- ^«звоЭ3ос?оЬо) 145 
*** НÆ, ДÆУ НИЧИУАЛ РАИВДЗÆН 146 

*** П, ЭОБ ЗЭ6630Б 336 ЭЗЗОЗС?0Ь... (æо6а&\ь6о 
3* ^«д^обеодЗдое^оЬс)) 147 
*** ДЫ АФТÆ МА БАНХЪÆЛ 148 
*** БОббЬБббЭЗФаЗО ЭЭ ббй 356 (ах>СоаЭо6о 
(о. ас>6дВое?«ьс)оЬд) 149 
М. 3. ХЪИПИАНИЙЫ МАРДЬТ УÆЛХЪУС 150 
э. ъ. аотьбоь аб^^бозбс?эабъэ (æо^аЭббо 
д. а.Ь(д6о6(одЭдосооЬс>) 151 
*** МÆ ЗÆРДÆМÆ ЦÆУЫ 152 
*** ЭЭ ЭПЭБПБЬ ВЗЭП ЭЭаПйб^П... (æб6а8о6о 
9. Э6ддс[>оЭдое?оЬо>) 153 
*** ДЗÆГЪÆЛЫ УЫД НÆ СЫМБÆЛД МАХÆН 154 
*** 6Э6ПС? ЭЭЬЗ<$О0П ЭбОШБЭОПЬ, Зб^аП... 
(а)0(^а3б6о 9. <дсо(зЬоЭзосг>оЬс>) 155 
*** НÆУÆГÆЙ ТА, МÆ АХСДЖИАГ СÆНТТЫ 156 
*** ЭЭ ЭОаЗббЬ ОаО... (о)б6аЭо6о ЭоЬодд) 157 
*** КÆД НÆ ФЕМБÆЛД, МÆ ДУНЕ 158 
*** ОГЭ 63ЭБ0 ЬЭОйО ЭОЬЗО^Йй, й’ЭйвОЗ 
(æ«ь6аЭо>6о ЭоЬозд) 159 
*** ÆВЗОНГАУ, ÆВЗЫГЪДÆЙ КУЫ ЗАРЫН 160 
*** 6Г)Ь Ь0Ь5С?0Ь001 ЗОЭС?йПа (æб6аЭоБо 
Ь. до>6еосоЭдое^оЬс>) 161 
ÆРРАФЫЙЙАУ 162 
^Эа’ЭБ’Эб^О ЭБаЭЭЬО (со«ы^аЭс>6о о. Э^дсос^оЭдоспоЬо)) 163 
*** МÆ ЦÆСТМÆ МА ДАР ДЫ 164 
*** Б’Э С^бЭ^аЗЭ^^О ... (æо6аЭо6о <о. аг>Вдпое?с>ооЬс>) 165 
МАРХОДАРÆГ 166 
ЭббЬ’З^О (ак>6а&\ь6о ооЬоЭбоаоЬо) 167 
МÆХОМÆ 170 
ВЭЭЬ С?6Ь (со«ь^>аЭд6о 6. оЬбоЪо^годоЬб) 171 
***МÆЙАРВЫЛЛЕНККОДТА 174 
*** эашбооп аббаоббзе?б оо^о збс?опб... 
слс>^оаЭо>6о д. айоз^о6еос>Эдое^оЬс> 175 
*** МÆ ЗÆРДÆМÆ ЦÆУЫ 176 
*** ээ эпэбпбь, вээгп эоат&олт... (а>б^а8обо 
8. Э^оддс^оЭдос^оЬо)) 177 
***КÆНЫНДЫН АРФÆÆЗ 178 
274 

*** з^Бб’зо^о ьо<§>азб ао з’э^эо вбэезс?б... 
(спбб^Эббо 3. Зоф^оо’оЬд) 179 
НОГАЗЫАРФÆТÆ 180 
Ь56Ь6С?6С?П Э0С?ПО30а0 (соо6аЭ,ь6о Ь.<дбЭс>е?оЭ3ое?оЬб).. 181 
ЛЫМÆНÆН 182 
ЭЭЗПЗхЪбЬ (сг>д6аЭ«ь6о о. уосдообоЬо) 183 
Поэма 
ФАТИМÆ 184 
^36с§>0Э6 (споСозЗйбо а. (зэоЬе^о’оЬд) 230 

Зосос^гпбоЬ зхэЬеопот Ьо^оеоотзОС?01^ зхЗ^с&’О^0^0 с?0 ^ОЗС?000 
Соо(зз°Ь ЬобобоЬфбпЬ 030606^360 ЭЬо^соо^з^оЬоооз^Ь 
Бузныг зæгьæм Гуырдзыстоны культурæйы æмæ цырт 
дзæвæнты хъахъхъæды министрадæн финансон æххуысы 
тыххæй 
СА1'СА81А.\ М08А1С 
бо^бо з^9по(зо Ьоз^отоЭп^ооЬп ЬоЪп^оогозоо »3^3^°" 
Ьо’дСпо бгоЪоозоЬ" ^гоо->з^(б)оЬ <дого^с^30^п 
Чиныг уагъд æрцыд æхсæнадæмон æхсæнад «Кавказаг 
мозаикæ»-йы проекты арæнты 
ООЗЗОЬОЭбО ЭПЪООЗО 
&ЗдЬ°№(*1о бзсоо^фтбо: гооЪОоШ {ГСШбОдПЗО 
Техникон редактор: КУЫМÆРИДТАТЫ РАЗИАТ 
Зо9сг>озЗоЬ (п^о^т(по: 0)ЬВЬ(п Ъ0306-ЗПЗООЭЗОЕ?0 
Рауагьды редактор: ЗИГЕР-ПОПИАШВИЛИ ТАМАРÆ 
ООЬОСРОЬО, 0179, 0. ЗЭЗЗЭЗМОЬ ЗЭЗЪ. 19, Я:2 22 36 09, 5(99) 17 22 30 
Е-таЛ. ип1уег$а1@1п1егпе1.де 


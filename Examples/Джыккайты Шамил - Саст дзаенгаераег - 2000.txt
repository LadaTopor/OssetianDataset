Æмдзæвгæтæ 
ДЗÆУДЖЫХЪÆУ «Ир» 2000 

Мбсет 
Джыккайш Ш. 
Д-30 Саст дзæнгæрæг: Æмдзæвгæтæ. — 
Дзæуджыхъæу. Ир, 2000 — 448 с. 
Джикаев Ш. 
Разбитый колокол. 
В сборник, приуроченный к 60-летию поэта, 
вошли стихи, написанные за последние годы. 
% 4702470000-4 „^ 
М131(03)-00 
© Джикаев Ш. Ф., 2000 
18ВЫ 5-7534-1070-7 © Джикаев М. Ф., оформление, 2000 

©^ 
шщщ 
й. 

&1 
Г« 
МÆ КУЫВД 
О Бурсамдзели, хæхты хох, бæрзонд 
Сыгъдæг Бардуаг! Табу дын уæд æхцонæй. 
Ысрухс нын кæн дæ арфæйæ нæ зонд, 
Уæлæуыл бахиз адæмы зындонæй. 
Дæуæй уæлдæр зæрин хур у æрмэест, 
Дæ урс сæрæй ныл фарны рухс рæдзæгъды. 
Æмгæрон ма ’руадз ацы кæмттæм хæст, 
Сæрибар уæнт дæ кувæг адæм хæхты. 
Нæ уыд нæ цард дæ къæдзæхтыл æнцон, 
Хызтам уæддæр нæ зæрдæтæ фыдмастæй, 
Дæ кувæнты хуыснæг кæнæ бæлццон 
Нæ систаид кæйдæр хæзна æвастæй. 
О Бурсамдзели, уыцы амонд ратт, . 
Куыд уæм сæрыстыр куыст æмæ æгъдауæй, 
Нæ дзырдæн уæд æрвон тых æмæ рад, 
Нæ цæсгом бахиз чъизи æмæ дауæй. 
Æрхастой ардæм Хуры тынтæ мæн. 
Цæгъды мæ зæрдæ арф кæмтты дзæнгæрæг. 
Табу кæнæм, нæ Сыгъдæг хох, дæуæн, 
Дæ дæлбазыртæ ма фæуæнт аедзæрæг. 
4 

О рухс Бардуаг,мæ кувинаг дын—барст, 
Бæзнаг хъугæмттæ макуы суæнт зæрæстон. 
Цæуæд нæ зæххыл амонд æмæ уарзт, 
Нæ Ирыл зарæд хъæлдзæгæй нæ хæстон. 
1992 аз 
•*1 

&1 
ГЯ 
Æртæ урс дуры Дзомагъæй æрхастон... 
О ме скæнæг, цæй амондджын дæн æз! 
Нæ зæххæй мæм æртæ хорзы æрхаудта: 
Йæ рыст, йæ маст æмæ йæ уарзт. 
1995 аз 
6 

#1 
гаа 
* * • 
Рæсугъд æмæ фæрныг бæстæ! Дæ хæхтæ 
Хæссынц сæ сæртыл арвы цар бæрзонд. 
Дæ цотæн радтай армдых.æмæ зонд, 
Нæртон хъазтæн ды рухс æмæ уæрæх дæ. 
Мæгуыр æмæ æлгъыст бæстæ! Дæ кæмттæ — 
Зæххыскъуыдтæ, дæ лæгъз быдыр — кæвдæс. 
Цæуынц дæ цот кæйдæр арæнтæн гæс, 
Дæхи дуæрттæ æвæгæсæгæй — гæмттæ. 
Мæ Ир, уыдтæ æнæном æмæ кадджын... 
Ысхæц дæхиуыл, дуджы фарн ыссар! 
Дæ уарзт нын раттæд ныфс æмæ æхсар, 
Цæмæй нын уа дæ зæххы рыг дæр адджын. 
Дæ хурæй судз нæ удты хæрам арты, 
Зæрдæйæ уæнт дæ хъæбултæ бæрзонд, 
Ысрухс нын кæн уæздан фæндтæй нæ зонд, 
Цæмæй нæ хоной дуне-дзыллæ Нартæ. 
1994 азы 5 февраль 
7 

&1 
СЯ 
АРФÆ 
Дæ рухс къæсæрыл дард балцы куы цæуай, 
Нæртон фарн хæсс дæ ныхыдзуары уæд, 
Дæ рахиз фæрсты Уастырджи цæуæд, 
Сæрыстыр у дæ ир æмæ дæ хъæуæй. 
Дæ хæлæрттимæ макуы схæц быцæуæй, 
Дæ зæрдæ уæд нæ фыдгултæн æхгæд, 
Цы кусай, уый дæ намысджын кæнæд, 
Дæ тых, дæ зондæй дзыллæты куыд хъæуай. 
Нымад у рæстæг. Кады балц фæцис, 
Ныр дзагармæй дæ хæдзармæ ыздæхыс,— 
Уæ рухс къæсæрыл ног фарнимæ хиз, 
Уæ къонайы фæрныгæй фен уæ рæхыс, 
Ныууадз æддæ фыдбылыз æмæ низ, 
Æдзухдæр уæд уæ Сæрзæды харæ хыз. 
1994 азы 8 август 
8 

#1 
гза 
ЗÆХХ 
Дзæгъæлæй космосы хæтыс, 
Дæ магъз дын цас цъиры кæфхъуындар! 
Кæнынц дь!Х хины цот куырыс, 0 
Лæзæры сау хæстæй дæ хъуын дæр. 
Фыдæх тæры зындонмæ дæу, 
Хуыцау дæм нал цæуы æмгæрон... 
Æрлæуу, мæ гыццыл хур, æрлæуу, 
Æз дæ мæ зæрдæйы нывæрон. 
1998 азы 1 октябръ 

ТÆХУДЫ 
Тæхуды, сæрибарæй ацæр, 
Æнæмæтæй арвит дæ бон, 
Дæ уавæртæн ма у сæ уацар, 
Дæ райгуырдыл ма кæн фæсмон; 
Тæхуды, кæмæн ис паддзахад, 
Кæмæн у йæ бæстæ йæ бар, 
Кæй зæхх у фæрныгæй парахат, 
Æрцæуæг кæмæн нæу æлдар; 
Тæхуды, историйы рагæй 
Кæмæн ис йæ адæмæн ном, 
Йæ таурæгъ фыдæлты æвзагæй 
Кæй кæны æнусты цæрдхъом; 
Тæхуды, æфсæддон парадæй 
Кæй сæрдарæн вæййы æгъдау, 
Тæрхоны бон кад æмæ радæй 
Дзырды бар кæмæн ис лæгау; 
Тæхуды, йæ хионты сгуыхтæй 
Кæй бæстæ у мадау рæвдыд, 
Кæй дзыллæ у фидар йæ тыхтæй, 
Кæй фидæн у знæгтæй æвыд; 

Тæхуды, кæмæн у йæ фæтæг 
Йæ бæсты сæраппонд нæртон, 
Пехуымпарау чи у йæхæдæг 
Йæ адæмы царды бæззон! 

* * * 
Зæрин æмæ зылангон дзырд Ирон, 
Дæ равзæрд — миф, дæ зæлгæ мидис — кадæг. 
Æрвыгау*— ирд, рæууон ирдгæйау — сатæг, 
Уыдтæ нæ цард, нæ сæнтыстæн сæрон. 
Дæ фарн — зæххон, дæ зæлынад — æрвон, 
Ды вæййыс Уазыл зæдты раз нæ хатæг. 
Дæ рухсæй сисыс рæстæджы тар цадæг, 
Ыскæныс мах фæрныг æмæ нæртон. 
Дæ разы судзынц дур æмæ ызгъæртæ, 
Дæ узæлдæй æрзоныг кæны сонт, 
Хæстонæн ды æлутонæй хуыздæр дæ. 
Дæ зæлтæ тауынц фидауц æмæ зонд, 
Ды Бонвæрнонау срухс кæныс мæ зæрдæ, 
Кæныс нæ ды уæздан æмæ бæрзонд. 
1998 аз 
12 

* * * 
Æрцыдис ахæм рæстæг, ахæм,— 
Нæ хъиутæ стонг фосау хæрæм; 
Бæлас гуыппы тыххæй фæлдахæм, 
Нæ хъалæй къæдзæхтыл бырæм; 
Сæ номыл нал æрвæсынц адæм, 
Кæнæм нæ иры кад дзырддаг, 
Куывдты нæ туджджынтимæ бадæм, 
Нæ сæры астæу сын — фæндаг, 
Нæ гуыбын чи бафсады, уымæн 
Кæнæм йæ сау фæндтыл хъæлæс; 
Нæртон лæг нæй, æмæ нæ хуымæн 
Ыскодтам сау мæтыхтæй гæс. 
1995 азы май 

АРГЪАУМÆ БÆЛЛЫН 
О мæ хорз нана, мæ зынты 
Æз дæу фæмысын ныр дæр. 
Кувын æз, нана: мæ фынты 
Ды куы фæзынис уæддæр. 
Курын: ракæн та мын аргъау, 
Ратт мын цин æмæ æнцой, 
Уадз, сызгъæрин бонтæ маргъау 
Ног нæ дыргъдонмæ тæхой. 
Уадз, бæгъатыримæ стæры 
Æз мæ рог сæнтты цæуон; 
Фенон, не знæгты куыд тæры 
Дард нæ уæзæгæй нæртон. 
Радзур ды мæнæн, куыд сæтты 
Раст зылыны тых æдзух,— 
Фёнон Уазы къуыппыл зæдты, 
Фенон Поты фæзы дугъ. 
Уадз, дæ зонд æмæ дæ дзырдæй 
Дуне срæсугъд уа мæнæн; 
Уадз, æрбайрох уой дæ фыртæй 
Катай, рыст æмæ ингæн. 
1995 азы 1 мартъи 

&1 
гаа 
ФÆЛГÆСÆНЫ 
Мæ кувæндонау Фæлмæн рагъмæ ссыдтæн, 
Ныр бадын буцæй Фæлгæсæны æз. 
Сæ кой дæр нал и тыхст æмæ мæстытæн, 
Зæххон сагъæстæн нал хатын сæ уæз. 
Зынынц мæм дардæй Урстуалты уæлвæзтæ, 
Мæ сæрмæ тауы Бурсамдзели рухс. 
Цæй ирд æмæ цæй райдзаст у мæ бæстæ! 
Ам уддзæфмæ æрвон зарæгау хъус! 
Æрыскъæф æмæ саунæмыг хæрздæфæй 
Кæнынц мæ удæн хин æмæ кæлæн. 
Хæрын мыдау сыкъамотæ сæлæфæй, 
Сычъигæрдæг æлутон у мæнæн. 
Лæууы сыгъдæгæй Рагъыдзуар, йæ разы 
Нæ сæрвæттæ дзæнæты фæзтау — цъæх. 
Уым къорийæ фыййæутты къорд нæ хъазы, 
Нæ апырх Рæгътыл фосы дзуг уæрæх. 
Нæ фæйлауы нæ хъугæмтты хъуыдалы, 
Нæ хæссы ног чындз хъæугæронæй дон. 
Уæддæр мын хъыг мæ уды равг нæ халы, 
Нæ зонын абон мæт æмæ фæсмон. 
15 

Тæхынц сындæг чысыл зæдтæ мæ сæрты, 
Æрбадт мæ разы хъоппæгыл мыдгур. 
Сыгъдæг кæны йæ чъиллонæй мæ зæрдæ. 
Йæ къуымты хъазы хъæлдзæг тынтæй хур. 
Кæны мын Рæстæг удæвдзыл йæ кадæг, 
Дæтты мын Æрдз æлутонау а?нцой. 
Цæуы мыл Бон сызгъæрин фынау цадæг, 
Тæдзы нæ хæхтæй комы нуæстыл сой. 
1995 азы 6 мартъи 

&1 
ХлЯ 
Хуымæтæг ир, сæрыстыр дæн сымахæй, 
Фæлварынц уæ сайтан æмæ æлдар: 
Уæ зæрдæ разынд фидардæр гæнахæй, 
Уæ намыс — ирд, уæ рухс хъуыды — хæдбар. 
Æрвон фарн баззад Хуры цотæн Нартæй, 
Тæссаг уын не сты хинтæ æмæ кард. 
Уыны уæ цæст æнусты сæрты дард, 
Уæ хуыз нæ ивут уавæрты мæнгардæй. 
Уæ сæртыл калдтой цъулбертæ цæхæр, 
Уæддæр уæ хъузон не скодтой сæ митæн. 
Сындзын арты куы судза лæг, уæддæр 
Нæ уæй кæны йæ ном æмæ йæ фидæн. 
1996 азы 5 июль 
* 

&1 
СЯ 
ЗÆХХЫ ДЗЫНАЗЫН 
Уалдзæг у, Зæхх та йæ амонд нæ ары, 
Арвæй мыл нал хауы сыг. 
Бахус дæн, дойны мæ удхарæй мары, 
Хус дымгæ скъæфы мæ рыг. 
Мигъ дæр фæзыны, мæ хъæбыс æм дарын, 
Уадзы мæ рæсугъд буар арт. 
Мæнæ фæлмæн къæвда байдайдзæн уарын, 
Стæлфдзæн мæ дадзинты цард. 
Гъа ныр ныккалдзæн, куыд фæзæгъын, афтæ 
Сау дымгæ сысты æваст, 
Мигъты ысцæгъды, сæ пирыныл бафты,— 
Арвмæ та скæс, æмæ — даст. 
Хур та мæ арауы, арвмæ дзыназын, 
Иу сайдæй иннæ — фыддæр. 
Судздзынæн!.. Мигъ та нæ уадзы йæ хъазын, 
Дардæй та сисы уынæр. 
Ацы хатт рацæудзæн карзæй тыгъдызæй, 
Их мын æрцæгъддзæн мæ хъуын. 
Хурмæ лæзæрын сыгъд æмæ æгъуызæй, 
Сæфтмæ æдзæмæй цæуын. 
1994 азы 23 апрель 
18 

&1 
гза 
* * * 
Уыдтæн нывонд фыдæбон æмæ мастæн, 
Уæддæр мæнæн æнцон уыди цæрын: 
Æз адæммæ хæлары цæстæй кастæн, 
Нæ уыд мæнæн кæйдæр хорздзинад рын. 
Æвгъау ысты лæджы ныхæстæ хъастæн, 
Мæ дзырдтæ æз уæздан уарзтæн дæттын, 
Йæ цард — æхцон, йæ зæрдæ рухс у растæн, 
Йæ къух ыссардзæн искæд бон йæ тын. 
Ныхъхъуытты уадз дæ хъаугъатæ, ныхъхъуытты, 
Фыдгултæн уæд сæ судзаг хæрам барст. 
Зæххыл кæйдæр æхсызгонæн кæй хъуыдтæ, 
Гъе уымæй дæр дæ сусæг ызнаг тарст. 
Бибитæ сты зæрин æмæ налхъуыттæ, 
Дæтты нын амонд иунæг хæзна — уарзт. 
1994 азы 16 мартъи 
19 

* * * 
Уæлвонг у Уартау къуылдым, Саргъау 
Хуыдтой Фыййаубадæн кæддæр. 
Уыдис мын уыцы дунеаргъау, 
Уыдтæн-иу хурæй дæр уæлдæр. 
Зынди Чехсыры фæз—цъæх гауыз, 
Йæ ныхæй сау суадон цыдис. 
Уæд хæхтæ, таурæгъ æмæ тауыс 
Æфтыдтой сонт лæппуйыл дис. 
Мæ сæнттæ хастой мæн фæсрагъмæ, 
Уыдтон-иу хуры сахар уым. 
Мæ фысты нал ыздæхтон дагъмæ, 
Цъæнуты нал агуырдтон зым. 
Цыдтæн сырхзæлдаг тынтыл арвмæ, 
Зылдтæн æргъæу галуанты уæд. 
Мæн сайдта тархъæдæн йæ тарфмæ 
Фынау зæрин сагæн йæ фæд... 
О, уæд сæрибар уыдтæн маргъау, 
Сычъийау къæдзæхтыл цыдтæн... 
Ныр атад царды фæлмы аргъау, 
Ныр Уартау нал рæвдауы мæн. 
1997 аз 

* * * 
Цы риссы афтæ тынг мæнæй, 
Мæ цард цæмæн цæуы æнкъардæй? 
Сымах нæ сæфты сагъæс нæй, 
Разы стут хъургъы дæр уæ цардæй.. 
Уæ цард хъæбæр хорз у, хъæбæр! 
Кæнут быдзæутимæ æмдзæхдон, 
Хæрут кæйдæр фынгыл къæбæр, 
Мæрзут уæ хицауæн йæ бæхдон. 
Хуысдзæни цъыфы хуы, уæддæр 
Кæсдзæн йæхимæ уый пехуымпар; 
Хæрæджы цасфæнды æфхæр, 
Уæддæр нæ фæуыдзæн æрхуымдæр. 
Нæ вæййы сау лæгæн хъысмæт, 
Цагъар нæ фæтæрсы æгадæй. 
Лæгæн йæ намыс у йæ мæт, 
Лæгæн йæ бæсты хъыг — йæ катай. 
1995 азы 22 мартъи 

&1 
СЯ 
МАДЫ КАТАЙ 
Халас талынг хъæу æмбæрзы, 
Уасы хæлд агъуыстæй уыг... 
Ох, мæ буц хъæбул кæм хъæрзы? 
Ох, мæ риуы сцæм ис хъыг. 
Ды, мæ удлæууæн, салдатæй 
Ахсæв арæнтыл лæууыс. 
Ох, мæ уд мын судзы катай, 
Дарын цæсты бын мæ дыс. 
Хъуысы уазал къæстæй хъарæг, 
Сау уацтæ хæссы фыддуг... 
Уым цы хъахъхъæны мæ дарæг, 
Уым цæуыл калы йæ туг? 
Нæй фыдыбæстæ маегуырæн, 
Нæй нын зæхх æмæ хæдзар. 
Махæй тугцъирты дзыгуырæн 
Скодта Урс хæдзар цагъар. 
Уыдон хъæлдзæгæй Канарты 
Хъазынц амондæй дзæбæх, 
Мах сын арæнтыл цъæх арты 
Знæгтæй хъахъхъæнæм сæ зæхх.. 
22 

Тайы сидзæргæс дæ мæтæй, 
Зæрдæйы зымæгау — хъызт. 
Курын, Лæгтыдзуар, мæлæтæй 
Уæд мæ иунæджы сæр хызт. 
1995 азы 3 май 

ХÆСТОНЫ ЗАРÆГ 
Æз нæ тауын хъуыдалы, 
Нæй бæрæгбон мæнæн... 
Туджы стъæлфæнты стъалы 
Калы ахсæв тæмæн. 
Хæст мæ уарзын нæ уадзы, 
Нал у зарын мæ бон. 
Æз мæ гæрзтæн куырдадзы 
Ныр æхсидын æндон. 
Æз æгъатыр дæн хæсты, 
Марын карзæй фыдæх. 
Зонын, райсом нæ фæзты 
Хурмæ судздзæн æртæх. 
Раст æрцæудзæн нæ цардмæ, 
Уарзт нын амонд хæсдзæн. 
Уæд нæ фæрныг йæ артмæ 
Хондзæн уазал бон мæн. 
Судздзæн зæрдæйы стъалы, 
Рухс дзы цинтæй кæлдзæн. 
Таудзæн а лæг хъуыдалы, 
Нафы стыр куывд кæндзæн. 
1995 азы 15 октябрь 

НЫСТУАН 
Уырнæд дæ — царды сконд нæ ивы, 
Нывгонд у алцы дæр бæстон. 
Цъæх арвæй хурзæрин æрттивы, 
Цæуы æхсæвы фæстæ бон. 
Уынын æй — залым у нæ сæрдар, 
Уæддæр ын макуы скæн тæрхон. 
Куыдз уыд Калигула,— æвзæрдæр 
Йæ фæстæ разынди Нерон. 
Нæ лæууы Терчы дон йæ цыдæй, 
Хуыссы йæ зæппадзы Батрадз. 
Фыдгултæм мауал хъав æрцытæй, 
Æрлæуу — мæлæты бар сæ уадз. 
1998 азы 1 октябрь 

* * * 
Талф-тулфæй сахар ризы, 
Сцæмтæ ис уынгты уынæр. 
Къуымты хæрам æнхъизы, 
Хъуысы уынæргъын кæмдæр. 
Ссæуы фæлурс мæй йæ сæрмæ, 
Арвы тыгъд—рухс æмæ марзт. 
Ног чындзау кæны æфсæрмы, 
Тауы æнцой æмæ уарзт. 
1998 азы 27 сентябрь 

МÆГУЫРЫ КУЫВД 
ДЖИУÆРГУЫБАЙЫ 
Уастырджи, ныббар мын, 
Курын дæ хатыр: 
Ницы ис мæ армы, 
Къотыр у мæгуыр. 
Хур дæр ыл нæ кæсы, 
Ахуыссы йыл мæй. 
Кусарт нæй мæ къæсы, 
Кувинаг дæр нæй. 
Цух нæ дæ: æрдзæтæ 
Нард фосæй — æргæвст. 
Иунæг æз — æдзæттæ, 
Тыхст æмæ æргъæфст. 
Зоныс мын цæ уавæр: 
Царды хæрзтæй — цух. 
Иу мæгуыры бавæр, 
Ма йыл сис дæ къух. 
Зоныс мын мæ хъыг дæр: 
Бамынæг мæ зынг. 
Иу сæныкк хъæздыгдæр 
Не скæндзæн дæ фынг. 

Бонджынты цытимæ 
Хъæлдзæг бонты хынц... 
Давæггаг фыдимæ 
Карз арахъ хырхынц. 
Æз цæрын мæгуырæй, 
Нæй куыстæй бæркад. 
Рухс дзуарæн цъæх фырæй 
Чи скæндзæни кад? 
Уастырджи, нæ сæртæ 
Де уазæг фæуæд! 
Кувы дын мæ зæрдæ, 
Уым цæры мæ зæд. 
1993 азы 22 ноябрь 

&1 
Г38 
* * * 
Хæссы фыдрæстæг иудадзыг мылазон, 
Æрбадт ныл мигъ уæззау æмæ бæстон. 
Тæхуды, чи у сау рынæн фæразон, 
Тæхуды, чи у сау бон дæр бæззон. 
Нæ цард ныххæррæгъ,—иугъæдон, æнтъыснæг, 
Дымгæ дæр нæй. Мæтъæл æнцой — сымæр. 
Йæ куыстыл бафтыд сау мæлæт — нæ хуыснæг, 
Цæгъды фæсхæрд кæрæф Руймон сынæр. 
Цæрдудæй бадын хъотырау зæппадзы, 
Фæлвары мæн йæ хъомысæй хъысмæт. 
Мæн Тъæпæн хъæумæ Иры уарзт нæ уадзы, 
Мæн Хуры хъæумæ нал уадзы Мæлæт. 
1994 азы 21 февраль 
29 

&1 
ГЯ 
* * * 
Æртахтис арвæй сау дымгæ æваст, 
Сæртæг уазал цъæх æфсирты ныццавта. 
Ныккалд мæ Ирыл сагъæс æмæ маст, 
Æхсæны зæхмæ дур куыд калынц, афтæ. 
Фæззыгон хъæдау хъулон хæссы цард, 
Нæ рæстæг разынд Алардыйæ карздæр... 
Фæцæуы, Ир, дæ Намысы зæд дард, 
Фæстæмæ йæ нæ раздахдзæн мæ уарзт дæр. 
1994 азы 1 июль 
зо ~ 

&1 
СЯ 
> Тираны мира! трепещите! 
А. С. Пушкин 
Цæуынц ныл абон ног залымтæ хинæй, 
Кæнынц лымæнтæ дон æмæ зынгæй, 
Нæ зонд нын халынц хахуыр æмæ динæй, 
Зæгъынц: быхсут æфхæрд æмæ тыхстæй. 
Нæ быхсын æз! Куырысдзаутæн куыд цæгъдон 
Фæндырæй?— уым лæджы кадæй цы ис? 
Нæ кæнын æз лæгмартимæ æмдзæхдон, 
Нæ кæнын æз къæрныхтимæ цæдис! 
Поэт дæн æз — Чырыстийау нæ уарын 
Зылынæй, растæй алкæуыл мæ уарзт. 
Æз тугцъир æмæ залымæн нæ барын, 
Зæгъын: æлдарæн никæд уыдзæн барст! 
Фæлитойтæ нын ассывтой нæ бынтæ, 
Зæгъут-ма, уæд куыд сабыр кæнут мæн?.. 
«Æнусмæ тох! Æнцой уынут уæ фынты», 
Уыдзæн вампиртæн карз тæрхон, уыдзæн! 
Уæ азарæй ныппаплой ис нæ фæллой, 
Нæ урс ыстджытыл аразут уæ цард... 
Тæрсут!.. Уæ удтæ стæхынмæ куыд бæллой, 
Нæ туг уын афтæ фестдзæни сырх арт. 
31 

Куы стонæм мах хæрамы тых бындзарæй, 
Куы уой нæ бар нæ цард æмæ нæ зæхх, 
Цæрдзыстæм уæд хъæрмуд æмæ æмбарæй, 
Уæд нал уыдзæнис тох æмæ фыдæх. 
1994 азы 1 май. Куадзæн 

&1 
гза 
БАТЫРАДЗÆН 
Хæмыцы фырт! Хуыцау æмæ йæ зæдтæ,— 
Уырны мæ ныр,— æцæг амардтой дæу. 
Цы кæнæм? — де сгуыхт афтæ æцæг нæу, 
Хæрамы тых нæртон тыхæй нæ сæтты. 
Уæд Хъандзæргæс фынæй бацис æрмæст, 
Фæсайдта мах рæсугъд фынау дæ кадæг! 
Æрыхъал ныр мæрдон фынæйæ цадæг, 
Нæ марæн кард — йæхи къухы — .æлвæст. 
Бырсы нæ бæстæм сау æфсад æвдиутæй, 
Хæрынц нын уыдон пелтъыгай нæ зæхх. 
Сæ талынг уаты Хуры чызг ныцъцъæх,— 
Йæ туг ын цъиры сау уæйыг йæ риутæй. 
Зынг ныл æфтауынц Кар æмæ Кæрæф, 
Гæлхуыр гуымаг нæ зад хуымты лæгæрды. 
Мукара хъазт æрцаразы нæ кæрты, 
Æфхæры мах æнæфсармæй Алæф. 
Нæ хистæр сын цыты сидтытæ уадзы, 
Нæ цоты тугæй не знæгты хынцæм... 
Цы кæнæм? Мах — уæнгмард æмæ æдзæм, 
Ды та кæныс мæрдон фынæй зæппадзы. 
1996 азы сæрд 
2 Саст дзæнгæрæг 33 

К1 
$Я 
АМРАН 
(Фвдстаг ныхас) 
Æрвыстон æз æрдзæ азты фыдбонтæ... 
Лæууыд мæ разы Ныфс, æмæ нæ саст 
Мæ тых. Быхстон мæ хъизæмар, мæ маст, 
Мæ койæ тæфы ’мбæхстысты æрвонтæ. 
Зæххыл æрратæн нал ис ныр фæдонтæ,— 
Тæссæй æдзух фæстæмæ у уæ каст... 
Кæут! Амран нæ атондзæн йæ баст, 
Мæ Ныфс мын хинæй амардтой зæххонтæ. 
Кæут! Мæ армы нал бафтдзæн мæ кард. 
Хуыцау лæгæн æвзыгъд фæндтæ нæ бары,— 
Мæ лæгæтыл æрфæлдæхта йæ уарт. 
Кæут! Уæ дуг сæрибары миф марьк • 
Сымах титантæ не скодта мæ арт,— 
Æмæ быхсут цагъары хъысмæт тары. 
1996 азы 29 июль 
34 

&1 
ГаЗ 
ЗЫНДОНЫ ЦАД 
Цыдыстæм мах уæлхох рухсмæ æвзыгъдæй, 
Нæ фæндаг нæм Æрфæны фæдау каст... 
Нынкъуысти зæхх, цъæх пиллон калд йæ 
сыгъдæй, 
Нæ разы дæрддзæг аскъуыдтæ æваст. 
Уæззау ныл царау арвы къæй æрфæлдæхт, 
Нæ царды хур ныл бонрæфты ныттар. 
Ныххаудтам хъоргъы. Дуркъултæ — дывæлдах, 
Йæ тарæй нал ис рухс дунемæ дуар. 
Нысхуыстой мах зындоны цады сихтæ, 
Йæ сау хъуынаты стыхстыстæм хызау. 
Нæ сæртыл — арт, нæ къæхты бын ныйихтæ, 
Нæ рыстыл худынц зин æмæ Хуыцау. 
Нæ туг нын цъирынц сау кæлмытæ малы, 
Гæрзытæ уадзы не рагъæй Руймон... 
Ныууадз дæ ныфс — нæ фæзындзæни стъалы, 
Мæрддон æмæ æнусон у зындон. 
35 

Ныббадт ныл ам хъуынджын пъæззы — 
æрхæндæг... 
Сæрыстыр! — уый нæ хъщсмæт у... Æнцад! 
Цы нæ дрмыс? — æддæдæр лæуу, ызмæнтæг, 
Ныссабыр ам хъаймæты бонмæ цад. 
1996 азы 7 июль 

&1 
ОЯ 
БАЗАР 
Рæстæг, басыгъта дæ азар 
Артау мæн. 
Ф^стади нæ бæстæ базар, 
Лæг аслам у, дзаума схъазар,- 
Нæй гæнæн! 
Басгæрдæг, зынг-цывзы, нуры 
Сты зынаргъ. 
Базар дуртæ дæр лæхуры, 
Акæс, алцыппæт дæ цуры — 
Халсар, маргъ. 
Нозт, æууилæнтæ, гæны рыг 
Ам — дзæвгар. 
Кусæг у къуыввитт, мæгуырæг, 
Ам хуыснæг æмæ абырæг 
Сты æлдар. 
Уæй кæнынц хъуыдытæ, зарæг, 
Цыт, æфсарм. 
Ам рæгъы нæ цæуы хъарæг, 
Ам дын астигъдзæн лæгмарæг 
Рæвдз дæ царм. 
37 

Ма кæн хъæр, уæддæр дæ хъастæй 
Нæй пайда. 
Суды ’рлæудзынæ сæрдастæй, 
Атондзæн дæ зæрдæ мастæй, 
Гъæйда-гъа! 
Балхæн марг, наган, æндзарæн, 
Балхæн сой. 
Ам æрмæстдæр нæй ыссарæн 
Уарзт, рæстдзинад æмæ ’хсарæн,— 
Нæй сæ кой. 
Ратт капеккыл ам дæ ном дæр, 
Ратт ныхас. 
Ам хæрæг зынаргъ у, хъом дæр, 
Гъе, æрмæст нæ исы сом дæр 
Ам Пегас. 
1993 азы 9 октябрь 

МÆЛÆТ 
Хуырхæг æмæ лывдзæгæй 
Æз дæн сæлæт. 
Цы цæры, уый цæвæгæй 
Кæрæф æмæ тызмæгæй 
Кæрды мæлæт. 
Æфсад паддзахæн — хъузон, 
Цæрынц хæстæй. 
Йæ куыст кæны рæтъузæн, 
Зæххы скъуыдтæн æмпъузæн 
Нæ цармæй нæй. 
Æфтауы ныл кæфхъуындар 
Зыдæй былар. 
Уый — залымæн йæ бындар. 
Нæ цард — ныхæй лæгуындæр, 
Мæлын — нæ бар. 
Æлдар нæ къæстыл тары 
Æндзары арт. 
Лæг удæнцой нæ ары, 
Æрвад æрвадæн дары 
Йæ хурхмæ кард. 

Фыдæх нæ уæрмы калы,— 
Лæг дæ, йе цъиу. 
Хæрам къæдзæх дæр халы, 
Æнусон нæу ыстъалы, 
Нæдæр æвдиу. 
Мæлæт хатыр нæ зоны. 
Уæлдай йын нæу,— 
Прокруст, зæгъай, Нероны 
Уый басхойы зындоны, 
Кæн ма быцæу! 
Мæ зæрдæ мын æрхъистæй 
’ Æвдæрзы мæт... 
Мах ирвæзын нæ ристæй, 
Звиад æмæ баристæй 
Кæны мæлæт. 
1993 азы 8 октябрь 

УÆЛАХИЗДЗАУТÆ 
Фæзынди æлдарæн бындартæ, 
Тыхбарыл та скасти йæ хур... 
Ныууадзут быцæу, пролетартæ, 
Хылмондагæй агурут бартæ, 
Уæ къухы — дæрзæг хотых — дур. 
Цæмæн ыстут ихсыд, лæгуынтæ? 
Æппындæр уæм нал ис æфсарм! 
Рæуæг ысты, къаннæг — уæ хуынтæ, 
Лæвар нын нæ дæттут уæ бынтæ, 
Нæ уадзут ыстигъын уæ царм. 
Уæздан ыстæм мах —.демократтæ: 
Сæудæджер, банкир, журналист. 
Нæ хотыхтæ — танктæ, гранаттæ, 
Хуыцау сæ рæвдауынæн радта, 
Нæ кæны культурон тых цъист. 
Цы смарзтой уæ фыдæлтæ тохæй? 
Уыдысты сæ бартæн нывонд! 
Мах бахызтам дуне фыдохæй, 
Лæгуарзон омон уын джебогъæй 
Цæстуарзонæй амоны зонд. 

Ныр бафсæдут хор æмæ бартæй,— 
Æнæвгъау уыл калæм нæмыг. 
Æгæр дæр ысхъарм ыстут артæй, 
Сæрибар у адæймаг мардæй, 
Ныддымдта уын не ’фсад уæ рыг. 
Кæдæм лидзут, уаих, кæцырдæм? 
Кæм ма ис уæ сæртæн гæнах? 
Ныр амонд æрзылди мæгуыртæм, 
Цæй дзæбæх у ахæстон!— уырдæм 
Зæрдиагæй хонæм сымах. 
Æрхастам уын мах демократи, 
Нæ фæндон у цардæн закъон. 
Æдылытæ, махмæ æфсад и, 
Æфсадджынæн кад æмæ рад и, 
Тæрхоны тых кæны тæрхон. 
1993 азы 10 октябрь 

ЛÆГМАРÆН 
Кæддæр сæрæн цуанон уыдис, 
Фæкодта саг-сырдты æвæстаг, 
Фыдмонцæй нал зыдта æфсис, 
Уæддæр æрцыбыртæ йæ рæстæг. 
Уæд разынд иу нæл хуы хъочах, 
Йæ риу ын йе ссыртæй ысфаста... 
Уæдæ цæй фыдран фестæм мах,— 
Дæ мад нын сау кæлмытæ схаста. 
Уыдтæ кæрæф цуанон ды дæр, 
Цыдтæ æд бал-бирæгъ æвзыгъдæй. 
Ызгъæлд дæ хæтæлæй цæхæр, 
Мамайау тарст адæмы стыгътай. 
Нæ зыдтай тугмонцæй хатыр, 
Лæгтæ дзæбидыртау фæлдæхтæй... 
Æрцыд уæ сæфты сзхат ныр,^- 
Лæууьщц уæ сау мæрдтæ рæдзæгъдтæй. 
Дæ фыд цæуыл нæады йæ сæр? 
Дæ мад цæмæн бафтыд йæ рустыл? 
Хæцаг у сау кобрæ,— уæддæр 
Æнæмæнг бамбæлы мангустыл. 
1997 азы 24 октябрь 

К1 
ся 
ЦОППАЙ 
Сау мигътæ тыгуыртæ 
Мах сæрмæ кæнынц, 
Афтæмæй нæ тыртæ 
Хъæлдзæгæй цæрынц. 
Зилахары — оппæй! — 
Дард æрзылдтой цоппай. 
Дзурын сын: «Нæ хуыммæ 
Дуртæ калы знаг». 
Сурынц мæ: «Зыгъуыммæ 
Ма араз нæ уаг! 
Ма нæ хъыгдар! -*- Оппæй! — 
Цоппай кæнæм, цоппай». 
— Иры хуым — зæрæстон, 
Ракæнæм ын зиу. * 
— Сæрра и нæ бæстон! 
Сау куыст та нын циу? 
Иры кадæн — оппæй! — 
Цоппай хъæуы, цоппай. 
44 

— Знаг бырсы! Йæ разы 
Самайæм гæнах... 
— Гъай сынтау цы уасы? 
Нал æвдæлы мах: 
Гъæйтт, ныззилæм Къобæй 
Раст Елхотмæ цоппай! 
— Знаг æрбадт нæ хъæуы, 
Ирмæ у йæ хъавд! 
— Махыл та цы цæуы? 
Ма нын хал нæ кафт! 
Мах нæ хæцæм топпæй, 
У нæ хотых цоппай. 
— Иры фарн уæм сиды, 
Гъе мардзæ, фæдис! 
— Мах туг дæр æхсиды... 
Къæбиц та кæм ис?.. 
Иры номыл къоппæй 
Ронг æнцъухæм,— оппæй! 
1990 азы 12 мартъи 

&1 
С& 
* * * 
Нæ цард, цæмæн дæ хивæнд æмæ хин? 
Кæуыл тулыс Барсæджы цалх тызмæгæй? 
Æваст нæ дыргъдон аззайы быгъдæгæй, 
Дæ хинтæй зæхх дæр разыны æлгъин. 
Цæмæн кæныс фæливæн митæй дин? 
Цы ис дæ конды мæнг æмæ æцæгæй? 
Лæууы кæрдзын дæ тæрхæгыл бæгънæгæй, 
Зынаргъ цъары та — сау марг — никотин. 
Ызгæ рæхысау дугты баст ныскъуыдтæ, 
Хъæрзæм рыстæй, бæргæ хъарæм нæ маст, 
Фæлæ Хуыцау нæ хъæрзынмæ ныкъкъуытты. 
Нæ цард, дæ барæн никуы скодтай раеп 
Хæрынц кæрæфæй бирæгътæ сæгуытты, 
Вæййы пехуымпар бардзы тыхтæй саст. 
1993 азы 5 ноябрь 
46 

УАЛДЗÆГ 
Нæ уалдзæг æрхæстæг, 
Æрхæссы нын фарн. 
Фæирддæр нæ рæстæг, 
Нæ уæлдæф фæхъарм. 
Кæмдæрты сæнт цъæхæй 
Фæзынди æвзар, 
Гыццыл хуртæ зæххæй 
Ыскасти дзæвгар. 
Фæхъæлдзæг нæ зæрдæ, 
Ныфсытæй цæрæм. 
Гъе уалдзæг, нæ сæртæ 
Дæ уазæг кæнæм! 
1995 азы мартъи 

#1 
гаа 
НÆ ЦАРДЫ ХИЦÆУГТÆН 
Уæрæсе ныр уæ хæдзар у бæгуыдæр, 
Уæ исбон ыстæм адæмæй, зæххæй. 
Нæ цард нын байстат хин æмæ тыхæй, 
Ыскодтат мах цагъайрагæй мæгуырдæр. 
Æз та цы дæн? Хæдзаргæнæг — кæйдæрон. 
Куыд уын дарон мæ дæндагæй цырагъ? 
Нæ маст — цъæх арт, уый басудздзæн сымах, 
Æрцæудзæн тагъд уæ хъомысæн йае кæрон. 
1995 азы 17 октябрь 

АРВЫ ХОРЗÆХ 
Мæ хуым ныххус, æмæ куырдтон 
Фæлмæн къæвда нæ арвæй. 
Уæд мигъ нæргæ-тулгæ бæстон 
Æрбацыд арвыл тарфæй. 
Ыставд их байдыдта гæр-гæр, 
Бындзарæй хуым ныххафта. 
Цæгæрæй аззади йæ мæр,— 
Æрцыд мыл хорзæх афтæ. 
1995 азы 11 мартъи 

&1 
С& 
СКИФТÆ 
Мæскуы æмæ Киев уарынц 
скифты сыгъзæрин бынтæ. 
Хæтой адæм — тызмæг æмæ хъуынсæр, 
Тыгъд быдыры—цæхæр уады тымыгътæ... 
Йæ улæфт зæххæй сахартæ рæмыгъта, 
Æрбадтис ныр йæ тулгæ рыг кæмдæр. 
Уæддæр нæры æрвгæрæтты уынæр..., 
Фыдгултæн скиф сæ сæрты царм ыстыгъта, 
Фæлвæрдта уый уæлæрвтимæ йæ тыхтæ, 
Уыдис йæ цард бæрæгбон æмæ стæр. 
Ныууагътат уæд цыргъ обæутты сыгъзæрин — 
Æрвон лæвар, уæ хурон фарн, уæ цард... 
Ныр сыЛ æрбадт зæронд цæргæс—дысæрон. 
Уæ хæзнатæ цæуылнæ суадзынц арт! 
Фæхаста уын уæ мæрддзæгтæ Æфсæрон, 
Кæны уын уираг базайраг уæ кард. 
1992 азы 13 мартъи 
50 

#1 
$Я 
СГЫР АТЕЙ 
Салам, Атей,— ыстыр паддзах сколоттæй! 
Иронау ныр куыд ысдзурон дæ ном? 
Фæрсын дæ æз бæлвырд æмæ æргом: 
Цæмæй дæ стыр? Æрбавдис-ма, цы скодтай? 
Фæистай хъалон дактæй æмæ готтæй, 
Ыстъæлфыди дæ карды дзæхстæй Ром. 
Уыдтæ, зæгъынц, зæрондæй дæр хæстхъом, 
Фæлæ бындар кæй ыскодтай дæ цотæй? 
Фæтых вæййы куырыхон зонд тыхыл, 
Фыдгулты раз ныффалгæрон дæ бæстæ, 
Хæты дæ фыдвæд къотырæй зæххыл,— 
Нæ сын ныууагътай иу мусонг дæ фæстæ. 
Кæм хъазыдтæ тыгъд быдырты бæхыл, 
Уым нал арынц уæлмæрдваг зæхх дæ хъæстæ. 
1991 азы 3 ноябрь 
51 

&1 
Хл« 
ИРЫ ЛÆГТÆН 
Нæ кæнын бæр уæ бынтæ, 
Сæ сафæг дæр нæ дæн. 
Мæ сагъæсты, мæ фынты • 
Уæ рухс фæдтыл цыдтæн. 
Мæ зæрдæйы æвзагæй 
Уæ хъуыдытæ фæзмын... 
Йæ сонт бæллицты сагæй 
Йæхи уыны уызын. 
1978 аз 

* * * 
• • ’ ! 
Уалдзæг нал кæны нæ зæххыл, 
Хур нæ нал батавы сæрд. 
Знæгтау зæрдæтæ—фыдæххæл, 
Уарзт—тынд пæлæзау—лæзæрд. 
Ой, цы хъаймæт у, цы рæстæг! 
Зæхх—æлвыд æмæ цæгæр. 
Риуы сау фыдæх ныммæстæг, 
Тары нал уынæм зынг дæр. 
1993 азы 13 сентябрь 

К1 
гза 
МÆСЫГАМАЙДЖЫТÆ 
Мæ цин лæзæрд халау ныскъуыдтæ, 
Мæ хъыгтæй ме рагъыл — уыгæс. 
Ызмисыл амадтам мæсгуытæ, 
Быдтам æнæ галæй кæвдæс. 
Нæ куыстыл худтысты фыдгултæ, 
Нæ галуан никуы сси цæттæ. 
Æмæ нæ гæнахæн йæ къулты 
Цæрдудæй амадтам лæгтæ... 
Уæддæр фæлдæхтысты йæ систæ, 
Сæ хуылфæй сусæг хъæрзын хъуыст. 
Нæ уд нын бахордтой фыднизтæ, 
Тыхсаст нæ бакодта фыдгуыст. 
Ныббадт нæ къодийы кæфхъуындар, 
Уыди нæм сау адзал хæстæг... 
Фæзынд нæм уалынмæ пехуымпар, 
Нæ ныфс, нæ сæрхъызой — фæтæг! 
Йæ фæндæй райхалæм нæ мæсыг, 
Йæ дуртæй аразæм æндæр... 
Мæнæн та фемæхсы мæ цæссыг, 
Нæ хъуысы адæмыл мæ хъæр. 
54 

Кæлы нæ амаддзаг, фæлдæхы, 
Хъæрзæм йæ хæлддзæгты бын мах. 
Уæддæр нæ пехуымпар фæзæгъы: 
«Уыдзæн йæ бынаты гæнах». 
Нæ куыстмæ бавналæм уæнгмардæй, 
Нæ быны зæххы уæлцъар—фаст. 
Нæ бæстæ судзы, æмæ артæй 
Кæнынц куырысдзаутæ сæ хъазт. 
Хæссæм сæрнывæндтæ, нæ тугæй 
Ныхасæм дуры уæлæ дур. 
Мæлæм нæ фæздæджы хуыдугæй, 
Кæуы нæ хъизæмарыл хур. 
Ыстджытыл амайæм мæсгуытæ, 
Бййæм æвгъæддонæн кæвдæс. 
Мæнæн мæ ныфсы хал ныскъуыдтæ, 
Мæнæн мæ хъыгты уаргъ—уыгæс. 
1990 азы июль 
55 

#1 
г« 
ÆНУСОН РОМ 
Мæрдты уынæргъынц Гракх æмæ Катон, 
Фæмард и Брут,— республикæ ныггæндон. 
Кæрæф варвартæн сæххæст и сæ фæндон, 
Зæгъынц, æрцыд нæргæ Ромæн кæрон. 
Мæнгард у цард — ыспаддзах шут Нерон, 
Уый Марсы фæзæй сарæзта хæтæндон. . 
Хæстоны армы сызгæ ис цъæх æндон, 
Сæ сæртæ хойынц куырд æмæ хуымон. 
Хъайтар гæлхуырæн нал уыди цæвиттон, 
Уæддæр дæ риуы Бруты монц нæ мард, 
Фæзынд-иу тохмæ фарны бон йæ сиддон. 
Мæрдтæм æрвыста тугцъирты йæ кард, 
Фыста æхсарæй залымтæн сæ фиддон, 
Æмæ-иу ног ысрæсугъд ис дæ цард. 
1996 азы 11—12 август 
56 

ЗÆРВАТЫКМÆ 
Ныссаст фыдвæззæджы дæ базыр, 
Æрлæуу,— кæдæм тæхыс цæфæй? 
Мæ къæс мын буц уазæгау бавзар, 
Мæ зæрды сусæг фæндтæ нæй. 
Æрбад,— дæ чырæг дæ ныууагъта, 
Сæ балцы адард ысты ныр. 
Æхгæд у арв дæр мигъæй, мах та 
Нæ дарæм тулдз дуарыл гуыдыр. 
Уыдзæн дын урс аргъуан мæ базыл, 
Уыдзæн дын рухс æнцой фынтæн. 
Æндидздзæн уалдзæгмæ дæ базыр, 
Уæдмæ дæ бæлццон дæр зындзæн. 
Мæнæн дæр асасти мæ зæрдæ, 
Ныууагътой рухс бæллицтæ мæн. 
Уæддæр мын ног ахстонæй сæрды 
Дæ зард дыдзы цинтæ хæсдзæн. 
1997 аз 

#1 
ГЯ 
* * * 
Паддзах нæ вæййы хорз кæнæ æвзæр, 
Паддзах вæййы сæлхæр кæнæ куырыхон. 
Æз æй æдзухдæр адæрсгæ куы ныхон, 
Уæд-иу мын уый дæр аныхдзæн мæ сæр. 
Кæй хоныс ды лæгуарзон æмæ раст, 
Гъе уымæн-ма йæ хъæдгæмттæ фæцагай... 
Дæ цар дыл уæд æрхаудзæни мæрддзагæй, 
Дæ фæнык дын ныддымдзæни йæ маст. 
1994 азы 23 декабрь 
58 

&1 
_СЗЗ 
УЫРЫЗМÆДЖЫ КАТАЙ 
Лæппу хъæбатыр у,— йæ ных 
Сосланау тулгæ цалхмæ дары. 
Фæлæ куы басæтта йæ тых, 
Уæд ма йæ лæгдзинад цы мары! 
Мæ цардæй бафæлладтæн,— ныр 
Тæрсын æгад æмæ лæмæгъæй... 
Фæлтау мыл бабæттут къуыдыр, 
Тæсчъы мæ раппарут къæдзæхæй. 
1996 азы 3 январь 
59 

ю 
ХЪЫСМÆТ 
Зымæг. Хъуынтъыз изæр. Мæгуыр 
Цæуы æрхуым уынгты æнкъардæй. 
Уызынау — рыгъд æмæ зыкъуыр, 
Цымæ цытæ мысы йæ цардæй? 
Хъысмæт фыдбылыз у, гæрдах... 
Кæддæр цы паддзах уыд къуызыппа! 
Лæмæрста адджын дыргъау мах, 
Нæ Иры айдзæгъта йæ дзыппы. 
Кæсут æм ныр — æркъæдз рыгъдæй, 
Цæуы æргъæфст æмæ уæгъуырæй. 
Вæййы зынаргъ дзаума, гъе стæй 
Æрхауы бырæттæм бызгъуырæй. 
1995 азы 30 декабрь 
60 

с« 
ХÆРÆДЖЫ ÆМБИСОНД 
(«Æмгъуыд — 500 боны») 
Араст æфцæгмæ хæрæг, 
Хæрды уаргъ æмпъухы. 
Бады барджиты сæр лæг, 
Ставд лæдзæг — йæ къухы. 
Хайуан бастад. Фæндаг — даргъ. 
Аæг æй дары хъæлдзæп 
«Ма тыхс, мæ хур, хæсс дæ уаргъ, 
Тагъд æрцæудзæн уалдзæг». 
Фæлæ ралæууыд зымæг, 
Мит æмбæрзы хæхтæ. 
«Сæрд æрцæуы!— дзуры лæг,— 
Рæвдздæр ис дæ къæхтæ». 
Зæйтæ фæндагмæ бырсынц. 
Хицау сиды: «Тагъддæр! 
Ма амæл, æрзайдзæн сындз, 
Цард рæвдаудзæн мах дæр». 
Хæхты даргъ вæййы зымæг. 
Карз тымыгъ — фæтдзæгъдæн, 
Сцæгъды сау мигъты тызмæг, 
Мит кæны фæлдзæгъдæн. 
1990 азы 7 ноябрь 

&1 
ЯЯ 
Намыс хæзна у — фæдарид æй 
Номдзыд лæг кад æмæ радæй. 
Хъал у æвзæр ус йæ даритæй, 
Хорз ус та — цот æмæ кадæй. 
1995 аз 
62 

#1 
ГЯ 
* * * 
Б. 
Фæдисы бон зæппадзы 
Нæ бамбæхсы нæртон... 
Дæ сонт дзæнгæда уадзы 
Кæйдæр куыроймæ дон. 
Хъуыды æмæ хъæцынæй 
Рынчын кæны сæлхæр... 
Ызнаджы фарс хæцынæй 
Дзыхыл хæцын — хуыздæр. 
1997 аз 
63 

ÆФСЫМÆРТÆ 
Нæу ацы хабар хъусæггаг. 
Дыууæ ’фсымæры цард, 
Уыд кæстæр сабыр, кусæг лæг, 
Йæ хистæр та — мæнгард... 
Цæрынц, уæдæ куыд вæййы, 
Сæрæнæн цард мыд вæййы! 
Ысбонджын хистæр давынæй, 
Ыскодта мулкæй ном. 
Æфсарм йæ хинтæй бафынæй,— 
Хуыдтой йæ хорз лæг ком... 
Цæры, уæдæ куыд вæййы, 
Хуыснæгыл куыдз нæ рæйы! 
Уæд цард йæ кæстæр сау куыстæй, 
Лæмæрста дурæй сой. 
Йæ хъару саст уæззау рыстæй, 
Нæ йыл хæцыд фæллой... 
Цæры, уæдæ куыд вæййы, 
Йæ буц лыстæн — гуыффæйы. 

Куыста-иу арæх зйууонæй, 
Йæ хистæры та уæд 
Хынцтой фысымæй-хионæй, 
Дæ ныфс, дам, бирæ уæд... 
Хынцтой, уæдæ куыд вæййы, 
Фæрныгæн цард куывд вæййы.’ 
Кæмæн æвæрдта царв æмæ 
Фæстаг къæбæрæй фынг, 
Йæ хистæрæн-иу арфæтæ 
Фæкодтой уыдон тынг... 
Æндæр уæдæ куыд вæййы, 
Мæгуыры хор сыд вæййы. 
Æрмæст, сыдæй йæ фæрæтыл 
Куы ныссалд хъæды, уæд 
Йæ хисты иу нæ фæрæдыд, 
Куывтой: дзæнæт, дзæнæт!.. 
Куывтой, уæдæ куыд вæййы, 
Кæйдæр хæрнæг куывд вæййы! 
1977 аз 
ЗСастдзæнгæрæг 

&1 
С& 
ФÆЛТÆРТЫ ХЪЫСМÆТ 
О ме стыр фыд, дæ фарны хур ныл каст, 
Уыдис дын хуым, уыгæрдæн æмæ дарæн... 
Нæ Иры зæхх йæ астæуыл фæсаст, 
Дæ уæлмæрд баззад сау бонты фæсарæн. 
Мæ фыд, уыдис дæ рухс цæрæн быдыр, 
Лæмæрстай йын йæ саумæрæй æлутон... 
Æрцæрдзæн не знаг уыцы зæххыл ныр, 
Ирон уæлмæрдтыл адардзæн йæ гутон. 
Мæнæн уал ис нæ сахары цæрæн, 
Мæнмæ кæсы фыддæр хъысмæт, бæгуыдæр. 
Зындзæн мæм тагъд мæлæт... Тæрсын, мæнæн 
Нæ уыдзæн уæд, кæм мæ бавæрой, уый дæр. 
1998 азы иоябрь 
66 

* * * 
Ехх, мæ бон, Уæрæсе, 
Дасынц дæ дзæбæх. 
Карст хуымау гæрæзе 
Адардта дæ зæхх. 
Де ’гъдæуттæ — æмтъеры, 
Хинтæ дыл кæлынц. 
Рындзы сæр дын — херы, 
Хъеллау дæ кæнынц. 
Хотыхтæн сæ гуыр-гуыр 
Арвнæрдæй фыддæр, 
Афтæмæй — мæгуыргур, 
Калынц дын къæбæр. 
Нард ысты дæ фæзтæ, 
Къæбиц та — къуыввитт. 
Тугцъиртæн дæ хæстæ 
Цоты тугæй фид! 
Зæхх кæны æмдзеллау, 
Херыбос — æвзыд... 
Хъеллау, уæдæ, хъеллау,— 
Хъазæн бон æрцыд. 

Ехх, мæ бон, Уæрæсе, 
Састсыкъа, æлвыд... 
Рындзы сæр гæрæзе 
Баззайæд æвыд! 
1993 азы 6 ноябрь 

КУЫРЫХОН БЫЦÆУ 
Нæртон куывды сидтытæ уадзæм... 
Æртæ рæгъы .рацыдис,— уæд 
Кæрæдзи ысдзурын нæ уадзæм, 
Дæ фыдгул нæ раны фæуæд. 
Цы сидт кæнæм цыппæрæм, гъа-ма? 
Уынæргъы æрсдонау цъæлхъæр. 
Ам алкæмæн йе ’взаг — цыргъ хъама, 
Ам гæвз дæр — Батрадзæй лæгдæр. 
Ыскъæры йæ гаджидау хистæр, 
Йæ куывд ын æхсæдæм дзырдгай... 
Ирыстонæй нал ис æмбис дæр, 
Рæдувы дзы алчи дæр хай; 
Фыдгултæ нæ сурынц Дайранæй, 
Мæздæгыл нæм не знаг бырсы, 
Секъайы ком фесæфт йæ ранæй, 
Фæсарæнты баззад Тырсы... 
Хæрæнт æй! Нæ тæрсæм къуыввиттæй. 
Кæцы сидт у дæсæм — зæгъут?! 
Кæмдæр та ныл зарынц æхситтæй, 
Сæ разы та хаудзæн нæ худ. 
1998 азы 7 февраль 

АЛÆМÆТ 
Æртахт нæм Уастырджи. Фæбадын 
Уæ куывдты хъæлдзæгæй æз дæр. 
Æрмæст уæм иунæг фæдзæхст хатын: 
Уæ уаттæ хъахъхъæнут хуыздæр... 
Æрцыд ма иу диссаг мæныл дæр. 
Уыдис мæйдар æхсæв. Фыстон 
Сонет мæ уарзæттæй кæуылдæр, * 
Мæ сæнттæ рифмæтæй быдтон. 
У&д дын мæ рудзынгмæ Хъæриуæй 
Ныллæууыд арвæрдын тынау. 
Мæ тарст хъæр сирвæзти мæ риуæй, 
Зынди мæм рухсы хид фынау. 
Мæлын тæссæй æмæ фырдисæй. 
Цы уа? Кæсын æм хъавгæ... Уæд 
Уынын: цæхæр калгæ, Дзывгъисæй 
Æрцæуы арвæрдыныл зæд. 
Хуыцау, ныххатыр кæн!.. Уæд та нæ 
Цы домыс, уый мын зæгъ... Бæгуы!.. 
Уæдмæ кæсын, æмæ Сатана 
Мæ разы гомгæрццæй лæууы. 

Зæрин сырх дзыккутæ æртыхта 
Йæ уæлæ астæуæй дæлдæр... 
Цы фестут, гъæйт мардзæ, мæ тыхтæ! 
Кæлæнтæй ма зилæд мæ сæр!.. 
Æрбадт нæрæмон чызг мæ цурьг, 
Йæ хъарм — æхцон æмæ фæлмæн. 
Мæ сæфт!.. Хатиагау мæм дзуры: 
«Фæу нæртон фысым мæнæн». 
Кæсын æм джихæй... Чызг фæтызмæг, 
Зæгъы: «Нырраууат ис дзæнæт, 
Ныррахæн азты бын Уырызмæг, 
Мæнæн та рухс цард у мæ мæт». 
Тымбыл фынг февзæрди нæ разы, 
Йæ уæлæ минас æмæ нуæзт. 
Цæгъды нын удæвдз, æмæ хъазы 
Зыдæй æрвон буарыл мæ цæст. 
Мæ зæрдæ фестади дзæгæрæг, 
Сатана хурон у, нæртон... 
Ныццагътой аргъуаны дзæнгæрæг, 
Ыскаст сæууон хур æмæ сбон... 
1994 азы май 
71 

* * * 
Кæйдæр арвы бын бамынæг дæ зæрдæ,— 
Дæ царды ныв нæ сарæзтай хуыздæр. 
Æгъуыз бонты æрхæндæгæй лæзæрдтæ, 
Æндæр зæхх дыл æрфæлдæхта йæ мæр. . 
Дæхиуыл хъоды бакодтай дæхæдæг, 
Иæ бæстæн лæг нæ фæкæны тæргай! 
Дзæгъæлдзу фырт æнцой æнхъæл ысхæтæг! 
Дæ царды бæлас къалиугай сыгътай. 
Нæ уыд кæуæг дæ табæтæн йæ фæстæ, 
Кæл-кæлæй худт дæ уæлмæрдыл хъысмæт. 
Нæ ивы лæг кæйдæр зæххыл йæ бæстæ, 
Хуыздæр у арсæн галуанæй лæгæт. 
Фыды уæзæгыл чи райгуырдис мадæй, 
Йæ зæххы риуæй чи банызта дон, 
Нæ лидзы уый хæтаг сылау æгадæй, 
Нæ агуры цæлуарзагау сæндон. 
Ныр дын дæ хæррæгъ дард бæстæй æрластой, 
Кæнынц нæ дзыллæ сæфтæн дæр æгъдау. 
Нæ зæхХ фæлтæрд у хъарæг æмæ мастæй, 
Дæу дæр та айста не Стыр Мад фыртау. 
1996 аз 
72 

* ♦ ♦ 
Кæрты цъиуты дзыгуыр зарыд, 
Дардыл цины уынæр хъуыст... 
Ног та дысон мит,ныууарыд, 
Мигъау ныл æрбадти хъызт. 
Басыд бæлæстæн сæ сыфтæр, 
Цъыфтæй нал ысуасы хæфс. 
Нал и розæтæн сæ ныв дæр, 
Зарæг уазалы ныргъæвст. 
Урс пырх дарæсы нæ кæртьг 
Кæрдо скъæф* чызгау лæууы. 
Чидæр арф миты лæгæрды, 
Чидæр къæсæрыл кæуы. 

дзылы 
Уынг ызмæлæн у, хæтæн, 
Уым фæткъуы бæлас — мæ цæрæн. 
Сбыдтон хъарм ахстон,— уыдзæн 
Уым мæ лæппынтæн фæлмæн, 
Цард бæрæгбон у — Бæлдæрæн! 
Алкæмæн мæ зард — æхцон, 
Сты мæ дзибатæ мæ хуртæ, 
Фæлæ разынд уынг зындон: 
Къалиутæ сæтты бæлццон, 
Саби сыл æппары дуртæ. 
Ох, кæмæй цы дарын хæс? 
Къуым кæм агурон мæ сæрæн? 
Байста арвы тыгъд цæргæс, 
Бадын саст къалиуыл æз, 
Нæу мæ уды бар мæ цæрæн. 
1993 азы 7 апрель 

ХÆТÆНХУАГ 
Нæй мæнæн зæххыл мæсыг, 
Нал дæн æз хæстхъом фæлладæй. . 
Зæрдæ, ферох кæн дæ хъыг, 
Зонд мæ не скæндзæн хъæздыг, 
Цардæн ницы хос у катай. 
Хæхты агурын фысым, 
Хъуамæ бафсæдон хæрзфынтæй. 
Уæд æдзæрæг ком цъысым,— 
Æз æрулæфдзынæн уым 
Тагъд мæсау хъыгтæй, мæ зынтæй. 
Нал амайын æз мæсыг, 
Лæг сæруæлдай у фæлладæй. 
Арв мыл калдзæни цæссыг... 
Нæй, нæ рох кæны мæ хъыг, 
Мемæ балымæн ис катай. 
1993 азы 5 апрель 

ГАДЖИДАУ 
Хохрæбын донгæрон бадæм, 
Дзаг фынг нæ скæны æнгом. 
Стыр Хуыцау, дауджытæ, адæм,— 
Арæм сын нозтæй сæ ном. 
Сагъæсты ацæуын хатгай, 
Нуазын æнадæн цъæх сæн. 
Хатынц мæм. «Уадз-ма дæ катай, 
Райхъал у, иу сидт фæкæн!» 
Сыстадтæн. Ракуывтон: «Уалæ 
Скæсут, кæд нартæ стут, уæд: 
Айнæгыл — иунæг цъæх тала, 
Уый нын æнустæм цæрæд». 
1996 азы 25 август 

ХУРМÆ КУЫВД 
Дуне — знæт æмæ мылазон, 
Уары махыл сау хъыг — зæгъ. 
Цæй, æрвон тыхмæ дзыназон, 
Науæд тары сæфы Зæхх. 
Бады зæрдæты хуыдалынг, 
Нæй Амыранæн тæлфæн. 
Бæстæ ныр йæ хуыдтыл алыг, 
Згъæлы стъалыгай Æрфæн. 
Хур, æркæс нæм ды уæларвæй, 
Сис нæ сау зæххæй .мæрдадз. 
Фарны райхъал кæн йæ тарфæй, 
Рухс нæ зæрдæтæм æртадз. 
Бафтау карз адæмы уарзтыл, . 
Скæн сын хорз кæнын æгъдау. 
Даст у зæхх, фæлæ йæ карстыл 
Схæцæд ирд æртæхæй тау. 
Ратт нын хорз бæркад хæларæй, 
Зонд нын разынæд æвдадз. 
Уæнт нæ удлæууæн дæ барæй 
Скъола, хуым æмæ æрмадЗ. 
1995 азы 14 апрель 

&1 
РАКÆС! 
Нæ ирыл ыстыр цин æрцыд, 
Кæнæм дын бæрæгбонæй цыт, 
Дæ кадыл нæртон куывдты зарæм. 
Сæрибар у абон нæ цард, 
Нæ катайыл бандзарæм арт, 
Нæ фæндаг нæхæдæг æвзарæм... 
0, ракæс-ма, ракæс, Къоста! 
Цæуыл кæуын абон æз та, 
Мæн ацы ыстыр бон цы хъæуы? 
Цæуыл уыд дæ удхар, дæ тох? 
Дæ фæдзæхст — дæ фæдонтæй рох, 
Дæ фæдыл дзы иу дæр нæ цæуы. 
Æфтауы ныл залым фыдæх, 
Фыдгултæ нын исынц нæ зæхх, 
Сæ кады ном сафынц нæ адæм. 
Нæ цæссыгæй фурд дæр ысцæм, 
Тыхы бын нæ туджы мæцæм,— 
Кæм цæрæм, кæм кусæм, кæм бадæм? 
78 

Æфхæрд æмæ хахуыр быхсæм, 
Фæйнæрдæм фыд-зондæй хæцæм, 
Нæ фæзынд нырма дæр нæ фæтæг. 
Уынгæджы бон кувын тыхстæй: 
0 стыр Къоста, ракæс, цæмæй 
Нæ фæуæм бынтондæр фыдвæндаг! 
1992 аз 

#1 
гза 
НОГ БОНЫ БÆЛЛИЦТÆ 
Ног аз нæм æрцыди — аивдзæн нæ цард, 
Фароны мæстытыл бандзарæм цъæх арт. 
Кувæм æмæ нуазæм, абузы нæ цин, 
Рог аууæттау сæфынц хахуыр æмæ хин. 
Сой кæнæм — æрцæудзæн Иры зæхмæ сой, 
Ног аз нын æрхæсдзæн фарн æмæ æнцой. 
Ферох уыдзæн махæй рагон хъыгау хæст, 
Хорз фæндтæ кæндзыстæм хорз куыстæй 
æххæст. 
Бонты хъармæй тайдзæн халасау фыдæх, 
Нал уардзæн ызды-зæгъ, нал æнкъуысдзæн 
зæхх. 
Ног Бон, уæд æртхурон Рухсы зæдтæн барст. 
Хурау уæд æнæвгъау Иры бæстыл уарзт. 
Скæнæд нæ æмдзæрин, сгуыхт æмæ фæрныг, 
Уæд нæ зæрдæ арвау тыгъд æмæ æрвыг. 
80 

Ног Бон, ратт мæнæн дæр хорз хъуыддæгтæн 
рад, 
Уадз, кæнон мæ сæрæн рухс хъуыдытæй кад. 
Курын æз мæхицæн иу хорзæх æрмæсп 
Ир, дæ цин, дæ хæрзтæй ма ’фсæдæд мæ цæст! 
1994 азы 6 январь 

&1 
ИРЫ ЧЫЗДЖЫТÆН 
Кæны фæлтæргай хæлд мæсыг ныллæг,. 
Ныббадт нæ фарны суадоны кæфхъуындар. 
Ирон Ныхасы нал фендзынæ лæг, 
Фæци, мæгуыр, ирон Музæ чызгбындар. 
Кæмæн у судзин карз хотых,— уæууæй!— 
Нæ хæцы уый мукаратимæ арцæй. 
Нæ сахъ лæппутæм ахæм хъару нæй, 
Цæмæй Пегасы рацахсой йæ барцæй. 
Ирон чызг амазонкæ.уыд кæддæр, 
Кæм нæ ис Тыр, уым буц æхсин хъайтар у. 
Нæ буц чызджытæ, бахъуыд нæ уæ сæр, 
Уæ бæрны сты нæ цард æмæ нæ хъару. 
Уæ фарнæй не сты Хуры цот фыдвæд, 
Зæрдæйы ’взаг нæ рох кæны сымахæй. 
Куы скæны ирыл тар замантæ, уæд 
Уæ фидауц судзы мах размæ цырагъæй. 
Уæ фæрцы ис нæ адæмæн фæндыр, 
Мах не скæнæгæн нал кæндзыстæм бустæ. 
Сымах бар у поэты сис дæр ныр, 
Æмæ уыл Музæ аудæд æнусты. 
1999 аз 
82 

фÆДИСЫ 
ÆРТЫТÆ 

&1 
СЯ 
ФÆСТАГ ЛÆГЬСТÆ 
Зæгъ-ма, ныфсæн цы амал ис уæддæр? 
Нæ бæстæ у кæлæддзаг къæс — ныззултæ, 
Тæдзы йæ цар, сыггай ызгъæлынц къултæ, 
Æддейæ калы судзгæ арв цæхæр. 
Тыхстæй нæ къуымты сайраг у нæ сæр, 
Нæ бодзтæн адæм хъазæнтæ сты — хъултæ, 
Сæ хин кæны æфсымæрты фыдгултæ, 
Сæ зонд нæ скодта бирæгътæй сырддæр. 
Цы сарæзтой нæ хæрзтæ дæр сæ зондæй? 
Лæджы уæздандæр не скодта сæ куыст,— 
Адамы цæуæт баззадысты сонтæй. 
0 адæймаг! Дæ талынг къуымæй сыст, 
Дæ мæлæтмæ уæддæр ракæс бæрзондæй, 
Кæд уаис уæд фыдракæндтæй сæрхызт! 
84 

ю. 
гза 
* * * 
Цард раджы дæр нывыл æвæрд нæ уыд,— 
Йæ Аразæг сæ дæснытæй нæ разынд. 
Фыд æмæ хорз, нæ сæфт уыдис уæ базынд, 
Эдемы фæстæ нал ыстæм æвыд. 
Хъаймæт у ныр, ызмæст заман, уырыд, 
Фæтых фæндæй лæгуарзоныл æрра зонд, 
Тæхы ныр арвмæ уацхæссæг къуырма сынт, 
Асыйаг тæлмац не ’хсæнмæ æрцыд. 
Цы кæнæм ныр? Нæ хурхыл ис æрвæдзæг, 
Нæ бæстæ сси хæтæндонæй фыддæр, 
Аæгмары къухыл нал ис уым æрхæцæг. 
Æфхæрд ирон! Ыскатайаг нæ сæр, 
Уæддæр дæ къухмæ мауал райс дæ лæдзæг, 
Дæ зæххыл кæнæ амæл кæнæ цæр. 
85 

ФÆДИС 
Хъысмæт нæ батардта фыд раны, 
Нæ дуг — тымыгъ, нæ дауæн — рындз. 
Уæддæр нæ сау зæххыл Дайраны 
Кæрæдзи куидзыхтæ хæрынц. 
Сæ хæстæй сау айнæг æнкъуысы, • 
Хъæрзы нæрæмон Терк мæстæй... 
Фæдис!— мæ рыст зæрдæмæ хъуысы 
Сæ хъæр нæ фыдæлтæн мæрдтæй. 
.Уыдис Дайраны хид сæ къæсæр, 
Лæууыд сæ арæныл гæнах. 
Сæ фæдон — рыгъд æмæ æнæсæр, 
Нæ бæстæ нал æндавы мах. 
Цæуынц нæ сыхæгтæ нæ кæртыл, 
Нæ кулдуар райс-байсæй ныссаст. 
Нымайынц нарты цоты мæрдтыл, 
Нæу хыгъд нæ ном æмæ нæ раст. 
Нæ ир!— бæсты хæрзтæй бындарæн 
Цы уадзут кад кæнæ бынтæн? 
Кæм ис нæртон Ирæн йæ арæн? 
Кæм кæндзæн тохы бон гæрæн? 

Уынут, тæрхоны лæгтæ, разæй 
Æрмæст паддзахбадæн. Уæууæй!— 
Гæбаз нæм нал хауы Кавказæй,— 
Паддзах æнæ паддзахад нæй. 
Фæдис!— Дайраны ком уырысæй 
Кæнынц сайтан гуырдзы тыхист... 
Рæхджы та ерыстау йæ уырсæй 
Кæндзæн нæ сонт сабиты цъист. 
Кæм ис мæгуыр бæстыл фæхæцæг? 
Дайран куы фесафæм, уæд нын 
Нæ хурхыл дардзысты æрвæдзæг, 
Нæ цард та фестдзæни фыдфын. 
Нæ рындз гæды-хъæдау нырризы, 
Мæрзы йын сау тымыгъ йæ мæр... 
Бынхортæ!— Знаг нæ къæсæр йсы, 
Фæдис уæм нал хъуысы уæддæр! 
1997 азы декабрь 

МÆРГЬТЫ ÆМБИСОНД 
Сæфты дуг, сау бонтæ скодта нæ хæхты, 
Нал уыдис кæмтты æнцой. 
Цагъта цъæх бирæгъ æд балбирæгъ мæргъты, 
Нал рæзт сæ къæхты бын цъой. 
Сау зым, къуырма бæлон—бабын сæ фылдæр, 
Хуымтæй сæм нал хауд нæмыг. 
Доны был уалдзæг дæр нал зынд дзывылдар, 
Нал уасыд тары дæр уыг. 
Уалынмæ сау хохæй сау цæргæс ратахт,— 
Бирæгътыл сыстад тымыгъ. 
Сцагътой сæ базыртæ мæргътæ дæр уайтагъд, 
Равдыста цъиу дæр йæ тых. 
Цæргæс цъæх бирæгъы айста йæ разæй,— 
Асхъиудта былæй æваст. 
Къæбысты апырдтой уыгтæ æгасæй, 
Хур та тæхойтыл ыскаст. 
Гъæйда-гъа, ахсынц сæхицæн бынæттæ, 
Маргъæн йæ ахстон — мæсыг. 
Тонынц кæрæдзи, сæ иу дæр нæ сæтты, 
Хуымæй та скъæфынц нæмыг. 
88 

Азæлынц хох æмæ тархъæд сæ зардæй, 
Стæлфы сæ пæр-пæрæй цад... 
Цæргæс йæ къæдзæхыл бады æнкъардæй, 
Дардмæ фæлгæсы æнцад. 
1998 азы 19 январь 

МÆВДЗГУЫТÆ 
Нæ цæрæн уыд хъуырау. Мыдæй 
Уыд йедзаг — цардыстæм æввонгæй. 
Фæлæ куы равдæлон, уæд æй 
Æд мыггаг ратылдтам уæлвонгæй. 
Тылдис тымбыл дурын, тылдис, 
Йæ тулæн хъæлдзæг уыдис къулы. 
Кæнæм хъылдымтæ æмæ дис, 
Нæ хæдзар тулы æмæ тулы. 
Тылдис уый нæудзарыл, ыстæй 
Фæхаудис иу къуыппыл тæгæлтæ. 
Ныр ын æрхуым æмæ цæфтæй 
Мах уидзæм æрхыты йæ цъæлтæ. 
1994 азы 5 октябръ 

ю 
* * * 
Цы нæ ’рцыд, ахæм нæу дæ цау, 
Нæ дуне бавзæрста æппæт дæр. 
Лæджы куы сфæлдисы Хуыцау, 
Уæд ын ысныв кæны хъысмæт дæр. 
Фæндагыл амардис дæ бæх, 
Æккойæ уæд æрхæсс дæ уæргътæ. 
Кæд дыл нæ ракалдис къæдзæх, 
Уæд зон: нырма, хъонагъ, дзæбæх дæ. 
Кæныс фæрныг лæгæн хæдзар, 
Дæу цардмæ чи уадзы æмгæрон! 
Фыдлæг — йæ амондæн æлдар, 
.Уæгъуыр — йæ хъысмæтæн кæйдæрон. 
Æртыдта арвы цæф дæ цар, 
Фыдгулæн баззадис дæ уæзæг,— 
Ыскæн уæд иу дуры сæр арт, 
Рæдау — лæвар хæрзтыл нæ фæззæг. 
Дæ уавæр макуы схон æвзæр, 
Цæрыс, уæд арфæ кæн дæ цардæн. 
Уырнæд дæ, нал вæййы фыддæр 
Æрмæст æррайæн кæнæ мардæн. 
1996 аз 

АРГЪУАНЫ 
Аргъуаны сауджыны марынц, 
Сахар фæлладæй нындзыг. 
Дуртæ сæ цæссыг лæдарынц, 
•Арвæй нæ хауы цæссыг. 
Абон дзы адæм фæкуывтой, 
Тар фын сыл бафтыди ныр. 
Зæдтæ ныджджих ысты нывтæй, 
Дзæнгæрæг бацис æмыр. 
Къулæй фæлгæсы Чырысти,— 
Фуйæ гуырд бахус тыгъдæй. 
Уымæн зæгæлдзæф нæ рысти,- 
Монæн зæххон монцтæ нæй. 
Аргъуаны сауджыны марынц, 
Бады йæ царыл Хуыцау... 
Адæм сæ зæрдæтæ дарынц: 
Хур сæм æрцæуы хуындзау. 
1997 аз 
92 

&1 
ея 
ЦÆФ БИРÆГЪ 
Тызмæг балæн йæ раздзæуæг уыдтæн, 
Хуыдтон сæ æз ыстыр цуаны мæ фæстæ. 
Нæ амонд цыд нæ разæй, æмæ бæстæ 
Уыд бирæгътæн цæлдон æмæ хæтæн. 
Фæдон æрдонг хуыдта йæ бардуаг мæн, 
Нæ фæд æмбæхстой кæмттæ æмæ фæзтæ... 
Фæцæф дæн ныр. Мæ тугæй зæхх фæхъæстæ. 
Цъыф лæзгъæры мæ фæстаг балц фæдæн. 
Уæддæр ма згъордтон цъус рæстæг мæ тæвдæй, 
Нæ фæндаг кодтон уæтæрмæ цыбыр, 
Фæлæ фыцгæ мæ сау туг калд мæ цæфтæй. 
Йæ карз тæф сæмбæлд сырдтыл, æмæ ныр 
Сæхи зыдæй сæ фæтæгыл ныццавтой... 
Хæры кæрæфæй ме стджытæ мæ чыр... 
1994 азы 28 октябрь 
93 

ДЫУУÆ ФÆДИСЫ 
Мæ Иры зæхх, æлгъыстæй 
Дæу нардуат хай фæцис... 
Уæд иу райсом мæ тыхстæй 
Ныхъхъæр кодтон фæдис: 
«Ирон фысджытæ! Абон 
Ыстыр æмбырд уыдзæн, 
Нæ бæстæйы сæраппонд 
Ныхас зæгъын хъæудзæн. 
Куы рацæуат дзыгуырæй, 
Куы разынат уæндон, 
Уæд нал цæудзæн мæгуырæй 
Ирыстоныл йæ бон, 
Уæд сыстдзæни æгасæй 
Йæ ингæнæй КъоСта...» 
Нæртон вæййæм æдасæй... 
Ау, чи уыдзæн фæстаг? 
Куыд нæ бахауон дисы?— 
Æмбырд куы нæ у хæст!— 
Фæндзай лæгæй фæдисы 
Æртæ рацыд æрмæст. 

Сæ уаг æмæ сæ мастæй 
Мæ зæрдæйы — æрхъис... 
Дыккаг хатт та æвастæй 
Ныхъхъæр ластон фæдис: 
«Ирон фысджытæ, азæр 
Чысыл æмбырд уыдзæн. 
Нæ хуыздæрыл уæ азар 
Уым бандзарын хъæудзæн». 
Ныххæррæтт кодтой!.. Гъæйттæй 
Æз-лæгдæрæй тырнынц. 
Æрвадæлтæ дыгæйттæй 
Æд хъонагътæ тындзынц. 
Мæлдзой зæронд — сæ разæй, 
Йæ хъузæттæ — кæрзмаст. 
Уæдæгондæй, сылвазæй 
Хæстмонц ысты, ныфсхаст. 
Нæ зондджынтæ сæ хъæстæ 
Сæ дæлæвзаг хæссынц... 
Цымыдисæй сæ фæстæ 
Ирон дзыллæ кæсынц. 
Цы лæгтæ сты, цы лæгтæ! 
Нæ фæтæгтæ — æфсад. 
Сæтдзысты ныр ызнæгты 
Нæ зонд æмæ нæ кад!.. 
Мæ зæрдæ та ыскатай: 
Тæссаг ысты, тæссаг!.. 
Æниу цæгъды сыкъатæй 
Æвзæр цуанонты саг... 
1990 азы 31 май 

#1 
Кæныс æгас Ирыл фæдис, 
Зæгъыс мын: «Хæрæгæй æрхиз! 
Æрлæуу! — фыдбылызыл куы бадай, 
Уæд тас у сæфт æмæ æгадæй!..» 
Ныууадз, цæуыны бар мын ратт... 
Цыдис цъæх хæрæгыл Сократ. 
Тæссаг сыгъд фæндæгтыл Чырысти 
Йæ балцы хæрæгæй нæ хызти. 
Уæдæ Къоста дæр систа ам 
Кæддæр къæлæуимæ йæ къам. 
Нæ ахауд мисхал дæр сæ кадæй. 
Мæныл дæр уæгъды у дæ катай. 
Дæхимæ кæс — дæуæн у тас: 
Хæссы дæ уæлмигъты Пегас. 
Уым фынгтыл ног бардуæгтæм бадыс, 
Дæрддзæфæй талынг зæхх нæ хатыс. . 
Бæрзондæй расхъиуæн дæр ис, 
Фæлтау дæ хъал бæхæй æрхиз. 
1996 аз 

&1 
ХлЯ 
* * * 
Иных уж нет, а те далече. 
А. Пушкин. 
Æвæрæз æмæ иунæг дæн зæрондæй, 
Мæ цæуæн ныр тæнæг их у, уæлдзæм, 
Хъыгтæ йыл хæрх, зæрдæбын цинтæ — стæм, 
Кæсын мæ цард, мæ куыстæгтæм тæссондæй. 
Нæй баивæн нæрæмон тыхтæн зондæй, . 
Мæ зæрдæ у хуыскъ адагау æдзæм. 
Куы мыл æртыхсынц хин адæм, уæд сæм 
Кæддæрау хъалæй нал кæсын бæрзондæй. 
Кæмæн дзурон мæ Иры хъыг, мæ мæт? 
Мæнæн уæлæуыл нал баззад хæлæрттæ, 
Мæ ныфсытæ мын асæрфта мæлæт. 
Хæрамы куыстыл бафтыдысты цæрдтæ, 
Кæнынц кæрæфæй царды сой тæлæт, 
Мæнæн ма баззад амондæй фæлхæрттæ. 
1993 азы 18 октябрь 
4Састдзæнгæрæг 97 

&1 
газ 
* * * 
Хуыцау, дæ зонд æмæ дæ барæй 
Æппæт дæр сæнтысти нывыл: 
Æрттивы Бонвæрнон сæударæй, 
Фыцы æмбаргæ лæг йæ гуыл. 
Фæсырх фæззыгон фæткъуы сæрды,— 
Сæт калм сæлæф хуылфы æрцард. 
Хæры йын уарзонæй йæ зæрдæ, 
Кæны хæсгæ тохъылау нард. 
Æрæнцъылд фарны дыргъ хъыгдардæй, 
Æрбампылд тугдзыдæй йæ уд... 
Дæ зулкъ цæуылнæ райа цардæй, 
Дæуæн цæуылнæ судза буд? 
1994 азы 15 июнь 
98 

♦ * * 
Нæ цард хæст у, лæг та — хæцæг, 
Æрцæуы диссæгтæ хæцæны... 
Уыдис æрдзæ хабары — лæг 
Тæссаг ран мардæфсон ыскæны. 
Лæууын мæ арæныл хъæбæр... 
Хæссут фыццаг æмбисонд дисæн: 
Зæрддзæфæй мард дæн æз, уæддæр 
Мæхи сæрæгасæй æвдисын. 
1998 аз 

#1 
Гл« 
ЦАРДЫ ХЪУЛÆТГÆ 
Сырдтау бырстой Ирыстонмæ фыдгултæ, 
Уæд Чъребайыл ызгъæр цæхæртæ калд. 
Нæ аДæмы туг зæххы цæфты скултæ, 
Цъæх арты сыгъд нæ цард æмæ нæ кад. 
Æрлæууыд уым нæртон фæлтæр сæ разы, 
Æвæрдтой нын сæ фæтæн риутæй уарт. 
Хъайтары тых хъаймæтæн дæр фæразы, 
Бынтон нæ байсæфт иры зæххыл цард. 
Нæры уым абон Стыр бæрæгбон радæй, 
Бæркады фынгтыл рабадынц æнгом. 
Хынцынц рæдау цыты уазджыты кадæй, 
Сæ зæрдæтау сæ быркуытæ дæр — гом. 
Мæ Ир! Нæ дзыллæ сау зындоны даудта, 
Уæд кодтой адон знагимæ цæдис, 
Хъайтартыл хастой хахуыр æмæ даутæ, 
Нæ сæм уагътой нæ сыхæгтæй фæдис. 
Трибун! Сæ тыхстæй бамбæхстай дæ зæрдæ, 
Дæ хъарм уатмæ сæ тохы хъæр нæ хъуыст. 
Нæ уагътай дзурын тугхортæй æвзæртæ, 
Хуыдтай геройты змæнтæг æмæ схуыст. 
100 

Ныр дзаг фынгыл хъайтарон зарæг систай, 
Æрхауд дæумæ дæр уацамонгæ ныр... 
Хъæрзы уæд Присы сгуыхт хæстон йæ ристæй, 
Йæ хæдзар — пырх, йæ сау къона — æмыр. 
Цæф цæргæс бады рау дурыл æрхуымæй, 
Хъæрæй ныууасы рох уæлмæрдты сынт. 
Мæ Ир! Уæддæр цæуы бæркад дæ хуымæй, 
Дæ сæрмæ тары Бонвæрнон фæзынд. 
1995 азы 5 октябрь 

ю 
* * * 
Мæ Ир, дæ кады дуг фæцис, 
Дæ ном дын нал хæссæм нæ сæрмæ. 
Дæ хуымæн — къахыртæ йæ сис, 
Сыхаг дæ нал кæны æфсæрмы. 
Нæхицæн нал арæм æвзаг, 
Фыдæх ныл бафтыдта йæ азар. 
Фыййау нын нæй, æмæ нæ знаг 
Кæны фæсмарды фыстау базар. 
1998 аз 
102 

ю. 
&1 
♦ ♦ * 
Зæрæстон хуым—лæзæрд æмæ æрнæг, 
Æндидзæн нæй сыгъд бæласæн æртæхæй, 
Ызнон уæларвмæ чи скъæрдта уæлбæхæй, 
Уый райста ныр хызын æмæ лæдзæг. 
Налат хъысмæт, æвзидыс мæм тызмæг: 
Мæ дыргъдон иу бон аззайдзæн гæмæхæй. 
Æрмæст мæ уарзтæй макуы скæн æнæ хай, 
Мæ зæрдæ ма суæд карст хуымау быгъдæг. 
Вæййынц, айгъай, сæрыстыр фæндтæ худæп 
Æргъæу галуантыл сирвæзы цъæх арт, 
Ныссæмпæл вæййы сахы цыртыл футæг. 
Хъысмæт, дæ бар у арвы бын мæ мард, 
Æрмæст мæ зынгыл ма сбадæд æртхутæг, 
Уæд мæ нæ хъæуы иунæг бон дæр цард. 
1993 азы 27 ноябрь 
103 

&1 
СЯ 
* * * 
Æвæгæсæгæй амардтæн ызнон... 
Нæ уæм хъуыст уæд мæрдон уатæй мæ 
хъæрзын, 
Мæ дзыхыл мын уæ ничи сдардта дон, 
Мæнæн нæ уыд уæ фæлмæн арм нывæрзæн.’ 
Уæ цумайæн æнæзивæг цыдтæн, 
Нæ равдæлд мæн мæхи цардмæ æхсæв дæр. 
Рæвдаут ныр уæ хус цæссыгæй мæн, 
Уæ фæлтæрд ныхас—розæйæ хæрздæфдæр. 
Мæ хæстæг дзуры табæтмæ: «Фæлæуу, 
Æххæст мын абон ацараз мæ хъуыддаг!» 
Хатыр, æфсымæр!— нал мæ уадзынц хъæу, 
Кæнут-иу ныр уæ хъуыддæгтæ уæхуыддæг. 
1993 азы 25 август 
104 

ФÆСТАГ НЫФС 
Мæ цард мæ зæрдæмæ нæ цæуы, 
Мæ хъысмæт разындис æлгъин. 
Лæууын мæ дугимæ быцæуыл, 
Нæ мын ис удлæууынæн дин. 
Цæндыл дæр дуры къæртт нæ арын, 
Мæ куыстæй не ’взæры бæркад. 
Куы сисынц царды хæрзтæ уарын, 
Мæнмæ уæд никуы хауы рад. 
Фæцæф дæн — дойны мын у, дойны! 
Уæд Терк дæр айсысы æваст. 
Мæ уарзт мыл рахæты æмбойны, 
Дзæгъæл мæ никуы уадзы маст. 
Лæвар мын чи ракæны судзин, 
Уый теман атоны мæнæй. 
Хæлæрттæ! ме стджытæ уын судзын, 
Уæддæр мыл иу аудæг нæй. 
Мæ бæстай хаст къæсау нырраууат, 
Уым нæй лæджы цардæй цæрæн... 
Мæлæт! Мæ царды ныв нæ рауад, 
Гъей, ды уæддæр ма ныууадз мæн! 

Ды бакæн стъæлд удæн тæригъæд, 
Уæлæуыл бавзæрстон зындон: 
Мæ арв мыл сау мигътæ ныууигъæд, 
Ыскæн мæ удхарæн кæрон! 
1991 азы 18 сентябрь 

ИРЫ ХÆРЗГÆНÆГ 
Æз кæддæр уыдтæн æлдар, 
Хордтон нард хайау нæ бæстæ. 
Ирыл бафтыдтон былар, 
Сæфтон сын сæ фарн, сæ хъæстæ. 
Радтон хъулгъайæн нæ зæхх,— 
Истон уый хыгъдмæ лæвæрттæ. 
Кодтон адæмты фыдæх, 
Кодтон давджытæй хæлæрттæ. 
Ирæн нал ныууагътон дзуар, 
Се ’взаг сын йæ гуырдзы мардтон. 
Чи тыхст, чи домдта йæ бар, 
Уыдон «бур хæдзары» дардтон. 
Ферох адæмæй сæ ном, 
Мæн ыссæдз азы фæбыхстой, 
Фæлæ иу фæззæг æргом 
Сдзырдтой мæгуыртæ сæ тыхстæй. 
Гъæйда-гъа! Уæд сыл æваст 
Не ’фсад баскъæрдтон æхсарæй. 
Иры басыгъта мæ маст,— 
Байдзаг хъарæг æмæ сарæй... 

Дард ран бамбæхстон мæ фæд, 
Радтой залымæн Ирыстон, 
Уый мæ хъузæттимæ уæд 
: Кодта стыгъд бæстæ гæныстон. 
Афтæ кадылæг уыдтæн,— 
Ир куыд рох кæной мæ хæрзтæ? 
Ныр мæ фæдонтæ мæнæн 
Фидынц хорзæхт^ей мæ хæстæ. 
1995азы12май 

&1 
С& 
ИНГÆНЫ УÆЛХЪУС 
Фæци дæ цард,.. Мæлæт 
Хуыцауы дæр нæ фæрсы, 
Йæ сау цъылын ныммæрзы 
Паддзахæн дæр йæ фæд. 
Дæуæн фæкодтой цыт 
Дæлбар адæм хуындзауæй; 
Æппарынц ныр уæззауæй 
Дæ ингæныл сыджыт. 
Уыдис дын цард æлæм, 
Æхца нымадтай путтæй; 
Цигайнагау гаффуттæй 
Фæцæуыс ныр мæрдтæм. 
Фæфæлдæхти дæ къус, 
Хæрынц дæ хист фыдгултæ; 
Дæ хæлæрттæй хæзгултæ 
Ыскæндзæн ныр дæ ус... 
Дæ галуан уыд ыстыр, 
Дæ гон ыскъуыд тыппырæй; 
Дæ сау уæлмæрд къуыбырæй 
Лæууы нæ разы ныр. 
1994 азы 14 апрель 
109 

* * * 
Мæлæт, зæронд хæйрæгау ныр, 
Зæгъ-ма, кæдæм цæуыс къæдз-мæдзы? 
Дæ комы нал баззад ыссыр, 
Уæддæр дæ ныхтæй туг æртæдзы. 
Дæ цæвæг ихсыд у, фæлахс, 
Дæ сау царм де стджытыл лæбыры, 
Мæнмæ нæма уæндыс æввахс, 
Хæссыс дæ уæлныхты мæгуыры. 
Зæгъ-ма, кæй та кæныс тæрсын? * 
Сырдау кæмæ хъавы зыдыка? 
Æрлæуу, налат гацца, æз дын 
Сæттын цым лæдзæгæй дæ сыкъа! 
Кæс-ма, куыд мæм худы чызгау... 
Ныууадз, нæ бæззыс ды хæзгулæн! 
Мæ разы гомгæрццæй æрхау,— 
Мæнæн дæ уындæй нæй æмбулæн... 
Ныббар — цытæ дзурын сæнттау... 
Лæууы æрвон рæсугъд мæ разы, 
Йæ бахудт — рухс æмæ рæдау, 
Æхсинау каркаситæй хъазы. 

Зыны мæм зад дыргъдон хæстæг, 
Уынын, Аза-бæлас дзы зайы; 
Цæуы йæм зæд æмæ сындæг 
Мæн дæр йæ фæдыл уырдæм сайы. 
1998 аз 

&1 
гя 
* * * 
Цыдис нæм фарн дæ зонд æмæ дæ куыстæй, 
Дæ раст ныхасæй Аларды дæр тарст, . 
Уæддæр дæ цард мæгуыр бонтæй æрвыстай, 
Дæуæй лыгъдысты амонд æмæ уарзт. 
Вæййы сæлæт æнцон уарзтæй сылваз та, 
Лымæн у буцæй амондæн сæлхæр... 
Æмбисонд баззад: дзуджы фарн кæддæр 
Гæбæр далыс йæ нард дымæджы хаста. 
1996 азы 25 февраль 
112 

&1 
гза 
♦ * * 
Æз нæ дæн пехуымпар кæнæ зæд, 
О, фæлæ алæмæт дæн æцæг дæр. 
Змæст цады куы баленк кæнын, уæд 
Фесты дон цæстысыгæй сыгъдæгдæр. 
Сау мигъау кæм ныббады æрхуым, 
Уым кæсынц мæ цъæх цæстытæй хуртæ; 
Æз кæм кæнын уарзты зарæг, уым 
Нал вæййы налаттæ æмæ змуртæ. 
Калынц мыл æдылы знæгтæ сындз,— 
Фесты какон пух гауыз мæ разы. 
Азтæ мын фæндон хуынтæ хæссынц, 
Æмæ лæг хæрамæн дæр фæразы. 
1996 азы 1 январь 
. из 

К1 
СЯ 
ДИССАДЖЫ ФЫН 
Тар æхсæвы тар фынтæ уынын, 
Знæгтæ мыл æртыгуыр ысты комы. 
Бардзы æз цым лæдзæгæй нæмын, 
Нæй, уæддæр мын басæттын нæ комы. 
Систон сæ ливорæй уæд æхсын, 
Лæг зæгъдзæн, сæдæтæ дзы фæмард и. 
Мæнæ диссаг!— ме знагмæ кæсын, 
Сæмбæлы йæ зæрдæсæрыл уарди. 
Дары уый йæ фæтæн риуыл сырх, 
Уарди уым къуыбар дидинæг калы. 
Арвы цæссыг кæрдæгыл ныппырх, 
Фесхъиуы мæ къахбынæй ыстъалы. 
Нал æнтысы лидзын дæр мæнæн, 
Талынг фыны рухс хъуыды нæ бæззы. 
Ох, мæ бон, хъаймæты ран фæдæн, 
Абадт мыл хъуынджын хæйрæгау пъæззы. 
Дуне уыд æхсыры цадау уæд, 
Сайдта мæн хæтæг цырагъ йæ фæстæ. 
Фестад пъæззы уыцы афон зæд, 
Æмæ байдзаг хъæлдзæг рухсæй бæстæ. 
1995 азы 21 февраль 
114 

#1 
гаа 
ПАДЦЗАХЫ ХЪАСТ 
Сæлхæр адæм, цы мæ домут сымах? 
Мæ зæрдæ сцъæх уæ тыхст æмæ уæ хъастæй. 
Æз уын хуыцау нæ дæн, фæлæ паддзах, 
Мæхæдæг дæр мæ хъуырмæ дæн фыдмастæй. 
Хæйрæгбадæны сбадын кодтат мæн... 
Хæрæгау мыл хъæбæр хæрхидон дарынц; 
Æмбæрзынц хъургъ сырх гауызтæй фæлмæн, 
Кæрæдзи бынтæй бандæттæ æппарынц. 
Мæ уæнгтыл бады пъæззыйау тыхбар, 
Кæм ис бæгъатыр — исчи мæ ныууигъæд! 
Æз ам паддзах нæ дæн, фæлæ цагъар, 
Сымахæй курын иу хорзæх — тæригъæд. 
1998 аз 
115 

&1 
ГЯ 
Тайы царвы къах, арвгæрон — хур... 
Ратдзæн Царвисæн ахсæв йæ бартæ... 
Арвæй рахауд нæ бæстæйыл.дур, 
Ох, Пакъуындзæ нæ донмæ æртардта. 
Джиуæм уæлбыл, цæугæ доц — бынæй. 
Кæс, Æфсати æртæры йæ цæуы! 
Оххай, махæн æхсыны бар нæй, 
Махмæ Тутыр æд цъутта æрцæуы. 
Ныр цы кæнæм?— фæллад ыстæм мах, 
Разæй — тар æхсæв, сау тыгъд, æбæрæг. 
Махæн рындзыл нæ судзы цырагъ, 
Махæн аргъуан нæ цæгъды дзæнгæрæг. 
Ныр кæдæм цæуæм?— нæй нын фысым. 
Цард кæронмæ бæрæгбон нæ хæссы. 
Разæй — сау æхсæв, мархо, цъысым, 
Сасмау сау зæхх нæ къæхтыл ныхæсы. 
1998 аз 
116 

#1 
ÆЯ 
* * * 
Уарди рухс хурыл йæ сыфтæй 
Узæлы фæлмæн... 
О Хуыцау, æз дæр мæ куывдæй 
Кад кæнин дæуæн, 
Фæлæ мæн кæнынц сæ быны 
Сау хъыгтæ цæндау... 
Дурты бынæй лæг нæ уыны 
Арв æмæ хуыцау. 
1998 азы 3 май 
117 

&1 
ГЗЗ 
СЫРХ БАРÆГ 
Æз — мастисæг, Рæстмæйы дуаг, Сырх барæг, 
Æз — фарны тых,— ысрухс дзы кæнын цард. 
Цæхæртæ калы тар дугтыл мæ кард, 
Хæссы ныфсы хос дзыллæтæн мæ зарæг. 
Æлдар, бынхор, къæрных æмæ лæгмарæг, 
Мæ тæрхонæй нæ фæлидздзыстут дард, 
Æз уын уæ цардыл бандзардзынæн арт, 
Уæларвмæ хъуысдзæн сау хъургъæй уæ хъарæг. 
Зæгъын уын — додой! Тугцъйртæн хатыр 
Нæ уыдзæн!— байстат адæмæн сæ бæстæ, 
Сымах ыстут нæ Зæххы буарыл быр. 
Зæгъын уын — додой! Фиддзыстут уæ хæстæ. 
Нæ зæрдæ нын хæрут, цъулбертæ, ныр, 
Фæлæ уын рухс тых сыскъуындзæн уæ хъæстæ. 
1995 азы 21 апрель 
118 

оя 
ФÆНДАГГОН 
(Скæсæйнаг хабар) 
Зæхх кæм ныддæвдæг æдзардæй, 
Бон кæм у æвзыд, 
Раджы иу зæронд ус дардæй 
Уым æвзыгъдæй цыд. 
Хаста сау къæйыл зынджытæ, 
Дурыны та — дон. 
Диссаг — зæронды уæрджытæ,. 
Цас уыди сæ бон! 
Уыд сыгъд бæласау цæнкуылтæ, 
Ихсыд æмæ сау, 
Дзаума хус уæнгтыл — пыскъуылтæ, 
Дзыккутæ — фæскъау. 
Цыд бæгъæввадæй. Ныггуыбыр, 
Нал уыди уынддап 
«Амæн,— лæг зæгъдзæн,— ысцыбыр 
Ингæнмæ фæндаг». 
Зæххæй сусæны æнуды 
Дымгæ сисы змис. 
Ус тындзы уæддæр, нæ цуды, 
Нал æнкъары рис. 
119 

Цæсгом райдзаст у уæлмонцæй, 
Цæстыты — цъæх арт... 
Ацы диссаджы фæлгонцæй 
Арвыл худы цард. 
Мæнæ усы размæ таджы 
Иу бæлццон фæзынд. 
Моладзан ныррахæн раджы. 
Бакæс æм, уæд — сынт. 
«Хорз усай, цæмæн дæ ’рхæндæг?— 
Бафæрсы йæ лæг.— 
Зæгъ, кæдæм дарыс дæ фæндап 
Дард æви хæстæ1?» 
Уæд ысдзырдта ус фыццаг хатп 
«Базаууат нæ зæхх. 
Махыл уарзты рухс дуаг рахатт, 
Сыстад ныл фыдæх... 
Хъуамæ, рухс дзæнæт, цъæх арты 
Басудзон дæ тау,— 
Лæг йæ хæрзтæ уæд нæ царды • 
Нал кæндзæн æфстау. 
Тагъд, тæссаг зындон, мæ донæй 
Ахуысдзæн дæ арт!— 
Уæд сæрибар лæг уæндонæй 
Араздзæн йæ цард. 
120 

Нал кæндзыстæм уæд нæ хæрзтæ 
Хин кæнæ тæссæй, 
Фиддзæн алчи дæр йæ хæстæ 
А зæххыл рæстæй». 
Ацыд ус Цæуы сыгъд бæсты, 
Хостæ рог хæссы. 
Усæн, дис кæнгæ, йæ фæстæ 
Зæронд лæг кæсы. 
1972 азы 19 август 

МÆНГ ÆМБИСОНД 
Нæ зæхх æнхъызт цъыфæй лæпиры, 
Фæхаста нæ хуыснæг. 
Зæгъынц мæнæн: нæ хæссынц бирæ 
Фыдбон æмæ фыдлæг. 
Æрцыдис май — фыдбон нæ ивы, 
Нæ зæххыл бады сæг; 
Нæ хурх нын тугцъирæг æлхъивы, 
Нæма бабын фыдлæг. 
1996 азы 25 мартъи 

&1 
ГЗЗ 
ÆЛГЪЫСТ 
Фыдгæнæгмæ абон Хуыцау дæр нæ уæнды, 
Йæ разы закъон дæр æрхуыссы йæ уæнтыл. 
Уый буц æмæ хъал у йæ мыздæй, йæ куыстæй, 
Æз дæр æй фæлварын тæссаг хос—æлгъыстæй. 
Нæ Ирыл фыдвæндтимæ чи кæны даутæ, 
Уый дарæд æнусты йæ хуыздæртыл саутæ, 
Уый ихыл ыстонгæй куыдзы сæр фæхæрæд, 
Гъе стæй йыл æд мыггаг æрцæуæд зхæрæт. 
Нæ адæмыл чи цæуы знагау мæнгардæй, 
Хæдзарон нын чи кæны абон лæгмартæй,— 
Дæ бындур ныззилæд, дæ цар дыл æркæлæд, 
Фæндагыл дзæгъæлæй æрцæуæд дæ мæлæт. 
Нæ зæххы гæбазæй цы лæг кæны базар, 
Уый баййафæд карзæй, сыгъдæг Зæхх, дæ азар. 
Цы знаг калы дуртæ нæ фарны мæсыгæй,— 
Дæ къонайы артдзæст ныххуыссæд цæссыгæй. 
Нæ дзыллæйы чи кæны хйцæнтæ, дихтæ,— 
Кæнæд-иу дын сау сынт дæ игæр кæрдихтæ. 
Дывзагонæй чи халы махæн нæ сæрзæд, 
Уый йе ’взагæй не скъæт цъылынау фæмæрзæд. 
123 

Тæрхоны лæг чи сси хæрам æмæ хинæй, 
Уый хъузджы фæцæрæд тыхст æмæ æлгъинæй; 
Фыдæвзарæн чи скодта махæн нæ дугæй,— 
Дæ хæдзар лæпирæд цæссыг æмæ тугæй. 
Мæ Иры ызнæгтæ, æлгъыст уыл æрцæуæд, 
Нæ хорзмæ кæсынæй ыскъуыйæд уæ зæрдæ, 
Аæдзæг æмæ авгæй фæхойут уæ сæртæ, 
Уæ ингæнтыл кафæнт фыдæнæн уæ цæуæт. 
1994 азы 29 август 

#1 
Г* 
* * * 
Нал хæтынц хъæдты сырдтæ, 
Карз хъызт сыл калы сындз. 
Ихæн сæ коммæ æрсырдта, 
Иумæ æмварс лæууынц. 
Адæмыл арв рæдæдзы, 
Нæй сын хæсты гæнах. 
Мах нæ уарзæм кæрæдзи, 
Хæст дæр нæ иу кæны мах. 
1997 аз 
125 

&1 
ГЯ 
Кæдмæ уа цард, уæдмæ кæндзæн 
Лæгимæ лæг быцæу. 
Куы уа паддзах, уæд ын уыдзæн 
Поэт æмæ быдзæу. 
1995 аз 
126 

♦ * * 
Æнуд у тарф бонау нæ дуг, 
Фæскъæвда сцъымара нæ бæстæ, 
Кæнынц Адамы цот хуыдуг, 
Ныгъуылынц сау малы æд хъæстæ. 
Сæ ныв дæр нал зыны, уæддæр 
Тæлфынц йæ тæмæлы кæмдæрты... 
Бæрзонд дæн æз, æмæ ныр дæр 
Йæ цъыф нæма кæлы мæ сæрты. 
1995 аз 

&1 
гза 
СКЪУЫДЦЗАГ 
Нæргæ-уыраугæ арвы тыгъды мигътæ 
Æфсæрьюц фурдæй. Хæхты фæхстыл дзæхст 
Кæнынц сæхи. Кæлы сæ цæхæр дард. 
Æрвон уæрдон æгæрон хуыртыл тулы, 
Гыбар-гыбур кæны. Фæкъæртт ис арв, 
Къæртайæ калы. Гага их гæр-гæр 
Кæны. Фæзгъæртæй хохы тигътæ хауынц. 
Æрнæг лæбыры. Арф комы æрсдон 
Гуыр-гуыр кæны. Гуымирытæ уæлæрвты 
Кæрæдзиуыл æхсонтæ хойынц, арт 
Рæдзæгъдынц хæхтыл. Зæхх хъæрзгæ уынæргъы. 
Лæсæнау хъуысы тархъæдæй уынæр. 
Ныскъуыдтæ арв, йæ бырæгътæ тыгъдæй 
Пæр-пæр кæнынц. Ыстъалытæ дзыгуыртæй 
Ызгъæлынц—сæфьюц зæххы скъуыдты... Мигъ 
Йæхи лæмары, бацæгъды йæ пакъуы. 
Æрвон уæрдон уыраг дуртыл ныппырх. 
Гуымирытæ сæ кæрæдзи фæцагътой, 
Æрсабыр арв, æрæнцад æрдз,— ыстæй 
Йæ базыр арвыл айтыгъта сæуæхсид. 
1993 аз 
128 

#3 
* ♦ * 
Æрттив, сырх ыстъалы, æрттив, 
Æрвит нæм фарны тынтæ арвæй. 
Дæ рухсæй талынг нывтæ ив, 
Мæ зæрдæ сыстын кæн йæ тарфæй. 
Нæ рæстæг — милтæ æмæ змæст, 
Мæ сæрыл сау фæнык ызгъалы. 
Ды дæ мæ уды дзуар æрмæст, 
Æрттив, мæ удлæууæн, ыстъалы! 
Кæнын зæххон табу дæуæн,— 
Мæ уд мын царды рыгæй бахиз. 
Нырма дæр саст хæстон нæ дæн, 
Нырма мын айнæгыл гæнах ис. 
Уæддæр цыдæр хæйрæг æваст 
Мæ ныхыл ахафы æвзалы... 
Дæумæ у, рухсхæссæг, мæ каст, 
Æрттив æнуд талынджы, Стъалы! 
1995 азы 24 ноябрь 
5 Саст дменгерæг 

* * * 
Æз тыхсын — æдзæллаг у мæ бæстæ, 
Цард хæрамæй калмдзæфау фæхъæстæ, 
Иу адæмæн ацы зын — æгæр. 
Нартæн Арв Мысыры хъысмæт раттæд, 
Иры фарн æнусон у уæддæр... 
Дысоны мигъ аходæнмæ атад. 
Дзуры тары Бонвæрнон бæрзондæй: 
Рухс цæуæд дæ уарзт æмæ дæ зондæй, 
Хъæлдзæг у дæ куыстæй æмæ цæр! 
Урс бæлæстыл сау халас æрбадæд, 
Уалдзæг бæстæ сфæлынддзæн уæддæр... 
Дысоны мигъ аходæнмæ атад. 
Хæст рын у, нæ фарны уæтæр кайы. 
Амонд, ма лидз тархъæдмæ тæргайæ, 
Ис нырма нæ артдзæсты цæхæр. 
Уæд мæ цард тæссаг æмæ æвадат, 
Æз кæнын нæртон зарæг уæддæр... 
Дысоны мигъ аходæнма? атад. 
1996 азы 10 январь 

&1 
$Я 
СÆРИБАР 
Ис иу хæрзиуæг дунетыл лæгæн, 
Йæ ном — Сæрибар, цинты цин, æлутон. 
Быхсæм йæ тыхæй маст æмæ зынтæн, 
Йæ фарнæй уый ыскæны мах æвдудон. 
Лæгæн нæ ратдзæн уыцы хорз Хуыцау, 
Уый суадонау нæ сæнтысдзæн дæлдзæхæй. 
Вæййы дзы ифтонг хаттæй-хатт фыййау, 
Вæййы дзы арæх сахты сах æнæ хай. 
Сæрибар Рухс у — сфæлдисы йæ лæг 
Уæздан уарзт æмæ стыр куыстæй йæ уды. 
Нæ кæнын æз Хуыцаумæ дæр хæлæг, 
Кæнын хæдбар хæтой лæгмæ тæхуды. 
Нæ кад дæр Уый, нæ исбон дæр. Æфсарм, 
Сæрибар кæм ис, уым вæййы æрмæстдæр.’.. 
Дæттыс нын Ды уæлмонц æмæ æхсар, 
Цæуынц дæ номыл фидыд æмæ хæст дæр. 
1993 азы 20 япварь 
131 

&1 
Г« 
Нæй зæххыл фыды уæзæг мæ бæстæн, 
Цотæн бын нæ ныууадзы хæтой... 
Дурау маст нæ Кæвдæсы æрбæстон, 
Ирæн нæй цæугæ донау æнцой. 
1997 аз 

НÆРТОН 
ÆНД^РГ 

К1 
ГЗЗ 
ФВДОХЫ ДУГ 
Фæлывд заман, сыдывд рæстæг, мæнгард! 
Нæ царды цыд нын раздæхтай зыгъуыммæ. 
Нæ адæм сæфынц,— батардтай нæ къуыммæ, 
Нæ хурхмæ нын ныддардтай, джауыр, кард. 
Кæны фыдгул фыдæвзарæн нæ цард, 
Æртардта нæ æххормагæй зыгуыммæ,— 
Уый баскъæрдта йæ цъæх хæрæг нæ хуыммæ, 
Нæ уæтæры йæ цъæх бирæгъ ыснард. 
Нæ хæдзар — сыгъд, йæ фæныкыл ысмалтæ 
Нæ хуыздæрты туг. Сау расыгæй хъалтæ 
Кæнынц хъæддаг кафт туджы цады* ныр. 
Кæдæм лидзæм?— Нæ сæрыл хауы дур дæр... 
Цы фæци уалдзæг?— Нал нæм кæсы хур дæр, 
Хуыцауæй дæр уæлдайаг у мæгуыр. 
1991 азы 5 мартъи 
134 

&1 
С& 
ЗЫГЪУЫММÆ ДУНЕ 
Мæ фæндтæ—ох!— фæбадтысты мæ хъуыры, 
Уынын бæлвырд мæ бæллицты сæфт ныр... 
Тыхстæй мæ къухмæ нал исын фæндыр, 
Мæ фыды зæхх мæ къæхты бын лæбыры. 
Хъæздыг фысым нæ бавæрдзæн мæгуыры, 
Гыццыл кæфæн кæфхъуындар у ыстыр, 
Нæ кæнынц хъалтæ сабыртæн хатыр, 
Егъау паддзахад къаннæгты ныхъуыры. 
Нæй арвы бын æгъдау æмæ æфсарм. 
Тыхми — закъон! Бæсты хицау — гуымиры, 
Хуыцау нæ дары раст удтыл йæ арм. 
Фæйнæрдæм тонынц не знæгтæ мæ Иры, 
Цæрдудæй уарынц цуанонтау йæ царм, 
Йæ уæздан туг ын сау Хъæндзæргæс цъиры. 
1991 азы 12 мартъи 
135 

&1 
ГЯ 
ХÆСТ 
Мæстæй мæлын... Æлгъыст фæуай, цы хæст дæ! 
Ысцъымара нæ туджы зæйтæй зæхх, 
Дæ сау маргæй нæ монон цард фæхъæстæ, 
Нæ зондыл хинау бафтыдис фыдæх. 
Лæджы зæрдæ лæг уарзынмæ фæхъæбæр, 
Æмбал хæларæн фестади ызнаг, 
Хæрæм нæ къуымты сусæгæй нæ къæбæр, 
Салам зæгъынмæ нал тасы æвзаг... 
Уæддæр дæ фæстæ хорз фæд дæр ныууагътай 
Æмбыд æнцой Бастилийау ныцъцъæл, 
Æхсæдыс нæ, цыхауийы нæ сцагътай, 
Фæхицæн кодтай хор æмæ цъæмæл. 
Ды Уацамонгæ разындтæ нæ дзырдтæн, 
Нæ гамхудтæ нын фелвæстай æваст... 
Хæссы дæ бынтæй алчидæр йæ цыртæн 
Æвирхъау æрмæг — амонд кæнæ маст. 
1994 азы 25 май 
136 

VI 
$Я 
ХÆРАМ 
Ныттыппыр зæхх нæ маст æмæ нæ хъыгтæй, 
Йæ дур-дадзинты нал цæуы нæ рыст... 
Æваст нынкъуыст, эдстæлфыди, ныррызт, 
Æнхъизы мæр нæ туг æмæ цæссыгтæй. 
Хъæрзæм, мæлæм нæ цæф æмæ нæ лыгтæй, 
Хъысмæтæй мах цæмæн фестæм æлгъыст? 
Фыдгул хæры нæ цард æмæ нæ куыст, 
Ныр нал зынынц нæ сæфт хъæутæ сæ рыгтæй. 
Зæххыл цæрæн цæуылнæ ис рæстæй? 
Мæгуырыл цæуынц их æмæ тыгъдызæй, 
Æфхæрд у уый æлдар æмæ æрдзæй. 
Хуыцау, ды дæр — фыдгæнæгæн сæрхъызой, 
Æркæс, хъахбай, дæ сау хъуыддæгтæм, цæй, 
Æмæ дæм, уадз, нæ хъæр, нæ додой хъуысой. 
1991 азы май 

К1 
ОЯ 
ЛИГЪДÆТГÆ 
Æрныллæг арв. Æнæрынцойæ уары. 
Мæрддзыгойау лæууы æмырæй хъæд. 
Зындон у дуне. Арвы дуар — æхгæд. 
Ныгъуылы дард æбæрæг фæндаг тары. 
Цæуæм, цæуæм. Нæ хъысмæт нæ фæлвары, 
Зыны ма сауæй урс митыл нæ фæд. 
Тæхы нæ разæй сау халон — мæлæт, 
Нæ фæстæ хæст адзалы арт æндзары. 
Нындзыг нæ риуты сагъæс æмæ рыст, 
Нæ цæстыты рухс басыгъди нæ мастæй, 
Уæддæр нæ дзыхæй не схауы æлгъыст. 
Уæдæ нæхи кæмæн буц кæнæм хъастæй? 
Уыди хъаймæт нæ ныхыдзуары фыст, 
Æмæ куы сæфæм а зæххыл, уæд — растæй. 
1991 азы 7 мартъи 
138 

&1 
гаа 
ЦХИНВАЛ 
Цхинвал—мæ рыст, мæ судзгæ цæф, мæ катай, 
Фыдгул дыл калы зынг æмæ нæмыг... 
Мæ тыхст зæрдæйы нал цæуы дæ хъыг, 
Мæ бон кæуын дæр нал у ныр фæлладæй. 
Дæумæ бырсынц æрра знæгтæ æфсадæй, 
Ды фестадтæ сæ тыхы раз мæсыг, 
Дæ фидарыл сæ сау хъазуат ныррыг, 
Ды срухс кодтай нæ иры ном дæ кадæй. 
Цхинвал, Цхинвал—мæ судзгæ цæф, мæ рыст, 
Æвзыгъд ысты дæ чызджытæ, дæ фырттæ. 
Хуыцау сын раттæд цард æмæ æнтыст! 
Дæ цыты раз лæмæгъ ысты мæ дзырдтæ,— 
Уыдзæн дæ ном нæртон кадæджы фыст, 
Æмæ йæ койæ риздзысты лæгсырдтæ. 
1991 азы 10 мартъи 
139 

&1 
$Я 
ФÆНДЫР ÆМÆ ХЪЫРИМАГ 
Æвзонг лæппу йæ къæсæрыл фæмард... 
Ыссыгъд æваст сæууон хурау йæ зæрдæ, 
Фыдгул тæссæй нæ бахызти йæ сæрты,— 
Йæ разы федта хуры схъисæй уарт; 
Ацæмæзау уый рухс зарджытæн цард, 
Фæлæ æрхауд фыдæхы зынг йæ кæрты, 
Йæ уынгты знаг нæ цæссыгты лæгæрды, 
Æмæ ныууагъта сахъ лæппу йæ зард. 
Уый баивта хæцæнгарзыл йæ фæндыр, 
Сыгъд фæндагыл йæ сахармæ æрцыд, 
Уым нал уыди йæ адæмæн тæлфæн дæр. 
Уый тугдзыхтимæ тар бонты хæцыд, 
Æндзæрста зынг хæрам æмæ фыдвæндтыл, 
Нæ ирæн кодта намыс æмæ цыт. 
1991 азы 3 апрель 
140 

&1 
ГЯ 
Æз Амранау хохмæ баст дæн,— уый æцæг у. 
Нæй зæххыл мадзал мæ мастæн,—уый æцæг у. 
Дуне байдзаг ис хæрамæй, пæлхъ кæны. 
Ныр зылын æлдар у растæн,— уый æцæг у. 
Бæстæ сызмæст, арв ныл хауы, судзы зæхх. 
Нал быхсæм сæ уæз фыдазтæн,— уый æцæг у. 
Ир, дæ бындур тайы митау, бын кæнæм, 
Ох, мæ бон бакæла, уастæн,— уый æцæг у. 
Æз кæуын дæ хъыг, дæ рыстыл, сар—мæ сæр, 
Цардæй сау зындонмæ хаст дæн,—уый æцæг у. 
Æз цæгъдын дзæнгæрæг арвыл, хъæр кæнын. 
Нæй, нæ уыдзæн дзуапп мæ хъастæн, — уый 
æцæг у. 
Сау калм мыл ыстыхст, мæ риуæй цъиры туг,— 
Æз æнæфсис маммæн цас дæн?—уый æцæг у. 
Махæн нæй хуыцау, цæдисон, нæй æмцег. 
Æз уæддæр нырма æгас дæн,— уый æцæг у. 
Ир, ысхæц дæхиуыл, сызмæл, фидар лæуу! 
Нæй мадзал цъæл æмæ састæн,— уый æцæг у. 
1991 азы 23 апрель 
141 

&1 
гза 
ХЪЫНЦЪЫМЫ ГАЗЕЛЬ 
Мæ рыст уæнгтæ дудынц, мæ зæрдæ—тыппыр, 
Цæф сагау мæ уаты цæуыл хъæрзын ныр? 
Кæмæн зæгъон, ох-хай, мæ хъыгтæ, мæ зын?— 
Хуыцауæй, паддзахæй кæй хъæуы мæгуыр! 
Фыдгултæ мын халынц мæ бæстæ, мæ цард, 
Кæнынц нын фыд рынау нæ мыггаг цыбыр. 
Сæнæфсæстæй сау гуырдзы судзынц нæ зæхх, 
Æнæбон фыд мастæй æхгæны мæ хъуыр. 
Сæ хъæддаг фыд митæ — æлгъаг æмæ хин, 
Нæ-иу кодтой афтæ фыд гунтæ, агуыр. 
Нæ сабиты марынц, рынчынты цæгъдынц, 
Сæ къордтæ—лæгхортæ, сæ фæтæг—Бæлгъуыр. 
Нæ адæм зындонæй зындонмæ цæуынц, 
Кæлынц сыл нæ сау хæхтæй зæй æмæ хуыр. 
Нæ хъæрмæ фæдисон нæ зыны зæххыл, 
Ызмæст доны алчи дæр дары æнгуыр. 
Уырыс дæр нæ сæфтмæ уæлвонгæй кæсы... 
Гыццылы æфхæрдыл кæд тыхсти ыстыр? 
142 

Нæхицæй дæр иутæ æфснайынц сæ сæр,— 
Фæзындис-иу Нартæй дæр арæх гæлхуыр. 
Ирон чи у, уый та — йæ зæххыл хæстон, 
Æвæры мæсыгау нæмыгмæ йæ гуыр. 
Сæ цæфтæй мæ зæрдæ—тæппæлттæ, æрхæм... 
Æлгъыст у Ирыстон, нæ адæм—уæгъуыр. 
Уыдыстæм сæрыстыр, нæ куывтам ныллæг,— 
Хуыцау нын нæ кæны нæ барвæнд хатыр. 
Нæ зæхмæ æвирхъауæй сау калм быры... 
Гъе, Уастырджи, калмы дæ ехсæй æркъуыр! 
Ныббадти мыл пъæззы, нындзыг и мæ туг, 
Мæ хъæрзынмæ Арв æмæ Дуне — æмыр. 
1991 азы 20 мартъи 

&1 
КЪОСТАЙЫ ЦЫРТ КЪАХЕТЫ 
Уары сау къæвда урс хæхтыл, уары, 
Арв уынæргъы, йæ тугтæ кæлынц. 
Зæхх æрныгъуылди тарст зымау тары, 
Арвыл зæдтæ хæкъуырццæй кæуынц. 
Хъæу—мæрдонхуыз, уæлмæрдтау æдзæрæг, 
Цыма стыр тулдз æрфæлдæхт пырхæй. 
Кæрты бастад йæ хъæрæй дзæнгæрæг,— 
Дуне бакъуырма, хъусæг æм нæй. 
Калы сармадзан ирыл йæ азар, 
Хъæу æдзæм ысты, дуртæ хъæрзынц. 
О Хъазбеги! Дæ фæдонтæ азæр 
Ам Къостайы цырт топпæй æхсынц. 
Уыд зæры бон дæ цæрæн æррадон, 
Уæд нæ поэт дæ сæфтмæ нæ каст, 
Уый дзынæзта дæ рыстæй,—ныр адон 
Иры намысыл калынц сæ маст. 
Кæс, хъæддаг къинто кады цырт халы, 
Скалы рухс риуыл сау фат цæхæр. 
Арв йæ цæссыгтæ тугæй ызгъалы, 
Хъуысынц фæздæджы цин æмæ хъæр. 
144 

Цырт фæрчытæ фæхауд, æмæ тары 
Зæдтæ арвыл хæкъуырццæй кæуынц... 
Чидæр талынджы «Додой» ныззары, 
Уæд бæгъатыртæ хæхтæй цæуынц. 
1993 азы 5 апрель 

&1 
СЯ 
ЛИДЗÆГÆН 
Тулгæ дурыл хъуына нæ хæцы. 
Нæ дуг — мæнгард, хæрдмæ ныл дуртæ тулы, 
Уæддæр кæнæм хъысмæтимæ быцæу... 
Кæдæм лидзыс, кæмæн уадзыс дæ хъæу? 
Кæйдæр фæсдуар æрцæуæггаг цы ’мбулы? 
Дæ рухс къæсæрыл ма ’рбауадз фыдгулы, 
Дæ ауæдзыл хæстон мæсыгæй лæуу! 
Æндæр ран цард—уый зон!—лæджы цард нæу, 
Нæй рахæссæн фыды зæххæн дзæкъулы. 
Кæйдæр фæсчъылдым ма бавæр дæ сæр, 
Фæлтау æмбæл хъазуатонæй хæрамыл, 
Тыхы ныхмæ ирон æхсар æвæр! 
Нæртон лæгау дæ хуымы кæрон амæл, 
Уæддæр дзы знагæн ма ауадз рыг дæр,— 
Нæ цардæн уый — йæ кад æмæ йæ амал. 
1990 азы август 
146 

к± 
Г« 
ХАУÆГГАГ 
Мæ быны—дур, ыстыр фæндаг—мæ разы, 
Рыг ызмисыл æрæвæрдтон мæ уаргъ. 
Мæ зæрдæ мын йæхимæ зæхх æлвасы, 
Фæллад дæн æз—мæрддæмвæндаг ныддаргъ. 
Нæргæ цæуынц хæдтулгæтæ мæ рæзты, 
Мæ мæт сæ нæй, æрбакалынц мыл рыг. 
Цыма та бадын сау акъоппы хæсты, 
Æрфæлдахы мыл знаджы танк æлыг. 
Кæм дæн æмæ кæдæм дарын мæ фæндаг? 
Кæдæм мæ хæссы мигъы стыгау уад? 
Мæ сæрмæ арв — æдзæм æмæ æрхæндæг, 
Мæ разы зæхх — æлгъин æмæ æууад. 
Æз — хауæггаг, æнæхæдзар, æвæстаг, 
Æнусон жидау, сау зæххыл хæтын. 
Кæны мыл бонæй-бон тъайлагдæр рæстæг, 
Дзæгъæл куыдзау мын не ’нтысы мæлын. 
Мæ сау цæссыг дæрзæг ызмисыл сысы,— 
Кæцæй æвзæры, стæгдар куы дæн, уæд? 
Мæ зæрдæйæ мæ сæфты хъарæг хъуысы, 
Нæ йæ уадзы ныхъхъус кæнын хъысмæт. 
147 

Цæмæн фæцардтæн абонмæ?.. Нæ бæстæ 
Уыд уарзæндон — æвзæрди дзы фыдæх. 
Уæддæр дзы фæтк хæрамы къухтæ баста, 
Быхстой кæрæдзи бирæгъ æмæ сæгъ. 
Зынаргъ вæййы дзылыйæн дæр йæ ахстон, 
Куы йын уа уый кæлддзаг сисы, уæддæр. 
Рейхстагмæ æз нæ сырх тырыса хастон, 
Фæлæ уыди мæ хæрзиуæг. — æфхæрд. 
Уыд ахæм дуг — рæстдзинады сæраппонд 
Мæ бонтæ æз цъыф лагеры тыдтон, 
Уæд дæр мæхи нæ хуыдтон æз æнамонд, 
Цыдæр ныфсæй мæ удхæрттæн быхстон. 
Зыдтон, зæххыл сæрибар у мæ бæстæ, 
Ис арвы бын фыды уæзæг мæнæн. 
Зыдтон, цæрдзæн мæ байзæддаг мæ фæстæ, 
Мæ адæмыл хуыздæр бонтæ кæндзæн, 
Æмæ быхстон, нæ фæлмæцыд мæ зæрдæ„. 
Ныр бастадтæн... Мæ ныфсы цæджындз—саст. 
Нæ дзыхтæ—уæгъд, фæрæты бын—нæ сæртæ, 
Бæрнон лæг нæй—кæмæ хæссæм нæ хъаст? 
Нæ цард ысси лæбурд æмæ тыхтона, 
Хæссы йæ роны дзуары лæг дæр кард. 
Мæ сыхæгтæ мын фехæлдтой мæ къона, 
Мæ сахарыл мын бандзæрстой цъæх арт. 
148 

Хъæддагдæр ысты ахуыр адæм сырдтæй! 
Мæ бинонты мын байсæфта сæ маст. 
Зæрондæй мæн фыды зæххæй фæсырдтой, 
Тæнæг ихы сæр аззадтæн æваст. 
Æрæвæрдтон рыг ызмисыл мæ рифтап 
Мæ удвæллой, мæ фыды зæхх дæр — уым. 
Мæ рыст зæрдæ, дзæгъæл куыройау, ривад, 
Нæй арвы бын мæ иунæг сæрæн къуым. 
Нæ сæртæй нын æнæсæрфат куыд хъазы! 
Кæм дæ, Хуыцау, уæд та ды скæн тæрхон!.. 
Æз—тулгæ дур, сæрсæфæн тар—мæ разы, 
Мæ сау фæндагыл — сæг æмæ бырон. 
1990 аз 

* * * 
Æууæрст æмæ нæрвы над у ирон, 
Йæ хæцъæфтæ — зæронд бирæгъы нуарæй. 
Хызт у æмхуызон хæйрæг æмæ дзуарæй, 
Йæ зонд — цырагъ, йæ зæрдæ та — æхсон. 
Кæнынц мæ ирыл знæт адæм тæрхон, 
Кæнынц нæм додой хахуыр æмæ сарæй. 
Нæй Нарты цотæн басæттæн æхсарæй, 
Æхсæрдзæны нæ сауаздзæн бырон. 
Гыццыл у Ир, йæ арæнтæ — æрмæрин, 
Уæддæр гæнах у фарн æмæ тыхæй... 
Цæуынц йæ ныхмæ хин æмæ сызгъæрин, 
Йæ ныфс ын халынц не знæгтæ дзыхæй... 
Гъе Уастырджи, нæ иры скæн аёмдзæрин,— 
Уæд Иры ныхмæ сафæн хотых нæй. 
1994 азы 18 мартъи 
150 

#1 
ГЗЗ 
НÆРТОН ÆНДÆРГ 
Фæцыдысты дард балцы Нарты сæрæнтæ, 
Гуыппырсартæ нал зынынц афæдз сæ бæстæм,— 
Сæ хæтæнтæ дард ысты Талхъы быдырты. 
Сæ фæстæ ныууагътой фæныкгуыз гæлхуырты, 
Чызгæнгæс лæппутæ гæлæмытæй хъазынц, 
Хъахбайты рæвдыдыл нæртон æгъдау ивынц. 
Уæд саусæр уæйгуытæ æрæфсæрынц Нартæм, 
Сæ Хъазæн фæзмæ сæ æртæрынц тыгуыртæй, 
Лæппуйæ, чызгæй сæ æууæрдынц, ыссæндынц. 
Мæлæтдзаг зæрæдтæ æруадзынц сæ сæртæ, 
Æфсæрмаг чындзытæ хæкъуырццæй ныккæуынц, 
Сæ хъæрзыныл уæйгуытæ худынц чыр-чырæй. 
Сатанайы кувын уæд фехъусы арвыл 
Болатдзагъд Батырадз, Хæмыцы нæртон фырт, 
Æрвнæргæ æрцæуы, цæхæртæ æппары. 
Уый бацæуы симды, фыдгулты æууæрды, 
Кæны сæ гуымсытæ, кæны сæ гуыппытæ, 
Кæй фелхъивы, уымæн ыскæлы йæ фæздæг. 
151 

Уæд саусæр уæйгуытæ æфснайынц сæ сæртæ, 
Йæ разæй сæ айсы нæртон гуырд тыгуыртæй, 
Кæй æрцæвы, уый та æрхауы тымбылтæй. 
Ызгъорынц йæ разæй изæрмилты кæмтты, 
Æххæлбын æрхыты æрдонгтæй фæлидзынц, 
Сæ хъæрзын, сæ богъ-богъæй тархъæд нырризы. 
Фæтæры сæ дарддæр уый фæрвджын тæрфыты, 
Лæсæнласт кæлдымтыл фæкæлынц, æрхауынц, 
Æндæртæ сæрбихъуырой сисынц сæ сæрты. 
Фырадæргæй хатгай фæстæмæ фæкæсынц, 
Нæргæ æндæрг фенынц—æртæхы тымыгъау, 
Уæд фесхъиуынц, аппарынц размæ сæ гуыртæ. 
Сæ хъысмæт æлгъитынц, ныххойьшц сæ сæртæ, 
Сæ фæндагыл хуыр æмæ хъæдтæ ыссæндынц, 
Нæ хатынц сæ разы рындз æмæ сæрсæфæн. 
Сæ бынæй хæрæ мигъау сау фæнык сысты, 
Сæ удтæ сæ хъуырмæ ысхæццæ сты,—лидзынц 
Сæ сæрмæ ныннæры нæртон æндæрг арвау. 
1991 аз 

Я1 
Г23 
ФЫНÆЙ ДОМБАЙ 
Къониаты Юрийæн 
Уыдис уæздан домбай-паддзах фынæй, 
Йæ дард хæтæнты дымгæ дæр ныссабыр. 
Уæд рабырыд йæ хуыггомæй сæлабыр, 
Йæ фæдыл сыстад балбирæгъ чыртæй. 
Æдæрсгæйæ кæм никуы цыди стай, 
Уым арæнтыл гæрæм бирæгътæ хилынц, 
Хъандзал къæдзилмæ сусæгæй ныхилынц, 
Йæ саджы мардæй атонынц сæ хай. 
Уæд сæм æрдзуры уæлмигътæй цæргæс: 
«Фынæй Домбайы ма хъал кæнут сонтæй!» 
Фæлæ кæй фæрсынц тугдзых сырдтæ зондæй? 
Зыдæй кæнынц сæ дæндæгтæ къæс-къæс. 
Йæ барцмæ хъавгæ бавналынц æваст, 
Фæцагайынц ын иу афон йæ рихи. 
Уæд фехъал Домбай, ракасти, фæджих и, 
Гъе стæй уæд арвау ферттывта йæ маст. 
Ныдздзæхст ласта хъаруджын буар цъæтау, 
Тæхгæ артау нæргæ-уыраугæ рацыд. 
Йæ хæтæнмæ йын чи кодта æрра цыд, 
Йæ дымгæ систа уыдоны рыгтау. 
153 

Æрцыдис уæд хæдмæлхортыл хъаймæт, 
Нæртон хъару сæ ахаста йæ разæй, 
Тæппæлæг кодтой тæрфыты йæ тасæй, 
Æййæфта сырдты къуыппытыл мæлæт. 
Бындзыггай тахт сæ хъуын æмæ сæ хъис, 
Сæ разы сыгъд уымæл быдыр сæ тæвдæй, 
Сæ сау туг тагъд фынк калгæйæ сæ цæфтæй, 
Уæларвмæ хъуыст сæ хъæр æмæ сæ хъист... 
Æрбадт кæмдæр Фæсарыхъты сæ рыг, 
Сæ тугвæдтыл сæ еудодой ныссабыр, 
Æрмæст хъæрзы йæ хуыггомы сæлабыр, . 
Хъæстаг кæны йæ тæригъæд, йæ хъыг. 
Уæздан Домбай æрулæфыди ныр, 
Фæлмаст у уый ыстыр цуан æмæ кадæй, 
Кæны æнцад рæдзæ-мæдзæ фæлладæй, 
Æлгъаг сырдтæ йыл нал кæнынц тыгуыр, 
Куы стæлфынц хатгай бирæгътæ кæмдæр, 
Уæд сæм æрдзуры сау цæргæс бæрзондæй: 
«Фынæй Домбайы ма хъал кæнут сонтæй, 
Уæ хус хъамылы ма змæнтут цæхæр». 
1994 азы 5 август 
154 

&1 
гза 
гаццыл фæтæг 
З.Г. 
Сæлхæрæн нал хъуысы йæ хъæр, 
Æмбæхсы тарст тæрхъусау пыхсы... 
Лæг фестæд сау хæйрæг, уæддæр 
Йæ хин йæхи сæрыл æртыхсы. 
Уыд Марсæй карздæр Бонапарт, 
Уæддæр цъæх айнæгыл лæзæрди. 
Ды та тыхлæг куы дæ,’мæнгард, 
Цы уыди уæд цымæ дæ зæрды? 
Зæхх хъуыд, уæлбикъон æлдар, дæу, 
Сæнттæй къуыдипп адæмы змæстай. 
Æрлæуу, сæнтдзæф быдзæу, æрлæуу, 
Ныр ма кæдæм фæлидзыс хæстæй! 
Лæбурдтой сау уаритæ,— стæй 
Тыхы раз уарикъатæ систы. 
Хуыссынц уæ тугдзыхтæ цæндтæй, 
Уæ быркуы равдæлон сæ хисты.. 
Хъæрзы фæрныг бæстæ цæфтæй, 
Нæу амонд хæстимæ æмдзæрин. 
Тыхгæнæг! Крассæн дæр тæвдæй 
Йæ хъуыры ауагътой сыгъзæрин. 
155 

Кæм дæ, сæрхъæн æлдар?— Уыдзæн 
Фæдзæхст дæ сæфты хъæр æндæртæн. 
Зæхх хъуыдис дæу, фæлæ дæуæн 
Уæрм дæр нæ разындис уæлмæрдæн. 
1994 аз 

&1 
СЯ 
* * * 
Ирон зæрдæ! Ды дзуарон дæ, сыгъзæрин, 
Дæ рухс рæдзæгъдыс тар зæххыл рæдау.’ 
Нæ кæныс уарзт дæрддагæн дæр æвгъау, 
Кæныс нæ ды сыхагимæ æмдзæрин. 
Уæддæр фыдохæй нал ыстæм нæ сæрæн, 
Лæбурынц нæм мæстаг адæм сырдтау... 
Хуыцау,. куырм бадæ? А дуне уæрмау 
Цæмæн ысси кæлмуат æмæ фыддзæрæн? 
Нæ зæхх нын ласынц туг æмæ цæссыг, 
Нæ къуымтæй хъуысы додой æмæ хъарæг... 
Уæддæр ирон лæг фидар у, мæсыг. 
Фæци фыдвæндаг мах бæстæм нæ марæг, 
Йæ сæрмæ сбадти лидзгæ-лидзын рыг, 
Æмæ та хъуысы Иры зæххыл зарæг. 
157 

#1 
газ 
Нæ бодз нæм зæды зæрдæ дары, 
Цæры уæздан æмæ рæстæй. 
Кæуы куыдзы мардыл рыстæй, 
Бындзытау адæймæгтæ мары. 
1995 аз 
158 

ЗÆРОНД ХАБАР 
Цард бæгъатыр лæг. Йæ кардæй 
Цыд фыдгулы тых дæрæн; 
Знаг бырсы, уæд-иу йæ уартæй 
Уыд æфсады раз гæрæн. 
Лæг ныззæронд ис. Йæ къуымæй 
Рухсмæ нал кæсы нæртон. 
Тоны сау бонтæ æрхуымæй, 
Цард ын — маст æмæ зындон. 
Знаг та скъæйных ис, лæбуры, 
Фарны зæххæй тоны хай. 
Адæмы сæ хъæутæй.суры, 
Исы сахартæ сыхгай. 
Уацартæн сæ царм ыстигъы, 
Зачъетыл æндзары арт, 
Сабитæ ныссæлынц ихы,— 
Сæфынц намыс æмæ цард. 
Нал ис адæмæн сæрхъызой, 
Нал ис кæстæртæн фæтæг. 
Лæгтæ тарст æмæ фыдхуызæй 
Бадынц фæныкмæ хæстæг. 

Хъазынц «сахъ лæппутæ» фæзты, 
Нуазынц атагъаты сæн. 
Калынц арæнтæ сæ фæстæ 
Туджы сау артæй тæмæн. 
Згъалы зæронд лæг йæ цæссыг, 
Хъуысы судзаг хъарæг дард: 
«Охх, куы ракæлы нæ мæсыг, 
Охх, куы бауазал нæ арт! 
Ныр æвæгæсæг — нæ къуымтæ, 
Ныр æнæхицау — нæ зæхх, 
Нал ис лæг, æмæ нæ хуымты 
Хизы сау ызнаг йæ бæх. 
Тох нын кадвæндаг æвдисы, 
Сиды рагон фарн хъæрæй, 
Фæлæ нæй цæуæг фæдисы, 
Нæй уынаффæгæнæг, нæй ». 
Хъуысы адæммæ йæ хъарæг, 
Сых йæ хъæрзынæй тыхсынц. 
Лæгыл фистæг æмæ барæг 
Уынгæй фидистæ æхсынц. 
Дзурынц: «Сæрра ис нæ фæтæг, 
Уый фæлитой у, гæрдах. 
Бады хъарм уаты йæхæдæг, 
Мах та хæстмæ ’рвиты, мах! 
Уæд кæй æнхъæлы æдылы? 
Знæгтæм хотыхтæй тых и! 
Зæхх кæйдæр туджы æвдылы, 
Хæстæй бахизæм нæхи!» 
160 

Лæг ныддодой кæны тынгдæр, 
Лæг æнæбонæй кæуы. 
Дон дæр нал нуазы, йæ фынг дæр 
Ныр æнæвнæлдæй лæууы. 
Дзуры уый: «Цы кæнын дис дæр,— 
Махæй иу дæр нæу хуыздæр. 
Кæд хæстмæ нæ цæуы хистæр, 
Уæд нæ фезмæлдзæн кæстæр». 
Сыстад лæг — цæуы, фæцуды, 
Къулыл банцой кæны уæд. 
Зæрдæ судзаг мастæй дуды,— 
Нæй нæртон лæгæн цæуæт. 
Кæрты нал ысхызт йæ бæхмæ... 
Акаст уарзон хæхтæм дард; 
Барызт лæг, нымдзаст и зæхмæ, 
Стæй тыххæйты сласта кард. 
«Размæ!» — загъта, фæлæ дардыл 
Абон нал фехъуыст йæ хъæр: 
Размæ бахаудис йæ кардыл, 
Афаст ихсыд риу цæхгæр... 
Бады хæрнæджы мæрддзыгой, 
Рухс кæнынц æмæ хæрынц. 
Чи уæрццы кой, чи бæрцы кой — 
Фынгыл таурæгътæ хæссынц... 
Мигъ æрхъула кæны хурыл, 
Судзы хæлд мæсыгыл арт... 
Доны фаллаг фарс цъæх дурыл 
Дауы сау ызнаг йæ кард. 
1992 азы 23 декабрь 
6 Саст даæнгæрæг 

Я1 
С& 
НÆ ДУГ 
Мæ рухс фæндтæн сæ сау кæрон æрхæстæг, 
Мæ ныфс мын марынц хин æмæ хæрам. 
Ныккалдта уадау Рухсы галуан рæстæг, 
Йæ зæппадзы мын сауыгъта мæ къам. 
Йæ гамхуд систа хин дуне, бæгуыдæр, 
Йæ хæрвæй разынд маргджынæй йæ сындз. 
Содом ысты Париж кæнæ Мæскуы дæр, 
Сæ комытæфæй сау хъæстæ хæссынц. 
Мæнгтæ дзырдтой пехуымпар-оптимисттæ. 
Нæй дунейæн хуыздæр ыскæнæн, нæй! 
Уыдысты уæгъды тох æмæ фæдистæ, 
Нæ сыгъдæг кæны ацы зæхх фыдтæй. 
Нæй карды комæй царды скондæн ивæн, 
Зæххыл рæстдзинад не ’рцæрдзæн дзырдтæй. 
Хуыздæр фидæн — о, уыцы мираж мифæн 
Ысфæлдыстой философтæ сæнттæй. 
Кæрæф у лæг — уый фарны хъæр нæ зоны, 
Æрфæны фæд сæудæджерæн — хъабахъ. 
Цæй охыл сæфт мæгуыр Къоста Херсоны? 
Цæй номыл уыд Сыбыры хай Цомахъ? 
162 

Æгæр зæгъын?— Цы уынын, уый æвдисын. 
Бæллицтæ цардæй — иппæрд æмæ дард. 
Мæнæн Шекспир уæ тæрхоны — æвдисæн, 
Уæдæй ардæм фыддæр фæци нæ цард. 
Нæ дуне ссй хæтæндон æмæ базар, 
Нæ судзынц уым поэзийæн мыдадз. 
Нæ хъуыддаг—хæст, æфтауы ныл фыдазар, 
Нæ бæллицтæй нын уафы уый мæрдадз. 
Цæуы ныл цард æрхуым æмæ æгъуызæй, 
Ыссæндæм цалхæй дидинæгдон мах. 
Фыдуацтæй уадзы сау рæстæг тыгъдызæй, 
Нæ сæртæн ма кæм агурæм гæнах?! 
Бæргæ мæ цæссыг зæххы быр куы цæхсид, 
Нæртон фарнæй куы срухс уаид нæ дуг!.. 
Хуыцау зæгъæд, куы фæзына сæуæхсид, 
Уæд дзы нæ сæртыл ма ныууарæд туг. 
1994 азы 3 июль 

&1 
СЯ 
ÆНУСОН ХÆСТ 
Цæрынц зæххыл æртæ хорзы хæларæй, 
Æрдхæрдтæ — Раст, Æфсарм æмæ Æхсар. 
Нæ тæрсынц уыдон сих æмæ æлдарæй, 
Кæнынц нæ зонд сыгъдæг æмæ хæдбар. 
Фæлæ æвдиу — нæ сæфт æмæ нæ катай, 
Хæры нын уый нæ сæрымагъз зыдæй. 
Хæцынц æрдхæрдтæ уый ныхмæ хъазуатæй, 
Уæддæр нæ сæтты — амæлæт ын нæй. 
Уый авдсæрон у, хъазы нын нæ цардæй, 
Æфтауынц ныл йæ фыдракæндтæ маст. 
Йæ иу сæр ын куы адзæхст ласынц кардæй, 
Йæ бæсты авдæй февзæрынц æваст. 
Æрвылбон домы адæмæй нывæндтæ, 
Ныббадт нæ доны, цъиры нын нæ туг. 
Цæрддзу кæнæм, ныссуйтæ сты нæ фæндтæ, 
Йæ комы тæфы байдыдтам хуыдуг. 
Нæ бæстæ уадзы пиллон арт,— йæ сыгъдæй 
Тæхынц зындонмæ сæфт удтæ зынгæй. 
Хæцынц æртæ бæгъатыры æвзыгъдæй, 
Уæддæр мæлæт нæ кæфхъуындарæн нæй. 
1995 азы 12 мартъи 
164 

#1 
гза 
♦ ♦ ♦ 
Ивы цард, æмæ нын цинтæ 
Нал хæссы фын дæр. 
Мæн рæвдыдтой-иу æхсинтæ 
Рухс фынты кæддæр. 
Рæстæг разылдта йæ зынтæ, 
Цард цæуы хæстæй. 
Ныр хæцын æдзух фыдфынты 
Знæгтимæ тыхстæй. 
1993 аз 

&1 
СЯ 
УÆРХÆДЖЫ ХЪЫГ 
Цагъары куыст тыхсæттæн у. Рыгъдæй 
Лæгуын обауыл сау халонау бадын. 
Нæртон кæй дæн, уый ферох ис мæнæй, 
Тыгъд быдыры аллон барæг нæ хатын. 
Кæйдæр рæгъаугæс,— арауы мæ хур, 
Мыр-мыр кæнынц æфсæст бæхтæ хуыррыттæй. 
Мæ хус уадултыл сур цæссыг ныддур, 
Мæ дзурæн дзых мын сагъæстæ ныххуыдтой. 
0 ме скæнæг, дæлдæр фæуай! Хъысмæт 
Хæрам тыхау цæмæн хъазы нæ цардæй? 
Куы ныл рахатт Бæстысæры Тых, уæд 
Рæгъы лæгау лæг над рацыди Нартæй. 
Уыдис нæ фæткъуы царды бæлас — уый 
Щертон адæмæн фарны хæрзтæ хаста. 
Ныр ын йæ цæнгтæ Арвы цæф æрдаста, 
Кæнынц сæ знæгтæ фат æмæ æлхуый. 
Йæ дыргъ нын уыд зæххы сойау æлутон, 
Йæ тых нæ скодта иу тугау æрвад. 
Нæ зæрин къус, нæ кард æмæ нæ гутон 
Лæвæрдтой махæн амонд æмæ кад. 
166 

Нæ бахызтам фыдбылызæй нæ бæлас, 
Ныууагътой йæ мæ фырттæ дæр дзæгъæл. 
Мæ зæронд уæнгтыл алæзæрд мæ пæлæз, 
Ыскодта мæн тыхбыны цард гуыххæл. 
Цæй сæртæг у быгъдæг зæрдæ, цæй сæртæг! 
Цыбыр кæнæм цыбыр зондæй нæ цард... 
Хæцынц кæмдæр Æхсар æмæ Æхсæртæг, 
Цæвынц мæстæй кæрæдзи риуты кард... 
Мæ сахъ фырттæ, цæмæн фестут фыдвæззæг? 
Цæмæн уæ ферох масты бын уæ хæс? 
Æвæгæсæгæй баззад ныр нæ уæзæг, 
Уæ зæронд фыд — йæ фыдгултæн бæхгæс. 
Нæ бæлас!.. Нæу цагъары цард быхсинаг, 
Нæрæмон Нартæ бонвыддæр кæнынц; 
Кæддæр æм тахт æхсæвыгон æхсинæг, 
Ныр та йæ бон дæр сау адæм цæгъдынц. 
1994 азы 21 июль 

#1 
газ 
АЦЫРУХСЫ ХЪАРÆГ 
Амард Сослан, æмæ Нарты гæлхуыртæ 
Скодтой сæ устыты фарсмæ уæтæр. 
Хитынц фæныкгуызтæй къуымты нæ фырттæ, 
Ферох ис уыдонæй кад æмæ стæр. 
Амард Сослан, æмæ фестæм дывыдон, 
Хизынц нæ хуымты сæ хъомтæ агуыр, 
Скодтой бæхлийæндон Зилахар уыдон, 
Хъазынц уæлбæхæй нæ фæныкыл ныр. 
Амард Сослан, æмæ Нартæ сæ зондæй 
Нал кæнынц саусæр уæйгуытæн дæр тых. 
Фидæм нæ хæрæмттæ абон фыдбонтæй, 
Не знаг нæ разы — æлдарау къæйных. 
Амард Сослан, фæлæ хаты мæ зæрдæ: 
Хъазы мæ гыццыл тиу арвыл кæмдæр. 
Ма йæ фæсайæнт сæ рæвдыдæй зæдтæ, 
0 Хуыцау, фехъуысæд уымæ нæ хъæр. 
Амард Сослан, фæлæ сау арв ныннæры,— 
Систа мæ куывдмæ йæ хотыхтæ Нарт. 
Додой, фыдгултæ!— уый рацæуы стæры, 
Калы цæхæртæ сырх зынгæй йæ кард. 
1991 азы август 

&1 
Г« 
ЦАРДЫ БÆЛАС 
Уыдтæн фæткъуы бæлас... Къуыбар, 
Рæсугъд, гыцЦыл хуртæ — мæ дыргътæ. 
Мæ бæркад — бæр æмæ хæлар, 
Æртывæр кодтон æз уæ тыхтæ. 
Фыдвæззæг рафæлдæхтай мæн, 
Цæджындз мæ сарæзтай уæ къæсæн. 
Уæ царæн сах-быцæу уыдтæн, 
Фæрæзтон ног чындзау мæ хæсæн. 
Ызнон мæ ’рцъæл кодтай лыстæг,— 
Фыхтай уæ цæхджынтæ мæ артыл... 
Фæстагмæ фестадтæн фæздæг,— 
Хæссы мæ Галæгон цъæх арвыл. 
1994 азы 4 октябрь 
170 

#1 
ГЗЗ 
САУ БАРÆГ 
Мæ фыны дзуры Сау барæг мæнæн: 
«Ныууадз дæ тох — нæй рацаразæн цардæн. 
Йæ уæрдон тулдзæн арвыл дæр мæнгардæн, 
Уæздан лæгыл йæ хъæмпын цар тæдздзæн. 
Сæрæнтæ ссарынц амондæн гæнæн, 
Æз давæг æмæ марæгæн хæлар дæн, 
Табу мын кæн, æрмæст мын зæгъ: дæ бар дæн, 
Уæд дыл рæдауæй Царды цин кæлдзæн». 
Лæууын йæ разы тарст æмæ гуыбырæй... 
Кæдмæ хæссон лæдзæг æмæ хызын? 
Уæддæр кæсын хæрзгæнæгмæ æмырæй. 
Уæд бамбæрста тызмæг Бардуаг мæ зын, 
Фæзылд æваст, ныххудти мыл чыр-чырæй... 
Мæ риуæй сыхъуыст цин æмæ хъæрзын. 
1991 азы 6 сентябрь 
171 

яо с« 
ХÆРАМЫ МÆСЫГ 
Тæдзынæджы бын чи уыдзæн æдыхст? 
Æвзоны мæн æрвылбон дæр лæгмар цау. 
Нæ бæстæйы бæрзонддæр мæсыг арцау 
Нæ фыдбылызæн арвы тæны сныхст. 
Фæкъæртт и арв, кæлы нæ сæртыл пиллон, 
Ныббызгъуыр дуг, зæххы къори фæфаст. 
Нæ разы февзæрд арвайдæн æваст,— 
Къæдзтæ, зылынхæ, хъулон æмæ чъиллон. 
Уым сау дзинкъуыртæ стынг кодтой сæ хъазт, 
Уым зæдыл худы маймули чыр-чырæй, 
Лæсынц хæрдмæ дæлимонтæ тæвд чъырæй, 
Кæны уыгау хуызыцæуæг цъæхахСт. 
Нæ сæртыл калы сау цæссыг кæфхъуындар: 
Ызмæнты йын фыдуаг сæгуыт йæ дон... 
Æрбадтис уым æвиллон тых — Руймон, 
Хæры нын уый нæ магъзимæ нæ хъуын дæр. 
1993 азы 7 октябрь 
172 

КУАДЗÆН 
Райгас Чырысти. Нæ бæстæ 
Фестади цин æмæ хъазт. 
Абон уæгъд ыстæм нæ хæстæй, 
Ферох нæ катай, нæ маст. 
Змæлæгæй нал зынынц уынгтæ, 
Адæм кæрæдзи хынцынц, 
Хойрагæй тасынц сæ фынгтæ, 
Нуазæнтæ урс фынк хæссынц. 
Сабитыл ногтæй—цацатæ, 
Нæу сын нæ исбон æвгъау. 
Айкæй, гуккутæй дзыццатæ 
Уыдон рæвдауынц рæдау. 
Алчи æвдисы йæ дзаума, 
Стауы сæ кусарт, сæ фынг. 
Хъуысы сæ кæл-кæл Хуыцаумæ, 
Фæзы сæ хъазын ыстынг. 
Сидзæр фæлыст у бызгъуырæй, 
Тайы йæ зæрдæйы.дур. 
«Махмæ та къулы зыхъхъырæй,— 
Загъта,— æрбакасти хур». 
1994 азы 22 мартъи 

ШАХТЕРЫ МÆЛÆТ 
Мæхи ныгæнын æз цæрдудæй, 
Мæ шахт мын разындис ингæн. 
Тыхсын хуыдуг æмæ æнудæй, 
Фæлæ дзы схизæн нæй мæнæн. 
Мæ зæрдæ базæронд æвзонгæй, 
Нæ бæстæй рауади зындон. 
Мæлынц мæ бинонтæ ыстонгæй, 
Сæ дарын нал уыди мæ бон. 
Мах къахæм галуантæн сызгъæрин, 
Нæхицæн сау цардахъ — нæ къæс. 
Æз нал дæн фарнимæ æмдзæрин, 
Уыдис цагъары куыст мæ хæс. 
Ныббар, мæ зæронд мад,— нæ бæсты 
Мæ бон дæ барæвдауын нæу. 
Ныббар, мæ уды хай,— мæ фæстæ 
Æз уадзый сидзæргæсæй дæу. 
Кæуын, мæ гыццыл чызг, дæ мæтæй, 
Мæ уд дæ сæрылхаст фæуæд. 
Ды мын мæгуыргурæй куы хæтай, 
Мæрдты дыккаг мард кæнын уæд. 

Хатыр уæ куры ныр уæ дарæг,— 
Мæ хъару нал уыдис цæрын. 
Мæрдтæм дæр хъусдзынæн уæ хъарæг,— 
Хъаймæтæй зындонмæ цæуын. 
1995 азы 1 май 

&1 
_0Я 
Чырысти фæуæлахиз, уымæн æмæ 
Спартак æрцыд дæрæнгонд. 
(Куырыхоны ныхæстæй) 
Нæ зæххыл цард мæнгæфсон у фынау, 
Нæй хос мæ тыхст, мæ уд æмæ йæ рыстæн... 
Уыди æрæджы кувæндон гæныстон, 
Ныр Лениныл фæуæлахиз Хуыцау. 
Уырнынад лæг нæ райсдзæни æфстау, 
Нæ дæн уырнæг — муртак кæнæ чырыстон, 
Æз партийæн хуымилийаг нæ фыстон, 
Ныр аргъуанæн нæ уыдзынæн хуындзау. 
Сымах фæдзæхсут дæснытыл уæ сæртæ, 
Нæ уырнынц мæн коммунæ æмæ дин... 
Уæдæ тыхстæй цæуыл дарон мæ зæрдæ? 
Нæ хъæуы мæн æнтысты охыл хин, 
Куы сфæлмæцын уæззау цардæй, уæддæр та 
Куыст æмæ уарзты ссарын æз мæ цин. 
1990 азы 7 август 
176 

&1 
е& 
* * * 
Сау къæдзæхыл иунæг тырты зайы, 
Æз йæ цæнгтыл ауыгъдæй лæууын... 
Мах нæ фын цæттæ хинау фæсайы, 
Мах фæфæнды мæргътимæ тæхын. 
Амонды цъиу ахстон æз уæлвæзты,— 
Уыд рæсугъд, кæркæ-мæркæ, цæхæр. 
Сайдта мæн сыфæй сыфмæ йæ фæстæ, 
Стæй æваст æроайсæфти кæмдæр. 
Асхъиудтон йæ фæдыл цæугæ рындзæй,— 
Ис зындонау арф къардиу бынæй. 
Зад тырты мæ рацахста йæ сындзæй, 
Баззадтæн йæ къалиутыл тыгъдæй. 
Акæсын бынмæ,— о додой! — æрхы 
Змæлы калм, йæ цæстытæ — зынгæй; 
Акæсын хæрдмæ, фæлæ уынæргъы 
Бирæгъты оал уæлкъæдзæх зыдæй. 
Уддзæф мæн æдзард сыфтæрау уигъы, 
Маст тырты дæр нал кæны рæгъæд. 
Цъиу кæны тыоар-тыбур цъæх мигъы, 
Сæфын æз... Æгъгъæд мын у, æгъгъæд! 
1995 азы 20 апрель 
177 

#1 
Газ 
* * * 
Ызнон дæр ма цы дзæбæх уыдис цард!.. 
Уыдтæн-*иу тыхст, æфхæрд æмæ æрхæндæг, 
Æхгæдтой мын фыдæгъдæуттæ мæ фæндаг, 
Æййæфтон æз бæсты знæгтæй хъыгдард. 
Уæддæр мæ зæрдæ уæрмы дæр нæ мард, 
Нæ уыд хуыскъаг нæ къæбицы нæ хæндыг, 
Мæ сыхаг мæм нæ дардта цыргъ йæ дæндаг, 
Нæ дардтон æз мæ базы бын цыргъ кард. 
Уырныдта мæн, фæрныг уыдзæн нæ фидæн, 
Нæ царды бæлас фидар у, æдас, 
Мæн туджы хъалон никуы хъæудзæн фидын. 
О, цас мæм уыд уæлмонц .бæллицтæ, цас! 
Мæ бонтæ ныр зæрдæхæлдæй æрвитын, 
Уæд ма цæмæн дæн хъоргъы был æгас? 
1994 азы 12 июль 
178 

&1 
СЯ 
* * * 
Нындзыг мæ зæрдæ, нал æм хъары маст. 
Хъæцын æнцад мæ тыхст æмæ мæ рыстыл. 
Ныр нал дæн æз мæ фыдæлтæй сæрыстыр, 
Ныр нал кæнын мæхи фæлтæрæй хъаст. 
Фæци мæ цард. Цæмæ ма у мæ каст? 
Мæ фыдæнæн нæ тагъд кæны Барастыр... 
Нæ аудынц уæларвон тыхтæ растыл, 
Мæ кувынæй фыдгулы ных нæ саст. 
Нæ радта тых нæ адæмæн мæ зарæг, 
Æз не срухс кодтон уыдонæн сæ зонд, 
Нæ разындтæн мæ мæгуыртæн сæ дарæг. 
Цы бакæнон?. Æвæрæз лæг — тæссонд. 
Æз фистæг дæн, мæ фыдбылыз та — барæг, 
Мæ цæуæнты сындзын телæй — æмбонд. 
179 

К1 
СЯ 
ГАЛЫ ХЪАСТ 
Зæгъынц, бæстыл Ды сфæлдыстай æппæт, 
Уыныс дæрдтыл æгас дуне бæрзондæй... 
Кæд афтæ у æцæгдæр, Уæллаг, уæд 
Æнæрай у дæ тых æмæ дæ зондæй. 
Зæгъæм дын мах: дæ къухæй сындз фæтон, 
Дæ зæрдæ махау ма срухс уæд дæ куыстæй. 
Дæ уарзон зæйцыл акæнæд нæ бон, 
Хъæрзæд æдзух дæ ахсджиаг нæ рыстæй. 
Æркæс, Хуыцау, дæ хъуыддæгтæм, æркæс, 
Корридæ — уый зынты зындон у галтæн. 
Цы кодтам мах? Цы туг фидæм, цы хæс? 
Мах амæттаг цæмæн ыскодтай хъалтæн? 
Уæхскуæзæй кусæм адæмæн рæстæй, 
Нæ сау куыстæй сæ дарæм мах æнусты, 
Хæрынц нæ уыдон стонг æмæ зыдæй, 
Уæддæр нæ кодтам не Скæнæгæн бустæ. 
Æрымысынц хъæддаг сырдты хъазт ныр, . 
Фыдудæй мах дæ кувæг адæм марынц. 
Цы бакæна лæгсырды ныхмæ куыр? 
Сæ хин, сæ тых мыл радыгай æвзарынц. 
180 

Фыдхор у лæг, æлгъаг цинтæ — йæ мæт, 
Ыскодтай мах дæ тугдзыхтæн нывондаг. 
Зæддаг чызджытæн худæг у мæлæт, 
Æфсис нæ зоры тугæй дæр сæ мондаг. 
Тæрæнгæнæг хъуынсæр цæукъа, Эрнест, 
Дæуæн та ам цæуыл райы дæ зæрдæ? 
Дæ гаццаимæ мах бынаты фест, 
Ныссæдзæнт арф дæ сау буары сæ кæрдтæ. 
Куы кæнай рыгты утæхсæн цæфтæй, 
Уæд дын бæрæгбон нал уыдзæн фйестæ... 
О не Скæнæг, цæмæн сæфæм рæстæй? 
Тæригъæд æмæ аудæн цы фесты? 
Цæфтæ цы сты? Тыхсæттæг маст у, маст! 
Мæ сыкъатыл сæ иу лæгау куыд сисон?— 
Кæрæф тугхортæн фехæлид сæ хъазт, 
Кæниккой уæд сæ хъалбонтыл æвдисæн. 
Фæлæ кæм и рæстмæ тæрхон? Мæлæм 
Æхгæд зылды мæстæй æмæ рæхуыстæй. 
Кæм дæ, Хуыцау? Нæ арфæ дын зæгъæм: 
Æнæрай у дæ цин æмæ дæ куыстæй.. 
Европæмæ куы ’рцæуай галæй, уæд 
Фæстæмæ здæх æрвон галуанмæ хъугæй. 
Дæ рæстдзинад мæ къæдзилы бын уæд, 
Дæ цæсты рухс нырхæмтæ уæд нæ тугæй. 
1994 азы 15 октябрь 
181 

хыгъд 
Хорз у цард — йæ кондыл дау 
Чи кæны фæлхæрстæй? 
Радта алкæмæн Хуыцау 
Хицæн хай йæ хæрзтæй. 
Ды гуымыдза дæ, лæппын, 
Дзурынц дын: æвзæр дæ! 
Ма тыхс уый тыххæй æппын, 
Ма риссæд дæ зæрдæ, 
Нæу дæ сæры зонд тæмæн, 
Нæу нывыл дæ хуыз дæр, 
Уыйхыгъд ратдзæн Цард дæуæн 
Амæндтæн сæ • хуыздæр. 
1993 аз 

&1 
гза 
Нæ уæх Хуыцауы сконд у махæн: 
Ыскæн нын къогъойæ фæтæг, 
Уæддæр æй дардзыстæм паддзахæн, 
Сæрæй йын кувдзыстæм ныллæг. 
1995 аз 
183 

#1 
хза 
СИДЗÆРГÆСЫ БУЗНЫГАД 
Скæнæг, нæ фæдæн дæ хæрзтæй сæрхызт. 
Бузныг, дæ хæстæ мыл ноджыдæр сæвæр. 
Хъæуы рæгъауы мæ дарæг хъуг хызт, 
Стонг бирæгъ уымæй ыскодта æхсæвæр. 
Рацыди сау къæвда, ралæбырд фахс. 
Уæллаг, дæ фæндтыл куыд нæ кæнон дис та! 
Галуантæм лæсæн нæ базылд æввахс, 
Уыйхыгъд мæ къæсы йæ уæлныхты систа. 
Иунæг лæппу мын уыд — сидзæр, мæ цард, 
Фæрныджы фырттимæ хъахъхъæдта арæн. 
Знаджы нæмыгæй мæ хъæбул фæмард, 
Фæрныг нæртон куывдтæ скодта цыппарæн. 
Ис ма мæм иу сæгъ — мæллæг у, зæронд, 
Бахуыскъ, сæныкк ын фæстаг аз нæ гуыры; 
Уый дын æрцыдис Цыппурсмæ нывонд,—. 
Афтæ дæ хæрзтæй рæвдауыс мæгуыры. 
1994 азы 28 мартъи 
184 

#1 
газ 
УЫГ 
Бæстæ аныгъуылдис тары, 
Мигътыл бафынæй ис мæй. 
Хъæды булæмæргъ нæ зары, 
Фæндæгтыл ызмæлæг нæй. • 
Уæд æгъатыр цуаны бафты 
Хъæды бур мыстытыл уыг, 
Афтæ сæ фæцæгъды, афтæ!— 
Скæлы ахстæттæн сæ рыг. 
Бонмæ бафæллайы цуанæй, 
Сбады тулдзы цонгыл уæд. 
Бады буц æмæ уæзданæй, 
Бон ын аргъуан вæййы хъæд. 
1994 азы 4 август 
185 

#1 
г* 
ÆФХÆРДЫ ХЪАСТ 
Бастадтæн тохæй. Нывонд дæн зынтæн. 
Цард мын мæ амонд мæ къухæй ыскъæфта. 
Лрв мыл æрфæлдæхы... Иу хатт та мæн 
Сæрды æрæййæфта дыргъдоны къæвда. 
1994 азы 29 мартъи 
186 

♦ ♦ * 
Бастадтæн. Фехæлд мæ зæрдæ. 
Нал у фæндонæй мæ цард. 
Архайын хъавгæ, уæддæр та 
Къæдзилыл асæттын кард. 
Сисы мæ стыр уарзт уæларвмæ, 
Калы мын Боброн тæмæн, 
Уалынмæ талынджы тарфмæ 
Фехсы гыццыл хæрам мæн. 
Дзаг фынгыл кувæгæй бадын, 
Сидтытæ уадзын рæгъæй, 
0, фæлæ сау тыхстæй хатын: 
Ферох фæстаг сидт мæнæй. 
Афон у — сиды мæм уынгæй 
Балцмæ мыр-мырæй мæ бæх. 
Нал зонын сыстын мæ фынгæй, 
Чидæр мыл худы дзæбæх. 
1994 азы 14 октябрь 

ÆФХÆРД ДЗЫНГА 
«Уæдæ куыд сæфы дуне! — Махыл 
Рæстæй цæмæн кæны фыддуг? 
Нæл бæхæн абадтæн йæ рагъыл, 
Цъырдтон дзы удыхосæн туг. 
Хуыцау, хæлар цард нын фæдзæхстай, 
Уæд фос цæмæн разынд кæрзмаст? 
Æваст фæсутыр дæн йæ дзæхстæй, 
Мæ зæнг йæ рæбыныл фæсаст. 
Ныр ма куыд цæрдзынæн къуылыхæй? 
Зæгъ-ма, цæй дзынга у къуыллау! 
Æркæс, æрра хайуан къæйныхæй 
Зæххыл цæмæн халы æгъдау! 
Мæгъа, куыд ын бары йæ барæг?! 
Æниу цæмæн хъуыди къæдзил?.. 
О Скæнæг, бабын уæд мæ марæг, 
Йæ уд ын зындонмæ нывзил!» 
Мæстæй нæ хъастгæнæг нырхæндæг, 
Уыдис цæнкуылæй дæр тызмæг; 
Нæ зыдта дзагъырæг, бæхæн дæр 
Кæй ис бындз сурынæн дымæг. 
1994 азы 18 июнь 
188 

&1 
С& 
* ♦ • * 
Тæссаг ысты хъæддаг куыйтæ ыстонгæй, 
Бæхджын æфсады апирдзæн сæ бал. 
Уынын, лæбурынц тигырмæ æрдонгæй, 
Йæ бархи цардæн нал ис ныр амал. 
Ыстай-паддзах сæ ассæнды йæ быны, 
Ныффæйлауы сæ, зилгæ уадау, дард. 
Хуыдуг кæнынц сæ туг æмæ сæ хъуыны, 
Фæвæййы куыдз уæззау цæфæй дзыхъмард. 
Уæддæр ыл ног æрбакæлынц тыгуырæй, 
Йæ царм ын тонынц — зыд æмæ къæйных. 
Кæлы йæ туг йæ тæн æмæ йæ хъуырæй, 
Сæтты мæстæй уæздан сырдæн йæ тых... 
Зыны гæзæмæ хъамылæй хъуыргъуындæг, 
Йæ тарфæй хъуысы цин æмæ уынæр. 
Æрныллæг арв, хæтæн быдыр æркъуындæг, 
Тæлфынц ма тæрфы бур куыйтæ уæддæр. 
Ныгуылæны зæрæхсиды сырх тайы, 
Фæлмæн æрбадт хъаймæты зæххыл тар. 
Мæ цæстытыл зæрдæхалæн ныв уайы, 
Мæ хъуыры бады сау хъыгæй къуыбар. 
1995 азы 27 январь 
189 

&1 
ОЯ 
БИРÆГЬЫ ХЪАСТ 
Сау æрхытæ урс тымыгъ æхгæны, 
Дары сырх къуыбызыл дæр мæ фæд... 
Бирæгъыл уынгæджы бон куы скæны, 
Атулы сыл куыдзы бын дæр уæд. 
Æз быхсын ыстонг æмæ фыдцæфæн, 
Фæлæ сæфы ме стыр намыс ныр. 
Нал мын ис мæ хæтæнтыл ныдзæвæн, 
Скодтой мын мæ цæуæнтæ цыбыр. 
Нал ис ам гæбæр куыйтæй ызмæлæн, 
Аууæрдынц уæрыччы цармау мæн. 
Нæй мæнæн сæ хæстытæй ныммæлæн, 
Нæй мæнæн сæрыстырæй цæрæн. 
Алы ран — сындзын гæрæн мæ разы, 
Баййафы мæ агъуыд æрдонг уым.- 
Салд зæхх мын мæ фыцгæ тугтæ нуазы, 
Фесты уым мæ хæцæн фæз цъысым. 
Хъары туг цæстысыгау мæ цæфтæй, 
Пирынц мæн æвзæр куыйтæ хъуынау... 
0 Хуыцау, цы дыл æфты мæ сæфтæй? 
Рауадз мыл нæртон цуанон фæлтау. 
1995 црч 6 февраль 
190 

2Ъ 
$& 
* * * 
Цъахты хæрды бафæллади гал, 
Сау зæххыл уæззау дзоныгъ фæласы. 
Бастад, мæгуыр, нал фæразы, нал, 
Сау халон æм саппы сæрæй уасы. 
Хицау æй æрдзæхст ласы хъæбæр, 
Галæй уис фæстаг тыхтæ лæмары. 
Зонгуытыл æрхауы гал, уæддæр 
Сысты æмæ ахæцын фæлвары. 
Цудгæ-цудгæ анцайы сындæг, 
Фæндаг тартæ байдыдта йæ разы. 
Галтæрæг æм бавзиды тызмæг, 
Калмау уис йæ хус рагъыл ысхъазы. 
Нал ызмæлы, нал æггуырсы гал, 
Уымæ ныр цъæхснаг цæф дæр нæ хъары. 
О, æдылы, нал фæразы, нал, 
Галы хъаймæт халон дæр æмбары. 
1995 азы 23 февраль 
191 

&1 
РЕКОРДТÆ 
(Анекдот) 
Абон ног хабар æрцыд, 
Бафтыдта нæ дисы... 
Рог атлетикæйæ уыд 
Брыстæ Парисы. 
Уым нæ бæстæг тыр Эдвард 
Равдыста йæ тыхтæ: 
Уый æппарæн дзæбуг дард — ’ 
Имгъуыд дард нынтъыхта. 
Адæм къухæмдзæгъд кæнынц, 
Байдайынц ыл къордтæ. 
«Уый куыд рауад, уый?» — фæрсынц 
Сгуыхт лæджы спецкортæ. 
Загъта сау лæппу: «Мæстæй 
Лæг ныхъхъуыры арт дæр. 
Радтут мæм æхсырф,— æз æй 
Фехсин ноджы дарддæр!..» 
Ныр æхсырф æмæ дзæбуг 
Сафæм мах æгадæй, 
Æмæ схицæн ис нæ дуг 
Фарн æмæ бæркадæй. 
1995 азы 5 февраль 

ъъ. 
гя 
РУХС ÆХСИН 
С С-йæн 
Ды уындæй — сыгъдæг зæд Афродитæ, 
Мысынц нын Беллонæйы дæ митæ. 
Калыс мигъау сау цæхæр бæрзондæй, 
Амбулис хæйрæджы дæр цыргъ зондæй. 
Сау хъуыдыйæн — урс ныхасæй агъуд, 
Мары саджы карз цæфау дæ бахудт. 
Ды — зæриндзых: ирыл сау туг уарыд,— 
Сты дæ дзырдтæй мах зæрдæтæ арыд. 
Ды сæ разы цардгуртæн лæууыдтæ, 
Згъæлдтай сыл тæвд ыздыйæ фæрдгуытæ. 
Урс хæдзарæн арвмæ калд йæ фæздæг, 
Сидтæ ды: фæкæнæм сæ фыдвæззæг! 
Чи кæны æххормагæй сæркъултæ, 
Хоныс уыдон сырх æмæ фыдгултæ. 
О, фæлæ дæхæдæг, мæ хур, раздæр 
Разындтæ Сырх Алардыйæ карздæр. 
Залгъæдæй нын адджын мыд лæмарыс, 
Афтæмæй нын тибиты марг дарыс. 
1995 азы 22 апрель 
7 Састдзæигæрæг 
193 

♦ * * 
Æгъгъæд у, æгъгъæд у, цагъартæ! 
Мæнг дзырдтыл ысхардз и уæ цард. 
Дзыхæй нын æрæвæрдтат бартæ, 
Фæндæй ныл æндзарут цъæх арт. 
Уæ зардау мæнгард у уæ хъарæг, 
Тыхбар у уæ цардæн æлдар... 
Хъайтары ысхонут лæгмарæг, 
Хуыснæгæй ыскæнут хъайтар. 
О, додойаг, чи басаст, уыдон: 
Сæ хорз дæр, сæ ном дæр — æлгъыст! 
Сæ галуаны скодтат уæ хуыдон, 
Сæ рухс хур уæ тыргъмæ æрхызт. 
Нæ ивгъуыд цард эпос у махæн, 
Кæнут ыл хæрам æмæ дау. 
Тæрхонгæнæг нал и мæрдкъахæн, 
Рæвдаут лæгмарты рæдау. 
Ныхъхъус ут, ныхъхъус ут, цагъартæ! 
Уæ ард дæр, уæ цард дæр — мæнгард. 
Уæ кæлæнтæ судзæнт цъæх арты, 
Цыртæн уын ныссадзæнт уæ кард. 
1997 аз 

&1 
$Я 
НÆ ТЫХСТЫ ХЪÆР 
Уæгъуыр бæстæ — æлвыд æмæ хъыгдард, 
Кæсыс æнцад дæ царды нывмæ джихæй. 
Дæ хуссарыл æндзары сау хæст арт, 
Дæ цæгат дын æхгæны сур хъызт ихæй. 
Нæ уыд дæ зæххыл фарн æмæ сæрфат,. 
Уыдтæ æдзух дзæгъæлдзутæн сæ хæтæн. 
Уæддæр дæ фырттæн раст цавта сæ фат, 
Сæттын нæ куымдтой арц æмæ къæлæтæн. 
Сæ тых дæ дардыл айтыгъта уæрæх, 
Сыгъта сæ зонд дæ талынгты цырæгътæ... 
Æрбадт дæ хуымтыл сау тугæй æртæх, 
Дæ цæрæнтæ — æрхуым æмæ хæррæгътæ. 
Æрхауд дыл ныр дæ тæдзгæ цар бынтон, 
Фæкодтой дæу Иудæтæ хæлæттаг. 
Дæуæй нæ дуджы рухсд&р у зындон, 
Дæ байзæддаг уæгъдибарæй ысхъæддаг. 
Хæрынц кæрæфæй цъулбертæ нæ уд, 
Нæ риутæй хъуысы марой æмæ катай. 
Кæм дæ, фæзын, нæ дуджы Робин Гуд, 
Цæвæд Рæстдзинад залымты дæ фатæй! 
195 

Кæны нæ хъалон алы бон дывæр,— 
Кæм хæты цымæ мастисæгæй Разин! 
Кæм фесæфтæ, Сырх Сæуæхсид, ды дæр? 
Нæ сæрмæ тары рухсхæссæгæй разын! 
1995 азы 23 октябрь 

ИРОН АРГЬАУ 
Ысхæцыд хус быдырыл арт, 
Ыссыгъдис къутæрæй, кæрдæгæй. 
Цæуы йæ хъæлдзæг къæс-къæс дард, 
Ныттар ис арвы тыгъд йæ сæгæй. 
Тындзын йæ иувæрсты. Уæд дын 
Цъæх артæй хъулон хилæг дзуры: 
«Фæу мæ хæрзгæнæг! Мæлын 
Рæстуды ма бауадз дæ цуры». 
Мæ ехс æм бадардтон — æз æй 
Дзæгъæл нæ ныууагътон зындоны. 
Мæ цонгыл атыхст калм, ыстæй 
Сындæггай абырыд мæ роны. 
Цæуын уæдæй ардæм, цæуын, 
Мæ риу мын сау налат æууилы. 
Хъæрзын Хуыцауы раз, кæуын,— 
Æддæмæ нал быры, нæ хилы. 
Зæгъы, фæхæсс, æдылы, мæн, 
Хæрзгæнæг хорз кæм ары, уырдæм. 
Хæссын æй æз, фæлæ цæмæн?— 
Тæрхоны чи хъусы мæгуыртæм! 

Нæ хъуысы дауджытæм мæ хъæр, 
Мæ хъастыл суды лæг фæхуды. 
Æз дæн Амранæй дæр тыхстдæр, 
Кæнын йæ уавæрмæ тæхуды. 
О додой! Сау адæм лæгæн 
Тæригъæд никуы зонынц Иры. 
Сæ разы хилæгой мæнæн 
Мæ туг мæ зæрдæсæрæй цъиры. 
Кæм дæ, хъырна гæды? Мæ зын 
Дæумæ уæддæр бахъарæд мастæй, 
Мæ хъæр дæм фехъуысæд! Фæзын, 
Ыскæн æгъатыр тæрхон растæй. 
1996 азы 17 ноябрь 

* * * 
Хизы нæ дыргъдоны пыл, 
Халсæрттæ ссæнды йæ быны. 
Дыргътыл æрхафы йæ был, 
Бæлæсты фарсгай æлвыны. 
Уырдæм ма бахъуызыд цæу, 
Згъæлæнтæй уый дæр фæхъæстæ. 
Дыргъдон æвæгæсæг нæу,— 
Зилынц йæ алыварс гæстæ. 
Ахæссынц дардыл сæ цæст, 
Хæмпæлты сдарынц сæ сæртæ, 
Пылы нæ уынынц,— æрмæст 
Сæгъыл нызгъалынц къуыбæрттæ. 
1996 азы 19 апрель 

&1 
хза 
* * * 
Æрбадт нæ зæххыл хурлæууæн бæстон, 
Æрбампылд бон, йæ барты бацыд зымæг. 
Æргъæвст тымыгъ дæр фестади сымсымæг, 
Нындзыг, мæгуыр, къæтæр ихы бын дон. 
Ныууæзбын талынг — хины сырд ызнон 
Æрвон цырæгътыл асæрфта йæ дымæг. 
Æдзæм тары Цыппурсы арт æрнымæг, 
Æрмæст ма дары урс æндæрг сæндон. 
Æрлæуу!— мæ зæрдæ зæххы зылд æнкъары, 
Лæзæры цадæг саудалынг кæмдæр, 
Йæ гæмттæй мыл дыдзырухсы цъыртт хъары. 
Ыздæхы бон... Бæсты фарнæн цæхæр 
Ныуæрст зынгау фæстауæрц вæййы тары... 
Æрцæуы уалдзæг — баууæнд ыл — æрцæр. 
1994 азы 18 декабрь 
200 

* ♦ * 
. Хохы тулы дур, 
Зилы цалх быдыры. 
Нæй, нæ тавы хур 
Абон дæр мæгуыры. 
Фарон куыд уыд цард, 
Афтæ у нырма дæр. 
Амонд лидзы дард, 
Лæг кæны къуырмадæр. 
Уарзын дæу, уæд мæ 
Сауындз, гъа, дæ хъуырыл! 
Ох, мæ бон! — хæрдмæ 
Тулдзæн дур мæгуырыл. 
1995 азы 15 декабрь 

&1 
СЯ 
* * * 
Хъаст кæныс: нæ бæстæйæн 
Къодах у паддзах... 
Ма къах мæн — йæ рæзтæ йын 
Хорз мæрзут сымах. 
Цардимæ гуызавæйы 
Чи кæны быцæу?.. 
Сагты раздзог саг вæййы, 
Фосы бодз та — цæу. 
1995 азы 1 ноябрь 
202 

* * * 
Æлгъин лæгау æфстау 
Дæтты æппæт дæр Рæстæг... 
Ныззæронд ис Хуыцау, 
Идæдз у ныр, æвæстаг. 
Æрталынг ыл йæ бон, 
Йæ тæрхон ма цы мары! 
Харбины ласы дон, 
Бынсыгъд кæны Самарæ. 
Æрцæвы Уый куырмæй 
Зылыны бæсты расты. 
Йæ хъузæттæ зыдæй 
Фыдхор кæнæ æрра сты. 
Мынæг кæны цæфтæй 
Зæххы къори йæ разы. 
Сывæллонау зынгæй 
Йæхæдæг мигътыл хъазы. 
1998 азы 20 август 

К1 
ГЗЗ 
Сæдæ хатты дын хорздзинад фæдæн, 
Дæ фæндаг дзуармæ арæзтон дæуæн. 
Кæм арæхстæн, уыдис дын уым æгъдау, 
Мæ уд дæр дын нæ бакодтон æвгъау. 
Нæ баци иу хатт хорз кæнын мæ бон,— 
Фæласта уæд мæ бирæ хæрзтæ дон. 
Мæ къуыхцыйæ мæхæдæг дæр тыхст дæн, 
Уæддæр нæмыс æлхынцъ æрфгуытæй мæн. 
Дæу не скодта мæ сыгъдæг уарзт хуыздæр, 
Æмæ кæны мæ уды рыст дывæр. 
1994 азы 19 август 
204 

&1 
€& 
ТЕРКÆЙ ТУРКМÆ - МÆ ХÆТÆН 
(Ирон æхсины зарæг) 
Æз конд æмæ зондæй рæгъæд дæн, 
Мæ цардæн мæхæдæг — æфсин... 
Æрра Теркæй Туркмæ — мæ хæтæн, 
Мæ амæттаг —мулк æмæ цин. 
Мæ намыс ныууагътон Измиры, 
Йæ аргъмæ æрхастон милуан. 
Ысуагътон цъæхсæртæ нæ Иры, 
Æхсинау мæ хонынц уæздан. 
Мæ мойæн сыгъдæг æмæ дзуар дæн, 
Хæдтулгæ йын радтон лæвар,— 
Ныр уыйхыгъд бæлонау хæдбар дæн, 
Йæ къайыл нæ дары дзылар. 
Мæ чызг та цæуы Эмираттæм, 
Мæхи хуызæн уый дæр — сæрæн... 
Мах бонджынтæн рог рæвдыд раттæм, 
Уæззау уæргътæ райсæм мыздæн. 
Хæлофы мæ бакаст æмбулы, 
Мæ хæрзтæ цы кæнон æвгъау! 
Мæ фидауц, мæ узæлд Стамбулы 
Пашаты ыскæнынц рæдау. 
205 

Æз ракодтон абон чъиритæ, 
Мæ хицау сæ скуывта дзæбæх, 
Нæ лæг та мæ балцы æрвиты, 
Зæгъы мын: дæ фæндаг — уæрæх. 
1994 азы 7 апрель 

ЦЫМЫДИС КÆСАГ 
Æз æрра кæсаг уыдтæн, 
Хъазыдтæн-иу малы. 
Сабыр сау æхсæвты мæн 
Арвмæ сайдта стъалы. 
Доны уæлцъар уæд зындис 
Рухсытæй тæппытæ. 
Цинæй нал зыдтон æфсис, 
Кодтон сæм гæппытæ. 
Уæд цъыллинг, зæгъгæ, мæ тъæпп 
Ызмисыл фæцыдис... 
Ныр Æрфæны фæдмæ гæпп 
Нал кæндзæн цымыдис. 
1994 азы 25 ноябрь 

ю. 
♦ ♦ ♦ 
Хъаст кæнын: æнæбон дæн, æвæрæз, 
Нæу мæнæн зæххы сой дæр æххуыс... 
Худыс мыл, ныфсытæ мын æвæрыс, 
Царды хæрзтæ оирæ сты, зæгъыс 
Цæй, ныууадз, ызнæт фурдæн йæ арфыл 
Уыд цæуæн нæртон лæгæн æрмæст. 
Стъалытæ дæр тынг бирæ ис арвыл, 
Фæлæ чи уыд се ’рттывдæй æфсæст? 
1995 азы 2 декабрь 
208 

Я1 
гаа 
ПЕХУЫМПАР 
Мæ марæг, мæ фæдтыл фæлладæй ныддæргъ дæ, 
Æз балцы фæд-фæдыл æппæрстон мæ уæргътæ. 
Уæнгрогæй ысхæццæ дæн рагъмæ æвронгæй, 
Дæ удхарыл бардуагау худын уæлвонгæй. 
0 Амонд, ды зæдау мæ разы фæзындтæ, 
Мæ зæрдæйы рухс зарæг фестынц мæ зынтæ. 
Æз æфцæгыл хъонц æмæ монцтæй ысуæгъд дæн, 
Фæкувын сæрибарæй арв æмæ рæгътæн. 
Мæ куыстмæ фæндонæй æвналын æнцонæй, 
Мæ дзырдтæ мын дзыллæтæ исынц архцонæй. 
Ам буц дæн мæ цардæй—нæ дзы дарын хæстæ, 
Хæрам кæнæ катай нæ уадзын мæ фæстæ. 
Уæ талф-тулф уæ фыдгæвд нæ зынынц бæрзовдæ^ 
Фæхæтын Æрфæныл зæрдæ æмæ зондæй. 
1994 азы 26 ноябрь 
. 209 

&1 
гаа 
♦ ♦ * 
Гыццыл дæн æз. Сæгъы сыкъа — мæ цæрæн: 
Йæ комыл уафы сау хæлуарæг тын; 
Тæссаг у уым—нынкъусы йæ мæлдзыг дæр, 
Нæ дзы срухс царды диссæгтæй мæ зонд. 
Мæнæй нæ рауад сем кæнæ гуыппырсар, 
Къуыбары бын фæлурс вэеййы æвзар. 
Æниу мæнæн дæр стъалы ис: мæ рæзты 
Æрттиваг хъæндил ратæхы æхсæв. 
1994 азы 23 январь 
210 

ю. 
гза 
* * * 
Бафæлладтæн... О Хуыцау, æркæс, 
Иры хъыгтæй басыгъди мæ зæрдæ. 
Зæххы буарыл иры бæстæ — нуæс, 
Акалд дзы цæссыгты цад мæ сæрты. 
Цас дзыназон?— байсысти мæ туг, 
Уыйбæрц рыстæй бадон уыдзæн дур дæр. 
Лæг кæны æдзæм мастæй хуыдуг, 
Нал нæ тавы Иры дзыхъы хур дæр. 
0 Хуыцау, кæд ма кувæм дæуæн? 
Иу бон тохы, иннæ бон — мæрддзыгой. 
Хуымтæ—сыгъд, нæ рухс дзуæрттæ—дæрæн, 
Тоны мах мæлæты уад бындзыггай. 
Фаг нын уæд. Æрæнцой нæ æруадз, 
Улæфы цæфæй цæфмæ бæлас дæр. 
Царды куырдадз макуы суæд зæппадз, 
Уарзт фыдæхæй ма фесæфæд раздæр. 
Аларды ныл бафтыдта йæ рын, 
Стæппæлттæ и зæххы цъар уæлмæрдтæй. 
Нал нæ уадзы агъуыд бал цæрын, 
Мах нæ рæстад нал хизы мæнгæрдтæй. 
211 

Æз — фæхтыхост, хахуыртæй — æлгъæд, 
Иры хъыгтæй рафтыди мæ зæрдæ. 
О Хуыцау, æгъгъæд нын уæд, æгъгъæд, 
Акалди цæссыгты фурд мæ сæрты. 
1993 азы июль 

К1 
СЯ 
Зæрин бандон! — ыскодта дæу фыдбылыз. 
Цæссыгты æмæ туг-цады æвдылыс. 
Дæуыл æрбадæд къодах кæнæ лалым, 
Уæддæр уыдзæн бæстысæр æмæ залым. 
Йæ армы уый цыкура-фæрдыг дары, 
Йæ тыхбар ныл нымæт ехсæй фæлвары. 
Уыдзæн дæ хицау Алардыйæ карздæр, 
Уæддæр æй хонæм Джеры дзуарæй уаздæр. 
Йæ уæхскыл—калм, нæ сæрымагъз нын цъиры, 
Йæ хъузæттæ — хæйрæг æмæ гуымиры. 
Дæ къуырфы залым нал зындзæн хъуынатæй, 
Уæддæр рæхджы нæ фезмæлдзæн бынатæй. 
Уæззау у Мономахы худ, уæддæр æй 
Нæ исы иу дæр барвæндæй йæ сæрæй. 
Дæ тæссæй Лæг уынгæг сагъæстыл бафтид, 
Уæддæр нæ кæныс, хины бандон, афтид. 
Фæлæ тæрсæд!— æд цæвæг æм хæстæгдæр 
Фæцæуы тагъд йæ сырх пæлæзы Стæгдар. 
1993—1998 азтæ 
213 

&1 
СЯ 
ХЪÆДЫСЫСТ 
Нæ хус буарыл фæрнæй 
Цæры хъæдысыст — залым. 
Фæцъырдта туг зыдæй 
Æмæ ныннæрст, ныллалым. 
Йæ гæлдæры йæ сæр 
Ныххауд, æмæ фæтоны. 
Ныссырх и сыст, уæддæр 
Йæхи сыгъдæг урс хоны. 
1994 аз 
214 

ЦАРДИВÆН 
Ныгъуылы кады заман тары, 
Нæ дуджы кадæг фыссæн нæй... 
Бæгъатыр нал райгуырдзæн Нары, 
Поэт ыл нал зардзæн фæрнæй. 
Нæртон фарн нал цæуы хæдзармæ, 
Черментæн нал хъуысы сæ хъæр. 
Цæуынц дæлимонтæ лæгдзармы, 
Кæны паддзахиуæг сæлхæр. 
Нæ цин — куывдтæ æмæ хæзгултæ, 
Хæраммæ чи сласдзæн йæ кард?! 
Вæййæм æлдары раз сæркъултæ, 
Вæййæм æмгары раз мæнгард. 
Цагъартæ! Згъæр æмæ хæзнатæн 
Сæ размæ зонгуытыл бырут... 
Фæдон нæ разындзæн Маратæн, 
Мæрдтæй нæм налч сыстдзæни Брут... 
Цæрæм æгъуыз æмæ æгадæй, 
Быхсæм хъазайрæгтау æфхæрд... 
Цы нæм уыд хорз æмæ бæркадæй,— 
Кæнæм сæ стонг сырдтау бынхæрд... 

Ныгъуылынц сау рохуаты цадæг 
Хъазуат, ысгуыхт æмæ æхсар. 
Нæ дуджы нал сæнтысдзæн кадæг, 
Кæнæм ма додой æмæ сар. 
1998 аз 

#1 
Г« 
* * * 
Нæ дары лæг йæ амондыл хæрхидон, 
Хъысмæты цæфæн ничи ссардта уарт... 
Цыдис мæрдтæм афтидармæй Мачъидон, 
Дæвдæг къæдзæхыл марди Бонапарт. 
1997 аз 
217 

#1 
г« 
ФÆТÆГÆН 
Кæддæры сырх æвиппайды ныуурс и! 
Бæттыс нын ды Сыгъдæг чиныгæй ард. 
Нæу мæзджыт рох, фæкувыс нын Цыппурсы, 
Фæдзæхсыс Къохы Хетæгыл нæ цард. 
Пысылмон дæ, муртак æви чырыстон? 
Æртæ хуыцауæн иумæ кувæн нæй... 
Гыццыл Йрыстон ма фæкæн гæныстон, 
Æндæр фæкув Бæлгъуырæн дæр фæрнæй. 
1994 аз 
218 

&1 
СЯ 
ХÆЛХЪОЙ АДÆМ 
Уæззау æфсондз уыл дардта Бабилон, 
Мæрдтæй цæуæгау здæхтыстут Мысырæй, 
Пилат уæ хъилтыл ауыгъта уæ хъуырæй, 
Сыгъта уæ къордтæй гарнаты Нерон. 
Нæ уыд уæ цард æрдзы скондæй фæткон. 
Цы уæ сфæлдыста хин æмæ уæгъуырæй? 
Зæххы кæрæтты хаттыстут мæгуырæй, 
Уæддæр уæ митыл не ’ркæнут фæсмон. 
Сырдтой сымах Парисæй, Албионæй, 
Уыд инквизици Нойы цотæн рын, 
Нæ дуг уын дуне баивта зындонæй. 
Кæнут зæххыл хæрамы арт цырын, 
Уæхи сæртæ дзы баззайынц сыгъдонæй, 
Уæддзер нывыл нæ базыдтат цæрын. 
1994 азы 7 декабрь 
219 

&1 
Гза 
АУУÆТТÆ 
Фæкъул и хур, ныгуылæнмæ фæтулы, 
Ныххаудзæн фурды тулгæ дурау тагъд. 
Сынт-балау талынг къардиутæй ыстахт, 
Уæлмонц кæны хæзгул æмæ фыдгулы. 
Елтагъан хъулæй дурæйгуырды ’мбулы, 
Сырх туг нæ хæхты урс сæртыл фæтагъд. 
Æмпулы арс ыстуры мардæй агъд, 
Ызмæнты дон гыццыл дæлимон кулы. 
Æндæргтау сихтæ аууæттæй ыстынц, 
Цæуынц агуыры сау æфсад ыстæры, 
Æхсгæ дуртæй æрвон сахар сæттынц. 
Цæхæртæ калы арвгæрон, ныннæры: 
Дуртула халы сарт-дзыргъатæй рындз, 
Цæхгæр зилæнты дурхъæпæн æвæры. 
1996 азы 28 июнь 
220 

&1 
$% 
АВДÆНЫ ЗАРÆГ НОГ ИРОНÆН 
(Зары фыд) 
Ахуысс, мамми дæу нæ уыны, 
Кæн лоло æмæ гуысси. 
Уын фæрныг брнтæ дæ фыны, 
Айрæз тагъд æмæ дæ быны 
Мауал кæн дзысси. 
Нæй дæуæй богалдæр Нартæм, 
Нбм дын Ног ирон уыдзæн... 
Ацыдис дæ мад Канартæм, 
Тагъд нæ раздæхдзæнис ардæм, 
Тезгъо дзы кæндзæн. 
Ахуысс, де ’мгæрттæ — мæгуырæг, 
Ды — уæздан æмæ сæрдар. 
Рауайдзæн дæуæй абырæг, 
Мулк дæумæ лæудзæн цыхцырæг, 
Туггарз-иу æм дар. 
Зонын, кусдзынæ лæгмарæй, 
Зон-иу хин æмæ хæрам. 
Цæр хæзнатимæ хæларæй, 
Хион уа, фыдгул — лæмар æй, 
Ратон дзы гæртам. 
221 

Ирæй давдзынæ тырынтæ, 
Цæцæны сæ базар кæн. 
Афтæ!— зондзынæ цæрынтæ, 
Ахуысс, ахæрон дæ рынтæ, 
Сбæздзынæ лæгæн. 
Скодтон æз дæуæн цъæхсæртæ, 
Давтон арвы хъуг дæр æз. 
Дарын ныр дæуыл мæ зæрдæ, 
Кæд ныхмæ лæууой æвзæртæ,— 
Ссар-иу сын фæрæз. 
Разын хицæутты раз цурон, 
Кæн тыхджындæрæн лæггад. 
Кув-иу Ногбонæн æртхурон, 
Уæд дæ фарн уыдзæн бындурон, 
Бафтдзæн дыл бæркад. 
Лидздзæн Хуры чызг дæ фæстæ, 
Уымæ цал бæлдзæни, цал!.. 
Цинтыл дæу хъæудзæн фæлхæстæ, 
Ратт капеккыл дæр нæ бæстæ, 
Кæн, мæ хур, мадзал. 
Ахуысс, ды мæнæн æнцад дæ, 
Саг мын ирвæзы зæфцæй. 
Ахуысс,— акусон æхцатæ, 
Алхæнон гугку, цацатæ, 
Афынæй у, цæй. 
1998 азы июль 

&1 
С& 
* * * 
Хæрынц кæрæдзи стонг бирæгътау дзыллæ, 
Кæнынц хуыцæуттæ кувджытыл быцæу... 
Зæххы къори уæрццы айкау гыццыл у, 
Сыджытæй, донæй иу уды фаг нæу. 
1997 аз 
223 

&1 
ОЯ 
ДОМБАЙЫ ЗÆРОНД 
Хуыртыл хурныгуылды æрхы 
Стонг зæронд домбай уынæргъы. 
«Æз домбай дæн, æз — паддзах, 
Кад кæнут мæнæн сымах!» — 
Дзуры карзæй, фæлæ сырдтæ 
Мурмæ нал дарынц йæ дзырдтæ. 
Паддзах афæлдæхт, ныддæргъ, 
Худы саппы сæрæй дзæргъ. 
Мæнæ диссæгтæ!— йæ рагъыл 
Халон рувасимæ рахыл. 
Уæ, бындар фæуай шакал!— 
Тоны сах-рихитæй хал. 
Ныр хъандзал бæрзæй æркъæдз и, 
Мыст ын бахсыдта йæ къæдзил. 
Хъæр кæны уæддæр: «Мæ хай! 
Æз паддзах дæн, æз — д&мбай!» 
1996 азы 14 январь 
224 

&1 
ГЯ 
Мигъ æрбадт нæ тæрныхтыл уæззау, 
Хъулгъа ныл æрхъула кæнынц ногæй. 
Иры бæстæ сау хъыгтæй ныссау,— 
Мах цæуæм къуыбар цæссыгтыл рогæй. 
1998 азы 28 июль 
8Саетдзæигæрсг 225 

* * * 
Залгъæд дидинæг æфтауы,— 
Ног мыд къуыбыртыл фæтагъд... 
Сæныкк!— сонт зæрдæ æрра у, 
Ма кæн царды цинтыл тагъд... 
Маргæй урс дзыкъы фæхъæстæ,— 
Марг рæсугъд вæййы, хæрзад... 
Ныр зæрдæхæлдæй дæ фæстæ 
Уасы сæрвæты дæ мад... 
1998 азы 5 август 

&1 
СЯ 
КÆСАГДЗАУТÆ 
(Ирон хабар) 
Дыууæ ироны дарынц 
Ыстыр цады æнгуыр. 
Æнкъардæй сабыр зарынц: 
«Кæсаг кæм фесæфт ныр?» 
Æппынфæстаг ысдавта 
Зæрин кæсаг сæ иу. 
Уæд иннæмæн ныццавта 
Æнахуыр фат йæ риу. 
Æмбæхсынц хæхтæ хуры, 
Æрттивы кæф зынгау. 
Уæд ахсæгмæ ысдзуры 
Йæ уацайраг чызгау: 
«Æз курын, хорз лæг, ауадз 
Мæ цæрæн доны мæн,— 
Дæуæй хъыгты ’хсæн ауæдз 
Хъаймæтмæ уæд лæудзæн». 
Фырцинæй лæг фæсæлхæр. 
Зæгъы: «Æрра нæ дæн! 
Куыд кæлы, куыд, йæ цæхæр, 
Уый мулк у, мулк, мæнæн!» 
227 

Уæд йе ’мбал дзурын систа: 
«Тæригъæд у, æвгъау... 
Æфтдзæн дæ цардыл исты, 
Цæй, ауадз æй фæлтау...» 
Йæ бонæй уæд мæлгъæвзаг! 
Æлгъин ирон фæсаст... 
Ыстæлфыд малы кæсаг, 
Фæстæмæ йæм ыскаст. 
Зæгъы: «Хæрзгæнæг! — фарнæн 
Ныгъуылæн доны нæй. 
Зæгъ, иу хорзæх лæварæн 
Цы хъæуы дæу мæнæй? 
Ысуæгъд кодтай,— ды цæрай,— 
Æмбалы дзырдæй мæн; 
Цы зæгъай, уый дывæрæй 
Дæ сыхагæн уыдзæн». 
Уæздан ирон ыскатай: 
«Милуан æви хæдзар?.. 
Ехх, амæн уæд бæркадæй 
Дывæр уыдзæн лæвар!..» 
Йæ фæнд йæ фæнды суры, 
Йæ хъул нæ бады сах... 
Æрæджиау ныдздзуры: 
«Мæ иу цæст мын ыскъах!» 
1998 аз 

#1 
гаа 
ЦУАНОНТÆ 
Уæд дыууæ лæджы цæдис 
Бакодтой хæларæй. 
Иу Уæлладжырæй уыдис, 
Иннæ уыд Къуыдарæй. 
Загътой лæгтæ: «Ис дзæвгар 
Уссурийы тинтæ; 
Ам та тинты кæрц — хъазар, 
Бакусæм дзы минтæ». 
Амонд сахъгуырдтæм æркаст, 
Зæрдæ цинæй райы, 
Æмæ цуанонтæ æваст 
Балæууынц тайгайы. 
Фæлæ—оххай!—разынд хъæд 
Тигыртæн еæ дарæн... 
Дзуры хин мызурон уæд 
Сай-ма-сай хæларæн: 
«Ам æвирхъау у зымæг, 
Хъызт, тымыгъ — æгъатыр, 
Фæлæ саразæм цæрдæг 
Иу æрдузы цатыр». 
229 

Агъуыст барæвдз, уæдæ куыд, 
Нæй хуыздæр йæ цуры!.. 
Гъеныр цуаны цæуын хъуыд, 
Уæд мызурон дзуры: 
«Саг лæг, артгæнæн дзы нæй, 
Зымæг та æрхæстæг, 
Фæлæ ма сафæм зæфцæй 
Беритау нæ рæстæг. 
Æз нæ къæсы скъахон зæхх, 
Агуат — пец — парахат... 
Ды — дæ бонæй у!— дзæбæх 
Сырдты фæдыл ахæт ». 
Араст лæг,— тæссаг у хъæд,— 
Къæхтæ хъавгæ исы. 
Цъиу куы спæррæст кæны, уæд 
Зæрдæ риуы сризы. 
Змæлы хъамыл... Уым æваст 
Стай куыд фæзынд, афтæ 
Фездæхт лæг æмæ æмраст 
Хæдзармæ ныццавта. 
Тигыр фесхъиудта зынгау, 
Фесхуыста йæ фæстæ. 
Лидзы тарст цуанон мыстау,. 
Цатырмæ нылвæста. 
Фехста портийау тæлтæг 
Стай йæхи уæлæрвты... 
Диссаг!— размæ бахауд лæг, 
Атахт сырд йæ сæрты. 
230 

Гом уыд хæдзары дуар,— сырд 
Уым зыввыттæй батахт... 
Лæг фæсæррæтт ласта цырд,— 
Гом дуар ахгæд уайтагъд. 
Дзуры мидæмæ нæ гæвз: 
«Гъæйтт-мардзæ, мызурон! 
Ауыл хæц, æз ма дзы рæвдз 
Ноджыдæр æрсурон». 
1970-æм азтæ 

&1 
С& 
* * ♦ 
Æваст куы схъæздыг уа гæвзыкк, 
Уæд къахдзæн арвы цæст йæ хъалæй. 
Кæмæндæр райгуырди сæныкк, 
Æмæ йын куывд ыскодта галæй. 
1996 аз 
232 

&1 
СЯ 
Лæг цæмæн сæвзæрд нæ зæххыл, уый нæ зонын, 
Дис цæмæн кæнæм æртæхыл, уый нæ зонын. 
Арвыл Авд хойæн фæхицæн нæй æнусты, 
Мах цы бафтыдта фыдæхыл, уый нæ зонын. 
Адæм цины бон фæрныгæй бадынц куывдты, 
Æз кæдæм тæхын мæ бæхыл, уый нæ зонын. 
Ис нæ разы хин, фыдбылыз æмæ знæгтæ, 
Лæг кæм сæмбæлдзæн бæллæхыл, уый нæ зонын. 
Кæс, рæсугъд наз дары фахсы цъæх зымæг дæр, 
Наз куыд сырæзы къæдзæхыл, уый нæ зонын. 
1998 аз 
233 

&1 
г* 
ФÆЛЛАД БÆХ 
Уыдтæн æфсургъ — хæрзтуг æмæ уæздан, 
Æлæм мæ разæй никуы скъæфта дугъон. 
Фыдкуыстæй цадæг фестадтæн хайуан, 
Хæрæгау хæрды дзаг хордзентæ лухын. 
Æз бастадтæн. Мæ фæндаг мыл ныддаргъ, 
Нындæгъд мæ рагъыл хорхæссæн дыдагъæй. 
Мæ барæг амард, баззади мæ уаргъ, 
Къæрных дæр нæй—уый чи сисдзæн мæ рагъæй? 
1994 азы 7 январъ 
234 

* * * 
Æркъæдз æрыгон тæгæр кæрты, 
Лæууы æфхæрд чындзау уырдыг. 
Лæбыры бурбын сыфтæр сæрды, 
Æртæх ын нал æхсы йæ рыг. 
Уæларвмæ хурсыгъдæй дзыназы... 
Кæсынц æм гуытты сых чыртæй,— 
Мæлы мæллæг тала сæ разы, 
Уæддæр ыл дон æркæнæг нæй. 
1998 азы 3 август 

&1 
СЯ 
СЫСТ 
Уæд дын фæзынд нæ хуыйы рагъыл сыст, 
Уыдис хæрын йæ цин æмæ йæ куыст. 
Уыдис, ай-гъай, нæ гыццылæн гæццытæ, 
Йæ дзыццайы дзы кодта уый хъыдзытæ. 
Йде рæвдыд дзæргъмæ уарзыны монц каст, 
Йæ дойны тырæн тугæй дæр нæ саст. 
Æфсис тæвд пъатæй буц хъæбул нæ зыдта, 
Йæ мады риу æхсызгонæй æхсыдта. 
Гъе афтæмæй бузнаг хуы хæрд фæцис, 
Æрмæст ма баззад къудистæгыл хъис. 
Уыдис æнтæф бон, хур цæхæртæ калдта, 
Йæ зынгæй цъыфты бахус ысты малтæ. 
Æфсæстæй бамбæхст хъисы аууон сыст, 
Фынæйæ ма йæ уæззау сым-сым хъуыст. 
1980 азы август 
236 

АУУОН 
Аууон!— хинæйдзаг дæ, цурон, 
Сау налат, цæсгом дыл нæй... 
Кæд вæййынц мæ бонтæ хурон, 
Уæд нæ цух кæныс мæнæй; 
Фæлæ мигъ бон кæнæ тары 
Ссарæн нал вæййы дæуæн,— 
Уæд лымæн æмæ хæлары 
Ды цæмæн фæзмыс, цæмæн? 
1997 азы 28 август 

#1 
гза 
ИНÆЛАРЫ УСЫ ХЪАСТ 
Нæ рæстæг агæпп кодта тагъд, 
Æваст куыд тынг аивта мах дуг! 
Нæ лæг-иу цæргæсау куы стахт, 
Дзырдтой уæд немыц: «Ахтунг, ахтунг! 
Тæхы цæ сæрмæ стай.... Фæдис!» 
Нæ герой махæн генерал у, 
Фæлæ æхсарæй хæст фæцис,— 
Ныр ам лæппын гæды дæр нал у. 
238 

ДЕМОКРАТТЫ ЗАРÆГ 
Зилы царды цалх нæ барæй, 
Абон ралæууыд нæ рад. 
Бæстæ сфæлдæхтам бындзарæй, 
Уæд нæ сæрхъызойтæн кад! 
Махмæ дуг йæ рохтæ радта, 
Ис нын хорз ном «Демократтæ». 
Мах уыдыстæм «коммунисттæ», 
Уыд нæ сырх билет фæрдыг, 
Уый нæ хъарм бынæттæм систа, 
Уый нæ скодта уæд хъæздыг. 
Уый нын алцыдæр куы радта, 
Мах уæд систæм демократтæ. 
Мах нæ рихитæ ныддастам, 
Цъыфы баппæрстам æфсарм. 
Къазна къусбарæй фæхастам, 
Ирæн бастыгътам йæ царм. 
Мах — куырыхон, демократтæ, 
Цардæн аразæм сæрфаттæ. 
Махмæ спаддзах ис фæлитой, 
Ис ын хъузæттæ дзæвгар: 
Давæг, сайæг æмæ диттой, 
Сих, сылкъи æмæ лæгмар. 
Уый сын «кусыны» бар радта, 
Æмæ систы демократтæ. 

Ис нæ рæнхъы журналисттæ, 
Ис фысджытæ, уæдæ куыд. 
Уыдон адæмæн сæ ристæ 
Хонынц цинтæ æмæ мыд. 
Уыдон — зондджын, демократтæ, 
Иннæтæ та — ренегаттæ. 
Мах ыстыр Уæрæсе халæм, 
Бæстæ — холы, саг лæг — сынт. 
Мулк, хæзна нæ гонтæм калæм, 
Тагъддæр! — фадат нын фæзынд. 
Чи сты, гъа-ма, демократтæ, 
Мах сын нардуат хæйттæ раттæм. 
Нæу нæ халæн куыст дзæгъæлы, 
Схæцæд арæнтыл цъæх арт. 
Бæстæ саст мæсыгау хæлы, 
Фæлæ арæзы нæ цард. 
Хæст нын царды хæрзтæ радта, 
Систы бонджын демократтæ. 
Адæм — кусæг, пролетартæ, 
Мах — сæ фæллæйттæн бындар. 
Иутæ хъуамæ уой цагъартæ, 
Иннæ хъуамæ уа æлдар. 
Уæдæ чи нæ сты æрратæ> 
Уыдон фестæнт демократтæ. 
Уадз, Уæрæсе уæд мæгуыргур, 
Махмæ фаг уыдзæн уæддæр. 
Хæстæн ма ’нцайæд йæ гуыр-гуыр, 
Уæд кæндзæн нæ исбон бæр. 
Туг кæлæд, æрмæст-иу раттæнт 
Янки доллар демократтæн. 

Судзы скæсæны Ирыстон, 
Знаг ыл бафтыдта хъаймæт; 
Хуссар Ир фæцис гæныстон, 
Фæлæ мах нæ кæнæм мæт. 
Мах — лæгуарзон, демократтæ, 
Хъулгъайæн зæххытæ раттæм. 
Гуырдзы бацахстой нæ бæстæ: 
Хъуд, Тырсы æмæ Чысан. 
Мачи райсæд, ма, йæ гæр>зтæ, 
Мах хæд-зонд ыстæм,уæздан. 
Тох кæныс, уæд партократ дæ, 
Мах та — сабыр, демократтæ. 
Мах буржуйты цагъдмæ кафæм, 
Уый нын амондæн — мадзал. 
Мах нæ фыдæлты кад сафæм, 
Фæлæ кусæм капитал. 
Адæм! Басæттут, æрратæ, 
Сты уæ хицау демократтæ. 
Махыл ауды Ыскæнæг, 
Мах фарс — дин æмæ закъон. 
Цæр уæгъдибарæй, тыхгæнæг, 
Цард сæудæджерæн — æхцон. 
Сом нын хъаны бартæ радта, 
Мах — уæйгæнæг, демократтæ. 
1993 азы 16 апрель 

&1 
гза 
* * * 
Арвæн æз дзæнгæрæг цагътон, 
Уым нæ хъуыстой мæн. 
Уæд мæ сæр дæ нывонд,— загътон 
Сабырæй дæуæн. 
Арвмæ уæд сæ зæлд мæ дзырдтæн 
Галы богъау хъуыст: 
Æз бæхау дæуæн æрцыдтæн 
А зæххыл. фæлдыст. 
1998 аз 

&1 
€Я 
ТЫХСТ УДЫ ХЪÆР 
О стыр Хуыцау! Кæд искуы дæ æцæг, 
Кæд сæнтыст ацы сæфт дуне дæ дзырдæй, 
Кæд нын хъысмæт ды сныв кæныс бæлвырдæй, 
Кæд дæ нæ цард, нæ хъуыддæгтæн хынцæг, 
Кæд хъизæмар дæ фæндæй кæны лæг, 
Кæд нæ ды скъæрыс раууаты мæгуыртæй, 
Кæд нын æлдар ды саразыс лæгсырдæй, 
Кæд де сконд ысты хин æмæ хæлæг, 
Кæд фидиуæг дæ барæй у къæзæнæг, 
Кæд нæу дæ хорзæх залымæн æвгъау, 
Кæд галиумæ фæткæй цæуынц нæ зæнæг, 
Уæд дын зæгъын: нæй де сконды æгъдау, 
Уæд ды нæ фыд нæ дæ, фæлæ фыдгæнæг, 
Уæд мах хъæрзынæй мах ранмæ æрхау! 
1991 азы 15 сентябрь 

♦ * * 
Æгæр бузныг ма у дæ цардæй, 
Æнæууæнк у амондау цард. 
Æрбахъуызынц сау мигътæ дардæй, 
Гыццыл зынгæй сйрвæзы арт. 
Нырма дæм йæ хурварс ыздахы, 
Рæхджы дæм йæ митварс зындзæн... 
Фæстагмæ цагъар æмæ сахы 
Æмбартæ ыскæны ингæн. 
1997 аз 

&1 
гза 
ХАБАР 
Саппы сæр хуымыл фæкъахыр и сис, 
Хуыммæ æдæрсгæйæ знаггад цыдис. 
Хураууон бады зæронд лæг — мæлдзой, 
Нал ары кæрты йæ удæн æнцой. 
Сыстад, къæдз-къæдзы фæцæуы сындæг, 
Æрхмæ гуыбыр-гуыбыр бахæццæ лæг. 
Равзары дуртæн сæ дзæбæхтæ уым, 
Скæсы — уæларвимæ баиу ис хуым. 
Хæрды фæхаста уæззау дуртæ фаг, 
Къулы фæтулы фæстаг дур — сæйраг. 
Бастад, фæдонзоныг, зилы йæ сæр, 
Хилы уæлæмæ æд хæзна уæддæр. 
Сисмæ йæ фæндаг дзæнæтау ныддаргъ, 
Æрхмæ йæ ссоны фæстæмæ йæ уаргъ. 
Нал кæсы сау дур йæ коммæ æппын, 
Лæг дæр нæ комы йæ уæзæн сæттын. 
Систа йæ — абадт йæ бынаты дур, 
Хуымгæрон ракаст зæронд лæгыл хур. 
245 

Зæххыл æрбадти, æрæнцад сындæг, 
Мигъау йæ цæстыты абадт хуыссæг. 
Уахъæз фæйлауы бæзнаг хуым дзæбæх, 
Агайы комы хъæргæнæг йæ бæх. 
1995 азы 4 январь 
246 

&1 
ГЯ 
* * * 
Æхсæв мæ хуымЫл нал хæцы æртæх, 
Уынын бæлвырд—мæныл мæ хуыцау рахатт... 
Зæххыл нын ис рæстæвзарæн — зын сахат, 
Уæд базонæм нæ хионтæн сæ уæх. 
Ыскодтой уыдон иударон мæ бæх. 
Хæрзиуæг нæй, хæрамдзинад — парахат, 
Æргом кæны мæ хæлæртты гадзрахат, 
Кæм тауын уарзт, æркæрдын уым фыдæх. 
Мæ бæх ныххæдмæл хионтæм фыдгуыстæй, 
Мæ уаргъ мæхæдæг фистæгæй хæссын, 
Нæ хъары мисхал иумæ дæр мæ рыстæй. 
Уæддæр мын нæу хæрзиуæг кæнын зын, 
Нæ дæттын дзуапп фыдхахуыртæн æлгъыстæй, 
Мæ уарзты фæрцы царды уæз быхсын. 
1990 азы 28 сентябрь 

$я 
Мæ куыст уæ цардæн нæу фæрæз, V 
Æрмæст уын ницы скодтон мастæн. 
Уæ цин, уæ рæвдауынæн æз 
Мæ зæрдæ дидинæгау хастон. 
Мæ Ир, нæ дын систон дæ уаргъ, 
Фæллад дæн — иу рындзыл æрбадæм. 
Нæ хæрзтæн ничи скæндзæн аргъ,— 
Нæдæр Хуыцау, нæдæр нæ адæм. 
1998 аз 

ФАТДОН 

&1 
СЯ 
чиныгдон 
Хъæздыг дæн æз — алæмæт у мæ бæстæ, 
Йæ лæгъзы ис хуымгæнд æмæ дыргъдон. 
Нæ сысы уым сæрддон æнтæфы дон, 
Зымæг дæр калынц дидинæг йæ фæзтæ. 
Йæ астæу ис æргъæу галуан — йæ фæстæ 
Бæрзонд фæцыдис урс аргъуан — æрвон. 
Вæййы мæ ныхас зæдтимæ æхцон, 
Кæнынц мын рухс нæртон семтæ мæ рæзтæ. 
Йæ тæрфы ис æхсыры цад мæнæн, 
Уым арæн нæй хъоргъан кæнæ æмбондæй, 
Хæссы мæ рог æрвон тыгъды Æрфæн. 
Æз райгонд дæн сыгъдæг царды мæ бонтæй, 
Мæ армы дарын арвайдæн — кæсæн, 
Уынын дзы дуне ирд æмæ нывгондæй. 
1996 аз 
250 

САСТ ДЗÆНГÆРÆГ 
Уыдтæн æргъæу мæсыг кæддæр,. 
Уыдтон мæ Иры дуне тигъæй. 
Зындис мæ фисынтæй цæхæр, 
Мæ рухс нæ мынæг кодта мигъæй. 
Мæ ныхыл рухс цырагъ сыгъдис, 
Мæ риуы зæлыдис дзæнгæрæг,— 
Йæ дзингæй талынгмæ лыгъдис 
Хуыснæг, хæйрæг æмæ æрвнæрæг. 
Æхсыст мæ фæлгæсæнты цард, 
Нæртон хор рухсы бын хуыздæр зад. 
Уæд хъуыст мæгуыр къæсы дæр зард, 
Фæрнæй нæ цух кодта йæ Сæрзæд. 
Ныппырх дæн хины дурæй ныр, 
Ныссаст мæ дзæнгæрæг — мæ зæрдæ. 
Фыдгул мын байтыдта мæ хуыр, 
Цæуынц лæгбирæгътæ мæ сæрты. 
Уæ мæсыг фестади æндæрг, 
Йæ дуне — тар æмæ æдзæрæг, 
Æрмæст ма дурдзæндты ныр дæр 
Хъæрзы цъæл фæндырау дзæнгæрæг. 
1998 аз 

&1 
С& 
* * * 
Адæмыл хур дæр не ’ххæссы. 
Табу кæнын, ыскæнæг Тых, дæуæн,. 
Ды мын мæ риуы хуры къæртт нывæрдтай. 
Цы ис фæрнагдæр амондæн лæвæрттæй, 
Æз уымæй хайджын нардуатæй фæдæн. 
Мæ зæрдæйы рухс — хъарм æмæ фæлмæн, 
Æхсæв æм сыстынц сидзæр удтæ мæрдтæй, 
Йæ цард кæмæн у саудалынг æфхæрдтæй, 
Хæссынц дзы уыдон схъис тынтæ зынгæн. 
Нæ йыл ауæрдынц хионтæ кæрæфæй, 
Зынггай сын уарын уарзты арт рæдау, 
Уæддзер дзы скъæфынц стъæлфæнтæ хæлæфæй. 
Мæ зæрдæ, судз! Дæ рухс хæларæй тау! 
Куы ’рхауон æз хæрамы бын зæрддзæфæй, 
Уæддæр дæ хурæй хурхорты рæвдау. 
1993 азы 14 май 
252 

ÆНÆ ХАЙ 
Хуыцау, талант куы уæрстай 
Дæ дзылыхтæн рæдау, 
Мæнæн уæд хай дæ хæрзтæй 
Нæ бакодтай лæгау. 
Хæцыд Чермен йæ бартыл, 
Сæрибарыл — Къоста. 
Мæхи нæ барын нартыл,— 
Цы кæнон ныр æз та? 
Мæ цард* мæ дуне — раууат, 
Æнтыстæн нæй фæрæз. 
Сæудæджер мæ нæ рауад, 
Нæ зонын давын æз. 
Мандат мæм нæй—йæ уæз ын 
Нæ фæразын хæссын... 
Хуыздæр куыстæн нæ бæззын 
Æмæ стишки фыссын. 
1995 азы 27 апрель 

ю_ 
гя 
СÆФТЫ ДÆСНЫ 
Дар бесценный, дар напрасный... 
А. Пушкии 
Мæ хо Кассандрæ, хъары мæм дæ рыст, 
Цы уыдзæн, уый лæгæн йæ ныхыл кастæ, 
Дæ зонд Пергамæн ирвæзæн уац хаста, 
Уæддзер дæ фæдзæхст адæммæ нæ хъуыст. 
Бæлвырд, мæнæн дæр уæгъды у мæ куыст, 
Æнæууæнк дуг мæ зæрин дзых ныббаста. 
Дзырдтон æцæгтæ змæст æмæ фыд азты, 
Мæн та хуыдтой æлгъыст æмæ ысхуыст. 
Кæй уарзын, уый мæ уды цин нæ уырны, 
Рæгъы нæ цæуы Ныхасы мæ дзырд, 
Мæ фæдыл тохмæ ме ’рдхорд дæр нæ тырны, 
Нæ сæ кæны мæ уаз бæллиц æмбырд... 
Мæ зарæгæн нæ фæсивæд нæ хъырны,— 
Уыдзæн мæ иры сау хъыгтæй мæ цырт. 
1990 азы 14 ноябрь 
254 

#1 
&1 
ИЗÆРМИЛТЫ 
Æризæр и. Мæйдар æхсæв æрхæстæг. 
Фæци нæ куывд — бæркады рæгъ зæгъæм. 
Фæхоны мæн æдзæм талынгмæ рæстæг, 
Сæнайыл тугау мæрдты хур нырхæм. 
Хæрзбон, мæ цард! Æвæсмонæй мæ фæндаг 
Цыбыр кæнын. Ам нал хъæуы мæ куыст. 
Уыдтæн ма знон дæр аргъæуттыл æууæндаг,— 
Хъайтартæ абон баисты зынгхуыст. 
Фæцæуын ныр изæрмилты æмырæй, 
Цы уа, уый уæд! Уæлдай тыхст у фæсмон. 
Кæудзæн Рæсты Зæд хæлд дзуары мæгуырæй, 
Бæлгъуыр хæрамæн ардзæни æфсон. 
Зæххон удхæрттæ бавзæрстон æххæстæй, 
Фæстаг бæллиц дæр нал баззад мæнæн. 
Фæци мæ бон. Ысхицæн дæн мæ хæстæй, 
Æрзайдзæн ныр мæ куывддон хуымы гæн. 
Мæнгард дуне йæ фæтк ивын нæ уадзы, 
Нырау æдзухдæр хъулон уыдзæн цард. 
Мæ бон мын тар æрбатухы мæрдадзы, 
Мæ фæндаг сæфы арвы кæрон дард. 
1996 азы 12 июнь 
255 

&1 
$& 
* ♦ .* 
Уыд Англисы бæгуылæг — Шеридан, 
Мыггагæй — сау, зæрдæйæ та — уæздан. 
Куырыхон лæг цæстмæмитæ нæ уарзта, 
Хæрам тæрхон-иу лордтæн дæр нæ барста. 
Парламенты æлгъаг хъуыддæгтыл худт, 
Ысхуыдта-иу премьеры къоппа тутт. 
Ныфсхаст фыссæгмæ скъуыдысты фырмæстæй, 
Йæ ныхмæ хинтæй ахсæн хыз нывæстой. 
Сæ тæрхон уыд хъæддых æмæ цыбыр: 
« Парламентæй уый ракурæд хатыр ». 
Тыхбары бын æфсæн уæйыг дæр тасы. 
Æрлæууыд лæг йæ зонгуытыл сæ разы. 
Уыдис, бæгуыдæр, бонзонæн йæ.ран... 
Лæууыд æмырæй исдуг Шеридан, 
Стæй сыстади, йæ фадгуытæ æрцагъта. 
«Цы чъизи у уæ парламенты!» — загъта. 
Бæсты хицæуттæ хъахъдзыхæй кæсынц: 
Фыссæг та хъалтæн амарзта сæ фындз. 
1984аз 
256 

&1 
гза 
ДЗУАПП 
Дж. Нинæйæн 
Зæгъыс, æгъатыр дæн æгæр, 
Рæгъы мæ кæстæрты нæ уадзын; 
Ыскæн нæ рæзгæты лæгдæр, 
Хъæуы сыл базыртæ ныссадзын. 
Ай-гъай, æргом кæнын ныхас: 
Нывгонд у алкæй цард æнусмæ; 
Уый зон, уæлмонцы бæх Пегас 
Фæзынди базырджынæй рухсмæ. 
Ды та мын равдисыс къæлæу... 
Цæуæд — Парнасмæ дæр æй уадзыи, 
Фæлæ Хуыцауы бон дæр нæу 
Хæрæгыл базыртæ ныссадзын. 
1994 азы 25 июль 
9Састдаж||г«ржг 
257 

&1 
С& 
ФАДЖЫСЫ ХЪÆНДИЛ 
Сау их ныххафта бæстæ, 
Арвы цъæх авгау ныцъцъæл; 
Тæрфыты хъæд ныссæста, 
Уардийæ баззад къæцæл. 
Булæмæргъ хъарæг систа: 
«Бабын ис фæрвыл мæ къæс, 
Судзынц мæ, уарди, дæ ристæ, 
Боны рухс нал уынын æз». 
Сау хъæндил рухсмæ слæсти, 
Акасти: фаджыс — уæрæх, 
Уымæй йæ цæст дæр æфсæсти, 
Цард æм фæкасти дзæбæх. 
Систа йæ амондыл зарын, 
Кодта йæ дунейæн кад: 
«Фарн мын æрхаста уарын, 
Ис мын æнусваг бæркад. 
Марыс мæ, сонт маргъ, дисæй: 
Гъеныр цæуыл у дæ маст? 
Дзаг куы у дуне исæй,— 
Цардæй æрра кæны хъаст». 
1993 азы 17 декабрь 
258 

&1 
ХлЯ 
* * * 
Ма тыхс, мæ хур, ма рæдадз дæ цæссыг, 
Арт цæгъдыс дæ удæй — æмæ цы? 
Сау хæрамæн фидар у йæ мæсыг, 
Уарзт æфхæрдæй цъыфдзасты мæцы. 
Ацы дуне не срухс кодта Буддæ, 
Мах Чырысти не скодта хуыздæр. 
Хæйрæгæн уæйгонд ысты нæ удтæ, 
Бирæгътæн нывонд вæййы уæтæр. 
Ацы заман зæрдæтæ мæра сты, 
Сагæй ныр уæздандæр у уызын... 
Чи зоны, æцæг хынцы Барастыр 
Карз тæрхоны раст æмæ зылын. 
Дасынц абон дзуары хуым мæтыхтæ, 
Райсом сæ фæхæсдзæн дымгæ дард... 
Ма хардз кæн мæнг сагъæстыл дæ тыхтæ, 
Ды уæддæр нæ аивдзынæ цард. 
1993 азы 23 февраль 
259 

&1 
СЯ 
* * * 
Мæ зæрдæ у æргъæу чыргъæд,— уынут 
Уæ разы уый чындзы чырынау гомæй. 
Æппарут дзы кæлмæрзæн кæнæ худ, 
Хæлар уын уæд зынаргъ лæвар мæ номæй. 
Нæ калы уым налхъуыт-налмас цæхæр, 
Даритæй уæ нæ бафтаудзæни дисы!.. 
Мæ уарзт — мæ хъæзнс æрдзæ хуызæй фылдæр 
Рæдау йæхи æрвон хæрзтæй æвдисы. 
Хайыр у цард хæлар æмæ рæстæй, . 
Мæ ис нæ дарын тар къуымты нымæрæй. 
Алæмæт у æргъæу чыргъæд,— хæрзтæй 
Йæ хардз æфты йæ бæркадыл дывæрæй. 
1998 азы 14 февраль 
260 

&1 
гя 
♦ * * 
Нæ бантыст фаг — нæ мын уыд фадат, 
Мæ рæстæг разындис гæбæр... 
Рæхджы мæ хæрнæджы куы бадат, 
Уæд-иу мыл ма худут æгæр. 
Нæ зоны аудын Ирыстон,. 
Уæ тæрхон карз вæййы хъæбæр... 
Мæ бон цы уыдис, уый фæкуыстон, 
Фæкуыстон уымæй дæр фылдæр. 
1996 азы 17 январь 
261 

&1 
ГЗЗ 
* ♦ * 
Ызнон мын куысты акъуырдтой мæ сæр, 
Мæ гуыр мын хъенæй бандоныл ныууагътой... 
Кæны мыл бустæ уарзон чызг ныр дæр, 
Хæрдты мæ систа знæт хицау йæ загъдæй. 
Тыхстæй мæ домы иу поэт цыдæр: 
«Мæ хъуыддаг хæлы, тагъд мæ фæдыл 
ратындз!» 
Тæлфынц мæ разы талф-тулфæй, уæддæр, 
Мæ сæр мæ уæлæ нал ис, уый нæ хатынц. 
1996 азы 15 декабрь 
262 

&1 
С& 
* * * 
Тар æхсæв æрæнцад, 
Нæй зæххыл уынæр. 
Бафынæй кæлæн цад, 
Сабыр дæн æз дæр. 
Арвы тары стъалы 
Хин митæ кæны. 
Цады был хъуыдалы 
Рухс фьштæ уыны. 
Бæстæ ныр æртæхæй 
Сатæг у, сыгъдæг. 
Фервæзти фыдæхæй 
Тары цинты лæг. 
Рог уæлдæф, дæ пъатæй 
Нал кæнын æвронг. 
Мæй ыстахти цадæй, 
Абадтис уæлвонг. 
Аргъау фестад бæстæ,— 
Цинтæ уын хæссæд... 
Сайы мæн йæ фæстæ 
Арвгæронмæ зæд. 
1984 азы 26 июль 
263 

* * * 
Цы кæныс, Хуыцау? Багъæц! 
Цæй сау лæг дæ, цæй сау? 
Æдзух мæ ныхмæ ма хæц,— 
Æфсарм дзы нал ис, ау? 
Уынгæг ран-иу нæ цагъта 
Фыдгулты дæр уæздан. 
Кæддæр æфсымæр загъта 
Йæ туджджынæй Мулдан. 
Дæуæй æз туг нæ дарын, 
Цæуыл кæныс быцæу? 
Æз дын нæ комын марын, 
Дæ бон ныббарын нæу. 
1990 аз 

ÆХСÆВÆДЦÆ 
Мæйдар. Мæ алывæрсты кардæй 
Æрзылдтон хахх,— 
Нæ йыл æрбавæрдзæн мæнгардæй 
Æвдиу йæ къах. 
Дæлимон!— бирæгъы дæндæгтæй 
Мæ хъуырыл — хал. 
Фæндагыл зинтæ æмæ знæгтæй 
Ныццагътон бал. 
Домбайы сау барцæн йæ хилтæй 
Ысбыдтон уарт, 
Кæлмыты ’взæгтæ ’мæ къæдзилтæй 
Ыскодтон арт. 
Уæддæр ма ус-бирæгъæй тары 
Æдас нæ дæн. 
Йæхи мæм комхæлиуæй дары,— 
Æргæвддзæн мæн. 
Нæй уымæн басæттæн табутæй, 
Нæдæр тыхæй. 
Мæ туг мын цъирдзæни къæбутæй... 
Уæххæй, уæххæй! 
1995 азы 12 сентябрь 

ЗОНДАМЫНД 
Хъазы арвы тыгъды стъалы, 
Уаллон абухы цъыф малы, 
Нæй сæ фæткæн ивæн, нæй. 
Хъоло дидинæг нæ калы, 
Æрдз йæ нывыконд нæ халы,’ 
Нæу нæ царды цыд фæндæй. 
Ма кæн ды мæстæй къæрццытæ, 
Рагæй чи кæны къуыхцытæ, 
Уый та абон дæр фæсыкк. 
Иугæр райгуырдтæ уæгъуырæй, 
Уæд цæрдзынæ ды мæгуырæй, 
Амонд не ссардзæн гæвзыкк. 
Цинтæ сты лæвæрд хъæздыгæн, 
Зæдтæ сты æмцег фæрныгæн, 
Хур дæр уыдонæн — хуындзау. 
Ды цы кæныс, мæгуыр, бартæй? 
Нард хай дæм куы хауид цардæй, 
Уæд дæу дæр уыны Хуыцау. 

Хъайла чи цæгъды йæ хъалæй, 
Уый куыннæ уа буц йæ халæй?— 
Уадз, уый хъаны цард кæнæд. 
Ды нымай фыдæбон цардыл, 
Кæд нæ дарынц дæу цъæх артыл, 
Кув дæ зæды хайæн уæд. 
1994 азы 10 февраль 

* * * 
Ыстыр уанел. Тызмæгæй 
Мæ зарæг уым æвзарынц, 
Цы дзы ис раст, æцæгæй, 
Уый марыныл фæлварынц. 
Кæлы сæ хид, сæ фæздæг, 
Нæ бодзтæ сих куыннæ сты! 
Кæм та фауын нæ рæстæг? 
Кæм та змæнтын нæ бæстæ?.. 
Цæй мæгуыр дæ, мæ марæг, 
Цæй суфа у дæ хъару! 
Сæрибар у мæ зарæг, 
Цы кæны, уый йæ бар у. 
Нæ ахсы уыг цæргæсы, 
Йæ хæтæн — арв — цъæх быдыр. 
Бæрзонд рындзæй фæлгæсы * 
Сæгъты дзугмæ дзæбидыр. 
1982 азы 5 июль 

МУЗÆ 
Донгæрон саударæг бады,— 
Ивад, æрхæндæг, фæлахс. 
Хъазы æргъæу кæсаг цады, 
Мадмæ нæ цæуы æввахс. 
Баззад дзæгъæлæй,— йæ фырттæй 
Музæ æрмист у, фæлмаст: 
Хитынц къæбæргур мæгуыртæй 
Намыс, Уæлмонц æмæ Раст. 
Баруад æфхæрд æМæ стонгæй, 
Бампылд æнафон йæ гуыр. 
Фалдæр та хъал адæм ронгæй 
Найынц цъæх нæуу æмæ хуыр. 
Уыдон æргъæу кæсаг малы 
Фелвæстой хызæй æваст: 
Фынгтæм нæртон бæркад калы, 
Стынг и чепена — сæ хъазт. 
Музæйы скæнынц сæ разæй, 
Уырыл æй кафын кæнынц. 
Дауджытæ бахудынц Уазæй, 
Стъалытæ арвыл кæуынц. 

Мæйы цалх ратулы састæй, 
Артдзæсты бахорз цæхæр. 
Бастади саударæг хъазтæй, 
Хъалтæ дзы хъазынц уæддæр. 
1995 азы 9 декабрь 

* * * 
Барастырмæ балцы цæуын, 
Мæ фæллад ысуадздзынæн нæууыл. 
Нæ хъæуы мæ мардыл кæуын, 
Кæуинаг мæ цард уыд уæлæуыл. 
Мæ хъæрæй нæ райхъал æфсарм, 
Нæ уæм хъуыст фыдохы мæ фæдис. 
Ыстыгътой мæ Ирæн йæ царм, 
Мæ разы нызгъæлæн нæ цæдис. 
Æрцыд уыл ыстыр хорз, ыстыр,— 
Мæрдты дуарыл аскъуыд мæ хъарæг. 
Цæрут-иу æнæмæтæй ныр, 
Мæ фæстæ уæ нал и хъыгдарæг. 
1995 аз 

* * * 
Нæ зонын иу лæвар мæ цардæй, 
Мæ хъысмæт разындис мæрддзæст. 
Уæгъд дæн цыты куывд æмæ бартæй, 
Мæ бæрны хæстæ ис æрмæст. 
Æз хъуамæ алкæй дæр рæвдауон, 
Кæнон гæлхуыртæн дæр æгъдау: 
Æнтæф у — райтындз сыл дæ аууон, 
Æхсæв у — батав сæ зынгау. 
Мæ кары нал æмбæлы уарзын,— 
Дæхимæ адæмы рын ис. 
Кæнынц дыл хахуыртæ — ныббар сын, 
Нæмынц дæ — ма сын сæтт сæ уис. 
Мæлыс дæ уаргъы бын фæлладæй, 
Уæддæр фæраз æмæ йæ хæсс. 
Цы кæныс амонд æмæ кадæй?— 
Быхсын, лæггад кæнын — дæ хæс. 
Хъысмæт, хæрамы бардуаг!— рад мын 
Нæ уыдзæн дзаг кæхцмæ лæвар. 
Æрмæст дæ курын иу бар: ратт мын 
Мæ хæс æххæст кæнынæн бар! 
1996 азы 18 октябрь 

&1 
гаа 
Æз цæрын зæххыл дæ барæй — æмæ бузныг, 
Ис мын боны рухс лæварæй — æмæ бузныг. 
Цард зынаргъ у, уый зындон куы уа, уæддæр, 
Æз нæ райгуырдтæн цагъарæй — æмæ бузныг. 
Нæй мын галуан, нæй мын кæрц, фæлæ уæддæр 
Дон мæныл нæ тæдзы царæй — æмæ бузныг. 
Мигъ мæ хуымыл их ызгъалы, фæлæ хур 
Хатгай ракæсы йæ тарæй — æмæ бузныг. 
Фесты ’гас хъæутæ æдзæрæг, фæлæ уыг 
Баззад уæзгуытыл бындарæй — æмæ бузныг. 
Ис мæнæн æмбæлттæ — Сагъæс æмæ Хъыг, 
Мемæ хорз цæрынц хæларæй — æмæ бузныг. 
Уарзты уидæгтæ мæ удæй тоны маст, 
Нæй сын сыскъуынæн бындзарæй—æмæ бузныг. 
Цард хæст у, фæхты мæ хойы, æз уæддæр 
Амонд агурын æхсарæй — æмæ бузныг. 
1994 аз 
273 

УАГУАДЗÆН 
Æризæр мыл нæ хъугомы æмбисбон, 
Кæны тызмæгæй арвгæрон гуыр-гуыр. 
Лæууы нырма æнæфснайдæй мæ исбон, 
Уæдæ цы кæнон?— уагуадзæн у ныр. 
Куыристæй тагъд-тагъд амайын уыгæстæ, 
Мæ кæрдинаг Хуыцауы бар фæуæд. 
Ох, чи бакæндзæн уыдон кой мæ фæстæ, 
Куы суадзон æз мæ фæллад галтæ, уæд? 
Мæ бадт мæкъуылтæ ласынмæ цæттæ сты, 
Фæлæ нæ мус дзæнæты фæзау — дард. 
Мæ къобор галтæ тутырон бæргæ сты, 
Фæлæ нындзыг сæ цæстыты æнкъард. 
Æрбацæуы нæргæ-уыраугæ уарын, 
Мæ дзоныгъ нæу æххæст амад уæддæр. 
Мæхи ма уæгъды удхарæй цы марын? 
Ныр уагуадзæн у... Байрæджы æгæр... 
1994 азы 23 ноябрь 

* * * 
Нæй зæххы хъыгтæн фæразæн, 
Нæй. 
Цæй, лæгау, лæугæ хох разын, 
Цæй! 
Рох нæ вæййы лæг ызнæгтæй, 
Рох. 
Тох куы кæнай, уæд æцæгтæй — 
Тох. 
Дард у амондмæ нæ фæндаг, 
ДарД. 
Цард мæнгардæн у æгæндæг, 
Цард. 
Ис уæддæр хæрзтæ нæ бæстыл, 
Ис. 
Дис куьганæ кæнон йæ хæрзтыл, 
Дис! 
Уарзт хæзнадæр у хæзнатæй, 
Уарзт. 
Барст мын уæд, Хуыцау, мæ катай, 
Барст. 
1994 азы 3 октябрь 

&1 
Г23 
* * * 
Æфтауы мæн Хуыцауы тæрхон дисы, 
Уæ хинтæй æз æмбисондаг фæдæн... 
Цæмæн самадтат удæгасæй мæн 
Дзæнæт æмæ зындоны астæу сисы? 
Æхцон дзæнæт æрвон хуызтæ æвдисы, 
Зыны йæ цъæх нæуу рухс фæзты фæлмæн. 
Ис иннæ фарс зындоны тар — ингæн, 
Мæ уд мын уый йæ талынгмæ нæ исы. 
Цыбæлæй æз уæлвонг фæзтæм кæсын, 
Мæн зæдты зарын сатæг къохмæ хоны, 
Æхсызгон сæнтты нал хатын мæ зын; 
Мæ зæрдæ йæм йæ бæттæнтæ фæтоны,— 
Хæрз дзæгъæлы! Æнæбонæй хъæрзын... 
Фаелтау куы судзин иугæндзон зындоны. 
1994 азы 28 июль 
276 

&1 
гаа 
ЦУАН 
Лидзы сæрджын сагмæ разæй, 
Сурын æй быдырты æз. 
Хъуамæ йæ ’рцахсон æгасæй, 
Агурын сырдæн фæрæз. 
Сагæн йæ урс хъуын — æвзистæй, 
Сытæ — сызгъæрин. Йæ сæр 
Тилы,— йæ тызмæг æвзыстæй 
Арвæй æркалы цæхæр. 
Хурау ныррухс кæны бæстæ, 
Змæлы йæ дымгæйæ æрдз. 
Тар хъæды згъорын йæ фæстæ, 
Цъыфдзасты ахизын рæвдз. 
Къæдзæхты суайын æнцонæй, 
Дæттыл гæппытæ кæнын. 
Айнæгæй рындзмæ уæндонæй 
Уарийау рогæн тæхын. 
Мæнæ ис — феййафын сырды, 
Нал ын ис ирвæзæн ныр. 
Хъис-архъан саппы лæбырдыл 
Алхъивдзæн сагæн йæ хъуыр. 
277 

Охх-æна! Сгуыхтмæ цæттæ лæг 
Лæгъзы фæуæлгоммæ уæд... 
КæрдæгыЛ алæст сæтæлæг, 
Сыфтыл ныууагъта «йæ сæт. 
♦Сæтыл фæбырыдтæн... Ох-хай, 
Баззадтæн нæууыл дæргъæй... 
Саджы хуыррытт ма фæсхохæй 
Иу хатт фæцыдйс хъæрæй. 
1994 азы 27 мартъи 

. ÆМБИСÆХСÆВ 
РУДЗЫНДЖЫ РАЗ 
Бады мыл пъæззыйау зын, 
Бастад фыдуацтæй мæ зæрдæ... , 
Сыстадтæн. Арвмæ кæсын. 
Стъалытæ калынц цæхæртæ. 
Арвыл — тыбар-тыбур, хъазт, 
Айтынг Æрфæны фæд дардыл. 
Тайы мæ зæрдæйы маст, 
Райы æгас дуне цардыл. 
Згъалы мæ зæрдæ йæ сæг, 
Систа мæ хъуыды йæ саутæ... 
Р^хс у мæ дуне, сыгъдæг, 
Уарзт дзы ысуадзы цъæх таутæ. 
1994 азы 3 февраль 

РАВГ 
Уазал мигъ арвыл ныпъпъæзæн, 
Хæхтæ йæ быны—сæпъæн. 
Нал быхсын абон йæ уæзæн, 
Тагъд мæ æркæндзæн тъæпæн. 
Галæгон баци мæрдфынæй, 
Нал уары мит дæр зымæг. 
Сфæлмæцыд сахар тæлфынæй, 
Бафтыд йæ цинтыл хуыссæг. 
Уасы ма уæрмæй лæхъир хæфс, 
Баззад уæлæуыл кæмдæр. 
Зар, хъуыллау!— ахсæв мæ ирхæфс, 
Пъæззы мæ зæрдæйæ тæр. 
Ихдоны бадын Бибыцау, 
Сæлынц мыл хъæд æмæ хуыр. 
Рох мæ ныууагъта мæ хуыцау, 
Галхæфс — мæ хæрзгæнæг ныр. 
Талынг дæ хъæрæй ныскъуыдтæ, 
Стæлфы мæ зæрдæйы.арт... 
Гъей, мæ зонд, абон хуыскъ уыдтæ, 
Ногæй дæ бацæудзæн цард. 

Амонд!— фæзынд мæм фæдисон, 
Тарæн фæкъаддæр йæ уæз. 
Чи зоны, зды мигътæ сисон 
Ахсæв мæ уæхсчытыл æз... 
Ох-хай, мæ хæфс дæр ныкъкъуытты, 
Нал хъуысы уæрмæй йæ хъæр... 
Сындзыл нæ зайы фæткъуытæ, 
Доны нæ лæууы цæхæр... 
Пъæззы мæм сабыр æрхъуызы... 
Райхъал у, зæрдæ,— фæдис!.. 
Дардæй æрвон уынæр хъуысы, 
Бафты мыл цин æмæ дис 
1994 азы январь 

&1 
$Я 
АМОНД 
Йæ бонæй уа, йæ бонæй уа Къоста! 
Адайы сæр дзæнхъа тæрхæгыл бадти, 
Хуыцау ьга арвæй диссæгтæ дзырдта,— 
Нæ поэт сæ йæ чиныджы фыста... 
Уынут, ныр ын пехуымпарау цы кад и?! 
1994 аз 
282 

♦ * * 
Ыскодта Æрдз,— уый базон,— 
Хæрæджы фæрскæй мæн* 
Гъе уымæн дæн фæразон 
Хъыгтæн æмæ зынтæн. 
Нæ залымтæн мæ бартæ 
Нæ радтон æз,, хъæлæкк. 
Нæ мæ басаста парти, 
Нæ мыл фæтых ис ПÆК. 
Нæ фыд! Дæ тых, дæ барæй 
Фæлварыс мæн æгæр. 
Нæ басæтдзынæ ’хсарæй 
Фæлтæрд зæрдæ ды дæр. 
1995 азы 25 апрель 

&1 
СЯ 
* * * 
Æртæ лымæны ис мæнæн, 
Нæ. сæ фауын фыдуындæй. 
Æртæ налатæн нæй тæрæн 
Мæ цард æмæ мæ фынтæй. 
Уырны мæ, уарзынц мæ æгæр, 
Кæм и зæххыл хуыздæртæ! 
Фæлæ хæзгулæй дæр кæддæр 
Фæсæлæт вæййы зæрдæ. 
Мæ лæмæгъ базыдтой — фæлмæн 
Рæвдауынц мæн дзæбæхæй. 
Уæддæр мæ рухс уарзонæй мæн 
Цæмæн кæнынц æнæ хай? 
Æрбадт мæ нывæрзæны Маст, 
Мæ разы кафы Катай, 
Æнкъард мæ дæлфæдтæй ыскаст, 
Фæсур сæ, цу, дæ уатæй! 
Сæ бынæй ацъелф ласын æз, 
Уæддæр мæ тагъд ыссарынц. 
Нæ арын гаццатæн фæрæз, 
Зæлдаг дзылар мыл дарынц. 
1996 аз 
284 

♦ * ♦ 
Уæлмонц сагъæстæй нал зилы мæ сæр, . 
Вæййын æз дæр пехуымпарæй æвронгдæр. 
Нæ кæны цард сыгъдæг æмæ хуыздæр, 
Хъыгтæ нæ кæнынц къаддæр æмæ рогдæр. 
Уæдæ цы хос и рыст æмæ зынтæн? 
Æрдумæ ма дар маст æмæ æвзæртæ, 
Фæлтæр хæрзтæй дæ зонд æмæ дæ зæрдæ, 
Уæд цард уыдзæн бæрæгбонау дæуæн. 
1996 азы 3 февраль 
285 

&1 
СЯ 
* * * 
Табу Хуыцауæн — афæдз та фæцис. 
Нырма уæддæр мæ нысанмæ цæй дард дæн! 
Куыдзы аз уыд—куыдзы цардæй фæцардтæн,* 
Æрвылбон ныхст мæ зæрдæйы æрхъис. 
Хуыйы ^з дæр куыд разындзæн хуындзау!— 
Нæ бæстыл фарн нæ февзæрдзæн мæ хъæрмæ. 
Хуыздæр афонтæм нал кæсын æнхъæлмæ; 
Хуыйы цардæй нæ бахизæд Хуыцау! 
1994 азы 30 декабрь . 
286 

ю. 
$& 
* * * 
Дæсгай бæстæтæ басастай, Бабур, 
Дæ паддзахад нызгъæлæнтæ, ныммур, 
Фæлæ кæсын мæйдар æхсæв дæ чиныг, 
Æмæ кæсы мæ сабыр уаты хур. 
1995 азы 26 январь 
287 

ЦАРДЫ ФÆТК 
I 
Нæ сисын даугæнджытæм гарз. 
Нывондаг чи скæны æвзæр фыс? 
Хуы дыл куы асæрфа йæ фарс, 
Уæд ыл ды та дæхи куыд сæрфыс! 
II 
Вæййынц тæрхонгæнæг дзыллæтæ. 
Нæ хæссын фауджытæм фыдæх. 
Рæйы æдылы куыдз, чырæ та 
Цæуы йæ фæндагыл дзæбæх. 
1998 азы 8 ноябрь 

#1 
г« 
ЦЫРАГЬДАР 
Талынг æхсæв. Арв цæхæртæ калы, 
Уым — уæрæх, сыгъдæг æмæ æхцон. 
Зæхх ныллæг у, дард у махмæ стъалы, 
Нæу цæуын уынгæг кæмтты а?нцон. 
Фæлм æхгæны дагъ дæр æмæ рагъ дæр; 
Арв æнцоймæ рагæй хоны мæн, 
Рындзыл æз уæддæр лæууын цырагъдар, 
Нæй нырма дзæнæт-фæзтæм цæуæн. 
Хур фæсхох нæ ауæрдььйæ бæхтыл, 
Фæлæ тар ныллакъон ис æгæр... 
Бон куы кæна цины дзирдзур хæхтыл, 
Уæд цæудзынæн дард балцы æз дæр. 
1994 азы 4 февраль 
10 Саст дзæнгæрæг 
289 

&1 
гаа 
ДУР 
Хуры буц хъæбул — уæларвæй 
Рахаудтæн зынгæй. 
Кодтон зæххы риуыл тарфæй 
Мин азты фынæй. 
Иу хатт мæн хъæддаг лæг систа, 
Сагыл фехста мæн. 
Кодтат уæд мæ тыхыл дистæ, 
Хотых уын уыдтæн. 
Цавтат сау арцæй мæ зæрдæ, 
Калди дзы цæхæр. 
Хъалæй систат уæд уæ сæртæ. 
Стъалытæй уæлдæр. 
Зæхх уын арвæй уæд фæхицæн, 
Сæвзæрд уын хъысмæт. 
Аразут мæнæй уæхицæн 
Аргъуан æмæ скъæт. 
Мур нæ ауæрдут цъæх дурыл, 
Даут мæн цыртæн... 
Курын иунæг хатыр: хурыл 
Макуы фехсут мæн. 
290 
1999 азы 25 декабрь 

#1 
Г* 
ГОРÆТАГ БÆРЗ 
Мæн æрра уад сахармæ æрхаста, 
Рæзын хæлд хæдзарыл æз. 
Уайынц мыл уæззау æнустау азтæ, 
Фæлæ æз нæ хæссын рæз. 
Дурты сæр нæ кæнын æз мæ сæрæн, 
Нæй дзы урс бæрзæн цæрæн. 
Нæй мæнæн цъæх уалдзæджы Бæлдæрæн, 
Нæй хъæддаг фидауц мæнæн* 
1998 аз 
291 

&1 
* * * 
Хъуысы поэтмæ кæцæйдæр хъæрзын, 
Ахгæны рудзынг тызмæгæй. 
Кæрты кæйдæр саби куры кæрдзын, 
Уазалы баргъæвст бæгънæгæй. 
Буц поэт рухс цардыл зарæг фыссы, 
Кадæг нывæнды йæ бартыл... 
Дымгæ уынгæг хъарæг уынгты хæссы, 
Хъуысы уæззау хъæрзын дардыл. 
1998 азы 30 август 
292 

* * * 
Нæй кады хос мæ сæрæн, 
Нæй баст маргъæн тæхæн. 
Уыд ахæстон мæ цæрæн, 
Мæрдтæм дæр дзы лыгъдтæн. 
Йæ гæрæнтæ — цъæх артæй* 
Зæрдæмарæн — йæ куыст... 
Æрвон хъæлæс мæм дардæй 
Мæ тыхстыты нæ хъуыст. 
Нæ зынд кæрон мæ зынтæн, 
Æййæфта масты маст... 
’ Мæ къæсæрмæ фыд сынтæн 
Нæма банцад йæ уаст. 
1998 азы 20 август 

#1 
ГЯ 
* * * 
Тыхстæй фæстаг сыфтæр ыскатай, 
Нæ хуымты нал бауасы уæрцц. 
Æртулы уазал мигъ цæгатæй, 
Мæнæн та гæмттæ у мæ кæрц. 
1998 аз 
294 

* * * 
Мæцард фыдæбон уыди, тыхст, 
Уæддæр мæ сомбонæй нæ тарстæн. 
Ныр мыл мæ хæсты хыз æртыхст, 
Рæстæг мын нал фаг кæны уарзтæн. 
Хъыгтæй нæ ирвæзæн — ингæн. 
Мæныл æнæфыст хæстæ цал и!.. 
Уыдис цæрыны бар мæнæНр 
Ныр мын мæлыны бар дæр нал и. 
1998 аз 

&1 
гза 
♦ * * 
Æгъгъæд у, цард! Мæ хуыз ысивта ныр, 
Æрцыд дæ фыдвæнд — бадомдтай мæ цадæг. 
Мæ уд—æрхуым, зæрдæхалæн—мæ кадæг, 
Ызноны бæлас ударм у, къуыдыр. 
Æхгæны мын къуыбар цæссыг мæ хъуыр, 
Дæ цъиутæ мын кæнынц мæ хуртуан дадæг. 
Мæ зæрдæ уыд æхсæны хуымы адæг, 
Мæхи хуымæн мæм никуы уыд дзывыр. . 
Кæнын цæрддзу, ныгæныс мæ цæрдудæй, 
Мæнгты уынæры нал хъуысы мæ хъæр, 
Ныббадт мыл сагъæс пъæззыйау æнудæй. 
Æгъгъæд у, цард! Мæн раууатмæ æртæр, 
Ыскæнæд ахстон сау халон мæ худæй, 
Цагъары уаг нæ райсдзынæн уæддæр. 
1993 аз 
296 

&1 
ГЯ 
Нæу фæлыст мæ фæндаг кадæй,— 
Хорз ном не скодтон хæрзтæй... 
Уаргъ цы бæх хæссы,— фæлладæй 
Уымæн дугъы уайæн нæй... 
1998 аз 
297 

&1 
ГЯ 
ДИАЛОГ 
— Цæрын рæдау, уæздан æмæ рæстæй: 
Уый царды хос у, кад æмæ æгæссад... 
— Хæрæджы дымæг растдæр у дæуæй, 
Уæддæр йæ раны ауындзæгæй баззад. 
1996 азы 20 мартъи 
298 

* * ♦ 
Цы дæн, уый дуг ыскодта мæн, 
Нæ дæн поэт кæнæ бæгъатыр. 
Мæ зæрдæ уарзаг у, фæлмæн, 
Мæ зонд та — карз æмæ æгъатыр. 
Мæ зæрдæ знагæн дæр быхсы, 
Мæ зонд хæларæн дæр нæ бары. 
Мæ уд дыууæ тыхæй тыхсы. 
Сæ тох мæ утæхсæны мары. 
1996 аз 

Ю : • 
Хл« 
* * * 
Бады урс хохыл нывгæнæг... 
Комы сцырын хæст,— 
Уым куынæг кæнынц нæ зæнæг, 
Уым нæ хуымтæ — ссæст. 
Гени ныв кæны уæлмонцæй 
Натюрморт «Бæркад». 
Иннæ генитæ йыл фондзæй 
Дзæхст кæнынц трактат. 
1996 азы 23 август 
300 

#1 
ХлЯ 
* ♦ * 
Цард мæнæй æнæвгъау хъазы,—уæд цы кæнон? 
Ис æрдуйæ хид мæ разы,— уæд цы кæнон? 
Булæмæргъ, фæбæллын уалдзæг æз дæ зардмæ, 
Фæлæ сынт мæ сæрмæ уасы,—уæд цы кæнон? 
Æз цæф дæн, уынын сырх фæткъуы, фæлæ 
къалиу 
Кæд мæнмæ æппын нæ тасы,—уæд цы кæнон? 
Уарзт уæййаг у, зонд æххуырсты бацыд мулкмæ^ 
Маст мæнæн мæ хурх æлвасы,—уæд цы кæнон? 
Зæрдæ басыгъд, фæлæ сау рæсугъд мæ разы 
Кæд йæ тама-дзыкку фасы,—уæд цы кæнон? 
Сахъ цæргæс, тæхыс уæдæрвты ды хæдбарæй, 
Мæн мæрдырохы дон ласы,—уæд цы кæнон? 
Мæн фæнды цæуын Æрфæныл, фæлæ талынг 
Мигъ мæ цæстытыл ныхасы,—уæд цы кæнон? 
1993 азы 25 ноябрь 
301 

#1 
гя 
Дур-цæнды налхъуыт фæрдыг нæ зыны, 
Зынг нæ калы фурды бын цæхæр. 
Сау адæмы сау хæрам йæ быны 
Рухс уадзын нæ бауагъта мæн дæр. ♦ 
1996 аз 
302 

♦ ♦ ♦ 
Ис мæ разы цъымара, 
Нæй дзы сурвæд æппын. 
Ехх, мæ фæндон цы мары? 
Æз дæ уындмæ бæллын. 
Ныр йæ арфы ныххаудтæн, 
Уый зындон у, тæмæл. 
Æз мæлынæн æвгъау дæн, 
Фæлæ — марадз!— ызмæл. 
Ды кæсдзынæ æнхъæлмæ, 
Ды кæндзынæ фæсмон... 
Цъыф — мæ фындзæн йæ хъæлмæ, 
Цæй, мæ бæлон, хæрзбон. 
1994 азы 6 февраль 

&1 
СЯ 
Судзы Зæхх... Нæ царды хуым — дзæгæрæг, 
Знаг кæны нæ бæстæйæ зындон..». 
Цас цæгъдон къуырма хъæуæн дзæнгæрæг? 
Сасиры кæдмæ хæсдзынæн дон? 
1998 аз 
304 

&1 
ХлЯ 
* * * 
Мæ гæрзтæ æвæрын — цыууагътон мæ тох, 
Æфхæрд æмæ мастæн сæ, хуыздæр хос— рох. 
Хæлæццаг у дуне, мæнгæфсон у цард, 
Фæрныгыл дæр иу бон æркæлы йæ цар. 
Батырадз болат уыд, фæмард ис уæддæр, 
Дæлдзæхæй Къостайæн нæ хъуысы йæ хъæр. 
Дзылаты мæсыг дæр ныккалди, ныррыг, * 
Æлдарæн Чермен дæр лæууыдис уырдыг. 
Дæуæн та цæуыл у дæ додой, дæ хъист? 
Æрцæудзынæ цардæн йæ цалхы бын цъист. 
Хуыцау дын цы дæтты—фæндонæй йыл хæц, 
Гæвзыкк дæ, æууæрст дæ—дæ хъысмæтыл хъæц. 
Æгайтма дыл арвæй нæ рахауы дур, 
Æгайтма дæ тавы сæрдыгон бон хур. 
1994 аз 
• 305 

#3 
* * * 
Уыдис нæ уæзæгыл гæнах, 
Зындис дзы мæйтæ æмæ хуртæ. 
Фыхтис уæ маст, æмæ сымах 
Æхстат йæ къултыл дуртæ. 
Нæ састи уый, фæлæ дзы стахт 
Уæларвмæ урс бæлæттæ тарстæй. 
Йæ цæфтæй судзгæ цæссыг тагъд, 
Йæ бын лæбырди карстæй. 
Лæууы ма хæлддзагæй мæсыг, 
Йæ хуылфæй судзаг хъарæг хъуысы. 
Цæуы йæ сисбынтæй цæссыг, 
Æхсæв æм сырд æрхъуызы. 
Кæны йыл дард фæндаггон дис, 
Тæхы æрхæндæг зæд йæ сæрты... 
Æмбарут, хорз адæм?— уыдис 
Æрвон гæнах мæ зæрдæ. 
1996 азы 26 февраль 
306 

2С1 
гза 
* * * 
Æрбацыд саувадыг ныллæг, 
Тæдзы мæ тæрныхыл тæдзынæг. 
Тыхстæй тыхст митæ кæны лæг, 
Нæ кæсы алцæмæ æдзынæг. 
Хъысмæт фæлвары мæн, цæмæй 
Тыхуард мæ донгуырæн ызмæнтд, 
Цæмæй мæ хуры раз цæфтæй 
Фыдгулмæ раздахон мæ уæнтæ. 
Зæрин мæй рухс таугæ цæуæд, 
Уæддæр æрмынæг уыдзæн бонмæ. 
Мæ хæрзтæ нæ, фæлæ мын уæд 
Мæ хъæнтæ ’рхæсдзыстут тæрхонмæ. 
Сымахæй рох уыдзæн мæ уарзт, 
Тæрхон тæраз-барæн нæ зоны. 
Мæ удæн иу рæдыд дæр барст 
Нæ уыдзæн ам æмæ зындоны. 
Цæуы Мидасы тæрхон ныр, 
Фыд-зæрдæ равдисдзæн йæ дзыгъуыр. 
Кæны мæ фæлдыст бæх мыр-мыр, 
Фæзынди хæхты сæр дыдзы хур. 
1996 азы 14 январь 
307 

Я1 
С& 
* * * 
Нæ зонын, цы скæнон мæ цардæн сæрфат. 
Мæ зæрдæйы арвыл хæрæ мигъ æрбадт. 
Ыссудзы уым ног чындзау ног мæй цырагъ, 
Йæ рухсæй уæ размæ нæ хауы æртах. 
Уым Авд хойы хъæлдзæгæй саразынц хъазт, 
Сæ фидауцмæ Артъауыз тоны йæ баст. 
Æрфæны фæд Рухс дзуармæ хоны сымах, 
Уæддæр уæ фыдбылызтæм сайы уæ къах. 
Зæххонтæ, уæларвмæ уæ чи скæндзæн Дуар? 
Йæ рухс ын нæ уынут, зыны уæм йæ тар. 
Ыстъалытæ уæлмигъ цырын сыгъд кæнынц, 
Сымахыл та фæлмæй цæссыгтæ кæлынц. 
Цы кæнон, куыд кæнон—нырхæндæг мæ цард, 
Хæрæ мигъыл рухс хур кæд бандзардзæн арт? 
1996 азы31 январь 
308 

&1 
ГЯ 
* * * 
Зæронды бонты иунæг вæййы лæг, 
Цæрæн зæххыл æдзæрæг бæстæм бафты. 
Ныууадзынц уый зæххон цинтæ, фæззæг 
Бæласæй мæргътæ дард куыд тæхынц, афтæ. 
Фæрæтдзæфæй нæ фæхъæрзы кæлдым, 
Мæлгæйæ мæлхъ нæ мæт кæны йæ систыл. 
Хъысмæты раз хæрзиунæг кæй дæн, уым 
Хъæцын мæ хъыг, мæ хъизæмар, мæ ристыл. 
Уæ фыдвæндтæй сæрибар дæн, æдыхст, 
Мæнмæ зынгæ дæр нал кæны уæ базар. 
Мæ зæрдæ сындзæи цъæх нæумæ æрхдет, 
Мæ сæрмæ Афон айтыгъта йæ базыр. 
1996 азы 27 август 
309 

&1 
ГЗЗ 
МÆ ЦАРД 
Æз лæг дæн. Цы у титан мæ цуры? 
Байстон æз æлгъин Хуыцауæй арт. 
Дзинкъуырты мæ хъæр зындонмæ суры, 
Скодтон зæдтæн арвы цъæхыл цард. 
4 Сау у^ейгуытæн сыскъуыдтон сæ хъæстæ, 
Сты мæ фæрцы дзиглотæ нæртон. 
Рухс кæны мæ зонды хур нæ бæстæ, 
Сæвзæрд дзы сыгъд быдыры дыргъдон. 
Уым фыстон нæргæ кадæг мæ цардыл, 
Уæд мæ сæрыл иу кæрдо æрхауд... 
Дис кæны мæрддзыгой ир мæ мардыл, 
Нæу мæнæн нæртон хæрнæг æвгъау... 
♦ 
1994 азы 31 мартъи 
310 

* * * 
Мæнмæ зынтæ нæ зынынц зын, 
Нæу исбоныл мæ катай. 
Фæлтæрд дæн æз, фæлæ тæрсын 
Мæгуыр æмæ æгадæй. 
Пехуымпар фестæд лæг, уæддæр 
Æгад уыдзæн мæгуырæй. 
Æдзытæй сау лæг дæр йæ сæр 
Фысау хæсдзæн гуыбырæй. 
Хæрзконд дæ, хорз æмæ сæрæн, 
Фæлæ дæм нæй сызгъæрин,— 
Уæд демæ уарзт æмæ лымæн 
Нæ уыдзысты æмдзæрин. 
Цагъарæн алкæддæр куыдзæй 
Вæййы йæ намыс къаддæр; 
Бынтæ кæмæн нæй, уымæн нæй 
Сæрибар æмæ кад дæр. 
Мæнмæ зынтæ н& кæсынц зын, 
Хæзнатыл нæу мæ катай; 
Хъочах лæууын, фæлæ тæрсын 
Мæгуыр æмæ æгадæй. 
1998 аз 

* * * 
Сау адæм, уе ’хсæн фæцардтæн, 
Мæ арм уын дардтон фынгæн. 
Мæ риу уын æвæрдтон уартæн, 
Мæ зæрдæ уын хастон зынгæн. 
* 
Мæ хорз мын истат æвзæрæн, 
Уарзтæн нæ зонут йæ аргъ. 
Не скодтон кад мæ сæрæн, 
Фæхастон уæ мæстытæй уаргъ. 
Уадз, басудзон æгадæй арты, 
Мæ хæрзтæ дымды фæуæнт,— 
Хуыздæр уæ кæй не скодтон царды, 
Гъе уый у мæ сагъæс, мæ мæт. 
1990 азы 20 январь 

СÆФТ ЛÆВАР 
Хуыцау дын радта зынг лæвар, 
Йæ фарй дæ хъизæмарæй мары... 
Кæлы Ирыстоныл йæ цар, 
Нæ зæхх кæны хæлæттаг тары. 
Хъæуы фæдисы цæхæр мах, 
Фыдгул нæ батардта зындоны!.. 
Тæссæй ды не ссудзыс цырагъ, 
Æрвон зынг бамбæхстай дæ роны. 
1993 аз 

&1 
ГЯ 
♦ * * 
Нæ кæнын æз Хуыцауæн дæр козбау, 
Мæнг ныхæстæ мæхицæн дæр нæ барын. 
Нæ истон — ницы! — хæс кæнæ æфстау, 
Æз доны къус дæр адæмæй нæ дарын. 
Нæ бадтæн æз уæ куывды дæр лæвар, 
Нæртон зиуы нæ ауæрстон мæ удыл. 
Мæнæн мæ бæстæ не скодта хæдзар, 
Мæлхъы сис мын нæ ныссагъта мæ худыл. 
Æххуырст нæ дæн—нæ уын кæнын лæггад, 
Нæ уын аразын хъазæнхъул мæ цардæй. 
Йæхицæн уадзæд алчи дæр йæ кад, 
Æз Кадæн дæр нæ судзын буд мæ зардæй. 
1995 азы 28 январь 
314 

&1 
С& 
* * * 
Сæрдар-сæрхъызой никæд уыд мæнæн, 
Мæхæдæг дæр нæ цыдтæн бодзтæн хъузон, 
Нæ уыдтæн æз кæйдæр кæрцыл æмпъузæн, 
Мæ фæндагыл мæхи тыхтæй цыдтæн. 
Цы ис зæххыл æнамонддæр æххуырстæй! 
Сæрибар лæг, дæуæй фæрныгдæр нæй! 
Мæныл-иу бодзтæ карз фыдтæ ныххуырстой, 
Уæддæр фæсдзæуин не скодтой мæнæй. 
Хæдбар дæн æз, нæ хъæуы мæн сæрхъызой, 
Ис не ’ппæтæн дæр иу хицау — адзал. 
Тымыгътау мыл уæ фыдæхтæ куы схъызой, 
Уæддæр сын æз ыссардзынæн мадзал. 
1994 азы 1 декабрь 
315 

&1 
гя 
* * * 
Фæлварæн арты ахызтæн уæндонæй, 
Уынут мын ныр уæ тæрхоны мæ раст... 
Мæ хъыг дзы басыгъд, рухс хур мыл ыскаст, 
Ысхызтæн æз Уæллаг арвмæ Зындонæй. 
Ам нал тæрсын хæйрæг æмæ руймонæй, 
Уæлæрвты нæу Зьшгыскъæфæг дæр баст. 
Зæххыл æрвдзæфæй сау мæсыг ныссаст, 
Мæ уд мын Уарзт ысрухс кодта йæ монæй. 
Мæ куырдадзы фæтыг æфсæн цæгъдын, 
Мæ хуымы тауын фарны хор, уæ цурæй 
Зæронд Дзуармæ нæуæг фæндаг кæнын. 
Лæмарын рухс уæ хæтæнтыл æрвдурæй, 
Мæнæн рæстагæй амонд у цæрын, 
Мæ дуне райы уалдзæг æмæ хурæй. 
1994 азы 2 декабрь 
316 

* * * 
Æрцыди нæртон диссап хурæй 
Æрхауди нæ хæхтæм фæзгъæр. 
Фæлæууыди рындзы сæр дурæй, 
Сæууон хурмæ калдта цæхæр. 
Æрцыд æм нывæфтауæг дардæй, 
Фæцин кодта дурыл дзæвгар. 
Æрвылбон æй амайы сартæй, 
Уæлмонцæй дзы аразы дзуар. 
Æхсæв æм фыдгæнæг æрхъуызы, 
Уый аразы дурæй хæйрæг. 
Дæлдзæхон ныв бацыд йæ хуызы, 
Æрвон сурæт нал у бæрæг. 
Æхсæв æй фæкæнынц гуылмызтæ, 
Дæттынц ын сыгъдæг фидауц бон... 
Дыууæ тыхы ивынц мæ хуызтæ, 
Сæ куыстæн нæ зыны кæрон. 
1996 азы 11 июнь 

* * * 
Тæхы мæ бæх тымыгъау, 
Æвæд тыгъд ын— лæгъз уынг. 
Хъандзал сæфтæг ызныхау 
Æппары дуртæй зынг. 
Йæхи фæндон — йæ рохтæ, 
Йæ рагъыл саргъ дæр нæй. 
Уынгæг æрх æви хох дæ,— 
Фæтæхы дыл гæппæй. 
Нæ тахтыл цæст нæ хæцы, 
Нæ хатын зæхх æз. дæр. 
Дæргъæвсы дæн, Уæхъæцы,— 
Нæ йæ ахсы мæ сæр. 
Æхгæд у суадон залмæй, 
Ысбадтис арвыл рыг. * 
Хæрдты тæхгæйæ калмæй 
Нæ байсдзæн лæг фæрдыг. 
,Нæ федтон пыхсы уарди, 
Нæ цæхсы мæн æртæх... 
Рæсугъд æхсин кæм царди, 
Уым не ’рлæууыд мæ бæх. 

Хъаймæты дуг æрхæстæг, 
Уæддæр мын нæй рæсæн... 
Æнæдомд уырс у Рæстæг,— 
Дæрдтыл ыскъæфы мæн. 
1998 азы 27 август 

* * * 
Мæнæн хъыг уыдзæн æви цин, 
Хур уый тыххæй нæ кæсы. 
Гæнæн куы уаид, уæд фæзмин 
Домбай кæнæ цæргæсы.* 
Дымгæ мæ бархъомысæй нæу, 
Фæнды йæ — æмæ хъазы; 
Æрдзимæ чи кæны быцæу, 
Æрлæууæд уый йæ разы. 
Цæуы æмæ цæудзæни хæст, 
Йæ куыст, йæ хъуыддаг — халын. 
Йæ ныхмæ циу мæ бон? — æрмæст 
Мæ цæстысыг ызгъалын. 
Æрзад бæрзонд айнæгыл тæрс, 
Ызнон æй арв æрцавта. 
Цæй тыххæй?— ацу ’мæ йæ фæрс, 
Æрдзæхст æй ласта афтæ. 
Мæ зæрдæйæ æфтауын фарк 
Нæ адæмæн цырагъæн, 
Кæнынц мын ронгыл уыдон марг, 
Мæ сауындзынæн — рагъæн. 

Цы уыдзæн дауджытæн æхцон, 
Уый хæйрæг дæр нæ зоны, 
Уæддæр мæ хæрзтыл æз фæсмон 
Нæ кæндзынæн зындоны. 
1995 азы 3 январь 
И Састдзснгкрсг 

#1 
гза 
* * * 
Цæй, цы кæнон — æз мæ царды 
Иугъæдон нæ дæн. 
Уарзт мæ басхойы цъæх арты, 
Маст æхсиды мæн. 
Æз мæ къахдзæфтæ нæ барын, 
Барджынæй цæуын. 
Иу бон мæм фæцæуы зарын, 
Иннæ бон — кæуын. 
Арв нытталынг вæййы мигъæй, 
Раирд вæййы ног, 
Дон зымæг лæудзæнис ихæй, 
Сæрды згъордзæн рог. 
Уалдзæг хъæд сыфтæр æфтауы, 
Згъалы йæ фæззæг... 
Царды ивæнтæ нæ фауы 
Сонт ныхæстæй лæг. 
Æз поэт дæн, æмæ ивы 
Алы уысм мæ равг. 
Хатгай мын зынгау æрттивы 
Хуры тынтæм авг; 
322 

Хатгай мæм налхъуыт-налмас дæр 
Кæд фæкæсы дур. 
Сау дзыккутæ уарзтон раздæр, 
Ацы бон та — бур. 
Диссаг у мæнæн мæ хъуыды,— 
Февзæры æваст. 
Абон мæн адджын нæ хъуыди, 
Аизæр та — маст. 
Афтæ гъе, нывтыл ыскæрдæн 
Нæй, мæ хур, мæнæн. 
Иу джиппæн, айгъай, æгæр дæн, 
Джипп та мын — ингæн. 
1994 азы 1 сентябрь 

&1 
$Я 
УÆД ДÆР ÆМÆ НЫР ДÆР 
Зондæй разындтæн Сырдон, 
Кусынмæ — цъæх хæрæг. 
Фæлæ афтид у мæ гон, 
Цъиу дæр мын — æфхæрæг. 
Магъзæй афтид у дæ сæр, 
Кусын нæй дæ хъæды, 
Фæлæ хорз цæрыс уæддæр, 
Раст цыма нæл гæды. 
Раздæр заман уыд æндзыг, 
Рацарæзт — йæ фæстæ. 
Æз уæд дæр, ныр дæр — мæлдзыг, 
Ды æдзух цæргæс дæ. 
Зонд цæмæн бахъуыди мæн?— 
Хохы фахсыл — уистаг... 
Æз Сырдоны сайд фæдæн: 
Ды — бæхджын, æз — фистæг. 
1991 азы 2 август 
324 

* * * 
Зæххыл мын нал баззад хæлæрттæ... 
Сæ хæрзты ахаста мæлæт, 
Сæ зæрдæ аивтой æндæртæ,— 
Ныттар мыл хурон дуне уæд. 
Хъысмæт, налат æма? тызмæг дæ, 
Фыдгул мæм нал дауы йæ кард... 
Ныр мын куы нæуал уа ызнæгтæ,— 
Бынтон мыл батар уыдзæн цард! 
Мæ зонд, мæ зæрдæйыл хæлуарæг 
Нывæнддзæн талынгау йæ тын. 
Уыдзæн сымæр æнцой мæ марæг, 
Кæндзынæн иунæгæй хæрзбын. 
1995 азы 7 сентябрь 

ва 
* * * 
Рæхджы æз фестдзынæн дзывылдар, 
Тæхдзынæн рухс бæстæмæ дард... 
Уæ цард нæ фæуыдзæн нывылдæр, 
Фыддæр нæ фæуыдзæн мæ цард. 
Нæ кæудзæн иу хæлар мæ фæстæ, 
Нæ кæндзæн иу ызнаг фæсмон... 
Цæрут!.. Мæнæн уыдзæн мæ бæстæ 
Æдас, рæсугъд æмæ æхцон. 
1999 азы декабрь 
326 

ю. 
$& 
♦ * * 
Дæ курдиат — рæдау æмæ парахат, 
Æгас дунейыл ахады дæ куыст. 
Мæныл мæ арв уырыд уавæрты рахатт, 
Мæ куысты нæй бæркад æмæ æнтыст. 
Дæуæн цы у! Дæ зæххытæ — æгæрон, 
Дæ хуымты саумæр — арф æмæ бæзнаг. 
Дæуæн фыдæлтæй баззади æвæрæн, 
Цæуылнæ уой дæ хоры гонтæ дзаг! 
Мæ хуымы гæппæл — саппы сæрмæ фахсы, 
Йæ кæрæттæ къæй ауæдзтæй — рæтыд. 
Уый галдзармы бæрц а зæххыл нæ ахсы, 
Хæссын æм æз рæхсад тæсчъы сыджыт. 
Уый уарын æмæ зæйты бын ныхъхъæбæр, 
Гъе уымæн у зынгуыст æмæ æлгъин; 
Гъе уымæн вæййы кадавар мæ къæбæр, 
Гъе уымæн нæй мæ зарæджы дæр цин. 
Мæ мæгуырыл зæрдæрыстæй ныккæрзын, 
Уæддæр кæнын хъæувæтк æмæ æгъдау: 
Дæттын хæларæй адæмæн мæ кæрдзын,— 
Мæ уд дæр сын æз не скæнин æвгъау. 
1994 азы 4 ноябрь 
327 

#1 
гя 
* * * 
Нæ дуджы дисыл ничи кæны дис, 
Сæ хинтæй адæм нал кæнынц æфсæрмы. 
Мæ фæндагыл рæсугъд гауыз уыдис, 
Цыдтæн ыл æмæ амидæг дæн уæрмы. 
Мæ сæрыл калынц хуыр æмæ ызмис, 
Уæддæр ма хатын арвы рухс мæ сæрмæ. 
Æрдумæ дæр нæ дарын æз мæ рис, 
Цы мыл кæлы, уый сисы мæн уæлдæрмæ. 
Зындоны хъургъ куы байдзаг уа бынтон, 
Уæд ме знæгтæ фæтæрсдзысты мæ уындæй, 
Æркæндзысты сæ ракæндыл фæсмон; 
Мæ зæрдæ мын æлхæндзысты сæ хуынтæй, 
Сæ хæрамæн ыссардзысты æфсон,— 
Хæсдзысты уæд æмбйсæндтæ мæ зынтæй. 
1995 азы 24 январь 
328 

&1 
Г« 
ФАДАТ 
Зæххыл лæг уæвынæн, бæгуыдæр, 
Хъæуы бындур æмæ гæнæн. 
Хæзнадон нæ, фæлæ быркуы дæр 
Нæ баззад скифæгтæй мæнæн. 
Цæмæй уон хъал æмæ сæрыстыр? 
Цы хур мын срухс кæна мæ зонд? 
Фæтаег гыццыл хъæуы нæ сыстыр, 
Нæ рæзы ехсыхъæд бæрзонд. 
Нæ тырысайы бын бæгъатыр 
Нæ тæры денджызты нæ нау. 
Нæ бæстæ — саджы цармæй цатыр, 
Уæддæр ыл чи нæ кæны дау! 
Нæ номыл дзыллæты æмбырдты 
Нæ хъуысы Иры гимн хъæрæй... 
Уæдæ цы бæркад уа мæ дзырдты? 
Уæдæ цы аргъуц уа мæнæй? 
Хъæцын, гыццыл бæстæ, мæ рыстыл, 
Сæттын мæ къуыхцытыл æргом: 
Мæ куыст дæ не скодта сæрыстыр, 
Мæ зондæй не срухсдæр дæ ном. 
1994 азы 25 февраль 
329 

са 
* * * 
Я в этот мир пришел, 
чтоб видеть солнце... 
К. Бальмонт 
Æз равзæрдтæн зæххыл, цæмæй 
Уынон æдзух фыдбонтæ царды, 
Цæмæй тæрхоны раз рæстæй 
Цæуон рæстæвзарæгæй арты. 
Æз райгуырдтæн зæххыл, цæмæй 
Сымахæн карз æцæгтæ дзурон, 
Цæмæй уын кард æмæ зынгæй 
Уæ удтæй хæйрæджытæ сурон. 
Æз сæнтыстæн зæххыл, цæмæй 
Лæууон рæстдзинадæн æвдисæн, 
Цæмæй мын ног фæлтæр хыгъдæй 
Хæссой мæ уарзондзинад дисæн; 
Цæмæй ысбæрæг уа, зынтæн 
Лæджы бон цас уыдзæн фæразын... 
Мæ хъуыды! Ма басæтт хъыгтæн! 
Мæ зæрдæ! Фидар æхсон разын! 
1994 азы 27 февраль 

&1 
Газ 
ХУЫЗЫЦÆУÆГ 
Дыдзы рухс хъазæнуаты ссыгъд, 
Фæтонынц фæндыртæн сæ хъистæ. 
Нæ разы — саг лæппу, æвзыгъд, 
Кæнæм дæ уæздан митыл дистæ. 
Уынæм дæ хъизæмар. Зæххыл 
Цы ис хæрам тыхæй, мæнгардæй, 
Цæуынц дæ ныхмæ уыдон. Хыл 
Кæныс ды дæр. Дзырд æмæ кардæй 
Сæттыс фыдгулты. Фæлæ знаг 
Хæлуарæгау нывæнды хинтæ, 
Хæссынц дыл де ’мбæлттæ æвзаг, 
Фæливынц уарзтæй дæу æхсинтæ, 
Æмæ рыстæй хъæрзыс. Уæддæр 
У тох дæ цин æмæ дæ амонд, 
Рæстдзинад, намысы сæраппонд 
Мæлæтмæ ратдзынæ дæ сæр. 
Гадзрахат раргом ис. Æхсарæй 
Цæуынц фыдгæнджытæ дæрæн... 
Æваст фæцæф дæ ды... Цæмæн?.. 
Уæддæр дæ цирхъ æрттивы тарæй... 
Кæуы хæкъуырццæй зал. Цæссыг 
Тæдзынæг фестади. Дæ кадæн 
Ыслæууынц дзыллæтæ уырдыг, 
Æмдзæгъд кæнынц. Фырбуцæн адæм 
Сæ къухтыл сисынц дæу бæрзонд... .. 
331 

Фæци дæ хъазт. Дæ гамхуд систай. 
Дæ фæндаг нал у ныр нывгонд, 
Фæлæ цæрыс уæддæр артистæй. 
Тындзыс — æнхъæлмæ дæм кæсынц 
Фынгтæ, хæзгултæ ’мæ хæлæрттæ. 
Дæ размæ нуазæнтæ хæссынц, 
Дæттынц дын ерысæй лæвæрттæ. 
Ныссих дæ ды: кæнынц дын цыт 
Нæ бодзтæ — давæг æмæ хицау, 
Сæудæджертæ... Сæ дуг æрцыд, 
Сæ ис — дæ аудæг, дæ хуыцау. 
Ды уадзыс гаджидæуттæ. Буд 
Сæ номыл судз! Ыстут хъæрмуд, 
Ды схоныс уыдоны нæ дарæг, 
Кæныс сын буц митæ, дæ зарæг 
Хæссы æфсæст зæрдæтæн цин, 
Æмæ зыдæй сæрфут уæ рæзтæ... 
Фæци уæ куывд. Дæ дзыппы — мин, 
Дæ риуы — ныфс... Гъе стæй дæ хæстæ 
Лæггадæй фиддзынæ... Зæгъыс: 
Нæ сæрдар гени у, нæ бæстæ 
Цæры йæ фæрцы, уæд йæ хуыз 
Бæззы нæ тар дуджы цырагъæн, 
Нæ фарн, нæ Уастырджи у махæн, 
Нæ хъæуы тох æмæ быцæу... 
Гъæй кæн, дæсны актер! Паддзахæн 
Вæййы кæддæриддæр быдзæу. 
Ды сих дæ, бонджынтæн — сæ хъузон, 
Сæ голлаг аскъуыдис, уæд ыл 
Дæ цармæй авæрис æмпъузæн. 
Æрра нæ дæ, мæ хур!— дæуыл 

Кæлынц сæ хорзæхтæ. Ысхызтæ 
Бæрзонд, цыты ном дæр дын ис. 
Дæ бæх — «Мерседес-Бенц». Харбызтæ 
Хæрыс Цыппурсы дæр. Фæцис 
Дæ мæсыг амад ныр. Къостайæн 
Нæ уыд къæс дæр, фæлæ дæуæн 
Ис галуантæ. Дæ кæрты — найæн, 
Кæлы дæ доны къранæй сæн. 
Цæры гъе афтæтæ сæрæн... 
Хуызыцæуæг! Дæу у нæ рæстæг. 
Хæлæф у цард, æмæ дзы скъæф 
Дæ хæйттæ. «Цырд лæппуйæн — кæф!» 
Цы у æфсарм?— зынгæн йæ фæздæг. 
Ды нын хæрзиуджытæй æфсæд! 
Уыдзæн та райсом пьесæ,— уæд 
Уым калдзæн къала кард цæхæртæ, 
Хæзгултæ, хицæуттæ, хæлæрттæ 
Дæу махæн хондзысты нæ зæд. 
1993 аз 

&1 
гза 
НОГ ПОЭТЫ ЗАРÆГ 
Калы хæст йæ пырх нæ бæстæн, 
Къахы дзыллæтæн ингæн. 
Уыйхыгъд цардыл æз фæхæст дæн, 
Ис мæхи дуне мæнæн. 
Æз пехуымпар дæн — Парнасæй 
Куывдмæ ’рхæццæ дæн æгасæй. 
Уадз, мæлой шахтертæ стонгæй, 
Дасæд ахуырты мæлæт. 
Цард æрцыди!— æз æввонгæй 
Дæн йæ хъаймагъæй сæлæт. 
Ойтæ!— бафсæстæн къалбасæй, 
Пепси, бренди æмæ басæй. 
Æз — поэт, мæ ус цъæгъæдз у, 
Радта махæн калм фæрдыг. 
Хонæнт уый нæ сых дзæгъæлдзу, 
Стæм йæ куыстæй мах фæрныг; 
Зилы арæнтыл æдасæй, 
Мæн æфсады ананасæй. 
Фæндаг чиныгдонмæ схъуына, 
Скодтой музейæ сæндон... 
Адæмæй æлвын дæс хъуыны, 
Ног ирон!— сæ царм сын тон! 
Ма тæрс къазнайæн фæлхасæй, 
Цом нæ ком та суадзæм хасæй! 
1996 азы декабрь 

&1 
гаа 
* * * 
Мæ Найфат—рухс, мæ уаз цырагъ— мыдадзын... 
Куывдон дæн æз, поэт æви хæстон?... 
Мæ уарзтæй судзын арвы бын зындон, 
Сонеты джиппы Иры хъыгтæ уадзын. 
Мæ Ир, кæм и дæ нæртон фарн?—куырдадз ын 
Æрцарæзтон мæ удрæбын бæстон... 
Кæнын дæ ном дæ сæфт фырттæн сæрон, 
Мæ тугæй сасмау де скъуыдтæ æндадзын. 
Мæ маст — æрвон дур, рацагътон дзы кард. 
Мæнæн сæ тох нæрæмон нарт фæдзæхстой, 
Нæ цард æрмæст сæрибарæй у цард... 
Мæ кард, æрттив!—нæ дарын дæу æмбæхстæй, 
Дæ рухсæй лидзæнт Иры знæгтæ дард, 
Ныгъуылæд Мæйыл Артъауыз дæ дзæхстæй! 
1999 аз 
335 

* * * 
Хинау фыдбылыз у кад... 
Бæласыл иу фæткъуы зад. 
Иннæтæй рæзыд уæлдæр, 
Хур æй æндæвта фылдæр. 
Уайтагъд йæ иу фарс фæсырх, 
Буцæй фæуæлбикъон дыргъ. 
Хъалæй йæ дæлдæртыл худт,— 
Хоны сæ цъæх кæнæ тутт... 
Барызти бæлас æваст, 
Фæткъуы æрхауди, фæфаст. 
Мидæгæй разынд кæлмхæрд. 
Зæххы нæ ары уæлмæрд. 
Нæууыл æмбыдæй лæууы, 
Ахызт йæ иувæрсты хуы. 
1996 азы 20 сентябрь 

ÆГАДЫ КУЫСТ 
Фæрсыс, цытæ кусын? Æхсын 
Кæнæ гæрстæ, кæнæ та къустæ. 
Нæ кæнын цардыл мурдæр бустæ,— 
Мæнæн нæу ахæм куыст дæр зын. 
Уыд Геркулес герой!— уæддæр 
Къуымбил æртæ азы фæпырдта. 
Уæдæ зæххон лæгæн йæ фырт та 
Хæрдты цæмæй хæсса йæ сæр? 
Æниу фыста герой йæ хæс,— 
Нæ йæ хъуыд хорз æмбалы марын. 
Фæлæ Хуыцауæй æз цы дарын? 
Фыдгуыст цæй фæдыл кæнын æз? 
1994 азы 1 апрелъ 

&1 
ГЗЗ 
ДЫДЗЫ ХУР 
Æризæр мыл. Мæ балцы кæрон — дард. 
Фæсхохмæ атылд хуры цалх мæ сæрты. 
Хъæуы мæ ныр фысымуат æмæ арт, 
Æхсызгон æнцой агуры мæ зæрдæ. 
Зыны дыдзы хур бæрзæндтыл уæддæр, 
Нырма кæмдæр нæ баталынг и бæстæ. 
Цæудзæн фæлмæн рухс айнæгыл уæлдæр, 
Йæ мæнг узæлд мæ сайдзæни йæ фæстæ. 
Кæдæм тындзын?— уым амонд арæн нæй, 
Нæй айнæгыл дыдзы хурæн æййафæн. 
Ыссайдзæн дæу бæрзонд рындзмæ, ыстæй 
Дæ балцæн тар æрлыг кæндзæн йæ афон. 
Вæййы дыдзы хур уазал æмæ дард, 
Рæхджы бынтон нытталынг уыдзæн бæстæ. 
Æз агурын фысымуат æмæ арт, 
Уæлдæр мæ сайы уыцы рухс йæ фæстæ. 
1993 азы 25 декабрь 
338 

* * * 
Зæгъыс мын ды: «Æнæрай 
Дæ сонеттæй ыскæн! 
Тызмæг арвау куы нæрай, 
Уæд дыл хъыгтæ кæлдзæн». 
Зæгъыс мын дьп «Æцæгтæ 
Цæмæн дзурыс æгæр? 
Мæнгты рæхыс, йæ цæгтæ 
Нæ атондзæн дæ хъæр». 
Зæгъыс мын ды: «Дæ мæлæт 
Дæхи фыдæй цæудзæн. 
Фыдбылызтæ — дæ тæлæт, 
Хыцъыдон та — дæ сæн». 
Мæ рæстдзинад — мæ марæг, 
Æмбарын æй — æрцæр: 
Ныууагътон æз мæ зарæг, 
Ныууадздзынæн дæу дæр. 
1998 азы 10 октябрь 

&1 
С& 
* * * 
Æнусы кæрон нал вæййы поэттæ, 
Пырх мæсыгау æрныллæг вæййы лæг. 
Ныррахæн дуг: сæдæ азы цы федта, 
Уым нал æвзары мæнг æмæ æцæг. 
Кæсы йæ цардмæ карз æнус фæлладæй, 
Йæ зонды къæбиц равдæлон оынтон. 
Сæрыстыр нал у намыс æмæ кадæй, 
Бæрзонд фæндтæй ма баззади сыгъдон. 
Зæронд бæласыл хорз дыргътæ нæ зайы, 
Хъуына æмæ йыл зокъо хæцы уæд. 
Фæллад зæрдæ уæлмонц куыстмæ нæ райы, 
Вæййы ма уæд аслам цинтыл йæ мæт. 
Нæ уынæм мах нæртон ыстæр нæ фынты, 
Нæ дзырд хæрамыл не ’ндзары цъæх арт, 
Хæрæм зыдæй нæ фыдæлтæн сæ бынтæ, 
Тæбæгъæн дарæм дзаг фынгыл нæ уарт. 
Цæуæм тыхы бын уацайрæгтау цадæг, 
Цыбыр кæнæм æнцой сымæры цард. 
Нæ хъæуынц мах нæргæ сгуыхт æмæ кадæг, 
Нæ хъуысы дардмæ базары нæ зард. 
1998 аз 
340 

ХÆРЗБОН 
Хæрзбон, Рæстдзинад æмæ Намыс, 
Уæ хур уыл баталынг,— хæрзбон!.. 
Мæ зæрдæ, фарны бонтæ ма мыс, 
Мæрдырох саст лæгæн — фæндон. 
Хæрзбон, Сыгъдæг Сæрибар!— царды 
Дæуæн нæ разындис бынат. 
Кæм ис æлдар æмæ цагъартæ, 
Уым Амонд гацца у, налат. 
Хæрзбон, Бæрзонд Поэзи!— бахус 
Дæ суадон къæхты бын,— хæрзбон! 
Парнасы уаз бæрзæндыл Бахус 
Хъахбайтæн сарæзта сæндон. 
Ныр дуне армукъа у — уым та 
Нæ хуыцау Плутос у æрмæст; 
Цæуы æгъатырæй йæ къуымты 
Фæлывд, тыхтона æмæ хæст. 
Хæрзбон, Уæздан Бæллицтæ!— тоны 
Сымах дысæрон цæргæс ныр. 
Хæрзбон, Нæртон Зарæг!— зындоны 
Нæ зæлы уаз мыртæй фæндыр. 
1996 азы 19 июль 

&1 
СЯ 
* * * 
Фыды уæзæг, æз цардагур зылдтæн, 
Æрыздæхтæн лæзæрд æмæ фæлладæй. 
Дæ уæлдæф—рог, дæ лæзгъæр мын—фæлмæн, 
Дæ уынд мын — уаздæр амонд æмæ кадæй. 
Хъазар уыд ам сæрæн адæмæн зæхх, 
Зындæр уыд цард бегара æмæ хæстæй. 
Сæ сæртыл уарыд Найфаты дæр зæгъ, 
Хуымæн уырзæй дæвдæг астым æхсæстой. 
Куыстой — уæддæр нæ ихсыди йæ хуыр, 
Æрмæст йæ саумæр донхæрдæй ныкъкъæрис. 
0 ме скæнæг! Нæ Разхъугомы ныр 
Бæзнаг хуымгæндæй дурцæндтæ фылдæр ис. 
Йæ уындæй мыл цæмæн æфты æрхуым?.. 
Мæ хызын — скифаг фатдонæй уæззаудæр: 
Æвæрдтон урс дур цины бонты уым, 
Æппæрстон дзы æрхæндæг бонты сау дур*. 
* Ахæм æгъдау уыд скифтæм. 
342 

Æрцагуры фæллад бæлццон йæ къæс,— . 
Æрлæууыдтæн нæ къæсæрыл хæстдзагъдæй. 
Æркалдтон æз мæ хæссинæгтæ... Кæс: 
Лæууынц мæ разы сау дуртæ рæдзагъдæй. 
1997 азы 14 сентябрь 

♦ * * 
Мит хæмпусæй уары, 
Сау зæхх дзы ысурс. 
Тар зæрдæтæ тары 
Срухс кодта Цыппурс. 
Урс пæлæзы бæстæ 
Сабыр у, сыгъдæг. 
Сахарæн йæ хъæстæ 
Нал уадзы фæздæг. 
Галуантæ — æвзистæй, 
Рудзгуыты — цæхæр. 
Зæдбадæнмæ систой 
Урс фынтæ мæн дæр. 
1998 азы январь 

#1 
хза 
ЗЫНДОНЫ СÆРД 
Зындоны сæрд, кæд фæуыдзынæ, кæд! 
Сымæр æнуды — утæхсæн æнтæфæй, 
Цъæнутау судзынц кæрдæг æмæ хъæд, 
Нæ хуымтыл сыстад сау мæтых кæрæфæй. 
Æхсæв ныл къогъо сагъуыди зыдæй, 
Нæ цæсгом дуды тугæрхæмты хидæй... 
Фæлтау æрцæуæд рагзымæг фæрнæй, 
Кæд бамбæрзид бæсты хъæдгæмттæ митæй. 
1999 азы сæрд 
345 

К1 
ГЗЗ 
ХАЛОНЫ ÆМБИСОНД 
Амонд æмхиц у æвзæрмæ. 
Иу хъæу сæ кусарт фыхтой, 
Уасыди халон йæ сæрмæ, 
Адæм ыл дуртæ æхстой. 
Сау маргъ нæ сæтты — нæ атахт, 
Агмæ æппары йæхи. 
Хъилтæ йæм фелвæстой уайтагъд, 
Ам дзы хъæу æмæ сых и! 
Ратахти уарийау халон, 
Стæлфыд сæ аджы... Уæххæй!— 
Бахъуыд сæ цæджджинаг калын... 
Диссæгтæ!— калм дзы фыхæй... 
Басгуыхт сын халон Чырысти:. 
Радта сæ цардыл йæ цард... 
Куывдты йæ хорз кой нæ хъуысти, 
Кад ын нæ кодта сæ зард... 
Иры цард агау æхсиды, 
Хъахъхъæны алчи йæ лыхъхъ... 
Адæм, мæ зæрдæ уæм сиды: 
Байдзаг и калмæй нæ Дзыхъхъ! 
346 

Сурынц мæ дур æмæ хъилтæй, 
Хъуысы мæ тыхст хъæр уæддæр. 
Дамгъæ мыл авæрынц милтæй, 
Калынц мæ сæрыл цæхæр. 
Кæлмыты скалæм фыдисæй! 
Хилджытыл бандзарæм арт! 
Ир уæд фæрныг уаид исæй, 
Уаид зæрдæрайæн цард. 
1998 аз 

&1 
€& 
* * * 
Тындзы фынкбазыр уылæн тыгъды, 
Бырсы цъæх айнæгмæ зыстæй. 
Цы уарзт, цы маст хæссы йæ тыхты? 
Йæ цин цæмæн домы хæстæй? 
Ныппырх ызнæт уылæн,— уæддæр дзы 
Æррайау ничи кæны хъаст. 
Цæры-нæры... Æппæт дæр æрдзы 
Вæййы рæстæгыл æмæ раст. 
1996 азы август 
348 

VI 
СЯ 
НИГЕР 
Кæсын дæ нывмæ. Сау цæстытæ — айдæн... 
Дзæгъгъа дур калы сау хохæй цæхæр, 
Сыгъд быдырæй мæм райхъуысы дæ хъæр, 
Кæлы сæ фæздæг хурхæтæны цъайтæн. 
Дæ рæстæгæн йæ зæд æмæ йæ сайтан 
Фæйнæрдæм ластой зиллаккæй дæу дæр. 
Нæ састæ ды... Дæ уд æмæ дæ сæр 
Нæ радтай уæд табуйæн кæнæ сайдæн. 
Уыдтæ поэт — уæлмонц æмæ ныфсхаст, 
Дзырдтай тызмæгæй карз дугæн æцæгтæ,— 
Зынтæй хъуыст уæд цъæлхъæры бын дæ хъаст. 
Æхсыдтай ды нæ рæхысæн йæ цæгтæ... 
Зæрин талатæ суагъта ныр дæ маст, 
Сæ рухсæй судзынц сау зæххæн йæ сæгтæ. 
1990 аз 
349 

&1 
гаа 
АДÆЙМАГ 
Уыдтæн рæсугъд æмæ сæрыстыр, 
Мæ ныхыл Бонвæрнон сыгъдис. 
Цагъар, сæлхæр æмæ æлгъыстыл 
Æфтыдта ме стырдзинад дис. 
Тыхстæн сыл æз æмæ сын тары 
Цырагъау барвæндæй сыгъдтæн. 
Тæппуд хъæбатырæн нæ бары, 
Хæрзконд цæстысындз у рыгъдæн. 
Мæ разы байтыдтой цъæх гауыз, 
Хуыдтой йæ кадвæндаг мæнæн. 
Нæ загъта иунæг уд дæр — хауыс! 
Йæ быны разындис ингæн. 
Ысхызтæн хъоргъæй æмæ тары 
Мæ ныхыл урс фæрдыг хæссын. 
Цагъар сæрибарæн нæ бары, 
Цæргæсы знаг хоны уызын. 
Æхсынц мыл сусæгæй къуыбæрттæ, 
Цæвынц мæ сыгъдæг ныхыл цъыф. 
Тæдзы мæ туг, æмæ хæлæрттæ 
Сæ роны агурынц æхсныф. 
350 

Нырма уæддæр хъæцын мæ рыстыл, 
Сæттын сыгъдæг фæндтæй мæ зын. 
Æз дæн пехуымпарау сæрыстыр, 
Мæ ныхыл дзуары ныв хæссын. 
1995 азы 31 октябрь 

2Ъ 
ГЯ 
* * * 
Ис алкæмæн дæр амондæй йæ хай. 
Дæуæн цæуы хæрзгæнæгау дæ разæй, 
Цæрыс гæнахы буц æмæ æдасæй, 
Ыссарыс ды сыгъд быдыры дæр цъай. 
Æз дæр нæ дæн мæ хъысмæтыл тæргай. 
Фæци мæ хай зындоны цард æгасæй, 
Мæ уаргъ у уый... Мæ сыгъдæг уд, фæраз æй, 
Дæ удхæртты дæ рухс нысаныл рай. 
Æз доны къус дæр не ссарын æгуыстæй, 
Зымæг мын мит нæ рантысдзæн лæгæй, 
Мæ уарзт дæр гуыры сау зынты фыдрыстæй. 
Уæддæр зæххыл мæнæй фæрныгдæр нæй, 
Нæ уыны мæн мæ сау ызнаг зынгхуыстæй, 
Æз цинтæ исын базыдтон хъыгтæй. 
1991 азы 1 август 
352 

ю_ 
ГЯ 
* * * 
Поэзи, ды — фыды уæзæг мæнæн, 
Зыны бæрзонд нывæфтыдæй мæ цатыр. 
Уым бадынц мемæ сем æмæ бæгъатыр, 
Фæскадæг нуазæм дзаг сыкъатæй сæн. 
Кæм ис æндæр æнцой æмæ цæрæн? 
Хуыцауы дуне — тар æмæ æгъатыр, 
Уым фарны хур мæнгард адæмыл батар, 
Дæрæн сахартыл кафы уым бырдæн. 
Мæ цары судзынц хуртæ æмæ стъалы, 
Йæ рухсæй лидзынц тугдзых сырдтæ дард, 
Дæрдтыл фæйлауы знæт фурдау хъуыдалы, 
Цъæхснагæй сисы булæмæргъ йæ зард... 
Уæ хæст мын ам мæ уды равг нæ халы, 
Мæ цатыры сæрибар у мæ цард. 
1994 азы 24 мартъи 
12Састдаæнгерæг 
353 

ДАУДЖЫТЫ ХЪАСТ 
(Мæ фыды æмбисæндтæй) 
Азæр хур нæ тавы Уазы, 
Бафтыд иры зæдтыл мæт. 
Нæй бæзнаг фынгтæ сæ разы, 
Не сты буд тæфæй сæлæт. 
Дауджытæ æрхуымæй бадынц, 
Нæй сæ сагъæстæн кæрон. 
Хъæлдзæгæй нæ цæгъды уадындз 
Абон рухс дзуæрттæн нæртон. 
Ныр цы рахæссой уынаффæ? 
Гæр, кæдмæ дардзысты ком? 
Адæм Нафы бон дæр, Нафы, 
Зæдтæн нал арынц сæ ном. 
Уæд сæ номдзыдтæ тыгуырæй 
Арвмæ хъастхæссæг цæуынц. . 
Уым Хуыцауы раз гуыбырæй 
Ныр мæгуыргурау лæууынц. 
«О нæ Фыд, æркæс нæм: адæм 
Махæн нал фæлгъауынц кад. 
Рохæй Уазы ихтыл бадæм, 
Нал ис марзт фынгтыл бæркад. 

Уастырджи, гъе уый — сæ бардуаг, 
Уымæн — куывд æмæ æгъдау. 
Афтæ стынг зæххыл мæнгард уаг, 
Сæфтæн нал ыстæм æвгъау...» 
Уæд Хуыцау зæгъы тызмæгæй: 
«Уый цæуылнæ уынын ам? 
Акæс-ма, кæны æцæгæй 
Кæнæ хин, кæнæ хæрам...» 
Зæдтæ акуывтой сæ сæртæй, 
Цъус фæрухсдæр и сæ уынд. 
Фæлæ уыцы сахат кæртæй 
Уатмæ Аæгтыдзуар фæзынд. 
Уыд йæ урс пæлæз рыгамæст, 
Хъазыд рухс цæсгомыл цин:.. 
Ныр йæ уд уыдзæн хъыгасæст, 
Хурмæ рахаудзæн йæ хин. 
Кæс, Хуыцау хъызы, фæмæсты: 
«Ам дæумæ уыди нæ каст, 
Ды кæм хæтыдтæ, цы бæсты?— 
Зæгъ æргомæй æмæ раст!» 
Дзуры: «Раивылд Тæгæрдон, 
Систа конд хъугомы хуым, 
Иу мæгуыр æд бæх, æд уæрдон 
Сæфтис иувæрсыджы уым. 

Рæвдз æрфистæг дæн мæ бæхæй,— 
Æз сæ дæлвæрсты цыдтæн; 
Рахызт хауæнтыл дзæбæхæй, 
Ныр йæ бинонты хынцдзæн». 
Каст Хуыцау йæ зæдтæм сахæй, 
Каст, æгъатыр уыд йæ хуыз... 
«Цæй,— фæрсы,— лæгæн сымахæй 
Афтæ чи кæны æххуыс?» . 
«Афтæ ничи,— загътой зæдтæ.— 
Уый сыгъдæг дзуары куыст нæу». 
«Зæд йæ ракæндыл куы сæтта, 
Уед.цæуыл кæны быцæу? 
Нæй æфсон уæ хъаст, уæ дисæн,— 
Бахудт хъæлдзæгæй Хуыцау.— 
Чи у адæмæн цæдисон, 
Уымæн — кад æмæ æгъдау!» 
1971 аз 

УЫЗЫН 
(Мæ фыды æмбисæндтæи) 
Кæддæр æлдармæ хъанæй 
Лæппынæг уызын цард. 
Цы хъаст кæна йæ ранæй,— 
Нæ дзы зыдта хъыгдард. 
Хуыссыди базтыл уаты, 
Йæ хæрд — мыд æмæ царв. 
Йæ азты цыд нæ хаты, 
Нæ йыл хъызы цъæх арв. 
Сæ кæрты иу бон хъазы, 
Æмцегтæ йæм кæсынц. 
Æрбадымдта,— йæ разы 
Æрхауд бындзыгæй сындз. 
Фæтарсти хъан йæ уындæй, 
Фæстагмæ йæм æркаст. 
Ныххудт, цыма фыдфынтæй 
Æрыхъал ис æваст. 
Кæны тыхстæй хъуыргъуындæг... 
Цы уа цымæ йæ зын? 
Æрцагуырдта йæ сынтæг, 
Æруатон ис уызын. 

Уæздан æлдар йæ хъаны 
«Цы дыл æрцыд?» — фæрсы. 
«Мæлын, мæлын фыд раны!» 
Йæ буц уазæг хъæрзы. 
Дзырдта йæ сæнтты уызын: 
«Мæ цæрæнуат — зæппадз. 
Мæхи хæдзар, дæу мысын, 
Дæ рухс мын у æвдадз...» 
Йæ хъæрзынмæ, йæ хъæрмæ 
Ныддис кæны æлдар: 
«Мæ галуанæй хуыздæр ма 
Кæм ис цымæ хæдзар?.. 
Фæцу, мæ хæлар,— загъта,— 
Дзæбæх мын уæд дæ уд... 
Мæ дæлдæртæ, сымах та 
Йæ фæд-йæ фæд цæут... 
Цæмæй райста сæры низ? 
Кæдæм сафы йæ сæр? 
Зæгъут-иу мын, кæм ын ис 
Мæ хæдзарæй хуыздæр...» 
Цæуы, цæуы нæ бæлццон, 
Тыгъд быдыртæ — уырыд, 
Ныххус, мæгуыр, йæ хæлцон, 
Уæддæр бырыд, бырыд. 

Кæсы, йæ разы тæрфы 
Сындзы къутæр — бæгънæг... 
Йæ цæссыгтæ æрсæрфы, 
Æркувы йын ныллæг. 
«Мæхи хæдзар,— фæзæгъы,— 
Дæуæй адджындæр нæй! 
Фыды уæзæгмæ здæхы 
Хъæбулы уд мæрдтæй...» 
1998 аз 

ХÆТÆГ БАРÆГ 
(Балладæ) 
Хæтæг барæг царди хæхбæсты, 
Йæ гæнах бæрзонд рындзæй зынд. 
Нæ ацыд фыдызнаг йæ рæзты, 
Йæ систы онг никуы стахт сынт. 
Æвирхъау уыд рæстæг, æгъатыр, 
Йæ кæнон — тыхтона, фæдис. 
Уæд хæтæнты хатти бæгъатыр, 
Мæйдар æхсæв бонау цыдис. 
Йæ арæнтæ иргъæвта знагæй, 
Æвастæй сыл маргъ дæр нæ тахт. 
Йæ атагъа дзаг уыди сагæй, 
Йæ сындзæй дæр адджын мыд тагъд. 
Йæ кады ном айхъуысти дардыл, 
Йæ тæссæй фæранк дæр æмбæхст. 
Йæ физонæг хорз фыхти артыл, 
Нæ сыгъди йæ уæхст дæр, йæ уæхст. 
Хуысар хъуымац ласта чырæтæй, 
Фæлыста сырх гауызтæй зæхх. 
Йæ адæмы дардта тæлæтæй, 
Рæдау сын — кæрдзын æмæ цæхх. 

Йæ балцыл нæ хæцыд сæ цæст дæр, 
Уыдысты йæ хъæутæ дæрддзæф. 
Сæрæн барæг балцы æрмæстдæр 
Цыди æмæ здæхти æхсæв. 
Уыд гæнахмæ къахвæндаг нарæг,’ 
Цъæх айнæгыл халау зындис; 
Куыд ыл цыд æхсæвыгон барæг, 
Æфтыдта уый сырдтыл дæр дис. 
Уыдис ын хæрзаудæг царды, 
Йæ удыхай разынд нæртон: 
Йæ сæрвæлтау бацæудзæн арты, 
Йæ армы йын рафыцдзæн дон. 
Йæ рухс цæсгом — хурæй рæсугъддæр, 
Йæ урс хъуырæй Бонвæрнон каст. 
Йæ уындæй-иу тар комæдзух дæр 
Бæрæг афон барухс æваст. 
Сыгъдæг зæд куы тæхы нæ сæрты, 
Уæд зин дæр нæ кæны фынæй. 
Æхсæвау æнæбын у зæрдæ, 
Æнусмæ рæдау амонд нæй. 
Æрыздæхт та барæг ыстæрæй, 
Йæ тæлæт налхъуыт у, зæрин. 
Ныттар ыл уынгæг ком, уæддæр æй 
Нæ уырны хæрам æмæ хин. 
Йæ бæхы æрра доны скъæры, 
Фæзилы йæ хæрды цæхгæр. 
Йæ ехсы дзæхст арвау ныннæры, 
Нæ йæм зыны уаз рухс уæддæр. 
361 

Йæ развæндаг сахълæг нæ ары, 
Йæ разы — сæрсæфæн, къæдзæх. 
Хæтæг барæг аныгъуылд тары, 
Кæмдæр ма ныууасыд йæ бæх. 
Зыны ма йæ гæнахæй къултæ,— 
Æрвдзæфæй фыдæхсæв ныррыг. 
Цæуынц ыл сæ балцы фыдгултæ, 
Фæхъæрзы йæ хæлддзæгты уыг. 
1998 аз 

#1 
гза 
ХÆРАМЫ ФÆСТАГ 
(Балладæ) 
Фæндаггон, æрлæуу æмæ къуылдыммæ скæс, 
Кæндзынæ йæ хабарыл дистæ,— 
Лæууыди йæ уæхскыл сынтбадæнау къæс, 
Зынынц ма гæзæмæ йæ систæ. 
Уым рагзаман галиу лæг цард, 
Нæ цыди нæртонау йæ хæтæнты дард. 
Нæ вæййы хæхбæсты нæ фæндаг æнцон, 
Зæйуатау тæссаг æмæ тар у. 
Йæ уаргъы бын бастайы бон дæр бæлццон, 
Æхсæвыгон сысы йæ хъару. 
Фæкæсы йæм бæстæ цъысым, 
Æнафон фæагуры кæмтты фысым. • 
Æризæр ис иугæр, уæд фæз дæр—къæдзæх, 
Ныббады йыл саудалынг мигъау. 
Æд уæргътæ фæтулдзæни былæй дæ бæх, 
Ызгъæлдзæн дыл тулгæ дур ихау. 
Уæд ацахсы цæстæнгас зынг,— 
Уым разындзæн хохагæн арт æмæ фынг. 
363 

Сæрæн хицау фæндагмæ дары йæ хъус, 
Йæ рæзты цæуæн ком—хæрз нарæг, 
Куы райхъуысы дардæй къæхты уынæр цъус, 
Уæд зоны — æрбацæуы барæг. 
Ыссудзы нæзы цырагъ уым, 
Фæндаггон дзы ссардзæн фысымуатæн къуым. 
Æрбаздæхта иу æхсæв иу тыхсты лæг, 
Фæллад бæхæй хордзен æристой. 
Рæдау æхсин бæлццонæн дары мырæг, 
Æрттивы сæ куыси æвзистæй. 
Йæ разы — кæрдзын æмæ цыхт, 
Сæ уæларт цæхджын фыд æхсæвæрæн фыхт. 
Фæллад лæгыл ронгау сæ мырæг фæтых, 
Æртæфст ыл сæ артмæ йæ фæллад. 
Ныццавта йын фысым сæ кæхцæй йæ ных, 
Æртыхта йыл ус та ысгæллад. 
Ысласта йæ кæрцбынæй кард,— 
Тыхст лæгæн йæ риумæ ныхъхъавыд мæнгард. 
Фæсæццæ и уазæг — цы кæна тыхстæй,— 
Æрцæудзæн йæ сæфты хъæр тары. 
Йæ тæвдæй ма фестад, уынæргъы цæфæй, , 
Йæ сæрæй хæбырæгъ æппары. 
Нæ ары ирвæзæн,— æрмæст 
Сæ рæхысыл иу афон армæй фæхæст. 
«Нæртон Сафа,—загъта,—мæ сæфтмæ æркæс, 
Мæ тæригъæд бафтæд сæ фæдыл!» 
Æрхауди зæрддзæфæй... Ныррызти сæ къæс, 
Сæхи та фæдзæхстой сæ зæдыл. 
Ныссабыр сæ къуым, æмæ уæд 
Æрцыди сæ амæттаг уæрмы ныгæд. 
364 

Æртæ азмæ фæскъул уæлмæрдтæ фæзынд, 
Сæ сабитæ кодтой фыдвæззæг. 
Сæ ердойæ уасыд æрвылæхсæв сынт, 
Æдзæрæгæй баззад сæ уæзæг. 
Æрмæст ма уæгъуырæй мæнгард 
Æлгъыста уæлæуыл зындонау йæ цард. 
1998 аз 

#а 
ФÆСТАГ ГАЗЕДЬ 
Уый нæм хурау æрцыд — æмæ ацыд. 
Уыд ныл зæды бæрц зыд — æмæ ацыд. 
Тары хоста æхсоныл йæ зæрдæ, 
Уыд нæ мæтæй хуыздзыд — æмæ ацыд. 
Арф йæ риуы æвæрдта нæ хъыгтæ, 
Уæд йæ рыстыл хъæцыд — æмæ ацыд. 
Нал ис аргъ æмæ намыс нæ сæртæн, 
Уый нæ сæрыл хæцыд — æмæ ацыд. 
Уый лæзгъæры зæрин фæткъуы сагъта, 
Зæхх йæ туджы мæцыд,— æмæ ацыд. 
Дардтой уымæн хыцъыдæттæ, уый та 
Кодта адæмæн цыт — æмæ ацыд. 
1999 азы 22 апрель 
Збб 

&1 
ГЗЗ 
♦ * * 
Мæнгард æмæ æвзæры фарс у амонд, 
Йæ удхортыл æнувыддæр у æрдз... 
Уæлæуыл нартау нал баззади мамонт, 
Кæны фылдæр уырынгонтæн сæ бæрц. 
1999аз 
367 

♦ * * 
Кæддæр дæйгæ роды богал 
Фæхаста къултæ æмæ фæзты. 
Йæ уæс æртæ азмæ ысгал, 
Уæддæр æй раздæрау фæрæзта. 
Æз уымæй разындтæн лæгдæр: 
Хæссын æлгъысты уæз мæрддзагау, 
Зæронд кæнын, зæронд,— уæддæр 
Фæразын сæфты уаргъ фыццагау. 
1998 аз 

ш 
Ф63ЫГОН 
ДИДИИÆГ 

&1 
СЯ 
СЫЛГОЙМАГ 
Дæ уарзт—æвдадз, дæ рæсугъддзинад—цин, 
Цы скодта Æрдз, ды уыдонæн—сæ уаздæр!.. 
Дæуæн куывтой уæларвон зæдтæй раздæр, 
Дæуæн нымдæй табу кæнын — мæ дин. 
Ды хъуамæ уай нæртон лæгæн æхсин. 
Уæддæр зын у дæ бæрзонд хъысмæт цасдæр: 
Кæндзæн дыл дау æдзæллагæй сылваз дæр, 
Ысхондзæн дæу хуызыцæуæг дæр хин. 
Ды та нæ цард, нæ амондæн æгæр дæ, 
Дæ сурæт — хур — рæдау æмæ сыгъдæг, 
Гуырысхотæй сæхи фауынц сæлхæртæ. 
Дæ уарзты стъалы чи ссары æцæг, 
Фæкалы уымæн мигътæй дæр цæхæртæ, 
Ды скæныс уый хъайтар æмæ цæрæг. 
1990 азы 6 сентябрь 
370 

ФÆЗЗЫГОН ДИДИНÆГ 
Фæззыгон дидинæг, æвзонгæй 
Фæзындтæ уæлвæзты. Кæсыс 
Æдæрсгæ тар кæмттыл уæлвонгæй, 
Мыды тæф уæлдæфы хæссыс. 
Æрхуымæй тулдзы фист лæзæры, 
Сыфгæрдæг тæрфы дæр фæбур. 
Æрхæндæг æрхытæй æвзæры, 
Нæ тавы бонрæфты дæр хур. 
Ды та æрвыг æмæ сæнт цъæхæй 
Æрттивыс рагъсæртыл дзæбæх... 
Зæгъ-ма, цы схаста дæу дæлдзæхæй, 
Цы тых уыд — уарзт æви фыдæх? 
Фæсрагъæй уазал мигъ æрхъуызы,- 
Тæхынц фæстаг цæргæстæ дард. 
Æрмæст, æрвдидинæг, дæ хуызы 
Нæ ивынц уалдзæг æмæ цард. 
Æвзыгъдæй дарыс цъæх. Дæ разы 
Æргъæвстæй баруади кæндыс. 
Дæ сыфты арвы цæхæр хъазы, 
Æвзыд æрдз цардæнгæс кæныс. 
1995 азы 24 сентябрь 

ю 
НОМАРÆН 
(Телестих) 
Дæ уарзт мын ног уалдзæг æрхаста, 
Цæрын уæлмонц сагъæстæй æз. 
Цы сты хъыгтæ кæнæ фыдазтæ? 
Дæ узæлд — амондæн фæрæз. 
Фæззыгон хур бонау æхцон дæ, 
Йæ хъармæй базыдтон рæвдыд. 
Мæныл бæллиццаг хорз æрцыд,— 
Ды мын ысрухс кодтай мæ бонтæ. 
Æз нал дæн сагъæстæй уырыд, 
Дæ цуры нал мысын æрвонты, 
Мах иумæ—кард æмæ кæрддзæм, 
Зæххыл кæмæн байгом дæ зæрдæ, 
Уый цинтæй ихыл дæр цæрдзæн. 
Куы хæссой мæн уæлæрвтæм зæдтæ, 
Уæддæр ма кувдзынæн дæуæн. 
1991 азы октябрь 
372 

#1 
ГЯ 
ДÆ НОМ 
Уахъæз Уазы къуыппыл хъазы,— 
Багъæц, ахсын дæ — фæлæуу!.. 
Ныр фынддæс æмæ дæс азы 
Уарзын зæды хуызы дæу. 
Ис æртæ зæлæй зæринон 
Уаз ном — ирд æмæ æрвон. 
Зæлгæ азæлы мæ цинæн 
Уый мæ зæрдæйы æхцон. 
Ой, цæй разы дæн хъысмæтæй, 
Ныр мæ разы нæй гæрæн! 
Тагъд Аза-бæлас дзæнæтæй 
Æз æрхæсдзынæн дæуæн. 
Рауай Ног Азау мæ размæ, 
Айс мæ уаз лæвар цытæн,— 
Хурау уымæй азæй азмæ 
Махæн фарны рухс кæлдзæн... 
Уахъæз, Уазы цъуппыл ма хъаз,— 
Ма уадз арты судзын мæн... 
Уарзт кæндзæн мæ удæн ахъаз, . 
Уарзон — хин æмæ кæлæй. 
1997 аз, Ногбоиы ’хсæв. 
373 

#1 
Гза 
♦ ♦ * 
Дард балцы æнгæф бон æз тыхсгæн тæвд хуырыл, 
Уæд æхцонæй уддзæф атыхсти мæ хъуырыл. 
Уый дæ уарзт—алæмæт, фестади мьш ирдгæ... 
Узæл, ирдгæ, узæл,— ды мæ уд ныйирд кæ! 
Æз цæуын дæ размæ, хус быдыр—мæ разы, 
Фæлæ мæнæ диссаг!—лæнчы суадон хъазы. 
Уый дæ уарзт—æлутон, фестади мын суадон, 
Бацыд тых мæ риуы, масты дур дзы бадон. 
Бастадтæн, фæцудын, тæвды зæхх ныскъуыдтаг, 
Уалынмæ дын тæрфы—зад бæлас, фæткъуытæ! 
Уый дæ уарзт—зæрин хур, царды бæлас разынд^ 
Афтæмæй мæм фæлмы хус бæлас мæра зынд. 
1994 азы 16 июль 
374 

&1 
гя 
* * * 
Сих нæ дæн — нæ хъæуы гамхуд мæн, 
Рацæуы мыл комдзæуæг мæ зæрдæ. 
Нæй æмбæхсæн хус хъæмпы зынгæн, 
Дон кæлдзæни ауæзтæн йæ сæрты. 
Скодтон æз зæххон уарзтæй мæ дин, 
Байстон калмæн урс фæрдыг йæ комæй. 
Ис мæнæн нæртон лæгау æхсин, 
Уарзын уый уæлмонц æмæ æргомæй. 
Уæд кæйдæр — нæ йæ кæнын нымæр, 
Адæм нын хæссынц нæ амонд дисæн. 
Судзæнт мæн сындзын арты, уæддæр 
Уарзтыл æз нæ бакæнин æвдисæн. 
Хуры скастæй хи бахизæн нæй, 
Ме ’хсин у зæрин хурæй рæсугъддæр; 
Уый цæрæд рæсугъд æмæ фæрнæй, 
Æз йæ Рухсæн кувдзынæн æдзухдæр. 
1993 азы 1 июль 
375 

* * * 
Бæлас йæ аууоны дæтты 
Æвдадзау саст бæлццонæн сатæг. 
Тыхсаст хæстон лæджы зынты 
Йæ тохмæ сыстын кæны кадæг. 
Ды та, мæ зæххон дзуар, мæнæн 
Хæссыс дæ аудынæй цинтæ. 
Дæ рухс мыл уадз, æндæр сæтдзæн 
Мæ тых фыдазар æмæ хинтæ. 
1995 аз 

* * * 
Уæ кæртæй ракæс, Хур,— уæлвонгæй 
Зыны гæмæх рагъыл бæлас. 
Æркъæдз мæгуыргурау æвзонгæй, 
Вæййы апрелы дæр фæлмас. 
Гъе уый æз дæн... Сыгъдтæн-иу цинтæй, 
Уæ рухс кæрт агуырдтон кæддæр. 
Æз уарзтон дæу, фæлæ дæ хинтæй 
фæндаггон фестади тæгæр. 
Фæзын мæм, цæй! Мæ зæнг дæ армæй 
Æрсæрф нымæт ехсау фæлмæн: 
Æваст дæ иу ныдзæвд йæ хъармæй 
Лæппу-лæг фестын кæнид мæнг 
1998 аз 
377 

#1 
ГЗЗ 
РУХС ТÆРИГЬÆД 
Зæгъыс мын: «Судздзынæ зындоны,— 
Уыдис дын уарзæттæ дзæвгар...» 
Хуыцау хатыр кæнын нæ зоны, 
Ды-иу мын ацы лаз ныббар. 
Нæ цæуын дзуары бынмæ тарстæй, 
Мæ фæдыл ничи фехсы дур... 
Зæгъæд-ма, чи стыхсти мæ уарзтæй? 
Мæ цинтæй чи фæкæны змур? 
Чысыл нæ уыдысты нымæцæй, 
Вæййы нæртон зæрдæ рæдау. 
Чызгæй, чындзæй зæгъай, идæдзæй,— 
Мæ цард кæмæн кæнон æвгъау? 
Кæддæр мын басастæ: «Йæ тарфæй 
Дæ фæрцы райхъал и мæ уарзт». 
Кæд афтæ у, мæнæн уæд арвæй 
Уыдзæн мæ рухс тæригъæд барст. 
Кæд ис рæстад, уæд мын цъæх нæууыл 
Уыдзæн æнусон цард æхцон... 
Æниу, цы хур федтон уæлæуыл, 
Быхсдзынæн уый рухсæй зындон. 
1994 азы 11 декабрь 

ю. 
с& 
* * * 
Уæ уынгты та æнæхъæн бон зылдтæн, 
Уæ къæсæрмæ æдзынæг кастæн тигъæй. 
Нæ байгом ис дзæнæты дуар мæнæн, 
Зæрин хур та нæ разынд абон мигъæй. 
Уæ кæртмæ ды куы рацæуæй кæддæр, 
Уæд фендзынæ дæ рудзынджы бын уарди; 
Уый калдзæни æртæхдзастæй цæхæр, 
Æмæ-иу зон: мæ зæрдæ уым æрцарди. 
1993 азы 18 август 
379 

#1 
ГЯ 
♦ * ’ * 
Кæныс рæстæй хъыгты амæттаг мæн,— 
Кæй уарзын, уый мæ хивæнд митæй мары. 
Рæстмæйы дуаг тæригъæдтæ нæ бары,— 
Дæуæн мæ удхар фиддойнаг кæндзæн. 
Сæттын, æз дæр уæларвон дзуар нæ дæн,— 
Мæ уарзт йæхи кæйдæр амондыл хъары, 
Дæ зæрдæ дын дывыдон арты дарьк 
Быхсыс хæс æмæ уарзты ’хсæн зынтæн. 
Уыдис нæ амонд ацы зæххыл хицæн, 
Уæддæр ыл æз нæ кæндзынæн фæсмон,— 
Æвæрын ма фæстаджы ныфс мæхицæн: 
Тæрхон нын у дыууæйæ дæр зындон, 
Нæ уыдзæн махæн иу цуайнагæй лидзæн, 
Уыдзæн нын иумæ хъизæмар æхцон. 
1995 азы 31 декабрь 
380 

* * * 
Ныууадз! Цы ма кæнын дæ уарзтæй? 
Мæлдзой лæг нал агуры цин. 
Фыддæр у ахæм амонд мастæй, 
Вæййы æнафоны уарзт хин. 
Дыдзы хур, уæгъды у дæ талас,— 
Фæстæмæ не здæхы изæр. 
Фæззыгон дидинæгыл халас 
Æрбаддзæн иу æхсæв уæддæр. 
1986 аз 

&1 
* * * 
Мæ изæр — талынг æмæ афтид, 
Бæстыл ызмæлæг нæй. 
Тæхуды, искæцæй куы ’рбафтид 
Уæд та уæларвыл мæй. 
Фæлæ æрвон чызг дæр нæ зыны, 
Ыскъæфт у кæд, ыскъæфт! 
О мигътæ, стъалытæ уæ быны 
Кæм баисты бынсæфт?.. 
Уæд мæм æрбамидæг и уахъæз, 
Цæй къæбæда у, цæй! 
Æрлæуу, изæрон уддзæф, ма хъаз,— 
Кæцæй фæдæ, кæцæй? 
Мæнмæ цы зæд æртахт дæ хуызы? 
Цы ахъаз дæ? Цæмæн? 
Дæ узæлд хъæлдзæг зæлтау мысы 
Кæддæры уарзт мæнæн. 
Мæ риуыл хъарм тынтæй æмбæлыс, 
Æгæр кæныс, æгæр! 
Мæ зæрдæ фестади цымбæлас, 
Йæ дидинæг — цæхæр. 
1996 азы 26 август . 
382 

* * ♦ 
Кæм арон æз цырагъ? 
Æхсæв ныл арв рæдæдзы... 
Æрмæст уынæм кæрæдзи 
Мæй æмæ хурау мах. 
Нæ уарзтæн нæй фæрæз, 
Ныссагътам цирхъ нæ астæу. 
Уыдтæ æгъдауæй бастау, 
Сыгъдтæн æфсармæй æз. 
Тæхы тымыгъау уарзт, 
Тæхы зынтæн сæ сæрты. 
Цы рухс фæнд ис нæ зæрды,— 
Уыдзæн нын арвæй барст. 
Сæттæм, сæттæм фыдæх, 
Уæддæр нæ астæу кард и... 
Дæ зæрдæ фестад уарди, 
Мæ зæрдæ та — æртæх. 
1995 аз 

♦ ♦ * 
Мæ зæрдæ ссыгъд цырагъау,— 
Цæгъдыс ыл ды æхсон!.. 
Налат, мæнмæ æрбахауд 
Цыдæр чиныг ызнон. 
Кæсын, æмæ—дæ нывтæ... 
Кæм—арæзт, кæм—бæгънæг... 
О маринаг!.. Фæлывд дæ, 
Бынтыдзæуæг, хæйрæг!.. 
Мæ хъуырыл дæу æгънæгæн 
Хуыдтон, рæсугъд, хуыдтон, 
Куыд баци уæд хуыснæгæн 
Дæу адавын йæ бон?.. 
Фæлывд дæ ды, фæлывд дæ. 
Æнхъæлдтон дæу уæздан... 
Кæм дын кодта дæ нывтæ 
Бæгънæгæй Тициан? 
Мæ зæрдæ ссыгъд цырагъау,— 
Ысцæгъдыс ыл æхсон... 
Мæ къухтæм уал æрбахау, 
Уыдзæн дын уæд тæрхон... 

Ныр иунæгæй æдзух дæр 
Дæ фæлгонцтæм кæсын. 
Ды — рухс дзуарæй рæсугъддæр, 
Мæ сыгъдæг цин, мæ зын. 
1995 аз 
ПСастдмснгæрæг 
385 

VI 
ÆБУЗН 
Мæ саулох дугъон уыд, фæразон, 
Дæ быны схъæлбæрзæйæ цыд. 
Уæд дæм æхсызгон каст йæ хъазын, 
Уыдис дæ узæлдæй рæвдыд. 
Йæ рагъæй иу бон дæр нæ хызтæ... 
Ныр бастад хæтæнты. Йæ сæр 
Æрхауы. Дзурыс ын: «Лæгъуыз дæ, 
Цæугæ,— кæй ма хъæуы æвзæр!» 
1994 азы 1 апрель 
386 

* * * 
Хъысмæт хæрзуды лымæн нæу, 
Йæ нывыл ничи скæрды цауты. 
Фæлвары царды тæрхон дæу, 
Цæуыс, æнафон идæдз, сауты. 
Æрзыдди саувадыг дæрдтыл, . 
Фæззыгон арвы тыгъд ныггæмттæ. 
Дæ цæссыг ног цыртыл æртылд, 
Кæныс йæ уæлмæрдыл дæлгæмттæ. 
Хæссыс дæ цæстыты йæ хуыз, 
Нындзыг дæ удрæбын йæ хъомыс. 
Æртыхсти сау дуртыл рæхыс, 
Йæ зылдæй рахонын нæ комыс. 
Дæ хъуырыл хастай ды æгънæг,— 
Уый сау бон сау ингæнмæ рахауд... 
Дæ зæрдæ — зæдбадæн, сыгъдæг, 
Ды рухс дæ сауты дæр цырагъау. 
Æз кувын хинымæр дæуæн, 
Фæзынæд амонды хур тары... 
Фæлæ кæуыс — æмæ фæлмæн 
Мæ удыл уазал къæвда уары. 
1997 азы 21 октябрь 

* * * 
Æз дын мæ хабæрттæ дзырдтон, 
Мæ зæрдæ байтыгътон дæ разы, 
Зæгъын, мæ уавæр у зындон, 
Мæнæй гæдыла рæстæг хъазы; 
Фыдцард мын аивта мæ хуыз, 
Мæ уды стæг æхсыны сахар... 
Ды арф ныззæмбыдтай,— зæгъыс: 
«Тæхуды, ныр сæнæфсир бахæр!» 
1995 азы 1 декабрь 

&1 
$& 
ÆРВЫСТÆГ 
Дæ цæгатæн сæ хуымы 
Кæдмæ тоныс хъæдур? 
Æнæ дæу ам мæ къуымы 
Мæныл нæ кæсы хур. 
Дæ мадæй æз цы дарын,— 
Кæдмæ быхсон, кæдмæ? 
Уæд та куы ’рцæуид уарын, 
Уæд рацæуис хъæмæ. 
Æнтæф у хур бон. Пыхсы 
Фæлмæн аууон — дæуæн. 
Цы уддзæф дыл æртыхсы 
Æхсызгон,— уый æз дæн. 
Дæ ныхыл маргъ йæ сисæй 
Куы асæрфы æртах, 
Уæд зон: дæумæ фæдисæй 
Мæ хурон уд æртахт. 
Мæ зæрдæ демæ дзуры, 
Мæ сæнтты дæм тæхын... 
Дæ дзæбæх мад мæ хуры 
Кæд рарвитдзæн æд хуын? 
389 

Хæдæгай, ам мæ фæдыл 
Цыдæр чызг бафтыд ныр. 
Кæм лæууын æз йæ фæндыл! 
Мæ къæсæрыл — гуыдыр. 
Кæм ис дæуæй рæсугъддæр! 
Нæ мыл хæцы хуыссæг... 
Дзæгъæл дыргъмæ æдзухдæр 
Æмхиц вæййы хуыснæг... 
1995 аз 

яп 
гза 
* * * 
Рæдау у цард, йæ хæрзтæн нæй кæрон, 
Мæнæн мæ изæр боны фарн æрхаста. 
Фæлмаст зæрдæ йæ их агъуд ныссаста, 
Цъæх уалдзæгау фæцардхуыз и мæ бон. 
Мæ хъизæмарыл нал кæнын фæсмон, 
Æркъаддæртæ сты ног тыхтæй мæ азтæ. 
Зæххон æхсин, зæрин дзуар фестай, уастæн, 
Ыскодтай мын мæ зын хъысмæт æхцон... 
Нылхынцъытæ мæ удвæндаг дæ разы,— 
Кæд нæй зæххыл æрдзон уарзтæн гæнæн, 
Мæ удæй мын дæ узæлд уæд цы хъазы? 
О, нал мын ис мæлæн æмæ цæрæн! 
Нырма мæ уд дæ рухс хинтæн фæразы, 
Дæ уарзт хæссы æхсызгон рыст мæнæн. 
1991 азы 10 сентябрь 
391 

&1 
ÆРГОМ НЫХАС 
чызг 
Ох, нана, цы лæппу федтон дысон! 
Автобусы дзуаримæ цыдтæн. 
Ныр йæ сурæт хуры скастау мысын, 
Уыд йæ бакаст рухс æмæ сæрæн. 
МАД 
Нæ, мæ къона, ахæм дæ нæ хъæуы, 
Ацагур хуыздæр амонд дзæбæх. 
Хорз лæппу автобусы нæ цæуы, 
Сахъ усгурæн «Волгæ» у йæ бæх. 
1994 аз 
392 

#1 
Гза 
УАЙДЗÆФ ÆМÆ НЫФСÆВÆРÆН 
т.з. 
Кæм уыдтæ цалдæр боны ды? 
Æнæ мæн хæдзары куыд бадтæ? 
Зæххон гыццыл зæд, мæн фæнды 
Кæнын дæ рæсугъд былтæн батæ. 
Фæливыс ивгæ кастæй мæн, 
Фæлмæн æрлæгъз кæныс дæ фæдджи. 
Зæгъыс: «Фæлæуу-ма... Нæй гæнæн... 
Æз ураза дарын... Нæ фæччы...» 
Уæууæй, цы нæ фæччы, уый мах 
Кæны цыбæл æмæ цырындæр... 
Мæ хур, ныббардзæн дын Аллах, 
Кæннод мæ нал фæнды цæрын дæр. 
1995 азы 5 мартъи 
393 

* * * 
Дзырдтон мæ хъыгтæ тулдзæн,— 
Æндæр хъусæг мæм нæй. 
Кæсын, æмæ йæ сыфтæр 
Æрызгъæлы сыгъдæй. 
Мæ уарзт фæдзырдтон дурæн, 
Фæхъуыста мæм æнцад. 
Кæсын, æмæ йæ риуыл 
Æрвдидинæг æрзад. 
1993 азы 21 ноябрь 

МÆ ЧЫНДЗÆХСÆВЫ 
Къæртайæ калдта сау арв, сынт 
Кæдæмдæр мах сæрты тындзыдта... 
Мæ уатмæ Бонвæрнон нæ зынд, 
Мæ уатмæ баппæрстой сындзытæ. 
Фынгыл нæм чи вæййы æлгъин! 
Куывта мын сойбылæй æвдиу дæр. 
Фæрæстмæ арвы цæфау хин, 
Нæ сæнтыст гаджидæуттæй иу дæр. 

САУПАНТЕРÆ 
А 
Тæхы цæхæр уады хъис тары, 
Нындзыг ис ихæнризæй хъæд... 
Дæ фæкаст арвы цæфау мары, 
Фæранк дæр амбæрзы йæ фæд. 
Цæуыс нæ зæрдæтыл æдзæмæй, 
Æвæрыс арт-дзæмбы фæлмæн, 
Уæддæр сыл тугвæдтæ æрхæмæй 
Ныууадзыс цин æмæ рыстæн. 
Уынын дæ, сау налат!— цæхæр дæ, 
Хæссы мæм уады хъис цъæх арт... 
Цæй, бавзар!.. Фидар у мæ зæрдæ, 
Цыргъ æмæ уазал у мæ кард. 
1993 азы 1 октябрь 

&1 
гя 
* * * 
. Дзурын æз: цæй бирæ уарзын дæу! 
Ды зæгъыс дæ гæды мыст æрцахсæд. 
Дзурын æз: фæцæуын дæм, фæлæуу! 
Ды зæгъыс: дæ развæндаг уал ахсæд. 
Дзурын æз: мæ зæрдæ уадзы арт. 
Ды зæгъыс: рæхджы уыдзæн тæрккъæвда. 
Дзурын æз: цæмæн мæ лидзыс дард? 
Ды зæгъыс: сæрæн-иу чызг ыскъæфта. 
Дзурын æз: æгъатыр дæ æгæр. 
Ды зæгъыс зынтонæн у сырхмæтæг. 
Дзурын æз: куыд фервæзон уæддæр? 
Ды зæгъыс: дæ хъару ’мæ дæхæдæг! 
1995 азы 25 мартъи 
397 

&1 
СЯ 
* * * 
А 
Зæххыл фыдбылызæн фæзындтæ, 
Хæссы дæ зилгæ уад зынгау: 
Æхсæв дзы срухс вæййынц мæ фынтæ, 
Мæ бон та — хурсыгъд æмæ сау. 
Дæ цæстытæ мыл хин æвзарынц: 
Сæ тар — хæйрæгбадæн, хуыдым; 
Куы та — дыууæ сау къохы,— зарынц 
Мæнæн дзæнæты цъиутæ уым. 
1998 азы май 
398 

#1 
гза 
* * * 
Цынæ диссаг ис æрдзы, 
Хæрздзаг у уый хæрзтæй. 
Кæд афтæ у, уæддæр дзы 
Дæуæй хæзнадæр нæй. 
Æз бавзæрстон дæ уар^зтæй 
Дæс романæй фылдæр, 
Мæ рæдыд мын нæ барстай, 
Мæ рæвдыд та — æгæр. 
Поэт дæн æз дæ фæрцы, 
Æрра сæнттыл фæдæн... 
Тæхуды, дæу мæ кæрцы 
Куы ’рбатухин фæлмæн! 
Æддейæ мит дæр уарæд,— 
Хъызтæй сырх зынг кæд тарст! 
Нæ сæрмæ дымгæ зарæд, 
Мах тавдзæн хурау уарзт. 
Цæуæд ныл рæстæг цадæг, 
Æрцæрин уæд æз дæр... 
Нæ уарзт уыдзæни кадæг — 
Дæс эпосæй хуыздæр. 
1995 азы сентябрь 
399 

К1 
&1 
ЧЫНДЗДЗОНЫ ДЗУАПП 
УСГУРÆН 
Ды уæздан æмæ рæсугъд дæ, 
Нæй æнæ уарзгæ дæуæн, 
Фæлæ царды хæрзтæй цух дæ, 
Нæй дын мулк æмæ цæрæн. 
Уарзт гæлæбуйау æртæхы 
Æмæ атæхы æваст, 
Хуры рухс тынæн æртæхы 
Нæу уысмæй фылдæр йæ хъазт. 
Зонын, сугтæ хъæуы артæн, 
Иу хос амондæн — бæркад. 
Зæгъ, цы ахъаз ысты цардæн 
Фидауц, ахуыр æмæ кад? 
Нæ, мæ цæсты рухс, ыстонгæй 
Нæй æцæг цардæй цæрæн, 
Æз æвгъауаг дæн æвзонгæй 
Удхар, мæт æмæ куыстæн. 
Уадз, фыдуынд кæнæ зæрондæй 
Уæд бынты хицау мæ къай, 
Уæд хæрзтæ æмæ хæрзкондтæй 
Мæн фæуыдзæни мæ хай. 
1994 азы 2 июль 
400 

* * * 
Сау хъæндил æнкъардæй 
Хъацæн-рагъæй зары, 
Дунеты йæ зардæй 
Хъизæмарæй марьь 
Хъæр кæньк «Цы кæнон? 
Бауарзтон ыстъалы!..» 
Рагъы сæр æгæнон 
Сау цæссыг ызгъалы. 
Стъалы хъазы барæй 
Ирд арвæн йæ цъæхыл,— 
Скъæфдзæн æй сæударæй 
Хуры фырт йæ бæхыл. 
1995 аз 

ФÆЗЗЫГОН БÆЛАС 
Æркаст мæм рагъæй хур, 
Рæвдауы мæн йæ тынтæй. 
Уынын, мæ сыфтæр — бур, 
Æз нал дæн хъал мæ фынтæй. 
Ды калыс ныр тæмæн, 
Цы ис рæсугъддæр артæй! 
Нæ астæу хох — гæрæн, 
Уæддæр мæ судзыс дардæй. 
Мæ фæлтæрд зæнг нæ саст 
Тызмæг æрдзæн йæ тыхтæй. 
Тæссагдæр у дæ хъазт 
Æрвдзæф æмæ тымыгътæй. 
Æвгъау дæн æз сыгъдæн, 
Ныууадз, мæ хур, дæ хинтæ! 
Бæлас æмæ зынгæн 
Нæ иу кæнынц сæ цинтæ. 
1998 азы 31 май 

2Ъ 
гза 
* * * 
Сырх мæнæу арвæй хордонтæм кæлдзæн, 
Дайранæй Терк йæ гуырæнтæм ыздæхдзæн, 
Сæндоны къупри нал æнцъухдзæн сæн, 
Фæззæг зæрватыкк хъарм бæстæм нæ тæхдзæн, 
Уыдзæн гыццылæн мады арм хъæбæр,— 
Косеры æз нæ уарздзынæн уæддæр.’ 
Цъæйы къæдзæхтæ фестдзысты цъæх фæз, 
Кæндысыл зайдзæн нас кæнæ харбызтæ, 
Уырысы сауджын йал дардзæн пæлæз, 
Рæстæггай æрдз дæр нал ивдзæн йæ хуызтæ, 
Уыдзæн "фыййауæн денджызы уæтæр,— 
Косеры æз нæ уарздзынæн уæддæр. 
Ысуадздзæн мын зæрин талатæ дур, 
Сæнайы саргъыл сырæздзæн бæлæстæ, 
Мæнæн дæтдзæн йæ рæсугъд чызджы Хур, 
Сатана-æхсин лидздзæни мæ фæстæ, 
Æрвон куырдадзы ахуысдзæн цæхæр,— 
Косерхан, æз... дæу уарздзынæн уæддæр. 
1999 аз 
403 

* * * 
Дæу ысфæлыста нывыл 
Уалдзæгау цъæх къаба. 
Урс рæхснаг бæрзау дæуыл 
Фидауы хъæдабæ. 
Уый мæ лæвар у... Тындзгæ 
Атахт зæд мæ рæзты. 
Калдтай рухс, æмæ кæсгæ 
Баззадтæн дæ фæстæ. 
Чидæр амондыл фæхæст... 
Оу, мæ зæрдæ хатьк 
Уый цъæх дарæсыл йæ цæст 
Асæрфы йæ уаты. 
Зилын тар уынгты... Хъæбæр 
Дурау риуы — катай. . 
Æз зæрин сагау цæхæр 
Калын ныр сыкъатæй. 
1998 аз 

* * * 
Уахъæз изæрмилты хъазы, 
Ризы йæ узæлдæй хъæз... 
Судзы хæрзконд буар мæ разы, 
Ног цыхтау — урс æмæ лæгъз. 
Сабыр цад бафынæй тарфæй, 
Уайсады махмæ хæрис... 
Ехх, æмæ стъалыты арвæй 
Ахсæв цырæгътау æрис! 
Бафснай сæ райсоммæ лагъзы, 
Науæд нæм дисæй кæсынц... 
Зæрдæ дæ алы змæлд ахсы, 
Цинтæ мæ артмæ хæссынц. 
Арфæй æхцон улæфт хъуысы,— 
Адджын, фæлмæн æмæ хъарм... 
Рог фынау амонд æрхъуызы, 
Арв нæм æрдары йæ арм. 
Бонвæрнон атахт нæ сæрты, 
Калы сæуæхсид тæмæн... 
О Æхсин, рухс у мæ зæрдæ, 
Уаз дзырдтæй кувын дæуæн. 
1990 азы 30 сентябрь 

МÆ АМОНД 
Мæ армы нæй мæнæн сызгъæрин, 
Нæ мын ис зæхх æмæ бындур. 
Мæн уыйхыгъд зæдимæ æмдзæрин 
Ыскодта уарзты дзуар Амур. 
Мæ цард зынты зын уыд æдзух дæр, 
Мæ цинтæм саст къæйтыл цыдтæн. 
Фæзынд хæрзты хорзæй рæсугъддæр, 
Кæны Æрфæны Фæдыл мæн. 
Мæ хай у амæндтæн сæ хуыздæр, 
Æркаст мæм хурты хур рæдау. 
Æлдар, дæ Сафайы рæхыс дæр 
Лæварæн не скæнис æвгъау. 
Йæ уарзт — æхцондæр мын у кадæй, 
Хъæуид паддзахы дæр мæ хал! 
Йæ рухс зынаргъдæр у Багдадæй, 
Йæ фендыл раттис Тадж-Махал. 
Фæуæд æвзæры хай сызгъæрин, 
Налхъуыттæй саразæд дæлтъур, 
Мæн уыйхыгъд зæдимæ æмдзæрин 
Ыскодта уарзты дзуар Амур. 
1^97 аз 

ÆРф/Ш! 
ФÆД 

#1 
ГЗЗ 
РОБЕРТ БЕРНС 
ДЖОН ХЪÆБÆРХОРЫ НÆМЫГ 
Фæкодтой паддзæхтæ тæрхон, 
Æрцыд сæ фыдвæнд лыг: 
Мыггагмæ сæфт æрцæуæд Джон 
Хъæбæрхоры Нæмыг. 
Дзывырæй сау зæххы ингæн 
Ыскъахын кодтой уæд,— 
Уым арф сæ барвæндæй уыдзæн 
Хъæбатыр Джон ныгæд. 
Фæцъæх и зæхх, фæбур и дон, 
Цæгатмæ тахт зæрныг. 
Ыстыдта уæд йæ уæлмæрд Джон 
Хъæбæрхоры Нæмыг. 
Ныкъкъобор сæрды,— уыд мæстæг, 
Мытыхъ æмæ гуыппыр. 
Æвзиды йе знæгтæм тызмæг 
Йæ цъæх æрцытæй ныр. 
Æрлæууыд фæззæг дæр,— уæууæй, 
Цæй зæронд баци Джон! 
Ныннæрст, ныууæззау и, гъе стæй 
Ныггуыбыр ис бынтон. 
408 

Æрбырсынц зымæг æмæ хъызт, 
Æрхъуызы йæм мæлæт, 
Æмæ та паддзæхтæ сæ куыст 
Ыскодтой Джоны уæд. 
Хъайтары иу цæфæн къæдз кард 
Æрфæлдæхта æваст. 
Къæрныхау фидар бастæй дард 
Æрцыди мусмæ ласт. 
Цæвынц æй тынг — кæнынц хъæлтæй 
Мæгуыр Джоны зыгуым. 
Хæрдмæ йæ сæппарынц — уæд æй 
Дымгæмæ дарынц уым. 
Хъайтарыл гарзмæ калынц дон, 
Уыд цъайау арф хъуылыг. 
Уæддæр нæ фæдæлдон ис Джон 
Хъæбæрхоры Нæмыг. 
Цы дзы уыд — царм æмæ ыстæг,— 
Цъæх арты сæ сыгътой. 
Йæ уд, йæ зæрдæ йын лыстæг 
Æрыссадта куырой. 
Йæ туг æнхъизы аджы, рог 
Йæ сæрыл сисы фынк. 
Уый фесты задын цырвæй ронг, 
Ысхъæлдзæг кæны фынг. 
409 

Уыд Джон йæ цæргæйæ нæртон, 
Æвзыгъд æмæ хъочах, 
Ныр дæр йæ хæрзтæн нæй кæрон, 
Хынцы мырæгæй мах. 
Уый сафы маст æмæ æрхуым, 
Нæ хъыгтæ суры дард. 
Кæм фæзыны нæ разы, уым 
Уæларвмæ хъуысы зард. 
Уæдæ нын абузæд æхцон 
Нæртон ронгæй хъуылыг, 
Фæрнæй цæрæд йæ мидæг Джон 
Хъæбæрхоры Нæмыг. 
1996 азы февраль 

УАРЗТ 
Æфтауы уарзт сырх дидинæг 
Мæ дыргъдоны мæнæн. 
Сыгъдæг уарзт балцы, зарæгау, 
Мæ зæрдæйы цæрдзæн. 
Дæ фидауц рухс у стъалыйау, 
Мæ уарзондзинад — хур. 
Дæу у мæ зæрдæ,— цалынмæ 
Нæ байсыса цъæх фурд. 
Нæ байсысдзæни фурд, мæ хур, 
Нæ сæтты уадæй рындз, 
Нæй уромæн хæххон дæттæн,— 
Цъæх денджызтæм тырнынц. 
Хæрзбон, хæрзбон, мæ хуры хай, 
Фæрнæй, дзæбæхæй цæр. 
Æнхъæлмæ кæс, зындзынæн дæм, 
Дæлдзæх куы уон, уæддæр. 
1982 азы июль 

&1 
гза 
МÆГУЫР ÆМÆ УÆЗДАНÆЙ 
Уæздан мæгуыр цардæй цы лæг 
Къæмдзæстыг уа ’мæ ’ндæртæ, 
Уый хонын æз тæппуд, тæлтæг, 
Цагъар æмæ æндæртæ. 
Æниу уæддæр, 
Æниу уæддæр 
Уадз уæм мæгуыр, хуымæтæг,— 
Хъæздыгад агъуд у, 
Æндæр 
Хæзна та стæм 
Нæхæдæг! 
Мах нуазæм дон, кæрдзын хæрæм, 
Æдзух бызгъуырты тыхт вæййæм 
Æмæ уæлдай æндæртæ, 
Фæлæ мæнгард æмæ сæрхъæн 
Вæййынц фæлыст, æнцъухынц сæн 
Æмæ уæлдай æндæртæ. 
Æниу уæддæр, 
Æйиу уæддæр 
Фæлыст æфсарм нæ дæтты. 
Кæмæн ис хи куыстæй къæбæр, 
Гъе уыдон дын уæздæттæ! 

Кæны йæхицæй лорд уæздан, 
Фæлæ бæрæг у лæг йæ митæй: 
Нæ разы — къленц æмæ айуан, 
Æнæчетар, фæлитой. 
Æниу уæддæр, 
Æниу уæддæр 
Кæлæнт ыл хорзæхтæ дзыгуырæй, 
Лæг цинтæй не суыдзæн лæгдæр, 
Къуыдыр лæудзæн къуыдырæй! 
Паддзах ыскæнæд дæу æлдар, 
Чапары та — инæлар; 
Фæлæ кæй ыскæндзæн хъайтар, 
Уæ.здан, гъе стæй нæ хæлар?! 
Æниу уæддæр, 
Æниу уæддæр 
Хæрзиуæг, ном, 
Æндæртæ 
Нæ дæттынц 
Зонд æмæ цæсгом, 
Æфсарм æмæ æндæртæ! 
Уырны мæ, ахæм бон кæндзæн 
Æгас дунейыл фарнæн, 
Æмæ фыццаг бынат уыдзæн 
Уæд зонд æмæ æфсармæн. 
Æниу уæддæр, 
Æниу уæддæр 
Зæгъын бæлвырд æргомæй: 
Цæрдзысты адæмтæ 
Кæддæр 
Æфсымæртау æнгомæй. 
1977 азы 25 июиь 
413 

#1 
гаа 
ДЖОРДЖ ГОРДОН БАЙРОН 
ТОХОН БЕРДЗЕНТЫ ЗАРÆГ 
Элладæ, тохмæ раст! 
Дæ рагон кад нæм сиды. 
Дæ сахъ фырттæн сæ маст 
Хæстмондагæй æхсиды. 
Цæй, райсæм рæвдз нæ гæрзтæ! 
Мæлæтæй лæг нæ тæрсы. 
Нæ фæдтыл уадз лæдæрса 
Нæ залымтæн сæ туг! 
Сæрибар уæд нæ бæстæ! 
Пашаты ’фсондз сæттут, 
Фыдгулты тугæй хæсты 
Цагъары гакк ныхсут! 
Цытджын мæрдтæм нæ кадæй 
Уадз фехъуыса нæ зард: 
Ыскадджын ног Элладæ, 
Нæхи бар у нæ цард. 
Уадз фæдисы хъæрмæ сыста 
Рагон тохонтæй æфсад: 
Уый-иу денджызы нысхуыста 
Знаджы сау тых æмæ кад. 
414 

Спартæ, ног царды сæраппонд 
Сыст дæ хæлддзæгтæй уæндон, 
Тохы ссардзыстæм нæ амонд, 
Тохмæ сахъ бердзенты хон. 
Уæд бафтиккам йæ кадыл, 
Нæ тыхтæ иу кæнид 
Нæ кадджыты хъæбатыр, 
Нæ хъайтар Леонид. 
Элладæйæн фыдбоны 
Уый хъахъхъæдта йæ кад: 
Æртæ сæдæ хæстоны 
Æрурæдтой æфсад. 
Нæ рухс бæстæм фæндæгтæ 
Æхсадтой тугæй уæд, 
Сæ цæуæнтæ ызнæгтæн 
Æрцыдысты æхгæд; 
Цæй, райсæм рæвдз нæ гæрзтæ! 
Мæлæтæй лæг нæ тæрсы. 
Нæ фæстæ уадз лæдæрса 
Нæ залымтæн сæ туг. 
1974 аз 

&1 
гза 
АВГУСТÆЙÆН 
(Станстæ) 
Æртыхст мыл саудалынг хызау, 
Æрбадт мыл тар æхсæв мæ тыхсты; 
Мæ ныфс æрмынæг и зынгау, 
Мæ сæры сау катай æрныхсти,— 
Вæййы уæд сидзæр уд тыхсаст, 
Нæ хъару сагъæстæй фæцуды, 
Фæтæрсы дам-думтæй ныфсхаст, 
Сæтты хæрамы тас тæппуды; 
Ныууадзы уарзонад дæр мах, 
Фыдæх ныл судзгæ фæнык каль*,— 
Æрмæст ды сыгътай уæд цырагъ 
Мæнæн, о рухсы зæд, ыстъалы! 
Фæрнæй дæ сыгъдæг рухс кæлæд! 
Ныгъуылдтæн сагъæс æмæ масты, 
Алдзæн рухс зæды цæстау уæд 
Мæнæн æнæсæтгæ ныфс хаста. 
Мæ сæрмæ-иу нæргæ мигъ зынд, 
Ды-иу уæд райдзастдæрæй кастæ: 
Дæ рухсæй дардмæ тахти сынт, 
Дæ рухс зæрдæхалæн тар саста. 
416 

Мæ зын, мæ тыхст балцы тæхæд 
Мæнæн дæ сыгъдæг уд мæ сæрты! 
Куы хъусон æз дæ ныхас, уæд 
Нæ халынц хин адæм мæ зæрдæ. 
Уыдтæ хæрис бæлас зынты, 
Сæхи дыл тымыгътæ æндзæрстой, 
Уæддæр дæ лыстæг сыфтæй ды 
Пæлæзау хъодыйы æмбæрзтай. 
Мæ сæрмæ талынг арв нæрыд, 
Æппæрстой мыл сæ цæхæр мигътæ, 
Мæ цард уæззау хъизæмар уыд, 
Уæддæр мæм ивæзтай дæ хихтæ. 
О, сау бон ма фенæд мæ зæд, 
Дæ царды ма бавзар мæ зынтæ! 
, Æдзух дыл худгæ хур кæсæд, 
Хæссæнт дын рухс амонд йæ тынтæ! 
Сыгътой мæ хахуыр æмæ хъаст, 
Мæнæй æмбæхстысты хæлæрттæ, 
Æрмæст дæ уаз æууæнк нæ саст, 
Мæныл нæ рахæтыд дæ зæрдæ. 
Тыхст бон уа, хъызт> уæддæр мæнæн 
Ды дæ мæ уДлæууæн, мæ къона, 
Дæ фарсмæ хъодыгонд нæ дæн, 
Мæ ныфс мын не стондзæн тыхтона. 
1974 аз 
ИСастдзæигæрæг 
417 

♦ * * 
Хъайтар, дæ рухс бон дыл ныттар, 
Фæлæ дæ ном цæрдзæн дæ фæстæ. 
Уыдис дæм ныфс æмæ æхсар, 
Сæ фæрцы ссæрибар нæ бæстæ. 
Дæ фæлгонц ног фæлтæр ныфсæн 
Йæ зард, йæ зæрдæйы хæсдзæн. 
Кæдмæ уой мах дзыллæ хæдбар, 
Уæдмæ дыл хъардзыстæм нæ сæртæ. 
Дæтдзæн нын кады сгуыхт æхсар, 
Дæ тугæй судздзæни нæ зæрдæ. 
Дæ тох куы нæ рох кæнæм, уæд 
Зæххыл нæ уыдзыстæм фыдвæд. 
Дæ койæ не знæгтыл æфтдзæн 
Хæцæны ихæн æмæ катай. 
Чызгай дыл зарджытæ кæндзæн, 
Уыдзыстæм удфидар дæ кадæй; 
Æрмæст нæ цыт цæссыгтæй нæу: 
Нæ хъарæг фегад кæнид дæу. 
1974 аз 

#1 
г« 
М. ЛЕРМОНТОВ 
ГЁТЕЙÆ 
Урс хæхтæ фæлладæй 
Рухс фынтæ уынынц. 
Арф кæмттæ æнцадæй 
• Рог фæлмы хуыссынц. 
Рыг нæ калы фæндаг, 
Не змæлы сыфтæр... 
Багъæц уал,— дæ фæллад 
Суадздзынæ ды дæр. 
1998 аз 
419 

ЯО 1 
хза 
ШАНДОР ПЕТЕФИ 
ДАВД БÆХ 
Дымгæ хал куыд хæсса 
Рæгътыл тагъд, 
Афтæ бæхыл тыгъды 
Сахъгуырд тахт. 
«Тыр, кæцæй ыскъæрыс, 
Уый мын зæгъ!» 
«Быдыр у мæ хæтæн, 
Рæвдз — мæ бæх. 
Хизы ныр йæ рæгъау 
Уым бæхгæс, 
Уырдыгæй сырх байраг 
Давын æз. 
Туры базар ардæм 
Нал у дард, 
Скъæрын æм уæлбæхæй 
Æз — бетйар». 
«Гъей, мæ хæлар, давын 
Нæу æгъдау, 
Раздах мын мæ байраг 
Ды фæлтау.- 

Быдыры мæ рæгъау 
Хызт дзæбæх, 
Бонрухсæй куыд давыс 
Ды мæ бæх!» 
Фесхуыста йæ дугъон 
Лæппу уæд, 
Бонджын ма йæ фæдыл 
Цæхх кæнæд! 
Иу ран ма фæзылдис 
Тыр цæхгæр, 
Фосдарæгмæ дардæй 
Хъуыст йæ хъæр: 
«Ма мæм кæн æртхъирæн 
Ды, æлдар, 
Рæгъауы дæ бæхтæ 
Сты дзæвгар. 
Иу зæрдæ мæнæн та 
Уыд кæддæр, 
Адавта дæ хъал чызг 
Уый уæддæр». 
421 

КУЫЙТЫ ЗАРÆГ 
Йхæн у, хъызт зымæг, 
Ниуы тымыгъ тары. 
Зæгъ — хъызтæн æмдзæхдон, 
Митæмхæццæ уары. 
Зæхх кæнæд тъæнджытæ, 
Сты æдыхст нæ сæртæ: 
Хъарм къуым нын нæ хицау 
Радта фæсдуар кæрты. 
Нæу хæрдыл нæ сагъæс,— 
Тынг уарзæм æлдары: 
Уый йæ уæлдай махæн 
Дзаг фынгæй æппары. 
Уис — гъе уый цъæхснаг у, 
Мах фæрстыл ыслыстæг. 
Уадз, йæ дзæхст уæд судзаг,— 
Фидар у куыдзы стæг. 
Бараг у нæ хицау, 
Сдзуры нæм дзæбæхтæ, 
Мах та йын фырцинæй 
Сдæрæм уæд йæ къæхтæ. 

БИРÆГЪТЫ ЗАРÆГ 
Ихæн у, хъызт зымæг, 
Ниуы тымыгъ тары. 
Зæгъ—хъызтæн æмдзæхдон, 
Митæмхæццæ уары. 
Гом быдыр — нæ хæтæн, 
Уым зынтæ æвзарæм, 
Уды хосæн тыгъды 
Нæй пыхс дæр ыссарæн. 
Хурхæй нæ æргæвдынц 
Стонг æмæ фыдуазал: 
Сау залымтæ скæнынц 
Удхайраг нæ адзал. 
Иннæ знаг — хъыримаг, 
Баззад нын фыдгулæн, 
Уый азарæй урс мит 
Мах кæнæм сырх-хъулон. 
Уадз цæгъдæнт нæ уыдон, 
Мах хъæцæм нæ рыстыл, 
Мах ыстæм сæрибар, 
Стонг, фæлæ сæрыстыр. 

МОРИЦ ГАРТМАН 
УРС КÆРДÆН 
I 
Мадйар, æрыгон граф, уæнгбастæй 
Хуыссы, йæ сау ныггæнд — зындон. 
Фыдгултæ рахастой сæ мастæй 
Хъайтарæн сауындзын тæрхон. 
Цы кодта? Австри йын йæ бæстæ 
Æфхæры, ссæнды йæ Тыхæй; 
Сæ ныхмæ сыстад, фæлæ хæсты 
Сæ къухты бафтыдис цæфтæй. 
Цæрын кæй нæ фæнды! Хъайтарыл 
Цæуы æстдæс азы æрмæст. 
Цагъарау нал быхста,— хæдбарыл 
Уыдис йæ тох æмæ йæ хæст. 
Мæлæтыл нæу ныр дæр йæ катай, 
Дæлбарæй удхар у цæрын! 
Фæлæ æрвæдзæгыл æгадæй 
Зын у фыдгулты раз мæлын: 
Лæгмартæ худдзысты, дæ сæрты 
Тæхдзысты халæттæ, зыдæй 
Кæрдихгай тондзысты дæ зæрдæ... 
Фæлмæцы сау мæтæй — гъе стæй 
Æрфынæй тар къуымы тыхстæй. 

Уыди сæумæрайсом. Йæ цуры 
Лæууы йæ мад. Уæд ын фæлмæн 
Æрхуымæй цардбæллон фырт дзуры: 
«Хæрзбон, мæ ныййарæг! Дæуæн 
Æз иунæг дæн. Рæхджы æрвæдзæг 
Æвзонгæй аскъуындзæн мæ цард. 
Дæуыл дæр нал уыдзæн фæхæцæг;.. 
Хъысмæт æгъатыр у, мæнгард,— 
Мæ ном дæр рох уыдзæн мæ фæстæ... 
Цæй зын у уый, цæй зын! Æз-иу 
Æвæрдтон карды раз мæ риу, 
Нæ тарстæн топпы зынгæй хæсты, 
Фæлæ æгады мæлæт мæн 
Тæрсын фыдгулты раз кæндзæн.» 
Рæвдауы мад йæ фырты цадæг: 
«Мæ хъæбул, ма тыхс! Æз цæуын 
Ныртæккæ стыр паддзахмæ хатæг, 
Куы фена мады рыст, уæд дын 
Ныббардзæн залым... Зон, уæддæр дæ 
Кæндзысты фæзмæ... Ды сæ сæрты 
Бæрзонд рæсугъд балкъонмæ кæс: 
Дæ разы уым лæудзынæн æз. 
Дзæбæх-иу кæс, мæ хур. Мæ дарæс 
Куы уа сæнтсау, уæд-иу æй зон: 
Хатыр дын нæй. Уæддæр-иу ма тæрс, 
Кæс-иу дæ фыдгултæм уæндон,— 
Тæппуд нæ разыны мадйартæй! 
Хъæддых мын у!.. Фæлæ дæм дардæй 
Куы зынон урс кæрдæны æз, 
Уæд зон, ыссардтон дын фæрæз, 

Мæ фæндыл урс паддзах ысразы. 
Кæндзысты марæн фæзмæ дæу, 
Фæлæ-иу не знæгтæн сæ разы 
Лæгау сæрыстырæй æрлæуу!» 
Æрсабыр сонт лæппу. Йæ уаты 
Æрфынæй. Дур-баз ын — фæлмæн. 
Уыны йæ рухс фынты йæ мады: 
Йæ уæлæ — цикъæйæ кæрдæн. 
II 
Цæгъдынц дзæнгæрджытæ. Æййафы 
Дзыгуыры знæт уынгты дзыгуыр. 
Кæнынц æрхуым лæгмартæ графы 
Уæнгбастæй марæн фæзмæ ныр... 
Кæсынц æм рудзгуытæй. Ызгъалынц 
Сæ цæссыг чындз æмæ чындздзрн, 
Йæ размæ дидинджытæ калынц, 
Зæгъынц ын афтæмæй хæрзбон. 
Нæ, уыдон ахæст граф нæ хаты, 
Йæ каст у балкъонмæ æрмæст, 
Æваст æрфиппайдта йæ мады: 
Йæ уæнтыл урс кæрдæн æппæрст. 
Фæфидар сахъгуырдæн йæ зæрдæ, 
Æрдумæ нал дары йæ рыст. 
Кæсы йæ марджытæн сæ сæрты, 
Æвзыгъдæй ауындзæнмæ схызт, 
Уыдис йæ фæлурс цæсгом хъæлдзæг... 
Йæ хурх ын алвæста æрвæдзæг, 
-Уæддæр ма худт, фæлæ нæ рызт... 

Æрцыди стыр диссаг! Мадйарæн 
Йæ цардæй адджындæр у кад, 
Æмæ цыты охыл хъайтарæн 
Уæздан сайд акодта йæ мад. 
1998 аз 

&1 
С& 
ЛЮДВИГ УЛАНД 
ÆЛГЪЫСТ 
Кæддæр лæууыд нæ зæххыл сæрыстырæй гæнах, 
Йæ хицау фурдæй фурдмæ уыд адæмтæн паддзах. 
Йæ альюарс æрзылди цъæх тæлмытæй дыргъдон, 
Йæ кæртыты цыхцыртæй æрттывта хурмæ дон. 
Тыхджын паддзах æрбадти зæрин бандоныл уым, 
Йæ цæсгом уыд тызмæгæй фæлурс æмæ æрхуым. 
Æвæрдта фæтк тыхмитæй, уыдис йæ ныхас рын, 
Хъæбæр ехс æмæ кардæй уый амыдта цæрын. 
Дыууæ барды йæ кæрты æрбалæууыд кæддæр, 
Уыд урсбоцъо сæ хистæр, уыд саубецыкк кæстæр. 
Фæндырдзæгъдæг зæронд лæг мæллæг хайуаныл 
бадт, 
Сæрæн лæппу йæ фæстæ раст Бонвæрнонау уад. 
Зæгъы кæстæрæн хистæр: «Дæхи æвзыгъдæй 
дар! 
Дæ арæхст хорзæй равдис, бæрзонд хъæлæсæй 
зар. 
Нæ цин, нæ хъыг зылангæй дæ зæрдæйæ цæуæд, 
Кæд залымæн ныккæрзид йæ уазал зæрдæ уæд». 
428 

Зæрин тæрхæгыл бадынц паддзах æмæ йæ ус, 
Сæ хуынд адæм сæ разы—гуыбыр æмæ фæлурс. 
Уыд арвы дзæхстау паддзах тæссаг æмæ кæрзмаст, 
Рæсугъд æхсин та мæйау фæлмæн тавицæй каст. 
Фæндырдзæгъдæг æруадзы æлвæст тæнтыл йæ 
арм, 
Æрхуым галуан йæ зæлтæй ысрухс æмæ ысхъарм. 
Æвзонг хъæлæс ныззары,—æрвон сидт у йæ зæлд 
Зæронд хъæлæс йæ уæлвæд зæрин зæлтæй 
ызгъæлд. 
Æрцæгъдьюц æмæ сисынц сæ зарæгæй бæрзонд 
Сыгъдæг уарзт æмæ намыс, сæрибар æмæ зонд. 
Сæ рухс хъуыды æндзары уæлвонг зæрдæты арт, 
Рæсугъд хъуыддæгтæм сиды æрвон зæлдæй сæ 
зард. 
Сæ кадджытæм хуынд адæм æрыхъуыстой 
бæстон, 
Тæссонд чызгау йæ цæссыг ызгъæлдта уым 
хæстон. 
Уæздан æхсин фæуæлмонц, уыд буц æмæ четар, 
Йæ тарæй сисы уарди — æппары сæм лæвар. 
Мæстæй уæд фестад паддзах, фæхъæр ласы 
хылкъах: 
«Мæ адæмæн, мæ усæн ысхин кодтат сымах!» 
Æвзонг риуы ныссадзы пысмил залым йæ кард. 
Уæд зараг зæрдæ бамыр, йæ туг лæдæрсгæ калд. 
429 

Сæргой уæчелтæ айстой сæхи фæйнæрдæм дард. 
Ныттыхсы зæронд цæфыл,— йæ кæстæр уыд 
æдзард. 
Йæ пæлæзы йæ стухы, фæхæссы йæ сындæг, 
Йæ бæхмæ сисы марды,— æндæр цы кæна лæй 
Фæцæуы, фæлæ кæрты æрлæууыди æваст, 
Йæ удлæууæн — йæ фæндыр, тыхстæй ма йæм 
æркаст. 
Уыйкулдуарыл ныххуырста, йæ састы хъæр 
ныррызт. 
Йæ хъæрзын лæгæн арвмæ уынгæг хъарæгау 
хъуыст: 
«Æлгъыст фæу, цъæх галуан! Мæрдон æнцойы 
ныр 
Ды нал хъусдзынæ зарæг, нæ зæлдзæн ам 
фæндыр. 
Рæстмæйы зæд дæ къултæ ныппырх кæндзæн, 
ныррыг, 
Уæдмæ хæтæд дæ къуымты кæрæф рын æмæ 
хъыг! 
Æлгъыст фæу, цъæх дыргъдон! Дæ тары лæг 
фæмард, 
Йæ тæригъæдæй баруай, ысхæцæд дыл цъæх 
арт! 
Дæ сау суадæттæн сысдзæн æнтæф бонты сæ 
дон, 
Дæ зæххæй уад хæсдзæни сыгъдон æмæ 
бырон. 
430 

Æлгъыст фæу, нæ залым! Поэтты знаг, дæуæн 
Нæ уыдзæн рад хъайтарау ысгуыхт æмæ цытæн. 
Уыдзæн дæ цард мæстæлгъæд, дæу баййафдзæн 
фыдæх, 
Фæуæд дæ ном æлгъыстаг, дæ кой фæуæд 
дæлдзæх!» 
Дзырдта мæлгъæвзаг афтæ. Йæ хъаст Хуыцаумæ 
хъуыст. 
Нызгъæлæн галуан дургай — йæ сау бындур 
нынкъуыст. 
Лæууы ма ’рмæст йæ раны рæхснæг цæджындз 
æмраст, 
Æцæг йæ бын фæкъул ис, йæ астæуыл 
фæфаст. 
Кæм уыд дыргъдон, уым баззад ызмис кæнæ 
хæмпæл, 
Уым суадæттæ нæ кæнынц дзæнхъа дуртыл 
хæл-хæл. 
Бынсæфт у паддзах, ферох, æндæрг у уый, 
зынгхуыст, 
Ныссæрфта йын йæ ном дæр зæххы цъарыл 
æлгъыст. 
1997 аз . 
431 

АПОЛЛОН МАЙКОВ 
ЕМШАН 
Емшан, дæрзæг кæрдæг, мыдау , 
Дæ хæрздæф адджын у æдзух дæр. 
Зыны мæм зæххы тыгъд нывау 
Дæ фæрцы рухс арвæй рæсугъддæр. 
Кæм рæзы быдырты емшан, 
Хæтыд уым карз адæм хæдбарæй. 
Уыд хан Отрок, уыд хан Сырчан, 
Сæ цард æфсымæртæн — æхсарæй. 
Уыди сæм иу хатт куывд — ыстыр, 
Æртардтой хорз тæлæт Уырысæй. 
Цæгъдынц сæ фесгуыхтыл фæндыр, 
Хынцынц сæ кæрæдзи хъуымызæй. 
Уæд бæстæ сызнæт ис æваст, 
Кæйдæр тых сау мæлæт æрхаста. 
Куывд сызнæт,— афтæ ма хъæрахст 
Фæкæнынц цуанонты раз хъазтæ. 
Уый Мономах уыдис,— фыдран 
Нæ лæууы знаджы тых йæ разы!.. 
Æрныгъуылд Доны был Сырчан, 
Отрок æрæмбæхсти Кавказы. 

Цыд рæстæг. Амард Мономах, 
Æрзылд уырысы зæхмæ додой. 
Уæд та хæтой адæм хъыпчах 
Сæ кæнон ног хъарутæй кодтой. 
Фæсидт цыты лæгмæ Сырчан, 
Отрокмæ минæвар æрвиты. 
«Хæхбæстæн ме ’фсымæр — сæ хан, 
Кавказ ын номы хъалон фиды. 
Зæгъ ын: нæ фыдгул мард у ныр, 
Зæгъ ын: нæхи бар у тыгъд быдыр. 
Фæстæмæ раздæхæд, батыр 
Уыдзæн нæ фыдæлтæн сæ бындар. 
Фæзар ын, хорз-иу æм æрхат, 
Уæддæр куы нæ цæуа дæ фæстæ, 
Уæд æм емшаны бындзыг радт,— 
Уæд тагъд æрцагурдзæн йæ бæстæ.» 
Отрок зæрин цатыры бадт... 
Тæлфынц чызг-дзыгуыртæ йæ разы. 
Кæнынц ын таубитæ лæггад, 
Сырх сæн йæ хъузæттимæ нуазы. 
Зæгъы йын хонæг: «Хан Отрок, 
Нæ быдырмæ æрыздæх, махæн 
Уырысмæ фæндаг байгом ног, 
Йæ кой дæр нал ис Мономахæн». 
Отрок тызмæгæй бахудт уæд, 
Æндæр дзуапп нæй. Уæчел рæдауæй 
Лæвæрдта сæн, уæддæр æлгъæд 
Нæ кодтой цуронтæ козбауæй... 

Уæд сисы зæлынтæ фæндыр, 
Акын фыдæлты кадыл зары; 
Хъайтартæ уыд, æмæ сын ныр * 
Сæ ном уæлмонц кадæгæй ары. 
Уæд хан фæгæмæл и мæстæй... 
Цы фендзæн минæвар фыддæрæй! 
Йæ къухæй февзыста, цæмæй 
Акыны цатырæй фæтæрой. 
Уæд хонæг бадæтты бындзыг 
Отрокмæ стыр фынгæн йæ сæрты. 
Æркаст æм, исдуг хан нындзыг, 
Гъе стæй ныккæрзыдта йæ зæрдæ. 
Йæ риумæ февналы,— цæмæн? 
Йæ равг ын иунæг дæр нæ хаты. 
Кæуы æгъатыр хан, фæлмæн 
Кæны хæрздæф кæрдæгæн пъатæ. 
Æваст фæхъæр кæны: «Æгъгъæд! 
Уæ паддзах нал дæн æз! Фыдадæй 
Лæгæн фыды зæххыл мæлæт 
Хуыздæр у искæй зæххыл кадæй.» 
Æрбабон. Кæмттæй сыстад рог 
Сæууон фæлм, барухс вæййынц хæхтæ. 
Уæд рараст къордимæ Отрок, . 
Тæрынц фæдисонтау сæ оæхты. 
Тындзы тыгъд быдырмæ, кæсы: 
Кæм ис?— йæ быцъынæг æм тоны. 
Йæ армы хус бындзыг хæссы,— 
Йæ тæф æй уарзон бæстæм хоны. 
1997 азы сентябрь 
434 

#1 
Гза 
ХЪАНЫХЪУАТЫ ИНАЛ 
ХÆХХОН ЛÆГ 
Ирон сæрыстыр уыд йæ бартæй, 
Йæ цард — фæдис æмæ хъазуат. 
Фыдхæсты хъахъхъæдта йæ кардæй 
Йæ хох, йæ ном æмæ йæ кад. 
Йæ балцы зарыди хæдбарæй, 
Зындис нæртон лæгау бæхыл! 
Кавказы кад æмæ æхсарæй 
Хæссынц æмбисæндтæ зæххыл... 
Цыдысты азты фæдыл азтæ, 
Цыдис нæ рагон хæхты хæст, 
Ирон йæ сæрибар цард уарзта, 
Тыхы раз зонгуытыл нæ лæст. 
Фæлæ сæрибар нæй æнустæм... 
Уыдтæ ды кадылмард,— уæддæр 
Фæстагмæ тохсастæй ныхъхъус дæ, 
Фæдисмæ нал сиды дæ хъæр... 
Ирон лæг айнæр-рындзыл бады,— 
Сæргуыбыр, катайаг, æнкъард; 
Уый мысы рагбонтæ — хъазуаты 
Йæ цард, йæ сæрибар, йæ кард.. 
435 

Тæхы хæххон цæргæс йæ сæрты, 
Зынынц мæгуыр хъæутæ пырхæй... 
Уыны сæ лæг, æмæ йæ зæрдæ 
Ныккæрзы маст æмæ рыстæй. 
1971 аз 

&1 
$Я 
СÆРГÆНДТÆ 
ГАДЖИДАУ 
Мæ куывд 4 
«Æртæ урс дуры Дзомагъæй æрхастон...» . 6 
«Рæсугъд æмæ фæрныг бæстæ! Дæ хæхтæ...» . 7 
Арфæ 8 
Зæхх ............. 9 
Тæхуды 10 
«Зæрин æмæ зылангон дзырд Ирон...» . . 12 
«Æрцыдис ахæмрæстæг, ахæм...» .... 13 
Аргъаумæ бæллын 14 
Фæлгæсæны . . . . . ; 15 
«Хуымæтæг ир, сæрыстыр дæн сымахæй...» . 17 
Зæххы дзыназын 18. 
«Уыдтæн нывонд фыдæбон æмæ мастæн...» . 19 
«Уæлвонг у Уартау къуылдым, Саргъау...» . 20 
«Цы риссы афтæ тынгмæнæй...» .... 21 
Мады катай . . . . . . . . . . . 22 
Хæстоны зарæг 24 
Ныстуан , .... 25 
«Талф-тулфæй сахар ризы...» ..... 26 
Мæгуыры куывд Джиуæргуыбайы .... 27 
«Хæссы фыдрæстæг иудадзыг мылазон...». . 29 
«Æртахтис арвæй сау дымгæ æваст...» ... 30 
Фæдзæхст ........... 31 
Батырадзæн 33 
Амран 34 
Зындоны цад 35 
Базар ". . 37 
Мæлæт . 39 
Уæлахиздзаутæ .......... 41 
437 

Лæгмарæн 43 
Цоппай 44 
«Нæ цард, цæмæн дæ хивæнд æмæ хин?..» . 46 
Уалдзæг 47 
Нæ царды хицæуттæн : . . 48 
Арвы хорзæх 49 
Скифтæ 50 
СтырАтей 51 
Иры лæгтæн 52 
♦Уалдзæг нал кæны нæ зæххыл...» .... 53 
Мæсыгамайджытæ ......... 54 
Æнусон Ром 4 . . . 56 
Зæрватыкмæ 57 
«Паддзах нæ вæййы хорз кæнæ æвзæр...» . . 58 
Уырызмæджы катай 59 
Хъысмæт 60 
Хæрæджы æмбисонд . 61 
«Намыс хæзна у — фæдарид æй...» .... 62 
«Фæдисы бон зæппадзы...» 63 
Æфсымæртæ 64 
Фæлтæрты хъысмæт 66 
«Ехх, мæ бон, Уæрæсе...» 67 
Куырыхон быцæу 69 
Алæмæт 70 
«Кæйдæр арвы бын бамынæг дæ зæрдæ...» . 72 
«Кæрты цъиуты дзыгуыр зарыд...» . ... 73 
Дзылы 74 
Хæтæнхуаг 75 
Гаджидау 76 
Хурмæ куывд . . - 77 
Ракæс! 78 
Ног Боны бæллицтæ 80 
Ирычызджытæн 82 
ФÆДИСЫ ÆРТЫТÆ 
Фæстаг лæгъстæ 84 
«Цард раджы дæр нывыл æвæрд нæуыд....» . 85 
438 

Фæдис 86 
Мæргъты æмбисонд 88 
Мæлдзгуытæ 90 
«Цы нæ ’рцыд, ахæм нæу дæ цау...» ... 91 
Аргъуаны 92 
Цæф бирæгъ 93 
Дыууæ фæдисы 94 
Зондамонæг 96 
«Æвæрæз æмæ иунæг дæн зæрондæй...» . . 97 
«Хуыцау, дæ зонд æмæ дæ барæй...» ... 98 
«Нæ цард хæст у, лæг та—хæцæг...» ... 99 
Царды хъулæттæ 100 
«Мæ Ир, дæ кады дугфæцис...» 102 
«Зæрæстон хуым—лæзæрд æмæ æрнæг...» . . 103 
«Æвæгæсæгæй амардтæн ызнон...» . . . . 104 
Фæстаг ныфс 105 
Иры хæрзгæнæг 107 
Ингæны уæлхъус 109 
«Мæлæт, зæронд хæйрæгау ныр...» . . . . 110 
< Цыдис нæм фарн дæ зонд æмæ дæ куыстæй...» 112 
«Æз нæ дæн пехуымпар кæнæ зæд...» . . . 113 
Диссаджыфын 114 
Паддзахы хъаст 115 
«Тайы царвы къах, арвгæрон — хур...» . . 116 
«Уарди рухс хурыл йæ сыфтæй...» . . . . 117 
Сырх барæг 118 
Фæндаггон 119 
Мæнг æмбисонд 122 
Æлгъыст 123 
«Нал.хæтынц хъæдты сырдтæ...» . . . . 125 
«Кæдмæ уа цард, уæдмæ кæндзæн...» . . . 126 
«Æнуд у тарф бонау нæ дуг...» ..... .127 
Скъуыддзаг 128 
«Æрттив, сырх ыстъалы, æрттив...» . . . 129 
«Æз тыхсын—æдзæллаг у мæ бæстæ...» . . 130 
Сæрибар 131 
«Нæй зæххыл фыды уæзæг мæ бæстæн...» . . 132 
439 

НÆРТОН ÆНДÆРГ 
Фыдохы дуг 134 
Зыгъуыммæ дуне ......... 135 
Хæст 136 
Хæрам : 137 
Лигъдæттæ 138 
Цхинвал . . . 139 
Фæндыр æмæ хъыримаг 140 
Фæдисы газель 141 
Хъынцъымы газель 142 
Къостайы цырт Къахеты 144 
Лидзæгæн 146 
Хауæггаг. . 147 
«Æууæрст æмæ нæрвы над у ирон...» . . . 150 
Нæртон æндæрг 151 
Фынæй домбай 153 
Гыццыл фæтæг 155 
«Ирон зæрдæ! Ды дзуарон дæ, сызгъæрин...» 157 
♦Нæ бодз нæм зæды зæрдæ дары...». . . . 158 
Зæронд хабар 159 
Нæ дуг 162 
Æнусон хæст 164 
«Ивы цард, æмæ нын цинтæ...» . . . . . 165 
Уæрхæджы хъыг . . . . . . . . . 166 
Ацырухсы хъарæг 168 
САУ БАРÆГ 
Царды бæлас 170 
Сау барæг 171 
Хæрамы мæсыг 172 
Куадзæн ’. 173 
Шахтеры мæлæт 174 
Дыууæ арты астæу . ........ 176 
«Сау къæдзæхыл иунæг тырты зайы...» . . 177 
«Ызнон дæр ма цы дзæбæх уыдис цард...» . 178 
«Нындзыг мæ зæрдæ, нал æм хъары маст...» 179 
440 

Галыхъаст . . . . 180 
Хыгъд 182 
«Нæ уæх Хуыцауы сконд у махæн...» . . . 183 
Сидзæргæсы бузныгад 184 
Уыг 185 
Æфхæрдыхъаст 186 
«Бастадтæн. Фехæлд мæ зæрдæ...» .... 187 
Æфхæрддзынга 188 
«Тæссаг ысты хъæддаг куыйтæ ыстонгæй.,.» 189 
Бирæгъы хъаст 190 
«Цъахтыхæрды бафæллади гал...» . . . . 191 
Рекордтæ 192 
Рухсæхсин 193 
«Æгъгъæд у, æгъгъæд у, цагъартæ!» . . . • 194 
Нæ тыхсты хъæр 195 
Ирон аргъау 197 
«Хизы нæ дыргъдоны пыл...» 199 
«Æрбадтнæ зæххыл хурлæууæн бæстон...» . 200 
«Хохы тулы дур...» 201 
«Хъаст кæныс: нæ бæстæйæн...» 202 
«Æлгъин лæгау æфстау...» 203 
«Сæдæ хатты дын хорздзинад фæдæн...» . . 204 
Теркæй Туркмæ—мæ хæтæн 205 
Цымыдис кæсаг ......... 207 
«Хъаст кæнын: æнæбон дæн, æвæрæз...» . . 208 
Пехуымпар 209 
«Гыццыл дæн æз...» ........ 210 
«Бафæлладтæн... 0 Хуыцау, æркæс...». . . 211 
Зæрин бандон 213 
Хъæдысыст . 214 
Цардивæн . . . . . . . . ’ . . . 215 
«Нæ дары лæг йæ амондыл хæрхидон...» . . 217 
Фæтæгæн ........... 218 
Хæлхъой адæм 219 
Аууæттæ 220 
Авдæны зарæг ног иронæн . ... . . 221 
«Хæрынц кæрæдзи стонг бирæгътау дзыллæ...» 223 
Домбайы зæронд 224 
441 

«Мигъ æрбадт нæ тæрныхтыл уæззау...» 225 
♦Залгъæд дидинæг æфтауы...» 226 
Кæсагдзаутæ 227 
Цуанонтæ 229 
«Æваст куы схъæздыг уа гæвзыкк...» . . . 232 
«Лæг цæмæн сæвзæрд нæ зæххыл, уый нæ 
зонын...». 233 
Фæллад бæх . 234 
«Æркъæдз æрыгон тæгæр кæрты...» . . . 235 
Сыст 236 
Аууон 237 
Инæлары усы хъаст 238 
Демократты зарæг 239 
«Арвæн æз дзæнгæрæг цагътон...» .... 242 
Тыхст уды хъæр 243 
«Æгæр бузныгмау дæцардæй...» .... 244 
Хабар 245 
«Æхсæв мæ хуымыл нал хæцы æртæх...» . . 247 
«Мæ куыстуæ цардæн нæу фæрæз...» . . . 248 
СКИФАГ ФАТДОН 
Чиныгдон 250 
Саст дзæнгæрæг 251 
«Табу кæнын, ыскæнæг Тых, дæуæн...» . . 252 
Æнæ хай 253 
Сæфтыдæсны . 254 
Изæрмилты 255 
«Уыд англисы бæгуылæг — Шеридан...» . . 256 
Дзуапп 257 
Фаджысы хъæндил 258 
«Матыхс, мæ хур...» . . ... . . . 259 
«Мæзæрдæу æргъæу чыргъæд...» .... 260 
«Нæ бантыстфаг...» . . . ’ . . . . . 261 
«Ызнон мын куысты акъуырдтой мæ сæр...» 262 
«Тарæхсæвæрæнцад...» 263 
«Цы кæныс, Хуыцау? Багъæц!..» .... 264 
Æхсæвæддæ 265 
442 

Зондамынд 266 
«Ыстыр уанел. Тызмæгæй...» 268 
Музæ 269 
«Барастырмæ балцы цæуын...» . . . . . 271 
«Нæзонын иу лæвар мæ цардæй...» . . . 272 
Дунескæнæгæн 273 
Уагуадзæн 274 
«Нæй зæххыхъыгтæнфæразæн...» . . . . 275 
«Æфтауы мæн Хуыцауы тæрхон дисы...» . . 276 
Цуан 277 
Æмбисæхсæв рудзынджы раз 279 
Равг 280 
Амонд 282 
«Ыскодта Æрдз,— уый базон...» .... 283 
«Æртæ лымæны ис мæнæн...» 284 
«Уæлмонц сагъæстæй нал зилы мæ сæр...» . 285 
«Табу Хуыцауæн — афæдз тафæцис...» . . 286 
«Дæсгай бæстæтæ басастай, Бабур...» . . . 287 
Цардыфæтк . 288 
Цырагъдар 289 
ДУР 290 
Горæтаг бæрз 291 
«Хъуысы поэтмæ кæцæйдæр хъæрзын...» . . 292 
«Нæй кады хос мæ сæрæн...» 293 
«Тыхстæй фæстаг сыфтæр ыскатай...» . . . 294 
«Мæ цард фыдæбон уыди, тыхст...» . . . 295 
♦Æгъгъæд у, цард! Мæ хуыз ысивта ныр...» . 296 
«Нæу фæлыст мæ фæндаг кадæй...». . . . 297 
Диалог 298 
«Цы дæн, уый дуг ыскодта мæн...» .... 299 
«Бады урс хохыл нывгæнæг...» . . . . . 300 
«Цард мæнæй æнæвгъау хъазы,— уæд цы 
кæнон?» 301 
«Дур-цæнды налхъуыт фæрдыг нæ зыны...» . 302 
♦Ис мæ разы цъымара...» 303 
«Судзы Зæхх... Нæ царды хуым—дзæгæрæг...» 304 
«Мæ гæрзтæ æвæрын—ныууагътон мæ тох...» 305 
«Уыдис нæ уæзæгыл гæнах...» 306 
443 

«Æрбацыд саувадыг ныллæг...» . . . . . 307 
«Нæ зонын, цы скæнон мæ цардæн сæрфат...» 308 
«Зæронды бонты иунæг вæййы лæг...» . . . 309 
Мæцард 310 
«Мæнмæ зынтæ нæ зынынц зын...» . . . 311 
«Сау адæм, уе ’хсæн фæцардтæн...» . . . 312 
Сæфтлæвар . . . 313 
«Нæкæнын æз Хуыцауæн дæр козбау...» . . 314 
«Сæрдар-сæрхъызой никæд уыд мæнæн...» . 315 
«Фæлварæн арты ахызтæн уæндонæй...» . .316 
«Æрцыди нæртон диссаг: хурæй...». ... 317 
«Тæхы мæ бæх тымыгъау...» 318 
«Мæнæн хъыгуыдзæн æви цин...» .... 320 
«Цæй, цы кæнон—æз мæ царды...» .... 322 
Уæд дæр æмæ ныр дæр 324 
«Зæххыл мын нал баззад хæлæрттæ...» . . 325 
«Рæхджы æз фестдзынæн дзывылдар...» . . 326 
«Дæ курдиат—рæдау æмæ парахат...» . . . 327 
«Нæ дуджы дисыл ничи кæны дис...» . . . 328 
Фадат 329 
«Æз равзæрдтæн зæххыл, цæмæй...» . . . 330 
Хуызыцæуæг . 331 
Ног поэты зарæг 334 
«Мæ Найфат — рухс, мæ уаз цырагъ мыдадзын...» 335 
Хинау фыдбылыз у кад...» . . . . . . 336 
Æгады куыст . 337 
Дыдзыхур 338 
«Зæгъыс мын ды: «Æнæрай...» 339 
«Æнусы кæрон нал вæййы поэттæ...» . . . 340 
Хæрзбон 341 
«Фыды уæзæг, æз цардагур зылдтæн...» . . 342 
«Мит хæмпусæй уары...» 344 
Зындоны сæрд 345 
Халоны æмбисонд . 346 
«Тындзы фынкбазыр уылæн тыгъды...» . . 348 
Нигер • 349 
Адæймаг 350 
«Ис алкæмæн дæр амондæй йæ хай...» . . . 352 
444 

«Поэзи, ды— фыды уæзæг мæнæн...» . . . 353 
Дауджыты хъаст . 354 
Уызын 357 
Хæтæгбарæг. . . . . 360 
Хæрамыфæстаг 363 
Фæстаг газель . 366 
«Мæнгард æмæ æвзæры фарс у амонд...» . . 367 
«Кæддæр дæйгæ роды богал...» 368 
ФÆЗЗЫГОН ДИДИНÆГ 
Сылгоймаг 370 
Фæззыгон дидинæг 371 
Номарæн 372 
Дæном 373 
«Дард балцы æнтæф бон...» 374 
«Сих нæ дæн—нæ хъæуы гамхуд мæн...» . . 375 
«Бæлас йæ аууоны дæтты...» . ..... 376 
«Уæ кæртæй ракæс...» 377 
Рухс тæригъæд 378 
«Уæ уынгты та æнæхъæн бон зылдтæн...» . . 379 
«Кæныс рæстæйхъыгты амæттагмæн...» . . 380 
«Ныууадз! Цымакæнын дæ уарзтæй...» . . 381 
«Мæ изæр—талынг æмæ афтид...» . . . . 382 
«Кæмарон æз цырагъ?...» 383 
«Мæ зæрдæ ссыгъд цырагъау...». . . . . 384 
Æбузн 386 
«Хъысмæт хæрзуды лымæн нæу...». . . . 387 
«Æз дын мæ хабæрттæ дзырдтон...» . . . 388 
Æрвыстæг • 389 
«Рæдау у цард, йæ хæрзтæн нæй кæрон...» • . 391 
Æргом ныхас 392 
Уайдзæф æмæ ныфсæвæрæн 393 
«Дзырдтон мæ хъыгтæ тулдзæн...» .... 394 
Мæ чындзæхсæвы 395 
Сау пантерæ 396 
«Дзурын æз: цæй бирæ уарзын дæу!..» . . . 397 
«Зæххыл фыдбылызæн фæзындтæ...» . 398 
445 

«Цынæ диссаг ис æрдзы...» 399 
Чындздзоны дзуапп усгурæн 400 
♦Сау хъæндил æнкъардæй...» 401 
Фæззыгон бæлас 402 
«Сырх мæнæу арвæй хордонтæм кæлдзæн...» . 403 
♦Дæу ысфæлыста нывыл» 404 
♦Уахъæз изæрмилты хъазы...» .... 405 
Мæ амонд . 406 
ÆРФÆНЫ ФÆД 
РОБЕРТ БЕРНС 
Джон хъæбæрхоры нæмыг .... 408 
Уарзт 411 
Мæгуыр æмæ уæзданæй 412 
ДЖОРДЖ ГОРДОН БАЙРОН 
Тохон бердзенты зарæг 414 
Августæйæн (Ст&нстæ) ’ 416 
♦Хъайтар, дæ рухс бон дыл ныттар...» . 418 
М. ЛЕРМОНТОВ 
Гётейæ 419 
ШАНДОР ПЕТЕФИ 
Давд бæх 420 
Куыйты зарæг 422 
Бирæгъты зарæг 423 
МОРИЦ ГАРТМАН 
Урс кæрдæн 424 
ЛЮДВИГ УЛАНД 
Æлгъыст 428 
АПОЛЛОН МАЙКОВ 
Емшан 432 
ХЪАНЫХЪУАТЫ ИНАЛ 
Хæххон лæг 435 

#1 
Г« 
Литературно-художественное иэдание 
ДЖИКАЕВ ШАМИЛЬ ФЦДОРОВИЧ 
Разбитый колокол 
Стихи на осетинеком языке 
Редактор 
3. У. Д зу ц цаты 
Художник 
М. Ф. Д ж и ка е в 
Художественный редактор 
Г. 3. Чеджемты 
Технический редактор 
А. В. Я д ы к и н а 
Корректор 
Э. Дз.Баликоева 

Сдано в набор 24.08.99. Подписано к печати 04.04.00. Формат 
бумаги ТОхЭО1/^. Бум. тип. № 1. Гарн. шрифта Музл. Печать 
офсетная. Усл. п. л. 16,38. Учетно-изд. л. 10,13. Тираж 1000 
экз. Заказ 107. С 4. 
Комитет по печати и информации РСО—Алания. 
Издательство «Ир», г. Ёладикавказ, проспект Мира, 25. 
Республиканское издательско-полиграфйческое 
предприятие им. В. А. Гассиева, 362011, г. Владикавказ, 
ул. Тельмана, 16. 


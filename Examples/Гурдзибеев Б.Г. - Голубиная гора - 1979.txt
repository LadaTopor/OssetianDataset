840сет 
С(Осет) 
Г93 
Гуырдзыбеты Б. 
Г93 Бæлæтты хох: Радзырдтæ кæстæр кары сывæл- 
лæттæн. Нывг.: Хъаныхъуаты У.— Орджоникидзе: 
Ир, 1979.—48 ф. нывт. 
Гурдзибеев Б. Г. 
Голубиная гора 
Г 70801-34 55-79 ^40"* 
М131(03)-79 С(Осет) 
© Издательство «ИР», 1979 

ХЪÆДЫ МЕЛОДИ 
(Этюд) 
] æд. Кæддæры абырджыты ашбæхсæн. 
т^ Стъигъæг бал, туджджынты цæрæнбы- 
нат. Фæсте аззадысты уыцы бонтæ. Ка- 
кон сындз, хъамыл, судзгæ пысыра æрзади сæ къахвæндæг- 
тыл. Раджы бамынæг сты сæ топпы гæрæхтæ... Фыдбылызы 
бахауæг бæлццоны удаист сонт хъæртæ, удисæг адæймаджы 
хъæрзын... 
Рæстæг дугъон бæхау у. Бонтæ ивынц бонты. Ныр æндæр 
у йæ хъысмæт хъæдæн. Бацу йæм — ныхъхъæбыс дын кæн- 
дзæн, барæвдаудзæн дæ. Рог æмæ сыгъдæг уæлдæфæй дæ ри- 
уыдзаг сулæф — æвдадзы хос буарæн. Зæххы бынæй æвзæр- 
гæ суадоны сусæг сусу-бусу, бæлæсты сыфтæрты иугæндзон 
сыбар-сыбур, хъуытасхъæлæс мæргъты цъыбар-цъыбур 
адæймаджы буар æхцон хъыдзы кæнынц. Уæнгты тых æнæ- 
кæрон бирæ кæны. Рог уддзæф буарыл ныййарæджы къух- 
тау фæлмæн йæхи расæрфы, дзыккутæ афасы. Ставд-зæнг, 
арвмæ фæцæуæг бæлæстæ æгомыгæй лæууынц. Нæ, нæ, уы- 
чдон бынтон æгомыг не сты. «Махмæ кæс, нæ хураууоны дæ 
фæллад суадз»,— æрбайхъуысы сæ дзырд. «Рацу ардæм, дæ 
дойны суадз»,— дзуры сæ бынæй æвзæргæ суадон. Арвы ри- 
уæй æрттивгæ хуры зæрин хаутæ тыбар-тыбур кæнынц бæ- 
лæсты цъуппытыл, симды æрхæцыдысты, сæ къахфындзтыл 
кафынц. Бæлæсты сыфтæртæ сын къæрццæмдзæгъд кæнынц 
сæ иугæндзон пæр-пæрæй. 
Æвæджиауы зæрдæмæдзæугæ мелоди... 
3 

ФÆНДАРАСТ 
æбу изæрæй куыстæй æрцыдис æмæ 
кæрты фосмæ зылдис. Уыцы рæстæг 
уынгæй хæстулæфтгæнгæ æрбауад йæ 
æртындæсаздзыд лæппу Хетæг. 
— Папæ, папæ, нылтæккæ Тылноты кæлтмæ сæгуыт ба- 
лыгъд æмæ йæ æлцахста. Афтæ зæгъы, ахсæв, дам, æй ал- 
гæвддзынæн,—æнкъардæй дзырдта лæппу йæ фыдæн. 
— Тырно дзы куы нæ æрцахса, уæд ничи! Зæххон ми- 
гъæй сабырдæр куы у йæ фезмæлд. 
, — О, о, æз æй мæхæдæг федтон. Скъæты йыл дуал сæх- 
гæдта. Папæ, афтæ куы фæдзулыс, йæхи холз цуанон чи хо- 
ны, уый сæгуытмæ топпы кæсæнæй нæ акæсдзæн, нæ йæ амал- 
дзæн, уæд æй Тылно цæмæн кусалт кæны? 
Йе скъæты йыл дуар сæхгæдта, мæхæдæг æй федтон куы 
загъта, уæд Бæбуйы бауырныдта лæппуйы ныхас. Уыцы хæд- 
мæлхор цы нæ бакæндзæн. Æнæхъæн æртæ азы къаланчойы 
æрдаудта, кæйдæр идæдз усы уæрыкджын фыс кæй аргæвс- 
та, уый тыххæй. Уæд ын æнæбон сæгуыты ачъепп кæнын циу? 
Йæ куыст фæуагъта Бæбу æмæ йæ ных сарæзта йæ сыхаг 
Тырнотæм. Уынджы йыл æрбамбæлд йæ хæрæфырт Бидус. 
Бæбу йын сæгуыты хабар куы ракодта* уæд Бидус.загъта: 
- — А изæр хъæдырдыгæй сæгуыты куитæ сæ разæй райс- 
той. Тарст сырд йæ уды тасæй хъæуы смидæг. Æмæ раст тæк- 
кæ кæрæфдæры кæрты скуыси. Уый йыл дуары къæпсыр 
4 

æрæхгæдта, йæ цæст йæхимæ æрныкъуылдта: табу йын уæд, 
ай, дам, мын сырдты бардуаг Æфсатийы лæвар у. Ахсæв, 
дам. ын дзы æнæ бакувгæ нæй. Галиуæй-рахизæй йын цы нæ 
фæкодтон, цы нæ фæдзырдтон — ницы ком радта. Лæгъстæ- 
тæй мын куы ницы рауад, уæд ма йæм цуанæтты къанторы 
хицауæй дæр бартхъирæн кодтон, фæлæ... хъусгæ дæр мæм 
не ’ркодта, къæрттæй цъула нæ раппæрста. Уæртæ сигæцыл 
цирхъыйас фæринк кард радау-бадау кæны. Чи зоны æмæ 
йын афонмæ йæ сæр йæ гуырæй фæхицæн кодта. 
— Уæдæ-ма фæкæс уыцы æнæфсис зылынгуыбынмæ, 
цымæ йæ йæ фæндтæ куыд фæсайдзысты! — фæтагъддæр код- 
та Бæбу йæ цыд, æмæ Тырнойы кæрты балæууыд. 
— Не ’фсин, уæ не ’фсин, уæртæ-ма дæ ра’змæ кусартгæ- 
нæн бандон радав, тъæнгтæн дæр дæ мигæнæн ма ферох 
кæн,— дзырдта Тырно хæдзармæ. 
— Ныууадз ма дæ митæ, нæ лæг, кæд адæмы сæфт не 
’рцыдис. Уый нæм йæ уды катайæ æрбафтыд, ды та йæ дæ 
быны скодтай,— райхъуыст сылгоймаджы ныхас. 
— Уый дæ уынаффæйаг нæу, тагъддæр кæн, кæннод фæ- 
талынг кæны. 
— Ай уазæгæн дæр «æгасцуай» куы нал зæгъыс! Де ’зæр- 
тæ хорз! — загъта Бæбу. 
— О, æгас цæуай, мæ сыхаг. Цы зæд, цы дауæг дæ æр- 
бахаста? Мидæмæ,— дзуапп радта уазал мидбылхудт кæн- 
гæйæ Тырно. 
— Цы зæд куы зæгъай, уæд ныр æнæхъæн мæй мæ хæ- 
дзары фæдардтон сæгуыты лæппын. Хи фосау фæцахуыр фо- 
симæ. А изæр сыхæгты куыдзæй фæтарст æмæ æрбадæлдзæх. 
Ныр бузныг, ды, дам, æй бауазæг кодтай. Куыд дын раарфæ 
кæнон, нæ зонын. 
Тырнойы буар æрбауазал, цыма йыл ихдон æрбакалдæ- 
уыд. 
5 

— Ай хъæддаг сырд куы у, ды йын кæдæй нырмæ схицау 
дæ? 
— Иæ рахæцæн дæр уым ис, æмæ хъæддаг кæй у, афтæ 
знæт уæдæ цæмæн у? — зæгъы Бæбу. 
Хæдзары хицау цавддурæй баззад, йæ кард йæ къухæй 
æрхаудта. 
— Сау халæттау мыл цы æмбырдтæ кæнут? Уæртæ йæ 
акæн, кæд дæу у, уæд! — мæстыйæ слæхурдта Тырно æмæ 
хæдзармæ уæззау къахдзæфтæй бараст. 
Бæбу дуары къæпсыр феуæгъд кодта. Фысдоны рæбинаг 
къуымы тарст сæгуыт сонт ракæс-бакæс кодта, йæ буар æм- 
ризæджы рызти. 
— Уæ мæ рæсугъд дзыгына, мæ гæмæлхъус, тинтычъи-' 
буар, мæ хъоппæгцæст, чи мын дæ бафхæрдта? — сæгуыты 
рацахсгæйæ дзырдта Бæбу. 
Уæдмæ йæм фæзындис Хетæг дæр. Тарст сырд йæ къæх- 
тæ ныццавта, йæхи тоны сæ къухтæй. Фыдæбæттæй йæ æрба- 
хæццæ кодтой сæхимæ. Уыйадыл бæхуæрдон баифтыгътой 
æмæ йæ гуыффæйы сæвæрдтой. Уайтагъд хъæдгæрон балæу- 
уыдысты. 
— Гъа, мæ хур, гъер цæугæ дæ хæтæнтæм,— йæ къæхты 
баст ын феуæгъд кæнгæйæ загъта Бæбу. 
Сæгуыт иу уысмы бæрц лæугæйæ аззад, стæй уыциу гæпп 
аласта æмæ хъæды тары аныгъуылд. 
— Фæндаласт, фæндаласт! — ныхъхъæр ма кодта Хетæг 
йæ фæстæ. 

ФЫЦЦАГ ХАТТ 
арон фæззæг мæм ме ’рдхорд Салам 
Хуссар Ирыстонæй уазæгуаты æрба- 
цыд. Тугхæстæг не стæм, фæлæ служ- 
бæ иу æфсæддон хайы кодтам æмæ схæлар стæм. Кæрæдзи 
-арæх абæрæг кæнæм. 
Салам мæм ныр цалдæр хатты уыдис, фæлæ цуаны кой 
никуы скодта. Æгæрстæмæй ма мын, хъыримаг æм ис, уый 
хабар дæр никуы ракодта. Фæлæ мæм ацы хатт бахатыдта, 
цуаны ахæтæм, атезгъо кæнæм, зæгъгæ. Сразы дæн йæ фæн- 
доныл, уæдæ цы уыдаид! 
Дыккаг райсом скъæрæг мæхæдæг ацыдтæн. Ме ’рдхорд 
Саламы та тæккæ хуыздæр рындзыл сæвæрдтон æмæ йын 
бафæдзæхстон: 
— Чи зоны, ацы рындзыл арс дæр рацæуа. Къæрцхъус 
лæуу. 
— Дæ зæрдæ мыл дар,— загъта уый йæ бынат бацахс- 
гæйæ. 
Райдыдтон æхситт кæнын, цалдæр хатты топпæй дæр 
фехстон. Дуррæбынæй сæгуыт куыд фæгæпп кодта, уый фед- 
тон æмæ мæ дзыхыдзаг ныхъхъæр кодтон Саламмæ, фæцæуы 
дæм сæгуыт, зæгъгæ. Рацыд рæстæг, фæлæ гæрах нæ рай- 
хъуыст. Схæццæ дæн Саламы цурмæ. 
— Цæуылнæ фехстай сæгуыты, дæ хъæбысмæ куы цы- 
дис? — бафарстон æз. 
7 

Уый ме ’рдæм аххосджыны каст æрбакодта, стæй загъта: 
— Бахатыр кæн, дæ дзырд дын куы фехъуыстон, рæубес 
фæцæуы, зæгъгæ, уæд дæ нæ бамбæрстон. Æз — ирон лæппу, 
сæгуыт дыгуронау рæубес хуины, уымæн цы хæйрæг уыдтæн, 
нæ йæ зыдтон. Кæд мыл, зæгъын, арсæй дæр æвирхъаудæр 
сырд ссæуы æмæ мæхи рындзæй иуварс айстон. 
Æз мæхи нал баурæдтон æмæ кæл-кæлæй ныххудтæн. 
— Ма мæ ской кæн хъæубæсты, зарджытæ мыл скæн- 
дзысты,— курæгау сдзырдта Салам. 
Бон сихорафон ссис. Къухы ницы бафтыд, афтæмæй нæ 
фæидаг адардтам иннæ рындзмæ. Иу ныхас нæ никæй дзы- 
хæй схауд. Уыцы рæстæг мæскъæй цыдæр æнæбæрæг уынæр 
сыхъуыст, стæй фæсабыр. Ногæй та райхъуыст æнахуыр уы- 
нæр. Салам нæ разæй æрбайсæфт. Уынæр кæцæй райхъуыст, 
уыцырдæм йæхи аппæрста. Райхъуыст топпы гæрах — иу, 
дыууæ, æртæ! Хъæд ныццарыдта. Батагъд кодтон Саламы- 
рдæм. Диссаг, гыццыл раздæр дæр ма сæгуытæй чи фæтарст, 
уыцы Саламы къæхты бын уæлгоммæ хуыссыд иуаздзыд ар- 
сы лæппын. 
— Ай диссаджы цуанон куы дæ, уæд, гыццыл ма бахъæ- 
уа, æмæ дæхи ма фæхудинаг кæнай,—хъазгæйæ сдзырдтон æз. 
— Рауайы афтæ дæр, фæлæ та дын ныр дæр мæ хабар 
куы радзурон, уæд мæм фыдæх кæндзынæ,— загъта Салам. 
— Цы та сарæзтай уагæр, арсы фæдыл рацыдтæ?.. 
— Мадæл арс амарынæй дæр мæ бар уыдис, фæлæ уэед 
дыууæ лæппыны цы фæуыдаиккой? Æнæ мадæй фесæфтаик- 
кой. 
.— Дыккаг Дерсу-Узала! Уый дæр мадæл арс никуы 
мардта, йæ цот цы фæуыдзысты, зæгъгæ,— Саламы уæхск ра- 
зыйы хост æркодтон æз. 
Уыйфæстæ дæр ма Саламимæ цалдæр хатты уыдыстæм 
цуаны. Сæгуыт-рæубесæй куыд фæтарст, уыцы хабар æрæ- 
мысгæйæ зæрдиагæй фæхудæм. 

БÆЛÆТТЫ ХОХ 
æлæтты хох. Афæдзæн йæ алы афсж 
дæр ацы ран йе ’мыдзаг вæййы бæлæт- 
гы стыр къордæй. Ам бадынц къуырд- 
ты, ам у сæ цæрæнбынат. Исты тасы сахат куы стæхынц, уæд’ 
къæдзæхы сæрмæ цъæх арв бамбæрзынц. Иу сыгъдæг гæп- 
пæл дзы нал фæзыны. Сæ базырты пæр-пæрæй цыма уаддым- 
гæ сысты. Бæлæсты хихтæ ратас-батас сисынц. Зæрдæ цыдæр 
æхсызгон хъыдзы фæкæны хъулон-мулон мæргъты фенд æмæ 
сæ базырты уæздан сыф-сыфæй. Цæст нал фефсæды сæ уын- 
дæй. .. 
Мах сфæнд кодтам ацы ком басгарын. Бинаг рындз мæ 
бар бакодтой, иннæтæ уæлдæр сивгъуыдтой. Топп къодахыл 
банцой кодтон. Сырдæрлидзæнмæ мæ каст скодтон. Мæ алы- 
варс хъæд æнкъард æмæ æдзæмæй лæууы. Суардоны уылæн- 
ты сыбар-сыбур нæ хъуысы, зæгъгæ, уæд, æвæццæгæн, дæрд- 
дзæфмæ хъус ахсид гыццыл уынæр дæр. 
Уыцы рæстæг къæдзæхæй рагуылф кодтой бæлæттæ, цæ- 
стыфæныкъуылдмæ хохы тигътæ æрбатар сты. Цыдæр фыд- 
былыз сыл æрбамбæлд. Мæ дыууæхстон æрбайстон. Уæлæ 
къæдзæхы сæр цыдæр базмæлыд. «Бирæгъ»,— фæхъуыды 
кодтон мæхинымæр. Рагъыл сæпп-сæппæй æруайы, фæлæу- 
уыд. * Иæ бырынкъ хæрдмæ фæцарæзта, смуды алырдæм. 
Æнæмæнг, уымæй фæтарстысты бæлæттæ. 
— Гъы, æнæфсис! Дæ аходæн бæлæтты фыдæй куы нæ 
10 

скæнай!.. Ма дын бантыса! — рахиз мæнгвæдæгыл æрбахæ- 
цыдтæн. Топпы гæрах комы ныццарыдта, бæстæ уынæр фе- 
стад. Сырд нæ фæцудыдта. Цæхгæр фæзылд. Къæдзæхты 
æхсæн æрбатар. Мæхицæй кæм фæбузныг дæн, фæлæ цы гæ- 
нæн уыд? «Мæнæй рæстдзæвиндæр цуаноныл амбæл»,— загъ- 
тон мæхинымæр æмæ та рындзыл ногæй æрлæууыдтæн. Уæл- 
дæр бадæг цуанæттæ скъæрджытæм дæр нал фæкастысты, аф- 
тæмæй мæ размæ æрбалæууыдысты. Хабар сын ракодтон. 
— Дзæгъæл гæрах. Ныр рындзыл сырд дæр нал рацæу- 
дзæн,— уайдзæфгæнæгау ме ’рдæм чидæр сдзырдта. 
— Цæй, о, уайдзæфтæ нæ кæндзыстæм кæрæдзийæн. 
Цуанон цы сырд æхса, уыдон се ’ппæты куы мара, уæд нæ 
хъæдты сырд нæ, фæлæ маргъы мыггаг дæр нал баззай- 
дзæн,— йæ хызын йе ’ккойæ искæйæ загъта нæ хистæр Та- 
му.— Мæнæ уал исты ахæрæм, уæдмæ не ’мбæлттæ дæр зын- 
дзысты. 
Нæ хызынтæ равдæлон кодтам мах дæр. Фæлæ дын мæ- 
нæ комырдыгæй сыхъуыст куыдзы рæйын. Куыдфæстæмæ 
тынгæй-тынгдæр кодта. Фæстагмæ райхъуыст йæ хъист- 
хъист. 
Уый хуымæтæджы нæу, цыдæр æй бахъыгдардта! Фел- 
вæстам нæ хæцæнгæрзтæ, фæуайæм уынæрмæ. Чысыл раздæр 
кæй фæивгъуыдтон, уыцы бирæгъ стыр фиййау куыдзимæ кæ- 
рæдзийы хъуын-хъис калынц. Фæстагмæ тугдзых абырста 
куыдзы. Тæссаг уыд, куы йæ ныммара, уымæй. Фехсæн нæй — 
нæмыг куыдзыл сæмбæлын дæр зоны. Фæстиатгæнæн та уæв- 
гæ нал уыдис. 
-- Гъы, дæлимонты сфæлдыст! — фæхъæр кодтон æз. 
Сырд мæнырдæм æрбакаст, феуæгъд кодта куыдзы æмæ, 
раст цыма ницы уыд, уыйау æнцад-æнцойæ фæраст ададжы 
тигъыл. Галиу къух уæраджы æнцой авæрдтон: бахъавыд- 
тæн. Гæрах! Дæ балгъитæг афтæ, хæрдмæ фæхауд. Цалдæр 
сонт-монт къахдзæфы ма акодта æмæ адæргъ. 
11 

Диссаг уыд куыдзмæ бакæсын. Ме ’рдæм æрбатахт, мæ 
къæхты бын ратул-батул систа. Фæгæпп-иу кодта. Йæ раз- 
заг къæхтæ мæ риуыл авæрдта, ногæй та йæ рагъыл атылдис. 
Фæсус хъæлæсæй срæйы æмæ та мæ къухты æнгуылдзтæ сдæ- 
рыныл схæцы. Мæхи ратоныныл архайын, фæлæ мæ уæгъд 
нал уадзы. Схъæр ыл кодтон. Уый аххосджынау иуварс ацыд. 
Ме ’рдæм кæсы йæ къæдзил тилгæ. 
— Цæй дурзæрдæ дæ — уый фырцинæй йæ быцъынæг 
скъуыны, ды та йæ дæхицæй тæрыс,— бауайдзæф мын кодта 
Таму. 
Æз куыдзмæ фæсидтæн. Ногæй та мыл цинтæ кæны. Ра- 
цыд цалдæр минуты. Æппынфæстаг мæ разæй фæуайы Ауа- 
йы. Æрлæууы, ме ’рдæм æрбакæсы, ниуæгау бакæны... 
— Иæ фæдыл дæ хоны,— зæгъы Таму. 
— Ма мæ хынджылæг кæн,— сдзырдтон æз. 
— Æппындæр нæ, бафæлвар ма. 
Цы уа, уый уæд, зæгъгæ, фæраст дæн йæ фæдыл. Цасдæр 
рæстæджы фæстæ балæууыдтæн егъау зæронд калд бæласы 
цур. Куыдз мæрайы фæмидæг, фæаууон. Сау къæбыла йæ дзы- 
хы, афтæмæй мæ разы æрбалæууыд. Мæ къæхты цур æй 
авæрдта. Ногæй та мæрайы смидæг — ноджыдæр та иу къæ- 
была. 
«Ай æцæг у, æви фыны уынын?» — хъуыдыты аныгъуылд- 
тæн. Дисы бацыдысты ме ’мбæлттæ дæр. Куыдз та баниуы, 
йæ лæппынты йе ’взагæй асдæры. 
— Хæфсæн йæ лæппын — хуры тын,— бахудти Таму. 
Цы хæринаджы муртæ ма нæм аззад, уыдон сын авæрд- 
там сæ цуры. Къæбылатæ зыдæй хæрынмæ февнæлдтой. Уæд- 
мæ æрбамбырд сты не ’мбæлттæ дæр. 
Куыдзы æд лæппынтæ фенгæйæ Тазрет радзырдта: 
— Ацы куыдз баззадис колхозы фиййæуттæй. Уыдонæй 
афтæ йыл исты фыдбылыз сæмбæлд, уый та лæппынтæ ныз- 
12 

зад æмæ уыдонимæ баззадис ам. Йæ уд цæуыл хæцыдис, цæ- 
мæй сæ хаста — хæйрæг йæ зонæг. 
— Цæмæй сæ хаста? Æз амæй размæ ацы ран иу æмæ 
дыууæ хатты нæ уыдтæн,— йæ ныхас ын айста Лади.— Фыр 
мæллæгæй йæ тæнтæ бахаудтой. Мах-иу ын нæ хæринæгтæй 
радтам. Сырд-иу нæ къухы куы бафтыд, уæд уымæн дæр бæ- 
рæгбон уыд. Афтæ сахуыр, æмæ-иу топпы гæрах кæцæй фæ- 
цыд, уыцы ран ын æнæ февзæргæ нæ уыд. Ныр дæр топпы гæ- 
рахмæ тагъд кодта, сырд дæр ыл афтæмæй æрбамбæлд. 
Куыдзы æд къæбылатæ акодтам немæ. Нæ фæндаг адард- 
там колхозы фиййæуттыл. Стыр арфæтæ нын фæкодтой. Сæ 
цинæн кæрон нал уыд куыдзы фенгæйæ. Нæ хызынтæ афтид, 
фæлæ зæрдæрайæ æрфардæг стæм нæ хæдзæрттаём. 

$ й%^' ^г''^т фæсмон 
■&***?/**:1 . Н’Г’Æ^! зесаг ахсынмæ уыиас разæнгардæй ни- 
^^^^^^ куы цыдтæн. Стæй йæм арæхсгæ дæр 
^^1==^=М хорз нæ кæнын. Æндæр хъуыддаг у, 
хъæддаг сырды фæдыл ахæтын, ацуан кæнын. Сырд æнхъæл’ 
адæймаг кæм нæ бамидæг уыдзæн! Скæны ахæм рæстæг даер, 
æмæ æртыгай-цыппæргай бонтæ æддæ кæд баззайын. 
Мæнæ та мæ ныр дæр ме ’мбæлттæ баййардтой: «Цом, 
доныбыл нæ фæллад суадзæм, кæсагдзуан дæр акæндзыстæм». 
Æз мæ къæхтæ ныссагътон, уæлдайдæр ма куы базыдтон, 
Дур-Дуры донмæ цæуынвæнд кæнынц, уæд. Ам сæрды мæй- 
ты калмæй йе ’мыдзаг вæййы. Цы ’фсон не скодтон, ахæм би- 
рæ нал баззади, суанг ма мæхи рынчын дæр рахуыдтон. Нæй, 
хъусæг дæр мæм нæ фæцис, хъусæг. 
Сæ фæнд атардтой æмæ балæууыдыстæм Дур-Дуры был- 
гæрон. Байдыдтам кæсаг ахсын. Иттæг хорз цыдис нæ хъуыд- 
даг. Фæсаходæнтæм мæ хызын æруæззау ставд хуыдзых- 
тæй. 
Хур арвы астæумæ схæццæ. Иæ зынг цæст ныццавта зæх- 
хы уæлцъармæ. Адæймаджы бæласы аууон йæхимæ сайдта. 
Раст цыма мах фыддæрагæн, уыйау дымгæ дæр ничердыгæй 
кодта. 
Уыцы рæстæг иннæ бæласы бын кæрдæг базмæлыд, цы- 
дæр сыф-сыф æхситтау мæ хъустыл ауад. Лæмбынæгдæр бай- 
хъуыстон, мæ каст уынæрырдæм скодтон. «Хъру-рн-и-и-и, 
14 

хъру-рн-и-и-и»,— æрбайхъуыст хæфсы уаст. Иу хатт, дыккаг, 
æртыккаг... Стæй æваст фæсабыр. Цы хабар уа, зæгъгæ, фæ- 
гæпп ластон мæ бынатæй æмæ, хæфсы уаст кæцæй цыд, уым 
балæууыдтæн. Дынджыр зæринсæр. Метр æмæ æрдæджы 
дæргъæн калм, йæ сæр ме ’рдæм фæзылдта, йæ дзых фегом 
æмæ дзы, лыстæг судзинтау, дыууæ сатæг-сау æвзаджы ра- 
зындысты. Райхъуыст та йæ сыф-сыф. ÆнæнхъæлæджьГ фе- 
мбæлдæй цавддурау фæдæн. Буар куыддæр æрбауазал, сæ- 
ры хъуынтæ арц абадтысты. 
— Æллæх\ — ныхъхъæр кодтон æз æмæ донырдæм ный- 
йарц дæн. Лидзæг фесты ме ’мбæлттæ дæр. Доны был лæф- 
лæфгæнгæ æрлæууыдтæн. Æрлæууыдысты лæппутæ дæр. 
— Цы хабар уыд? — афарстой мæ. 
Æз сыи хъуыддаг сæрæй бынмæ радзырдтон. 
— Ахæм «хъæбатыр» ма дзы уа, калмы уындæй удаист 
чи фæцис! — сдзырдта Валерик. 
— Цыма дзы лидзынмæ ды дæр мæнæй къаддæр нæ 
басгуыхтæ!.. Æз калмæй фæтарстæн æмæ уымæй лыгъдтæн, 
фæлæ дæуыл та цы ’рцыди? 
Валерик ницыуал сдзырдта. Иннæтæ ныл хъæрæй ных- 
худтысты. 
— Уый афтæ фæуæд, фæлæ ма æрцагурæм, тугтарст нæ 
чи фæкодта, уыцы дæлимоны,— сдзырдта чидæр. 
Рацагур-бацагур кæнæм, фæлæ ницы, зæххы скъуыды 
ныххауди, æрбадæлдзæх, кæрдæджы æрбатар. 
— Мæнæ ис! — æваст æрбайхъуыст ме ’мбæлттæй иуы 
хъæр. Уайтагъд балæууыдыстæм йæ разы. Ставдгомау фæрв 
лæдзæгæй калмы астæуæн — хафт! Калм æрбатымбылтæ. 
Дыккаг цæф сæмбæлд йæ сæрыл. Къæдзил ма иу-цалдæр 
хатты атылдта æмæ æрсабыр. 
Калмæн йæ буар иу ран уыдис бæрæг ставддæр. Цæмæн 
афтæ уа, зæгъгæ, тæрхон кæнын райдыдтам. Чи дзырдта: лæ«- 
дзæджы цæфæй у, чи — цы... 
15 

— Æз æй базыдтон! — фæкодта æваст Валерик.— Хæфс 
калмы амæддаг бацис... Æрдæбон нæм æххуысмæ дæр уый 
тыххæй сидтис, мах та лидзæг фестæм. 
Махæй ничи ницы сдзырдта. Хæфсæн кодтам тæригъæд. 
Иæ фæдисхъæрмæ афоныл кæй не ’рбауадыстæм, ууыл фæс- 
мон кодтам... 

ШШ^^Г1^] 
ХÆРХÆМБÆЛД 
1 
^ 
æ хæхбæсты зынвадатдæр кæмттæй 
иуыл нымад у Бæртуйы ком. Уыцы но- 
’С^ ^У^М^^^З^^ мæй йæ цæмæн рахуыдтой, уый бæрæг 
нæу. Карджын адæмæй дæр æй ничи зоны. Иу хатт дзы чи 
уыд, уый йæм дыккаг хатт барвæндонæй нал ацæудзæн. На- 
рæг къахвæндæгтæ. Айнæг къæдзæхты фæрстыл ауындзæгæй 
лæууынц дойнаг дуртæ. Уыдон тас æфтауынц адæймаджы 
зæрдæйыл. Æрмæст иу æнарæхст къахдзæф æмæ кæм базгъæ- 
лæнтæ уыдзынæ, уый цу æмæ базон. Æвадат рæтты уæгъди- 
барæй хизынц схъæлсыкъа дзæбидырты дзугтæ. 
Цы уа, уый уæд, зæгъгæ, ацы хатт сфæнд кодтам Бæрту- 
йы ком бабæрæг кæнын. Хурныгуылды фæстæ хæхты тигътæ 
уайтагъд сæхи бамбæрзынц сау пæлæзæй. Сырдлидзæн 
рындзтæ бацахсын хъуыд сусæгæй. Бонырдæм схæццæ стæм 
нæ бынатмæ. Тамако ма ссудз, арт ма бандзар. Уæд нæ ба- 
фиппайдтаиккой сырдтæ, æмæ нæ фыдæбæттæ фæдзæгъæл уы- 
даиккой. Хæстæгдæр нæм цы лæгæт уыд, нæхи уый уазæг ба- 
кодтам. Фæлæ хæхтæ кæддæриддæр хæхтæ сты. Æхсæвы уа- 
зал дымгæ буары иннæрдæм хызти, цæсгомыл йæхи хоста. 
Нæхи уæддæр ирхæфстам ныхæстæй, алы хабæрттæй. 
— Цæй-ма, Бидо, арс дæ куыд фервæзын кодта, уыцы 
хабар нын ракæн,— бахатыд цуанæттæй иу йе ’мбалмæ. 
— Дæуæн та, мæнæй куы хъазай, уæд хæринаг дæр ма 
ратт,— дзуапп радта къæсхуыртæарæзт нæлгоймаг. 
2 Бæлæтты хох 
17 

— Уый мæнг ныхас у, мæ фыды æрдхорд. Уыцы цау 
мын, саби ма куы уыдтæн, уæд мæ фыд Габе дзырдта,— загъ- 
та не ’мбал æмæ Бидомæ ногæй æрхатыд. 
Мах дæр æм фæрсæджы каст бакодтам. Бамбæрста нын 
нæ фæндон æмæ радзырдта: 
— Æз дæ фыд Габеимæ ацы лæгæты иу æмæ дыууæ хат- 
ты нæ бафысым кодтон. Уыдис ахæм рæстæг дæр, æмæ ныл 
æхсæв мит астæумæ куы ныууарыд. Тых-амæлттæй ма-иу 
ссардтам нæ хæдзæрттæ. 
Уый раджы уыд. Габейæн фадат нæ уыд мемæ рацæуы- 
нæн. Фæраст дæн иунæгæй. Ацы комы куы суайай, уæд дзы 
лæгæт ис. Уыйразмæ дзы никуы уыдтæн. Хурыскасты йæ ра- 
зы балæууыдтæн. Æркæстытæ, æрысгæрстытæ йын кодтон йæ 
бацæуæнтæ. Æддæмæ дзы арсы ног фæдтæ. Мидæмæ фæраст 
дæн. Уыд талынг. Йæ уымæл тæф фындзыхуынчъытæ цавта.. 
Уæддæр цæуын. Уыцы рæстæг мæ къæхты бын хох фæцыдæр. 
Мæ тъупп æртæ-цыппар метры æрфæн уæрмы фæцыд. Армы- 
тъæпæнты царм фегæмттæ, сæ туг фемæхст. Уæнгтæ рысты- 
сты. Топп иуварсмæ ахаудта. Мæ чемы куы ’рцыдтæн, уæд. 
бафæлвæрдтон сбырыныл, фæлæ ницы. Иуафон цыдæр æна- 
хуыр уынæрмæ райхъал дæн. Зынджы стъæлфæнтау мæм 
дыууæ æрттивгæ цæсты фæзындысты. Æнахуыр цæрæгой ба- 
гуым-гуым кодта. «Арс»,— загътон мæхицæн æмæ мæ сечкæ 
агурын. Марадз, æмæ йæ уыцы талынджы ссар. Уыцы рæстæг 
мæ фарсмæ уæззау тъæпп фæцыд. Гыццыл ма бахъæуа, æмæ 
мæ буарыл ма аныдзæва. Ныр уыцы судзгæ стъæлфæнтæ мæ 
цæстыты раз абадтысты. Мæ фарсыл мæ мæ кард дæр æрбай- 
рох. Хъуыдытæ кæнынæн рæстæг нал уыд. «Уæддæр мæлгæ 
æмæ м’æлгæ»,— скарстон фæстагмæ æмæ йыл мæхи андзæр- 
стон. Куырмæджы йын йæ рахиз фæстаг къахыл фæхæст дæн. 
О, диссæгтæ, мæ зæрдæ куыд нæ аскъуыд! Арс æнæнхъæлæ- 
джы фембæлдæй лæгæт йæ хъæрæй байдзаг кодта. Уыциу 
сæррæтт фæкодта æмæ цæстыфæныкъуылдмæ лæгæты къæ- 
18 

сæрыл алæууыд. Фыртарстæй, æвæццæгæн, мæ хæст нал 
суагътон, æмæ æз дæр фæуæлбыл дæн. Ницы бамбæрстон. 
Куы ракастæн, уæд мæ алфамбылай уыдис сабыр æмæ 
æдзæм. Фæсабыр буары рыст дæр, æмæ уæд хъæмæ мæ фæн- 
даг адардтон. Хабар ракодтон мæ хъæуккæгтæн. Чи мыл æу- 
уæндыд? Худæгæй мыл сæхи хастой. Гæнæн нал уыд æмæ, мæ 
дыууæхстон кæм баззад, уым сæ æрбалæууын кодтон дыккаг 
бон. Баууæндыдысты мыл, дистæ кодтой,— фæцис йæ ныхас 
Бидо.— Цуан фыдбылызы куыст у, адæймагыл цы æрбам- 
бæлдзæн, уый бæрæг нæй. 
Уæдмæ хур йæ цалхыдзагæй стылдис. Хохы тигътыл йæ 
фыццаг тынтæ анывæзта. Æрдз райхъал. Бамбырд стæм лæ- 
гæты дуармæ. Бидо йæ рифтагæй систа дардмæуынæг кæсæн- 
цæстытæ. Фæлгæсы хохрæбын фæсалджынтæм. Ахæм рæтты 
фæхизынц райсомæй сыкъаджынтæ. 
— Уæлæ Бур къæдзæхы бын астæй мерс кæнынц,— æрæ- 
джиау сдзырдта Бидо, кæсæнцæстытæ йæ галиу къухмæ ис- 
гæйæ.— Ныр афтæ бакæнæм... Адон хорз фæхизыны фæстæ 
фидæрттæм цæудзысты. Æмраст ссæуæн сæм ис лæбырдтыл, 
фæлæ нæ куы бамбарой, уымæй тæссаг у: уæд дзы къухы ни- 
цыуал бафтдзæн. Афтæ бакæнæм, æмæ дæлæ комы дымæджы 
тигътыл сæ размæ бабадæм. 
— Афтæ хуыздæр уыдзæн,— загътам æмхуызонæй. 
— Фæстиат нал!—Æмæ Бидо фæраст нæ разæй.— Би- 
рæмæ ма бабæллут. Иу нæ фаг у. Иу дзы къухы куы бафта,. 
уæд дыккагмæ мачиуал бахъавæд,—цæугæ-цæуын ма сдзырд- 
та уый. 
Æз цыдтæн æппæты фæстæ. Цыдтæн, фæлæ мæ хъуыды- 
тæй нæ цух кодта, чысыл раздæр нын Бидо цы хабар ракод- 
та, уый. Иæ фæразондзинад, лæгдзинад мæ дисы æфтыдтой. 

азтæ еæ фæд ныууагътой цæсгомыл, цæстытæнсæ каст фен- 
къарддæр, уæнгтæ фæуæззаудæр сты, сæрыхъуынтæ халас 
адардтой. Фæлæ йæ æрмæст нæма сайынц йæ дыууæ цъæх- 
цъæхид цæсты. Дæ фыдгулмæ Бадейы цæстытæ топпы кæсæ- 
нæй акæсæнт,— æнæ акъуыргæ йын нæй. Цæф сырд ауадзы- 
нæй æгад дæр æм ницы кæсы. «Хорз цуанон йæ амæттаг ни- 
куы уадзы,— уый цуаноны æгуыдзæгдзинад æвдисæн у»,— 
фæзæгъынц йе ’мбæлттæ. 
Ацы хабар æрцыд декабры фæстаг бонтæй иуы. Фæстаг 
азты ахæм мит никуыма æруарыд. Цæгатаг уазал дымгæ 
æнæхъæн суткæ æнæбанцайгæйæ хаста ставд миты гæбына- 
тæ. Уæнгты иннæрдæм хызтис. Æрдз уыдис æмæхгæд тар, 
саубын мигътæй. Урсдоны дон бæзджын цъæх ихæй халагъу- 
ды бын бамбæхст, æмæ ма хатгай йæ уылæнты мынæг сыбар- 
сыбур райхъуысы. 
Ахæм рæстæджы æнцон нæу хъæдмæ бацæуын, уæлдай- 
дæр кæмтты цæгатварсмæ. Адæймаг дзы раст ронбастмæ 
аныгъуылы. Ацы рæтты сырдæн дæр ницы куыст ис. Иуæй 
дзы хæринаг нæй, иннæмæй йæ арф миты лæгæрдын хъæуы. 
Уымæ гæсгæ сырдтæ саехи айсынц хуссарвæрстæм. Ам æн- 
цондæрæй арынц хæринаг, сæ къах дæр рогдæр змæлы. Уыцы 
21 

хъуыддаг зонгæйæ араст кодтам хохрæбын, Æхсынцъыадаг 
кæй хонынц, уыцы комы хуссæрттæм. Иæ ном йæ уæлæ ис. 
Ацы ран æхсынцъы бæлæстæ бирæ зайы. Уыцы дыргъ адджы- 
нæн фæхæрынц æрсытæ, суанг фæззæджы райдайæнæй лæ- 
гæтмæ бацæуыны онг лекка кæнынц ацы рæтты. Стæй сын ам 
æдасдæр у: цуаноны къух æм уыйас не ’ххæссы. Исты тас- 
дзинад банкъардтой, зæгъгæ, уæд арф комы егъау цæнддур- 
ты æхсæн æрбатар вæййынц, уыйфæстæ хосы мæкъуылы су- 
дзин агур... Рæстæг йæхи æвзæрырдæм фæзылдта, зæгъгæ, 
уæд сæ лæгæтты бабырынц æмæ суанг уалдзæджы хъарм бон- 
ты ралæудмæ нал рацæуынц. Мах зыдтам, арс ныртæккæ æд- 
дейы кæй нал ис, уый, фæлæ нæ зæрды сычъитыл ацуан кæ- 
нын уыд. Уыдон дæр ацы рæтты гыццыл не сты. Не скъæр- 
джытæ ныл цалдæр сычъийы бæргæ суагътой, фæлæ дзы иу 
дæр нæ къухы нæ бафтыд, кæд сæ не ’мбæлттæ цалдæр æхсты 
фæкодтой, уæддæр. 
Нæ амынд бынæттæм æмбырд кодтам иугай. Нæ фæзынд 
æрмæст Баде. Иу сахат рацыд, дыууæ, æртæ, фæлæ... Уыцы 
афон комы бынæй ныййазæлыд топпы гæрах. Нæ фæллад 
æмæ уаза’л æрбайрох сты, топпы хъæр кæцæй фæцыд, уыцы- 
рдæм ныййарц стæм. Цалдæр минуты фæстæ бахæццæ стæм, 
фæлæ диссаг, Баде зынæг нæй уæддæр. 
— Уый хуымæтæджы нæ уыдзæн,— сдзырдта Ладемыр 
æмæ нæ комы фæйнæрдæм фервыста, алфамбылайтæ басга- 
рут, зæгъгæ. Бирæ рæстæг нæ рацыд, афтæ нæм æрбайхъуыст 
Ладемыры хъæлæс: 
— Тагъддæр ардæм!.. 
Уайтагъд æрбамбырд стæм. Комгæрон — хохы дагъ. Бын- 
мæ æртæ-цыппар метры бæрц уыдаид. Иæ алыварс æмраст 
айнæг дур, раст æй цыма нæ фыдæлтæ сырдахсæн къæппæ- 
гæй сараезтой, уыйау. Бынæй Баде, йæ цуры та, дыууæ-æртæ 
азы кæуыл цыдаид, ахæм арс фæлдæхтæй лæууыд. Иæ 
дзых — хæлиу, йæ цæстытæ ныдздзагъыр сты. Афтæ зынд, цы- 
22 

ма мард нæу, фæлæ ныртæккæ Бадемæ фæлæбурдзæн æмæ 
йæ аскъуыдтæ кæндзæн. Бадейы цæсгомыл бæрæг дардтой 
туджы лæсæнтæ. 
— Фæстиат нал! — дагъæй схъæр кодта Баде. 
Нæ рифтæгты бæттæнтæ феуæгъд кодтам, кæрæдзимæ 
сæ амхасæнтæ кодтам æмæ сын сæ кæрон бынмæ ауагътам. 
Баде бæндæн арсы хурхыл афидар кодта æмæ йæ фæуæлбыл 
кодтам. 
— Иыр мын мæхиуыл дæр схæцут! 
Куыд рабæрæг, афтæмæй Баде æнхъæл нæ уыд, ссардзы- 
стæм ма йæ, уый. Баздæхт æмæ йæ хæдон скæрдæнтæ кодта, 
ацарæзта дзы бæттæн, йæхи фæуæлбыл кæнын йæ зæрды уыд, 
фæлæ йæ уый сæр дæр нал бахъуыд. Куыд рахабар кодта, 
афтæмæй хæрхæмбæлд фæцис арсимæ. Дыууæхстоны рахиз 
хæтæл ыл суагъта. Сырд фæцæф, галиу хæтæлы гилдз нал 
схæцыд. Арс æниу дæр тыхагур кæм нæу, ноджы ма топдзæ- 
фæй. Ахæм сахат йæхи не ’здахы цыфæнды тыхджын сырдæй 
дæр. Уайтагъд Бадейыл йæхи андзæрста. Бацайдагъ хъæбыс- 
хæст. Сæ иу дæр йæ цард аслам радтынвæнд нæ кæны. Иу- 
ахæмы арс йæ зæлдаг «кæлмæрзæн», растдæр зæгъгæйæ та, йæ 
дзæмбы Бадейы сæрыл æрдаудта. Худ ыл нæ фæци, зæгъгæ, 
уæд ын йæ сæры царм хъуамæ йæ цæсгомыл æрфæлдæхтаид. 
Фæлæ уæддæр сæрыхъуынты æхсæнæй ранæй-рæтты туг фе- 
мæхстис. Хъуырдухæнгæнгæ къуыбылойæ æртылдысты ацы 
дагъы сæрмæ. Арс уæззаудæр кæй уыд, уый тыххæй бынæй 
фæцис. Уый ма йæ гæндзæхтæ цалдæр хатты батылдта æмæ 
банцад. Баде дæр йæхи ныццавта, буар цалдæр раны рог 
цъæррæмыхстытæ фæцис. 
Уæдмæ хурæн йæ балцы кæрон æрхæццæ. Æрдз æхсæвы 
сау пæлæзы йæхи батыхта. Сфæнд кодтам хохрæбын лæгæты 
нæ фæллад суадзын. Æхсæвыгон зынвадат фæндæгтыл хъæ- 
мæ ацæуын нæ ныфс нал бахастам. 
23 

— Бон цæуы æмæ фарн йемæ хæссы. Ам уал бахсæвиуат 
кæнæм,— загъта Ладемыр. 
Æхсæвæр бахордтам, нæхи æруагътам фæззыгон фæса- 
лæй фæлмæн лыстæныл. Мæнæн уæддæр мæ зæрдæйæ нæ хи- 
цæн кодта иу хъуыды: «Афтæ куы загъта Баде, ахæм хъызт 
рæстæджы арс йæ зымæгон бынаты фæхуыссы, зæгъгæ, уæд 
ам кæцæй фёвзæрдис? Гыццыл ма бахъæуа æмæ нын нæ хис- 
тæры ма скæрдæнтæ кæна». Уыйфæстæ мын Баде йæхæдæг 
куыд радзырдта, афтæмæй иугай æрсытæ зымæгон баззайынц 
æддейы æмæ хæринаг агурæг зилынц. Ахæм арс сæххормаг, 
зæгъгæ, уæд адæймагæй дæр йæхи не здахы. 
Уæд базыдтон, цуанон уæвынæн æрмæст рæстдзæвин уæ- 
вын фаг кæй нæу, фæлæ ма дзы уæнгты хъару æмæ фæлтæрд- 
дзинад дæр кæй хъæуы. Уый та æрдз алы зæххонæн нæ балæ- 
вар кæны. 

АРС ÆМÆ ЙÆ ЛÆППЫН 
асирæй ссад луарæгау миты гæбына- 
гæ узгæ-узгæ зæххыл æндзæвыдысты. 
Æрдз йæ бур хуыз сæнтурс дарæсæй 
раивта. Базырсаст цæргæсау хъæды бæлæстæ æнкъард æмæ 
æдзæмæй лæууынц. Сихорафонмæ бирæ нал хъуыд. Мит йæ 
уарынæй фенцад. Арв сау мигъты хъæбысæй асыгъдæг. Хъæ- 
ды рæбын цæр æмæ ахæм рæстæг ногуард миты сырды фæ- 
дыл ма азил!.. 
Мæ дыууæхстон ме уæхскыл æрцауыгътон æмæ... 
Цуанон цы адаг нæ басгара, уый, дам, сырдджын хоны. 
Му мæскъæй иннæ мæскъмæ сырдæнхъæл ногуард миты лæ- 
гæрдгæ цæуын. Нæй, цæст ницæуыл æрхæцыд. Къæхтæ ба- 
фæлладысты, буар хиды æртæхтæй дон фестадис. «Раздæхон 
фæстæмæ, цы у уæгъд рабыр-бабыр кæнын,— ахæм хъуыды 
дæр мæм февзæрд.— Нæ, уæддæр ма хæстæгдæр айнæг хъуа- 
мæ бабæрæг кæнон». 
Фæцæуын. Цалдæр къахдзæфы — æмæ мæ цæст æрхæ- 
цыд мадæл арс æмæ лæппыны къахвæдтыл. Кæсгæйæ сæм 
баззадтæн. Миты æруардмæ æрсытæ æддæ нал вæййынц, ба- 
бырынц сæ зымæгон бынæттæм— лæгæттæм. Зымæг-зымæ- 
джыдæргъы æддæмæ нæ рацæуынц, уым æрвитынц сæ рæс- 
тæг. Уалдзæджы фыццаг хъарм бонты рабырынц. Дард нæ 
уыдзысты. Фæлæ хурæн дæр йæ балцы кæрон фæхæццæ кæ- 
ны, куы баталынг уа, уымæй тæссаг у. Мæ хъуыдытæ фæхи- 
25 

цæнтæ сты. Иутæ мæ æрсыты фæдыл хонынц. «Фæстæмæ раз- 
дæх»,— дзырдтой мæм иннæтæ. Фæстаг хъуыдыты фæдыл 
цæуынмæ цæттæ уыдтæн, фæлæ та мæ цыдæр æнæзонгæ æр- 
дзон тых сырдты фæдыл бафтыдта. Уыдон — дыууæ, æз — иу. 
Фæлæ уæддæр мæ ных размæ сарæзтон. Алы къудзимæ дæр 
лæмбынæг кæсын. Мæ хъус дарын алы уынæрмæ дæр. Хъуыз- 
гæйæ цæуын. Цы нæ вæййы... Мæнæ мæ размæ — залгъæды 
къудзи, йæ фарсмæ мырткæ бæлас. Сырхгага цупæлттæ ми- 
ты уæзæй зæхмæ сæхи ныллæг æруагътой. Дыууæ арсы йæ 
быны. Сæ фæстаг къæхтыл алæууынц. Раззаг къæхтæй зад- 
дæр къалиутæ сæ хъæбысмæ æрбамбырд кæнынц æмæ се 
’фсæрты цъæм-цъæм ссæуы. Хатгай сирвæзы се ’нахуыр 
гуым-гуым. 
Сæрыхъуынтæ арц абадтысты. Сурхиды æртæхтæ ныхыл 
февзæрдысты, Дыууæхстон топп ме уæхскыл, фæлæ мæ уый 
дæр æрбайрох. Уыцы уысм мадæл арс ме ’рдæм æрбакаст йæ 
дзагъыр цæстытæй. 
Айтæ-уыйтæ нал фæкодта, сбогътæ кодта, йæ лæппыны 
йæ рахиз къахæй уыциу ысхуыст фæкодта, æмæ уæлæ фæли- 
дзынц. Гъа? фæлидзынц, ныр мын тас нал у, зæгъгæ, æз дæр 
сæ фæдыл ныййарц дæн. Дыууæхстон сыл ныффæздæг кодтон. 
Фæивгъуыдтон сæ. Тæргæ-бæхæй уæддæр лæгæрдын размæ.' 
Мæнæ сæм бахæццæ дæн æхстбæрц. Уыцы рæстæг кæсын 
æмæ— диссаг!.. Мадæл арс фæуайы. Лæппын хæстæгдæр 
тæрс бæласмæ фæбыры. Гыццыл рæстæгмæ раст бæласы 
цъуппыл абадтис! Кæсын æм хæрдмæ. «Нырма мын кæдæм 
фæцæудзынæ, уæлæ хъуынджынкъах?» — мæ дыууæхстон æр- 
цæттæ кодтон. Мæнгвæдæгыл мæ амонæн æнгуылдз æрæвæрд- 
тон. Фæхъавыдтæн æм. «Гъау-гъау-гъауу» — хъарæгау мæм 
æрбайхъуыст ныййарæджы уынæргъын. Æвæццæгæн мæ фед- 
та/ Нынниудта лæппын. «Уынгæджы фæдæн, цы ма бакæ- 
нон»,— æвæццæгæн, дзырдта лæппын ныййарæгмæ. Ноджы та 
ныййарæджы зæрдæхалæн богътæ. Уыцы сахат мæм афтæ 
26 

фæкаст, цыма йæм дзургæ кодта: «Нæ тæригъæдæй уыцы цуа- 
нон рæствæндаг ма фæуæд, кæд нæ зымæджы дуармæ ацы 
хъызт боны æнустæм чи хицæн кæны...» 
Æруагътон дыууæхстон бынмæ. Мад æмæ лæппын кæрæ- 
дзимæ куыд марой кодтой, уыцы ныв мын мæ зæрдæ фæфæл- 
мæн кодта. Мæхи хæстæгдæр бæласы фæстæ æрæмбæхстон 
æмæ сæм мæ цæст дарын. Ныхасгæнæгау уыдысты сæ богътæ. 
Лæппын хæрдмæ куыд бырыд, дæлæмæ дæр афтæ тагъд æр- 
гæпп кодта. Йæ алфамбылай ма сонт ракæс-бакæс акодта, 
стæй йæ мады уынæр кæцæй хъуыст, уыцырдæм фæраст. 
Цыппæрвадæй йæм йæхи æрыскъæрдта мадæл арс дæр. 
Бирæ азты кæрæдзийы чи нæ федта, ахæм хионтау кæрæ- 
дзийыл ныттыхстысты, кæрæдзийыл узæлыдысты. Æва&дза, 
æрдз цæрынæн кæй сфæлдыста, уыдоны ’хсæн мад æмæ хъæ- 
булы уарзондзинадæн æмбал нæй! 

ЗÆРДÆХУДТ 
ыццыл у нырма Хетæг, фæлæ йын хæ- 
ринаг дæр ма ратт, æрмæст æй хъæд- 
рæбынты тезгъо кæнын уадз. Бæлæсты 
тигътыл бырынмæ~раст сæлазырæй уæлдай нæу: ’ уайтагъд 
сæ цъуппæй акæсы. Ахæм рæстæджы цал æмæ цал ахстоны 
ссары, фæлæ иу айк никуы асаста, иу лæппын дзы никуы ба- 
хъыгдардта. Лæппынтæн ма йемæ дзулы муртæ æмæ уаллæттæ 
дæр сисы. Хъæды нæй, зæгъгæ, уæд та æдзух йе ’мгæртты ра- 
зæй «уисын бæхыл» фезгъоры хъæугæрон доны былты. Ахæм 
рæстæг дзы йæ хæринаг дæр æрбайрох вæййы. Р1æ мад Зæли 
дæр æм къорд хатты хæцыдис, хæргæ-иу уæддæр бакæн, зæгъ- 
гæ, фæлæУ марадз æмæ йæм дзур, йæ «бæхыл» та йæхи «бап- 
пары» æмæ... Дардæй та йæ хъæр æрбайхъуысы: «Мамæ, мæ- 
хи ма-а-а-мæ, тагъд фæзындзынæн, ма тыхс!» 
Йæ фыд Ирбег æй йæ улæфты рæстæг йемæ кæсаг ахсын- 
мæ дæр ахоны. Ирбег æрмæст кæсаг нæ фæахсы, фæлæ ма у 
рæстдзæвин цуанон дæр. Иугæр сырдмæ топпы кæсæнæй 
акаст, уæд ыл рагацау дæ къух бавæр. Æнæ акъуыргæ йæ нæ 
фæуыдзæн. 
Хæрз æрæджы та Ирбег ацыдис кæсаг ахсынмæ æмæ йыл 
хæрхæмбæлд фæцис сæгуыты лæппын. Бирæ ракæ-бакæйы 
фæстæ йæ къухы тыхамæлттæй бафтыдис удæгасæй. Æрхас- 
та йæ сæхимæ. Сæгуыты лæппынæн йæ буар тæфсæгæй рын- 
чынау зыр-зыр кодта, йæ гыццыл даргъ къæхтæ тылдта, йæ 
29 

быцъынæг скъуыдта йæ хæтæнтæм аирвæзыныл, фæлæ кæм> 
Ирбег ын йæ къæхтæ синагæй афтæ фидар сбаста, æмæ дзæ- 
гъæлы уыдысты йæ фæлварæнтæ. Хетæг æм тæригъæддаджы 
цæстæй кастис, йæ алыварс рацу-бацу кодта. 
— Ацы хатт дыл цы ’рцыдис, лæппу? Исты дæ, миййаг, 
риссы? — афарста йæ Ирбег. 
— Ницы,— дзуапп радта Хетæг æмæ баст сæгуыты лæп- 
пынмæ æнкъардæй ныккаст. Лæппын уыцы рæстæг йæхиуыл: 
схæцыд æмæ йæ гæндзæхтæ тилын райдыдта, бауасыд. 
— Æз дын дæ дыууæхстон нал ныссыгъдæг кæндзынæн, 
ды сæгуыты лæппынтæ фæмарыс,— кæуынхъæлæсæй ма загъ- 
та лæппу. 
Ирбег ныр бамбæрста Хетæджы зæрдæхудт, йæ тæргæйт- 
тæ, æмæ йæм æдзынæг ныккаст. 
— Æмæ йын уæдæ цы кæнон? — бафарста фыд.— Амæл- 
дзæн хъæды, кæнæ тугдзыхтæй искæй амæттаг фæуыдзæн. 
— Нæ амæлдзæн. Ныр стыр у, кæрдæг хæрын йæ бон у. 
Тугдзыхтæ та, дæхæдæг куы фæзæгъыс, нал ис,— загъта Хе- 
тæг. 
— Хорз. Тæккæ райсом æй æз æмæ ды йæ хæтæнты: 
ауадздзыстæм. 
Хетæджы цæсгом фæрухс, цæстыты каст фæирддæр, йæ 
мидбынаты скафыд æмæ йæ фыды дыууæхстон сыгъдæг кæ- 
ныныл фæци. 

ÆНУВЫДДЗИНАД 
æззæг. Æрхæццæ хурæн йæ балцы кæ- 
рон. Гыццыл рæстæг ма — æмæ хæхты 
фале фæуыдзæн. Чыртæ-чыртæ бадæг 
урс мигътæ ныгуылæг хуры фæстаг тынтæм сЫрх адардтой. 
Сæ рæсугъддзинад адæймаджы æргом йæхимæ здахы. Зæр- 
дæйæн цыдæр æнæкæрон æхсызгондзинад дæтты. Цалдæрæй 
хохрæбын æрдузы нæ фæллад уадзæм. Цуаны нæ къухы цы 
гыццылтæ бафтыдис, уыдон рифтæгты бæстон кæнæм. Хæрз- 
чысыл рæстæг — æмæ нæ фæндаг адардзыстæм хъæуырдæм. 
Уыцы афон нæ сæрты ленкгæнæгау æрбатахтысты урс- 
урсид даргъкъубал хъазтæ. Нæ каст уыдонмæ скодтам. Хъус 
æнцонæй ахсы сæ базырты сыф-сыф. Фæлæ диссаг. Æвип- 
пайды къордæй сæ иу фæхицæн. Цалдæр сæрбихъуыройы — 
æмæ зæхмæ йæ ных сарæзта. Иæхи æруагъта махæй гыццыл 
дарддæр æрдузмæ. Фæтагъд кодтам йæ размæ. Уый мах фен- 
гæйæ къудзитырдæм ныййарц. Нæ фæцарæхстыстæм, зæгъгæ, 
уæд, æнæмæнг, бæлæсты æхсæн æрбатар уыдаид. Цы фыд- 
былыз ыл æрбамбæлд, зæгъгæ, йæ æрысгæрстытæ кодтам. 
Кæйдæр æгъатыр къух æм бахæццæ — фехста йæ: галиу ба- 
зыр æмбисыл бамур. Иутæ загътой: «Нал фервæздзæн,— 
аргæвдæм æй».— «Кæд байгас уаид йæ хъæдгом, немæ йæ 
ахæссæм»,— дзырдтой иннæтæ. Цалынмæ ныхæстæ кодтам, 
уæдмæ нæ сæрмæ фæзынд дыккаг хъаз. Нæ сæрмæ цалдæр 
зылды æркодта. «Хъи-хъи-хъри-и-и»,— райхъуыст йæ хъæр,. 
31 

æмæ йæ тъупп нæ цурмæ фæцыд. Батылдта ма йæ базыртæ 
æмæ басабыр. Цы хабар уа, зæгъгæ, дис кæнæм. 
— Миййаг, кæд рынчын уыдысты,— сдзырдта не ’мбæлт- 
тæй чидæр. Ныхæстæ сарæх сты. Фæстагмæ нæ къорды хис- 
тæр Таму загъта: 
— Ам диссагæй ницы ис. Хъазтæ æнувыд сты кæрæдзи- 
йыл. Дыууæйæ иуыл исты фыдбылыз æрцыд, зæгъгæ, уæд ин- 
нæ хæргæ нал фæкæны, нал дæр дон фæнуазы, афтæмæй йæ 
адзал ссары. Ацы дыууæйæ иуыл топпы нæмыг сæмбæлд. 
Асаст йæ хъару, æрбадтис æрдузы. Иæ царды ’мбал уыцы 
æвирхъау хабарæн нæ бафæрæзта æмæ йæхи зæххыл ныццав- 
та,— фæцис йæ ныхас Таму. 
Рараст стæм нæ хæдзæрттæм. Кæд æй фервæзын кæник- 
кам, зæгъгæ, немæ рахастам цæф маргъы дæр. Цы нæ йын 
кодтам: хорхъуаг, донхъуаг æй нæ уагътам. Суанг ма йæм 
дохтыры дæр æрбахуыдтам. Фæлæ дзæгъæлы. Нæдæр хæри- 
нагмæ, нæдæр донмæ æрæвнæлдта. Къуырийы фæстæ амард. 
Э Бклжтты хох 

’ ^?^'У /^ '^-^..^ '^1 алдзыгон бонтæй иуы цалдæрæй, Сгу- 
-; ^^^ ^^с^^ | мейы дон кæй хонынц, уый былгæрæт- 
1 [ ты фæцæйцыдыстæм. Райсомы сыгъдæг 
уæлдæф, æрдзы аив нывтæ нын фæсырдтой нæ фæллад æмæ 
нæ фæндаг адардтам, кæддæр нæ фыдæлтæ кæм цардысты, 
ахæм бæстыхаймæ. Растдæр зæгъгæйæ, та —æрдузмæ. Схæц- 
цæ стæм Хæнæзонмæ. Ам кæддæр уыди хъæу, ныр та — дис- 
саджы дидинæгджын æмæ кæрдæгджын уыгæрдæнтæ. Хохаг 
рог уддзæфмæ дидинджытæ куы иуырдæм раивылынц, куы та 
яннæрдæм. Æрдузы астæуæй сыхъуысы уæрццыты уаст. 
...Фæйнæ комдзаджы скæнæм, зæгъгæ, нæхи кæрдо бæ- 
ласы бын æруагътам. Нæ ног бынаты дзæбæх дæр нæма æр- 
бæстон стæм, афтæ нæм æрбайхъуыст нæлгоймаджы хъæлæс... 
Уалынмæ æхсæры къудзитæй разынд нæ хорз зонгæ, нæ 
хъæуккаг Тæтæрхъан. Иæ хъæбысы хаста, иу мæйы бæрц кæ- 
уыл цыдаид, ахæм сæгуыты лæппыны. Сæгуытæн йæ сæрæй 
йæ зæвæты онг йæ буар тæфсæгæй ризæгау зыр-зыр кодта. 
Рæстæгæй-рæстæгмæ-иу йæхи бацагъта, йæ хъустæ-иу фæ- 
хъил кодта, йæ цæстытæ-иу фæхъоппæг кодта, архайдта йæхи 
арæдувыныл, фæлæ йыл Тæтæрхъаны къухтæ фидар хæцы- 
дысты. Ие ’дыхдзинад куы базыдта, уæд æрсабыр æмæ тарст 
ракæс-бакæс кодта куы махырдæм, куы та Тæтæрхъанмæ. 
Æз удæгас сæгуыт афтæ хæстæгмæ. никуыма федтон æмæ 
йын йæ пух царм мæ къухтæй адаудтон. 
34 

— Тæтæрхъан, ацы хуыцауысконд цæрæгойы фæстæмæ 
йæ хæтæнтæ, йæ цæуæнтæм куы ауадзис, уæд, мæнмæ гæсгæ, 
хуыздæр уаид,— бахатыдта йæм нæ хистæр Адзæбе.— Уадз 
æмæ цæра, уый нæ хъæдты сырдты фидыц у. 
— Уымæн уæвæн нæй. Райсомæй нырмæ йæ фæдыл куы 
згъорын, мæ уæлæдарæсы æмбис та бæлæстæ æмæ къудзи- 
тыл баззад, уæд æй ныр хъуамæ фæстæмæ ауадзон? Фæлтау 
æй акусарт кæнæм,— дзуапп радта Тæтæрхъан. 
— Нæ, мах мæт ма кæн. Уый дзидзайæ иу комдзаг дæр 
ничи скæндзæн,— æмхуызонæй дзуапп радтой ме ’мбæлттæ. 
— Мауал æй тухæнæй мар. Ауадз æй æмæ цæуа,— баха- 
тыдтон Тæтæрхъанмæ. 
— Цæй тæригъæдгæнаг сыстут! — сбустæ коДта лæг. 
— Сæгуыттыл цуан кæныны бар нал ис,— йæ ныхас фæ- 
карздæргæнгæйæ сдзырдта Адзæбе. 
Æгæр карзæй йæм куы фæлæууыдыстæм, уæд Тæтæрхъан 
уæлдай ницыуал сдзырдта. Сæгуыты лæппыны æруагъта зæх- 
мæ. Уый иудзæвгар йæ бынаты лæугæйæ аззад. Сонт ракæс- 
бакæс акодта йæ алфамбылай, стæй йæ сæрыл схæцыд, йæ 
нарæг даргъ хъустæ фæгæмæл кодта æмæ уыциу тахт акодта. 
Уайтагъд къудзиты астæу æрбайсæфт. 
Дарддæр нæ фæндаг адардтам. 200—300 метры ма — 
æмæ схæццæ уыдзыстæм, «Арсы рындз» кæй хонынц, уыр- 
дæм. 
— Ам хæрзæрæджы уыдис арс,— мæлдзыджыты губак- 
мæ кæсгæйæ сдзырдта Геор.— Дардмæ нæ ацыдаид. 
Мах, рындзылбадæг цуанæттæ, бæрзыты къохы кæрæт- 
ты нæхи байуæрстам, скъæрджытæ та комы сæрмæ сфардæг 
сты. Хъуамæ уырдыгæй райдайой скъæрæн кæнын. 
Скъæрджытæ бынатмæ нæма схæццæ уыдаиккой, афтæ 
дын кæсын, æмæ комы фахсыл мадæл арс фæлидзы. Иæ ра- 
зæй ма дыууæ къаддæр арсы — кæй нæма баиртæста, ахæм 
хъыбылтæ. Уыцы рæстæг фæцыд гæрах, æмæ азæлдимæ баиу 
35 

сты арсы тæригъæдтаг богътæ. Æхст кæцæй фæцыд, уыцы- 
рдæм тагъд-тагъд фæцæйуадтæн. Мæ размæ кæрдæджы сыф- 
тыл бæрæг дардтой туджы пырхæнтæ, уымæл зæххыл та ар- 
сы фæд комырдæм цыд. Æз йæ фæдыл фæдисоны уад фæкæ- 
нын, цалдæр хатты ма кæлгæ дæр фæкодтон, мæ къах-иу дзе- 
дыры уидæгтыл фæхæцыд. Дзæвгар фæуадтæн йæ фæстæ, 
фæлæ ницы. Уæдмæ хурæн йæ балцы кæрон æрхæццæ, хæхты 
фалемæ йæхи сабыргай ныйиста. Тугфæд дæр цæст нал ахс- 
та. Дарддæр йæ фæдыл цæуæн нал уыдис: арс цæфæй хинæй- 
дзаг, æгъатыр у. 
Æхсæвы нын тар хъæды астæу æнæ баззайгæ нал уыд: 
иуæй, нæ цæф сырд куыд ауадзæм дзæгъæлы, иннæмæй, нæ 
цуанон куыдз Барсик йæ фæстæ ацыд æмæ нал фæзынд. 
Ставд тæрс бæласы бын хуыссæнуат кæнынмæ февнæлд- 
там. 
Райсомæй хурыскасты ногæй бафтыдыстæм нæ цæф сыр- 
ды тугвæдыл. Ранæй-рæтты бæрæг уыдысты Барсичы къах- 
вæдтæ дæр. Иурæстæджы мæ хъустыл ауад Барсичы фæсус 
рæйын. 
— Уый æнæфыдбылыз нæу,— сдзырдта куыдзы хицау 
Батырбег.— Æнæфыдбылыз куы уаид, уæд афонмæ нæ раз- 
мæ уадаид,— æмæ йæ цыд фæтагъддæр кодта. 
Бахæццæ стæм Барсичы цурмæ. Уый йæ галиу фарсыл 
фæлдæхтæй лæууыдис, йæ буар — тындтытæ, йæ алыварс — 
туджы мал. «Гъе хæйрæджы амæттаг фæуинаг! Мæ куыдзы 
мын бахордта»,— тыхстхуызæй сдзырдта Батырбег. Барсик 
ма æххуысмæ сидæгау цалдæр хатты тæригъæдтаг ниуд ба- 
кодта, йæ гæндзæхтæ батылдта æмæ басабыр. Уæддæр ын йæ 
мард сырдтæн хæрын нæ бауадздзынæн, зæгъгæ, Батырбег 
Барсичы къардиуы бынмæ фæцæйхаста дурты бын бакæ- 
нынмæ. 
— Мæнæ нæ фыдбылызгæнæгæн йæхи мард дæр,— æр- 
бадзырдта не ’мбæлттæй чидæр. 
36 

Æцæг, зноны æртæ арсæй иу гыццыл фалдæр фæлдæх- 
тæй лæууыдис. Цæмæ ма уыд нæ каст,— уайтагъд ын йæ 
царм йæ дзидзайæ хицæн кæнынмæ февнæлдтам. Нæ куыст 
кæронмæ нæма фæхæццæ, афтæмæй къардиуæй цалдæр дын- 
джыр дуры рахаудта, гыццыл ма бахъæуа, ма нæ ныффалгæ- 
рон кæной. Скастыстæм хæрдмæ, æмæ нæм къардиуы сæрæй 
мадæл арс æнæуынон цæстæй æркаст æмæ кæуæгау ныууы- 
иæргъыдта. Батырбег топп фæцарæзта арсырдæм, фæлæ бай- 
рæджы: уый цыдæр æрбацис. 
— Уый нæ йæ хъæбулы маст иста,— арс кæм фæаууон, 
уырдæм йæ каст скæнгæйæ сдзырдта Геор. 
Мæ цæстытæй чысыл раздæр цы ныв федтон, уымæй, 
стæй фæлтæрд цуанæтты ныхæстæй мæ бауырныдта, арс йæ 
маст исынмæ кæддæриддæр рæвдз кæй у, уый. 

УÆЗÆГЫЛ 
хæм фыдвадат ран ма хæтæны ахæтын- 
мæ искуы ис, уый мæ нал бауырндзæн. 
Хæхты дæлбазыр йæхи дæрдтыл ныз- 
зылдта арф уынгæг ком. Айнæгриу хохы тигътæ сæрбæрзон- 
дæй кæсынц. Дæ къах нывыл æвæрд нæ фæцис, зæгъгæ, уæд 
дæ тъупп арф кæмдæр фæцæудзæн. Чи зоны, æмæ дæ мард 
ингæныл дæр мауал сæмбæла. Дзæнхъадуртæ дын дæ бум- 
були ацæгъддзысты. Ахæм рæтты сæхи бынтон сæрибар æн- 
къарынц бурдзалыг æрсытæ, тæппуд сычъитæ. Сæ фæндон 
рабыр-бабыр кæнынц. Миййаг дын цуаноны рæстдзæвин нæ- 
мыгæй куы нæ тæрсынц. Рагæйдæр ацы уæзæгыл цуаноны 
къах нæма æрлæууыд. 
Костя хъæубæсты фæлтæрдджын цуаноныл нымад у. Иæ 
фæндаг ын ничи алыг кæндзæн топпы кæсæнæй раст бахъа- 
вынмæ, къахæй ацæуынмæ. Тыртынайау цы къардиу, цы ада- 
джы сæрæй нæ акæсдзæн! Зæгъдзынæ, æнæ фыдбылызæй нал 
аирвæздзæн, æгас хæдзар нал ссардзæн, фæлæ... 
— А лæппу уыцы уæзæгыл нард физонæгæй уæхстытæ 
нæ байдзаг кодта, уæд мард у,— зæгъы Костя.— Сымах мæм 
ам банхъæлмæ кæсут. 
Тамуйæн та раскъæрын йæ бæрны бакодта. Йæ рифтаг 
нæ размæ фæуагъта, рон нарæгдæр балвæста æмæ айнæг 
тигътыл фæраст. Къæдзæхты фале фæтар ис. Гыццыл рæстæг 
рацыдис, æмæ хохы сæрæй асхъиудта дур. Йæ фæдыл ныб- 
38 

барц сты иннæтæ. Куыдфæстæмæ алфамбылай гыбар-гыбур 
фестад. Комы сæрмæ рыг мигъау сбадти. «Бабын стæм, удæ- 
гас нал у. Ныр ма цы цæсгомæй ныццæудзыстæм хъæумæ»,— 
сирвæзт кæйдæр ныхас. Зæрдæ йæхи риуы къултыл ныххоста, 
гыццыл ма бахъæуа, æмæ фæдисхъæр ма ныккæнон. Минут- 
тæ сахæттæй даргъдæр ныйисты. Нæй уæддæр Костя зынæг. 
Цæстытæ ныуурс сты уæзæгмæ кæсынæй. Раст уыцы афон 
рындзæй фæцыдис топпы гæрах, дыккаг, æртыккаг. Æнтæф 
боны сатæг уддзæф буарыл андзæвæгау уыдысты уыцы топ- 
пы хъæртæ. «Æнæфыдбылыз у»,— сдзырдтам æмхуызонæй, 
цыма кæрæдзимæ хæрзæггурæггаг фестæм, уыйау. Бирæ рæс- 
тæг нал рацыд, афтæ Костя фæзындис уæзæджы тигъыл. 
«Гъе-гъе-гъе!» — цингæнгæ ныхъхъæр кодтон æз.— «О-о- 
о-ой»,— дзуапп радта уый. Ком нæ хъæрæй ныццарыдта, рог 
дымгæ йæ йæ базырты систыл систа æмæ йæ дард кæдæмдæр 
хохы тигътыл æвдæрзгæ ахаста. 
— Исчитæ уæ рацæуæд,— æрыхъуыст Костяйы хъæр. 
Æртæйæ фæраст сты. Хурныгуылдмæ æввахс уæзæджы 
галиу фæрсты доныл æрбахызтысты фондзæй: Костя, Таму 
æмæ иннæ æртæ æмбалы. Дыууæйæн се ’ккæйтты æвæджиа- 
уы егъау сычъийы мæрдтæ, афтæмæй. Хид сæ цæсгæмттыл 
лæсæнтæ кодта, худтæ ныппакатæ сты. Дыууæ сычъийы мар- 
ды доны был æрæвæрдтой. Уайтагъд хус сугты цæхæрмæ 
сцъыс-цъыс кодта физонæджы сой.— Саг лæппу дæ, саг, са- 
джы фисынтыл амад! Ацы хæтæнты ма æрмæст Олисаты Сау- 
лæг цыдис, нæхи дыгургоймаг. Хæнæзы хъæуæй йæ хуыдтой. 
«Саулæджы рындз» æй хонынц уæдæй нырмæ. Уый дзы æр- 
мæст иу ацыды æстдæс сыкъаджыны рафæлдæхта,— загъта 
Таму, йæ рахиз къухæй Костяйы уæхск разыйы хост æркæн- 
гæйæ.— Ныр нæм дыккаг Саулæг басгуыхтис,— йæ мидбыл- 
ты фæлмæн, цæстуарзон худт бакæнгæйæ йæ ныхæстыл баф- 
тыдта Таму. 
39 

— Саулæджы сырдты нымæцмæ йын схæццæ уæнт,— 
сфæзмыдта æмбæлттæй чидæр. 
— Æгæр уæлæуæз мæ систат, æппæлгæ — уæд нывыл,— 
æфсæрмдзастæй сдзырдта Костя æмæ фæлмæн йæ мидбылты 
бахудтис. 
Мæнæн мæ зæрдыл æрлæууыд, цалдæр азы размæ фыц- 
цагдæр Костяимæ кæсаг ахсынмæ куыд ацыдтæн, уыцы 
ныв. 
Сæрд. Хур арвы астæумæ схæццæ. Арвы риуыл иу мигъы 
къæм нæ зындис. Хур йæ зæрин тынтæ æнæвгъау нывæзта æр- 
дзы буарыл. Уыцы афон Костя дæр немæ, афтæмæй фæцæй- 
цыдыстæм Мæстæдоны былгæрæтты. Нæ зæрды уыдис кæсаг 
æрцахсын. Уалынмæ нæ рахиз фарс комц ныннæрыд топпы 
гæрах. Æнæнхъæлæджы гæрахæй нæ бын&тты лæугæ базза- 
дыстæм. Раст уыцы минут нæ размæ залгъæд къудзиты æх- 
сæнæй разындис тарбын сырх пухбуар сæгуыт. Иæ фæдыл 
згъордта йæ лæппын: асæй гыццылдæр, уындæй та йæ мады 
цæрмыстыгъд бакодта. Мад донмæ ныггæпп кодта æмæ зы- 
дæй нуазыныл фæцис. Лæппын фæлæууыд, йæ даргъ нарæг 
хъустæ фæхъил кодта æмæ тарст ракæс-бакæс кодта куы ма- 
хырдæм, куы йæ мадмæ. 
— Æвæццæгæн, ацы сæгуыты фехстæуыд,— сдзырдта 
Костя. 
Уыцы рæстæг мадæл сæгуыт фæцудыдта, тæфсæгæй рын- 
чынау базыр-зыр кодта. Цудтытæгæнгæ ма цалдæр къахдзæ- 
фы акодта æмæ дуртыл æрфæлдæхт. Уайтагъд йæ алыварс 
лæсæн фестад. Лæппын махæй фæтарст æмæ хъæды фæау- 
уон. 
— Дæ фехсæг æгас хæдзар ма ’ссарæд, æрдзон лæварæй 
та æнæхай уæд,— æрбамæсты Костя æмæ, гыццыл раздæр сæ- 
гуыттæ кæцæй фæзындысты, ууылты фæраст. 
Ницыуал æрцахстам кæсаг дæр. Костямæ æнхъæлмæ 
41 

кæсгæйæ ныл баизæр. Фæзындис уый дæр, фæлæ афтидæй. 
Нæ фæхæст цуаны фæтк халæгыл. 
— Уæддæр ын æнæ ссаргæ нæй. Уый та далæ нæ хъæук- 
каг Таймураз йедтæмæ ничи уыдаид. Уымæ вæййы ахæм ми- 
тæ. Изæры йæ уæддæр йæ хæдзармæ хъæуы, йæ размæ йын 
æнæ бабадгæ нæй,— сдзырдта Костя æмæ фæраст хъæуы- 
рдæм. 
Æмæ цы æнхъæлут? Бабадтис йæ фæндагыл. Сæгуыты 
мардимæ йæ балæууын кодта цуанæтты къанторы. 

РУВАСДЗУАН 
ыдис æмбисæхсæв. Сау мигътæ дзы- 
гуыртæ-дзыгуыртæй æрбахъуызыдысты 
’цæгатырдыгæй. Сæ тар пæлæзы бын фе- 
сты къæлæтæрфыг мæй, ирддзаст стъалытæ. Мигъы гæбынатæ 
урс-урсид гæлæбутæй зæххыл æндзæвыдысты. Æрдз æнцад 
æмæ æдзæмæй лæууыд. Бонæрбарухсмæ мит йæ уарынæй 
фенцад. Хуры цæст разынд. Мигътæ, цыма хурæй сæхи æм- 
бæхстой, уыйау хæхты фале фæаууон сты. Рувасдзуанæн 
агургæ æмæ æнæссаргæ рæстæг. Ногуард митыл ын йæ фæд 
ссар æмæ... Ме ’мбал цуанæттыл мæхæдæг разилон, зæгъгæ, 
уыцы хъуыдыимæ мæ уæлæдарæс кæныныл фæдæн. Æваст’ 
дуар чидæр æрбахоста. Ракастæн æддæмæ. 
— Ницæй кæстæр мын дæ. Чи та ма йæхæдæг æрзылда- 
ид,— кæрты дуарæй æрбахизгæйæ сдзырдта Костя, нæ хъæ- 
уы цуанæтты хистæртæй иу. 
— Мæ зæрды уыд, фæлæ... 
— Мæ зæрды æдзухдæр бурдзалыг арс æрфæлдахын 
вæййы, фæлæ къухы никуы бафтыд,— мæ ныхас мын фе- 
скъуыдта Костя. 
— Рæвдздæр, кæд дыл пъæззы нæ ныббадт. Не ’мбæлт- 
тæ махмæ æнхъæлмæ кæсынц,— цуанон уыцы ныхæстимæ 
дуары æдде фæцис. 
Мæ хызын æрбаскъæфтон, хъыримаг æрбайстон æмæ фæ- 
цæуæг дæн сæ фæстæ. Даргътаджы комы æхсæр къутæрбын- 
43 

тæ æмæ каконсындз къудзиты арæх бадаг у рувас. Хуссæрт- 
тыл мыстдзуан кæнын райдайы, изæрæй та хъæумæ абалц 
кæны, фермæтæм йæхи æрхæстæг кæны. Фондз лæджы уыды- 
стæм æмæ комы ахæлиу стæм. Уыцы пырхæй фæцæуæм. Æнæ 
сыбыртт, æнæ дзургæйæ хъавгæ агурæм уыцы фæлывды фæд- 
тæ. Фаллаг кæронæй райхъуыст гæрах. Кæрæдзи нæ уыдтам, 
фæлæ уæддæр нæ каст уыцырдæм скодтам. Амонæн аен- 
гуылдз — мæнгвæдæгыл, афтæмæй цæуын. Нæй, мæ цæст ни- 
цæуыл æрхæцыд. Ноджыдæр ма цалдæр топпы хъæры. Ран- 
хъуыст ме ’мбæлтты ныхас. Уал гæрахы кæм æрцыд, уым ма 
дарддæр цуан кæнын уæгъды уыдаид, æмæ фæраст дæн ме 
’мбæлттырдæм. Сæхи сын нæма уыдтон, фæлæ мæм сæ уынæр 
хæстæгæй хъуысти. Æппынфæстаг сын сæ ныхæстæ’дæр ир- 
тасын райдыдтон. 
— Рувас дæ афтæ ныффалгæрон кодта, уый уæддæр ма 
схъæр кæн,— йæ дзыхыдзаг худгæйæ мæм æрбайхъуыст Ир- 
беджы ныхас. 
— Кæд судзин голладжы бамбæхсæн ис, уæд, ды цы ха- 
бар фехъуыстай, уый дæр басусæг уыдзæн,— сдзырдта Дзас- 
темыр.— Мауал мæ ныууадз иуран, дæ ныхтæ мæ цы ныс- 
сагътай? 
— Уæддæр та дæ маст махыл акал. Кæмæндæр, дам, йæ 
бæхыл йæ бон нæ цыд æмæ йæ саргъы хоста. 
— Дæуимæ саргъ нæ, фæлæ лæг йæ сæр хойын дæр бай- 
дайдзæн. 
— Рувасы фыддæрагæн ма дæ сæр дæр куы хоис, æвæ- 
дза, зарæггаг дæ фæкæнин. 
Иууылдæр ныххудтысты. Балæууыдтæн сæ размæ. Дзас- 
темыры дарæс уыд пырхытæ, рахиз къухы уæларм — туджы 
æрхæмттæ. 
— Ай дыл цы ’рцыдис, дæ хуыз куы фæцыд, цикъæйау 
куы ныффæлурс дæ? — хъуыддагæн ницыма зонгæйæ афарс- 
тон æз. 
44 

— Уæ иу кæрдгæ кæны, иннæ хуийгæ,— уазал худт ба- 
кодта Дзастемыр, йæ буары гом рæттæ бызгъуыртæй аууон 
кæнгæйæ. 
— Уым диссагæй ницы ис. Ие ’фсинæн удæгас рувас 
хæссынмæ хъавыд, æмæ йæм уый дæр фездæхт,— мæстæйма- 
рæн дзырд ма баппæрста Ирбег. 
Хъуыддаг афтæ рауад. Фыццаг топпы гæрах Дзастемыр 
фæкодта. Фæивгъуыдта йæ амæттаджы, фæлæ нæмыг рувасы 
къæхты бын сæмбæлд, фæуыргъуыйау, фæфæлдæхт. Иæхи 
мардæфсон акодта. Дзастемыр æм фæлæбурдта, рауын-ба- 
уын æй кæны. Уыцы рæстæджы йыл рувас йæхи ныццавта, 
йæ уæлæдарæс ын ныппырх кодта, гыццыл ма бахъæуа, æмæ... 
— Цом нæхимæ, науæд ныл стай амбæлд, зæгъгæ, уæд 
нын уый рувасы хуызæн нæ фæуыдзæн, ныффалгæрон нæ 
кæндзæн,— йæ сечкæ йе ’фцæгмæ исгæйæ, сдзырдта Ирбег 
æмæ нæ разæй фæраст. 
— Чи зоны, ацы хатт та дæ бумбули ацæгъда,— Ирбе- 
джы дæлгоммæ ныхасæн дзуапп ратгæйæ фæцæуæг Дзасте- 
мыр дæр. 
— Уæдæ цæуыл хъуамæ худтаиккам? — загъта Костя 
дæр. 

АВТОРЫ ТЫХХÆЙ 
Гуырдзыбеты Гадзойы фырт Барис 
райгуырди 1934 азы Æрæфырай- 
оны Сырх Дыгуры хъæуы. 1953 
азы, астæуыккаг скъола каст фæуыны фæстæ, службæмæ ацыд 
Советон Æфсады рæнхъытæм. 1960 азы кусын райдыдта ми- 
лицæйы, фæкуыста дзы 1962 азы онг уасточы инспекторæй. 
1962—1972 азты уыди Дыгуры ОВД-йы уголовон розыскы 
хистæр инспектор, 1972—1976 азты—паспортты стъолы сæргъ- 
лæууæг, 1977 азæй фæстæмæ та — ОВД-йы хицауы хæдивæг. 
Барис каст фæци Ростовы милицæйы сæрмагонд скъола, стæй 
милицæйы Уæлдæр скъолайы дыууæ курсы. Лæвæрд ын æр- 
цыд хæрзиуджытæ — майдантæ «За отличную службу» 1967 
азы æмæ «За трудовую доблесть» 1970 азы. Ис æм цалдæр 
грамотæйы дæр. 
Гуырдзыбеты Барисæн йæ фыстытæ рагæй мыхуыргонд, 
цæуынц нæ республикæйы газетты, «Мах дуджы», сывæллæт- 
тæн арæзт аив-литературон альманахты. Иæ радзырдты фыц- 
цаг æмбырдгонд «Цуаноны фæндæгтæ» мыхуыры рацыд 1975- 
азы. 

СÆРГÆНДТÆ 
Хъæды мелоди (этюд) 3 
Фæндараст 5 
Фыццаг хатт 9 
Бæлæтты хох 13 
Фæсмон 17 
Хæрхæмбæлд 20 
Хохы дагъы 25 
Арс æмæ йæ лæппын 29 
Зæрдæхудт 33 
Æнувыддзинад 35 
Æрдзы хъæбысы 38 
Уæзæгыл * 42 
Рувасдзуан 47 
Авторы тыххæй 50 

Борис Гад з о е вич Гурдзибеев 
ГОЛУБИНАЯ ГОРА 
Рассказы для детей младшего школьного 
возраста на осетинском языке 
Редактор А. И. Царукаев 
Художник У. К. Кануков 
Художественный редактор X. Т. Сабанов 
Технический редактор С. X. Гутиева 
Корректоры М. Г. Гадзалова, 
3. М. Т х а п с а е в а. 
ИБ № 422 
Сдано в набор 21. 04. 79. Подписано к печати 
25.07.79. Формат бумаги 70х90'/1б. Бум. тип. № 2. 
Гарн. шрифта литературная. Печать высокая. 
Усл. п. л. 3,51. Учетно-изд. листов 2,19. 
Тираж 1 500 экз., Заказ № 3750. Цена 10 к. 
Издательство «Ир» Управления по делам изда- 
тельств, полиграфии и книжной торговли Сове- 
та Министров СО АССР, г. Орджоникидзе, ул. 
Димитрова, 2. Книжная типография Управления 
по делам издательств, полнграфии и книжнон 
торговли Совета Министров СО АССР, г. Орджо- 
никидзе, ул. Тельмана, 16. 


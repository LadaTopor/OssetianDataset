0А9ЫРАТЫ ОАМЦР 
зонаажын 
тшзых... 
ГАССИТЫ ВИКТОРЫ НОМЫЛ РАУАГЪДАДОН-ПОЛИГРАФИОН КУЫСТУАТ 
ДЗӔУДЖЫХЪӔУ 2006 

84 0сст 
Д-27 
ДауыратыД. 
Д-27 Уыцы зондджын тугдзых...— Дзæуджыхъæу: Гасси- 
ты Викторы номыл рауагьдадон-полиграфион куыстуат, 
2006 —160 ф. 
Дауров Д 
Этот умный хищник... 
15ВЫ 5-91139-022-1 
Новая книга писателя и журналиста Дамира Даурова, со- 
ставленная иа расскааов простых людеи и бывалых охотников, 
повесгвует о сложных взаимоотношениях, порои трагических 
для обоих, Волка и Человека, об их вечном противосгоянии... 
840сет 
©ДауровД.Х.,2006 
18ВЫ 5-91139-022-1 © Алипченкова Т. Ф., оформление, 2006 

НОМАРÆН 
Ацы чиныджы рацыдмæ Алыксандр 
тынг æнхъæлмæ каст, уымæн æмæ дэы 
йæ фыдæбон дæр ис, уый чиныгкæсæг 
дæлдæр йæхæдæг дæр бафиппайдзæн. 
Нал æй федта... 
Иæ фæстаг фæндагыл æй горæты 
бирæуæладзыгон хæдзарæй уынгмæ куы 
рахастой, уæд чырыны уæлхъус сыхæг- 
ты номæй чи дзырдта, уыцы лæг мæнæ 
афтæ загъта: 
— Уæртæ къæсæртæм бацæуæны 
уыцы бæрзбæлæстæ уынут? Уыдон Алыксандр æвзонг талатæй Хъо- 
бангомæй æрбахаста, йæхи сагъд сты. Ныр чындздзон чызджытау 
лæугæйæ баээадысты, рухс нын кæнынц нæ уæрæх кæрт æмæ нæ 
зæрдæтæ, нæ сыхаджы нын рох кæнын нæ уадзынц... 
Ивгъуыд фæззæджы æэ мæнæ ацы хуыэист курæг куы бацыдтæн 
Алыксандры дзæбæх чыэг Дианæмæ, уæд уыцы бæлæсты цур чысыл 
æнæдэургæйæ алæууыдтæн, сæ тæккæ сыфтæр згъалгæйæ уыдысты, 
иу дэы ме уæхскыл æрхаудта æмæ мæм афтæ фæкаст, цыма та мыл 
Алыксандр раздæрау йæ уæэдан къух æрæвæрдта, цыма та мын зонд 
амоны, раст фæндагыл мæ аразы, ахуыр мæ кæны æмгæрттимæ цæрын 
æмæ Ирыстон уарэыныл. 
Алыксандр ссæдз азы бæрц республикæйы цуанæтты хæдзарады 
хицауæй фæкуыста. Æрдзытыххæй мын-иу куы дзырдта, уæд-иу мæн 
уырныдта, алы бæлас дæр кæцы ран ис æмæ цы’уавæры ис, уый кæй 
зоны, мæргъты æмæ сырдты æвзаг дæр кæй æмбары. 
Никуы мæ ферох уыдзæн нæ фыццаг фембæлды йæ цыбыр моно- 
лог: 
— Уырны дæ, Дамир, æз эымæг мæхи тынг æвзæр фенкъарын. 
Бæлæстæ æмæ сырдтæ æддейы уаэалы æвджид баззайынц, æэ та 
мидæгæй мæ хъарм хуыссæны батулын. Уый дæм раст кæсы?.. Бирæгъ 
3 

мæ йæхæдæг йе сæфт куы нæ уынид, уæд æм æз хæстæг бацæуин æмæ 
йын мæнæ хæдзарон гæдыйау мæ къухæй йæ сæр фæлмæн æрсæрфин... 
Фæстаг азты дæр Алыксандр æрвылрайсом æрдзы хъæбысмæ 
фистæгæй цыдис, фæстæмæ та-иу йемæ æрхаста, горæты сæрмæ кæй 
æртыдта, уыцы хъæды дидинджытæ æмæ битъынатæ, сыхæгтыл сæ- 
иу байуæрста. Æхсæры уистæй кодта лæдзджытæ, радта сæ-иу, йе 
’мгæрттæй йæ къæхтæ йæ коммæ хорз кæмæн нал кæсынц, уыдонæн. 
Æз ма горæты администрацийы сæргьы куы лæууыдтæн, уæд дзы 
цалдæр мæнмæ дæр æрхаудта, дæ кабинетмæ, дам, дæм чи æрбацæуы, 
ахæм зæронд лæгтæн сæ-иу балæвар кæн, зæгъгæ. 
Æз куы цæрын, уæдæй абонмæ бирæ хистæртыл сæмбæлдтæн, 
бирæты раныхæстæм дзы байхъуыстон, бирæтимæ дзы ирон дзадж- 
джын фынгтыл фæбадтæн. Афтæ-иу рауадис, æмæ-иу дзы иуæй-иутæ 
мæ хъуыдыйы арфæй уайтагьд æрбадæлдзæх сты, цыма сæ-иу дым- 
гæйы уæздан улæфт ахаста, уыйау. Хъуппеты Алыксандр дзы мыг- 
гагмæ Ныфсы Мæсыгау баззадис... 
Хæсджынæй мæ ныууагъта мæ дзæбæх хистæр. Фæлæ, Хуыца- 
уæй разы, баззадысты йæ фырт, йæ чызджытæ, бирæ лæггад кæмæн 
фæкодта, уыцы Ирыстон. 
Алыксандрæн йæхи эагъдау, раэмæ, Дамир, дæ хъару æмæ 
дæхæдæг... 
<► 

хЧæнæ дæлдæр цы хабæрттæ бакæсат, уыдон 
сфæлдыстады цавæр хуызмæ хауынц, уый мæхæдæг 
мæхицæн дæр ныронг нæма сбæрæг кодтон, фæлæ сæ, 
æвæццæгæн, мысинæгтæ схондзынæн. 
Мæхи, цуанæтты æмæ æнæзонгæ адæмы мы- 
синæгтæ. 
Бирæгъы тыххæй... 
ТУАЦЪÆИЫ СУАДОН - МÆ 
ТÆРСÆН БЫНАТ 
Куы цæрын, уæдæй абоны онг мæнæ æцæг тарст, 
зæгьгæ, кæмæй фæзæгьынц, ахæм фæкодтон... дыууæ 
хатты. 
. Фыццаг хатт — калмæй. Хуымæдлæджы фале Туа- 
цъæйы суадæттæ махæн, амы кæройнаг сыхы бæгьæмсар 
æмæ бæгьæввад сабитæн, сæ удлæууæн бынæттæ уыдыс- 
ты. Иуæн дзы иннæтæй хъауджыдæр уæлдай уæрæхдæр 
донвæд уыдис æмæ йæ рагæй-æрæгмæ дæр Даргьдон- 
уайæн хонынц. 
5 

Гъе расг уыцы ран-иу мах рагуалдзæгæй суанг фæззæджы 
кæронмæ æрвыстам нæ рæстæг, уæрджьггæм доны надтам 
нæхи, сыхы чызджыты курдиатмæ гæсгæ сын былгæрæтты 
тыдтам быдираг дидинджытæ, нæ ныййарджыты 
фæдзæхсгмæ гæсгæ та битьынатæ зымæгон цайæн, ам-иу 
устытæ Куадзæны агьоммæ сарæзтой чъириæгтæ æхсæн 
бæрæгбон, уæлбыл-иу сæ райтыдтой даргь кæттæпыл хус 
кæнынмæ, быдырдзаутæ-иу ардæм фыццаг хортауæн бон 
рахастой се *ртæ æртæдзыхоны æмæ бæгæныйæ дзаг дурын, 
омменгæнæг æмæ сын-иу аходæг та мах уыдысгæм. 
Махæн-иу Даргьдонуайæн бацауазынæй хуыздæр 
мацы ратт. Сæрд-сæрды дæргъы-иу нæ бел хъамылты 
æмбæхст уыди, колхозы хуымгæрон-иу дзы цыппæрди- 
гъон нæууытæ скъахтам, донвæды-иу сæ цæхгæрмæ 
рæнхъ равæрдтам, хæрдмæ-иу сæ кæрæдзийы сæрыл са- 
мадтам. Разæй донвæды-иу кæсæгтæн дон ленк кæнынмæ 
нал фаг кодта, сæ катайы цъыбар-цъыбур-иу уайтагьддæр 
райхъуыст æмæ-иу уæд уидзыс-ма — нал, уæлбылмæ-иу 
сæ æхстам хъазгæ æмæ худгæйæ, уыдон-иу уым гæппытæ 
кæнын райдыдтой, сæ иутæ-иу фæстæмæ сæ раздæры бы- 
натмæ дæр æрысхъиудтой. 
Мæнæ цы бон фæтарстæн, уæд цæмæндæр ауазынмæ 
фæзивæг кодтам, фæлæ нæхицæн фæйнæ байбыны рав- 
зæрстам, хъулон кæсæгты хъомылдæртæ уым фембæх- 
сынц. Уазал доны бирæ лæууын нæ фæрæзтон æмæ дзы 
мæ цонг ауагьтон, ныххæцыдтæн дзы иуыл, фырцинæй 
йæ доны сæрмæ фелвæстон æмæ... Мæ тæккæ цæстыты 
6 

цур мын мæ цæсгоммæ лæбурдта дынджыр калм, йе 
’взæгтæ арвæрттывдау стырындз сты, йæ сыф-сыф 
уæлæрвтæм хъуысыд. Хуыцау хорз æмæ йыл йæ сæрмæ 
хæстæг хæст фæдæн, йæ даргъ æрттиваг къæдзил та ныр- 
ма доны хуылфы уыд... 
Уауу, зæгьгæ-ма ныцъцъæхахст кодтон æмæ йæ мæ 
тых-мæ бонæй уæлбылмæ фехстон. Мæхæдæг хъамылты 
æнцой донæй ралæсыдтæн, кæрдæгыл дæлгоммæ ахауд- 
тæн, хæкъуырццæй куыд мыл бахæцыд, хæрдмæ-иу 
фесхъиудтон, цалынмæ мыл æрæджиау кæддæр лæппутæ 
не схæцыдысты, уæдмæ. Стæй сæ иу ауад æмæ мын дон- 
хæрисы къалиуыл ауыгъдæй уыцы цъæхсæр калмы 
мардæй æрбахаста, дæ маст, дам, дзы систам. 
Уыцы бонæй фæстæмæ мæм цæмæндæр афтæ каст, 
цыма ныр æппындæр никуы ницæмæй уал тæрсдзынæн. 
Рæдигæ кодтон... 
Дыккаг тарст дæр та уыцы ран — бирæгьæй. Мæ 
фыдыфсымæр Микъала колхозы мусы хицауæй куыста. 
Хъæугæрон уыд мус, мæнæуы кæритæй йе ’мдзаг. Æз- 
иу æм хатгай ныццыдтæн, хъарм дзул мын-иу мæ цуры 
авæрдта, мæ уæлæнгай дзыппытæ-иу хорæй байдзаг код- 
тон, нæ кæрчытæн-иу иу акалдваг уыдысты. 
Иу изæр æрæджиау здæхтыстæм нæхимæ. Цыдæр 
хъæлдзæг уыд Микъала, хъазæн ныхæстæ мын кодта, мæ 
сæрыхъуынты мын-иу йæ дæрзæг æнгуылдзтæ фæцавта, 
апыхцыл мын сæ-иу кодта. Чидæр ын уыцы фæссихор 
7 

мусмæ хуын нырвыста, мæнæн æнæзонгæ чи уыд, ахæм 
лæгимæ арахъхъ анызтой, сæ иу сидт дзы мæ зæрдыл ба- 
дардтон. Микъала йæ загьта: 
— Дæлæ хæсты быдыры мæ цардхъуаг æмбæлттæй 
чи баззад, уыдон рухсаг уæнт. Мæнæ нын нæ кæстæртыл 
хæрзаудæн кæнæнт... 
Æмæ мæнмæ ацамыдта. Стæй сæ иугай мысын бай- 
дыдта... 
Цæуæм талынджы нæ фæндагыл, стæй Микъала иу 
санчъех фæстейы аззад æмæ йæ тарст хъæр райхъуыст: 
— Бирæгьтæ! 
Æз размæ бахаудтæн, мæ армыгьæпæнтæ хъарм ры- 
джы арфы аныгъуылдысты. 
Микъала мæ уæлхъус алæууыд, худгæйæ мын уайдзæ- 
фы ныхас загъта: 
— Уæ хæрæг сфыссай, мæ гыццыл æфсымæр, цæй 
тæрсаг разындтæ? 
Куы ницы йæм дзырдтон, уæд мын ме уæхсчытыл 
схæцыд, мæ зыр-зыр мын бамбæрста, йæхимæ мæ ныл- 
хъывта: 
— Бахатыр мын кæн, бахатыр мын кæн... Ау, æз дæ 
бирæгътæн хæрын уадзын? 
Уыцы ныхæсты фæстæ æз мæхимæ æрцыдтæн, цыдæр 
ныфсы мур мæм фæзынд. 
Цæуæм уыцы æнæдзургæйæ. Хъæугæрон фыццаг 
хæдзары цур нæхимæ куы фæзылдыстæм, уæд та мын мæ 
фыдыфсымæр йæ уæззау къух ме уæхскыл æрæвæрдта: 
8 

— Ныр æцæгдæр бирæгь куы уыдаид, уæд ын цы 
акодтаис? 
— Мæнæ йын мæнæуы гагатæ йæ цæсты бакалдта- 
ин!.. 
— Лæг дæ, æнæхъæн лæг, — зæрдиагæй мын загьта 
Микъала, — бирæгьтæ мæнæ дæ хуызæттæй фæтæрсынц 
æмæ дзы лидзæг фæвæййынц... 
Нæ мæ фæтарст, нæ мæ алыгъд, фыццагдæр цы æгас 
бирæгъ федтон, уый, мæхицæн та уымæ кæсгæйæ мæ гыц- 
цыл уд фыркатайæ мæ риуæй рацæйхаудта. 
Сусæны мæйы иэæртæй иу нæ иусыкъаджын хъуг 
иннæ хæттытæй уæлдай уыгæрдæнæй не ’рбаздæхт. 
Радгæс уыцы бон фалæсыхаг Бадриатæ уыдысты, мæ мад 
мæ уыдонмæ нырвыста, базон, дам-ма йæ, цы хабар у. 
Ницы йын зыдтой. Æмæ уæд фæйнæ лæдзæджы рай- 
стам, Даргъдонуайæны бæгъæввадæй иннæ фарсмæ бахыз- 
тыстæм, Туацъæйы арфы нæм суадæтты æмæ хъамылты 
сыр-сырæй дарддæр ницы уынæр хъуысти, æфсæнвæн- 
даджы сæрты ма Къостайыхъæуы быдыртæм дæр 
акастæн. Никуы æмæ ницы. Дæлæ Цымытийы ацырдыг- 
гаг фарс Хуымæллæджы кувæндонмæ мидæмæ агурæг 
бацæуын нæ бауæндыдыстæм. Фæстæмæ цæугæйæ Даргъ- 
донуайæны цур мæй нæ сæрмæ стылд, нæ развæндаг ныр- 
рухс и. 
Суадоны тæккæ астæу мын мад фæстейы мæ рахиз цонг 
æррæхуыста, размæ мын ацамыдта: 
— Уæртæ-ма кæс... Тæрсгæ-иу ма фæкæн, мæ къона. 
9 

Хъуамæ фаедисы хъæр кодтаид мæ мад, уый та 
сусæгæй дзырдта. 
Разæй æцæгæйдæр къуыппы сæр йæ фæстæгтыл 
æрæнцад егъау бирæгъ, мæйрухсмæ бур-бурид зынди, йæ 
цæстытæ æрттывтой, йæ бынаты-иу базмæлыд, цыма 
фестынмæ хъавыд, уыйау, йе ’взаг-иу раппæрста. Суа- 
доны æмæ хъамылты уæздан уынæртыл ма бафтыд нæ 
фыдæмбæлæджы цъæхснаг ниуын дæр, чысыл фæстæдæр 
та мæ мады богъ-богъ, стæй та мæхи кæуын. Æз куы 
райдыдтон, уæд æй мæ мад фæхъæрдæр кодта. 
Цас фæлæууыдыстæм, Хуыцау йæ зонæг, фæлæ иу 
заман мæ мад фæныфсджындæр, уыцы уазал донмæ 
нывнæлдта, дур дзы систа æмæ йæ бирæгъыл фехста. 
Нæ йæм бахæццæ, былгæронмæ хæстæг йæ тъыллупп 
фæцыд, æртæхтæ сырдыл бакалдысты, фæлæ уый йæхи 
бауыгъта æмæ уыдон сгьалыйы къæрттытау мæйрухсы 
кæрдæгмæ æрызгьæлдысты. Мæ мады къæйныхдзинад 
ын фæхъыг, йæ бынатæй фестад, йæ раззаг къæхтæ доны 
æрæвæрдта, æвæццæгæн нæм мидæмæ цæуинаг уыд, 
стæй цæхгæр фæзылд æмæ уæлæ акъациты тæлмыты 
Дудараты станцæйы ’рдæм фæлидзæг. Дыууæйæ дæр 
цыдæр æнахуыр уынæрмæ фæстæмæ фæкастыстæм: кол- 
хозы бригадир Æгайты Батырбеджы йæ саргьы бæхæй 
базыдтон... 
Уыцы боны риссаг тарст æмæ ихдоны фæстæ Туацъæ- 
йы фæндаджы фæлмæн рыджы æхсызгон хъарм æз ныры 
онг дæр ма мæ буары æнкъарын. 
10 

Æцæг мыл æмбисæхсæв мæ хуыссæны æртæфст, зыр- 
зырæг мыл бахæцыд, мæ мад скатай, ауад æмæ нæ сыхаг 
зæронд ус Æлбегаты Бабетты æрбаскъæфта, уыцы афон 
мæ рабадын кодтой æмæ мын мæ хъуыры цайцымæны 
дзаг хъарм цывзыджын арахъхъ ауагьтой, тынг мæ нын- 
норстой, стæй цы фæдæн, уый нал бамбæрстон... 
Ныр хатгай ме ’мгæртты ’хсæн мæхицæй «раппæлын», 
зæгьын, æз карз нозтæй сымахæн уе ’ппæты разæй 
фæхъæстæ дæн, фæндзæм къласы, бирæгъы аххос мын 
уыди. Куы ныддис кæнынц, уæд сын мæ тæрсæн бынат 
суадоны кой ракæнын... 
Къæззаты къамбец Лодыр 
йе ’ккойы бирæгь æрбахаста... 
» 
* ■’■1Ию&№ШЕ’ 
■ ■ - ■*?№!&• 
рй-1 
Ш 
Ацы ном сæвæрыны хъæппæрис хæдзары хицау Ко- 
стяйæ рацыд, сæ къамбецы нæл род ма гыццыл куы 
уыдис, уæд. Раздæр æй иронау схуыдта Магуса, фæлæ 
йæм куыд фæстæмае бинонтæ дæр, уыдонмæ гæсгæ.та 
сыхæгтæ дæр Лодыр, зæгъгæ, дзурын райдыдтой. ’ 
Уырыссаг æвзагмæ йын æй чидæр ратæлмац кодта æмæ 
афтæмæй баззад. 
Уыцы цымыдисаг номæн йæ хицау дзуапп лæвæрдта 
æххæстæй: суанг йæ фыццаг бонтæй фæстæмæ уæззау ист 
11 

кодта йæ къах, никуы никæдæм батагьд кодта, нæдæр йæ 
мады дæйынмæ, нæдæр дон нуазынмæ, нæдæр фæстæдæр 
уыгæрдæнмæ. 
Къæззаты хæдзар Хуымæллæджы дæллаг кæрон ис, 
быдыр уырдыгæй райдайы, растдæр зæгъгæйæ та Туа- 
цъæ. Хъæуы цæрджьпы фос-иу райсомæй сæ фале Га- 
нинæйы къуыбыры дæллагварс æрæмбырд сты, хъомгæс 
сæ-иу уырдыгæй аскъæрдта хизынмæ, Лодыр сыл-иу 
æппæты фæстæ бафтыд, уыгæрдæнæй дæр-иу æппæты 
фæстæ раздæхт. Цалдæр азы йыл рацыд æмæ йæм 
фæзынд æндæр миниуæг дæр: бирæ хæттыты-иу 
æхсæвæддæ баззад быдыры. Æмæ-иу æй уæд хъомгæс 
Дзампаты Будза æмæ хæдзары бинонтæ зыдтой: афонмæ 
та хъамылты æмæ фæлмæн фæсалы астæу даргъ тæвд 
боны фæстæ доны хуыссы, йæ фæллад уадзы, бо- 
ныцъæхтæм та узгæ-узгæ Ганинæйы къуыбыры цурмæ 
ссæудзæн, иннæ фосы рацыдмæ æнхъæлмæ кæсдзæн. 
Фæлæ иу райсом уым нæ разынди. Æмæ уæд ничима 
зыдта, уыцы бон Лодыры кой æгас Хуымæллæгыл дæр 
кæй ахæлиу уыдзæн, уый. 
Мысы Дзампаты Будза: «Къуыбыры алыварс 
æрзылдтæн æмæ дын Лодыр уым — нæ. Ай цы хабар у, 
зæгъгæ, мæ бæх Къæззатæм фездæхтон. Уым дæр та нæ 
разынд. Æмæ йын уæд, раст зæгъгæйæ, фæтарстæн. 
Уымæй размæ бирæгътæ Туацъæйы дыууæ стуры бахор- 
дтой, иуы Горджы суадоны цур, иннæйы та кувæндоны 
12 

фарсмæ, стæй иу æхсæв та Майрæмыхъуаты скъæтмæ 
мадæл фыстæм бабырыдысты. Иу дзырдæй, уыцы сæрд 
сæхи æгæр къæйныхæй æвдыстой. Æцæг къамбецтæм 
никуы æвнæлдтой, æвæццæгæн сæм нæ уæндыдысты æмæ 
уыцы хъуыддаджы Лодырмæ мæ зæрдæ уыйас тынг не 
’хсайдта. Уæддæр мæ бæх æрцæвтытæ кодтон, зæгъын, 
цы нæ вæййы, уæд та цъымарайы ныссагъд уыцы уæззау 
къамбец. 
Куыддæр, Федыры хъæууат кæй хонынц, уыцы ранмæ 
ныххæццæ дæн, афтæ дын кæсын, æмæ дæлæ Къæззаты 
къамбец мæ размæ сызгъоры. О, о, сызгъоры! Иæ уæлæ 
та цыдæр æндæрг. Чысыл мын фенцондæр, фæлæ мæ 
бæхы сæпп нæ фæсабыр кодтон. Мæхинымæр, мæнæ дис- 
саг, кæдæй-уæдæй Лодыры кæдæмдæр тагъдгæнгæ 
уынын. Куы мæм æрбахæстæг, уæд æй федтон: уый 
бирæгъ у Лодыры фæсонтыл, йæ дæндæгтæ йын ныссагъ- 
та йе рагъыл. Къамбец мæ цурмæ куы схæццæ, уæд ныб- 
богъ кодта, æцæг не ’рлæууыд. Æз фæстæмæ йæ фæдыл 
фæзылдтæн, тæхгæ-тæхын мæ фæсарцæй æхсæр лæдзæг 
раластон æмæ бирæгъæн — хафт, хафт. Стæй та ногæй, 
фæлæ уый йæ бырынчъытæ хæрдмæ нæ исы, æрмæст йæ 
фæстаг къæхтæй фæстæмæ рариуьщьы. Иу дæс цæфæй 
йæ фылдæр æркодтон, фæлæ никуы æмæ ницы, иуварсмæ 
æрбырæгау кæны, фæлæ зæхмæ нæ хауы. 
Æмæ йæ уæд бамбæрстон: Лодыр, æвæццæгæн, хъа- 
мылты æхсæн цъымарайы хуыссыд, зæронд бирæгъ æм 
фæстæты бахъуызыд, йæхи йыл баппæрста, йæ рагъы 

стджыты астæу ын йæ дæндæгтæ ныссагьта, фæлæ йын 
фæстæмæ стонын нал бакуымдтой. 
Лодыр, кæй зæгьын æй хъæуы, фæтарст, афæлвæрдта 
йе знаджы йæ уæлæйæ раппарыныл, æмæ йын куы нæ 
куымдта, уæд йæ ных хъæумæ сарæзта...» 
Къæззаты Костя: «Уыцы афон æз скъæты кæвдæсы 
фæлхæрдтæ иу ранмæ сагойæ калдтон, ме ’фсин Зарæ та 
кæрт марзта, нæ сывæллæттæ нырма сæ тæккæ фынæйæ 
уыдысты... Кауын кæрты дуар нын уыд, Заманхъулы 
хъæды æхсæруистæй быд, æмæ дын нæ Лодыр уый богъ- 
богьгæнгæ йæ хъæлæсы к^ы æрбахæссид, сфæлдæхта йæ 
æмæ нæ уæлхъус алæууыд. Йе рагьыл та... бирæгь! Фæтар- 
стаиккам — нæ фæтарстаиккам, уый зоныс. Иæ фæдыл 
тæргæ бæхыл нæ хъомгæс Будза æмæ, уыцы афон фос чи 
ратардта, уыцы адæм кæртмæ æрбакалдысгы, чи кауы мих 
тоны, чи бæласы къалиу сæтты. Мæ сыхаг Слонаты Хъа- 
зыбег мын мæ кьухæй сагой аскъæфта, Слонаты Бæтæдзи 
та къæдз белимæ æрбазгъордта æмæ бирæгъыл ралæууы- 
дысты, чи йын йæ астæустæгмæ хъавыд, чи та йæ сæрмæ. 
Лодыр цъилау зилы кæрты къуымты, йæ сæр скъæты 
ныллæг дуары фæцæвы, фæлæ дзы бирæгьимæ нæ цæуы, 
æгæр нарæг у. Уынг æмызмæлд сси, мадæлтæ цымыдис 
сывæллæттæн тæрсынц, тыххæй сæ уромынц дуаргæрон... 
Уыцы уавæр бирæ нæ ахаста. Бæтæдзи цæвджыты 
баурæдта, иуцасдæр иууылдæр æнæдзургæйæ кастысты, 
дарддæр цы уыдзæн, уымæ. Лодыр дæр æрсабыр, 
14 

скъæтмæ бацæуæны цур та æрлæууыд. Бирæгъ дæлæмæ 
æрлæсыд, æцæг нæ хауы, змæлгæ дæр нал кæны. Бæтæдзи 
йæ къух хæрдмæ систа, ома, мæхи бар мæ уадзут, зæгъгæ, 
къамбецмæ хæстæг бацыд, бирæгъы цæстытæм бирæ 
фæкаст, стæй йын йе ’фсæртыл йæ дыууæ къухæй ных- 
хæцыд æмæ сæ йæ тых йæ бонæй стыдта. Къамбецы рагъ 
тугæй байдзаг ис. Æвæццæгæн, тарст Лодыр фæрыст, 
йæ зæнгтæ фæтасыдысты... 
Цыма сын æй исчи радиойæ фехъусын кодта, уыйау 
хъæу иууылдæр махмæ згъордтой, бирæгъы алыварс-иу 
æрзылдысты, бирæ йæм-иу фæкастысты, æвæццæгæн дзы 
бирæтæ уæд ахæм сырды фыццаг хатт федтой, Лодыры 
цурмæ дæр-иу бацыдысты, сæ къухтæй-иу ыл æрсæрфтой, 
цыма йын арфæ кодтой, уыйау. Скъолайæ та нæм 
æнæхъæн кълас æрцыдис æд ахуыргæнæг...» 
Авторæй. Æз дæр уыдтæн уыцы скъоладзауты 
æхсæн. Нæ ахуыргæнæг Цæлойты Федыр кауы саст 
уисæй бирæгьы фындзыхуынчъытыл куыд схæцыд, уый 
ма абон дæр уайы мæ цæстытыл. Колхозы уæды æры- 
гон сæрдар дзæнæтыбадинаг Кæсæбиты Митя дæр 
уым уыд, Къæззаты бинонты сабыр кæигæйæ мæнæ 
афтæ загъта: 
— Ацы сырд кæмæ бахъавыд. уыдонæй сымах нæдæр 
фыццаг стут, нæдæр фæстаг... Уæ хъус-ма æрдарут 
адæмы æхсæн уæвгæйæ, цымæ цас сты уымæн йæ фыд- 
былызтæ!.. 
15 

Мæнæй Митяйы кæддæры фæдзæхст нæ ферох, 
уæдæй фæстæмæ мæн цагмæндæр бафæндыд уыцы сыр- 
ды тыххæй фылдæр зонын, мæ хъус æрдардтон 
адæммæ, мæхæдæг дæр-иу ныхаскъахæг разындтæн, 
мæ зæрдыл сæ бадардтон, цымыдисаг мæм фæкастыс- 
ты бирæгъы царды æнахуыр миниуджытæ дæр, цуа- 
нæттæ сæ хорз зонынц9 уыдоны дæр фыццаг хатт 
гæххæтты æвджид кæнын. 
Ноджы ма бафиппайдтон иу хъуыддаг: нæ литера- 
турæйы дæр æмæ нæ аивады дæр мах хæрз чысыл, 
зæгъæн ис æмæ æппындæр нæ дзурæм ацы сырды 
тыххæй. Æрмæстдæр афæдзы æмбисыл æмæ афæдзы 
кæрон цуанæтты хæдзарады разамонджытæ дзуаппон 
информаци раттынц газеты фæрстыл: уал бирæгъы 
амардтам, уал цармы бастыгътам. Уый æгъгъæд нæу. 
Мæнмæ гæсгæ, адæймаг хъуамæ алцыдæр зона йæ цы- 
фыддæр знаджьи уыцы зондджын тугдзыхы тыххæй. 
АДÆММÆ-МА АЙХЪУС... 
Хъæдгæройнаг ДЕМЫРАТЫ ХАДЖИ: 
«Сæ хæдзармæ ма йын йæ хæрзиуджытæ 
æмæ йæ рахиз къах бахастой...» 
Мæхæдæг дæр хъусгæ кæй фæкодтон, уыдон дын ра- 
дзурон, Дамир... Хæсты заман мад æмæ чызг Æрыдонæй 
16 

Салыгæрдæнмæ иу зымæгон æхсæв æфсæнвæндаджы 
фæрсты къахвæндагыл араст сты. Æвæццæгæн сын се 
’намондæн æнæцæугæ нæ уыдис. Боныцъæхтæм сæ 
хæдзарыл куы нæ сæмбæлдысты, уæд дыууæ хъæуы хи- 
уæттæ фæфæдис сты, æмæ дæ балгъитæг афтæ: рельсыты 
астæу ма сын сæ къахыдарæс ссардтой. Фæстæдæр куыд 
сбæрæг, афтæмæй сыл бирæгъты бал сæмбæлд... 
Хæст куы ахицæн, уæд уæлахиздзаутæ здæхтысты 
Ирыстонмæ дæр. Æрыдойнаг Дзугаты лæппу æмæ салы- 
гæрдæйнаг Фæрдзинты лæппу, сæ дыууæ дæр афицертæ, 
Даргъ-Къохы станцæйы сæ поезд куы нæ æрлæууыд, уæд 
тæхгæ-тæхын Кæрдзыны Туацъæйы хъамылтæм 
æргæппытæ кодтой æмæ быдыр-быдыр фистæгæй Æры- 
донмæ æрбацыдысты. Куыннæ сыл хъуамæ бацин кодта- 
иккой Дзугатæ! Уæлартæй æртæ æртæдзыхоны райстой, 
уæдмæ кусарт дæр сфыхг, дзæбæх фæбадтысты, фæныз- 
той, фæмысыдысты. Уæдмæ æрталынг, уазæг цæуыны 
къахыл ныллæууыд, фысымтæ йын бирæ фæлæгъстæ код- 
той: ахсæв ам баззай, уæртæ уæ хуыссæнуат цæттæ у, рай- 
сом раджы дæ нæхæдæг баласдзыстæм... 
Нæ сын бакуымдта. Æз, дам, ахсæв, куырдуаты кæй 
ныууагътон, уыцы чызджы рудзынг хъуамæ бахойон. 
Æхсæвы фæндаггæттæй чидæр Æрыдонмæ 
фæфæдис: бал бирæгътæ, дам, уын уæртæ Рæмонты- 
хъæуы цур уæ уазæджы алыварс зилынц. Байрæджы 
кодтой Дзугатæ: йæ хæрзиуджытæ æмæ ма йын йæ ра- 
хиз къах уæрагæй дæлæмæ æд цырыхъхъ Фæрдзинтæм 
17 

бахастой. Æвæццæгæн, уыдоныл нæ барвæссыдысты 
уыцы æгъатыртæ... 
Хъахъхъæдуйраг ХЪАНТЕМЫРАТЫ 
БАТО: «Иæ бæхы дзылар æмæ ма йын 
афтид гуыффæ ныууагьтой...» 
Иу мæ хъæуккаг дæлæ Туацъæмæ хос ласынмæ 
ацыд, фæлæ æрдæг фæндагыл йæ бæхуæрдоны цалхы 
чъил цыдæр кодта, æмæ цалынмæ уыимæ архайдта, 
уæдмæ йæм фæззыгон талынг дæр æрбацæйхъуызыд. 
Лæг бакатай кодта, арвыл йæ цæст ахаста, æвæццæгæн, 
йæ фос йæ цæстытыл ауадысты, фефсæрмы сæ, афтæ- 
мæй сæм куыд баздæхдзынæн, зæгъгæ, йæ фæндаг 
дарддæр адардта. Хæрисбæлæсты астæу цъынайы 
сæрмæ сбырыд æмæ уырдыгæй уæрдоны гуыффæмæ 
сагойæ хос калын райдыдта. Уалынмæ кæцæйдæр би- 
рæгъты бал фæзынд, бæхыл уыциу цæф сæхи ныккод- 
той æмæ йын уайтагъд йæ къубал ахауын ластой. Ныр, 
мæгуыр, лæг цъынайы сæр лæууы, бынмæ сæм кæсы 
æмæ йын йæ бæхы куыд хæрынц, уый уыны, фæлæ цы 
йæ бон уыд уал бирæгъæн йæ дыууæкъухын хъæдын 
сагоимæ. 
Уæд, дам, иу стыр бирæгъ, æвæццæгæн, сæ раздзог 
18 

уыд, се ппæты хистæр, лæгмæ дæр ацамыдта сæхи 
æвзагæй, æмæ, дам, бирæгьтæ раздæр цавддуртау фес- 
ты, стæй, дам, сæ дæндæгтæ æмæ къæхтæй хос æддæмæ 
ласынмæ фæлæбурдтой. Суанг боныцъæхтæм æй фæлас- 
той, цъына дзой-дзой кæнын райдыдта, афæлдæхынмæ 
йæ бирæ нал хъуыд, фæлæ уæдмæ æрбабон, лæджы 
амондæн кæцæйдæр тракторы хъæр æрбайхъуыст, æмæ 
уæд лидзæг фесты. Лæг, мæгуыр йæ бон, æрбырыд, йæ 
бæхы дзылар ма систа, йæхæдæг рæтæнæгътыл схæцыд 
æмæ хъæуы ’рдæм разылдта гуыффæ... 
Мæнæ ацы хабар мæхицæн дæр чидæр радзырдта. 
Хæсты фæстæ уæртæ Чырыстонхъæуæй нартхор 
Æрыдоны хорисæн пунктмæ ластой. Иу лæг уырдыгæй 
бæхуæрдоны уисын гуыффæиы дзаг æрбаласта, уæдæ 
цы уыдаид, акалдта йæ уым кæрты астæу æмæ 
фæстæмæ аздæхт, фæлæ йыл фæндагыл æрталынг ис. 
Сæхимæ йæ бнрæ нал хъуыд, афтæ йыл бирæгъты бал 
бамбæлд, бæхыл сæхи андзæрстой, уымæн йæ зæнгтæ 
фæтасыдысты æмæ размæ фæцудыдта, лæг та уисын 
гуыффæйы уæлгоммæ ахауд. Хæрынц зыдæй бæхы, 
фæйнæрдæм æй тонынц, лæг сæм кауы хуынчъытæй 
кæсы уыцы тарст æмæ æнæхъаруйæ, йæ къухы æрмæст 
зæронд ехс. 
Уыцы тары никуыдæм тагъд кодтой бирæгътæ, хъыг- 
дарæг сæ нæ уыд, сæхи хорз бафсæстой æмæ сæ, 
æвæццæгæн, бæхы хицау ферох. Куы ацыдысты, уæд лæг 
йæ мидбынаты рабадт, зæрдиагæй фæкуыдта йæ бæхыл 
19 

дæр, йæхиуыл дæр, цалынмæ йыл боныцьæхтыл фыццаг 
фæндаггонтæ нæ бамбæлдысты, уæдмæ... 
Ацы фæндагыл ма мæнæ иу ахæм бæллæх æрцыдис... 
Иу æхсæв та уыцы бирæгьты бал иу æнафоны фистæг 
фæндаггоны расырдтой. Уый, мæгуыр, йæ бон куы ба- 
зыдта, уæд телыхъæдмæ, цас йæ бон уыд, уыйбæрц 
хæрдмæ сбырыд, иу дзырдæй, уыдон æм куыннæ 
æххæссыдаиккой, афтæ. Фæлæ бирæгь рагæй-æрæгмæ 
дæр цы у, уымæй хин æмæ кæлæн у. Бавдæлдысты æмæ 
æмхуызонæй се смаг уадзын райдыдтой, уый та тынг 
хъæхъхъаг у, раст маргæй уæлдай нæу. Уыцы æнахъинон 
тæф лæгмæ хæрдмæ фæцыд, уымæн йæ сæр разылд, рас- 
хъиудта уырдыгæй.. • Иæ рон ма дзы баззад телыхъæды 
бын æфсæйнаг цæгимæ. 
Уæртæ Дзæгъиппарзæй Æрыдонмæ уыцы фæззæг 
паддзахадон хæсæн нартхор чи ласта, уыдон-иу хатгай 
æнафонтæм бафæстиат сты æмæ-иу уæд сæ 
фæйнæфæрсты обæуттыл балбирæгътæ ниуын райдыд- 
той. Куыддæр-иу уый фехъуыстой, афтæ-иу бæхтæ 
дзыхълæуд æркодтой, нæдæр размæ, нæдæр-иу 
фæстæмæ куымдтой. Æмæ сынуæд колхозы уæды 
сæрдар Куыдзойты Михел семæ цуаноны æрвитын рай- 
дыдта, уый-иу топпы гæрæхтæй уыцы æнæфсис би- 
рæгъты асырдта... 
20 

Заманхъуйлаг ХЪÆСТУАТЫ 
БУЛКЪОН: «Бирæгьы лæппынæй 
куыдз нæ рауади...» 
Æз мæхæдæг хорз кæй зонын, æвдисæн кæмæн 
уыдтæн, ахæм хабæрттæ дын дзурын, Дамир... 
Иу уалдзыгон бон нæ сыхæгты иу хæдзары 
сывæллæттæ хъæдмæ къозодзуан ацыдысты, фæлæ 
фæндагыл бирæгъы хъоргьыл сæмбæлдысты, ныббыры- 
дысты дзы æмæ йын йæ лæппынты рахастой, сæ ацыды 
сæйраг хæс сæ æрбайрох. Уæдмæ мадæл бирæгъ йæ бы- 
натмæ фæзынд, фæлæ сывæллæтты куы федта, уæд 
æрæмбæхст, стæй сæ фæд сæ фæд хъæумæ æрбахъуызыд, 
быруйы сæрты кæртмæ бахызт æмæ æппæтæн дæр 
æнæнхъæлæджы бинонтыл йæхи ныццавта, фæхæцтытæ 
сыл кодта, бæстæ цъæхахст сси, æмæ уæд сырд фæтарст 
æмæ та ногæй быруйы сæрты атæррæст кодта, хъæугæ- 
рон æрхы æрбадæлдзæх. Уымæй нымад бонтæ рацыд æмæ 
иннæ бирæгътæ дæр хъæумæ лæбурын райдыдтой, 
ницæмæй æмæ никæмæй уал тарстысты, хъæуы тæккæ 
астæу бонсихорафон заинаг хъуг аргæвстой, иу бæхы къу- 
бал адзæнгæл ластой, кæйдæр скъæты фыстæ бахорд- 
той... 
Цыбыр дзырдæй, сæ лæппынты маст истой. Æмæ уæд 
сыхы хистæртæ уыцы бинонтæн загътой: 
— Уæ сывæллæттæн зæгъут æмæ уыцы лæппынты 
фæстæмæ сæ бынаты æрæвæрæнт, кæннод уый йæ маст 
21 

исын нæ ныууадздзæн, ардæм та сæ хъæуы æмæ уæхи 
дæр æмæ мах дæр фыдбылызæй бахизут... 
Байхъуыстой сæм бинонтæ, ахастой сæ. 
Иннæ хабар та ахæм уыд... Нæ зындгонд хъæдгæс 
Мырыкаты Мæхæмæт хъæды иу хъоргъ ссардта, авд 
лæппыны дэы разынд, рахаста сæ уырдыгæй, æвæццæгæн, 
уыцы рæстæг сæ мад искуы цуан кодта. Фæндагыл йыл 
сæмбæлд йæ хъæуккаг Хъуысаты Джебра æмæ йын 
ныллæгьстæ кодта, иу, дам, мын дзы ратт, мæхицæн дзы 
хæцаг куыдз саразон. Иу дзырдæй, нæ йæ ныууагъта 
лæмæгъзæрдæ Мæхæмæты æнæ ратгæ, иу туман къаддæр, 
дам, æхцайы преми куы нæ райсай, уæд уый дæ хæдзары 
фарныл нæ фæзындзæн. 
Бонтæ рацыд, лæппын бирæгъæн Хъуысаты æнда- 
рæны æвзæр цард нæ уыд, хæринаджы хорзæй йын ни- 
цæуыл ауæрста. Фæлæ иу бон Джебра горæтмæ цыд 
æмæ бирæгъы йæ бынатæй фыццаг хатт рауагъта, уадз 
æмæ, дам, нæ гом кæртмæ цъиу æрбатæхын дæр ма æрба- 
уадза. Дзæгъæлы нæ фæзæгъынц, бирæгь йæ кæнонтæ 
никуы ныууадздзæнис, зæгъгæ. Изæры хæдзары хицау 
горæтæй куы æрыздæхт, уæд кæсы, æмæ дæ балгъитæг 
дæр афтæ: бирæгъы лæппын хуыссы, йæ алыварс та, 
кæй ныццагъта, кæй къубæлттæ атыдта, уыцы карчы 
лæппынтæ туджы сæвдылдысты. Джебра айтæ-уйтæ нал 
фæкодта, хъыримаг раскъæфта æмæ йыл дæнг-дæнгæй 
ралæууыд... 
Уæдæй фæстæмæ Джебра куыдз нал скодта. 
22 

Хуымæллæггаг ДУЛАТЫ ЖОРÆ: 
«Æрра бирæгь иу цæстæй сохъхъыр 
уыдис...» 
Уый уыдис 1948 азы. Æз уæд уæртæ Алагиры ахуыр 
кодтон, ме ’рбацыдмæ та мæ хæстæг æрвад Дулаты Ха- 
джумар ссис куыройгæс дæлæ хъæугæрон Теттырмазты 
куыройæн. Уæды куыройы хъуыддаг та афтæ уыдис: 
уыцы фæсхæсты азты хор бирæ не ’рзадис, æмæ-иу 
куыст куы нæ уыд, уæд-иу Хуымæллæджыдон иуварсмæ, 
хицæн донвæдмæ, ауагьтой, зæронд донвæды та-иу кæсаг 
ахстой. 
Иу сæрдыгон изæр уырдæм ныфтыд нæ иннæ æрвад 
Гаккайы 18-аздзыд лæппу Бексолтан æмæ йæ хыз куы- 
ройæ иу сæдæ санчъехы дæлдæр Бруты ’рдыгæй донмæ 
ныппæрста. Ныппары йæ, стæй та йæ йæхимæ æрбаласы, 
йæ дон æрсæх-сæх кæны æмæ бырынцъаг кæсæгты был- 
гæронмæ йæ сæрты æхсы. Уыдон-иу мæйрухсмæ 
кæрдæгыл гæппытæ кæнын райдыдтой, иуæй-иутæ дзы 
фæстæмæ донмæ ныххаудтой. Лæппу ууыл катай кодта 
æмæ-иу арæх куыройы ’рдæм а^аст, Хаджумаримæ ны- 
хасгонд уыди, кæсæгты дын æз уидздзынæн, зæгъгæ йын 
загъта, фæлæ нæма зынди, цæуылдæр фæстиат кодта. 
Уалынмæ æрцыд æнæнхъæлæджы цау: фæстæты йæм 
бирæгъ бахъуызыд æмæ йыл йæхи баппæрста. Лæппу, 
мæгуыр, размæ ахаудта, йæ амондæн цæхгæр фæзылд æмæ 
23 

кæсагахсæн хыз бирæгьы ’рдæм фæдардта, сырд дзы 
стыхст, уæддæр æм лæбуры. Бексолтан фæтарст, йæ тых 
йæ бонæй хъæр кæны. Хаджумар æмæ ма чидæртæ 
фæфæдис сты, сæ уынæрмæ бирæгь йæхи атыдта, æцæг 
ма лæппуйы цонгыл фæхæцыд. 
Уыцы æхсæв Бексолтаны Дзæуджыхъæуы рын- 
чындæтгæй иумæ аластой æмæ сбæрæг, бирæгь, дам, æрра 
уыдис. Дыууæ къуырийы дæргъы дохтыртæ фæцархайд- 
той Бексолтаны аирвæзын кæньшыл, фæлæ сын дзы ницы 
рауад. Æрластой йæ, æгас хъæу дæр уæлмæрдмæ йæ 
фæдыл ацыд. 
Фæлæ ме ’намонд æрвад цалынмæ рынчындоны уыд, 
уæдмæ цытæ æрцыд, уымæ-ма кæсут. Уæртæ фалæсыхаг 
Кцойты Жорйа йæ сыхæгты лæппуимæ дæлæ Туацъæмæ 
галуæрдоны ацыд. Кæрдæг куыд карстой, афтæ сæм иу 
бирæгъ балæбурдта. Дыууæ лæппуйы фæцарæхстысты 
сæхи хъахъхъæнынмæ — иу — цæвæгæй, иннæ та — са- 
гойæ. Сагой Жорйамæ уыд, сырды цæст дзы барæхуыс- 
та æмæ уый хъыллистытæ кæнгæ акъациты тæлмы 
хæмпæлтæм балыгьд. 
Уыцы рæстæг Хуымæллæджы хъæугæрон цæугæ- 
донæй чысыл фалдæр уацайраг руминаг салдæттæ арæз- 
той паддзахадон сосавæндаг Бакуйæ Ростовмæ æмæ-иу 
уалдзæг сæхицæн хуымтæ дæр скъахтой, пъамидортæ-иу 
дзы ныссагътой, хæринагæй сæм, мыййаг, мæлæты хорз 
куы нæ кастысты. Уыцы уалдзæг сын тугыл аскъуыдыс- 
ты, фæлæ сын сæм давынмæ фæцахуыр сты хæстæг хъæу- 
24 

ты лæппутæ. Уацайрæгтæ бавдæлдысты æмæ сæ хуымты 
цур хус кæрдæг æмæ акъацибæлæсты къалиутæй хала- 
гъуд сарæзтой, æхсæвыгæтты дзы-иу радыгай дыгæйттæй 
сæ тыллæг хъахъхъæдтой. 
Боныцъæхтыл уыцы бирæгъ уыдонмæ дæр балæ- 
бурдта, фынæйæ сæ баййæфта, тынг сæ бахордта, тынг 
сыл фæхæцыд. Æз уымæн йæ дыккаг бон Беслæны- 
хъæуы рынчындоны уыдтæн хостæ агурæг, æртæфсти 
мыл, æмæ уыцы мæгуыр уацайрæгты уырдæм куыд ба- 
хастой, уый мæхи цæстытæй федтон. Хуымæллæгæй 
дæр сæ фæдыл бирæ адæм ссыд, ам дæр ма сыл 
дзыллæтæ бафтыдысты, устытæ-иу куы ныббогь код- 
той, афонмæ, дам, сæм кæмдæр дард бæстæйы сæ 
ныййарджытæ æнхъæлмæ кæсынц, зæгъгæ. Амардыс- 
ты уыцы руминæгтæ, мæнæ сæ ам Беслæныхъæуы 
зæронд уæлмæрды баныгæдтой. Æрæджы дзы иу зи- 
аны сæмбæлдтæн, ингæнтыл азылдтæн, фæлæ сын сæ 
акъаци цыртытæ дæр нал ссардтон. 
Уымæй дæр та дыууæ боны рауад, афтæ райхъуыст, 
иу брутаг, дам, Туацъæйы цавæрдæр бирæгъы амардта. 
Кæрдæг куыд карста, афтæ йын йæ аууон ауыдта, 
фæстæты йæм æрбацæйхъуызыд, фæцарæхсти, фæзылд 
æм æмæ йын цæвæгæй йæ дыууæ раззаг къахы дæр аха- 
уын кодта, стæй йæ сагойæ ныррæхуыста. 
Уыцы хабар Хуымæллæгмæ Жорйамæ дæр сыхъуыст, 
æмæ уый йæ сыхаг гыццыл лæппуйы Брутмæ арвыста, 
фенут, дам-ма йæ, цымæ йыл цæст ис, Уыдон Тетырмаз- 
25 

ты куыройы цур сæ фадгуытæ стылдтой, бæгъæввадæй 
доны бауадысты уымы кæройнаг уынгмæ. 
Уайтагьд фæстæмæ Кцойты дуармæ æрбалæууыдыс- 
ты: сохъхъыр, дам, у йæ галиу цæстæй... 
Уæд, хæсты фæстæйы азты, бирæгътæ афтæ бирæ 
уыдысты, афтæ къæйных æмæ уæндагæй сæхи дардтой, 
æмæ-иу хъæумæ боныгон дæр барæдыдысты. Иу сæумæ- 
райсом кæройнаг уынджы Бедойты Исламы заинаг хуы- 
йы бахордта, Дауыраты Англисы кæрты тыргътæм асин- 
тыл куыд сцæйхызт, сæрдыгон бинонтæ гом дуарæй хуыс- 
сыдысты, афтæ йыл сæ куыдз йæхи андзæрста, сæ 
хъиу-хъиумæ бинонтæ фæфæдис сты, иу рæхуыст æй са- 
гойæ бакодтой, фæлæ уый кауы сæрты йæхи фехста æмæ 
Бедойты Симкæйы цæхæрадоныл алыгьд æмæ уæлмæр- 
ды тарфы амбæхст. 
Иу дзæбæх зæронд лæг цардис уæд нæ хъæуы, кад- 
джын, чъиритæ кувæг уыди æппæтæн. Сæхимæ-иу йæхи 
бинонтæн куы куывта, уæд-иу Хуыцауæй æнæмæнг 
куырдта: 
— О Хуыцау, курын дæ æмæ нæ нæ бирæгъы хайæ 
дæр макуы фæцух кæн... 
Уымæй цы зæгъынмæ хъавыд, уый ничи æмбæрста, 
йæхæдæг дæр æй нæ дзырдта. 
Иу сæрдыгон изæр сæ хъуджы дыгæрдыг нал æрба- 
цыд æмæ йæм йæхæдæг агурæг ацыд. Хъæугæрон Гани- 
нæйы обауы цур йæ хъустыл цыдæр хъæрзын ауад. Иæ 
зæрдæ цæмæ фехсайдта, Хуыцау йæ зонæг, фæлæ обауы 
26 

сæрмæ згьорæгау скодта æмæ мæйрухсы федта, æртæ 
бирæгьы йьш йæ дыгæрдыджы хурх куыд тонынц, уый. 
Ныббогь кодта зæронд лæг, бирæгьтæ сагьдауæй азза- 
дысты, стæй ма сыл тарст æмæ мæстыйæ йæ къобола 
лæдзæг куы фехсга, уæд уыдон лидзæг фесты, иу хатт ма 
фæстæмæ фæкастысты, ныртæккæ цы æрцыдис, ууыл 
цыма сæхæдæг дæр æууæндгæ нæ кодтой, уыйау. 
Обауы цур фыццаг хæдзарæй бел ракуырдта зæронд 
лæг æмæ чысыл фалдæр къардиуы баныгæдта йæ дыгæр- 
дыджы. Уæдæй фæстæмæ нал куырдта нæ дзæбæх хистæр 
Хуыцауæй йæ бирæгьы хай... 
Цуанæтты хæдзарады директоры раздæры 
хæдивæг БАСИТЫ ХЪАМБОЛАТ: 
«Немыцагæн æрмахуыр бирæгьы 
амарын кодтам...» 
Æмæ-иу нæм уазджытæ кæцæй не ’рбацыд?!. Уыдон 
иууылдæр бирæ æхцатæ фыстой, уæлдайдæр 
фæсарæйнæгтæ, æмæ сыл цинæй дарддæр ницы кодтам. . 
Иу хатт та нæм Мæскуы дыууæ немыцаджы сæрвыстой, 
рагацау нæм сдзырдтой, иу, дам, дзы хъуамæ арс амара, 
иннæ та — бирæгъ, æцæг, дам, афтæ бакæнут, цæмæй 
хабæрттæ бонырухсæй ацæуой. Телефоны хæтæл йæ бы- 
наты сæвæрдтон, æвæццæгæн ыл мæ къухты хъарм нæма 
27 

Клаус Шарайна (галиуырдыгæй) æмæ Хъуппеты Алыксандр 
28 

атадаид, афтæ та ног дзæнгæрæг — партийы обкомæй. 
Билар, дам, афтæ зæгьы: дæлæ уæм Мæскуыйæ дыууæ 
немыцаджы цуаны ссæуыиц, æмæ уæхи куыд æмбæлы, 
афтæ равдисут, нæ республикæйы нын ма фæхудинаг 
кæнут, Германы цæстььнæ ма бафтаут. Иу дзырдæй, ал- 
цыдæр нын æмбæрстгонд уыдис. 
Арсы тыххæй мæ зæрдæ ницæмæ æхсайдта, уыйас дæр 
æй куы хъуыдаид, фæлæ-иу фæстаг рæстæг не ’мбырдты 
цуанæттæ цалдæр хатты бафиппайдтой, хъæдрæбынты, 
дам, ног уард митыл бирæгьы фæдтæ нал уынæм, 
æвæццæгæн, дам, уæллоз хохы сагты рагьыл бамбæлды- 
сты æмæ сын æхсыд нæма фесты, науæд та, дам, дард 
æндæр ранмæ афардæг сты. Ууыл æз нæ баууæндыдтæн 
æмæ мæхæдæг бæрæггæнæг ацыдтæи, æнæ ницæмæй 
æрыздæхтæн. 
Цы чындæуа? Нæ бæрнондзинад æмбæрстам, катай 
кодтам, нæ уазджыты ныхæстыл дарæм, нозтджын дæр 
ма сæ фæкодтам. Арсы мæтæй рæвдз схицæн стæм, не- 
мыцаг диссаджы дæсны цуанон разынд, зыбыгы иунæг 
æхстæн æй сфæлдæхта, йæ цуры йын дзуццæджы бадгæйæ 
йæ къам дæр ма систам, уæртæ нæ альбомы дæр ис. Фæлæ 
бирæгь зынæг нæ уыдис, æмæ, казйдæр загьдау, нæ быны 
дон куы бацыдис, уæд мæнæ цы æрхъуыды кодтам: нæ 
цуанæттæй иу, Зауырбег, горæты сæрмæ йæ сæрдыгон 
хæдзары бирæгъ дардта. Иу цалдæр азы размæ йæ 
лæппынæй бахаста, бафæлварон, дам, цымæ дзы цы ра- 
уаид, æрмахуыр кæны æви нæ. 
29 

Уæллæй, Дамир, сæрмахуыр ис, тынг æнувыд уыды- 
сты кæрæдзиуыл, уым ма цы цæхæрадæттæ уыдис, уыдо- 
ны хицæуттæ та йæ куыдз æнхъæлдтой æмæ дзы тæрсы- 
ны кой нæ уыди. Гъемæ уæд уыцы Зауырбегмæ бауæн- 
дыдыстæм, дæ бирæгьы нын ратт, зæгьгæ, афтæ æмæ 
афтæ. Не сразы, цытæ, дам, дзурыс, мæ комы комдзæг- 
тæй кæй фæхастон, уый мын топпы дзыхмæ куыд 
тæрыс. Дзургæ нæ ныууагьта æмæ тæргайæ ацыд. Ууыл 
цалдæр минуты рацыд æмæ та нæм партийы обкомæй 
дзурынц, бирæгьы хабар, дам, куыд у. Куыд сæ асай- 
дтаиккам? Зауырбеджы тыххæй дæр ын загьтам. Æмæ 
уæд афтæ зæгьы, бауромут, дам-майæ, æз уæм фæцæ- 
уын. 
Фæстейы асырдтой Зауырбеджы, машинæйæ йæ 
æрбаластой, обкомы лæг дæр æрбахæццæ. Цыппарæй 
нæхиуыл кабинет сæхгæдтам, æмæ дæ бауырнæд, Дамир, 
сахаты бæрц ын лæгьсгæ фæкодтам. Мæнæ мæнæн куыд 
загьтой, афтæ та уымæн дæр: республикæ худинаг ма 
фæуæд, сæ дардæй уазæгæн иу тæвзыкк бирæгь ссарын 
сæ бон нæ баци, зæгьгæ, Билары искæй цæсты ма бафта- 
уæм, ноджы уыцы рæстæг Германи æмæ нæ Цæдис 
кæрæдзимæ цæуылдæр фæхæрам сты, æмæ алы уыцы- 
рдыгон уазæгæн дæр лæгьстиаг стæм, стæй æппынвæстаг 
коммунист дæ, дæ дзыппы партион билет хæссыс, кæдæй- 
уæдæй дæ партийы обком цыдæр куры, дæлæмæ дæр æмæ 
уæлæмæ дæр бирæгь, æллæх-æллæх, уагæр-ма æндæр 
исты куыуаид... 
30 

Обкомы кусæг дын дзурын ма зона! Сразы Зауырбег, 
уæдæ ма цы акодтаид, йæ къух æм радта. 
Дыккаг бон Зауырбег йæ бирæгъы, æнахуыр ном ын 
уыдис — Дурак, хъæды кæронмæ сласта, уым ын 
æхсæрбæласы бын дзидзайы къуылдых аппæрста, йæ- 
хæдæг йæхи æрдузмæ цæуæг скодта, стæй иннæ фæрсты 
рахъуызыди, абадт йæ машинæйы æмæ дæлæ горæты 
’рдæм стырындз. Бирæгъ æй æрæджиау ауыдта, цы 
ахъуыды кодта, Хуыцау йæ зонæг, æррайау фæцис æмæ 
йæ фæстейы расырдта. Ныр мах та Зауырбеджы ком- 
коммæ сцæйцыдыстæм, афтæ ныхасгонд уыдыстæм, нæ 
уазæг ницы æмбары, разæй шофыры фарсмæ бады. 
Бирæгъ ма дард уыдис фæстейы, фæлæ Зауырбег 
куыддæр нæ дæле фæци, афтæ æз ацамыдтон, зæгъын, 
уæлæ уыцы машинæйы бирæгъ æрсуры. Фæурæдтам, 
немыцаг йæ фæсонтæ капотмæ ацарæзта æмæ Дура- 
кыл ралæууыд, уымæн уайтагъд йæ хъиу-хъиу ссыд, 
стæй фæфæлдæхт. 
Ницы бамбæрста нæ уазæг, ницæуыл фæгуырыс- 
хо. Бастыгътой йын æй æмæ хуымæтæджы цин код- 
та. Уымæн дæр та йæ къам систам, иуцасдæры фæстæ 
йын æй йæ фæдыл арвыстам. Куы цыдысты, уæд сын 
# 
ирон æгъдаумæ гæсгæ фынг сарæзтам, нуазæнтæ дæр 
ма сын радтам. Зауырбег дæр уым уыдис, уыцы 
æнкъардæй фæбадтис, стæй йын уазæг къуы- 
мæлдзæфæй йæхицæй куы раппæлыд, чи дæ расыр- 
дта, уыцы бирæгъы дæндæгтæй дæ æз фервæзын 
31 

кодтон, зæгъгæ, уæд йæ зæрдæ суынгæг, абон дæр 
ма мæ цæстытыл уайынц, йæ цæссыгтæ куыд ра- 
хъардтой, уый. 
Дыккаг бон Мæскуымæ ныдздзырдтам, зæгъын, уæ 
фæндон уын сæххæст кодтон, разыйæ нæ ацыдысты не- 
мыцæгтæ. 
— Æгас Советон Цæдисы кад бахъахъхъæдтат, арфæ 
уын кæнæм,— загътой нын уыдон. 
Мæхинымæр, куы йæ зониккат, куыд æгъдауæй йæ 
бахъахъхъæдтам уыцы кад, уæд дис кæниккат... 
Иуцасдæры фæстæ, уыцы немыцæгтæй бирæгъ чи 
амардта, уый нæм мæнæ ахæм фыстæг сæрвыста: 
«Мæнæн ахæм диссаджы цуан чи сарæзта, уыдонæн 
се ’ппæтæн дæр зæрдæбын салæмттæ. Нæхимæ куы 
æрыздæхтæн, уæд загътон, зæгьын, цуаны никуыуал 
ацæудзынæн, лæг дзы æгæр сфæлмæцы, уæлдайдæр мæ 
карæн, фæлæ мæнæ диссаг: мæ фæллад куы ссыди, уæд 
та мæ ногæй æрфæндыд уыцы хохаг къахвæндæгтыл 
ацæуын, сымах фенын. Цыбыр дзырдæй, Ирыстоны 
цуаны цы бонтæ арвыстон, уыдон мыггагмæ дæр 
рæсугъд мысинагæй баззайдзысты мæ зæрдæйы. Уымæ 
гæсгæ стыр бузныг зæгъын хайады хицæуттæ Дзуц- 
цы-фыртæн, Мысыкаты лæппуйæн, æппæт цуанæттæн 
дæр, мемæ чи бафæрæзта. Бузныг тæлмацгæнæгæн, 
машинæ скъæрæгæн. Æвæццæгæн та уæм фæцæуын, 
ныр бирæгътыл цуаны нæ, уый æгæр зын у, ныр та 
хъæддаг хуытыл бафæлварон сымах руаджы. Æцæг 
32 

мæм рагацау иу курдиат ис: æгæр-иу мын мауал нуа- 
зын кæнут... 
Æппæтæй зæрдиагдæр салæмттимæ 
Кпаус Шарайна, 
г. Вайдманнхайль». 
Беслæныхъæуккаг МЫКАГЪАТЫ 
ÆХСАРБЕГ (Попи): «Бирæгьимæ мæ 
фыццаг фембæлд мæнæй никуы рох кæны...» 
Уæртæ абон Беслæныхъæуы ног уæлмæрд кæм ис, уым 
хæсты заман гæны хуымтæ задис. Нæ сыхаг Хъантемы- 
раты Темырсолтанмæ, амардис, мæгуыр, зыдтаис æй, чи 
зоны, рухсаг уæд, дзæбæх сæрæн хæрæг уыдис. Иу зы- 
мæгон бон мæ йемæ гæны хъæд ласынмæ акодта. Уæрдон 
дзагæй фæстæмæ куыддæр рараст стæм, афтæ хуымы ас- 
тæу нарæг фæндагыл иу бирæгь нæ размæ рагæпп кодта. 
Егьау, мæсты цæстæнгас ын. Æз дæр æмæ Темырсол- 
тан дæр нæ мидбынаты сагьдау баззадыстæм. 
Бирæгь махмæ кæсы, мах — уымæ. Стæй дын кæсын, 
æмæ ме ’мбал йæ мидбынаты салд, ссæст гæныл цоппай 
кæнын райдыдта, æвæццæгæн, афтæ хъæуы, зæгьгæ йæ 
æз дæр бафæзмыдтон. Хуыцау йæ зонæг, бирæгь цы 
2 Зага № 2167 33 

ахъуыды кодта, уый, фæлæ цæхгæр фæзылд æмæ æвæд 
миты афардæг. Кæддæр æрæджиау мæ тарст ссыдис. 
Хæстон комиссариаты агьуыстытæ кæм ис, Мыка- 
гъаты бакомкоммæ, уым дæр парахатæй гæн æмæ куыдзы- 
бага задис. Уырыссаг иудзæстон Гриша нын нæ хъомтæн 
гæс уыдис. Уалдзæджы уыдис уый, мæнæ сæгътæ зайын 
куы байдайынц, уæд. Иу изæр мæ мæ фыд сæгъты размæ 
рарвыста. Кæсын, æмæ уыцы Гриша ноггуырд сæныччы 
йæ хъæбысы хæссы, йæ фæдыл та нæ сæгъ цæуы. Æз 
сæныччы мæхи хъæбысмæ райстон, хъомгæс иннæ фосмæ 
аздæхт, иу фыдуагыл дзы йæ уæззау лæдзæг фехста. Æз 
уыцы уынæрмæ куыддæр аздæхтæн, афтæ дын кæсын, 
æмæ гæнты астæуæй егъау бирæгъ рагæпп кодта æмæ нæ 
ногзад сæгъыл йæхи ныццавта, йæ фæздон æмæ йын йæ 
агъд фæмур кодта. Æз ныцъцъæхахст кодтон, сæгъ дæр, 
хъомгæс дæр æд лæдзæг махмæ фæцис, æмæ уæд бирæгъ 
алыгъд. Хъомгæс мадæл сæгъы йæ хъæбысмæ систа, нæ 
хæдзармæ йæ æрбахаста æмæ йæ уайтагъд мæ фыд æрбар- 
гæвста. Мæнæн уыцы сæгьы тæригъæдмæ мæ бон кæсын 
нæ уыд æмæ цæссыгкалгæ цæхæрадонмæ ацыдтæн. 
Уый уыд мæ дыккаг фембæлд уыцы сырдимæ, дыууæ 
хатты дæр мæ тынг фæтæрсын кодта æмæ -йæм мæсты 
уыдтæн. 
Хæсты фæстæйы азты дæр бирæгъ Беслæныхъæуы 
тынг арæх уыдис. Уæлæ стыр хиды цур цæрæн бынæттæн 
зæххыгæ уарын куы райдыдтой, уæд дзы æппæты фыц~ 
цаг æрцард иу расыггæнаг пецамайæг, йæ мыггаг мæ 
34 

æрбайрох. Æз уымæй дæс литры арахъхъæй балхæдтон 
цуанон куыдз æмæ иуæхстон топп, уæрццытæ-иу мард- 
тон, бирæгьты ныхмæ дæр мын цыдæр ныфс уыдис. 
Уыдон та уæндонæй-уæндондæрæй лæбурдтой. 
Æппæты фыццаг Хъантемыраты Амырханæн, рухсаг 
уæд уый дæр, сæ тæккæ кæртæй сæ куыдзы гыццыл 
къæбылайы ахастой бирæгътæ, йæ фæстаг хъыллист ма 
йын фехъуыстой бинонтæ. 
Зæронд уæлмæрды цур Нугзараты Алихан цардис. Сæ 
хъуг иуцасдæр бонсихорафон æвæгæсæгæй аззадис æмæ 
йæм бирæгъ фæлæбурдта, сфæлдæхта йæ, йæ гуыбын ын 
фæкъæртт кодта. Фæдисæтты хъæрмæ алыгъдис, фæлæ 
мæгуыр хъуджы тьæнгтæ зæхмæ куыд æрлæбырдысты, 
уый ма абон дæр мæ цæстытыл фæуайы. 
Иу зымæгон бон æз дæр рады хъомгæс ацыдтæн, уазал 
дымгæ йæ къуыс-къуысæй не ’нцадис. Сыхы зæронд 
лæгтæ мæ мæ фынддæс хъугимæ мæ бынатмæ бахæццæ 
кодтой, стæй иунæгæй баззадтæн. Хъомтæ æрдæгтынд, 
æрдæгссæст нартхормæ куыддæр бахæццæ сты, афтæ 
æвиппайды дзыхълæуд фæкодтой, иу ран æртыгуыр сты 
æмæ уасынц. Ай цы хабар у, зæгъгæ, сæ цурмæ базгъор- 
дтон. Дæ балгъитæг. афтæ — бирæгътæ кæйдæр хъуджы * 
бахордтой, баззадис ма дзы йæ сæры къуыдыр, стæй йæ 
сыкъа æд бæттæн... 
Мæ хъомтæ мæ коммæ нал кастысты, ниудтой, 
кæрæдзийы рæхуыстой. Сæ уастмæ нæ сых фæфæдис сты 
æмæ сæ уæд тыхтæй-амæлттæй иуварс аздæхтам. 
35 

Фæстæдæр бирæгътæй мæ маст истон уыдоныл сæрма- 
гонд цуанты, æрмæст хатыр, Дамир, уый тыххæй æндæр 
хатт... 
Журналист ДЖУСОЙТЫ НИНÆ: 
«Дзанг бæласмæ сбырыд, Миха та 
аг йæ уæлæ æрфæлдæхта...» 
Ацы хабæртгæ æз мæ фыдæй фехъуыстон, ныр сæ æз та 
кæсгæртæн фæдзурын, сырдты кой нæм куы рауайы, уæд. 
Мæ фыдыфыдæн йæ фыдыфсымæр Дзанг хуындис. 
Кæд ыл азтæ дзæвгар цыди, уæддæр ма гьæйтт-мардзæ 
сæрæн лæг уыд. 
Иу бон сфæнд кодта Къуыдаргоммæ йæ мады 
’рвадæлтæм ацæуын. Бахизæн уыди Билуртайы æфцæгыл. 
Æмæ дзы кæд сырдтæй æдас нæ уыд, уæддæр ууылты 
фæраст и тагьддæр бахæццæйы ныфсæй. Фæззыгон бон 
уыд, æмæ æфцæджы сæрмæ куы схæццæ, уæд арв сасæ- 
ста, мигь ныббадт æмæ цалдæр санчъехмæ лæг ницыуал 
уыдта. Æваст ын йæ буар судзинау ахуынчъытæ кодта 
бирæгъы ниуд. Иæ хæдуæлвæд йæ рæзты æрбасенк лас- 
та дынджыр цъæх бирæгъ æмæ та ногæй фæдисы ниуд 
ныккодта. 
Дзанг кæд хъæбатыр лæг уыд, уæддæр фæтарст: цы 
36 

хъуамæ акодтаид æнæ хæцæнгарзæй! Йæ иунæг ныфс — 
йæ фарсыл баст джидæ фæрæт. Иæ мадыфсымæрæн æй 
лæварæн бæргæ хаста, кæд ма æвыдæй аирвæза, уæд. 
Цалынмæ Дзанджы сæры уыцы хъуыдытæ кæрæдзи 
ивтой, уалынмæ бирæгътæ фондз баисты. Бамбæрста лæг, 
кæй сын ницы бакæндзæн, уый. Иæ фæстаг ныфс ма уыди, 
чысыл фалдæр цы къабузджын кæрдобæлас уыд, уый. 
Бирæгътæ йæм æввахсæй-æввахсдæр кодтой. Сæ 
дæндæгты къæрцц-къæрцц куы иу ранæй райхъуысы, куы 
иннæ ранæй. Æмæ та Дзанг дæр удаистæй йæ цыд 
(^æтагъддæр кæны, йæ фæрæтыл фидар хæцы, афтæмæй. 
Иæ иунæг бæллиц сси гæмæх ранæй аирвæзын, пирдзых- 
ты фæндиаг нæ фæуын. 
Бирæгътæ йæ алыварс зилахар райдыдтой. Мæнæ йæм 
ныр фæлæбурой, зæгъгæ, афтæ Дзанг дæр бахæццæ бы- 
натмæ. Иæ амондæн бæлас кæд бæрзонд уыд, уæддæр 
йæ бинаг къабузтæ дæлиау уыдысты, æмæ Дзанг иу 
гæппæн йæ уæлæ февзæрд. Бирæгътæ ма йыл сæхи бæргæ 
бауагътой, фæлæ ферæджы. Æррайау фесты, мæстыйæ 
й’ алыварс зилынц æмæ та сæ зæрдæхалæн ниуд айхъуы- 
сы æхсæвы талынджы. Дзанг йæхи йæ ронæй фидар æрба- 
ста, æмæ куыддæр бæласы цонгыл бæстон бадт æркодта, 
афтæ йæ сæрмæ цыдæр уынæр фæцыд. Лæг хæрдмæ 
фæкаст æмæ, зæгъгæ, ронæй фидар баст нæ уыд, уæд ын 
æнæ рахаугæ нæ уыд: йæ тæккæ сæрмæ бæласы ставддæр 
цонгыл бады дынджыр бур арс æмæ кæрдотæ хæры. 
«Гъеныр-гъе æцæг фесæфтæн», — хорзау нал уыди 
37 

Дзанг. Арсæн йæ тыхулæфтæй бæрæг уыд, кæй бафсæст 
æмæ йæ рæхджы уырдыгмæ кæй хъæуы. 
Катайы бацыд: цы хуызы аирвæза? Æваст Дзанджы 
сæры ферттывта диссаджы хъуыды: фелвæста йæ фæрæт 
æмæ дзы, арс цы цонгыл бадт, уый фæцæфтæ кодта. 
Бæласы цонджы къæс-къæс ссыди æмæ уайтагьд арсæн 
йæ тьупп зæххыл фæцыд. Бирæгьтæ афтæ фенхъæлдтой, 
лæг æрхаудта, æмæ йыл сæхи андзæрстой. Бацайдагь 
æвирхъау тох. Арсы ’ккоймæ цы бирæгь баирвæзы, уый 
йын йæ царм фаркгай рарæдувы, арсы дзæмбытæм дзы 
чи бахауы, уый та хыссæйау снæмы. Ныцъцъæл, ныммур 
сæ кодта арс. 
Дзанг бæласæй цымыдисæй каст сырдты мæлæтдзаг 
тохмæ. Суанг боныцъæхтæм ахаста сæ тох. Дзæбæх æрба- 
бон, афтæ арс адæргь æмæ йæ уд систа. Иæ фарсмæ æну- 
сон фынæй баисты бирæгьтæ дæр æртæйæ. Дыууæ ма дзы 
æнæбары хъеллæуттæгæнгæ фæаууон сты хъæды. 
Дзанг дæр ма цы бадтаид бæласыл! Æрхызт фæллад 
æмæ хуыссæгхъæлдзæгæй, стæй араст йæ фысымтæм. 
Мæ фыды иннæ мысинаг та ахæм уыд. 
Дзебаты Миха царди Хуссар Ирыстоны Нагутнийы 
хъæуы. Уæды рæстæджы ирон адæм иу дзуары бон дæр 
æнæ бæрæггæнгæ нæ уагътой. 
Михайы бинонтæ дæр иухатт сфæнд кодтой бæгæны 
бахсидын Бæлдæрæнмæ æмæ Михайы цæуын бахъуыд 
цæджджинагмæ сыхаг хъæумæ. Аг уыдис Цхуырбаты 
Цицомæ. Цицо кæрдзындæттон лæг уыди, кæцæй ра- 
38 

уагьтаид йе ’рдхорды афтæмæй! Хорз æй суазæг кодта, 
нуазгæ дæр куыннæ акодтаиккой. 
Æрталынг, афтæ Миха цæуыныл ныллæууыд. Цицо 
йæ нæ уагьта, ахсæв ам лæуу, æнафон у, зæгъгæ, фæлæ 
Миха не сразы. 
— Дыууæ къахдзæфы у ардыгæй уырдæм, цы бауа- 
йын хъæуы,— загьта лæг æмæ уæззау цæджджинаг йе 
’ккоймæ систа. 
Дыууæ хъæуы æхсæн иуцасдæр къутæрджын лæнкау 
ахаста, арæх-иу дзы фæзынди сырдтæ, уый зыдта Миха 
æмæ тындзыдта. Фæлæ лæг алы хатт рæствæндаг кæм 
фæвæййы! Раст уыцы лæнкаумæ куы бахæццæ, уæд йæ 
рæзты æрбаивгъуыдта бирæгъ. Миха йæ раздæр куыдз 
фенхъæлдта, фæлæ уалынмæ йе уæнгты ихджын донау 
бирæгъты ниуд ахъардта. Миха куы базыдта, йæ алы- 
варс цалдæрæй зилынц, уæд аг æрæппæрста зæхмæ æмæ 
хъæр кæнын райдыдта хъæумæ æххуысмæ, фæлæ уый 
нырма дæрддзæф уыд, чи йæ фехъуыстаид! 
Стыхст, мæгуыр: йæ сæр кæм бафснайа, йæ цуры къу- 
дзитæ йеддæмæ ницы. Хæцæнгарзæй йæм^— фарсыл- 
даргæ кард æмæ стыр цым лæдзæг. Йæ алыварс 
мæйрухсмæ æхсæз бирæгъы куы ауыдта, уæд йæ зæрдæ 
бынтондæр бамæгуыр. Чысыл ма — æмæ... 
Миха айтæ-уыйтæ нал фæкодта æмæ йæ цæджджинаг 
йæ уæлæ æрфæлдæхта. Бирæгьтæ аджы алыварс схъом- 
пал сты, архайынц йæ афæлдахыныл, сæ дæндæгты къæс- 
къæс цæуы. Уæззау æндон аг æнцон аппарæн нæ уыд, 
39 

фæлæ Миха æдасдæры тыххæй йæ цым лæдзæг аджы 
хъусты атъыста æмæ йыл йæхи æруагъта. 
Бирæгътæ бирæ фæцархайдтой аг аппарыныл, фæлæ 
Миха дæр йæ лæдзæгыл фидар бадт. Фæстагмæ сырдтæ 
афтæ сцыбæл сты, æмæ сæ дзæмбытæй аджы чъилты бын 
къахын райдыдтой. Фæлæ та Миха уымæн дæр хос ссар- 
дта: мидæмæ сæ кæй къах базыны, уымæн æй кардæй 
фæрæхойы, æмæ та бирæгъ тæригъæддаг ниуд ныккæны, 
афтæмæй йæ къах тугкалгæ аскъæфы. Афтæ суанг бо- 
ныцъæхтæм удуæлдай тох фæкодта тугдзыхтимæ. 
Уæдмæ адæм дæр базмæлыдысты, æмæ бирæгътæ сæ 
туджы фæд уадзгæ æвæндонæй сæхи айстой. 
Миха аджы бын ныццæнкуылтæ æхсæв-бонмæ гуы- 
бырæй бадгæйæ. Тыхтæ-фыдтæй аг иуварс аппæрста æмæ 
рахылд йæ бынæй. Цы нæ фæкодта, фæлæ йæ бон аг си- 
сын нал бацис. Уым æй ныууагьта, йæ хæдзармæ æрцыд, 
стæй кæйдæртимæ аг хæссынмæ аздæхт. 
Црайуаг МСОЙТЫ АСЛÆМЫРЗÆ: 
«Æз тæрсын никæй кæнын, фæлæ...» 
Бирæгъ æнæфсис кæй у, уый, Къостайы загъдау, ал- 
чидæр зоны. Куы фæхæры, уæд стыр комдзæгтæй. Иæ 
40 
■ 1 V Ж*" 

хуынкъмæ куы раздæхы йæ цуанæй, уæд сæ фæстæмæ 
суомы æмæ сæ ногæй райдайы хайгай хæрын. Фылдæр 
хатт йæхи афтæ ныттыппыр кæны, æмæ йын базмæлын 
дæр зын вæййы. Куыд тугдзых сты, уымæ ма кæс... 
Зæронд, æнæхъару бирæгъы иннæтæ се ’хсæнæй ратард- 
той, ахæм æгъдау сæм ис. Уый, мæгуыр, хæринаггур зыл- 
ди, уæдæ цы кодтаид, æмæ цуанæтты къæппæджы ба- 
хаудта. Цалынмæ йæм уыдон зындысты, уæдмæ йын йæ 
ниуынмæ йæ раздæры æмбæлттæ йæ алыварс амбырд 
сты, амдзæгьд ыл кодтой, къæппæджы ма дзы иу къах 
аззадис. Æз сæ сæ уыцы миниуæджы тыххæй ме сæфт 
уынын. 
Уый ахæм сырды мыггаг у, æмæ куы ницæуыл хæст 
фæкæны, уæд æлыг кæнæ бутьро дæр хæры. Æххормагæй 
та æрра кæны. 
Цæвиттон, 1954 азы ноябры кæрон иу бирæгь æхсæвы- 
гон æрбафтыд Цраумæ. Махмæ уыд стыр куыдэ. Бон-иу 
уыди баст, æхсæв — уæгъд. Æнафон æрбацыдтæн 
нæхимæ, æмæ йæ куы суагътон, уæд рæйын райдыдта. 
Æмбисæхсæвмæ быруйы сæрæй нæ рахызт. Фыррæйдæй 
фæсус кæнын райдыдта. Мæ мад мæ райхъал кодта. Кæд 
бирæгътæ искйей стуртæ хæрьшц, зæгъгае, куыдз, дам, 
хуымæтæджы нæ рæйы. Æз райстон дыууæхæтæлон æмæ 
æддæмæ рацыдтæн. Куыдз мæ фарсмæ рæйгæ цæуы, 
фæлæ дарддæр нæ уæнды. Базыдта, æввахс æрра бирæгъ 
кæй ис, уый. 
Фæстæдæр мæм сылгоймæгты хъæлæба æрбайхъуыст 
41 

Гæдзалæты кæртæй. Уыдонæн сæ зæронд ус рынчын уыд, 
æмæ кæд йæ цардæй ахицæн, зæгьгæ, мæхинымæр бан- 
хъæлдтон. Фæлæ хæдзармæ куы баввахс дæн, уæд ауыд- 
тон æндæр ныв. Сылгоймæгтæ тыргьæй цырагь дарынц 
æмæ удаистæй цъæхахст кæнынц. Æз кæртмæ бахызтæн, 
цы хабар у, зæгьгæ, сæ фæрсын. Ма, дам, æрбацу, 
цæхæрадоны бирæгь ис, зæгьгæ, мæм дзурынц. 
Уалынмæ фаллаг сыхæй æрбайхъуыст хуыйы хъыллист 
æмæ сылгоймаджы тарст фæдисхъæр, мæнæ ис, мæнæ, 
зæгъгæ. Æз цæхæрадæтты батахтæн уырдæм. Бирæгъ 
хуыйы фæуагъта æмæ сылгоймаджы йæ быны акодта. Иæ 
русыл ын фæхæцыд æмæ йæ туг калд. Хъаруджын сыл- 
гоймаг бæзджын кæлмæрзæнæй ныххæцыд бирæгъы бы- 
рынкъыл. Бирæгъ уæле, сылгоймаг бынæй — топпæй 
куыд фехстаин. Къахæй бирæгъæн йæ фарс ныццавтон. 
Куы фæлидзæг, уæд та йæ нæмыгæй фехстон, фæлæ 
цæфæй алыгъд. Æз йæ фæстæ топпæлвæстæй згъорын 
æмæ йæ чысыл фæстæдæр Гæлæуты кæртæй дарддæр нал 
ауагътон. Сфæлдæхтон æй уым. 
Хъыгагæн, уыцы æхсæв бирæгъ канд фаллаг сыхаг 
сылгоймагыл нæ фæхæцыд, фæлæ ма ноджыдæр хъæуы 
цæрджытæй æртæ нæлгоймагыл. Се ’ппæтæн дæр уыцы 
æхсæв афойнадыл фыццаг медицинон æххуыс радта хъæу- 
уон амбулаторийы фельдшер Дзанæгаты Анютæ. Фæлæ, 
æрра бирæгъ кæуыл фæхæцыд, уыцы цыппар адæймагæй 
16 боны фæстæ æртæйæ амардысты æмæ дын сæ мыггæгтæ 
уый тыххæй нæ дзурын. Адæмы зæрдæ сыл куыд нæ 
42 

фæрыст, зиантæм къух æвæрынмæ дæр æввахс цæуын та 
дохтыртæ никæй уагьтой. Сæхæдæг сæ противогазтимæ 
баныгæдтой хъæуы уæлмæрдты. 
Ам мæ дарддæр зæгьын фæнды: æрра бирæгь цы 
кæртыгы уыдис, уыдон æппæтæйдæр афойнадыл дезин- 
фекцигонд æрцыдысты. Фæлæ кæуыл фæхæцыд, уыцы 
рынчынтæн дохтыртæ уколтæ фæкодтой, се ’мгьуыд 
кæмæн фæци, ахæм зæронд хостæй, æмæ сын ницы фех- 
хуыс сты. Ацы хъуыддаджы районы сæйраг дохтыр Хъы- 
бызы-фырт æбæрнондзинад кæй равдыста, уый тыххæй 
ист бæргæ æрцыд йæ куыстæй, фæлæ зианджынты 
зæрдæрыст уымæй нæ фæкъаддæр. 
Фæдисы уавæр сæвзæрд Црауы. Бирæгъ æрра кæй 
уыд, уый сбæлвырд лабораторон анализтæй. Дарддæр 
мадзæлттæ аразын хъуыд, цæмæй низ ма апырх уыдаид 
хъæуыл. Уыцы бирæгъ та æхсæв-бонмæ кæцы уынгты нæ 
ауад, кæй кæрты нæ балæууыд, ахæм нæ уыд. Дохтырты 
амындæй хъæуы иу куыдз æмæ гæды дæр нал баззад, æрра 
кæнын байдыдтой суанг хуытæ дæр. Фæлæ районы ме- 
дицинон кусджытæ, мидхъуыддæгты оргæнтæ æппæт дæр 
сарæзтой, цæмæй æгьатыр низ ма апырх уыдаид амы 
цæрджытыл. 
Ахæм æнамонд хабар ма раздæр æрцыд Уæллаг Мы- 
зуры дæр. Хъæрджынты Егор йе ’фсымæримæ бирæгъ 
амардтой. Цæмæй æнхъæл уъщысты, æрра кæй у, уый. 
Куы йæ бастыгътой, уæд уыдоныл низ бахæцыд æмæ 
къорд боны фæстæ амардысты. 
43 

Иухатт ма мын мæ сыхаг зæронд лæг Бæцойты Тем- 
бол афтæ радзырдта: «Мæ фыдимæ быдырæй Æрхонмæ 
фæцæйцыдыстæм. Æмбисæхсæв уыдаид, афтæ бахæццæ 
стæм Уæлладжыры комы Сыфтæрджын лæгæтмæ. Нæ 
фæллад суадзæм, зæгьгæ, лæгæтмæ куы бацыдыстæм, уæд 
дзы бирæгь рагæпп кодта æмæ комы дæлæмæ алыгьд. 
Лæгæты куы срухс кодтам, уæд дæ балгъитæг афтæ: иу 
лæг йæхи къултыл хойы. Бирæгь ын йæ хурхы сæртæ аха- 
уын кодта». 
Раст куы зæгьæм, уæд бирæгь адæймагæн цы знаггад 
кæны, уый бирæ ныхасы аккаг у. Махæй уæлдай дзы 
хъæды сырдтæ дæр уынгæджы сты. Æхсæвæй-бонæй 
бирæгьты балтæ зилынцсæгуытгæ, сычъитæ, тæрхъустæ, 
иннæ хъæддаг цæрæгойты фæстæ. Арæх сын бахæрынц 
сæ лæппынты. Афтæмæй та къорд азы размæ уыд ахæм 
закъон: бирæгь, дам, санитар у, æмæ мах уыдоны марын 
нал уагътой. О, о, нал уагътой! Уый тыххæй дын алы цуа- 
нон дæр рахъаст кæндзæн. Семæ ма куы ныхас кæнай, 
уæд-ма сæ-иу афæрс... Ау, уый цавæр санитар у, адæмы 
кой нал кæнын, фæлæ сырдтæн сæхицæй дæр сæ 
дзæбæхты, сæ рынчынты чи не ’взары, чи нæ сыл ауæр- 
ды?!. 
Фидарæй æмæ дын æй мæстыйæ зæгъын: афæстаг 
цалдæр азы нæ чысыл Иры уыцы тугдзыхты марыныл 
ничиуал тыхсы. Æмæ уый кæцæй цæуы, уый ды нæ зо- 
ныс? Уый дзы ис, уый! Абон фылдæр цуан кæнынцсæхи 
хъæппæрисæй, сæхи фæрæзтæ хардз кæнгæйæ хъæддаг 
44 

хуытыл, сычъитыл... Æмбарыс мæ? Нæреспубликæйы 
цуанæтты æхсæнады сæрдар Хъуыдакаты Хъазыбе- 
джы нымадмæ гæсгæ 2000 азы мард æрцыд 69 бирæ- 
гьы, 2001 азы — 63, 2002-æм — 73, 2003-æм — 68, 
2004-æм — 54 æмæ фарон та æрмæст 53. Истæуыл дын 
дзурынц уыцы нымæцтæ? Афтæ ма дарддæр куы ахæс- 
са, уæд дзы, бауырнæд дæ, мур дæр ницы рамбул- 
дзыстæм. Нырма уал лæбурынц хъæддаг сырдтæ æмæ 
хæдзарон цæрæгойтæм, фæлæ балбирæгътæ куы сбирæ 
уой, уæд нын нæхимæ дæр уæндын райдайдзысты. Æз 
тæрсын никæй кæнын, фæлæ уыцы хъуыддагмæ не 
’ргом куы нæ аздахæм, уæд сомбон нæ хабæрттæ æвзæр 
уыдзысты. Нæ фыдæлтæм мæнæ ахæм æгъдау уыдис: 
фос-иу æхсæв æдде куы баззадысты, уæд-иу хæдзары 
хицау бæндæнæй бандоны къæхтæ фидар бабаста, ома, 
бирæгъы æфсæртæ. бæттын, зæгъгæ. 
Уæ зæрдæ уæ ма фæсайæд, хорз адæм... 
Нывгæнæг ГАСЫНТЫ ЖОРЖ: 
1 
«Мæ фыдыхо Дзикка бирæгьы синты 
сагой ныссагьта...» 
Фыдыбæстæйы Стыр хæсты фæстæ фыццаг азты элек- 
трон рухсæй пайда кæнынæн мæнæ ныры хуызæн 
45 

фадæттæ нæ уыдис. Мæныл уæд æхсæз азы йеддæмæ 
нæма цыдис, цардыстæм уæртæ Сырх-Дыгуры. 
Хæдзæртты изæрыгæтты сыгътой æрмæст фæтæген 
цырæгътæ. Скъоладзаутæ-иу сæ уроктæ цæттæ кодтой 
суанг пецы сугты арты рухсмæ дæр. Уынгтæ-иу тары 
аныгъуылдысты, æмæ уымæй пайда кодтой хъæддаг 
сырдтæ, тынгдæр та бирæгътæ. 
Иу фæззыгон æхсæв нæ бинонты æнахуыр тарст 
уынæрмæ мæ фынæйæ æрыхъал дæн. Рудзынгæй кæртмæ 
кæсын, æмæ сæ чи фæрæт, чи лæдзæг, чи та сагоимæ нæ 
сыхаг Хъæрджынтæм фæдисы згъорынц. Цыдæр æрцы- 
дис, уый бамбæрстон æмæ сæ фæдыл æз дæр уым балæу- 
уыдтæн. Уæдмæ уым адæмæй байдзаг. Куыд рабæрæг, 
афтæмæй иу бирæгъ кауы сæрты кæртмæ æрбахызт, афо- 
ныл æй бæргæ ауыдтой, схъæр ыл кодтой, фæлæ уый 
фысдон æмæ хуыдоны йæ сæр фæцавта, уыдон та сæ 
бæрзонд тыргъты бын уыдысты. Хистæр лæгтæ скатай 
сты, уынаффæ кодтой, куыд æй ратæрæм уырдыгæй, 
зæгъгæ. Уым та фыстæ дæр æмæ хуытæ дæр уасыдысты, 
сæ хъиу-хъиу уæлæрвтæм хъуысыд. Уалынмæ лæппутæй 
чидæр фæцарæхст: йæ зæронд хæдон йæ уæлæйæ феппæр- 
ста, стымбыл æй кодта, фæтæген ыл басæххæтт кодта, 
ссыгъта йæ æмæ йæ, тугдзых кæм уыд, уырдæм баппæр- 
ста. Фосы фæдисхъæр ноджы фæтынгдæр. Уалынмæ дын 
кæсæм, æмæ дынджыр цъæх бирæгъ уырдыгæй куы 
ратæррæст кæнид. Абон дæр ма мæ йе ’рттиваг цæстытæ 
нæ рох кæнынц. 
46 

Афтæ рауад, æмæ тугдзых йæ ных сарæзта, мæ фы- 
дыхо Дзиккæ кæм лæууыд, уыцырдæм, ногæй та кауы 
сæрты агæпп кæнын йæ зæрды уыд. Дзиккæ дзы нæ 
фæтарст, æмæ дзы æз уый тыххæй æдзух сæрыстыр 
уыдтæн, айтæ-уыйтæ нал фæкодта, фæлæ йын йе ’ртæкъу- 
хыг сагой йæ фæтæн синты ныссагьта, йæхæдæг та 
фæрсырдæм ахауд. Сылгоймæгты цъæхахст райхъуыст, 
сьюæллæттæ фæйнæрдæм лидзæг фесты. Бирæгь адæмы 
æхсæнты кæрты гом дуарыл алыгъд, цалдæр лæджы йæ 
фæстейы асырдтой. Тигъыл Арсæгты Ладийы дуармæ 
Дзиккайы цыбырхъæд сагой сырды рагъæй рахаудта, 
æвæццæгæн дзы уæлæнгæйтгы нынныхст, цас хъаруйы 
хицау уыд мæ фыдыхо. 
Фæстæдæр куыд рабæрæг, афтæмæй уыцы бирæгь 
тыргъты бын иу хуыйы къæбыла æмæ дыууæ фысы 
къубæлттæ ахауын кодта. 
Уый уыдис мæ фыццаг фембæлд тугдзыхимæ. 
Дыккаг хатт та йыл мæнæ ахæм хуызы сæмбæлдтæн. 
Мæ мад Сафетка мæ фæсæмбисæхсæв райхъал кодта, 
уæлæмæ, дам, сыст æмæ не ссинаг куыроймæ ахæссæм. 
Нæ рад уыдис уæд. Мæн кæм фæндыдис хъарм хуыссæн 
ныууадзын, фæлæ мын хуыздæр гæнæн нæ уыд, æнæба- 
ры рабадтæн æмæ æрдæгфынæйæ цудтытæ-мудтытæ 
кæнгæйæ йæ фæдыл араст дæн. Ме ’ккойы ссинаджы 
дзæкъул, мæ мады къухы та финаг фанар æмæ къобор 
лæдзæг. 
Хъæугæрон Икъаты Чабæйы тигъыл быдыры ’рдæм 
47 

азылдыстæм уырдыджы, колхозы бæхдоны рæзты къах- 
вæндагыл мæйрухсы кæрæдзийы фæстæ цæуæм. Бирæ нæ 
нал хъуыдис бынатмæ, афтæ мæ мад дзыхълæуд æркодта 
æмæ мын лæдзæгæй бæхдоны фале къуылдыммæ ацамыд- 
та: 
— Уæртæ еци дууæ листæг зинги ба ци æнцæ? 
Æз уыцырдæм фæкастæн æмæ дзы куыдзы 
æндæрджы хуызæн суыдтон. Уый, зæгъын, уæлæ 
кæйдæр дзæгъæл куыдз у. Æмæ та уæд нæ фæндаг 
дарддæр адардтам. 
Куыройы хуылфы æз афтид дзæкъулыл хæцын, мад 
та дзы чысыл хъæдын фыййагæй ссад æвгæны. Хъусын, 
æмæ дын доны æмæ куыройы фыдты хъæримæ баиу ис 
бирæгъы ниуын. Мæ мад фестъæлфæгау кодта йæ мид- 
бынаты: 
— Æнгъæлдæн, биццеу, дæ куй берæгъæй рагæпп 
кодта?!. 
Нæ дзæкъул байдзаг, йæ ком ын фидар бабастам, фæлæ 
мæ мад цæуыныл нæ тагъд кодта, йæхи мæрзæг скодта, 
рудзынджы уæлвæйнæджы рыгтæ цъылынæй рахафта. 
Æвæццæгæн æмæ йæ зæрдæ дардта, нæ рацыдмæ кæд 
бирæгъ уым нал уаид, зæгьгæ. Æрæджиау уæддæр нæ 
фæдыл дуар гуыдырæй сæхгæдтам, фæлæ куыддæр 
ауындзгæ хидыл доны фаллаг былмæ бахызтыстæм, 
афтæ бирæгъ нæ тæккæ размæ фæци æмæ йæхи 
мæнырдæм æрбауагьта. Абон дæр ма дис кæнын, мæ мад 
дзы куыд нæ фæтарстис, куыд сарæхстис, ууыл. Къобо- 
48 

ла лæдзæгæй йын йæ синтæ афтæ æрцавта, æмæ бирæгьы 
къæхтæ фæтасыдысты, хъиухъиугæнгæ иуварс асынк- 
сынк кодта, йæ къæдзил йæ къæхты æхсæн фæтъыста, 
афтæмæй. Иæ фæстæгтыл æрбадтис æмæ нæм кæсы, ныу- 
уадзынвæнд нæ нæ кæны, цыдæр ма уыдис йæ зæрды, 
куыд фæстæмæ нæм ногæй æввахсæй-æввахсдæр цæуын 
байдыдта, тæрсæм дзы, уый бамбæрста. 
Цас рæстæг рацыдаид, Хуыцау йæ зонæг, фæлæ мæ 
мады хъæр æмæ мæ кæуын колхозы бæхдоны æхсæвгæс 
Хъараты Бицомæ фехъуыстысты. Нæ уæлхъус алæууыд, 
мæ мады къухæй ссады дзæкъул æмæ фанар райста. 
Бирæгъ уымæй дæр нæ фæтарст, айтæ-уыйтæ нал фæкод- 
та, фæлæ мæнырдæм йæхи æрбаскъæрдта. Бицо йæм цырд 
фæлæууыд æмæ йын фанар йæ тæккæ сæрыл фæкодта. 
Сырдæн уый æнæнхъæлæджы уыд, фæтарст, донмарæ- 
ны сæрты ма йæхи бæргæ фехста, фæлæ куыройы нуктæй 
иуыл йæ тъæпп фæцыд æмæ йæ уый бынмæ йæ фæдыл 
аскъæфта. Бæргæ ма архайдта раирвæзыныл, фæлæ 
цæмæй зыдта, доны мидæг нучы фæйнæджытæ бырын- 
цъаг свæййынц, уый... 
Иу дзырдæй, не ’ртæйы фæндиаг дæр фæцис. Бицо 
нын куыд радзырдта, афтæмæй, дам, уый, æвæццæгæн 
æмæ бæхдонмæ хъуызыди, фæлæ махыл куы сæмбæлд, 
уæд йæ фæнд аивта. Мæнæй уыцы æхсæвы тарст никуы 
ферох уыдзæнис. 
Фæстаг хатт ма мæ фембæлд бирæгъимæ уыдис 1957 
азы. Сæрды каникулты рæстæг нæм цалдæр скъоладза- 
49 

уæй йæхимæ басидт колхозы бригадир Гобеты Франк 
æмæ нын ныллæгъстæ кодта. Æрыдоны хорисæн 
пунктмæ, дам, нæ мæнæу ласын хъæуы машинæты æмæ 
нæм æвгæнынмæ фæкæсут. Ахæм хæларзæрдæ адæй- 
магæн «нæ» зæгъын нæ бафæрæзтам, цъупдзаг сæ бакод- 
там æмæ нæхæдæг дæр Æрыдонмæ араст стæм, уым та 
сæ хъуамæ калгæ ракодтаиккам. Æз, Хъалаты Геор, 
Гуыссауты Юрик, Дзусты Хъанымæт иу машинæйы 
гуыффæйы кæттагæй æмбæрзт мæнæуыл нæхи ауагътам 
æмæ зарыс ма — нал. Шофыр та Текъойты Виктор 
уыдис, Франк йæхæдæг та раззаг машинæйы сбадт. 
Æрдæгфæндагыл ныл æризæр, мигъ æрбадт. Мæсчъы 
адагæй чысыл фалдæр Чырыстонхъæуы фосы фермæты 
цур æэ цæмæдæр гæсгæ гуыффæйы мæ уæрджытыл слæу- 
уыдтæн. Кæсын, æмæ дын æнæтынд нартхоры хуымæй 
нæ машинæйы тæккæ размæ цыдæр рагæпп кодта. Æз 
кабинæйы сæр æрхостон: 
— Виктор, бауром, бауром!.. 
Уæдмæ йæ уый йæхæдæг дæр ауыдта, рухсытæ ахуыс- 
сын кодта, стæй сæ æваст фæстæмæ ссыгъта. Сырд ма- 
хырдæм фæзылд æмæ тæхгæ машинæйы буферыл йæхи 
сцавта, размæ асхъиудта. 
Мах зæхмæ æргæппытæ кодтам, рухсмæ йæм кæсæм. 
Саубыны мæллæг бирæгъ разынди, йæ дзых ма фæхæлиу- 
фæхæлиу бæргæ кодта, фæлæ йын уый дæр бирæ нæ аха- 
ста. Æрлæмæгъ, æрсабыр, йæ цæстытæ дзагъырæй баз- 
задысты. 
50 

Франк йæ дзыппæй даргъ згæхæрд хæрынкъа систа, 
фæндаджы былыл дзæгьæл æппæрст уираг дурыл æй 
сцыргь кодта æмæ дзы бирæгьы бастыгъта, царм маши- 
нæйы фарсыл ауыгьд ведрайы ныппæрста. 
Æз уыцы тугдзыхæн æппындæр нæ фæтæригьæд код- 
тон. 
ЦЫ МЫН ДЗЫРДТОЙ ЦУАНÆТТÆ... 
Цуанæтты хæдзарады раздæры 
директор ХЪУППЕТЫ АЛЫКСАНДР: 
«Иæхицæй зондджындæр тугдзых нæй...» 
1 
Уыцы адæмон æмбисонд зондзынæ, Дамир... Бирæ- 
гьы, дам, йæ къæхтæ дарынц. Æмæ йæ размæ та цы 
схойы, уый зоныс? Иæ гуыбын! Уæллæй, æз дын зæгьын: 
бирæгъæй æнæфсисдæр сырд нæма райгуырдис. 
Афæдзмæ бахæры тоннæ æмæ æрдæг аёрмæст дзидза, иу . 
бонмæ дзы хауы цыппар килограммы. Фæлæ куы æгæр 
хæрдджын вæййы, куы та æгæр æххормаг. Æххормагæн 
та у тынг фæразон. Иу рагуалдзæг нæ цуанæттæ амард- 
той иу зæронд бирæгъы, æмæ йæ куы бастыгътой, уæд 
ын йæ ахсæны банымадтой авдсæдæ стæджы муры, иуæй- 
51 

иутæ дзы тынг цыргъ. Уымæй размæ уæлæ Хъобангомы 
ногзад байраг бахордта. Æхсæрысæры иу кæмæндæр 
æхсæвы сæ куыдз цыдæр фæцис сæ кæртæй. 
Æрбадæлдзæх. Дыккаг бон дын уыцы хъæуккаг цуанон 
Магкæты Амырхан иу стыр бирæгъы куы амарид. Иæ 
царм ын бастигъæм, зæгъгæ, æмæ йын йæ гуыбын дæр 
кардæй сфазтой, æмæ дын уыцы сæфт куыдз йæ хуылфы 
куы разынид. Æвæццæгæн, сырд афтæ æххормаг уыдис, 
æмæ гыццыл куыдзы æрдæгæууылдтытæй аныхъуырдта. 
Нæ цуанæттæй иу æндæр дис ницæуыл кодта, бирæгъы 
бон хæрын цас у, ууыл. Афтæ-иу загъта: 
— Уагæры уый цавæр ахсæны хицау у, резинæйæ конд 
ын у æмæ ивæзгæ кæны? 
Æз мæхæдæг æдзухдæр афтæ æнхъæлдтон, цыма 
бирæгъ дзидза йеддæмæ ницы уарзы, цалынмæ йæ нæ 
федтон, уæдмæ. Иу мæйрухс æхсæв ме ’мбал цуанонимæ 
дыргъдоны бæлæсты æхсæн хосы æмбатъæйы сæр хуыс- 
сæм, уынæртæм хъусæм. Уалынмæ дын нæ фале дыу- 
уæ дынджыр бирæгъы куы æрлæууид. Ме ’мбал йæ дыу- 
уæхстонмæ фæлæбурдта, фæлæ йæ æз нæ бауагътон, 
фæлæуу-ма, зæгъын, бакæсæм уал сæм, цымæ дарддæр 
цы кæниккой. Æмæ дæлæ диссаг! Бæласы бынмæ чи 
æрызгъæлд, уыцы æмбыд фæткъуытыл ралæууыдысты, 
сæ зæрдиаг хæмц-хæмц махмæ дæр хъуысти. Иу бæласæй 
иннæмæ цыдысты, стæй фæаууон сты, æмæ ма сæ уæд 
фæнды æхс, фæнды — нал. 
Адджинæгтæ дæр бирæ уарзынц. Мæнæ ма быдыр- 
52 

\ 
гæсты бафæрсут, æхсæв уын, зæгъ, уæ харбызты хуымтæ 
чи бассæнды. Бирæгьтæ... Харбызæй хуыздæр сын мацы 
ратт. Сæ тæккæ рæгьæдтæ сын равзарынц, дыууæ дихы 
йæ акæнынц, сæ хъæппытæ сын бахæрынц. Суанг 
æрыскъæфтæ дæр ма хæрынц. 
Бирæгь куы ныззайы, уæд мады дæр æмæ ноггуырд 
къæбысты дæр хæссы нæл бирæгъ. Зæгьæм, цуаны ацыд, 
исты сын æрбахæссон, зæгъгæ, фæлæ афтидæй 
æрбаздæхт. Уæд æй сыл бирæгъ суомын кæны, йæхæдæг 
сусæгæй кæмдæр цы мысты мур бахордта, уый дæр. Уый 
сæ закъон ахæм у. Къæбыстыл 2-3 мæйы куы рацæуы, 
ома фылдæр хæрын куы райдайынц, æмæ сын нæл бирæгъ 
цы æрбахæссы, уый сын фаг куы нал фæкæны, уæд хæри- 
нагыл цуаны ацæуы сыл бирæгъ йæхæдæг дæр. Æмæ уæд 
уыцы рæстæг уыдон уæлдай æгъатырдæр вæййынц, ни- 
цæуыл уал фæауæрдынц, иннæ хъæддаг сырдтæн сæхи- 
уыл дæр. 
Иу ахæм миниуæг ма сæм ис. Мæнæ фосы дзугмæ ба- 
лæбурдта, зæгъгæ, уæд ын хæрынмæ иу фыс дæр фаг 
вæййы, æгæр бирæ дæр ма йын у иу хæрдæн, афтæмæй та 
амары иу хаттæн дыууиссæдзы бæрц, сæ хурхуадындзтæ 
сын атоны. 4 ■ ■ 
Цæмæн афтæ кæны?.. Уымæн, æмæ уæд йе ’цæг зыд- 
дзинад чи у, уый парахатæй ссудзы. Адæймаг цуанæттæ 
дæр афтæ сты. Зæгъæм, цуаны ацыди, зæгъгæ, уæд ын 
иу хуы фаг у, фæлæ бирæтыл куы сæмбæлы, уæд дзы 
æфсис нал фæзоны, ралæууы сыл. Бирæгь дæр афтæ у... 
53 

Мæн арæх баййарынц чидæртæ, бирæгътæ, дам, 
афтæ арæх цæмæн ниуынц. Мах тæрсын кæнынц, æви 
сын æххормаг кæй у, уый февдисынц? Зæгъын, иу дæр 
нæ æмæ иннæ дæр... Фæлæуу-ма, Дамир, æз дын 
мæнæ иу скъуыддзаг бакæсон, бирæгъы тыххæй мæм 
цы чиныг ис, уымæй. Тынгдæр дæ цæмæй бауырна, 
уый мæ фæнды. Кæс-ма... Мæнæ 58-æм фарсыл афтæ 
фыссынц: «Æнтыстджын цуаны фæстæ бирæгътæ сæ 
цæрæн бынæттæм раздæхынц, сæ гуыбынтæ дзидзайæ 
сæ тæккæ дзаг, афтæмæй. Иæ иу хай йын сæ 
лæппынтæн суомынц, æмæ уыдон дæр сæхи бафса- 
дынц хъарм, сыгьдæг, æрдæгæууылд дзидзайæ. Уый 
фæстæ бирæгъты дзуг зæххыл йæхи æруадзы, цæмæй 
сæ фæллад ацæуа, æмæ уыцы рæстæг сæ иу уынаффæ 
рахæссы: ницы хъуаг стæм, абон уал нын бухъцард 
ис, зæгъгæ, афон нын у ныззарынмæ, йæ хæмхудтæ 
фæхъил кæны арвмæ æмæ дæргъвæтин нынниуы, 
зæрдæриссæн ниуд. Иннæтæ уый фехъуыстой цы! Сæ 
къæдзилтæ фæхъил кæнынц, йæ алыварс амбырд 
вæййынц æмæ уасыс ма — нал. Ахуыргæндтæ дæр 
æй нæ зонынц, уый сын цы миниуæг у, уый. Чи зоны, 
ахæм хуызы уыдон фæсидынц, цуаны сын фæстейы 
чи баззад, уыцы æмбæлттæм, науæд та сæ сыхаг би- 
рæгъты дзугтæм, цыдæр тас сæм фæцæуы, зæгъгæ, 
æмбарын фæкæнынц. Чидæртæ та фæзæгъынц, 
зæгъгæ, дам, уыдонмæ дæр мæнæ адæмы хуызæн за- 
рын æрцæуы...» 
54 

2 
Бирæгъ сырдтæн се ’ппæтæй зондджындæр у. Лæг 
куы фæзынди, уæдæй абонмæ уый уымæн йæ фæдыл зилы 
æмæ дзы йæхицæн бирæ хиндзинæдтæ райста. Æз хъæу- 
гæрон цардтæн, нæ цуры стыр æрх уыдис. Иу мæйрухс 
æхсæв дын мæм мæ мад хъæр кæны: 
— Гъей, уæртæ лæппу, дæлæ нын бирæгь нæ хуыйы 
фæтæры!.. 
Мæныл уæд 12-ЛЗ азы цыдаид. Куыд дæсны архайд- 
та, уымæ-ма кæс! Иæ хъусыл ын дæндагæй ныххæцыд, 
йæ къæдзилæй та йын йæ фæсонтыл ралæууыд æмæ йæ 
афтæмæй размæ тардта. Æз æй фæстейы асырдтон, тынг 
ныхъхъæр кодтон, стæй йыл дур фехстон, ауад ыл æмæ 
йæ уæд феуæгъд кодта... 
Бæх чи у, бæх, уый йæ байраджы бирæгъы дзыхмæ 
æнцонтæй нæ ратдзæнис, хъахъхъæнгæ йæ фæкæны, уæл- 
дайдæр нæл бæх. Байраг та æууæндаг у, бирæгъ йæ фæдыл 
бирæ фæзилы-фæзилы, æмæ йæ хибарæй куы ссары, уæд 
æм хæсгæг бацæуы, йæ быны атулы, йæ къæхтæ йæм фæти- 
лы, стæй фесты, иуварс азгьоры, зæххыл та ногæй атулы, 
æмæ та йæм цымыдис, æнæфенд, æууæндаг байраг базгъо- 
ры. Иу дзырдæй, иннæ бæхты цурæй йæ иуварсмæ асайы, 
стæй йæм фæлæбуры, йæ гуыбыны цъар ын астигъы, йæ 
хурхы уадындзтæ йын атоны. Ныууадзы йæ уым, стæй йæм 
æхсæвы æрбацæуы æмæ хæрыс ма — нал... 
Иу райсомраджы цалдæрæй хуытыл цуаны ацы- 
55 

дыстæм. Мит — уæрджытæм. Кæсæм, æмæ хъæды фæтæн 
æрдузмæ иу рувас рагæпп кодта, æмæ дзы цы иугай пыхс- 
къутæртæ уыдис, уыдонæй иуы бын амбæхст. Уалынмæ 
дын фондз бирæгьы фæзынд, уыдон сырдтой рувасы. 
Куы нал æй уыдтой, уæд алырдæмты акæстытæ кодтой, 
митыл кæрæдзийы фарсмæ æрбадтысты. Мах сæм би- 
нокльтæй кæсæм. Мæнмæ хорз зынд, стырдæр бирæгъ, 
æвæццæгæн уый уыдис сæ раздзог, иннæтæн йæ хъустæй 
цыдæртæ куыд амыдта, уый. Цы бакуыстой?.. Дыууæ 
бирæгъы дзы фæхицæн æмæ, рувасы фæд кæдæм 
бахæццæ, уырдæм бахъуызыдысты. Мах дæр æй уыдтам, 
уыдон дæр: фæд уырдыгæй Нал рацыд, уым ис. Æмæ уæд 
сæ иннæ æмбæлттæм сæ хъустæ батылдтой, æмæ уæд 
уыдон разæй, адон та фæстейы уыцы пыхсмæ бырын рай- 
дыдтой. Рувас сæ бафиппайдта, уырдыгæй — сæррæтт, 
фæлæ фæстейы цы дыууæ сгарæджы уыд, уыдон æй сæ 
быны анорстой. Раздæр æм хистæр бирæгъ бацыд, фыц- 
цаг ныкъкъæмсы бар уый уыд... Се ’ппæты фаг дæр сси, 
афтид къæдзил ма дзы аззад... 
3 
Иæ азтæм гæсгæ зæрондæй, кæнæ йæхи æгъдауæй чи 
амæлы, ахæм бирæгъы мард нæ цуанæттæй нырма ник^ы- 
ма ничи ссардта. Куыд кæнынц, уымæ-ма кæс... Йæ 
мæлын афон æрцæуы, зæгъгæ, уæд йæхицæн рагацау 
сусæг бынат ссары, рувасы хуынчъы дæр бабыры, исты 
56 

рох лæгæты дæр. Иу дзырдæй, адон сæ мæлæт фæзонынц. 
Иу хатт иу фыййауы фарстон, зæгьын, чи амæлы, уыцы 
бирæгь цы фæвæййы. 
Цæй тыххæй йæ афтæ фарстон? Кæддæр уæлæ Уына- 
лы сæрмæ Холысты фос хызтам, нæ колхозы фос. 
Уыгæрдæн уыдис стыр, дæрдтыл æрзылд, йæ тæккæ ас- 
тæу та — цъымара. Фæззæджы, бæлвырддæрæй та сен- 
тябры кæрон, уырдыгæй раскъæрдтам бæхтæ æмæ хъом- 
восы, фысгæ ма уым баззадысты. Æрмæсг ма дзы иу къуы- 
лых бæх ныууагътам, сохъхъыр уыдис иу цæстæй, 
фырнардæй хæлдис, æмæ уый, æвæццæгæн, бирæгьтæ 
дæр зыдтой. Боныцъæхтыл æм бацыдысты, фæрасур-ба- 
сур æй кодтой, уый сын ахсын нæ куымдта æмæ йæ уæд 
цъымарайы астæумæ батардтой, æмæ уым куы ныссагьд, 
йæ къах сæфтауын куы нал куымдта, уæд æм йæ сохъхъыр 
цæсты ’рдыгæй бахъуызыдысты. 
Не ’мбæлттæй йæ иу уæлæ рагъы сæрæй кæддæр- 
уæддæр ауыдта æмæ нæм ныхъхъæр кодта, рæвдздæр, 
дам, дæлæ нын Котиччы, афтæ йæ хуыдтам, бирæгътæ 
хæрынц. Дыууæ стыр куыдзы нæм уыд, иу дзы Бури 
хуынд, иннæ та Авган. Карабин мемæ раскъæфтон, куый- 
тæ мæ разæй, ноджы тæф бамбæрстой #мæ ма сæ уæд чи 
баййафдзæн. Бирæгьтæ сæ куы ауыдтой, уæд дзы дыууæ-’ 
йæ лидзæг фесты, иу ма дзы баззад, тых ратон-батон 
кæны Котиччы фæрстæ, стæй æрæджиау уый дæр 
фæлидзæг. 
Доны сæрты нарæг хъæдын хид уыдис, æмæ уырдæм 
57 

куыддæр бахæццæ ис, афтæ йæ æз фехстон, фæцудыдта, 
стæй фæйнæджьпы зыхъхъыры ныххаудта. Фыййæутты 
фæлладуадзæн бынатмæ йæ æрбаластон, бастыгьтон æй, 
стæй йын йæ дзыхмæ фæкомкоммæ дæн æмæ дзы зыбы- 
ты æртæ дæндаджы йеддæмæ нæ разынд. Зæронд уыдис, 
хæрз зæронд, Котиччы фæрстæ тонын дæр ын уымæн нæ 
куымдтой, нæ бафсæсти æмæ иннæты фæстæ дæр йе ’на- 
мондæн уымæн азэад. 
Уыцы фыййауæн æй радзырдтон æмæ мын уæд уый 
загъта, зæгъгæ, дам, ахæм бирæгътæн сæ дæндæгтæ ха- 
уын куы райдайынц, уæд бирæ нал ацæрынц. Æз, дам, 
иу хатт хъæды æрбацæйцыдтæн æмæ мæм зыгъарæджы 
хуынкъæй хъæрзын райхъуыст. Хæстæг æм бацыд, даргь 
уис дзы батьыста, барæхуысга, æмæ дзы бирæгъ ис, уый 
уымæн йæ хъæрзынæй базыдта, мæлынмæ бабырыд 
уырдæм. Сæхгæдта йын йæ хуынкъ, стæй йæм дыккаг бон 
белимæ æрбацыд, ракъахта йæ, бирæгъы дзы раласта æмæ 
йын уым йæ замманай царм бастыгъта... 
4 
Бирæгъ куыдзæй афтæ фæзæгьы: æппындæр, дам, дæ 
тæрсгæ нæ кæнын, æрмæст, дам, мын дæ рæйын хъыг у. 
Лæгæй та, дам, афтæ фæзæгъы: лæг, дам, тынг зонд- 
джын у, æцæг, дам, фæстæмæ нæ кæсы. Лæгмæ бирæгь 
нæ уæнды, фæлæ йæм хъару бирæ ис æмæ йæ раздæр йæ 
58 

сынæгæй сцæвы, афæлдахы йæ, стæй йын уæд йæ хурхмæ 
фæлæбуры. Лæг æмæ бирæгь сты кæрæдзийæн дыууæ 
æнæуынон знаджы, никуы бафидаудзысты, кæд æрма- 
хуыр кæнын хатгай бакомы, уæддæр. 
Иу хатт мын иу цуанон мæнæ ахæм хабар радзырдта. 
Бирæгьы лæппын сæхимæ æрхаста æмæ йын хом дзидза 
æппындæр нæ лæвæрдта. Хиконд дзулæй дæр-иу æй баф- 
сæстой. Дынджыр куыдзы йас сси æмæ-иу æй йемæ цуа- 
ны дæр акодта, фæстæмæ-иу дыууæ хæларау хъæумæ 
æрыздæхтысты. Иу изæр та æхсæвæддæ ацыдысты. Æз, 
дам/сугтæ æрæмбырд кодтон, арт бандзæрстон æмæ йæм 
хæстæг сбадтæн. Куыдз-бирæгь раздæр мæ чъылдыммæ 
сбадт, стæй сыстад, кæдæмдæр ацыд æмæ цасдæры фæстæ 
донластæй æрбаздæхт, артмæ хæстæг бацыд, йæхи ныт- 
тылдта, архайдта, цæмæй йæ доны æртæхтæ зынгтыл ха- 
уой, ууыл. Стæй та ногæй ацыд, æрбаздæхт æмæ æрдæбо- 
ны хуызæн арты сæрмæ йæхи стылдта. Ныр, дам, æз 
уæдмæ ницæуыл гуырысхо кодтон. Фæлæ æртыккаг хатт 
куы аздæхт, уæд, дам, загътон, ай дзæгьæлы афтæ нæ 
кæны, ам цыдæр уыдзæн. Иæ быны тыд цы дзаумæттæ 
уыд, уыдон арты фарсмæ ныууагьта, суджы стыр лыггаг 
дзы сæвæрдта æмæ йæ æрæмбæрзта, цыма дзы исчи ис, 
уыйау, йæхæдæг бæласы сæрмæ сбырыд æмæ уырдыгæй 
кæсы, цымæ, дам, дарддæр цы уаид. 
Бирæгь та ноджы хуылыдздæрæй фездæхт, арты 
сæрмæ йæхи бауыгьта, зынг дзы куы нал зынд, уæд, лæг 
кæм хъуамæ хуыссыдаид, ууыл йæхи ныццавта, дзау- 
59 

Галиуырдыгæй рахизырдæм: Сохиты Дзаххотт, 
йæ кæстæр æфсымæр Сослан, Ботьоты Æхсар æмæ 
Борæты Аркади æнтыстджын цуаны фæстæ 
60 

мæттæ иуварсмæ фехста, фæлæ дзы суг куы разынд, уæд 
йæ фæстæгтыл æрбадт æмæ, дам-иу арвмæ куы нын- 
ниудта. Æмæ йæ уæд лæг бамбæрста: ахæм уавæрты, ома 
тар æхсæвы, арты тæвдмæ, адæймаджы тавсмæ, уымæн 
йæ сырддондзинад ногæй райгас ис, уыцы уысм дзы 
фæстæмæ бирæгь рауад æмæ суанг йе схъомылгæнæджы 
дæр бахордтаид. 
Æргæрах æй кодта цуанон бæласы сæрæй, афæлдæх- 
та йæ арты фæстаг хъарм цæхæртыл. Иæ царм ма йын 
бастыгьта. Уымæн зæрдæ нæ хъуыдис, Дамир?.. 
/ 
Тæмискъаг БОТЪОТЫ ÆХСАР: 
«Æз сæ мæхи Уæлладжыргом 
хъахъхъæнын. • •» 
Бирæтæй арæх фехъусæн вæййы, бирæгъ, дам, æрдзы 
санитар у. Нæу, уæллæй нæу! Æз уыдонимæ разы нæ 
дæн. Лæг хъæуы куы цæра, фосы куыстæй йæ бинонты 
куы дара æмæ дын.уыцы сырд та стыр фыдбылызтæ куы 
кæна, уæд æй ды санитар не схондзынæ. Уый афтæ фæдзу- 
рынц, горæты чи цæры, уæлæ кæцыдæр уæладзыгæй 
бынмæ чи фæлгæсы, уыдонæн, ай-гъай, уый худæг у, 
хъæздыг, бухъцардгæнæг адæмæн. Уæллæй, бирæгъ ахæм 
сырд у, æмæ йæ, зæгъгæ, йæхи бар фосмæ бауадз, уæд, 
61 
ч*-ц*- 

■*.■_<. 
,г\ 
^ 
■т?г 
Ботьоты Æхсар 
62 

цалынмæ йæ цæрдæг æфсæртæ нæ бафæллайой, уæдмæ 
æргæвддзæнис æмæ æргæвддзæнис... Иу дзырдæй, Да- 
мир, баууæнд мыл, мæгуыр лæджы фыдбылыз у, стæй 
хъæды фыдбылыз дæр, мæнæ махмæ хохы сырдтæн 
сæхицæн дæр. 
Æз сыл мæхæдæг, раст дын куы зæгъон, уæд 
æрæджиау кæддæр фæцалх дæн цуан кæныныл. Æхсайæм 
азты æмбис уыдис уый. Айхъус — æмæ та уæлæ уым 
æмæ уым бирæгъ заинаг хъуджы аргæвста, кæнæ та бай- 
раджы хурх бахсыдта, науæд рæгъаугæсты хъыгдары... 
Мæхинымæр, адон æрдзы фыдбылыз куы сты, мæгуыр 
хохаг лæджы мæгуырдæргæнæг, æмæ сæм уæд топп рай- 
стон. Кæдмæ сæм уæдæ афтæ кастаин? 
Ам/махмæ, Уæлладжыргомы, иу æрцæуæг цуанон 
уыдис, уырыссаг лæг, Гришаев, зæгъгæ. Æз дын уымæ 
иу ахæм бон куы бацæуин, зæгьын, исты уынаффæ мын 
бакæн. Уый мын, æвæццæгæн, мæ уæрхмæ дæр æмæ мæ 
дæргъмæ дæр æркаст æмæ дын афтæ куы бакæнид: 
— Лæппу, ныууадз, ды сын ницы бакæндзынæ! 
Фæхъыг мын ис. Зæгъгæ йын уæд ницы кодтон, фæлæ 
мæхинымæр: «Кæд дæу бæрц нæ сарæхсон, уæд цæмæ 
цæрын?» *" 
Æмæ уæд райдыдтон. Афтæ райдыдтон, Дамир, афтæ, 
æмæ иуцасдæры фæстæ уыцы Гришаев æмæ йе ’мбæлттæ 
дæр сæ гæрзытæ æрæвæрдтой, Æхсары фæстæ, дам, мах 
ам ницыуал хъуыддаг ис... Фыццаг бирæгъ куыд амард- 
тон, уымæ-ма хъус. Мартъийы райдиан, сæ хъазын афон 
63 

куы фæвæййы, уæд уæлдай къæйныхдæр, уæлдай 
æдзæсгомдæр вæййынц, бонсихорафон дæр-иу хъæуы 
фосмæ балæбурдтой. Не ’рвадæлты лæгмæ бирæ фыстæ 
уыди, йæхæдæг сæ-иу уæлæ Мызуры сæрмæ хъæуы 
æрдузты хызта, ардыгæй сæ-иу 3—4 километры 
æддæдæрмæ аскъæрдта. Мæ зæрдæ йæм æхсайдта æмæ 
йын иу бон афтæ, зæгъын, Зауырбег, демæ гæрзытæ хæсс. 
Æмæ, дам, мæ цæмæ хъæуынц, нырма, дам, ахæм адæй- 
маг, стæй ахæм сырд нæма райгуырд, мæнмæ чи бауæн- 
да. Хынджылæг кодта. Цы æрцыди, уымæ-ма кæс. Иу 
бон ын бирæгъ æнæхъæн æртындæс фысы аргæвста. За- 
уырбег æй тыххæйты лæдзæджы æххуысæй асырдта, 
фæлæ уæдмæ иннæ бирæгъ æндæрæрдыгæй æрбахъуы- 
зыд, иу уыйбæрц та уымæн бантыст. 
Дыккаг бон дын кæсын, æмæ Зауырбег топпимæ 
фæцæуы йæ фосы фæдыл. Зæгьын, цæй куыд у, кæстæры 
зондмæ дæр хатгай хъусын фæхъæуы. Уыцы æнкъардæй 
мæм æфсоны худт бакодта. Ууыл 3—4 боны рацыд, æмæ 
уыцы бирæгътæй иу нæ сыхæгты кауы сæрты æрбахызт 
æмæ дæ балгъитæг афтæ: аст мадæл фысы уыдысты, стæй 
нал уыдысты. Сæумæдæвдæгæй мын хæдзары хицау мæ 
рудзынг ныххоста... 
Æз айтæ-уыйтæ нал фæкодтон, фæлæ ме ’рвадæлтæй 
дыууæмæ бадзырдтон, иу дзы Тимофей хуынди, мæнæй 
гыццыл хистæр, иннæ та Костя, мæнæй кæстæр, зæгъын, 
уæхи арæвдз кæнут æмæ сæ фæдыл цомут. Уый уыдис 
11 мартъийы. Æхсæвы чысыл рагæбына кодта æмæ йын 
64 

3 Закаэ № 2167 
65 

Заманхъуилаг Хъуысаты Джебра бирæгьы лæппынтимæ 
66 

Мыкагьаты Æхсарбег (астæуæй) $йрæгьы лæппынтимæ . 
67 

68 

. -&■.’*:■::’ ’^^’’ ■ :;: V-*’ ■ ’"-’-—■ 
69 

йæ фæд ахастам. Цалдæр боны размæ, нæхи Зауырбе- 
джы фыстæ кæм бахордæуыд, уым иу бирæгъы 
сæййæфтам. Кæсын, æмæ дын дæлæ æрдæгхæрд далысы 
дарддæр хæры. Фехстон æй, акъуырдтон æй, цæфæй, йæ 
туг калгæ, фаллаг фарсмæ фæлидзæг, фæлæ уым хæрдмæ 
йæ бон сызгъорын нæ баци, фæстæмæ йæ гуыбыны цъа- 
рыл æрбырыд, бæзджын цъыхыры балæсыд, хорз мæм 
зынди æмæ йыл уырдæм ралæууыдтæн. 
Рахастам æй уырдыгæй, æркастæн æм æмæ ме 
’мбæлттæн зæгъын, ай хъæуы чи уыд, уыцы бирæгъ нæу. 
Нæ мыл æууæндыдысты. Уый уырдыгæй æфсæстæй ра- 
лыгъд, æфсæст бирæгъ та зæронд дзидзамæ нæ февналы, 
ай æндæр у, мæ сæр уын лыгмæ дæттын. Уæдæ, дам, 
куыд... 
Фæдæвзарæн скодтам: хъæууаты сæрты нæ ахызтис. 
Æмæ уæд нæ кæстæр Костяйы комкоммæ ныххизын код- 
тон, зæгьын, хъæргæнгæ, æхогпытимæ, уынæргæнгæ цæугæ, 
цæмæй бирæгъ дæлæрдæм нæ, фæлæ къæдзæхрæбынты 
лидза, йæ фæдыл куы бафтай, уæд-иу фæдфæдыл дыууæ 
æхсты фæкæн æмæ йæ уæд мах зондзыстæм, дарддæр нæ 
цы кæнын хъæуы, уый. 
Уырны дæ, фондз минуты дæр нæма рацыд, афтæ мæ 
дæле Тимофейы ’рдыгæй къæхты хъæр ссыд: сырд 
уыцырдæм барæдыд. Тимофейæн уый æнæнхъæлæджы 
уыд, йæ мидбынаты змæлгæ бакодта, æви цы уыди, 
æрмæст æй къæрцхъус бирæгь бафиппайдта æмæ уæд 
мæнырдæм фездæхти, йæ тарст цæстытæ абон дæр ма мæ 
70 

цæстытыл уайынц. Хъавгæ систон топп, ме ’нгуылдз уазал 
æргьæвæгыл æрæвæрдтон, æмæ мæм куыддæр фемдзаст, 
афтæ йыл æй суагьтон. Фæуæлгоммæ ис, мæнæ йæ цыма 
тыхджьш дымгæйы уылæн фæфæлдæхта фæстæрдæм. 
Иу дзырдæй, уыцы бон фыццаг дыууæ бирæгъы амар- 
дтон. Коммæ сæ нылластам пыхсытыл, бастыгътам сæ 
æмæ раст байраджы йæстæ уыдысты, байраджы йæстæ! 
Цæрмттæ не ’ккойы радыгай хъæумæ фæхастам, æхсæр- 
уистæй быд каутыл сæ райтыгьтам, æмæ уæд мæ хистæр 
лæппуйы ме ’рвад Зауырбегмæ нырвыстон, суайæд ма, 
зæгъын, уадз æмæ сæ цуры арауай-бауай кæна, кæд ын 
фенцондæр уаид. Гъе афтæ райдыдтон... 
Иннæ хатт ме ’мбал Сохиты Дзаххоттимæ Ходы 
æфцæгыл ахызтыстæм, уым Суæртты комы Созайты 
скъæтуаты колхоз бæхтæ дардта. Баййæфтам дзы Сын- 
дзыхъæуы рæгъаугæстæ Бекъойтæй иуы, йæ ном ын, 
æвæццæгæн, уал азы фæстæ нал æрхъуыды кæндзынæн, 
иннæ Созранты Андрейы, æртыккаг та уыд Дзиццойтæй, 
кæд нæ рæдийын, уæд Барис хуындис йæ ном. Уыдон нын 
куыд радзырдтой, афтæмæй ком иууылдæр холыйы бын 
фæцис, алы æхсæв дæр, дам, нæ куы иуы, куы иннæ бæхы 
дыууæ стыр бирæгъы аргæвдынц. Æмæ, зæгьын, уæ иннæ 
æмбæлттæ та кæм сты. Æмæ, дам, районы хицауадмæ 
фæдисы ацыдысты... 
Рацыдыстæм уырдыгæй Дзаххоттимæ æмæ уæллоз 
къæдзæхы рæбын бирæгъты дыууæ къахвæндаджы ссар- 
дтам. Иу дзы над, мæнæ йыл цыма исчи пыхсытæ ласта, 
71 

ууылты хастой сæ къæбыстæн хæринаг. Ууыл нæхæдæг 
ацыдыстæм, иннæ -къахвæндагыл къæппæг ныууагьтон, 
цымæ, зæгъын, цы уаид. Цæуæм, цæуæм, æмæ иу ран 
зæронд сывылдзбæлас фæлдæхтæй лæууы, æмæ йыл фæ- 
гуырысхо дæн. Зыдтам æй, ахæм бæлас кæм вæййы, уым 
хæсгæг цьымара ма уа, стæй хъамылтæ, уымæн уæвæн нæй. 
Æрбадтыстæм æмæ хъусæм: бирæгъы лæппынтæ хæри- 
наг куы фæкурынц, уæд цавæр уынæр фæкæнынц, ахæм 
уынæр цæуы. Сниуæгау, схъынцъым кæнынц, æмæ та сæм 
уæд хистæр, æвæццæгæн, фæхæпп кæны. 
Дзаххотт, зæгъын, дæ мидбынатæй мауал фезмæл. 
Хохаг адæм хъæды цæуын нæ зонынц, сæ къах хъæр 
кæны. Мæхæдæг сывылдзы цурмæ ныхъхъуызыдтæн 
æмæ мæ, æвæццæгæн, мæ тæфæй бамбæрстой, æмæ бæла- 
сы мæрайæ дыууæ дынджыр бирæгъы расæррæтт код- 
той, комкоммæ мæм ныккастысты. Мæхинымæр, ца- 
лынмæ мыл сæхи не ’рбаппæрстой, уæдмæ куы фæразæй 
уаин. Раззаджы, нæл бирæгъы, фехстон æмæ уый 
фæфæлдæхти, фæлæ иннæ, сыл бирæгь, фæстæмæ фæзылд 
æмæ хуыккоммæ ныллæсти, ацу æмæ йæ ныр агур. 
Раздæхтыстæм уырдыгæй æмæ нæ фæндагыл, 
Æхсынцъыйады дон кæй хонынц, уым нæ бирæгъы 
куыддæртæй бастыгътам. Цас тухæн фæкодтам, уый куы 
зонис, Дамир, уæд ныи тынгфæтæригъæд кæнис. Бындз, 
мæнæ хæцаг бындз чи у, куырм бындз дæр ма йæ хонынц, 
уый нын нæ туг банызта, сæ сурынæн нын-иу къæхтæ æмæ 
къухтæ дæр нал фаг кодтой. 
72 

Æрæджиау кæддæр-уæддæр уæлæмæ Созайты скъæт- 
уатмæ ахæцыдысгæм, уыцы уæззау царм дæр та радыгай 
фæхастам. Ссыдыстæм æмæ нæм рæгъаугæстæ хæрзæггу- 
рæггаг фесты: дысон та нын бирæгь нæ байрæггæй иуы 
къубал ахауын кодта. Мæ зæрдæ, къæппæг кæм сæвæрдтон, 
уыцы къахвæндагмæ фехсаидта æмæ уырдæм иунæгæй сты- 
рындз дæн. Æмæ мæнæ диссаг: бирæгьы мард дзы адаргъ 
и. Æрцахста йæ мæ къæппæг йæ тæккæ хурхæй. Фыр- 
цинæй фæстæмæ рæгьаугæстæм æрызгъордтон, уыдон уым 
æнæмæтæй къамæй цъыкк кæнынц. 
— Фæлæуут,— зæгъын, цыма фæдисон дæн, уыйау: 
— Дæлæ уын бирæгътæ уæ бæхты былæй æппарынц! 
Ракалдысты мæ фæдыл, чи бæгъæввад, чи æнæ 
хæдонæй, æмæ дынджыр бирæгъы куы федтой, уæд фыр- 
цинæй уæлгоммæ ахаудысты... 
Хъуыды-ма кæныс, Дамир, уæлдæр дын куы дзырд- 
тон, сьюылдзы цур мын сыл бирæгъ аирвæзти, зæгъгæ? 
Нæ мæ рох кодта. Зыдтон æй: йæ къæбыстæ афонмæ ру- 
вæсты йæстæ систы, хицæнтæй цæрынц сæ царды за- 
къонтæм гæсгæ, æмæ ма уыдонæн ныр мæ бон циу, фæлæ 
сæ мад ногæй кæцы ран ныззадаид, уый зыдтон. 
Уый размæ æхсæв фын федтон, цыма цыдæр цæрмттæ 
доны астæу лæугæйæ стигъын. Зæгъæм, уымæй размæ’ 
мын-иу фыны цуаны агъоммæ искæцы зæронд лæг исты 
куы радта, кæнæ та дзидзаимæ архайын, зæгъгæ, уæд-иу 
рагацау зыдтон: мæ цыд дзæгъæлы нæ уыдзæн, афтидæй 
не ’рбаздæхдзынæн. 
ЗЪ 

Фароны фæндагыл та, мæнæ сывылдз кæм уыд, 
уырдæм ссыдтæн, бахъуызыдтæн йæ фале фæлдæхт сус- 
хъæдбæласы цурмæ. Кæсын, æмæ йæ алыварс бирæгъы 
фæдтæ. Мæра дзы уыд, стыр мæра, йæ хуылфмæ гуы- 
быр дæр ма фæкæн, афтæмæй бауу, схуыссæн дæр дзы 
уыдис. Æвæццæгæн та мæ сыл бирæгъ дæр мæ тæфæй 
бамбæрста, рагæпп ласта мæ тæккæ цур, æз уымæ цæттæ 
нæ уыдтæн, мæ топп дæр ме уæхсчытæй нæма æристон, 
фæлæ, æвæццæгæн, фæтарстæн æмæ тынг ныхъхъæр код- 
тон. Фæтарсти мæ хъæрæй сырд æмæ кæмдæр хъамылты 
астæу фæаууон, æрмæст ма тынг нынниудта, йæ къæбыстæ 
йæ цæмæй фехъусой, афтæ. 
Уæдæ сæ мад алыгъди, зæгъгæ, мæрайы хуылфмæ 
уæндонæй бахызтæн. Къæбыстæ талынг къуымы бабы- 
рыдысты æмæ сæ радыгай уырдыгæй исын райдыдтон: 
иу, дыууæ, æртæ... Лæдзæгæй барæхой, йæ хъыллист 
ссæуы æмæ та йыл ныххæц, дыгай къуыритæ дæр сыл 
нæма цыдаид, цæстæй дæр нæма ракастысты. Ме штур- 
мовкæйы дыууæ дысы дæр бынноз балхынцъ кодтон æмæ 
сæ уым баппæрстон. Аст дзы разынд æдæппæт, гæдыйы 
лæппынтæй зына-нæзына стырдæртæ уыдысты. 
Æддейæ мæм цъиуты катай хъуысыди æмæ йæ 
æмбæрстон: сæ мад, стæй ма æндæр бирæгътæ дæр мæ алы- 
варс зылдысты, фæлæ æз мæ хæцæнгарзмæ зулмæ дæр нæ 
ракасгæн, уымæн æмæ мæ уырныдта: лæппынты сæрыл нæ 
рахæцдзысты. Цъиутæ-иу тынгдæр кæцырдыгæй суасы- 
дысты, уымæй-иу зыдтон, сырдтæ уыцы минут кæцыр- 
74 

дыгæй сты, уый. Мæнæ, зæгьæм, арс тынг налат у йæ 
лæппынты сæрыл тохы, иуæй-иу мæргьтæ дæр лæбурын 
сисынц сæ лæппынты хъыгдарæгмæ, фæлæ сыл бирæгь 
йæхæдæг алидзы, дардæй ма фæкæсы æрмæст... Иу 
дзырдæй, рахастон сæ, кæдæм хьæуы, уырдæм сæ радтон.. • 
Æххæст ма дын, иу бирæгьæй мæхи хæдзары маст 
куыд райстон, уый радзурон... Сæрдыгон-сæрддæргьы 
мæхи стуртæ æхсæвæй-бонæй хъæды æрдузы фæхизынц. 
Иу бон мæм мæ сыхаг хосдзау лæг Мецъаты Хæритон 
дуар æрбахоста, йæ къухы роды цармы армыдзаг гæбаз, 
дæлæ, дам æй фæндагыл ссардтон, бирæгьы фæдтæ дæр 
дзы. Æз мæ лæппуйы æрдузмæ арвыстон, зæгъын, фен- 
ма, ницы фæхъуыд нæ фосæй. 
Уайтагъд æрыздæхти, уым, дам, сты хъугæй, родæй. 
Нæ йыл баууæндыдтæн æмæ мæхæдæг уым балæууыдтæн. 
Хизынц хъæуы фос, астæумæ кæрдæг мерс кæнынц. 
Фæлæ нæ гыццыл хъулон родмæ мæ зæрдæ фехсайдта: 
уый иннæтæй уæлдай нæ хъазыди, æнцад бæласы бын 
ныккука ис, ныдздзæллаг и. Бацыдтæн æм, йæ алыварс 
æрзылдтæн æмæ змæлгæ дæр нæ фæкодта. Æмæ йæ уæд 
федтон: йæ дæллаг хъуырæй йын бирæгь чъепс ратыдта. 
Уый та афтæ уыдаид, æмæ хъуг къæйных хъуг уыди, йæ 
роды бирæгъы дзыхæй байста. 
Роды дæр æмæ йын йæ мады дæр уыцы сахат хъæумæ 
ракодтон, марганецдонæй йын чъепс фехсадтам, иу мæй 
нæхимæ фæцис, сдзæбæх, аскъæрдтам æй фæстæмæ 
æрдузмæ æмæ нын æй дыккаг æхсæв бирæгътæ бахордтой, 
75 

сæры къуыдыр ма нын дзы ныууагьтой. Фæлæуут, зæгьын, 
æз уын уæ игæртæ иннæрдæм куы нæ акалон! Уыцы роды 
тæригьæд сын куыд хъуамæ ныббарстаин? Æмæ-иу мæхи- 
нымæр Хуыцаумæ куывтон, мæ масг райсынмæ баххуыс кæн, 
зæгьгæ. Хинымæры куьюдтытæ, дам, цæуагдæр сгы. 
Бахъахъхъæдтон æй æрдузмæ æрбауайæны. Афтæ 
зæрдиагæй æргьæвæгыл никуыма æрбахæцыдтæн. Куы 
йæ стыгътон, уæд ын йæ игæрмæ фæкомкоммæ дæн: 
нæмыг дзы бацыдис, сæмтъеры йæ кодта. Мæнæ, зæгьын, 
диссаг, мæ ныхас куыд рауадис. Æмæ, дам, Хуыцау нæй, 
фæзæгьынц... 
. Æгæр бирæ дын нæ феппæлыдтæн мæхицæй, Дамир?.. 
Ацы аз уæртæ Мызуры алыварс байраг бæх нал баззад, 
ацы тугдзыхтæ та сыл сагьуыдысты. Тæккæ знон мæм 
уыцы хъæуæй чидæртæ æрцыдысты, фæкæс, дам, нæм. 
Раст дын куы зæгъон, уæд мыл азтæ ацыд, къæхтæ 
зæрдæйы фæндиаг коммæ нал кæсынц, æмæ нæ хъæуы 
фæсивæдæн ныр кæдæй лæгьстæ кæнын, кæдæй, исчи уæ 
мах раивæд, бирæгь йæ кæнон никуы ныууадздзæн, 
зæгьгæ. Махæн ацы ком нæ фыдæлты ком у, нæ фыдæлтæ 
ардæм уæртæ Цъамадæй ралыгъдысты, æндæр исчи нæм 
нæхи хуызæн зæрдиагæй не ’рбацæудзæн хъахъхъæнæг. 
Æз уæлæ мызуйрæгтæн æдзух лæгъстæ фæкæнын, 
æвзæр цуан ма кæнут, зæгъгæ. Æмæ, дам, ай нæхи ком 
у, куыд нæ фæнды, афтæ кæнæм. Æмæ сæ уæд æз та мæнæ 
афтæ бафæрсын: 
— Хъуыды-ма кæнут, иу фынддæс-ссæдз азы размæ 
76 

дæр ма-иу къæдзæхты сæрæй бынмæ Мызурмæ цалгай 
сычъийы дзугтæ кастысты, уый? Дыууиссæдзгæйттæ, 
фылдæргæйттæ дæр-иу уыдысгы. Гъеныр ма дзы абон ис? 
Басæттынц: 
— Нал ис. 
— Æмæ дзы цæуылнæуал ис?.. Кæд нæхи ком у, уæд 
æй иумæ рæстæй цæуылнæ хъахъхъæнæм, куыд æмбæлы, 
афтæ цæуылнæ цуан кæнæм? Бирæгъы цуан уæ царды- 
уаджы цæмæн равзæрстат адæймаг уæвгæйæ? 
Æмæ уæд гобитæ фестынц, æрмæст ма дзы иуæй-иу 
æвзæртæ мыхъ-мыхъ байдайынц, цыдæр æфсæнттæ сса- 
рынц, рæстæджы аххос æй скæнынц, æлхæнгæ дзидза, 
дам, æгæр зынаргъ сси... 
Фæзминаг цуанон у мæнæн мæхи æмбал Сохиты Со- 
слан. Æз дын ныртæккææвдисæндарæн уымæн йæ къам 
ратдзынæн. Бирæгътимæ ист, бирæгъы цæрмттимæ. Мах 
сыл иумæ бирæ фæцуан кодтам. Уæллæй, Дамир, уарзон 
æмæ раст лæгимæ куы ацуан кæнай, уæд уымæн аргъ нæй, 
аргъ. Уæлæ ма Æрхоны ис раст ахæм хорз лæгтæ: Бæцой- 
ты Къола æмæ Тотрадз. Уыдон иуæй-иутау куыдфæн- 
дыйы цуан сæ сæрмæ никуы æрхастой æмæ сæ æз уый 
тыххæй мыгтагмæ бузныг дæн. Æнæфсис лæг никуыдæм, 
т 
нцкæцырдæм бæззы... 
Раст дын куы зæгъон, уæд бирæгъмарæг цуанæттæн 
бынæттон хицауад фаг аргъ нæ кæнынц. Нæ кæнынц! 
Стæй адæм сæхæдæг дæр. Иу заман мæм Уæллаг Уына- 
лы цæрджытæ фæдисæттау æрцыдысты, иу æнаккаг 
77 

бирæгь, дам, нæ хурхæй мары. Стæ-ма, уый та куыд, 
зæгьгæ, æмæ мæ иу сыхаджы мемæ райстон æмæ йæ бон- 
сауизæрмæ агургæ фæкодтон. Ныууадзæн ын нæ уыд... 
Иæ æхсæз лæппыны та йын не ’ккæйтты рахастам. Уын- 
гты æрцæуæм уыцы фæллад æмæ æххормагæй, дуæрттæм 
гьæйтт-мардзæ ирон лæгтæ бадынц, чи дзы Черчестæй 
уыд, чи Хъайттатæй, æмæ сæ иу дæр афтæ нæ загьта, 
мæнæ ма мидæмæ рахизут, исты комдзаг скæнут, уæ фы- 
дæбон нæ рох нæу, зæгьгæ. 
Æмæ уæд ме ’мбалæн афтæ зæгьын, цом, зæгьын, 
дæлæ Дæллаг Уыналмæ, уым мын иу мæгуыр æрдхорд 
цæры Цогойтæй, Хъазыбег йæ ном (мæрдты рухсаг уæд), 
уый нæ æнæмæнг суазæг кæндзæн. Æцæгæй нæ цыма 
зонгæ кодта, уыйау нæ ныццыдмæ сæ уæларт дзидза дын- 
джыр тебæйы цъыс-цъыс кодта, стъолыл уазал цывзы- 
дзæхдон хъæдын къусы дзаг. Раст зæгъгæйæ сæм нозт 
нæ разынд, фæлæ мæнæн ахæм рæстæг мемæ æдзухдæр 
спъирты ботьыла вæййы. Дзæбæх фæнызтам, фæсидтытæ 
кодтам, Уæллаг Уыналы чъынды лæгтæ дæр нæ нæ фе- 
рох сты, гормæтгæ, зæгъын, уыдон цавæр æнæрхъуыды 
разындысты, цавæр... 
Ныртæккæйы адæм, Дамир, цыдæрхуызон сисгы, дис- 
саг сæм ницыуал кæсы, райсомы боныл нæ хъуыды 
кæнынц. Цуан чи у, цуан, уымæн дæр йæхи тызмæг 
æгъдæуттæ ис, бирæ хорз уæздандзинæдтимæ. Куыд- 
фæндыйы цуан нæ фидауы. Иуæй-иутæ афтæ хъуыды 
кæнынц: цыфæнды дæр амар, кæмфæнды дæр æмæ цы- 
78 

фæнды афон дæр уæд. Абон бирæтæ сæ фырдиссагæй, 
сæ фырхъалæй цæуынц цуаны, нæ фыдæлтæ та-иу сæ 
фырмæгуырæй цыдысты. Райсом нын нæ кæстæртæ куы 
бауайдзæф кæной, гормæттæ, уый цы бакуыстат, куы ни- 
цыуал нын ныууагьтат, зæгъгæ, уæд сын цы 
зæгьдзыстæм, цавæр æфсон сын скæндзыстæм? Уæздан 
цуан кæнын хъæуы, стæй, кæд æмæ цас, уый хъуамæ зо- 
най, хъуамæ дæ цуаны хиндзинад ма уа. 
Æрæджы мæм ныртæккæйы хъæздыг ирæттæй иу 
мæнæ ам нæхимæ мæ уæлхъус алæууыд, мæнмæ, дам, 
кусынмæ рацу, кæннод мын уæлæ Хосхæрæн уæлвæзты 
бирæгътæ мæ сагтæм лæбурынц, æхцайы бын, дам, дæ 
фæкæндзынæн. Æз та йын мæнæ афтæ зæгъын: 
— Мæнæн мæ мæйы мызд, мæ къона лæппу, æртæ 
*~мин сомы дæр нæу, фæлæ уый мæнмæ сæйрагдæр нæ 
кæсы. Æз мæнæ мæ райгуырæн Уæлладжыргом хъахъ- 
хъæнын, мæ фыдæлты ком, æмбарыс?.. 
Раст ын нæ загътон, Дамир? 
*** 
Уыцы æнахуыр æмæ зондджын тугдзыхы тыххæй мæ 
фыссинæгтæ нырма разæй сты, цуанæттæ дæр мын сæ 
мысинæгтæ дзырд нæма фесгы, уæдæ хуымæтæг адæм бирæ- 
гъы тыххæй цы дзурынц, уымæ дæр та æрыхъусдзынæн... 
Январь, 2005 аз. 

ДАУРОВ ДАМИР 
ЭТОТ УМНЫЙ ХИЩНИК 
Художник Т. Ф. Алипчетеова 
Технический редактор Б. Т. Вееаева 
КорректорЯ Н. Каитемироеа 
К6мпьк*терная верстка Ю. О. Степаноеа 
Подткано к вечати 14.12.06. Формат бумагн 70x108 %’ж Бумага офс. >» 1. Гари. шрнфта 
«АсасЬту». Печать офсетвая. Усл. п. л. 3.5. Учепю-пэд. л. 3,29. Тираж 300 экэ. Заказ >* 2167. 
Оглечатано ■ ОАО «Иэдательско-ошшрафическое преднриятие нм. В. П 
дшсаэкаэ. ул. Тельмана, 16. Тел.: 76-99-11. 76-92-94. 
. 362021. г. Вяа- 
9 
>- 


САБАЙТИ СУЛЕЙМАН 
Æмдзæвгитæ æма поэмæ 
ДЗÆУÆГИГЪÆУ «ИР» 1999 

840сет 
С-12 
Сабайти С. 
С-12 Сæумон æртæх: Æмдзæвгитæ æма 
поэмæ.— Дзæуæгигьæу, 1999—119 ф. 
Сабаев С. Б. 
Утренняя роса. 
В поэме нашло свое отображение наше пе- 
рестроечное время. В стихах — раздумья над 
жизнью, поиск истины, любовь к родному 
краю. 
с 4708470000-9 „.„ 840сет 
М131(03)-99 
© Сабаев С. Б., 1999 

СÆУМОН ÆРТÆХ 
Сæумон рæсог æртæх зæнхæн 
æхе куд радтуй æнæвгьау, 
тæходуй, ескæд адæмæн 
мæ цард ку раттинæ уоййау! 
Уоййау ку сбæззинæ æз дæр, 
уоййау ку суайнæ пайдагьон, 
цæмæй фæсевæдæн хуæздæр 
æма рæсугъддæр уа се ’сон. 
Цæмæй фæсевæд ирæза 
рæсог æртæхтау зæрдхæлар, 
сæ еу иннемæн исбæзза, 
сæ еу иннемæн уа хъазар. 
Уæд уайнæ цардæй арфæгонд, 
дзиллæ ку зæгъидæ мæнæй: 
«Хæлардзийнади сæралпонд 
æ цард равардта йе фæрнæй». 
3 

МАДЦÆЛОН ÆВЗАГ 
Мади ’хсирау æй дæ адæ, 
О нæ заргæ мæлгъæвзаг. 
Ка кæна мин дæу æгадæ 
Æй мæиæн йе фудæзнаг. 
Цъæх будурти хуæрз тæфагæ 
Фæккæнис ду æхсицгон, 
Хори гъарау дæ тавагæ, 
Куд фæсуарун уалдзигон. 
Дæ Уазай хæццæ æнгарæ. 
Нæ хуæнхтау дæ æносон. 
Нæ фиддæлти уоди фарнæ 
Нæ бауагътай нимпурсун. 
Нæ дессаги нарти ’гъдæуттæ 
Æнцæ махæн дæу лæвар. 
Фæккæнис нин сæ аргъæуттæ 
Цæстуарзонæй, зæрдхæлар. 
4 

Нæ цийнæ ’ма^ нæ хъурдохæн 
Дæубæл æнцæ тогæй баст, 
Уæд де ’знагбæл куд ма тохæн, 
Куд уорамæн содзгæ маст?.. 

’к ’к * 
Æй зинаргъ мæнæн нæ зæнхæ, 
куд мæ мади фæлмæн дзурд, 
куд мæ дзол æма мæ цæнхæ, 
уоди хуаси дони хъуртт. 
Æй хъазар мæнæн мæ бæстæ, 
куд тухст бони устур нифс. 
Царди медæгæ æррæстæ — 
— ме ’стур цийнæ ма мæ рист. 

УОЙСАТ 
Мæлæт ихæс федæгау æй, 
Уомæй берæ нæ тæрсун, 
Фал мин йе уæд куд æгъдау æй — 
Æнæ хуæнхтæ нæ бухсун! 
Балций уогæй дæр нæ хуæнхтæ 
Æз мæ фуни фæууинун. 
Айнæгутæ, метин рæгътæ... 
Мæ хъури сæ никкæнун. 
Мæ уойсат мин бакæнетæ: 
Ку батар уа мæнбæл хор, 
Циртдзæвæн мин искæнетæ 
Нæхе хуæнхтæй уотид дор. 

МÆ ДИГОРÆ 
Мæ Дигорæ, мæ зинаргъ, 
Ку нирхæнтæй ме ’фхуæрд рагъ, 
Ци хуарз ма дин уæд фæууон, 
Фæззæронд дæн, ци кæнон?.. 
Царди догъи фæууадтæн, 
А дуйнебæл фæххадтæн, 
Фал дæуæй мин кадгиндæр, 
Мæ зинг зæрдæ адгиндæр 
Неке ’скодта æхецæн. 
Боз дæн уомæй мæхецæй. 
Равардтон дин æз мæ цард, 
Ку бахусса зæрди арт, 
Ма феронх уо уæд ду мæн. 
Ку багъæуон естæмæн, 
Уæд циртæй дæр фестдзæнæн, 
Де ’знæгтæй дæ хездзæнæн. 

БОНИВАЙÆНТИ 
Бонивайæн. Мегъи тæлмæ... 
Фал бæлвурдæй æстæфун: 
Мæргъти заруни удзæлмæ 
Фезгули æй æрдзи фун. 
Хори тунæ зир-зиргæнгæ 
Раба кодта Уазайæн. 
Фал райсавдæй. Æнæмæнгæ, 
Нæ бабухстæй уазалæн. 
Ехх, мæн ба ку уайдæ барæ 
Хори тунау сæумигон, 
Уæд Уазай цъонкбæл дзæвгарæ 
Фæккафинæ æхсицгон. 

ЦЬЕТЕЙ ДОН 
Хуæнхти сæрмæ йехин цæндтæй 
Уорс цъетей дон лæдæрсуй, 
Нарæг коми хуртæ ’нсæндгæй, 
Бостæхузæй æмпурсуй. 
Сувæллонау ку нимбохуй, 
Ку нихходуй къæл-къæлæй... 
Еудадзугдæр цæбæл тохуй, 
Цæбæл заруй мæтъæлæй? 
Бафтудта мæн устур деси: 
Куд дзедзедай сувæллон, 
Райгурæн хуæнхти гъæбесæй 
Рахецæн ун нæй æ бон. 
10 

НÆ БÆЛÆСТÆ 
Мæнмæ кæсунцæ нæ бæлæстæ 
Лæгти хузæнттæ цæмæндæр. 
Ирæзгæй еумæ, цит, æнвæрстæ, 
Æй еу фæлмæн, иннæ — хъæбæр. 
Æгасæй согтæн нæ бæззунцæ: 
Фæууй еуети сурх цæхæр, 
Гъæмпау иннетæ исцæфсунцæ, 
Нæййес си тафс, фунук — æгæр. 
Мæнмæ кæсунцæ нæ бæлæстæ 
Нæхе æнгæстæ цæмæндæр. 
Æй еу къæдзæ, иннæ — æррæстæ, 
Фæууй си арæх æмбуд дæр. 
11 

ЦУППАРРÆНГЬОНТÆ 
* * * 
Цæрис, уæд — цæргæ, 
Æмпурсгæй размæ, цъæх арсау. 
Мæлис, уæд — мæлгæ, 
нæргæй, гуппгæнгæ, бæласау. 
* * * 
Зæнхæ æхемæ зелун уарзуй, 
Зин æнвæрсон æй йе кизгау. 
Æнæ рæвдаугæй нæ фæразуй, 
Æнæ уозæлгæй нæ’й рæдау. 
.». .». «». 
Цард райдайæни нæузæнхæ’й, 
Арф рауадзæ си дзубур. 
Уæд кæрдзин æма дæ цæнхæй 
Некæд уодзæнæ мæгур. 
12 

.». .«. .•. 
Царди ихæс федæн бони 
Ка никкæудзæнæй дæубæл, 
Кæд нæ уарзис ду хеуони, 
Кæд сидæудтæ дæ гъæубæл?.. 
Макæд раппæлæ дæ зундæй, 
Ес лæгдæртæ лæгдæрæй. 
Макæд дзорæ сæрбæрзондæй, 
Дзиллæн ковæ дæ сæрæй. 
#» V» «!? 
Уобæл ковун æз мæ зæрдæй: 
Уæд нин цæнхæ’ма кæрдзин, 
Куд нæ ресæн нæ кæстæртæй, 
Куд не ’взарæн уонæй зин. 
V» V; V» 
Хуцау дуйне исфæлдиста, 
Уой фæрци ан æма мæлæн. 
Фал ма нин зунд æрæрвиста, 
Цæмæй нæхуæдтæ æзмæлæн. 
* * * 
Цийфæнди хуарз концерти дæр 
Ку не’гъуса нæхе фæндур, 
Нинкъард си ун уæд æз куддæр, 
Цума фæуун æрдæг мæгур. 
13 

Зæронд лæги зунд, 
æвзонги хъаурæ 
еци еу рæстæг 
еу адæймагмæ 
некæд фæуунцæ. 
Æнæмæнгæ дæр, 
зундгин адæнтæ 
фæлтæрти æнгон 
еудзийнадæмæ 
уомæн бæллунцæ. 
14 

Мулк кæнуй æ фур мæнгардæй 
Сау сайтанбæл уæлахез, 
Раскъунуй лæги йе ’нгартæй, 
Искæнуй си хецмæрез. 
Дæн мæхецæй æз арази 
Берæ мулкмæ нæ бæлдтæн. 
Дæн кæдзос ме ’нгæртти рази, 
Мулки фæдбæл нæ фæдтæн. 
Зиани медæг, цийни уаги 
Некæд адтæн æнæ ’гъдау. 
Дзол æд цæнхæ багъæуаги 
Ес фингæбæл æнæвгъау. 
Мулк фæливд æй, мулк мæнгард æй... 
Разиндтæн ин фæразон, 
Нæ рацох дæн хуарз æнгартæй, 
Дæн мæ дзиллæн цæстуарзон. 
15 

Адтан сувæллонæй синхонтæ, 
Тугъдæн фæйидтан æ зин бонтæ. 
Мæн зæрдæ скъолабæл цæфстæй, 
Ме ’мбал си авд анзи рæхстæй... 
Ес мæнмæ нур берæ дипломтæ, 
Еугайæй нимайун мæ сомтæ, 
Ме ’мбал дæр нæ бадуй æнцад, 
Мингæйттæй фæлгъауй йе ’хца. 
Тукани къæбеци хецау æй, 
Фездæхун æз ести ’нгъæлдзауæй, 
Мæхе ин фæлдесун лигъстæй, 
Фал зæрдæ байдзаг уй мæстæй. 
Нæдæр мин «нæ» зæгъун фæразуй, 
Нæдæр мин гъуддаг исаразуй. 
Хезуй ми æдзохдæр гæртан, 
Уæнтæ ин мæ сомтæ хæран! 
16 

Бæлæстæ дæр ма 
æнæ едæгтæй 
æндæр зæнхæбæл 
ку нæ хуæцунцæ. 
Мах фæсевæд ба 
æнæ ахилæй 
Уæрæсей къумти 
ниххæлеу унцæ. 
Царди гулфæнтæн 
сæ уæлбундæрти 
се ’взонги бонти 
фæццæйгъазунцæ. 
Æрмæст сæ зæруай 
фур æвæлгъазæй 
сæ тог, се ’стæгмæ 
фæдздзиназунцæ. 
17 

Сæ синхонтæ ’ма 
сæ хæстæгути 
сабийти уæнгæ 
фæннимайунцæ. 
Æппун фæстагмæ 
сæ мæгур мæрдтæ 
нæхе зæнхæбæл 
æринцайунцæ. 

СЕДЗÆРГÆС 
Седзæргæсæй сувæллæнттæ 
Мадæ ’взонгæй фæххаста. 
Нур, зæрондæй, æ фæллæнттæ 
Дон æ бунмæ фæлласта. 
Фæллигъдæнцæ ин сахармæ. 
Гъæу син адæ нæ кæнуй. 
Мадæ арæх хори гъармæ 
Хебæраги фæккæуй. 
Гæр, се ’ной æй ку нæ тавта 
Цазæ бони хори ’скаст. 
Исаразун бæргæ гъавта 
Кизгæрветæн, киндзæрхаст. 
Фембурд кодта син киндздзæгтæ 
Пъолцигай ’ма сасукгай. 
Сйахсæн, киндзæн сæ хиццæгтæ 
Фæннимайуй сосæгкай... 
19 

Фал æ кизги ка багора, 
Ку не ’нцайуй сæ фалдзос. 
Киндзæ дæр нур кæмæн кора. 
Ку нæ даруй фурт æ гьос. 
Нæй, уæддæр зæрдæ не ’нцайуй, 
Фур катаййæй ниттухсуй. 
Æнгъæлдзауæй нæ фæллайуй, 
Æнæ ’схъурмæ нæ бухсуй. 

ÆХСÆВИГОН ТИФЛИС 
Цума æрфбун устур тæбæгъ 
Искиндæй содзгæ цирæгътæй, 
Уоййау зиннуй Тифлис дзæбæх 
Æхсæвигон бæрзонд рæгътæй. 
Рæсугъд æй уотæ ’стур дессаг 
Калак, мæ уарзон, мæ фусун. 
Цума кæнуй мæн федиссаг: 
Феронх ун арвмæ искæсун. 
Фал арв нин йеу æй, æнгъæлун, 
Æнцæ нин йеу нæ хуæнхтæ дæр. 
Уæддæр Тифлисмæ фæббæллун, 
Уогæй нæхемæ алкæддæр. 
21 

* * * 
Ке нæ басугъта 
фиццагдæр бауарзт, 
йе мин раппæлæд 
æхе мæ рази. 
Æрвхуз цæститæн 
сæ къæйних фенгаст 
нæма феронх дæн 
æртинсæй анзи. 
Уотид ирдгæй дæр 
зинги æстъæлфæн 
ферттевуй хатгай 
æ сау сугъдони. 
Æ’дудзи рохсæй 
батавуй фæлмæн 
мæ зæрди медæг 
мегъæгун бони. 
22 

УОСГОРИ КАТАЙ 
Хор ракастæй, хоргун бон æй, 
фал нæ тавуй мæн уæддæр. 
Мегъæ бадуй зæрдингонæй, 
Бонæй-бон кæнун фуддæр. 
Нихъхъæрæу дæн, неци ’нкъарун, 
Мæ бауæр дæр нимпулдæй. 
Раст цума мæбæл сах уарун 
Фуддæрагæн æрцудæй. 
Ци дессаг æй, цæмæн уотæ’й, 
Æз нурма ку сдæн уосгор?.. 
Гæрр, кизгай ми даргъ дзигкотæй 
Куд нимбарзта ходгæ хор?.. 
23 

ЛИРИКОН КЪУПЛЕТГÆ 
* * * 
Бæргæ срæвдзæй мæ авар, 
Нур ме ’фсийнæ ду ку уайсæ. 
Цæй, æрветун мийнæвар, 
Цардæмбалæн мæн ду райсæ! 
* * * 
Нæ дæ уарзун — уой тухæн, 
Ке дæ сурх хæдонгин, 
Фал æй уобæл зæрди ’рхæн — 
Ан мах йеузæрдонгин. 
* * * 
Гæр, ку зæгъуй нæ фенгасп 
«Уарзун дæ»... 
«Æз дæр арази»... 
Кæрæдзей уæд сосæг уарзт 
Цæмæн кæнæн мах уал анзи?.. 
24 

САЛДАТИ УАРЗТ 
Салдат фæцæй æнæхуссæг: 
Æвзонг зæрдæ хевастæй. 
Уæддæр цæбæл æй йе’нтъуснæг? 
Кизгаймæ, дан, фенгастдей... 
Куд агора нур, ке фæрса 
Цъæх цæстæ, сау дзигкотæй, 
Рæсугъд кизгæн куд ма тæрса 
Дуйней уосгор лæппотæй?.. 
Салдат, салдат, ниххуссæ, цæй, 
Фунтæй нин хъал кæд уайсæ. 
Кизгай дæ цормæ æрцæудзæй, 
Æ къох ин ходгæй райсæ. 

ДЗУРДÆЦ... 
(Триолет) 
Дзурдæн æ карзмæ ма ’бæллетæ, 
Фатау æздахæн ин нæййес, 
Фæууй хатгай æ зиан æгæр... 
Дзурдæн æ карзмæ ма бæллетæ, 
Цума гранати сау æрхъез, 
Кæрдуй цийфæнди зæрдæ дæр... 
Дзурдæн æ карзмæ ма бæллетæ, 
Фатау æздахæн ин нæййес! 
Дзурдæн æ растмæ, цит, гъаветæ, 
Æй йе нæ зунд æма нæ ес, 
Кæнуй нæ царди разæнгард... 
Дзурдæн æ растмæ, цит, гъаветæ, 
Кæрдуй мæнгæдтæ æдзæстхез, 
Цума нæ дзилли æхсаргард... 
Дзурдæн æ растмæ, цит, гъаветæ, 
Æй йе нæ зунд æма нæ ес! 
26 

АСФАЛЬТ ÆМА ТАЛА 
Кæддæр асфальт æхе сдудта: 
«Æз дæн федар, æз дæн хъæбæр...» 
Æвзонг тала уæд уой студта, 
Тавта и хормæ æ цъæх сæр. 
Иссæй тала бæласæ нур, 
Нæ гъос кæнуй асфальт уæддæр." 
фæлмаст хъурæй зæгъуй, мæгур: 
«Æз дæн федар, æз дæн хъæбæр...» 
Нæ дæн урунг, нæдæр къæйних. 
Уæддæр æргомæй уой зæгъун: 
«Уæхæн федар, хъæбæр «тæрних» 
Хатгай ма не ’хсæн фæууинун». 
27 

* * * 
Зудтон фæсфæд зæронд цадуат, 
Ниццæй гъуна æма заууат, 
Лæудтæй æнцад æнæсунæй, 
Цума никкодта мæрдфунæй. 
Уинун нур Каспи, æй игъал, 
Æдзох бурдæнти, æд цæхъал, 
Саразуй тох æма лæбурд, 
Уомæй ферттевуй йе бæлвурд. 
Кæнуй медтохи нæуæгдæр. 
'Райгъал æй нифс мæн зæрди дæр, 
Нæбал æй зонун, ци фæууон, 
Уойдзаг бурдæнтæн ци кæнон? 
О, Каспий уагмæ куд бæллун! 
Хатгай мæхецæн исзæгъун: 
«Йе ’нæринцайгæ тохи уаг 
Мæнæн дæр царди ’й фæнзуйнаг, 
Цæмæй дзилли ’хсæн ма ниууон 
Фæсфæд цъимарай гъуна дон!». 
28 

ДÆЛЛÆЙ УÆД ДОН ÆДЗОХ 
РÆСОГÆЙ... 
Цума кæнуй хеваст тухтонæ 
Устур поэти æмдзæвгау. 
Уорс хонхи реуæй сауæдонæ 
Тундзуй йеудадзуг раст уоййау. 
Хатгай цæхъал æхе исесуй 
Тæхунæрвонгæй базурау. 
Рæсугьд æстъæлфæнтæ февдесуй 
Æвзестæ уорс цæппозурау. 
Миййаг, ку сарæзуй цæлхдормæ, 
Уæд цурд низзелуй медбунат. 
Хъумтæ саразгæй йин æ цормæ 
Æ сæрти ракæнуй донуат. 
Уоййау зæрдæн æнцондзийнадæ 
Дæттуй нæхе фæсевæд дæр, 
Уоййау косагæ ма тундзагæ, 
Сугъдæг фæууй йе алкæддæр. 
29 

Фæсевæдæн цæстуарзон уогæй, 
Гъæуама мах фæндаг дæттæн. 
Дæллæй уæд дон æдзох рæсог æй, 
Уæллæй лæкъун ку нæ кæнæн! 

СУВÆДДÆНТГÆ 
Сувæллони тункъур росбæл 
Мети тъæфил ратадæй. 
Нæуæг мети уорс хæмпосбæл 
Къæхти фæдтæ райзадæй. 
Къоли сæрмæ сæ фæндаг æй. 
Гъазуй къуар си æмбурдæй. 
Еу си уартæ ци фудаг æй,— 
Æ хæлафбæл æрбурдæй. 
Сувæллæнттæ, сувæллæнттæ — 
Нæ абон æма не’сон. 
Сугъдæг уæнтæ уæ бæллæнтæ. 
Арв уæ сæрмæ уæд рæсог. 
31 

ИМИСУЙНÆГГÆ 
Имисуйнæгтæ — 
ехарæнгитæ, 
нæ финсуйнæгтæ, 
нæ гъарæнгитæ. 
Нæ хуæнхтæ, нæ ес 
кудæй ниууагътан, 
кæрæдзей гъун-гъес 
кудæй фæццагътан. 
Мадтæлон æвзаг 
куд феронх кодтан, 
нæ фуддæр æзнаг 
уой куд рахудтан. 
Фиддæлти намус 
куд æрæмпурстан, 
унафæн «фагус» 
кудæй æвзурстан. 
Нæ хецауадæ — 
æдзæсгон сайтан, 
уойбæрцæ адæн 
кудæй фæссайдта. 

Нур дæр нин, æдта, 
нæ уарзои Цæдес 
кудæй фёхалдта 
æиæ еу фæдес. 
Кудæй æртухстан 
мæгур — гæвзугмæ, 
Цæмæи игъустан 
фур æнæзундмæ?.. 
Имисуйнæгтæ — 
нæ устур фæсмон, 
нæ финсуйнæгтæ... 
Ци уодзæй не ’сон?.. 

ДУЙНЕ - БАЗАР 
Дуйне фестадæй стур базар, 
Бунсугъд кæнуй нæ уой азар. 
Æфсар, цæсгон æма æгъдау 
Уæйæ кæнунцæ æнæвгъау. 
Фæууй цæсгон хатгай лæвар, 
Туман æдеугур æй лæгдзар, 
Нигки асландæр — лæги дзурд, 
Дзурдæй зинаргъдæр — дони хъуртт, 
Фæливд, мæнгæдтæ — парахат, 
Дорæй хъæбæрдæр — зæрдихатт. 
Æнхус гъæуагæй дин зеууон 
Нæбал бакомдзæнæй хеуон. 
Æхца дæдтуй синхон бæтгæй 
Зустдзурд, зийнадæ ’ма нæтгæй... 
Дуйне фестадæй стур базар, 
Бунсугъд кæнуй нæ уой азар. 
34 

* * * 
Ауæхæн дессаг 
нæма фæууиндæй, 
Цæветтонгæ нин 
Хийнæ никкиндæй: 
Аразун æфсон 
кæнæн бун дæрæн, 
Зæгъайтæ мин уæд, 
кутемæй цæрæн?.. 
Фиддæлти ’гъдаубæл 
къæхтæй æфсæрæн, 
Зæгъайтæ мин уæд, 
кутемæй цæрæн?.. 
.Нæ сæрæндæрти 
нæбал фæсмæрæн, 
Зæгъайтæ мин уæд, 
кутемæй цæрæн?.. 
35 

Нæ уæйгæнгути 
хецау æвæрæн, 
Зæгъайтæ мин уæд, 
кутемæй ’цæрæн?.. 
Нæхеоити дæр 
мулкбæл æфхуæрæн, 
Зæгъайтæ мин уæд, 
кутемæй цæрæи?.. 
Нæ кæрæдзей дæр 
нæбал лæдæрæн, 
Зæгъайтæ мин уæд, 
кутемæй цæрæн?.. 
Ауæхæн дессаг 
нæма фæууиндæй, 
Цæветтонгæ нип 
хийнæ никкиидæй. 
36 

ÆХСИЛКЪИТÆ 
Асæй — къæдзæх, 
иæ дæ къулух. 
Уиндæй — дзæбæх, 
зундæй — къумух. 
Де ’взаг — фæлмæп 
æма тасагæ. 
Дæ цъух — хъæбæр 
æма уасагæ. 
Нæй дии тæссаг 
гъæздуг унæй. 
Кæиис фæрсаг 
дæ мед фунæй. 
37 

Дæ каст — хæлар, 
цума ме’рдхуард. 
Зæрдæй — хæран 
æма мæнгард. 
Фæдздзорис даргъ, 
кæнис тухсоми. 
Æрмæст сæ аргъ — 
нури фондз соми. 
38 

КИЗГАЙМÆ 
Дæу мæ хорбæл ку фæббарун, 
Фæккæнун дæ уæд гъæуай. 
Гъенцъунæй мæхе фæммарун, 
Фæттæрсун дин, ку ’рхауай. 
Дæу æскъебæл ку фæббарун, 
Уæд бунтондæр ниттухсун. 
Стур Хуцаубæл дæ фæгъгъаруи, 
Цауæйнонæй дин тæрсун. 
Дæу бæлæубæл ку фæббарун, 
Уæд ниррезун фур тæссæй, 
Уæд мæгур мæхе фенкъарун, 
Ку бастъæлай цæргæсæй. 
Дæу кизгайбæл ку фæббарун, 
Уæд нæййес дæуæй хуæздæр, 
Уарзти цийнæ уæд февзарун, 
’Ма фæззарун уæд æз дæр. 
39 

ХУАРЗ ЛÆГГАГ 
Радзæгъæл æй карки дзебæ 
Арф хæмпæлти дзæхæрай. 
Размæ хæсгæй æ бор гебæ. 
Кодта уоми сау катай. 
Агурдта е æ хæдзарæ, 
Кæугæ-кæугæй зæрдунгæг. 
Нигки ба ма — уаруигарæ. 
Ниййагайдта сæлфунæг. 
Минкъий Вадик, пъолбæл гъазгæй, 
Æригъуста уой кæуп, 
Радзурдта имæ къæразгæй: 
«Ма ко, дзебæ, фæццæуи!» 
Æрбадавта цъеу авармæ 
Цъифæйдзагæй, æргъæвстæй. 
Сор авари пеци гъармæ 
Уæд бор дзебæ æртæфстæй. 
40 

Мадæ карк загъта биццеуæп: 
«Хуарз лæггаг дæ, ко-ко-ко, 
Фенхус кодтай ду мæ цъеуæн, 
Ратдзæиæн дин æз куко». 

ГЕБÆЦЪÆФ 
Хъаффæ сæр æй Гебæцъæф, 
Æй резийнæй æ уæцъæф. 
Цалдæр пути «нифтъæруй», 
Пут фæсхуæрдæ «нйттæруй». 
Нинниуазуй къибила, 
Ку ниууй си цæрд гъæла, 
Зундамонæг уæд исуй, 
Цъифкалæнтæ имисуй. 
Дан нæй сæрмæ хæссуйнаг. 
Нæ фиддæлти хуст æвзаг... 
Кæд хайуан нæ’й йе’гормон, 
Уæд кæцæй æй, ци ’рдигон?.. 
Сагъæс кæнуй уæцъæфæй, 
Æвæццæгæн, сæрдзæф æй. 
Æй мийнасæ æ тухсæн, 
Мах уæд уомæн куд бухсæн, 
Куд æй хонæн гъæугæ лæг 
Еугур адæн уæйгæнæг?.. 
42 

ЦАГЪАЙРАГ 
Цагъайрагæй ка ислæг æй, 
Ка кодта æдзох козбау, 
Йе зæруай дæр уæйгæнæг æй, 
Лæг фесафдзæй æнæвгъау. 
Сосхонагæ куййи уагæй 
Алкæбæл дæр фæххуæццæй, 
Фал хецауæн мæлгъæвзагæй 
Æ зæвæттæ æстæрдзæй. 
Йе нæ тæрсуй ходуйнагæй, 
Некæд уодзæй адæймаг. 
Æдзæстуарзæ, цагъайрагæй 
Йе ниууодзæй азуймаг. 
43 

ТУКУЛА 
Туку-туку, Тукула, 
Рауай-ма мæ базмæ. 
Ракæиæн мах ба булла, 
Байгъосои дæ зармæ. 
Ра-мин зарæ дæ аргъау — 
Куд фæццæуис тохмæ, 
Куд фæссурдтай мисти ’ргъау 
Уалæ гъæди къохмæ. 
Мæ бæгъатæр, мæ тикис, 
Дæу хæццæ ку гъазун. 
Боститæ мии ци кæнис, 
Берæ дæ ку уарзуи. 
44 

БЮРОКРАТÆН 
Цъæх арвбæл мегъæ истулдæй, 
Æрттевгæ хор нимбарзта. 
Ке багъудæй, цæмæн гъудæй, 
Уобæл неке бафарста. 
Ду дæр уоййау фур мургъузæй 
Аууон фæсевæд дарис. 
Æ рохс фæндаг ин марг урзæй 
Сау мегътæй тар итауис. 
Дзæгъæл æй уогæ мегъи ’фхуæрд, 
Дæу хæццæ’й æз ци барун? 
Æзнаг æй махæп бюрократ, 
Ес мегъи зæнхæн уарун. 
Ци ссирдæуа дæуæи æмсæр, 
Миййаг, ма калм дæуау æй?.. 
Финсун дæубæл уомæй фулдæр, 
Гæгъæди дæр æвгъау æй! 
45 

Хæран, мæнгард æма фæливд, 
Даруй æхе æнцад, æлхъивд. 
Æхе февдесуй зæрдæхæлар, 
Цума дин æй æцæг хæлар. 
Æрмæст, хецау æй ку скæнай, 
Уæдта кæнæ дæхе гъæуай. 
Дæуæй уæлдæр хецæуттæбæл 
Бæтдзæй æхе æма дæубæл 
Уæллæй цъифкалæн кæндзæнæй. 
Мургъуз куййау дин хуæцдзæнæй, 
Ци къелтæ сдардта, уонæбæл. 
46 

БАСИЛДЗАУТÆН 
Арв фестадæй скъуд сарсийнæ, 
Æд цъата лæуаруй мет. 
Æнæмæнгæ, нур йе ’фсийнæ 
Тъинккæй калуй æ сор хед. 
Уотæ берæ æрлæурста, 
Раст нæййес ин никкæнæн. 
Цонæгътæй æй æрæмпурстаи, 
Тæмбæлтæ си искæнæн. 
Кæд дедатæ хуæздæр æнцæ 
Нæуæг анзи лæвæрттæн?.. 
Басилдзаутæ цæудзæнæнцæ, 
Къинсæ скæнтæ губæрттæи. 
Гъа, кæд йе нæ уа сæ фагæ, 
Гъар гинкъостæ дæр син уæд. 
Кæд си уа еске кафагæ. 
Уæд ин сом мæнæй фæууæд. 
47 

СКЪОЛДЦЗАУМÆ 
Ахур кæиæ, скъоладзау, 
Мæскумæ цæудзæнæ. 
Ду — не ’соии æигъæлдзау, 
Царди мах гъæудзæнæ. 
Уай гъæуама ахургонд, 
Ма кæиæ зийнадæ. 
Хæсдзæнæ нин уæд бæрзоид 
Алайнаги кадæ. 
48 

* * * 
Хъасхан уадæбæл идонæ 
Куд бафтаудзæй зæпхон лæг?.. 
Æдæхсæвæ, æдæбонæ 
Нимпурста нин нæ тиллæг. 
Арв бæрзондæй ехин дортæй 
Фæккодта ии фудгириз. 
Гъосии састæй, авги мортæй... 
Æрхаста нин фидбилиз. 
Нæ катайтæ кæмæ гъарæн? 
Нæ хецæуттæ — мулк æфсес... 
Эх, мæгурти гъезæмарæн 
Еу кæрон дæр куд иæййес... 
49 

ЦХИНВАЛ - НÆ РИСТ 
ÆМАНÆСАГЬÆС 
1.У0РСДЕДЕНГУТÆ 
Уорс деденгутæ Цхинвали 
Зæлди таги ронæбæл. 
Нур ирон лæхъуæн, ме ’мбали 
Тог никкалдæй уонæбæл. 
Сурх гъолæнттæ радардтонцæ, 
Хормæ æнцæ фур цибæл... 
Гурдзий бандæ рамардтонцæ 
Сахъ уосгори нецæбæл. 
Уобæл ресуй нур мæ зæрдæ, 
Йе ку адтæй нæ лæгдæр. 
Уорс деденгутæ, уæ сæртæ 
.Æруадзетæ ниллæгдæр. 
Лæги тоги сурх пурхæнтæ 
Ма ’вдесетæ æппундæр. 
Кæд, миййаг, мин зæрди ’рхæнтæ 
Фæууиуонцæ минкъийдæр... 
50 

2. СКЪОЛА - УÆЛМÆРДТÆ 
Адæмти доги 
нæма фæййиндæй 
царцати скъола — 
цагъди уæлмæрдтæ. 
Нигæд си æнцæ 
уарзон сабийтæ, 
уосгор лæхъуæнтæ, 
номдзуд зæрæндтæ... 
0, Хуцау, æдта 
кæмæн ци кодта 
хъумуздзух сабий, 
ке хай бахуардта?.. 
Гурдзийаг тограсуг, 
мадæй райгургæй, 
зæронд силгоймаг 
цæмæн рамардта?.. 
Сæ тæрегъæдæй 
мæ зæрди гъæрзун 
ку нæ банцадæй 
æхсæвæ-бонмæ. 
Уæд устур дессаг, 
куд нæ фæлдæхуй 
сæ маргутæбæл 
цъæх арв дæлгонмæ?!. 
51 

3. ПАРКИ МÆЛÆГ 
Дзармадзанти фæтти ’рхъезтæй 
парк фæццагъди’й, 
æй бунревæд. 
Цонг гъæуаггинтæй бæлæстæ 
арвмæ гъарунцæ 
тæрегъæд. 
Арв нур уобæл æихъурдæг æй, 
къех никкастæй 
йе урдугмæ. 
Сау æртæхтæй парки мардбæл 
сах æгъзалуй 
цæстисугтæ... 
Парк нæуæгæй йеу афоии 
райгас уодзæй 
арви уарзтæй. 
Фал нур мах ба куд фервæзæн 
не ’стур содзгæ 
зæрди мастæй?.. 
52 

МУДИБИНДЗÆ 
Деденæги тумбул къоси 
Сæумон æртæх æрттевуй. 
Мудибиидзæ æ фалдзоси 
Дув-дувгæнгæ æрзелуй. 
Муд гъæуй æй, муд агоруй, 
Исцъирдтайдæ си дзæбæх, 
Фал не ’ндеуй, хорæй коруй, 
Куд басор уа еци ’ртæх... 
Æригъал æй хори гъарæй 
Дедепæг дæр сæумигон, 
Уорс æртæхæй — æ сехуарæй 
Раниуазта æхсицгон. 
Байтигъта уæд æ сифтæртæ, 
Къос райгои æй уæд бунтон. 
Байгъæлдзæг æй биндзи зæрдæ, 
Исцъирдта муд æ фæндоп. 
53 

Еци мудæй нæ кæстæрæн 
Хай бакодта биндзæ уæд. 
Нæ кæстæрæн, мудæстæрæн 
Царди хуасæ йе фæууæд! 

ЭКСПРОМТ 
Хеуон ка нæ уарзуй, 
Æфхуæрд ка фæразуй, 
Æй йе мæгур феций, 
Æппундæр йе неци ’й 
Мæнæн дæр, 
Дæуæн дæр, 
Гъæуæн дæр. 
55 

ХУÆЗДÆР ХУЗИСТ 
Ка уарзуй йеунæгæй хузист, 
Æ чуб фæрсмæ рафасгæй. 
Æ фæсте уогæй иигки фиист: 
«Сухум, мæ уолæвд уадзгæй». 
Ка ба дæларм-уæларм кизгай 
Ку хона, цит, бульварбæл. 
Альбоми уой уиигæй хатгай, 
Раст рамбæлуй уæларвбæл. 
Альбоми мæн хуæздæр хузист — 
Ме ’нгас ку фæууй размæ. 
Фæсевæд сахъ æндоп æхсист, 
Лæугæй иигки мæ фарсмæ. 
Æнæ фæсевæд, сахъ фæлтæр 
Хузисти дæр иæ зонун. 
Сæ хæццæ уогæй алкæддæр, 
Мæхе амондгун хонун! 
56 

ÆВЗОНГ ПЪÆЛОТНИК 
Аййев арæзт, æвзонг лæппо... 
Сау ходæ, уорс хæдонæ. 
Æрбалваста цъæх пæлито, 
Фæтæн æрттевгæ ронæ. 
Цулухъти гъости — фадгутæ, 
Æ къахи ’фсард фæндонæй. 
Æндæр гъæугкаг иуазгутæ, 
Фарстонцæ мæн нур уомæй. 
Загътон син уотæ уæд æз дæр: 
Йе ’взонгмæ ма кæсетæ. 
Æй йе пъæлотникти’хуæздæр, 
Æ кустбæл ин фæрсетæ. 
Колхози фермитæ — уой конд, 
Уой конд æй клуб нæ гъæуи. 
Æй йе, мæ хортæ, ахургонд, 
Нæхе Дзæуæгигъæуи. 
57 

Нæ багъæуаги алкæддæр, 
Æд кадæ уой фæххонæн. 
Зæронд фæлтæрд пъæлотник дæр, 
Æ къох фæййесуй уомæн. 

МАДИ ЦИЙНÆ 
Нана фæззæронд æй, 
Æнхъирд — æ цæсгон. 
Уæддæр сæрбæрзонд æй, 
Æй ма нур кустгъон. 
Нурдæр хори гъармæ 
Цъæх фансбæл уфсуй. 
Æ фурт, æ Мулдармæ 
Æнгъæлмæ кæсуй. 
Хуцаумæ фæкковуй 
Куд уа сæрæгас. 
Йе шахти фæккосуй, 
Нæй уоми æдас. 
Æ лæг си фæммардæй 
Æдзардæй кæддæр. 
Æ зин, æ тухст цардæй 
Не ’ртастæй уæддæр. 
59 

Куста хæрæгуаргъæй, 
Ку цъопп æлвиста... 
Æдзох догъи уайгæй 
Æ цард æрвиста. 
Нур боз æй Хуцауæй, 
Æ фурт фæббæзтæй. 
Æхсарæй, æгъдауæй 
Лæгау æнхæст æй. 
Нæ бæстæи æвзалу 
Æд кадæ хæссуй. 
Геройи æстъалу 
Æ реубæл цæфсуй. 
Нана фæззæроид æй 
Æ ресгæ зинæй. 
Уæддæр сæрбæрзонд æй 
Æ фурти цийпæй. 

Хуссæн мæн æхемæ æлвасуй, 
Нинхъирдтæй мæ тæрних, бæрзæй. 
Бæласæ уорс метæй ку ’ртасуй, 
Уоййау дæн мæ незти уæзæй. 
Фал зæрдæ дессаг æй, нæ комуй: 
Нурма дæн, зæгъуй, æз æвзонг. 
Искафуй, цидæртæ æрдомуй, 
Дæ сæр, дан, исесæ бæрзонд... 
Арази æ хæццæ æз, фалæ 
Мæ незтæй фулдæр нæй мæ бон. 
Куд бæллун æз уомæ, цæй хъал æй, 
Ке равгæ’й æ зæрди фæндон!.. 
61 

ЦУБУР НИВÆФТУДТÆ 
Деденæги сурх туруса, 
Арф хæмпæлти ирæзтæй. 
Фур соцъайæй цъæх пуруса 
Сугъта адæн фур мæстæй. 
Карки рагъбæл æ уорс цъеу — 
Пакъу базбæл бадæгау. 
Мади рази æ биццеу — 
Есин «бæхбæл» стур лæгау. 
Уорс рæсугъд фæткъу, сурх фазæ 
Цъæх къадобæл — ауигъдæй. 
Къох ду уомæ ма ивазæ: 
Медæгæй йе æмбудæй. 
62 

фур хъуæдадтæй карк мæлуй 
Айки сæргъи, æй æвгъау, 
Сугъзæрийнæй æнгъæлуй: 
фегъуста кæддæр аргъау... 
Куй мæйæбæл фæррæйдтæй 
Изæрдарæй сæуми уæнгæ. 
Уотæ ’нгъалдта æ зæрдтæй: 
Тарстæй мæйæ æнæмæнгæ. 
Арви гъæрæй лæг фестъæлфтæй, 
Рауорс æнцæ æ сурх ростæ, 
Фал тикис ба нæ фæттæлфтæй, 
Нихта къахæй æ фæсхъостæ. 
Мет ниууардта мартъий дуармæ, 
Ех фестадæй цæугæдон, 
фал æрттевгæ хори гъармæ 
Ратадæнцæ иннæ бон. 
63 

Лæг цъифдзасти фæггурдæй, 
Фал ислæудтæй æ къæхтæбæл. 
Золкъæ ба си бабурдæй 
Тасгæ-уасгæ æ хъæстæбæл. 
Хъаз иссæй бунтон гъæддаг 
Цард хуæздæр æнгъæлти. 
Фал робаси амæдтаг 
Бацæй тар хæмпæлти. 
Уæс æфсоймæ нимбухта 
Гал рахуннун æнгъæлдзау. 
Уой хецау ку ’севтигъта, 
Ном разиндтæй уæд уæззау. 
Арви раздарæн — цъæх мегъæ 
Æрæнхъирттæй, нискъудтæй. 
Æргæллеу æй æ еу тегъæ, 
Арв нур уобæл никкудтæй. 
Хор æ тунтæ æлвиста, 
Хонх райзадæй цæгæрæй. 
Фал Уаза ба не ’риста 
Æ уорс баслæхъ æ сæрæй. 
64 

* * *А- 
Æрфæн арвбæл ниппурх ласта 
Йе ’стъалутæ æ фæдбæл. 
Цæветтонгæ гъæмпæ хаста 
Æнæ уæрдун, хæрæгбæл. 
* * * 
Арвбæл мæйæ — гъоси цæг 
Æрауигъдæй куддæртæй. 
Йе ’ннæ гъосæн ин, æцæг, 
Нæ рафагæ ’й доллæртæй. 
* * * 
Кæрдæг ниууй фæсалæ, 
Уæлйау дæлйаумæ æргуруй, 
Цæхæр ниууй хъæзалæ, 
Нæуæг ба цардмæ игуруй. 
* * * 
Сæрмесиндзæгæй бæласæ 
Æриста билгомæй дон. 
Фæккæнуй ин, цит, таласæ 
Сур-сур зартæй и хор бон. 
СабайЛ! СулсЙман 

* * * 
Æ гъæбеси устур цадæ 
Бæлæгъ уозуй авдæнау. 
Ку кæнуй билгомæн батæ, 
Ку ферттевуй айдæнау. 
* * * 
Нарти Сослан кæсалгдзау æй 
Уалæ арвбæл æнгуртæй. 
Нарти адæн æнгъæлдзауæй 
Уой хезунцæ æмбурдæй. 
Мæйæ бабæй сагъæсхузæй 
Цардмæ ’ркастæй лæмбунæг. 
Куд байдзаг æй уогъурсузæй, 
Бацæй уобæл зæрдунгæг. 
* * * 
Ци дессаг æй, куд фæразуй 
Айнæг хонхбæл нæзий къох?.. 
Гъист рæстæги исаразуй 
Уади хæццæ устур тох. 
бб 

НЕ СКЪОЛАЙÆН 
Цъæх талатæ, цъæхснаг естæй 
Дæ колдуарбæл бахизтан. 
Зундагорæг, цæмæдестæй 
Ахуради бахсистан. 
Рауагътай нæ дæ къæсæртæй, 
Ба ’мудтай нин раст фæндаг. 
Ковæн дин нур нæ уорс сæртæй, 
Ан дæуæй нур арфæйаг. 
Мах дæу фæрци тузмæг царди 
Арф гулфæнти лæгарстан. 
Куд не ’схæссæг фæлмæн мади 
Дæу нæ зинти имистан. 
Не ’рхастан дæуæн æгадæ, 
Н’адтан хомух, æвæлгъаз. 
Де стур намус, де стур кадæ 
Рохс кодтонцæ нин нæ раз. 
67 

Куд бафедæн дæу фæллæнттæ, 
Еци арфæ мах дæр уæд. 
Хуæздæр махæй ба фæууæнтæ 
Анзæй-анзмæ дæ цæуæт. 

ДОР ÆМА ХЪАЛ 
Дони астæу — къæйнаг дор, 
Рагæй уоми ’й, æнæмæнгæ. 
Уолæнтæ ин æнæхъор 
Фæззарунцæ сæр-сæр кæнгæ. 
Æ дæлхъуртæн æнæвгъау 
Фæлмæн батæ фæккæнунцæ. 
Сугъзæрийнæ фæрдгутау 
Æ реутæмæ æгъзæлунцæ. 
Дон ку райвулуй, уæддæр 
Нæ фембæрзуй цъæх къæйдори. 
Зуст цæхъалтæ алкæддæр 
Саразунцæ кафт æ цори. 
Царди медæг махæн дæр 
Æнзтæ æнцæ зуст цæхъалтæ. 
Рæвдаунцæ æрмæстдæр 
Хамасхуартæ ’ма фур хъалтæ. 
69 

МÆ ХЪУРДОХÆН 
Пахампартæ Фидибæсти нæййъ 
(Æмбесонд 
Лæгæй лæгдæртæ берæ ес, 
Æрмæст син кадæ некæд ес. 
Уайтагъд исунцæ нин уæййаг, 
Фиццагдæр хатт нин нæ ’й, миййаг... 
Аланти догæй нурмæ дæр 
Æгадæ ’й махмæ нæ лæгдæр. 
Æ развæндаг ин лух кæнæн, 
Цæмæй ма уа ин фæггæнæн 
Еу ести хуарз дзиллæн фæуун. 
Уобæл хъурдохæн æз кæнун... 

ЗУМÆГ 
Уотæ уазал æй зумæк 
Куй нилхъивта æ думæг, 
Мæ тикис дæр ниргъæвстæй, 
Фал авари æртæфстæй. 
71 

УАЛДЗÆГ 
Уалдзæг махæн æрхаста 
дууæ дæркъи, 
æртæ уæрки, 
Уони хæццæ ма уæс дæр. 
Цал уодзæнцæ етæ еумæ, 
уой базонæд нæ кæстæр. 

ЗÆРБАТУГ 
Ци зарис бæрзондæй, 
Ма тæрсæ мæнæй. 
Дæуæй мин уарзондæр 
Еу маргъ дæр ку нæй. 
Æрбадæ мæ цормæ, 
Æмбал дæн дæуæн. 
Дууемæй и хормæ 
Нæ зартæ кæнæн. 
73 

Мæ зæрдæ мæ æнæбари 
Уæ гъæунгмæ фæххæссуй. 
Десæй мæмæ уæ хæдзари 
Цъæх къæразгæ фæккæсуй. 
Уæ куй дæр мæ хъæбæр раги 
Ниффæсмардта куд хецон. 
Нур, тæходуй, цæй рæуаги 
Дæу гъæунгмæ рахонон?.. 
Уæддæр мæмæ уæ къæразгæй 
Ракæнисæ усмæн каст, 
Кæди-майди ходгæ-гъазгæй 
Сйтинг уидæ не ’хсæн уарзт. 
Цæттæ æнцæ мæ лæвæрттæ, 
Уæд нур уонæн ци кæнон, 
Дæ бабамæ мийнæвæрттæ 
Нур кутемæй æрветон?.. 
74 

ВЕЗ 
* * * 
Ме ’нсувæр морадини рохс 
ном имисгæй 
Бон раздæр ма нин 
Ходгæ ’ма гъазгæй 
Царди нисæнттæй 
Берæ ку загътай. 
Уæд æнæнгъæлти 
Кæугæ-дзиназгæй 
Дæ зæронд мади 
Кудæй фæууагътай?.. 
Ци ма ракæнæн... 
Ауæхæн дессаг: 
Адзалæн мадзал 
Куд неке еруй?.. 
О, Хуцау, æдта 
Кæстæрæн «рохсаг» 
Уотид иской дæр 
Зæрдæ нæ коруй. 
Тæходуй æма, 
Хуцауи дзурдæй, 

Æдзардæй мæлæн 
Ку нæ фæцайдæ. 
Абони дæр ма 
Сæрæн игурдæй 
Нæ зинаргь кæстæр 
Бæргæ цардайдæ. 
.Рохсаг æрбауай... 
Дæ дуйней рохсæй, 
Де ’нгæртти рæнгъæй 
Куд æрбайсафттæ... 
Нæ рист зæрдити 
Тæхсагæ ностæй, 
Цалдæнгæ цæрæн, 
Уæдмæ байзадтæ... 
76 

ФЕСИММИТÆ 
* * Ус 
Уасæнгæ рæйуй, 
Куй кæнуй æ уаст. 
Гъеуотæ фæууй, 
Ма кæнæ хин каст. 
V? * * 
Нигъгъирнуй уæд цъеу, 
Тикис истæхуй, 
Дæумæ ба, биццеу, 
Уæд йе куд кæсуй? 
* * * 
Мæ сæрбæл — дзабур, 
Къæхтæбæл — ходæ... 
Фæллæууæ сабур, 
Ма мæбæл ходæ! 

* * * 
Фæййидтон æз нæ къæразгæй 
Сагьæсхузæй, мæтъæлæй: 
Сабий доги хъуæлти гъазгæй, 
Куд ходинæ къæл-къæлæй. 
Æнæ ходгæ, æнæ заргæй 
Цард æнадæ ’й, æй къода. 
Фалæ зинтæ, цид, бавзаргæй, 
Лæг зæрондæй куд хода?.. 
Мæ рист зæрдæ фур æнкъардæй 
Æхе медæг ниргъæфсуй. 
Уæддæр ма си есге зардæй 
Рохси цъита исцæфсуй. 
78 

ÆРТÆРÆНГЬОНТÆ 
Æрæгвæззæг. Сæлфунæг... 
Нæ гъосинтæй тæдзунæг 
Цæстисугтæй æгъзæлуй. 
* * * 
Уалæ фæткъу нæ бæласæй, 
Æ сурх ростæй зæрдæ ’лвасуй, 
Фал æ хурфи золкъæ ес. 
* * * 
Бор зæлдагæ, мæнгæ рехæ — 
Нартихуари хъæлнæгъбæл... 
Мах фæцан си фудæнгъæл. 
* * * 
Донæхсинцъæ хоргун бони 
И фур сатæг цæугæдони 
Æ дзигкотæ æхснадта. 
79 

V? * * 
Уорс Уаза дæр и бæрзондæй 
Тарæрфугæй фæлгæсуй: 
Мах фуд цардбæл не ’нвæрсуй. 
* * * 
Тар гъæдбуни еу гъæдкъуæр 
Раст, пъæлотник расайдта, 
Фал нæ уомæй фæссайдта. 
* * * 
Фур налатæн ка фæразуй?... 
Уой Хуцау дæр некæд уарзуй, 
Фæсмойнаг æй æ зæруай. 
80 

НÆ БОР ГЬОГ 
Нæ бор гъоги берæ уарзун, 
Кæрдæгæй æй фæххинцун. 
Уой æной æз нæ фæразун, 
Йе дæр мæнбæл æй æхцул. 
Æ фæздонæ — æхсирдонæ 
Бакæнуй йе цъоппидзаг. 
Раттуй мæнæн алли бонæ 
Гъар æхсирæй къосидзаг. 
81 

ОКСАНÆ 
Мах Оксанæ кæнуй бостæ, 
Сау мела æнцæ æ ростæ. 
Куд кæуй нур йе гъæрæй? 
Æвæццæгæн, пъæр-пъæр æй. 
82 

* * * 
Незгун уодæй мæгурдæр 
А дуйнебæл лæг нæййес. 
Æз радтинæ еугурдæр 
Æнæнезбæл мæ циййес. 
Уæд æрмæст мæ рагъ æмбæрзт, 
Хъалти хæццæ некæд тохун. 
Нигки ма ку уон æфсæст, 
Уæд мæ ходæ хæрдмæ ’нтъохун. 
83 

Мæн царди куройнæ 
Листæг инсадта, 
Кодта мæ буройнæ, 
Фæснадмæ ’нсудта. 
Мæн цард унгæг фæсти 
Дзæрнайау хуаста, 
Ку ба ми цъæх фæзти 
Къозоти гъазта. 
Æвзонгæй мæ нæруи 
Царау æуурста, 
Нур ба мæ мæ зæруи 
Бунтон нимпурста. 
Цудтæн фуд æстæрти, 
Уæддæр фæразтон — 
Хуцаубæл кæстæрти 
Æрмæст фæдзахстон. 
84 

Рунтæй нин хизт уæнтæ, 
Ма уæнтæ къинсæй. 
Нивгундæр фæууæнтæ, 
Цæрæнтæ тинсæй!... 

БÆЛАСÆ 
Æртастæй бæласæ 
Фæткъути уæзæй. 
Кæнуй нин фæлхасæ 
Бæркадгун рæзæй. 
Барохс æй нæ зæрдæ. 
Дзæгъæл нæ кустан. 
Æд уалдзæг, æд сæрдæ 
Мах уобæл уфстан. 
Нихсастан æ цæнгтæ, 
Дон уомæ уагътан, 
Уæдта ин æ зæнгæ 
Къирæй исцагътан. 
Ирæзтæй бæласæ, 
Нæ зонгæй тухст бон. 
Кæнæн нур мийнасæ 
Нæ зæрди фæндон. 
86 

КЪÆБУЛА 
Цхинвали йеу цъæх фæзи 
Радæргъæмæ’й куййи мард. 
Лæудтæй сабий дæр æ рази 
Кæунгъостæ, фур æнкъард. 
Дзоруй сабий куййи сæргъи: 
«Цæй, ниууадзæ дæ булла, 
Мах ба гъазæн нæхе тургъи 
Мæ уарзон куй, Къæбула. 
Гурдзиæгтæ нæ фæууидтонцæ, 
Фæббал уадзæ дæ хуссун. 
Уалæ къолæй райдæдтонцæ 
Дзармадзантæй мах æхсун...» 
Фал Къæбула не ’сæзмалдæй, 
Сабий кудтæй зæрдхъурмæй. 
Топпи фат куйбæл сæмбалдæй 
Ма никкодта мæрдфунæй. 
87 

ИРÆЗТÆЙ НИН ÆГÆР ТАГЬД.., 
Цæмæн гъæуй урунг загъд?.. 
Лодæр æй нæ хонун. 
Ирæзтæй нин æгæр ’тагъд, 
Рагæй дæр æй зонун. 
Рагæй, рагæй, цо, кæдæй, 
Кæд райдæдта ахур. 
Ци куста си гъе уæдæй, 
Уони ма ка къахуй?.. 
Цубур дзурдæй, нæ фæнзта 
Ахурмæ йе ’нгарти. 
Берæ æнзти фæссæрфта 
Æ хæлафæй пъарти. 
Фæндзæймагмæ ку схъæрдтæй, 
Бецъо уæд рацагъта. 
Æстæймæгти нур гъæйттæй 
Рехæ дæр рауагъта. 
88 

Раст цума æй дудæгътæй, 
Уотæ йе ниддаргъæй. 
Бадуй къласи дудæгътæй, 
Ахур ин стур уаргъ æй. 
Уо не ’скæнæг, дæ фæдзæхст, 
Рауадзæ’й идарддæр. 
Иссæй, мæгур, фур фæлцъæхст, 
Кæд уиндзæнæй цард дæр?.. 
Ма ’скæнетæ урунг загъд, 
Маке сдзорæд карзæй. 
Ирæзтæй нин æгæр тагъд, 
Базæронд æй хуарзæй... 

ÆМБЕСÆНДТÆ 
«Æввелон æма тæмхс, 
Фун уинун, æнгъæлдæн, æз» 
Малити Гсуæрги 
Æмбесæндтæ, æмбесæндтæ — 
Нæ фиддæлти фæлдесæнттæ. 
Арви ’мбæрцæ, устур дæнцæ, 
Цардæй ист цума нур æнцæ: 
Берæгъбал иссæй фæнсгæстæ, 
Сурх робæстæ ба — кæркгæстæ. 
Арс бунтондæр уæгъдебарæй, 
Косуй тар гьæди муддарæй. 
Нартихуарæн гæс хæрæг æй, 
Кæри сæрбæл «нигъгъæдæг» æй. 
Бор урутæ — мæнæугæстæ, 
Хуарæйдзаг æнцæ сæ цъæстæ. 
Хутæ ба нур уæрми рагъбæл 
Картофкъахæгæн зинаргъбæл 
Сæ фæлхуæрттæ иуарунцæ, 
90 

Фур æфсесæй никкафунцæ... 
Ци фæууай ду ба зæнхкосæг? 
Ку нæййес дæумæ игъосæг, 
Кæд амалæн неци зони, 
Уæд, æвæдзи, къах дæ рони. 

ЦИРТДЗÆВÆНБÆЛ ФИНСТИТÆ 
ДАВÆГÆН 
Кодтай зудæ, давтай æргом, 
Цæрттæ лæгтæй дæр æстъигътай. 
Кæми ’нцæ нур де ’хцати ’ргъом, 
Мæрдти сосæгкæй уой зæгъай. 
Мах дин нирветæн къæссай ’дзаг, 
Æрмæст кæнæ сæ ду гъæуай. 
Кæд си дзенети гъар, хиццаг 
Бунат дæхецæн балхæнай. 
КЪИНДИ ’ФСИЙНÆН 
Æрвистай нин къинди цард, 
Аурстай ду къæбæрбæл. 
Æнæйгъæлти ’й де ’рбамард, 
Ка никкæудзæй нур дæубæл?.. 
Фал ма тæрсæ, дæ хистæй 
Берæ адæм бафсастæй. 
Амийнонмæ дин финст æй, 
Мæрдти дуæрттæ басастай. 
92 

ХÆЛХЪОЙГÆНАГÆН 
Царв цæгъдæгау дæ бийнонтæ 
Æнæхатирæй цагътай. 
Еунæг бон дæр дæ синхонтæ 
Æнæ ’лгъетгæ нæ уагътай. 
Нур дæ цирти æрæнцадтæ, 
Не ’гъусуй си дæ хæлхъой. 
Фал дзæгъæлти нæ фæццардтæ, 
Ниууагътай нин дæ фудкой. 
ЦЪУХХÆССÆГÆН 
Тудтай хæкъæлттæ, æвзистай, 
Хастай хецаумæ мæнгæ гъаст. 
Кæмæн æ мæрдти æлгъистай, 
Кæмæн аразтай фуддæр маст. 
Бæлттæ исунмæ стур хецау, 
Адтæ дæ миутæй æвæсмон. 
Мабал нин радтæд нур Хуцау 
Дæуау цъуххæссæг, æдзæсгон. 
93 

Уорс деденгутæ Цхинвали 
Зс1"..\и таги ронæбæл. 
Нур ирон лæхъуæн, ме ’мбали 
Тог никкалдæй уонæбæл. 
Сурх гъолæнттæ радардтонцæ, 
Хормæ æнцæ фур цибæл... 
Гурдзий бандæ рамардтонцæ 
Сахъ уосгори нецæбæл. 
Уобæл рессуй нур мæ зæрдæ, 
Йе ку адтæй нæ лæгдæр. 
Уррс деденгутæ, уæ сæртæ 
Æруадзетæ ниллæгдæр. 
Лæги тоги сурх пурхæнтæ 
Ма ’вдесетæ æппундæр. 
Кæд, миййаг, мин зæрди ’рхæнтæ 
Фæууиуонцæ минкъийдæр... 
94 

Дуне аллирдæмæ фæббарæ, 
Уæлæрвтæ дæр урзгай нисгарæ, 
Уæддæр фæлмæндæр, 
цæстуарзондæр, 
Зæрдæхæлардæр, 
фæразондæр, 
Ниййерæг мадæй неке ес! 
Æй йе не ’гъдау æма æфсарæ, 
Нæ тухст сахатти стур æхсарæ, 
Æй йе нæ финги 
берекетдæр. 
Нæййес нин уомæй 
харакетдæр, 
Устурдæр мулк, хъазардæр ес! 

АСТАН 
(П о э м æ) 
I. 
Фæндаг рафаста цъæх будур, 
Зиннуй фæснадмæ еу тубпур, 
Хумтæн сæ астæу, æвадуат, 
Æрмæстдæр уомæ ес къахнад. 
Лæууй уосонгæ и бæрзонд, 
Фæууй æ цори еу зæронд. 
Сæрдæ, æд уалдзæг, æд фæззæг 
Æнцад нæ зонуй. Æ уæзæг 
Сæумæй изæрмæ не ’вæруй. 
Тасагæ естæй фæббийуй 
Кæмæн тæскъæ, кæмæн бæтман, 
Æрæййафта уотæ æ дзаман. 
Гъæугкаг ацъагъуæй æй æнхæст, 
Æнцæ будуртæ æ бæрнæхст, 
Гъæуай кæнуй сæ йе къæрцгъос. 
Нæдæр къæрнæх, нæдæр си фонс 
Хайир не ’ссеруй некæддæр — 
Фæууй сæ размæ алкæддæр. 
Ефстаг иуазæг фæххинцуй, 
96 

Цъæх нартихуар ин исфицуй, 
Муд ин æрдоцуй къосидзаг, 
Кæрдзин фæлмæн æма хиццаг... 
Æнцæ мæ рази мæнæн дæр, 
Уинун мæхе си нур æз дæр... 
Кæнæн дзубанди æууæнкæй: 
Куд æй тиллæг, хецау ин ка ’й, 
Циййес дуйнебæл иæуæгæй, 
Ка нин фехалдта рæуæгæй 
Нæ сабур цард ’ма нæ Цæдес, 
Цæмæн æвдирзæн нæ гъун-гъес... 
Астан дзæвгарæ фегъуста, 
Уæдта æ ходæ исиста, 
Къохæй уорс рехæ æрдудта 
Æмæ мин дзорун райдæдта. 
II. 
Ду ма, мæ хор, дæ æригон, 
Æй мин дæ уиндæ æхсицгон. 
Адтæн æвзонг лæхъуæн æз дæр, 
Адтæй цæрдгъондæр мах фæлтæр. 
Фæллойнæ хъаруæй æвзурстан, 
Хуæздæр исонмæ æмпурстаи, 
Адтан зæрдрохс æма нифсхаст, 
Фал тугъд ку райдæдта æваст, 
Уæд уой туфулти бахаудтан... 
Хуцауæй ард уæд бахуардтан. 
4 Сабайти Сулсммаи 
97 

Фашизм ке ’рцæудзæй дæрæнгонд, 
Ке уодзæй махæй арфæгонд 
Нæ адæм, парти, нæ фæтæг. 
Адтæн фиццæгтæй мæхуæдæг 
Тугъдмæ ка рандæй барвæндон. 
Лæууй мæ зæрди еци бон, 
Гъæу нæ ку кодта фæндараст. 
Адтæй нæ синхи уæд гуппгъаст, 
Киндзæ æрхаста мæ синхон, 
Фæдтæн æз дæр си уæд киндзхон. 
Нæ зар уæларвмæ игъустæй, 
Цæнгтæ къæлæттау æздухстæй 
Кодтан нæртон симд игъæлдзæг... 
Уæдмæ фæззиндтæй æд лæдзæг 
Постдзау, зæронд лæг, нæ хæлар, 
Æрхаста махæн сау хабар... 
Уайтагъд фегуппæг æй нæ гъазт, 
Фицгæй нæ зæрди содзгæ маст, 
Нæхе тугъдонтау истагътан, 
Хуæрзбон гъæубæстæн разагътан. 
Кæмæн æ мадæ никкудтæй, 
Кæмæ æ уарзон ниххудтæй, 
Тугъдмæ уотемæй рараст ан. 
Зинтæй уæд мах ци бавзурстаи, 
Финстæй уодзæнцæ хæрæгуаргъ. 
Тугъд нин расайдта æгæр даргъ... 
Феййафта знаг нæ æдзæттæй, 
Тугъдон дзаумау нин нæ хъæрттæй, 
98 

Уæддæр æ нихмæ карз лæудтан, 
Æ размæ бурст ин уорæдтан. 
Фал тугъд æгъатир, фæливд æй, 
Нæййес уæлахез иливдæй. 
Не ’знагæй берæ кæд цагътан, 
Уæддæр нæ гъæутæ мах уагътан, 
Кæугæй, дзиназгæй, пурхæнтæй, 
Ностау нæ зæрди æрхæнтæй. 
Неке ни тарстæй мæлæтæй, 
Æрмæст уацари къæлæтæй 
Тарстан адзалæй хъæбæрдæр. 
Нæхе хизтан си, фал уæддæр 
Исдæн æнæнгъæл уацайраг, 
Цъаммар фашисттæн цагъайраг. 
III. 
Адтæй Ростовмæ йе хæстæг, 
Сæрдæ фæуунбæл — и рæстæг. 
Бæрзонд уæзæгбæл уæд нæ полк 
Калдта æзнагæн æ сау тог. 
Æрмæст, нæ полк дæр æвзудæй, 
Йе ’мбес изæрмæ фæгъгъудæй, 
Уæддæр лæудтан мах гъæддухæй. 
Æзнаг гъавта нин лæгдухæй 
Нæ нифс, нæ хъаурæ ниссæттун, 
Ростовмæ махбæл нинсæндун. 
Ку неци ’нтæстæй знагæн, уæд 
99 

Æ бурст ниууагъта, фал къæлæт 
Еувæрсти махбæл æрзилдæй, 
Фæсфронт æнæнгъæл фæззиндтæй. 
Фæцан фашистти фæскъилдун, 
Цъæх арт фестадæй нæ къулдун, 
Гъæмпау сау зæнхæ ниссугъдæй, 
Ледзун нæ полки багъудæй. 
Лигъдан къуæрттæй, кæми — еугай, 
Цагъта %æзнаг нæ радугай, 
Ке ба уацари, цит, иста, 
Уотемæй размæ æмпурста. 
Кæнун æз дес хатгай нур дæр, 
Кæд адтæй махæй йе фулдæр, 
Уæддæр кутемæй уотæ тагъд 
Фæцæй нæ полк ин бунрæдзагъд, 
Кудæй Ростовмæ исхæццæй, 
Кудæй нæ разæй уæд фæцæй?.. 
Иссæй нæ равгæ стур тæссаг, 
Лигъдæй мæн хæццæ уруссаг 
Иван, ме ’нгарæ, мæ хæлар, 
Адтæй нæ роти санитар. 
Райдард æй фронт ни æнæнгъæл, 
Цума фæцан бунтон дзæгъæл, 
Фæсфæд пихсбунтæ лæгарстан, 
Не ’рух Кавказмæ саразтан. 
Гъавтан ма фронти раййафун, 
Нур дæр зæрдбунтæй нийнæфун 
Мæ фур катаййæй, мæ мæстæй: 

Нæ гъавд нæ къохи не ’нтæстæй. 
Цудан æрмæстдæр æхсæвгай, 
Бонæй хустан, гъе фал хатгай 
Аууон будурмæ рагъузтан 
Æма картофтæ ракъахтан. 
Хуардтан хомæй уорс нартихуар, 
Кæми — мæнæуæ, кенæ — хуар. 
Нинæгъ, гокойнæ ’ма лискъæф 
Кодтонцæ махæн муди тæф. 
Еу бон фæрвбунмæ бафтудан 
Æма согдзаубæл фембалдан. 
Зæронд, уорс рехæ, фудцъулуз, 
Феце — æ дарæс, фур фудхуз... 
Кодта йе махмæ деси каст, 
Зиндтæй цæсгонбæл æ фæттарст... 
Сау цъарæ ’ма фæлмæн лигъздзурд 
Кодта мæнæн æргом бæлвурд, 
Кæсгон нæ цормæ ке лæудтæй. 
Цийнæй мæ зæрдæ фæллæудтæй, 
Тогæй райдзаг æй мæ цæсгон, 
Фæцæй мин уотæ æхсицгон. 
Кæддæр кæсгонау æз зудтон 
Æма се ’взагæй ку сдзурдтон, 
Согдзау æ кеми уæд æрцæй. 
Кумæ цæуæн æма кæцæй, 
Уобæл уæзданæй бафарста, 
Кæрдзин æ ронæй раласта, 
Райстан ин мах дæр æ лæвар. 

Уæдæй абонмæ, мæ хæлар, 
Нæййес цитгиндæр берекет 
Мæнæн, æма си харакет 
Дæн алкæмæн дæр æнæвгъау, 
Æй мин æносмæ еци ’гъдау... 
Уайтагъд кæсгони бæхуæрдун 
Райдзаг кодтан согтæй фæрбун. 
Бозæй кæсгони рарвистан, 
Æхсæви тари бахизтан 
Фæсвæд къахнадбæл, гъе уæдта 
Нæ цуд идарддæр мах кодтаи. 
Минкъий куддæр февадæй бои, 
Устур фæндаг уæд ниууидтон. 
Хъæлæф, лæнцаумæ сабургай, 
Нæ хъæсти цъарæбæл бургæй 
Нæхе тагъд-тагъдæй баластан 
Æма аууонæй ракастан. 
Уæззау машинттæй и фæндаг 
Адтæй еудадзуг æмидзаг, 
Игъустæй фронтæн æ нæрун. 
О, куд фæндадтæй мах цæрун, 
Цæмæй ма тохи бацæуæн, 
Зæрдæн куд адтæй æхцæуæн 
Нæхе «Катюши» ниййабухт. 
Цудæй хæстæг æгъатир тугъд, 
Мах ба акъоппи бадæгау 
Нæхе нилхъивтаи и лæнцау. 
Цæун идарддæр мах гъудæй, 

Æрмæст нæ къохи не ’фтудæй 
Цæхгæр бафадун и фæндаг; 
Адтæй æзнагæй нин тæссаг. 
Зиндтæй фæндагмæ еу гъæугонд, 
Уомæн æ фарсмæ ба бæрзонд 
Лæудтæй æнцад бæлæсти къох. 
Нигки уæлдæр Кавкази хонх 
Цъæх арвгæрони нистæфтан. 
Куддæр æнахур фестъæлфтдæн, 
Цийнæй мæ зæрдæ нийвулдæй, 
Æртæх цæсгонбæл æртулдæй. 
Уæдмæ æрхъæрттæй изæрдар, 
Дуйне нимбарзта и мæйдар. 
Фæндагбæл мах уæд бацудан, 
Гъæубæл еувæрсти æрзилдан. 
Гъæуæй гъæди ’хсæн æнæнгъæл, 
Цума æзнаг фæцæй дзæгъæл, 
Фæцæй нæ размæ раст уоййау. 
Фæдтæн æваст куддæр сонтау, 
Уæдта рауагътон автомат... 
Кодтан гъæдбунмæ мах нæ уад. 
Æрмæст, Иван мин фæццæф æй, 
Æз æй ме ’рагъи хæлæфæй 
Аууон пихсбунмæ бахастон, 
Гъæдгин хæцъелтæй бабастон. 
Изди фæсонти бахизтæй, 
Æ тог донау реуæй мизтæй. 
Ци ба уæд уомæн нæ кодтон, 

Уæддæр амал ин не ’ссердтон. 
Калдæй реубæл, тагъдæй тъинкгай... 
Иван тухстæй, кодта катай, 
Сонтæй æ уарзон имиста, 
Æ уод сæудари исиста... 
Нидæн мæхецæн нимбухтон, 
Бæргæй мæ хъури ниттухтои, 
Фал мард .райгас фæткæ нæййес, 
Кудтæн зæрдхъурмæй æнæфсес... 
Цирт ин мæ кардæй искъахтон, 
Куддæр ингæнмæ’й æруагътон, 
Æзнаг мæ цормæ уæд фæцæй, 
Æд автомат лæудтæй рæвдзæй. 
Минкъий еуварсдæр ба — еума, 
Хизтон фенхусмæ сæ цума... 
Нур дæр мæхебæл дес кæнун, 
Нæ си фæттарстæн уæд æппун. 
Шинел ме ’рагъæй æристон, 
Æнцад æй мардбæл нимбарзтон. 
Не ’знæгтæй боз дæр ма фæдтæн, 
Лæугæй еуварс, хизтонцæ мæн. 
Мæ цæстисугтæ ’ма сигит 
Куддæр йимбарзтонцæ и цирт, 
Уæд æз мæ кеми æрцудтæн 
Æма мæхеми æркудтæн. 
Н’адтæй ледзунмæ мин фадуат, 
Фашист райста мæ автомат, 
Лæудтæй рæвдзæй æма къæрцгъос. 

Цума син адтæн æз сауфонс, 
Лæстæн сæ разæй раст уоййау. 
Куд ниффæлладтæн æверхъау, 
Иуæнгтæ — мард, зæрдæ — уазал. 
Курдтон Хуцауæй мæ адзал, 
Фал нин байзадæй фидтæлтæй: 
«Адзал дæр коргæй некæд æй...» 
IV. 
Гъæумæ уайтагъддæр æрхъæрттаи, 
Устур колдуармæ æрлæудтан. 
Адтæй скъола кæддæр бæлвурд, 
Немуц кодтонцæ си æмбурд 
Мæнау ка адтæй уацайраг 
Æма ка уодзæй цагъайраг... 
Адтан сæдемæ мах хæстæг, 
Зинтæй æрвистан нæ рæстæг. 
И хор уæлиаумæ истулдæй, 
Æ тунтæ арвбæл æвдулгæй. 
Мах ба уой тъаппмæ ниссугъдан, 
Æстонг, æдонугæй цагъдан. 
И дугкаг бонæ æрмæстдæр 
Куйтау никкодтан цæлæсдæр 
Цидæр хъилмайæй фунх хамбохъ. 
Кодтан езгард, кодтан си бохъ, 
Уæддæр нæхебæл фæххуæстан 
Æма этаппæй рараст ан. 

Хуцау æ зонæг, куд цудан, 
Поезд лæууæнмæ æрхъæрдтан. 
Бæргæ ледзунмæ рагъавтон, 
Мæхе еуварсмæ раластон, 
Фал мæ хъалаур фæууидта, 
Ме ’рагъ мин дорæй фæннадта. 
Нур дæр нæма’й мæнæй иронх 
Мæ еци рист æма фудонх. 
Мæ цар ниссау æй æрхæнтæй, 
Мæйæ фæгъгъæрзтæн сæ гъæнтæй, 
Хатгай исресуй ма мæ фарс... 
Кудæй байзадтæн сæрæгас, 
Зонуй æрмæстдæр уой Хуцау. 
Гъæдин вагæнтти нæ фонсау 
Цурхтонцæ ’схуст æма нæмгæй... 
Цæфтæй, фæллад æма сæйгæй 
Исæфт фæндагбæл рараст ан, 
Нæхе Хуцаубæл фæдзахстан. 
Нæдæр нин дон, нæдæр къæбæр, 
Фæцæнцæ цагъди нæ фулдæр... 
Фудгол бавзарæд зин махау, 
Зонун.Освенцим ’ма Дахау... 
Фургуст, бæгънæг æма æстонг, 
Адтан ма мах уæд хуæрзæвзонг 
Æма уой фæрци ервазтан. 
Нæдтæ Германæн аразтан, 
Кодтан не ’знагæн гъæди куст, 
Нæ цард — зиндонæ ’ма фур тухст, 

Уæддæр ду ’уанзи æрдаудтон, 
Мæ уод мæ къохи фæддардтои. 
Кодтон æрхун æма катай, 
Уидтон мæ фунти æхсæвгай 
Нæхе Уаза æма нæ хонх. 
Мæнæй н’адтæй сахат иронх 
Нæ гъæу, нæ синх, нæ цæугæдон. 
Æдзох Хуцауæй уой курдтон, 
Цæмæй сæ уиндæй бафсæдон 
Æма уотемæй рамæлон... 
Мæ кувд Уæллагмæ багъардта, 
Уæхæн амонд мин равардта 
Æма нæ байзадæй мæ мард 
Фунук-сугъдонæй фур идард 
Мæ уарзон адæн, мæ гъæуæй. 
Корун хатир, мæ хор, дæуæй, 
Раздæр зæгъунмæ дин гъавтон, 
«Фунук-сугъдонæ» ке загътон, 
Ци хонун уой æма цæмæн?.. 
Адтæй Освенцими уæхæн 
Æгъатир уаг æма æгъдау, 
Фæнзта гъе уой цъаммар Дахау: 
Цæфстæй еудадзуг си цъæх арт 
Мæгур цагъайрагæн æ мард, 
Сугътонцæ пеци æнæвгъау, 
Æма нæ сæрмæ тар мегъау 
Хъуæцæ цъæх арвбæл нивæнстæй. 
Хатгай ба цауддæр æгæстæй 

Къуæрттæ, æртайуни æфсон, 
Калдтонцæ пецмæ æвæсмон 
Æма игъустæй сæ цъæхахст... 
Туххæй нилхъевинæ мæ маст, 
Æрра фестинæ сæ мæтæй, 
Гъе, фалæ донмæ фæрæтæй 
Æз куд саразтайнæ лæбурд?.. 
Тæрхон рахастон уæд бæлвурд: 
Еугур исæвддзаг ку кæнон, 
Уæддæр гъæуама раледзон. 
Н’ адтæй амал мæнæн хуæздæр, 
Æма ралигъдтæн уæд æз дæр. 
V. 
Цудæй фæззæгмæ и рæстæг. 
Кустан хуæнхтæмæ уæд хæстæг, 
Цидæр цæхуарæ си къахтан 
Æма’й уæзласæнти цурхтан. 
Еу бон æнæнгъæл кæцæйдæр 
Исбурдæй мегъæ ’ма æндзæр, 
Æнгом æрбадтæй нæ фалдзос, 
Сау тар нихгæдта хори рохс. 
Æз уæхæн равгæ куд хизтон!.. 
Мæхе лæнцаумæ нисхустон, 
Мæ хъæсти цъарæбæл бургæй 
Кодтон идарддæр сабургай. 
Гъе нур райзол дæн, ку загътон, 

Уæдта мæхе æз фергъувтон 
Æма ниййагайдтон лæуирд, 
Лигъдтæн цума рæуæг цæф сирд, 
Мæ них гъæдбунмæ саразтон. 
Куддæр мæ къах си бахастон, 
Мæ сæр разилдæй уæд мæнбæл 
Æма æрхаудтæн æнæнгъæл. 
Хъанæй еу усмæ фæллæудтæн, 
Цал хатти уомæ фæббæлдтæн, 
Цæмæй сæрбарæй ма еу бон 
Сугъдæг уæлдæфæй бафсæдон!.. 
Æрмæст адтæй тæссаг ма уæд, 
Æзнаг ку райстайдæ мæ фæд, 
Уæд мæ ирдтайдæ уайтагъддæр, 
Æма фестадтæн туххæй дæр... 
Цудтæн кеугæй, цума расуг, 
Цийнæй æгъзалдтон цæстисуг. 
Уæдмæ æрхъæрттæй изæрдар, 
Гъæдæ нимбарзта и саутар. 
Фæсфæд, аууони куддæртæй 
Листæн никкодтон сифтæртæй, 
Æма фæлладæй ниххустæн. 
Хатгай медфунти истухсттæн, 
Фегъал уогæй уæд, цит, æваст, 
Кодтон мæйдармæ сонти каст. 
Нивæ Хуцау мин лæвардта, 
Къæвда еу усмæ рауардта 
Æма нихснадта мин мæ фæд. 

Цъаммар фашист æлгъист фæууæд, 
Дардта куйтæ сирдтæй фуддæр. 
Миййаг, есге минкъий куддæр 
Æхе еуварсмæ раласта, 
Уæд ин æ фæд куйтæй райста, 
Æма де ’знаг фæууæд уоййау: 
Куйтæй никкæнгæй фуд тонау, 
Æ уод Хуцауæн лæвардта, 
Æ зин фашистмæ нæ гъардта. 
Мæн дæр хизта уæхæн зиндон, 
Æма куддæр февадæй бон, 
Кодтон идарддæр мæ фæндаг. 
Лигъдтæн фиццаг бон иуæндæг, 
Дугкаг — дзæвгарæ лæмæгъдæр. 
Уой фæсте уотид цæун дæр 
Мæнæн бунтондæр фæззин æй. 
Тухсттæн хъæбæрдæр кæрдзинæй. 
Адтæй мæ рони еу къæбæр, 
Дорау ниццæй мин фур хъæбæр. 
Куддæр ледзунмæ рагъавтон, 
Уæд æй фашисттæй радавтон. 
Нур мин уæддæр йе фæббæзтæй, 
Мæ убдбæл ма мин фæххуæстæй. 
Гъæддон рæзæ хатгай хуардтон, 
Гъæутæй мæхе идард дардтон. 
Исдæн къуæремæ æвæлгъаз, 
Судæй нæбал идтон мæ раз 
Æма æрхаудтæн уотемæй. 
110 

Нæ балæдæрдтæн, кутемæй 
Фæцæй мæ цормæ уæд гъæдгæс. 
Дзурдгъон нæбал адтæн уæд æз... 
Дон мин мæ хъурмæ рауагъта, 
Мæн йе æ рагъмæ сæргъувта 
Æма хæссунтæ райдæдта... 
Ци рацудайдæ, гъе уæдта 
Мæхе æнкъарун райдæдтон. 
Фæлмæн хуссæнбæл хъан лæудтæн, 
Минкъий къæразгæй хори рохс, 
Цума тавта мæнæн мæ рос, 
Уоййау æркастæй цæмæдес. 
Кодтон мæхебæл устур дес, 
Цума уидтон дессаги фун. 
Хъурæй исхаудтæй мæ нæтун, 
Æма уайтагъддæр и зæронд, 
Урух иуæнгтæ ’ма бæрзонд 
Æд къос мæ цормæ февзурстæй, 
Мæ сæр æрдаудта æ урзтæй, 
Уæдта ’й сæргъувта сабургай, 
Æхсир бадардта мин хъуртгай. 
Къуæре уотемæй фæххустæн 
Æма мæхебæл фæххуæсттæн. 
Еу бон фестадтæн æз зинтæй, 
Зæронд мæнбæл мадау зилдæй, 
Цума адтæн æ уарзон фурт. 
Хæлар — йе ’нгаст, фæлмæн — æ дзурд. 
111 

Скъолай се ’взаг ахур кодтон, 
Дзæвгарæ дзурдтæ базудтон 
Æма ’й лæдæрдтæн хъæбæр хуарз, 
Дзурдта фашизми нихмæ карз. 
Æдзох æ цæсти дон гъазта: 
Дууæ биццеуи исхаста, 
Нур си байзадæй ревæдæй. 
Цардæй æрдози еунæгæй, 
Дзиллæй — иронх, гъæуæй — идард, 
Тугъд ин фехалдта йе ’вулд цард. 
Фуртти зинæй æ цардæмбал 
Уайтагъд иссердта æ адзал. 
Рудольф иссæй уæдæй гъæдгæс, 
Адтæй æрдози ин еу къæс, 
Мæн уой пъадвали римахста, 
Хуæрдæ, ниуæзтæ мин хаста. 
Гъæйттæй мæ уасæ иссердтон, 
Уæддæр арæх катай кодтон. 
Тухсттæн еудадзуг æгустæй, 
Æнхъуæт пъадвали æвдустæй... 
Суткæ æрмæст æхсæвигон 
Сугъдæг уæлдæфæй æхсицгон 
Мæхе бафсадинæ дзæбæх. 
Бонæй, цума тæппод къæрнæх, 
Мæхе пъадвали римахстон, 
Уотемæй бонтæ æрвистон. 

VI. 
Фæцæй фæззæг, фæцæй зумæг, 
Не ’фсад кодта йе ’знаг кунæг, 
Фашизми хъаурæ нимпурста 
Æма Германмæ ниббурста. 
Хаста хабæрттæ мæ фусун, 
Кæнгæй мæ зæрдæ æнкъусун... 
Ледзун къуар хатти рагъавтон, 
Æрмæст дзæбæх æй не ’ргъавтон: 
Кумæ лигъдайнæ ’ма кудæй, 
Фæндаг амонæг мæ гъудæй... 
Еухатт рагуалдзигон хор бон 
Æнод гур-гур æригъустон. 
Уæдта хæдзарæ нинкъустæй 
Æма мæ бауæр нирризтæй 
Нæхе «Катюши» унæрæй. 
Цума хæдзари къæсæрæй 
Кадæр æрбахизтæй бæлвурд, 
Дзæбæх не ’гъустон ин æ дзурд. 
Байгон æй уæд пъадвали дуар, 
Цидæр æнахур хори гъар 
Мæнбæл æркалдæй уордæгæй. 
Лæудтæй фусун си урдугæй, 
Æма исхизттæн уæд æз дæр. 
Уæдæй дессагдæр ма хуæздæр 
Нæма фæууидтон æз салдат, 
Нæхе салдат, æд автомат. 

Урух æ реу, асæй — бæрзонд, 
Цума раст Нарти фæлдесонд. 
Нур дæр æгас æй Фарадей, 
Уинæн хатгай мах кæрæдзей... 
Фал уæд райстон мæ хай тугъдæй, 
Берлин цъæх арти ку сугъдæй. 
Фашист иссæй бунтон сæргой, • 
Не ’фсад бадтæй æдзох йе ’ккой 
Тардта лæгæтмæ’й цæф арсау. 
Уæддæр уæлахез æнгъæлдзау 
Лæудтæй нæ нихмæ гъæддухæй. 
Калдта цæхæрмæ лæгдухæй 
Æвзонг лæппоти æнæвгъау, . 
Цума æгомуг фонси ’ргъау. 
Кодта, еу загъдæй, æ кæнон, 
Уæддæр æрхъæрдтæй æ кæрои... 
Гъуди кæнун фæстаг ниббурст, 
Тугъди унæр, зæнхи æнкъуст. 
Дуйне æмрезæги рцзтæй, 
Рейхстаг пеллон артау цæфстæй. 
Уæдта æ сæрмæ сфелудта 
Нæ сурх труса. Куд федудта, 
Зæрдæн куд адтæй æхцæуæн, 
Тугъдæн адтæй йе æ фæууæн. 
Рейхстаг нæ къохи бафтудæй, 
Ефстаг буцæутæ ма цудæй, 
Æрмæст кодтонцæ лæмæгъдæр, 
Уæдта банцадæй сæ гуппгъæр, 
Цума тугъд н’адтæй раст уоййау. 

Фæцан и сабурæй сонтау, 
Уæдта ситинг æй топпадзагъд, 
Адтæй уæларвмæ уæд нæ гъавд: 
Салют нæ тохтæн лæвардтан, 
Цийнæй кудтан æма зардтан. 
VIII. 
Анз ма Германи æрдаудтон, 
Арæх Рудольфи агурдтон, 
Бæрæг кодтон æрдозæ дæр, 
Нæбал разиндтæй æппундæр. 
Нæ мин бантæстæй хуарз фæуун, 
Нур дæр уобæл гъенцъун кæнун... 
Уæдмæ фæцæй ме службæ дæр, 
Хуæрзбон разагътон уæд æз дæр 
Мæ полк, ме ’мбæлттæ, æнгæрттæн 
Æма нæхемæ æрхъæрттæн... 
Мæ гъæу æрæййафтон æдзæллаг, 
Æй мин æвдесæн нæ Уæллаг: 
Æзнаг фехалдта нæ колхоз, 
Нæбал ниууагъта косгæ фонс, 
Нæдæр си — трактор, нæ — готон... 
Æз дæр мæ дустæ батулдтон, 
Мæ доцгæ гъог баевтигътон 
Æма косунтæ райдæдтон... 
Кодтан уæхери ’ма тухсæн, 
Уæддæр нæ зинтæн мах бухстан. 
Кæми — хуæрдгун, кæми — æстонг, 

Зæронд, силгоймаг, æд æвзонг 
Адтан хуæздæрмæ æнгъæлдзау, 
Æма нин кадгин Стур Хуцау 
Нæ нифс, нæ куст æма не ’нгъæл 
Нæбал фæккодта уæд дзæгъæл. 
Нæхе бафсастан къæбæрæй, 
Тухстан æрмæстдæр хъæппæлæй... 
Анзгай. кодта йе дæр хуæздæр, 
Мæхе саразтон уæд æз дæр 
Æма æфсийнæ æрхастон. 
Мæ гъог машийнæй раййивтон, 
Шофери ном хастон бæрзонд, 
Иссæй мæ фурт дæр ахургонд... 
Н’адтæн мæ цардæй æз гъæстаг, 
Нур мин иссæй хъæбæр мæстаг. 
Кæнуй мæ зæрдæ гъæр-фæдес: 
Фæцæй иуæрццаг нæ Цæдес, 
Фæцæй хæлæйфаг нæ циййес, 
Не ’хсæн уарзтадæ нур нæййес. 
Бæстае фестадæй стур базар, 
Хуæрдæ, нæ дарæс — фур хъазар... 
Уæд мин, зæгъай, нур, ци кæнгæй, 
Зæронд æруогæй, куд цæргæй?.. 
Астан нигъгъос æй, тар — йе ’нгаст, 
Тухсун кодта мæн дæр æ фарст... 
Зардта хæмпæлтæй цъæрæхснæг, 
Фæцæй мæнæн дæр мæ рæстæг. 
Хуæрзбон фусумæн разагътон, 
Фæндаг идарддæр радардтон. 

СÆРГÆНДТÆ 
Æмдзæвгитæ 
Сæумон æртæх . 
Маддæлон æвзаг 
«Æй зинаргъ мæнæм мæ зæнхæ.. 
Уойсат . . 
МæДигорæ . 
Бонивайæнти 
Цъетей дон . 
Нæ бæлæстæ 
Цуппаррæнгьонтæ 
«Зæронд лæги зунд. 
«Мулк кæнуй æ фур мæнгардæй 
«Адтан сувæллонæй синхонтæ... 
«Бæлæстæдæр ма.. 
Седзæргæс . . 
Æхсæвигон Тифлис 
«Кенæбасугьта...» 
Уосгори катай . 
Лирикон къуплеттæ 
Салдати уарзт . 
Дзурдæн 
Асфальт æма тала 
«Зудтон фæсвæд зæронд цадуат 
Дæллæй уæд дон æдзох рæсогæй 

Сувæллæнттæ 31 
Имисуйнæгтæ 32 
Дуйне —базар 34 
«Ауæхæн дессаг...» 35 
Æхсилкъитæ 37 
Кизгаймæ 39 
Хуарзлæггаг 40 
Гебæцъæф 42 
Цагъайраг. 43 
Тукула 44 
Бюрократæн 45 
«Хæран, мæнгард æма фæливд...» .... 46 
Басилдзаутæн 47 
Скъоладзаумæ 48 
«Хъасхан уадæбæл идонæ...» 49 
Цхинвал — нæ рист æма нæ сагьæс .... 50 
1. Уорс деденгутæ — 
2. Скъола —уæлмæрдтæ 51 
3. Парки мæлæт 52 
Мудибиндзæ 53 
Экспромт 55 
Хуæздæр хузист 56 
Æвзонг пъæлотник 57 
Мади цийнæ 59 
Хуссæн мæн æхемæ æлвасуй 61 
Цубур нивæфтудтæ 62 
Не скъолайæн 67 
Дор æма хъал 69 
Мæхъурдохæн 70 
Зумæг 71 
Уалдзæг 72 
Зæрбатуг 73 
«Мæзæрдæмææнæбари...» 74 
118 

«Бон раздæр ма нин...» 75 
Фесиммитæ 77 
«Фæййидтон æз нæкъæразгæй...» .... 78 
Æртæрæнгьонтæ 79 
Нæ бор гьог 81 
Оксанæ 82 
«Незгун уодæй мæгурдæр...» 83 
«Мæн царди куройнæ...» 84 
Бæласæ 86 
Къæбула 87 
Ирæзтæй нин æгæр тагьд 88 
Æмбесæндтæ 90 
Циртдзæвæнбæл финститæ 92 
«Уорс деденгутæЦхинвали...» 94 
«Дуйнеалирдæмæфæббарæ...» 95 
Поэмæ 
Астан 96 

Литературно-художественное издание 
Сабаев Сулейман Базеевич 
УТРЕННЯЯ РОСА 
Стихи и поэма на осетинском языке 
Редактор С. 3. Хугаев 
Художник 3. Б. Дзиова 
Художественный редактор Г. 3. Чеджемты 
Технический редактор А. В. Ядыкина 
Корректор Э. Дз. Баликоева 
Сдано в набор 09.03.99. Подписано к печати 09.08.99. Фор- 
мат бумаги 60x90 У32. Бум. тип. № 1. Гарн. шрифта Музл. 
Печать офсетная. Усл. п. л. 3,75. Учетно-изд. листов 2,75. 
Тираж 500 экз. Заказ 3157. С. 9. 
Комитет по печати и информации РСО—Алания. 
Издательство «Ир», 362040, г. Владикавказ, пр. Мира, 25. 
Республиканское издательско-полиграфическое предпри- 
ятие им. В. А. Гассиева, 362011, г. Владикавказ, ул. Тельма- 
на, 16. 


ЛГемыраты Фавид 
АЛАНТЫ 
НАНА 

^ 

ЛГемыраты Юавид 
АЛАНТЫ 
НАНА 
ПЬЕСАТА 
РАДЗЫРДТА 
ОЧЕРКТА 
ш 
ДЗÆУДЖЫХЪÆУ 
2004 

84 Осет 
Т-48 
Темыраты Д. 
Т-48 Аланты Нана: Пьесæтæ, радзырдтæ, очерктæ. - 
Дзæуджыхъæу, Ир, 2004 — 335 ф. 
Темираев Д.И. 
Аланты Нана: Пьесы, рассказы, очерки на осет. языке. 
Книга приурочена к 80-летию автора. 
4702470000-51 
Т М131(03)-04 60"04 84°СеТ 
© Темираев Д.И., 2004 
15ВЫ 5-7534-1065-0 © Василенко Н.Ф., оформление, 2004 

ъессетæ 

ЦÆРГÆСТЫ ХОХ 
ÆртæархаОдон романтикон драмæ 
Цæргæсты 
Спиридон 
Н а т а л ь я 
Зуретхан 
А х б у л а т 
Хъайтыхъ 
В ахта н г 
Л е в к о 
М а го м е т 
X ы б ы р т т 
А р с б е к 
АРХАЙДЖЫТÆ: 
Хъуыдæберд- хæдахуыр скульптор, 
80-аздзыд 
Ф о м и ч - æрзæткъахæны хайады хицау, 
57-аздзыд 
- йæ чызг, æрзæткъахæны хистæр норми- 
ровщицæ, фæскомцæдисон, 24-аздзыд 
— æрзæткъахæны хайады маркшейдер, 
фæскомцæдисон, 24-аздзыд 
- шахтертæ, фæскомцæдисонтæ 
ФЫЦЦАГ АРХАЙД 
Фыццаг ныв 
Чысыл æрдуз хохы фахсыл. Йæ фæстæ - цыргь къæдзæхтæ. Сæ бæр- 
зонддæр цæмæйдæр у адæймаджы хуызæн. Йæ быны рагон мæсыг. 
Уый æмкъул — къаннæг тьæпæнсæр хæдзар. Æрдузæй сæм — нарæг 
къахвæндаг. Сæумæрайсом. Хъуысы зарæг. Фæзындысты 3 у р е т, 
Ахбулат, Магомет, Левко, Вахтанг æмæ Н а т æ 
гитарæимæ. 
А х б у л а т. Гъе уый та уын мæ уарзон æрдуз! Аулæфæм 
чысыл. 
Хъайтыхъ (æрбацыд). Офф-офф-офф, уый дынхæрд, 
гье! Къобы хæрд та циу? 
X ы б ы р т т (æрбацыд). Охх-охх-охх. Йарæби, цымæ та 
ацы геттæра кæй сæры фæмидæг? 
Н а т æ. Булаты йеддæмæ нæм сæнттæцæгьдæг чи у? 
7 

X ъ а й т ы х ъ. Дзуапп ратт, Сусанин, кæдæм нæ кæныс? 
А х б у л а т. Ма тæрсут, тырынтæ! Æз уæ кæнын кадæггаг 
Цæргæсты хохы цъу^пмæ! 
X ы б ы р т т. Йарæби, цы нæ хъæуы, цымæ, сæумæ- 
цъингуырæй уыцы хохы цъуппыл? 
X ъ а й т ы х ъ. Хур! Кæсут-ма, фæсивæд, цæййас цалх 
стылд! Цы ма уа уымæй рæсугьдцæр зæххыл? 
В а х т а н г. Хурыскаст хæхты! Ног боны райгуырд! Нæу 
фаг иунæг цард уымæ кæсынæй бафсæдынæн, нæу! 
А х б у л а т. Мæнæ сты хуры фыццаг тынтæ, фæсивæд! 
Найгæут дзы уæхи! Цæмæ ма кæсут, цæй?! Æви ма фæсмон 
кæнут уæ балцыл? 
3 у р е т. Цытæ дзурыс? Раст аргьауы бæстæ! 
А х б у л а т. О, ай-гъай, нæ хæхты цард аргъау у, чызгай! 
Кадæг æмæ зарæг! Ам адæймагыл базыртæ зайы! Риу бай- 
дзаг вæййы ныфс æмæ хъаруйæ! Рæдувынц æдцæмæ! Гъей, 
нæ худгæ хур, салам! Салам дын Прометейы хъæбултæй! 
В а х т а н г. Хъус-ма, бригадир, хуымæтæджы та нæ мысыс 
Прометейы. Æргом-ма зæгь, цы та сфæнд кодтай, къацо? 
А х б у л а т. Цæргæсты хохимæ хъæбысæй рахæцын! Ра- 
гæй йæм цæуы мæ дæндæгты къæс-къæс! Йæ быны, дам, 
сау айнæг лæгæты хæзнатæ æмбæхст ис. 
В а х т а н г. Ва! Хæзнатæ! Кæм? Хыбырттæн-ма йæ зæгъ! 
Уый сæ... йæ ныхтæй дæр акъахдзæн. 
А х б у л а т. Зæгъдзынæн! Æз уын диссæгтæ зæгъдзынæн! 
Фæхæццæ уæм æххæст! 
X ы б ы р т т (ныззæмбыдта). Ехх, афонмæ та нæхимæ 
аходæн хæрынц. (Тамако систа.) Æриут-ма зынг. 
В а х т а н г. Зынг?.. Нæй. Уæвгæ мæнæ Натæйы цæстытæ 
цъæх пиллон куы уадзынц мæ уындæй. 
Н а т æ. Хъуса, сур зæххы матрос, æгъгъæд лæхур, зæ- 
гьын, кæннод дын дæ уачъи фæзылын кæндзынæн. 
В а х т а н г. Ва! Бæллæхы чызг! Хъайтар! Цымæ нæ рудни- 
чы хицауы «Чапай» цæмæн хонæм? Мæнæ «Чапай»! Дамба- 
ца йыл абæтт, рихитæ йыл аныхас æмæ — ухх! 
Н а т æ (щввы йæ гитарæйæ). Гъе уый та дын «ухх»! 
В а х т а н г. Уауу! Фæдис! Йæ курæджы мары! (Исы йын 
йæ гитарæ.) Мæсты ма кæн, Натæ-джан! Ахъæлдзæг дæ 
кæнон?.. (Гитарæйæ цæгьды æмæ зары). 
Зуретхан. Æмбисонды рæсугьд ран, Булат! Царциаты 
диссæгтæ! 
А х б у л а т. Уый ды дæ диссаг, быдираг чызг, ды! Ныр 
дыккаг аз дæ ам, афтæмæй сæ цыма фыццаг хатт феныс. 
8 

3 у р е т х а н. О, о, фыццаг хатт, чысыл ма бахъæуа, ма 
фæхуыдуг уон фырдиссаг æмæ цинæй! Æхсæвыгон фæми- 
дæг стæм комы æмæ хилын райдыдтам нарæг фæндагыл 
бæрзондæй-бæрзонддæр, раст цыма арвмæ хызтыстæм! Иу 
фæзилæн иннæйæ тæссагдæр. Хатгай-иу мæ зæрдæ рацæй- 
гæпп кодта. Уалынмæ разынди уæ хъæу, æмæ бынтондæр 
зæрдæскъæфт фæдæн. Фæкаст мæм, зынаргь дуртæ тæмæн- 
тæ кæм калынц, цырæгьтæ ’мæ стьалытæ кæй бын сæмхæц- 
цæ сты, ахæм егьау цатырæй æмбæрзт алæмæты горæтау! 
А х б у л а т. Уæдæ уæд... саккаг кæн нæ цатырмæ, чыз- 
гай!.. Дæ науы фæндаг - хæхтæм, æмбал штурман, æмæ 
æнустæм — немæ! 
3 у р е т. Хъусын, мæ дзæбæх капитан! 
А х б у л а т (йæхинымæр). «Мæ дзæбæх капитан»... Хъус- 
ма, Зуретхан... 
М а г о м е т. Тс-с! Бæлæсты сыбар-сыбур хъусут? Кæр- 
дæджы тæф, сæууон æртæх... Дзæнæт! Сымах та - «шахтæ, 
махтæ»... Уый къалати у, хъоргь! Нæ, акусон чысыл æмæ 
афардæг дæн æз. Сараздзынæн хæдзар, ныссадздзынæн фæт- 
къуыбæлæстæ, балтæ æмæ цæрдзынæн мæ зæронд мадимæ... 
А х б у л а т. Уæууа, цы хабар у? Нæ хъазахъхъаг та йæ 
фындз куы ’руагъта. Æви дæуæн дæр шахтæ къалати у, Ряб- 
чик? 
М а г о м е т. Цæй хъазахъхъаг? Уæллæгьи, нæлгоймаджы 
худинаггæнæг! Писмо та нæй йæ хæрзкондæй, æмæ ныкку- 
ка. Ныууадз! Уæддæр дын æй нæ ратдзысты! 
Л е в к о. Ратдзысты! 
М а г о м е т. Уæллæгьи-биллæгьи, йæ фыды нæ фæнды — 
чындзæхсæв нæ уыдзæн! 
Л е в к о. Валлаги-биллаги, Зæринкæйы фæнды — чын- 
дзæхсæв уыдзæн! Зоныс, куыд хивæнд у! 0-го! Бауырнæд 
дæ, Магомет! Бауырнæд дæ, о æппæты даргдæр, бæрзæнд- 
ты бæрзонддæр... 
М а г о м е т. Цæй, мауал мын бар мæ дæргь, кæннод дæ 
Магомет ноджыдæр фæцыбырдæр кæндзæн! 
Л е в к о. Мæсты нæ кæуы! Уый хорз у! Тынг хорз у, ахæм 
уæйыг кæй^дæ. Æз та... Зоныс, Зæринкæйы мын цæуылнæ 
дæттынц? Йæ фыды нæ уырны, мæнæй искуы шахтер ра- 
уайдзæн... Стæй, дам... 
3 у р е т. Цæуылнæ йæ уырны? 
Л е в к о. Гицил дæн, æмæ иууылдæр æнкæлынц, кару 
дæр нæй. Фæлæ сæ æз баууæндын кæндзынæн! Иронау дæр 
базондзынæн! Тики-так! 
9 

X ъ а й т ы х ъ. Æмæ ныртæккæ дæр адвокат куы дæ, 
Рябчик... 
Л е в к о. Мæнæ худæг... Нæ кæуы «рябчик»! Уый цы у, 
зоныс? 
X ъ а й т ы х ъ. Зонын - дзыгьуыр карк. 
Л е в к о. Нæ кæуы «дзыгьуыр карк», нæ кæуы «рябчик!» 
Æз дæн Рябченко! Мæ ном Левко! Кæнæ Лев! Тики-так! 
М а г о м е т. Ды - Лев? Ома домбай?! Уæллæгьи — 
дзыгьуыр карк! 
Л е в к о. Ды та мæнæ... йед... гм... 
Н а т æ. Чи нæ йæ ралгьита, Левко! Æрмæст иронау! 
Л е в к о. Иронау? Гъа: дæ мадыл... калоштæ, дæ фыдыл - 
цырык! 
X ъ а й т ы х ъ. О-го! Аргæвстай йæ, тики-так! 
Л е в к о. Фæлæуу, фæлæуу, фæстæдæр ма-иу кус! 
3 у р е т. Иттæг хорз, Левушкæ. Ма тыхс, писмо дæр та 
уыдзæн. Уарзонмæ æнæ фысгæ нæй. Зæринкæ та хæларзæр- 
дæ у, йæ фыстытæй бæрæг у. 
Л е в к о. О, уе ’ппæт дæр хæларзæрдæ стут, гм... мыды- 
бындзытау: уæ мыд — адджын, уæ рæхуыст та — марг. Бус- 
тæтæ-мустæтæ, цывыттытæ-зыввыттытæ. Мах зæрдæ та — 
фæтæпп-фæтæпп... Цæмæн кæуы афтæ кæнын? Æз æм фыс- 
сын алы бон дæр, уый нæ фыссы куыримæ дæр. 
М а г о м е т. Уæй, бафæллад дæ дыбал-дыбулæй. Бауадз 
æй чысыл. 
Л е в к о. Бауадз? Фыссын нæ кæуы?Æппыццæр нæ кæуы? И? 
М а г о м е т. Уæй, хъæуы! Æрмæст бæрцæй! 
Л е в к о. О бæрзæндты бæрзонддæр! О зондджынты зонд- 
джындæр... 
М а г о м е т. Дзыгьуыр карк! 
Л е в к о. Гуыдыр! (Йæ дзыхыл гуыдыр æвæрæгау акодта.) 
Фæлæуу, æз ын ныртæккæ ахæмтæ зæгъдзынæн... (Иуварс 
æрбадт, фыссы). 
В а х т а н г. Ва! Æлгьитгæ ма ракæн, запорожаг хъазахъ- 
хъаг! Туркаг султанмæ куы нæ фыссыс, мыййаг. Худæджы 
лæг нæу? 
X ъ а й т ы х ъ. О, æз худæг дæн, ай-гъай, кæй дæ уарзын 
æгæрон уарзтæй, уымæй. Лæгæн йæ бон куыддæриддæр у 
уарзын. Фæлæ кæд æз æрцыдтæн сайд, мыййаг... Фæсайд 
дæн кæд... О-о-о! 
Л е в к о. Уый та цавæр белиберда у? 
X ъ а й т ы х ъ. Гъер ды æцæг «белиберда» нæ дæ? Гугын! 
Арбенины ныхæстæ Лермонтовы «Маскарад»-æй. 
10 

3 у р е т. Диссæгтæ! Афтæ ма дзы зæрдыл бадаргæ уа! 
X ъ а й т ы х ъ. Уагæры ма артист куы суыдаин! Фæлæ.... 
Нæ мын бамбæрстой театры ме стыр курдиат. Гъемæ дзы æз 
дæр саукусæгæй æрдаудтон. Сусæгæй-иу фæссценæйæ кас- 
тæн. Стæй мæ чемы ’рцыдтæн, æмæ ныр уæ разы — æна- 
рæхст актер, фæлæ æнувыд шахтер. Æмбæрзæн сæхгæнут - 
мæ монолог фæци. 
А р с б е к (æрбацыд). Салам-алейкум æмæ фарн уæ ныха- 
сы! (Паузæ.) О, бузныг, бузныг, æгæр мæ буц кæнут. (Зуре- 
тæн.) Раздæр мыл ахæм уавæры бæргæ цин кодтаис, фæлæ... 
бафæлладтæ, мæгуырæг. Ай-гъай, уый бæрц ахст л&гмæ 
фенхъæлмæ кæс! Цы бон дыл уыди, цы: мæнмæ къаланчо- 
мæ писмотæ фыстай, æндæримæ та тьæппæлхыскъæй хъа- 
зыдтæ. Æнцон у, æнцон ахæм хъизæмар? 
3 у р е т. Банцай, кæд дæ цæсгом нæ бахордтай бынтон- 
дæр! 
А р с б е к. Уый тыххæй нæ фæтахтæн цыппæрвадыгæй 
ардæм?! Мæхи цæстытæй хъуамæ фенон, куыд арф дзы бас- 
хъиудтай, уый! Цæй, нытгыхсут кæрæдзиуыл, æмæ æз ам 
нал дæн! 
А х б у л а т. Цæй, хорз, Арсбек! Цавæр æнаккаг дзыхы- 
уаг у уый? 
А р с б е к. Æ-гье, хъусут? Æз - «æнаккаг», фæлæ уый - 
«аккаг». Уæвгæ, ды дуду лæппу дæ. Уæдæ! Æнаипп, æнæ- 
къæм. Кæуылты маргь дæ, кæ - зындгонд бригадир, дццитæ, 
бидитæ, цацатæ, æхцатæ!.. Цавæр чызг нæ зæгьдзæн адджы- 
нæй дæ ном: «Ах, ах, ах, Булат!» Æз та? Чи ма дæн ныр æз? 
Ничи. Æгæр-мæгуыр мæ уемæ рахонын дæр не ’рхастат уæ 
сæрмæ. Æлгь мыл кæнут, и? Æмæ æз цы фæуон, æз? Сымах 
куы фæрсын?! Салам-алейкум, дзуапп нæй, кум. (Зуретæн.) 
Гъа, уæдæ, мæ къона, айс дæ писмотæ æмæ сæ ратт сæ ног 
хицауæн. Сымахæн уый æнцон у, рæдаузæрдæ стут: уе ’нкъа- 
рæнтæ - фыццагау, сæ адрис та - ног. Сымахæн уæ бон у 
иуы, иннæйы, æртыккаджы бауарзын... Æрмæст уын уæ 
зæрдæ хуыздæр алхæнæд, уыййеддæмæ чифæнды дæр уæд. 
(Писмотæ йыл ныццавта). 
Л е в к о. Оуу, мæнæ худæг — чызгмæ лæбуры! 
А р с б е к. Æцитт, къуызыппа! Дæ миаугæнæн сæхгæн, 
бындзæй дын дзаг кæны! 
Н а т æ. Хъус-ма, дæ зонд бынтондæр фæцыд? 
А р с б е к. Ма рæй, æлвыдбарц! Дæ уидыг ма тъысс 
искæй хамбохъхъы! 
Вахтанг. Уше сахедзагъло! Цы дæ хъæуы? Цы кæныс? 
11 

А р с б е к. Сæр, чи дæ нæмы? Дзых. 
X ъ а й т ы х ъ. Æмбæрзæн байгом, цирчы фæзы — 
сырдтæ! 
А р с б е к. Гъей, артист! Мæнæ ацы мустучъи цы ад кæ- 
ны, уый зоныс? Куы дзы ацаходай, уæд дын, мæнæ канд дæ 
сылваз æфсымæр нæ, фæлæ уе ’гас мыггаг дæр нал æруидз- 
дзысты дæ лыстæг хæйттæ! Бамбæрстай, мæ къона? 
М а г о м е т. Уæллæгьи-биллæгъи, мыхъхъытæ нæ хъæуы. 
Лæджы худ дарыс, æгад æй кæныс. 
А р с б е к. Абыр, хъæндыргъа! (Февзыста йæм). 
А х б у л а т (йæ къух ын ацахста). Сабырдæр, сабырдæр, 
Арсбек. Хылкъахæг, дам, фæсмонгонд кæны. 
А р с б е к. Æгъгъа, уæдæ! Ма кæн, суадз, мæ къона, 
кæннод мæ маст куы стона!.. 
А х б у л а т (суагъта йæ). Ацу, ныххуысс! Уый фæстæ 
фендзыстæм. 
А р с б е к. Фендзыстæм, ме ’мсиахсы гæбаз! Æрмæст 
мæм чъылдымырдыгæй ма хæппытæ кæн, хъусыс? Афтæ- 
ма мæм комкоммæ ’рбакæс, æмæ нæ хъултæ лæгæй-лæгмæ 
суилæм! Гъы, куыд? Гилдз дзы и, нæ? Уæдæ ма дын фæстаг 
хатт сабырæй зæгьын: ахъуытты у мæ фæндагæй, кæннод... 
А х б у л а т. Кæннод цы? 
А р с б е к. Кæннод кæйдæр чызг идæдзæй аззайдзæн. Нæ 
дæ уырны? Рахиз! 
А х б у л а т. Хъус-ма, æгæр дзы ацымдтай, æмæ мæ нæ 
фæнды... 
А р с б е к. Ха-ха-ха, ай-гьай дæ нæ фæнды! Мæ фыдгу- 
лы йæ уарзон уырды надæй фенæд. 
А х б у л а т. Хъус-ма, барон-барон - лæджы фырт, æгæр- 
барон — куыдзы фырт. Ацу! Ма кæн, ацу! 
А р с б е к. Тс-с! Дæ фыды зæхх нæу! Уæвгæ... Бонтæ 
мыстытæ нæ аныхъуырдтой. Æмбæрст у, мæ къона? (Араст, 
стæй æрлæууыд.) Оуу, мæнæ бæллæх, нæ та цæуы мæ бæх — 
аххосджынæй та мæхæдæг аззадтæн. Тфу! (Зуретæн.) Арфæ 
дын кæнын, фæуæлахиз дæ богал. Фæлæ ирон хæсмæ тын- 
дзæн нæй. Дæ зæрдыл æй фæуыгард кæн, лæппу. (Ацыд). 
Н а т æ. Ма-моч-кæ! Кæдмæ бардзыстæм ахæмтæн, цымæ? 
Нæ уадул нын ныггæрах ласынц, мах та сæм цингæнгæ иннæ 
бадарæм. Цæмæ гæсгæ, и? 
X ъ а й т ы х ъ. Сыгьдæг чырыстон дины амындмæ гæсгæ: 
дæ фыдгæнæгæн бар! 
Н а т æ. Нæ фæлæ сæ фæтæрын хъæуы ардыгæй бынтон- 
дæр. Афтæ нæу? А-гьа! 
12 

Л е в к о. Тики-так! Ныффысс сын, чи сты, цавæр сты, 
æмæ — фюит! 
3 у р е т. Цыбыр дзырдæй, куыдзæмгад гæххæттимæ? 
Н а т æ. О! Иннæ рæтты адæммæ куыд нал лæбурой, 
афтæ! 
А х б у л а т. Иу ныхасæй, «фюит» — æмæ хулигантæ нал 
ис, и? Федце сæ кодтам. О, фæлæ кæдæм? Алкæм дæр адæм 
куы хъæуы. (Хæрдмæ амоны.) Уæлæ уыдоны хуызæн адæм! 
Кæс-ма, кæмыты тæхынц! Адæм нæ, фæлæ цæргæстæ! 
Дардæй хъуысы зарæг. 
3 у р е т. Диссаджы зарæг! Мæ буары ахъардта... Цымæ, 
кæй зæрдæйы райгуырд уыцы зарæг? 
А х б у л а т. Адæмы зæрдæйы. Уый у Цæргæсты хохы 
кадæг... 
3 у р е т. Радзур-ма йæ, Булат! Дæ хорзæхæй, курын дæ, 
Булат! 
А х б у л а т. Мæхæдæг дæр уын æй дзуринаг уыдтæн. 
Незаманты ацы бæсты цард фыййауы чызг Дзæйнæт. Конд 
æмæ уындæй нæма райгуырди ахæм. Йæ цæсгомæй хуртæ 
’мæ мæйтæ каст. Рæсугъд фæлыст дидинджытæ-иу ын акуыв- 
той сæ сæртæй. Зараг цъиутæ йæ рæвдыдтой сæ уадындз 
хъæлæстæй. Бæстæтыл айхъуысти Дзæйнæты хорзы кой. Ду- 
нейы хæрзæджытæ йæм фæцыдысты курæг, фæлæ Дзæйнæт 
равзæрста, йæ лæгдзинад, йæ хъæбатырдзинады тыххæй, 
адæм Цæргæс кæй рахуыдтой, уыцы мæгуыр цуаноны. Са- 
рæзтой чындзæхсæв. Райгуырд сын фыры хъулы хуызæн æртæ 
фырты. Цæрынтæ байдыдтой кад æмæ радæй. Фæлæ иуахæ- 
мы æрцыди æвирхъау хабар: фыдбылызты зин — Бæстыхи- 
цау бауарзта Дзæйнæты æмæ, Цæргæс йæ хæтæнты куы хатт, 
уæд æй аскъæфта Саухохы цъупмæ талынг лæгæтмæ. 
— Баззай ам, рæсугъд, — загьта Бæстыхицау, — æмæ ды, 
хуымæтæджы зæххон, уыдзынæ ацы хæхты паддзах! 
Æвиппайды сау лæгæт ныррухс. Йæ къултæй тæмæнтæ 
калдтой налхъуыт-налмас, золахъфæрдыг æмæ мингай зы- 
наргь дуртæ. 
— Нæ! — загъта сæрыстырæй Дзæйнæт. — Ме стыр уарзт 
æмæ мады сыгьдæг ном нæ баивдзынæн дун-дунеты хæз- 
натыл! 
— Бамбар, сылгоймаг, аздæхæн дын нал ис. Дæ разы ис 
хуыцæутты хæзнадон. Уымæн нæй зонæн хуымæтæджы зæх- 
хонæн. Баззай ам сæ хицауæй, Дзæйнæт! Намæ уый нæ - 
мæлæт! 
13 

- О, æз амæлдзынæн! Уадз зоной дæ хуыцæутгæ, стæй 
ды дæр, се ’лгьаг фæсдзæуин, уæ бон кæй нæу адæймаджы 
иузæрдиондзинад байсын нæдæр тыхæй, нæдæр хæзнаты 
руаджы! 
- Уæдæ дын уæд байсдзынæн дæ цард! А лæгæт та дын, 
æнæаргъуыд сыл, паддзахы табæт. 
Арв ферггывта, ныннæрыд, æмæ сау къæдзæх æрфæл- 
дæхти лæгæты дуарыл... Балцæй æрыздæхт Цæргæс, базыдта 
йе стыр бæллæх æмæ ныууынæргьыдта: 
- О ме скæнæг Хуыцау, мæ райгуырæн хæхтæ! Сымах 
мын раттат цард, схуыдтат мæ Цæргæс, - уæдæ-ма мын 
раттут ’фсæн базыртæ, цæмæй стæхон мигьæмвæз къæдзæх- 
мæ æмæ раздахон мæ сидзæрты мады. Нæй цард æнæ мадæй 
зæххыл! 
Уыйадыл цуанон фестади цæргæс... Абон дæр ма зилы 
Саухохы сæрмæ, агуры йæ рæсугьд Дзæйнæты. Уымæн æй 
схуыдтой «Цæргæсты хох». 
Хъайтыхъ. Ноджы ма фæдзурынц, арæх, дам, æрба- 
ды сæ зæронд мæсыгыл æмæ уæлæрвтæм фæхъуысы йæ 
кæуæгау хъæр. Кæмæдæр фæсиды. 
А х б у л а т. Йæ фырттæм фæсиды. 
3 у р е т. Царциаты диссæгтæ! Æмæ цы фесты йæ фырт- 
тæ та? 
А х б у л а т. Байрæзтысты адæмы руаджы. Басгуыхтысты 
нæртон гуырдтæ. Лæгæты сæрмæ сарæзтой мæсыг æмæ йæ 
хъахъхъæдтой Фыдбылызты зинæй, цалынмæ сæ къæдзæх- 
тæ нæ фестын кодта, уæдмæ. Уа-алæ, кæсут, мæсыджы фæ- 
стæ æнусон хъалагьуртау лæууынц. Фæлæ сæ фæстагæтгæ 
абон дæр ма цæрынц. Уынут - мæсыгмæ тъæпæнсæр хæдзар 
бакъул. Цæргæсты Хъуыдæберд дзы цæры. Сæ мыггаг, дам, 
уыцы Цæргæстæй рацыд. 
В а х т а н г. Æрдæбон уæдæ уыцы лæгæтæй загьтай? Хы- 
быртт, уæд та йæ ацагуриккам? 
Хъуыдæберд (хъæлæс). Нæ! Нæ йæ ратдзынæн! (Фсе- 
зынд скъуыдтæ дарæсы. У бæрзонд, бæзæрхыг. Йæ и/сесгом — 
сау, хурсыгъд. Хæмпæлзанъе. Халасæвæрд бæзджын æрфгуыты 
бынæй — знæт ирестæнгас. Йсе къухы — мих.) Нæй ахæм лæ- 
гæт! Хъусут, нæй! (Ацыд). 
3 у р е т. Охх, æна, цы кодтон? Сымах дæр æй федтат? 
Æви мæ цæстытыл ауад? Нæ, нæ... Фыдбылызты зин... Цо- 
мут ардыгæй... 
А х б у л а т. Ма тæрс, Зуретхан. Уанцон зин нæу. Уый, 
кæй кой уын кодтон, уыцы Хъуыдæберд у. 
14 

Н а т æ. Цыхуызæн у, цы — дæлимонты падцзах! Йæ койæ 
дæр арвы талынгты лидзын. 
X ъ а й т ы х ъ. Æнамонд Хъуыдæберд... Кæуылты лæг 
уыд, кæ! Йæ хъару — æрдхæрæн... Тымбылкъухæй, дам-иу, 
зæгæл ныххоста. Ныр та... 
Ахбулат. Æмæ ныр цы кæны, æнæзылд у, æндæр? 
Йæ дзыхы дзырд, йе ’гъдау бæрæг куы дарынц. Бахъуаджы 
сахат уымæй раздæр куы никæй агурæм. Кадджын æмбырд- 
ты хуыздæр ран - йæ бадæн. Йæ къухтæ та? Хуымæтæг 
дурæй дæр мах хуызæттæ скæндзæн. Æгас Кавказыл, дам, 
айхъуыст йæ дæсныйады кой кæддæр. Цы ком, цы бæс- 
тæйæ нæ цыдысты курæг, мæ зианæн мын цырт скæн, 
зæгъгæ. Никæй хъыджы бацыд. Фæлæ а фæстаг заман фæ- 
цудыдта, мæгуыр. 
X ъ а й т ы х ъ. Æгæр дæр ма фæразы, æгæр, иунæгæй 
къæдзæхы тигъыл йæ судзгæ мастимæ. 
X ы б ы р т т. Омæ йын кæй аххос у? Хъæумæ нæ комы, 
æввахс никæй уадзы... Раст цыма цыдæр æмбæхсы. 
А х б у л а т. Афтæ мæм кæсы, цыма мæ бæллиц йæ 
сусæгдзинадимæ баст у... 
3 у р е т. Æвæдза, диссаг дæ, Булат. Æппынæдзух уæлми- 
гьты тæхыс. Цымæ та дæ цавæр бæллиц асайдта йæ фæдыл? 
А х б у л а т. Цавæр, зæгъыс? Æнахуыр, сывæллоны ак- 
каг, чи зоны уæм худæг дæр фæкæса. Гъемæ худут, цыфæн- 
ды дæр мæ схонут, фæлæ æз сфæнд кодтон уыцы лæгæт 
ссарын! 
В а х т а н г. Ва! Ай, маладец! Дæуæн бирæтæ бантысдзæн, 
къацо! 
X ы б ы р т т. Оуу, мæнæ... Ныхас дзы ахæм куы нæ 
срæцугьай. 
X ъ а й т ы х ъ. Театр æрхæццæ, æмбæрзæн байгом. Йæ 
зонд фæкуыдцæр, хорз адæм, фæдис! Куыд ныххæсдзынæн 
гыццимæ ацы сау хабар? 
3 у р е т. А-а, мæ дзабыры фæрстæ йын атоной, мæгуыр. 
Æмæ рагæй афтæ фæдæ, лæппу? 
А х б у л а т. Хæрз чысыл сабийæ. Дадайæ уыцы кадæг 
куы фехъуыстон, уæдæй нырмæ. Æрмæст куыд рæзтæн, афтæ 
мæ нысан дæр ивта: фыццаг мæ фæндыд хъазæнтæ ссарын. 
Уый фæстæ — уыцы зинæй Дзæйнæты туг райсын. Куы бай- 
рæзтæн, уæд та - æрдзы басæттын, йæ сусæгдзинæдтæ йын 
раргом кæнын æмæ сæ адæмæн раттын. 
X ъ а й т ы х ъ. Чидæр, дам, хохы цъуппыл къуымæлы 
цъæх агуырдта. 
15 

Н а т æ. Иннæ ахæм та — Ногбоны æхсæв æрыскъæфтæ. 
Хъус-ма, цымæ дæ институты фæсаууонмæ цæуыл ахуыр 
кæнынц? 
В а х т а н г. Куыд цæуыл? Иу чысыл - хæххон куыстыл, 
сæйрагдæр та — диплом райсыныл. 
Н а т æ. Гъе уый дзы ис, гье уый. Æмæ цы у диплом, сæр 
куы нæ^уа, уæд? Мæнæ йæ Хыбыртты гогызыл дæр æрца- 
уындз. Иæ хъуыр даргь - дæс дæр ыл бацæудзæн. 
А х б у л а т. Цæй, æгьгьæд! Æз иу æмæ дыууæ хатты не 
сбырыдтæн уыцы хохмæ æмæ мæ бауырныдта — ис дзы 
хæзнатæ! Зæронд дæр æй зоны, фæлæ йæ нæ зæгьы. Абон 
дæр уæ уымæн рахуыдтон. Кæд æй, зæгъын, иумæ сдзурын 
кæниккам. Æмвæнд адæмæн, дам, хох дæр нæ лæууы. 
Н а т æ. Дзæгьæл фыдæбон. Ам геологтæ цы къуым нæ 
басгæрстой, ахæм куы нал баззад. 
А х б у л а т. Æвзæр сæ басгæрстой. Цæмæй фæтарст афтæ 
тынг Хъуыдæберд? Цæмæн ныхъхъæр кодта, нæй ахæм лæ- 
гæт, зæгьгæ? Ноджы ма загьта: «Нæ йæ ратдзынæн». Цы? 
Цы нæ ратдзæни? Нæ йæ зонут, нæ? Уæдæ йæ æз зонын! 
В а х т а н г. Хъус-ма, æфсымæр, æгьгъæд нæма у сæнттæ 
цæгъдынæн? Уыцы зæронд зины схуыст куы у, сæрра — 
æнæхъæн хохæй цыртдзæвæн кодта. Ныр та - лæгæт! Ва! 
А х б у л а т. Æрра? Нæ, нæ! Нæрæмон хъайтар! Мæнæ йæ 
фендзыстут! Йæ тызмæгмæ йын ма кæсут - йæ зынтæй 
фæцис афтæ. Фæлæ йын мах хъуамæ ссарæм йæ зæрдæйы 
дæгьæл. Цомут! 
X ы б ы р т т. Цæй, фæрнæй агурут уæ дæгьæлтæ-йедтæ... 
æз та стыр хатыр курын... Æнæвдæлон дæн... (Ацыд). 
Н а т æ. Цæугæ, цæугæ, кæннод та дæм дæ Цæмæнхъуыд 
хæцдзæн. Æрмæст арæхстгай цу, дæ гæлдæр хъахъхъæн. 
М а г о м е т. Уæллæгьи-биллæгьи, Магматы забоймæ 
цæуын хъæуы тагъд. (Ацыд Левкоимæ). 
А х б у л а т. Гъы, сымах та? 0, ай-гьай, хæрдмæ зын 
хизæн у. Бынмæ тулын æнцондæр у! Гъемæ... гьæй кæнут! 
Фæлæ уын æз фенын кæндзынæн, мæ ныхæстæ сæнттæ кæй 
не сты, уый! (Азгьордта). 
Н а т æ. Тю, сæрзилæккой! Гъер кæдæм тæхы? 
3 у р е т. Йæ бæллицмæ тæхы! Æз цæуын йæ фæдыл! 
X ъ а й т ы х ъ. Æз дæр. 
В а х т а н г. Цомут! 
Иууылдæр ацыдысты. 
Æм бæрзæн 
16 

Дыккагныв 
Цæргæсты хох. Æртæ тулдз бæласы. Сæ быны - фæхсбандон. Чысыл 
дарддæр - суадон. Фæсте - адæймагхуыз къæдзæх. Тъæпæнсæр хæ- 
дзар баныхæст мæсыгыл. Алырдыгæй — хæхтæ, сæ сæрмæ — цъæх- 
цъæхид арв. Фæдисы цæуæгау æрбакодта Хъуыдæберд, 
тарстæй ракæс-бакæс кæны, чысыл йе ’муд æрцыд, адæргæй æр- 
бадт, аджих. Æвиппайды та бакатай кодта, фестад, кæцæй ссыд, 
уыцырдæм кæсы. 
Хъуыдæберд. Гм... «ацагурдзысты» Дзæйнæты лæ- 
гæт... Цæргæсты хох сæ бахъуыд... Æмæ ацы хох мæ маст, мæ 
сурхидæй куы бахсыст, уæд æй ныр сымахæн авæрон? Уал 
азы сæуæхсидæй зæрæхсидмæ хъæбысæй куы хæцын йемæ, 
фæркгай йæ куы рæдувын халæнхос, бырауæй, сарт æмæ 
дзæбугæй... Цæмæй мæ хъæбултæн уæ худтæ исат... Мæ хъæ- 
бултæн... Куы никæй бафхæрдтон мæ цард-цæрæнбонты, куы 
никуы бæллыдтæн искæй бæллæхмæ, куы нæ уыдтæн сау- 
зæрдæ йе хин, æдзæстуарзон, знæт... Уæд мæ Хуыцау афтæ 
цæмæн ралгьыста? Цæмæн фæдæн мæ цæргæстæй æвæстаг? 
Уæ цæрайæ куы царди уæ фыд, уæд дзы цæмæн фæлыгьдыс- 
тут, мæ хуртæ? Куыд æй ныууагьтат зæронд бирæгьау ниу- 
гæ айнæг къæдзæхыл? (Паузæ.) Цы? Цы? Фæразын хъæуы, 
и? Мæхи ныхæстæ мын куы кæныс, лæппу... Уыныс, фæра- 
зын... Æнæ фæразгæ мын нæй, цалынмæ уын сау къæйду- 
рæй уæ дарæс скæнон... Цы? О, загьтон гæдыныхас... Фыц- 
цаг хатт мæ даргь цардвæндаджы. 0, нæй ахæм лæгæт, зæгьгæ. 
Куыд? Зонын æй, бæргæ... фæлæ уæддæр загьтон. Цæмæн? 
Гм... Цæмæн... (Фыццаг бæласмæ.) Ау, нæ йæ ’мбарыс? Зæгь, 
зæгь, сывæллон нал дæ... уынаффæгæнæг дæ а хæдзары мæ 
фæстæ. Ныхъхъус та дæ, и? (Дыккаг бæласмæ.) Уæд та мын 
æй ды бамбарын кæн, куыд акæнон ацы ран, лæппу? (Æр- 
тыккаг бæласмæ.) Гъы, ды та цы зæгьдзынæ, сæ кæстæр? 
Æниу уæ цы фæрсын, ме ’нæзонгæ стут? (Систа æрэæты 
къæртт.) Цы фыдбылызæн дæ ссардтой ацы хохыл, цымæ? 
(Бæлæстæн.) Бæргæ бакæнин, сымах куыд фæнды, афтæ, 
бæргæ сын æй зæгъин. Фæлæ мын мæ бирæ фыдæбон куы 
фехалой, уымæй тæрсын. Уымæн куы схæссын ацы дур фæс- 
тæмæ. Зæгъут-ма мын, куыд акæндзынæн уæд? Цæй, цы 
ныхъхъус стут? Кæдмæ лæудзыстут уыцы гобитæй? (Бсе- 
ласмæ.) Дзургæ, дæу куы фæрсын æз! (Йсехи фембæрста.) 
Нал сдзурдзынæ, бабайы карк, нал. (Ног та мæстæй судз- 
гсейæ.) Нæ! Сдзурдзынæ! Æз уæ сдзурын кæндзынæн! Хъæ- 
2 Темыраты Давид 
17 

рæй! Уæ хъæлæс æгас комыл куыд хъуыса! Æгас бæстыл 
куыд нæра! Махæн мæлæт нæй! Мах ахæм адæм не стæм, 
æнæ фæд ныууадзгæйæ чи ’рбадæлдзæх уа! (Дзæбуг райста, 
ацыд). 
Фæзындысты А х б у л а т æмæ 3 у р е т. 
А х б у л а т. Гъе уый та дын Цæргæсты хох, Зурет! Уый- 
бæрц æм фæбæллыдтæн мæ сæнтгы, мæ бирæ хъуыдыты, 
æмæ мын хуымæтæджы хох нал у, фæлæ... цавæрдæр стыр 
бæллиц... Раст цыма мæ амонд ацы хохыл ис! 
3 у р е т. Дæ амонд? Нæ дæ ’мбарын. 
А х б у л а т. Нæ зонын... куыд дын æй зæгъон... Нæй 
адæймагæн цъындæг-мындæг цæуæн, дон æй кæдæм ласа, 
дымгæ йæ кæдæм хæсса, уырдæм! Тихалæг куы нæ у! Нæ, 
лæг хъуамæ бæлвырд истæмæ тырна... Гъемæ мын ацы хох 
ссис цыдæр ахæм бæрзонд нысан, æнæ схизгæ кæмæ нæй! 
Хатгай мæм фæкæсы, цыма дзы цæрынц æрмæстдæр æф- 
сымæртæ ’мæ хотæ, уарзæттæ ’мæ æрдхæрдтæ, алцæмæй æх- 
хæст... Йæ бацæуæны та — фæлварæн бынат. 
3 у р е т. Охх, æна, уым дæр та фæлварæн... 
А х б у л а т. Æнæмæнг! Алкæмæн æм фæндаг куыд нæ уа, 
фæлæ конд æмæ уындæй, цæсгом æмæ зæрдæйæ ацы хохау 
рæсугъд чи уа, цæргæсау базыртæ кæмæн уа, æрмæстдæр 
ахæмтæн. 
3 у р е т. Уæдæ уæд мæн дзæгьæлы скодтай ардæм. 
А х б у л а т. Дæу? Ехх, зæгъин дын иу ныхас, фæлæ... Мæ 
зæгъæнтæ мæхи бар не сты, чызгай. 
3 у р е т. Гъей-джиди, ныфсджын дæр чи вæййы, и? Хъу- 
са, хъазын хъазын у, фæлæ уыцы лæгæты кой зæрдиагæй 
кодтай? 
А х б у л а т. Иттæг зæрдиагæй! Куыннæ мæ ’мбарут! 
Хъуыддаг комкоммæ уыцы лæгæтыл нæу! Æгæр бирæ фæ- 
бæллыдтæн ацы хох басæттынмæ, æмæ хъуамæ сæххæст уа 
мæ фæнд! Науæд ницы дæн æппындæр! Тæппуд, дыкъахыг 
цæрæгой! Стæй хъуамæ багæды кæнон, ацы хохы æрзæт нæй, 
зæгъгæ, чи зæгьы, уыцы тьизæг æмæ ризæг «дæсныты» Ис! 
Æмæ йæ ссарын хъæуы, кæцыфæнды лæгæты дæр уæд! (Дзуры 
хæдзармсе.) Хъуыдæберд! Хъуыдæберд! (Паузее. Райхьуысы 
æфсæйнаджы зыланг, дурты гыбар-гыбур.) Хъусыс? Кусы та. 
Уым куы вæййы, уæд ын хъыгдарæн нæй. 
А р с б е к (æрбацыд). Ай-гъай, нæй хъыгдарæн ахæм 
бæлæттæн, фæлæ хатыр, дæлбыл уын мæ ныхæстæ нæ фæ- 
18 

дæн. (Æрбадт.) Ехх æмæ ’рдæг, мæ быны кæрдæг. (Зуретæн.) 
Ауай-ма ардыгæй. 
3 у р е т. Цæмæн? 
А р с б е к. Æдцæмæ! 
А х б у л а т. Арсбек! 
А р с б е к. Цы «Арсбек»? Ме сæфт дæ уынын, Ахбулат! 
Бамбæрстай æви нæ? Мæ удхæссæг сты дæ мæнг рæстдзи- 
над, дæ «сыгьдæг уд», дæ кæнгæ митæ! 
А х б у л а т. Фæлæуу-ма, дæ хорзæхæй, Арсбек! Йарæ- 
бын, иумæ схъомыл стæм, цæхх, кæрдзын фæхордтам, иу 
скъоламæ цыдыстæм, - искуы мæ гадзрахатæй цæуæгæй 
зыдтай? Хъуыды-ма кæныс, иу хатт къæдзæхæй куы ра- 
хаудтай? 
А р с б е к. О, де ’ккой мæ фæхастай Сауадагæй хъæумæ. 
Бузныг, мæ ирвæзынгæнæг! Фæлæ мын æй мæ тæбæгьы ма 
’вæр! Искуы дын æй бафидцзынæн æз дæр. Æви мæ дæ хæс 
ахæм аргьæй исыс? 
А х б у л а т. Æ, дæ хуыздæрты фенай, кæд цæй тыфты- 
рыкъо дæ! (Йæхи уромгæйæ.) Цæй, хорз, сабырæй равза- 
рæм, раст æмæ нæ зылын чи у, уый. 
А р с б е к. Уый дæ уд зоны. Мæнгæн нæ акæнынц, аххос- 
джын — фæрæтджын, зæгьгæ. Æрхорд ма дзы хуыздæр цы 
вæййы! Суанг ма мыл хицауы дæр ацардыдтай, и? Знон 
мын афтæ: «Фæтæрдзыстæм дæ хъæуæй. Дæ бынаты та сми- 
дæг уыдзынæ...» Дæ уынаффæ бæлвырд у, æмбал бригадир, 
фæлæ мæнæн нæ бæззы. Мæн æндæр кодекс хъæуы, мæ хуры 
чысыл. 
А х б у л а т. Ардаугæ? Æз? Хъус-ма, лæппу, нæ фæнда- 
гыл куы лæууай... 
А р с б е к. Кæй фæндагыл? Дæу? Лæудзынæн! Бæгуы- 
дæр, хъусыс? 
А х б у л а т. Хъусын. Лæуу! Тох кæн йæ сæрыл! Æрмæст 
лæгау! Æвзæр дамдумгæнæг коккайау нæ! О, мæ зæрдæмæ 
цæуы, куырм æрсытæй нæ хъаздзыстæм, кæд æцæг куырм 
арс басгуыхтæ, уæддæр. Фæлæ дæхæдæг ме ’вдисæн - æфса- 
дæй куы раздæхтæн, уæд ам нал уыдтæ. Уæ раздæры хъуыд- 
дæгтæн та уын æз ницы зыдтон. 
А р с б е к. Гъемæ сæ ныр зон æмæ айс дæхи, кæннод 
иуахæмы аирвæздзæн мæ къух! 
А х б у л а т. Æгьгъæд богътæ кæн, цæй! Йæ цæсты тъæ- 
бæртты дæр никæмæн дæ, уый зон. Афтæ йæ сæрмæ ничи 
хæссы демæ быцæу кæнын. 
19 

А р с б е к. Уæдæ йæ æз хæссын мæ сæрмæ... Ухх, куы- 
дзæй чи... (Бæласы цонг сæтты). 
Хъуыдæберд (удаистæй). Цы ми кæныс?! (Фæзынд 
рыгæйдзæгтæй, фæцæуы Арсбекмæ дзæбугимæ, бæласмæ амо- 
ны.) Куыд æм систай дæ къух? Дæу куы фæрсын æз? Цавæр 
хъомы рын дæ?! 
А р с б е к (сыдзмыдзы иргугогйæ). Ныууадз, зæронд! Иуварс! 
Æви дæ зонд фæцыд æцæг? 
Хъуыдæберд. Цы? Мæ зонд? Мæнæн? (Дзæбуг дард 
фæхаста.) У-у, куыдзы хъæвдын! 
А х б у л а т. Хъуыдæберд! 
Хъуыдæберд йæ дзæбуг æрæппæрста, йæ сæр йæ риуыл æрхаудта, 
исдуг мидхъуырдухæн кæны, йæ ных асæрфы, цыма йæ зондыл 
фæдызæрдыг, афтæ. Фæкомкоммæ саст бæласмæ, ныджджих, са- 
быргай йæм бацыд, йæ цæф ын бабаста, стæй йæ дзæбуг райста 
æмæ араст. 
А х б у л а т. Хъуыдæберд! 
Хъуыдæберд (фæстæмæ нæ фæкæсгæйæ). Цæугæут 
ардыгæй! 
А х б у л а т. Нæ! Нæ ацæудзыстæм, цалынмæ нын лæгæт 
нæ бацамонай... 
X ъ у ы д æ б е р д. Æз мæ ныхас загьтон! 
А х б у л а т. Зæрдæ мын куы бавæрдтай, Хъуыдæберд! 
Хъуыдæберд. Дæуæн! Фæлæ... (амоны Арсбекмæ) 
уымæн нæ! Цæргæсты хох уый хуызæттæн нæу! 
А х б у л а т. Ау, адæмæн дæ уд куы никуы æвгъау код- 
тай, уæд сын ныр куыд зæгъдзæни дæ зæрдæ ахæм зын- 
дзинад? 
Хъуыдæберд. Цавæр зындзинад? 
А х б у л а т. Сæхгæндзысты æрзæткъахæн, сихсыди, зæгь- 
гæ. Адæмы бахъæудзæн æндæр рæтгæм алидзын. Нæ комы та 
бамыр уыдзæн цард. Нæхи рæсугьд комы, Хъуыдæберд! Нæ, 
нæ, хъуамæ сæ баууæндын кæнæм, а хæхты хæзнатæ æви- 
дигæйæ кæй сты, æмæ нын баххуыс кæн! (Хъуыдæберд цы- 
дæр сцæйдзырдта, фсглæ та араст.) Æрлæуу, Хъуыдæберд! 
Дæ зынгхуыст хъæбулты хатырæй, æрлæуу! (Хъуыдæберд æр- 
лæууыд.) Уыдон дын нæ ныббардзысты дæ хуыснæггад ми. 
Хъуыдæберд. Цы, дам, цы? 
А х б у л а т. О, о, Хъуыдæберд! Ныббар, фæлæ уый 
хуыснæгдзинад у - иумæйаг исбон адæмæй æмбæхсын! Дæ 
фырттæ афтæ нæ бакæниккой! 
20 

Хъуыдæберд (æрэæты къæртт баппæрста Ахбулат- 
мæ). Гъа, айс æмæ мæ ныууадз! 
А х б у л а т (дурмæ кæсы, иннæтæ дæр ыл амбырд сты). 
Хъуыдæберд! Ды, нырмæ кæй зыдтон, уыцы геологтæн сæ 
тæккæ хуыздæр куы дæ! Куыд æй ссардтай? 
Хъуыдæберд (æнæбары). Дурагуырдтон цыртæн. Иу 
ранæй рафтыдтон ахъаззаг хохы къæртт, æмæ йæ фæстæ 
ахæм лæгæт разынд. 
А х б у л а т. Æмæ кæм ис уыцы лæгæт, кæм? Дæ хорзæ- 
хæй, Хъуыдæберд... 
Хъуыдæберд (æвæндонæй). Сæрсæфæны, да-алæ. 
Мæнæ ацы мæсыгæн йæ ныккомкоммæ. 
А х б у л а т. Æгъгъа! Мæнæ кæм дæ, мæнæ! Хъусут? 
Федтат? Бауырныдта уæ? Ис кадæджы лæгæт! Ис, æмæ йæм 
тагьд бацæудзыстæм мах! 
Хъуыдæберд. Нæй йæм бацæуæн. Айнæджы фахс - 
авгау. Никæй бон у ууылты сбырын. 
X ъ а й т ы х ъ. Уæдæ йæм ды кæуылты бацыдтæ? 
Хъуыдæберд. Уæд ма дзы къахвæндаг уъщи. Фæлæ 
йæ зæй фæласта. Иннæ фæрстыл æм цъиу дæр не стæхдзæн. 
В а х т а н г. Ва! Цæуыл тыхсут, къацо! Ардыгæй бынмæ 
ныллæгæрдцзыстæм! 
А х б у л а т. Ай-гьай, Вахтанг! Ай-гъай, ме ’рдхæрдтæ, 
ныллæгæрддзыстæм! Хæзнаты чырын байгом кæндзыстæм! 
Ура! Фыдæлтыккон кадæг æрцæугæ хабар разынд! 
Н а т æ. Фæлæуут-ма, кæдæм лæгæрдут! Сбæлвырд уал 
хъæуы... 
А х б у л а т. Сбæлвырд кæндзыстæм алцыдæр, æнæмæнг! 
Æмæ кæд мæ хъуыдытæ æцæг разыной, уæд ацы хохыл цæ- 
хæртæ скалдзæн шахтæ мингай цырæгътæй! 
Хъуыдæберд. Нæ! (Иууылдæр фæхьус сты.) Ам 
никуы уыдзæн шахтæ! 
В а х т а н г. Ва! Куыд нæ уыдзæн! Цæуылнæ уыдзæн? 
Хъуыдæберд. Ам æнусæй-æнусмæ лæууы нæ мыг- 
гаджы мæсыг. Йæ быны — Дзæйнæты лæгæт æмæ йæ бай- 
зæддæгты зæронд уæлмæрдтæ. Сæ фарсмæ та ме ’намонд хъæ- 
булты афтид ингæнтæ. Уыдонмæ нæй æвналæн! 
X ъ а й т ы х ъ. Æмæ уыдонмæ чи ’вналы? Ау, уый фаг 
бынат... 
Хъуыдæберд. Ам ахæм бынат нæй, бавналæн кæмæ 
ис! Мæнæ-иу уырдæм рауадысты мæ размæ. Уартæ-иу уыцы 
къæдзæхы сæрæй кастысты сæрыстыр сæгуыттау дунемæ. 
21 

Мæнæ сын ацы суадæттæ уыдысты æвдадзы хос... Бæлæстæ 
та... Ныссагьтой сæ сæ цæуыны размæ æмæ загътой: «Кæд 
фервæзой нæ къæдзæхыл, дада, уæд фервæздзыстæм мах 
дæр». Æмæ сын ацал-ауал азы сыджыт фæхастон æрхы бы- 
нæй да-алæ. Бафсадын сæ дзаджджын саумæрæй, бадарын 
сын дон, стæй сæ цуры сбадын æмæ хъусын сæ сыфтæрты 
сыбар-сыбурмæ... Гъе, хъусут? (Байхьуыста.)Æниу ацы дур- 
тæ... Афтæ ’нхъæл стут, æнæуд сты? Нæ, нæ, æрмæст сæм 
зонын хъæуы хъусын... Уыдон уын зæгьиккой... Уæвгæ, цæ- 
мæй зонут сымах, фыды сусæг цæссыгтæ лæдæрсгæ туджы 
’ртæхтæй уæззаудæр кæй сты?! Адæймаджы сабыргай кæй 
марынц. Фæлæ æз цæрын! Цæрын æмæ хæссын мæ уæззау 
æргьом иу ныфсæй æрмæст: хъуамæ сæ раздахон мæрдтæй! 
X ъ а й т ы х ъ. Куыд ома - «раздахон»? 
В а х т а н г. Мæрдтæй? Ва! 
3 у р е т. Охх, æна, цытæ дзуры, мæгуыр йæ бон, уый?! 
Хъуыдæберд. Хæрзагзæгъут... Нæ, мæхуртæ, нæ.Æз 
дæр æй æмбарын — адæймагæн зæххыл æнустæм уæвæн нæй. 
Фæлæ йын цæрæн ис æнустæм! Æмæ уыцы лæппуты хъуа- 
мæ цæргæйæ ныууадзон! Хъусут? Цæргæйæ! Ацы тæккæ ран. 
Ардыгæй атахстысты, фæлæ сæ зæрдæтæ баззадысты ам, сæ 
райгуырæн ахстоны. Зæрдæйæн та æнæ буарæй цæрæн нæй! 
Гъемæ сын хъуамæ ацы къæдзæхæй саразон сæ буар! Цæугæ 
хох мын нал сты, фæлæ мын æнустæм лæугæ хох куыд уой! 
Адæмæн ныфсы хос, мæ туджджынтæн та - азар! Æмæ лæу- 
дзысты! Хур сын хæдон уыдзæн, зæхх - дзабыр, сæуæхсид 
сæ йæ хъæбысы кæндзæн, æхсæв та сæм стъалытæ худцзы- 
сты. Сæ дæлæрмтты ахстæттæ кæндзысты зараг цъиутæ, сæ 
уæхсчытыл-иу æрбадцзысты æфсæнбазыр цæргæстæ. Сæ цуры 
æдасæй хиздзысты дзæбидырты дзугтæ. 
А х б у л а т. Сæ размæ та егьау æнусон арт рухс кæндзæн 
кæмттæ Прометейы цырагьау! 
Хъуыдæберд. Бынæй, хохрæбын та — куывдтæ, 
кадджын æмбырдты бынат. 
А х б у л а т. Стæй хъазæн фæз нæ фæсивæдæн. Нæ бар- 
джытæн, нæ богæлттæн ерысы бынат! 
X ъ у ы д æ б е р д. О, мæ хур, о, адонмæ дæр куыд 
зыной. 
X ъ а й т ы х ъ. О, фæлæ, мæнмæ гæсгæ, уый... сæххæст- 
гæнæн кæмæн нæй, ахæм бæллиц у. 
Хъуыдæберд. Нæу! Адæймагæй тыхджындæр ни- 
цы ис зæххыл. Цомут-ма мемæ! Æмæ зæгьут: ис æм бав- 
налæн? 
22 

Иууылдæр ацыдысты Арсбекæй фæстæмæ. Уый рæвдауæгау 
дауы бæласы саст къалиу. Хъуыдыты аныгьуылд. 
Рацыдысты иууылдæр Зуретæй фæстæмæ. 
Хъуыдæберд. Уымæ дарддæрæй кæсын хъæуы, 
бынæй. 
Н а т æ. Æнæфенгæ диссаг! Афтæ нæу? А-гьа. 
В а х т а н г. Диссаг? Нæ! Уый стырдæр цыдæр у! Уый... 
афтæ... Нæ зонын, куыд зæгьон. 
X ъ а й т ы х ъ. Зины схуыст зæронд, дам... Уый æцæг 
нæрæмон куы у! 
Рацыд Зурет йæ цæстытæ сæрфгæ. 
А х б у л а т. Цæй, куыд, Зурет? 
3 у р е т. И? Мæнмæ дзурыс? А-а... Охх, æна... Хъуыдæ- 
берд! Мæ зынаргь! Ды... æмбал кæмæн нæй, ахæм нывгæ- 
нæг куы дæ! Алæмæты скульптор! 
Хъуыдæберд. Бæллыдтæн кæддæр, фæлæ лæджы 
цард — доны тæбæгъ, фæзæгъынц... 
3 у р е т. Куыд дæм æрцыдис ахæм æмбисонды хъуыды? 
Хъуыдæберд. Цæй зын дæ, хъæбулы сæфт, цæй зын! 
Сымахæй йæ макуы мачи бавзарæд, мæ хуртæ! Сæ мад ын, 
мæгуыр, нæ бафæрæзта... Фæлæ мæ уд дурвидар разынд. 
Хъæды халонау мыл иунæгæй цыдысты æнæкæрон хъизæ- 
майраг азтæ. Бадомдта мæ маст. Уæддæр æнхъæлмæ кастæн. 
Æмбæрстон æй, мæхи кæй сайын, уый, фæлæ ныййарæ- 
джы зæрдæ нæ куымдта баууæндын. Бадтæн уартæ уыцы 
къæдзæхы бын æмæ кастæн комы нарæгмæ. Иуахæмы мæ 
хъустыл ауад кæстæры хъæлæс: «Куыд нæ мыл цин кæныс, 
дада, дæ цуры куы лæууын?» Фегуыппæг дæн сонтæй. Мæ 
зонд мыл, зæгьын, батар. Фестадтæн, кæсын æмæ дын... 
О-о-о... куыд нæ сæрра дæн!.. Мæ цуры сæ кæстæр уæйыгау 
лæууы æмæ мæм цæмæдæр æнхъæлмæ кæсы... Дыккаг бон 
дæр та афтæ. Стæй та ноджыдæр. Æппынфæстаг æй бамбæр- 
стон: къæдзæх, къæдзæх у мæ хъæбулы хуызæн! 
X ъ а й т ы х ъ. Ныр æй бамбæрстон, уыцы гуыппытæ-иу 
цы уыдысты, уый. 
3 у р е т. Фархад! Кавказаг Фархад! 
Н а т æ. О, фæлæ йæ чи фендзæн ацы иуварс ран? 
Хъуыдæберд. Адæм! Ам ацы хохæй бæрзонддæр 
бынат нæй. Зыны хæстæгдæр кæмтты цæрæг хъæутæм дæр. 
Йæ быны баиу цалдæр фæндаджы — дуне дзыллæтæ кæуыл 
гуылф кæнынц, ахæмтæ. Суанг ма фæсарæнтæй дæр. Уыдо- 
23 

нæй алчидæр æрлæудзæн ацы цырты раз, æрымысдзæн йæ 
судзаггаг мæрдтæ æмæ ахъуыды кæндзæн цардыл! 
В а х т а н г. Не ’мбарын... уал азы зыбыты иунæгæй куыд 
нæ асаст дæ ныфс? 
Хъуыдæберд. Сымах та мын æй байсынмæ хъавут! 
Уæ шахтæ ныррæхойдзæн йæ тæккæ зæрдæ хохæн. Райдай- 
дзыстут рæмудзын, халын, бæлæстæ цæгъдын. Нæ-æ, ацы 
хохмæ исчи бавнæлдта, зæгъгæ... 
А х б у л а т. Ничи! Ничи йæм бавналдзæн, Хъуыдæберд! 
Хъуыдæберд. Дæзæрдылдар, лæппу: Цæргæстыхох 
гæды ныхас нæ бары! 
А х б у л а т. Зонын æй, Хъуыдæберд! Æмæ дын дзырд 
дæттын! 
3 у р е т. Нæ дæ ’мбарын, Булат. Фидарæй дзырд дæтгыс, 
фæлæ лæгæт та? 
А х б у л а т. Æндæр фæндаг æм агурын хъæуы. Нæ зонын, 
куыд, кæуылты, фæлæ хъæуы. Æмæ йæ ссардзыстæм! Цырт- 
дзæвæн дæр иумæ сараздзыстæм. 
А р с б е к. Ныббар, дада... Æз дæр бæргæ фæкæсин, куы 
мыл барвæссис, уæд. (Йæ кьухтæ йæм æвдисы.) Мæнæ-ма 
кæс ацы дзæккортæм... Бандзыг сты æгуыстæй. Къæдзæхтæ 
дзы фæлдахин. 
Хъуыдæберд. «Ныббар,дада»... Расткæстæрыныхас. 
Кæдæй йæ нал фехъуыстон, кæдæй... 
А р с б е к. Æз та йæ зæгъгæ дæр никуы никæмæн кодтон. 
Ацы дуне мæ райгуырдæй куы самондджын кодтон, раст 
уыцы бон сбæлвырд йæ бабыны хабар. Æмæ уадидæгæн хур- 
мæ аззадтæн. Мæ авдæны зарæг — зæрдæхалæн хъарæг. Куыд 
тынг-иу мæ фæндыд искæмæ уыцы номæй сдзурын, фæлæ... 
кæй хъæуы ахæм «фырыхъул»?.. 
Хъуыдæберд. Рæдийыс, лæппу! Хъæуыс! Уе ’ппæт 
дæр хъæут! Ех-хе-хе, куыд тынг хъæуынц æппæт фырттæ 
дæр, куыд! Æвæстаг мæгуыр у. Æрмæст фыдвæды бæсты - 
æвæд хуыздæр! 
Æм бæрзæн 
Æртыккаг ныв 
Шахтертæ куыстмæ кæцæй араст вæййынц, стæй фæскуыст кæдæм 
раздæхынц, уыцы зал. Алырдæм — дуæрттæ. Сæ уæлæ фыстытæ. Ис 
дзы даргь стъол, бандæттæ. Къултыл лозунгтæ, плакаттæ, къухæй- 
фыст газет «Бырæттæ». Фæссихор. Лæдзæгыл æнцой кæнгæйæ æрба- 
24 

цыд А х б у л а т, бахæцыд иу дуарыл, фæлæ æхгæд разынд. Исдуг 
акатай кодта, стæй фæстæмæ фæраст. Æрбахызтысты В а х т а н г 
æмæ Хъайтыхъ шахтертыдарæсы. 
В а х т а н г. Ва! Булат? Гамарджоба, бичъо! Уæддæр сыс- 
тадтæ! Ай, цæй хивæнд дæ, къацо! Цы хабар у? Цы ’рцыд? 
А х б у л а т. Уымæй сымах бафæрсын хъæуы. Хæдзар уын 
нал ис? Фæлæуут, гыццимæ бауайат. 
В а х т а н г. Ныббардзæн та нын нæхи деда-джан. Мах 
аххос нæ уыд. 
X ъ а й т ы х ъ. Спиридон та ныссуйтæ йæ пълантимæ 
æмæ нæ фæд-фæдыл дыууæ рады ныдцауын кодта. 
А х б у л а т. Æмæ ныр кæм и? 
X ъ а й т ы х ъ. Чи, Къори? Фæтулы та Чапаймæ. Хатыр 
курынмæ. Æрæхснырста хицауы æвастæй. 
А х б у л а т. Хъус-ма, æз хъазыныл нæ дæн. 
В а х т а н г. Бæрæг у. Фæлæ-ма махæн дæр зæгь, цы 
’рцыд? 
X ъ а й т ы х ъ. Æцæг, æцæг, цæмæн разгьордтай, дæ 
цæфтæ куы нæма байгас сты, уæд? 
А х б у л а т. Уæдæ ахæм заман уæлгоммæ хуыссон? 
В а х т а н г. Ва! Цавæр заман? Цы заман? Цы ма дæ 
хъæуы, къацо? Бæстæ куы сызмæстай дæ лæгæтимæ. Æгас 
рудничы æндæр кой нал ис! Геологтæ сæ къæхтыл нал лæу- 
уынц. Чапай æмæ сæйраг инженер Цæргæсты хохæй дæлæ- 
мæ нал хизынц. 
X ъ а й т ы х ъ. Ам, дам, ахæм хъæздыг æрзæтгуырæн сса- 
рынмæ бæлгæ дæр ничи кодта, бæлгæ. Дысон, дам, ыл парт- 
комы дæр стыр ныхас рауад, фæлæ цы баисты, нæ зонын. 
А х б у л а т. Цы баисты... Ницы. Фæлæ тæккæ абон раха- 
стой «диссаджы зондцжын» уынаффæ: æвæстиатæй цæттæ- 
гæнæн куыстытæ райдайын Хъуыдæберды кæрты. 
В а х т а н г. Вай-ме! 
X ъ а й т ы х ъ. Фæлæуу, фæлæуу... Уæдæ Зуреты фæндо- 
ныл нæ разы кæнынц, нæ? 
А х б у л а т. Къуырма дæ, æви? Ноджы уæ хæрзæггурæг- 
гаг мæн - уыцы «кадджын хæс» лæвæрд цæуы махæн. 
X ъ а й т ы х ъ. Уæдæ та нæ ныр дæр уымæн æмбырд 
кæны Къори. 
А х б у л а т. Æмбырд, зæгьыс? Æмæ уæд мæнмæ цæуыл- 
нæ ’рбадзырдтой? 
В а х т а н г. Æвæццæгæн, рынчын кæй уыдтæ, уымæн. 
А х б у л а т. Уæдæмæ йæ зонынц, нæ мæ басæтдзысты. 
25 

Гъемæ хорз, æгайтма æмбырдæй уыдзыстæм. Иу фæнд ма 
нæм ис, æмæ йæ бавзарæм. Фæлæ та Къори сразы уа - нæ 
зонын. Цæй, фендзыстæм. Кæд æмæ нæ, уæд та... 
3 у р е т (сербацыд). Уе ’зæртæ хорз. Дæу агурын, Булат. 
Хабар фехъуыстай? 
А х б у л а т. Фехъуыстон. Нæ гæххæттытæ кæм сты? 
3 у р е т. Ныртæккæ сæ ’рбахæсдзынæн. Куыд у дæ къах? 
А х б у л а т. Куыдз къуылыхæй нæ мæлы. 
3 у р е т. Уый мæ уырны. Авдудон дæ хуымæтæджы нæ 
хонынц. 
X ъ а й т ы х ъ. О, æрдæгмардæй йæ фæндагыл куы ссард- 
там, уæддæр авдудон уыди. 
3 у р е т. Диссаг дæ, æвæдза... Дæуæй æндæр уыцы зæронд 
шахтæйæн йе ’мгæрæтты дæр нал ауаид. Ды та... 
В а х т а н г. Диссаг уый нæу, фæлæ йæ сусæг ирвæзынгæ- 
нæг. Фæндагмæ йæ чи рахаста, уый. 
А х б у л а т. Уымæй афтæ, исты лæг хæссы, и, Зуретхан? 
X ъ а й т ы х ъ. Йарæбын, цæуылнæ хъæр кæны йæхи? 
Ды та йæ куыннæ базыдтай, Зурет? Телефонæй дæумæ куы 
дзырдта. 
В а х т а н г. Ва! Зонынтыл ма уыд йæ фыртæссæй æви? 
Фæдисы не ’ппæты разæй тахт. Стæй дæ куы ауыдта... Вай- 
ме!.. Йæ хъарджытæй къæдзæхтæ згъæлдысты. 
А х б у л а т. Куыннæ стæй, мæ мæт æй бахордта. 
В а х т а н г. Бахордта, къацо, бахордта. Мæнæ-ма кæс, цы 
хуызæн сси. 
3 у р е т. Ой, райдыдтай та, Вахтанг. Гæххæттытæм бауа- 
йон æз. (Ацыд.) 
Ахбулат йæ фæдыл ныджджих. 
В а х т а н г (Ахбулатæн). Æй, æфсымæр, дæ бæрзæй здых- 
сы. Гъей-джиди, ныртæккæ дæ цæстытæ куы фенис! Цæр- 
дудæй йæ фæцæйныхъуырдтой! 
А х б у л а т. Цæй, о... Æндæр мæ мæт нæй. (Хъайтыхъæн.) 
Ды та хæлиудзыхæй цы кæсыс? Ацу æмæ дæ дзаумæттæ аив. 
В а х т а н г. Æццæй! (Йсе цогст æм ныкъулы.) Стæй кам- 
бузмæ - хæринаг кæнынмæ. Дæ рад у абон! (Хъайтыхъ ацыд.) 
Хъус-ма, матрос, басомы-ма кæн, нæ йæ уарзын, зæгьгæ! 
Нæу дæ бон? Зонын æй. Æхснырсæг, зынг æмæ уарзондзи- 
надæн сусæггæнæн нæй. Гуырдзиаг æмбисонд. Уæдæ айтæ- 
уйтæ нал, зæгъ ын æй комкоммæ! 
А х б у л а т. Ныууадз-ма дæ дзæгъæлдзырд, цæй! 
В а х т а н г. Ва! Цы кодтай! Цæуыл хъæр кæныс? 
26 

А х б у л а т. Уæдæ цæмæн хъæуы æнæпайда ныхас? 
В а х т а н г. Цæмæн «æнæпайда»? 
А х б у л а т. Уымæн æмæ... А-а, цæй, æгьгьæд! Уыдæттæм 
нæ не ’вдæлы. 
В а х т а н г. Уæддæр та «не ’вдæлы»... Дæ зæронд мадæн 
уæдцæр фæтæригьæд кæн! Кæдмæ дæ рæвдаудзæн, бичъо? 
Бафæллад, æмбарыс? Бафæллад шахтæйæ де ссыдмæ æн- 
хъæлмæ кæсынæй, æнæрынцой катайæ - ссæудзынæ æви 
дæ хæсгæ скæндзысты. Уадз æмæ дыууæйæ æнхъæлмæ кæ- 
сой. А-а, мæхи бар-ма йæ уадз, кæннод дæу никуы равдæл- 
дзæн дæхимæ. 
Ахбул ат. Нæй уый гæнæн, куыд нæ йæ ’мбарыс? 
«Зæгь ын æй комкоммæ...» О, марадз, æмæ дыл ахуда йæ 
Арсбекимæ. 
В а х т а н г. Ва! Арсбек? Æмæ цы у Арсбек? Цалæм у 
Арсбек? Чызг æй нæ уарзы, бамбæрстай, нæ уарзы! 
А х б у л а т. Гæды ныхæстæ! Йæ фыртыхстæй йыл мæрд- 
тæм куы цæуы! 
В а х т а н г. Фæлæуу-ма, къацо, куырм бадæ æви? 
А х б у л а т. Уый ды бакуырм дæ. Фæлæ сæ æз уынын! 
Тæккæ знон дæр та йыл узæлæнтæ кодта. Лæг та, æвæццæ- 
гæн, ныххырхта æмæ йæ зæрдæйы дзæбæхæн къæдзæхы ти- 
гьыл бадт... Уый йæм бацыд æмæ йын бытьу-бытьу, лæгьс- 
тæтæ... Алæ, ныууадз! 
Вахтанг. Тæригьæд ын кæны! Уæдæ-ма йæ бафæрс! 
А х б у л а т. Æдылы дæ æви? Куыд æй бафæрсон? Цы 
хъуыддаг мæ ис? 
В а х т а н г. Æз æй базондзынæн уæдæ! (Фæиргуы). 
А х б у л а т (йæ фæдыл). Æз та дын афтæ зæгьын, æмæ 
æнцад у! Ницы дæ хъуыддаг ис кæйдæр зæрдæйы джигул 
кæнынмæ! Нæй афтæ кæнæн, хъусыс? 
В а х т а н г. Дæхæдæг фæзæгьыс: нæй ахæм хъуыддаг, 
кæнæн кæмæн нæй. (Ацыд). 
А х б у л а т (иунæгæй). Басомы, дам, кæн... Куыд басомы 
кæнон, мæ зæрдæйæ куы нæ хицæн кæны... Мæ цæстытыл 
куы ауайы, уæддæр æгас шахтæ куы ныррухс вæййы! Мæ 
маст, мæ фæллад куы фæтар вæййынц! Фæлæ йын æй куыд 
зæгьон, йæхи æндæрæн куы хъары, уæд? Зонгæ-зонын куыд 
авæрон мæхи ахæм æгады ран? Хæрзаг зæгьид: «Куырм у 
æви сæрхъæн? Кæнæ бынтондæр йæ цæсгом бахордта?» Æмæ 
раст уаид! Уымæн æмæ уый æрдхорды куырд чызг аскъæ- 
фынæй уæлдай нæу. Ноджы... ахæм уавæры: лæг фæцудыдта, 
æмæ ма йæ ды дæр дæ сынæгæй скъуыр! Уый æцæг гадзра- 
27 

хат ми уаид! Нæ, мæнæй уый, фæлтау дæ амæлæт хуыздæр! 
Фæлтау ныцъцьывд кæн дæхи æмæ йæ ма уынай! Бахгæн 
дæ хъустæ æмæ йæ ма хъусай! Аныхъуыр дæ зæрдæйы монц- 
тæ æмæ йæм ма бæллай!.. (Базарыд.) Фæсмонгонд æрбауай 
мæ тæригьæдæй, гьей! Мæ судзгæ зæрдæ мын уацары чи 
байста, гьей! 
Æрбацыдныхасгæнгæ Спиридон, асæй — рæстæмбис,тыппыр- 
тæарæзт нæлгоймаг. Урс цыргь зачъе, кæсæнцæстытæ. Йæ фæдыл — 
иннæ шахтертæ, семæ 3 у р е т дæр æд гæххæттытæ. 
Спиридон. Фæлæуут, лæппутæ, фæлæуут! Хъæлæба 
нæ. Цы уавæры стæм, уый æнæзонгæ не стут. Ахæм уавæры 
Цæргæсты хох — нæ ирвæзьшгæнæг. Сымах та... (Ахбулатæн.) 
А-а, адзæбæх дæ, сæрæнгуырд? Афтæ, афтæ, афтæ, йæ тæк- 
кæ афоныл! Арфæ дын кæнын — уынаффæ хаст æрцыд дæ 
лæгæтмæ бавналыны тыххæй. 
А х б у л а т. Бузныг, фæлæ уæ уынаффæ нæ бæззы! Æз 
домын... 
Спиридон. Охх,æллæх, мæнæбæллæх! Райдыдтайта 
ногæй! Цы домыс, цы? Мæнæ нæ тæккæ фындзы бын хæд- 
гуыргæ згъæртæ, хæрзуæлæнгай, уый та нæ авд хохы фæс- 
тæты ’рвиты. 
X ы б ы р т т. Оуу, мæнæ... Йарæби... Чидæр, дам, арсæн 
йæхи уыдта, афтæмæй ма йын йæ фæд агуырдта. 
А х б у л а т. Куыд нæ йæ ’мбарут: нæй халæн адæймаджы 
ныфсы хохæн, нæй! Уый йыл йæ уд нывондæн куы хæссы 
дæлимонтæн! 
Спиридон. Афтæ, афтæ, афтæ, йæуд — дæлимонтæн, 
йæ зонд — уæлмигьонтæн. Æмæ ма йын сымах дæр — дугъо- 
ны хъузæтгæ. 
X ы б ы р т т. Йарæби, æррайæн æмдзæгьд нæ хъæуы, 
Ахбулат. 
Спиридон. Уæдæ, уæдæ! Ныр алчи йæ мардæн цырт- 
дзæвæн куы ’вæра, кæм æй бафæвда, уым, уæд нæ бæстæ 
æнæхъæнæй дæр уæлмæрд куы фестдзæн. Ей-ей — фестдзæн! 
А х б у л а т. Ам ныхас канд Хъуыдæберды лæппутыл нæ 
цæуы. Алы мад, алы фыд дæр дзы февдзæн йæ зынгхуыст 
хъæбулы. Адæмы сæрапповд йæ цард чи ратга, уыцы милу- 
анты. Уыдонæн рохгæнæн нæй! Хъуамæ сæ зонæм æмæ нæ 
зæрдыл дарæм! Мах дæр æмæ фидæны фæлтæртæн сæ тьы- 
мы-тьыма дæр. 
Спиридон. Разы, мæ хæлар! Фæлæ, ау, æвдæр бынат 
нал и? 
28 

А х б у л а т. Уыцы цыртæн — нал! Уынгæ-ма йæ фæкæн, 
уынгæ, цытæ дзы скодта, уый. Стæй уынаффæ кæн! 
Спиридон. Федтамæй, мæзæрдцаг, федтам. Стæйиу 
æмæ дыууæ хатты нæ. 
Н а т æ. Иу хатг дæр æм куы нæма ссыдтæ, папæ! 
Спиридон.Тс-с! Дæуничифæрсы, мæгæбул! Иннæ- 
тæ ссыдысты! Æз та... бæргæ, фæлæ... мæ гæккытæ æгæр лæ- 
мæгь сты ахæм балцытæн. 
А х б у л а т. Дæ «гæккытæ» нæ, фæлæ дæ зæрдæ! Уымæн 
нын халыс афтæ ’нцонæй дæр... 
Спиридон. Æз ницы халын, фæлæ алцæмæн дæр ис 
уаг æмæ æгьдау. 
А х б у л а т. Раст нæ дæ, Спиридон Фомич! «Уаг æмæ 
æгьдау»... О, фæлæ дын зæрдæ ис, зæрдæ?! Уæд хъуамæ бам- 
барай... 
Спиридон. Хъус-ма, лæппу, курын, æмæ мын абетæ 
мауал амон, хорз? Æз ма, мæ хур, суанг бебетæ дæр зонын. 
Ей-ей, зонын! Иу ныхасæй, дæу афтæ фæнды, цæмæй, уæхи 
’мбисондау, уæхст дæр ма басудза æмæ физонæг дæр. Фæлæ 
куыд, куыд? Цы хуызы, мæ зæрддаг? Уæртæ хицауадæн сæ 
сæртæ куы разылдысты... 
А х б у л а т. Мин хатты уын æй загьтон. Æрмæстдæр 
Цæргæсты хохæн йæ бынты чи цæуы, уыцы зæронд сга- 
рæн шахтæйæ ис фæндаг скъæртгæнæн хæрдмæ, уыцы лæ- 
гæтмæ. 
Спиридон. Мин хатгы йыл æрныхас кодтам! Фæлæ 
нæй, нæй афтæ кæнæн! Бамбар! Уыди ма дзы дæу хуызæн 
зонды къуыбартæ, афæлвæрдтой сæ хъару, фæлæ сæ рæтæ- 
нæгьдтæ кулдуарыл скъуырдтой. Нæ фырцинæй йæ нæ сæх- 
гæдтам, мыййаг. 
Хыбыртт. Оуу, мæнæ... Иугæр дзы Спиридон Фомич 
йæхæдæг кæм раздæхт... 
В а х т а н г. Фæлæуут-ма, уагæры дзы уа тæссагæй цы ис? 
Спиридон. Хæхты фыдбылызтæ се ’ппæт дæр æмт- 
кæй! О, о, æмткæй! 
X ъ а й т ы х ъ. Бæлвырдцæр та? 
Спиридон. Бæлвырддæр? Табуафси: фыццаджыдæр, 
дур-зæй фæндæггæ ныххафта. Аззад ма дзы нарæг къахвæн- 
даг, раст рудзыцджы тæрхæгау. Йæ разæй — лæсæнтæ, йæ 
быны — сæрсæфæн. Нæдæр дзы ссæуæн ис, нæдæр — стæхæн! 
А х б у л а т. Ис дзы ссæуæн! Бавзæрстон æй сæйраг 
инженеримæ. Хæххон адæм хъæбæрвад сты! Ноджы ма шах- 
тертæ! 
29 

Спиридон. Ма кæн, хъæбатыр, уым ма суанг хæйрæ- 
джы сæр дæр разилдзæн, уый зон! Æниу уыцы зæронд шах- 
тæн йæхимидæг та? Ай-ай-ай, æвирхъау сты йæ хабæрггæ. 
Бæллæх дзы бæллæхы фæдыл цæуы, æмæ сæ иннæ бæллæх 
æййафы! 
В а х т а н г. Ва! Бæстæ бæллæхæй куы байдзаг кодтай! 
А х б у л а т. Цыфæнды дæр фæуæд, æрмæст мах фæндыл 
сразы ут, Спиридон Фомич! 
X ы б ы р т т. Оуу, мæнæ... Йарæби, Ахбулат, кæндыс 
бахордтай? Адæм дзы дæрдты куы лидзынц, уæд нæ бар- 
вæндонæй цъысыммæ куыд цæуын кæныс? 
В а х т а н г. Фæлæуу-ма, къацо. Ва, цавæр фæдис у? О, 
тæппуды бон дæр у аралло кæнын. Æрмæст афтæ хъæ- 
рæй нæ! 
X ы б ы р т т. Йарæби... Хох дæ тæппуд æмæ гуыппудæй 
нæ фæрсы. 
А х б у л а т. Уый хыгьд ын йæхи бафæрсдзыстæм мах! 
X ы б ы р т т. Оуу, мæнæ... Калмы комы цыкурайы фæр- 
дыг æмæ, дам, æй райс. 
Спиридон. Афтæ ’нхъæл мачи уæд, æмæ Спиридон 
йæ «къæбæлдзыг гоцорайæн» тæрсы. На-а, мæ удыгагатæ, 
нæ. (Йæлопъо сæр севдисы.) Фæлæ адæмы уырдæм арвитын - 
уый... фыдраконддзинад у! Авантюрæ! 
А х б у л а т. Цы, цы? Хъус-ма, ды мæн авантюрист ма 
хон. Тæссаг у, о! Фæлæ кæм федтат уæлахизмæ æнцон æмæ 
æдас фæндаг? Уæвгæ мæ ды... нæ бамбардзынæ! 
Спиридон. Уæдæ, уæдæ, уæдæ, уыйбæрц зонд кæм 
и?! Ехх, лæппу, мæ цæрдтытæй куы ацардаис, уæд цыдæр- 
тæ нал æмбарис ды дыр. Фæлæ-ма мын уыцы дæсныйæ зæгь: 
кусæнгæрзтæ та йæм куыд сисынмæ хъавут? 
А х б у л а т. Нæ гæххæтты йæ загьтам. Уæдмæ фæндаг дæр 
исчердæм кæндзæн. 
Спиридон. Уым сæ бæргæ æнцонæй ацъаппытæ 
кодтай... 
А х б у л а т. Нæ-æ, Спиридон Фомич, иууыл æнцон нæ 
уыдзæн, уый æз дæр æмбарын. Тæссагдæр, зынаргъдæр æмæ 
дарддæр... Фæлæ уый хыгьд фервæздзæни хох цыртдзæвæ- 
нимæ. Стæй ам хъуыддаг канд ууыл дæр нæу: нæ цæсгом, не 
’гъдау, нæ ныхасы тыхыл. 
Спиридон. Уыдæттæ хорз, мæ зæрддаг, фæлæ рæстæг 
та? Цалынмæ уым дæлæ-уæлæ кæнат, уæдмæ цас рæстæг 
ныкъкъуыввитт кæндзыстут? 
А х б у л а т. Цас æмбæлы, уымæн йæ тæккæ растæмбис. 
30 

(Хъæлæба.) Мæнæ дын... (Зуретæй исы гсеххæтт æмæ йæм æй 
дæтты.) Алцыдæр бæлвырд нымадæй! Карст æмæ барстæй! 
Спиридон. 0-го, уæйыг! Æвзыгъд уæйыг! Хъус-ма, 
лæппу, æнхъæлдæн, де сгуыхтдзинæдтæй дæ зонд фæкуыд- 
дæр, и?.. Ныббар, мæ хæлар, фæлæ дæс æмæ ссæдз азы зæх- 
хы бын куы кусын æмæ ахæм диссаг уынгæ нæ, фæлæ хъус- 
гæ дæр никуы фæкодтон. 
А х б у л а т. Уæдæ йæ фендзынæ дæ иуæндæс æмæ ссæ- 
дзæм азы. 
X ы б ы р т т. Бæгуы, бæгуы. Адонæн уый ацъыкк кæнын - 
галы комы сыф! 
Спиридон. Афтæ, афтæ, афтæ... Æмæ паддзахады 
фæрæзтыл ахъуыды кодтай? 
А х б у л а т. Иу æмæ дыууæ ’хсæвы нæ. Æмæ кæд лæппутæ 
мемæ сразы уой, уæд сфæнд кодтон уæлдай хæрдзтæ... нæ- 
химæ райсын. 
X ы б ы р т т. Ома... куыд «нæхимæ»? Лæвар хъуамæ ха- 
фæм? 
А х б у л а т. Нæ-æ, Хыбыртг, лæвар нæ! Уæлдайджын- 
тæй нын куы бафыстой раджы нæ фидæны хъуыддæгтæн. 
Нæ райгуырдæй дæр раздæр. Мæнæ, сæ ном æнустæм баз- 
зайа, зæгъгæ, кæуыл аудæм, уыдон! Стæй сомтæ ’мæ ка- 
печчытæй нæ, фæлæ сæ хъарм туджы пырхæнтæй! Кæд уый 
не ’мбарыс, уæд - цæугæ! Ацæут иууылдæр - йæ фындзæй 
дарддæр чи ницы уыны, уыдон! Цæй, цы ныхъхъус стут? 
Æндæр гæнæн нын нæй, куыд нæ йæ ’мбарут?! Кæнæ уыцы 
шахтæ, кæнæ худинаг! 
X ы б ы р т т. Оуу, мæнæ уынгæджы куыд фестæм... Йа- 
рæби, цæуыл суттыл дæ, чи нæ баййардта? 
А х б у л а т. Нæ цæсгом! Цыртхалджытæ не стæм, фæлæ 
фæскомцæдисонтæ! 
X ы б ы р т т. Йарæби... Талынг хъоргьы ныббыр, тæрс- 
гæ-ризгæйæ дæ игæрæй зæхх мæрз æмæ ноджы лæвар... 
Куыннæ стæй, азгьордта дын исчи. 
В а х т а н г. Æз! 
X ъ а й т ы х ъ. Æз дæр! Æрмæст нæ ауадзæнт. 
X ы б ы р т т. Оуу, мæнæ... Йарæби... нæ зонын, нæ зо- 
нын, фæлæ... 
X ъ а й т ы х ъ. Цæй-ма, ныр кæлæхы галау цы раххе- 
баххе кæныс? 
Л е в к о (мæстыйæ). Мæнæ худæг, келлау кæны, келлау 
кæны... 
А х б у л а т (Магометæн). Ды та, мадзура? Ды дæр-ма зæгь... 
31 

Магомет. Халам-балам... дызæгъ-мызæгъ... Кæд рай- 
дайдзыстæм? 
А х б у л а т. Хъусыс, Спиридон Фомич? Цæй, уæдæ, 
куыд кæнæм? 
Спиридон. Æмæ ма куыд кæнæм? Куы дын загътон 
Чапайы уынаффæ. 
А х б у л а т. О, фæлæ, зæгьæм, хъуыддаг конд æрцыд? 
Уæд та ма нын цы йæ бон уаид? 
Спиридон. Ома? 
А х б у л а т. Ды нын æрмæст кусæнгæрзтæ ратт, стæй 
ныл комдзог ма рацу, æмæ йæ тагьд баууæндын кæндзыс- 
тæм, уыцы шахты кусæн кæй ис, ууыл. Нæхи уæгьд рæстæг. 
Спиридон. О-ля-ля! Хин æмæ кæлæн! Уый фæстæ та? 
Аххосджын — æмбæхст, мæ лопъойæн та — дзæхст? Бузныг, 
мæ зæрддаг. Нæ, мæ хæлар, æз удхор нæ дæн. Сæхицæн сын 
зæгъдзынæн æмæ уыл саргьауæнт, кæд бакуырм сты, уæд. 
Æз та — ни-ни! Иу хатг уал бафыстон мæ тæригьæдтæ! (Ацыд.) 
X ъ а й т ы х ъ. Æмбæрзæн æруадзут, фæтулы та Къори. 
Æллæх, хатыр, Наталья. Уæдæ та дзы ницы рауад, нæ? 
А х б у л а т. Рауайдзæн! Нæ аздæхдзынæн мæ фæндагæй 
æз! Уымæн æмæ раст дæн! 
В а х т а н г. Хъус-ма, бригадир, рауайа - нæ рауайа, 
рæмудзæг ссар. Æгыъæд фæуæд дыууæ куысты кæнын. Уыцы 
фæндæгтыл халæн хосимæ? Ара, къацо. 
А х б у л а т. Багæдзæ кæн чысыл. Нæй рæмудзæг, æмба- 
рыс, нæй! 
А р с б е к (æрбацыд). Ис! Карды комыл дæр бæргæ ацæ- 
уид! Æз! (Хъæлæба.) Ау, ферох уæ, рæмудзæг кæй уыдгæн?.. 
Æмæ цы нæ уыдтæн?.. Хохкъæртгæнæг, хохфидаргæнæг... 
Фæлæ иу хатт мæхæдæг срæмыгьтон мæхи æмæ уæдæй ныр- 
мæ нал зонын, цы дæн æмæ цæмæн дæн... Цæй, цы мын 
зæгъут? (Паузæ.) Æмбарын — нæ бæззы уæ кæрцæн мæн хуы- 
зæн æмпъузæн. Æзынма... (Йсе зæрдæйыл фсехæцыд, æрбадт). 
В а х т а н г. Ва! Дæ зæрдæ риссы? Нуазæндон - йæ хос. 
Арахъхъы йæ нывæр. Йæ ахуыр бынаты уайтагъдцæр æрбай- 
сæфдзæн йæ рис. 
А р с б е к. Гм, хъазут мæ, и? Куыд худæг у! Хъуса, 
Вахтанг, бауадз мæ, кæннод... 
В а х т а н г. Кæннод цы? Нæ фæлæ-ма адде у ардыгæй, 
кæннод дын... 
А р с б е к. Фæлæуу-ма... Бауадз мæ, зæгьын, кæннод та 
сæмхæццæ уыдзынæн. Ды та — æртхъирæнтæ. Цæмæн? Ау, 
æз дæр шахтер куы уыдтæн... 
32 

В а х т а н г. Уыдтæ! Кæдцæр! Ныр та дæ фындз мауал 
тъысс нæ. хъуыддæгты, къацо! 
3 у р е т. Фæлæуу-ма, Вахтанг! Кæд гакъайы топпыхос нæ 
дæ. 
А р с б е к. Уæдæ, зæгъыс, «дæ фындз ма тъысс», и? 
Æвæццæгæн, ды раст дæ. Уæ фынгыл мæм нал хауы бынат. 
Фучъи! Цæй, Хуыцау зæгьæд, цæмæй æз дæр фæуон хуыз- 
дæр æмæ мæ зонд ысуа бæрзонд. (Араст). 
3 у р е т. Фæлæуу-ма, Арсбек! 
А р с б е к. Ныууадз! Цæй, цæмæн ма мæ ’рбасхъæл 
кодтай ардæм? Худæджы халæн? Гъемæ худгæ! Худут уе 
’ппæт дæр! Мæнæ уын замманай хъазæнхъул быдзæу. Цæй! 
Æви уын æгæр-мæгуыр уымæн дæр нал бæззын? Уæууа! 
Уæдæ уæд... адью, мæ хæлæртгæ. (Ацыд). 
3 у р е т. Хæлæрттæ? Кæм? Сымах? Æмæ сымахæн зæрдæ 
куы нæй. Знон æй тыххæй сразы кодтон, иу хатт-ма сын 
балæгьстæ кæн, зæгьгæ. Сымах та... Алæут, стæ! (Фæраст). 
Н а т æ. Фæлæуу, кæдæм? Дæ сæр та дыл разылд? 
3 у р е т. Лæг сæфгæ кæны, Натæ! 
В а х т а н г. Æмæ дзы дæуыл та цы цæуы? Чи дын у, цы 
дын у? 
А х б у л а т. Куыд чи йын у? 
3 у р е т. Булат! Ау, æндæр ницы бамбæрстай? Мæнæй 
афтæ дын æхсызгон уыдзæн, дæ рагон æрдхорды дæм куы 
раздахон, уæд. Ды та... Ничи мын у, гу-ук! Фæлæ адæймаг у, 
кæд цыфæнды у, уæддæр! 
В а х т а н г. Марадз, уæдæ, згьоргæ йæ фæдыл æмæ йыл 
фидар хæц. Фæцис! Сæфы мæлæты хæзна! 
Н а т æ. Цу, цу, кæд æй дæ сæрмæ хæссыс, уæд. Æрмæст 
та-иу мын дæ хъæстытæ ма кæн. Цыфæнды дæр кæнут! Афтæ 
нæу? А-га! 
А х б у л а т. Нæу! «Цыфæнды дæр кæнут...» Æмæ уæд мах 
та? Æви сау хъæды цæрæм? 
3 у р е т. Мах та йæм кæсдзыстæм, цалынмæ йæхицæн 
исты бакæна... 
Н а т æ. Ой-ой-ой, æллæх-бæллæх, бакæндзæн, куыннæ! 
3 у р е т. Ныр зонгæ куы ницы кæныс, уæд... Лæг фæха- 
уæццаг бынтондæр, хæхты, шахтæты баззайы, суанг ма æх- 
сæв дæр... Уым иунæгæй цæф сырдау хъæрзы. Знон æй æз 
цы хуызæнæй федтон! Къæдзæхыл бадт æмæ йæ цæстысыг- 
тæ сусæгæй ныхъуырдта! 
М а г о м е т. Лæг? Кæугæ? Уæллæгъи-биллæгъи, тæссаг 
у бæллæхæй. 
3 Темыраты Давид 
33 

3 у р е т. Охх, æна, мæнæ диссæгтæ! Мæнæ цæстуынгæйæ 
былæй куыд хауы? Куыд æм кæсут, гормæттæ, исты йын 
æрхъуыды кæнут! 
В а х т а н г. Ва! Цы ма йын кæнæм? Куыд ма йын кæнæм? 
А х б у л а т. Æрмæст, мах куыд кæнæм, афтæ нæ! Уый 
нæм æххуысагур æрбацыд... Дæумæ гæсгæ йын æнцон уыди 
йæхи афтæ ’рсæтгын? Мах та? Нытту йын кодтам йæ зæр- 
дæйы æмæ йæ антъæрдтам. Зæххы бын хæзнатæ агурæм, сæ 
хуыздæр та нæ фындзы бын сæфы. 
Н а т æ. Омæ ма йын... А-а, дурмæ фæнды дзур, фæн- 
ды нæ! 
А х б у л а т. Дзургæ нал! Фæдис! Нæ науæй ахауд лæг 
æмæ йын тагьд æххуыс, цалынмæ нæ фæдæлдон, уæдмæ! 
X ъ а й т ы х ъ. Онай, йæ онай, аууæрдут, аууæрдут! 
Онай, йæ онай, усгуры нымæт у! 
А х б у л а т. Ныууадз-ма дæ маймулийы митæ! 
X ъ а й т ы х ъ. Уæдæ кæдмæ цæгъддзыстæм уыцы нымæт? 
Хъуынджынæй-хъуынджындæр куы кæны! Цæй, хорз, цы 
уынаффæ дæм ис? 
А х б у л а т. Цы уынаффæ, зæгъыс? Райсæм æй нæхимæ! 
Хъæлæба. 
X ы б ы р т т. Цы да-ам? Уый дæр та не ’ккоймæ? Оуу, 
мæнæ... Хъазгæ кæныс, æви? 
В а х т а н г. Нæ, мæ зынаргь. Уыимæ тагьд-тагьд нæ 
райсдзыстæм коммунистон фæллойгæнджыты ном. 
А х б у л а т. Стæй нын æмбæлгæ дæр нæма кæны! Уыцы 
ном канд фæллой нæ домы, фæлæ ма ноджыдæр бирæ цы- 
дæртæ - нæ зæрдæйæ, нæ зондæй. Мах та? Æдæппæтæй - 
цалдæр лæджы, æмæ, æвзæр галтау, фæйнæрдæм хæцæм. 
Раст у Зурет: уый хæлардзинад нæу. 
В а х т а н г. Ва! Куыд ма вæййы хæлардзинад, къацо? 
А х б у л а т. Хъус-ма, плакат дæ хъæуы? (Лæппуты æр- 
бахъæбыс кодта.) Гъа, фелвас нын нæ къам... «Æрми-æрм 
кусынц æмæ цæрынц украинаг, гуырдзиаг, мæхъхъæлон, 
ирон...» Æмæ йæ арвит далæ исты фæстæзад бæстæмæ. Мах- 
мæ уыдæтгæ диссаг нал сты. Мах æндæр хæлардзинад хъæуы... 
Адæймагæн йæ зыны сахат йæ фарсмæ балæуу, æмæ йын 
ды — æфсымæр дæр^ хæлар дæр. 
X ъ а й т ы х ъ. Йарæбын, кæд ма уый фарсмæ нæ лæу- 
уæм... 
А х б у л а т. Уый ницы лæуд у. Куыст раттыны бæсты - 
схуыст ныхас, айуан... Нæ-æ, уыимæ æндæр ныхас 
хъæуы. 
34 

М а г о м е т. Хорз ныхас сæрд у, æвзæр ныхас — зымæг. 
3 у р е т. Æууæнк адæймагыл базыртæ садзы. 
Н а т æ. Ой, Зурет, лæгæн йæхи базыртæ куы нæ уа, уæд 
искæй базыртæй базырджын нæ кæны. 
В а х т а н г. Уæлдай дæр та Арсбек. Царв ыл ауадз, — уый 
зæгъдзæн, дон у. 
3 у р е т. Бавзарæм-ма йæ. Кæд фæрæстмæ уаид. 
В а х т а н г. Нæ! Нæ мæ хъæуы кæйдæр худинаг. 
А х б у л а т. Рæдийыс, Вахтанг. Æцæг худинаг уыдзæн, 
нæ къух ыл куы ауигъæм, уæд. 
В а х т а н г. Цæмæн «ауигъæм»? Бакæнæнт æй æндæр 
бригадмæ. 
А х б у л а т. Йæ бæллæх дæр уый мидæг ис, æмæ йæ ничи 
комы. 
Л е в к о. Мæнæ худæг... Æмæ махмæ йед у... комыладон 
хæдзар? 
В а х т а н г. Ва! Кæй хъомыл кæнут уый? Афтид куы у! 
Тутт! 
М а г о м е т. Афтид нæу! Хъару - хæрх! Лæг - уæйыг! 
Къобор галау зæхх фæлдахдзæн! Ахъуыды хъæуы. Бавзарын 
хъæуы. Æрмæст афтæ: змисæй хафгæ! Хатыр-матыр мур дæр 
нæ! Дзыгьуыр карк, цом. 
Л е в к о. Мæн нæ кæуы ахæм кобор гал. 
Ацыдысты Магометимæ. 
Н а т æ. Нæ фæлæ... Уый дæм тымбылкъухæй æвзиды, ды 
та фæлварæнтæ кæныс. 
В а х т а н г. Нæ нæ ’вдæлы, къацо, фæлварæнтæ кæнын- 
мæ. Нæхимæ стыр хъуыддаг исæм! 
А х б у л а т. Хъуамæ нæ ’вдæла! Уый дæр къаддæр 
хъуыддаг нæу! Цæй, ахъуыды кæнут! Æз та - комбинаты 
хицаумæ. Уырдыгæй - райкоммæ, обкоммæ! Се ’ппæтыл 
дæр æрзилдзынæн, уæддæр сæ нæ бауадздзынæн афтæ ба- 
кæнын! 
В а х т а н г. Ай, маладец! Шени чъириме! 
Н а т æ. Фæлæуу-ма, «чъириме»! Хъусын уæм, хъусын 
уæм æмæ дисы бафтыдтæн. Куыд æм хæссут уæ ныфс? Чи 
стут, цы стут, цæуыл сæрра стут? 
X ъ а й т ы х ъ. Пардон, леди. Дæу фæнды хъæбатырты 
мыггæгтæ зонын? 
Н а т æ. Бузныг, уæ мыггæгтæ уын зонын: Вахтанг Сæр- 
кæнидзе, Левко Æрраченко, Сонтаты Мæхæмæт, Хиппæ- 
лойты Кайтук æмæ Булат. 
35 

Хъайтыхъ.Тæлмацуын кæнын йæныхæстæ, господа: 
леди Натæ мах нымайы æрра, сæрхъæнтæ æмæ сонт хиппæ- 
лойтыл! 
X ы б ы р т т. Æмæ цы мæнг зæгъы? Хæхтимæ мын хъæ- 
бысæй хæцынц. 
А х б у л а т. Хæцæм æмæ хæцдзыстæм! 
X ыоб ы р т т. Омæ нын уæд нæ удтæй æнæ артцæгьдгæ 
нæй? Йарæби, кусын хъæуы, фæлæ... 
А х б у л а т. Цадæггай, сындæггай, и? 
X ы б ы р т т. Тагъд дон фурды не ’ййафы. 
А х б у л а т. Мах æй баййафдзыстæм, Хыбыртт. Куыд нæ 
дæм хъары - дугъы уайæм нæ рæстæгимæ æмæ хъуамæ йæ 
разæй фæуæм. 
X ы б ы р т т. Охх, куыд æмхиц дæ бæрзонд ныхæстæм, 
куыд! 
Ахбулат. О, дæн! Стæй хъæугæ дæр кæнынц! Æрмæст 
зæрдæйæ! Хъуыддагыл бастæй. Кæддæр мæймæ стæхын дæр 
бæрзонд ныхас уыд. Ныр та? Федтай? Æмæ ма нæ цас стъа- 
лытæ басгарын хъæуы! Куыд сæм схизæм? Æдас, æвæлмæс- 
тæй? Цадæггай, сындæггай, и? Нæ-нæ, сайыс! Æз тагъд 
кæнын, мæ хур! Мæн дæр ма нæ удæгасæй дун-дунеты атез- 
гъо фæнды, мæймæ бауайын! Прометейау уæлæрвтæм схи- 
зын! Æмæ схиздзынæн! 
Хъуыдæберд (æрбацыд тагьд-тагъд). Лæппу! (Ахбу- 
латмæ кæсы.) Дзæбæх дæ? (Йæ иргст ахаста фæсивæдыл.) 
Иннæтæ дæр? Гъемæ уæ хъуыддаг раст. (Сулæфыд, йæ хид 
сæрфы). 
А х б у л а т. Хъуыдæберд? Кæцæй? Æгас цу. 
Иууылдæр сыстадысты. 
Хъуыдæберд. Исчи ма ацыд уыцы шахтæмæ? 
А х б у л а т. Ничима, фæлæ цы хабар у? Исты ’рцыд, 
мыййаг? 
Хъуыдæберд. Хуыцауæй бузныг, кæд ницыма 
’рцыд, уæд. Арсбек мын уæ хабæрттæ фæдзырдта, абон мæм 
тæргæбæхæй схæццæ йæ сурхид калгæ.. Æмæ æз дæр фæди- 
сы разгьордтон... Уый уæхи куы сафут, гормæттæ, уæхи! 
(Ахбулатæн) Сæрæгас ма кæй баззадтæ, мæ хур. Уæ, бæргæ 
йæ ’мбарын, мæн тыххæй уын кæй сты ацы бæллæхтæ... 
Фæлæ куыд акæнон? Зæрдæ сын бавæрдтон æмæ сæ уæлæ- 
уыл куы никуы фæсайдтон, уæд сæ мæрдтæм куыд хъуа- 
мæ фæсайон? Хъаймæты бон дæр мын æй куы нæ ныб- 
бардзысты! 
36 

А х б у л а т. Ма тыхс, Хъуыдæберд, дæ ныхас йæ бынаты 
уыдзæн! Æви ныл дæ зæрдæ нæ дарыс? 
Хъуыдæберд. Дарын, мæхур, дарын.Æмæ мæуддæ 
фæхъхъау! О, ай-гъай, адæймаг хъуамæ йæ ныхасæн лæг уа. 
Кæннод уый ницы у, фосы мыггаг, сырд! Æмæ ды дæ ны- 
хас нæ фæсайдзынæ! Уый мæ ныр фидарæй уырны. Фæлæ 
уын зын у... Уæвгæ, лæджы цардвæндаг æнцон ауайгæ нæу. 
Бирæ дзы вæййы гуыргьахъхъ бынæтгæ, тæссаг фæзилæн- 
тæ, уæззау цæлхдуртæ... Кæм æрдз дæ ныхмæ сыстдзæн, кæм 
та дæхи сонт зæрдæ дæр ма суанг... Фæлæ ныффидар кæн 
дæхи æмæ бырс, лæгæрд дæ нысанмæ! Мæнæ ды Цæргæсты 
хохмæ куыд лæгæрдыс, афтæ! Æрмæст уыцы зæронд шах- 
тæмæ фæндаг æлгьыст у, мæ хуртæ. Æмæ йыл кæд æнæ цæу- 
гæ нæй, уæд æрмæстдæр мемæ! Æз ын зонын йе ’нæнхъæ- 
лæджы митæ, йе ’дасдæр бынæттæ æмæ уæ хъуамæ мæхæ- 
дæг акæнон. Æнæ мæхи — иунæг къахдзæф дæр нæ! 
/Ембæрзæн 
ДЫККАГ АРХАЙД 
Цыппæрæмнъю 
Культурæйы галуаны раз. Бæлæстæ, бандæттæ, музыкæ. Изæр. 
А р с б е к сæргуыбырæй фæцæйцæуы клубмæ, æрлæууыд. 
А р с б е к. Тпру, кæдæм? «Дæ фындз ма тъысс» сæ хъуыд- 
дæгты, мæ къона... (Раздæхт, бандонш æрбадт.) Мæнæ дис- 
сæгтæ... «Дæ фындз ма тъысс...» Йарæбын, цæуылнæуал 
искæй хъæуыс, Арс? Афтæ куы фæзæгъынц, адæймаг, дам, 
адæймагæн - æфсымæр? Рæсугъд ныхæстæ... цалынмæ йæ 
хъæуай, уæдмæ. Кæм сты, уæдæ, дæ бирæ ’фсымæртæ, дæ 
цæлуарзаг æрдхæрдтæ? Сæ фынгмæ дæ цæуылнаеуал уа- 
дзынц? Æви уыдонæй нæдæр лæг уыдтæ? «Уыдтæ»! Иæ бæл- 
лæх дæр гье уый мидæг ис — уыдтæ! Ныр та! Дæ цæсгом, 
дам, бахордтай... Æмæ цы сты «цæсгом», «æдзæсгом»?.. Кæй 
хъæуынц уыдæттæ? Алчидæр сæ ’мбары, куыд ын хуыздæр 
у, афтæ! Сайыс, Арсбек, сайыс, æдзæсгомæй цард нæй... 
Уый дæ маст дзуры... Чи зоны, уымæн, æмæ дæ нæ уырны, 
адæм хæларзæрдæ кæй сты... Ды та... Кусын зыдтай, фæлæ 
сидзæр уыдтæ æмæ æдзух æфхæрд, зындзинæдтæй тæрсгæйæ 
дæ зæрдæмæ никæй бауагьтай... Иунæг — раздæр дæр, ныр 
дæр... Æмæ дæ цард иуварс ныддыввытт ласта. Фæлæуу, æмæ 
Хъуыдæберд дæр сидзæрæй куы баззад æмæ уый куы ба- 
37 

фæрæзта! Уыцы зæронд уæйыг йæ хъæбулты мæрдтæй куы 
здахы æмæ сæ хохы цъупмæ куы кæны, ды та - цардæгас, 
æрыгон, тыхджын, афтæмæй уыцы хохæй дæлæмæ тулыс... 
Æмæ цымæ цы хъауджыдæр ис цардæгасæй мардæй? Уыдон 
мардæй дæр куы хъæуынц адæмы, ды та удæгасæй дæр куы 
никæйуал хъæуыс! Уæдæ уæд мард ды дæ, уæлæуыл мард, 
мæ хæлар! Нæ-æ, Арс, кæрон! Кæнæ цæргæ, кæнæ... 
Зурет æрбацыд. 
3 у р е т. Лæппутæ! Вахтанг, Хъайтыхъ! Замманай хабар! 
(Ауыдта Арсбеджы, цсехгæр фсезылд). 
А р с б е к. Зурет, фæлæуу-ма чысыл... 
3 у р е т. Цæмæн? Куы дын загътон, Арсбек... 
А р с б е к. Ау, уæдæ йæ бынтондæр алыг кодтай, Зурет? 
3 у р е т. Бынтондæр. (Аиреуынмсехьавы). 
А р с б е к. Æллæх-æллæх, цы цæстæнгас дын ис! Уар- 
зондзинадæн, дам, бæрц куыд нæй, æууæнк дæр ыл афтæ 
нæй. Йарæбын, кæд ма дæ æз... Дæ фенынмæ, дæ рæвдыд 
ныхасмæ сывæллонау бæллыдтæн... 
3 у р е т. Нæ хъæуы. Цард рæвдауæндон нæу, æз та - 
сывæллонгæс, æмæ мæ ныууадз. Курын дæ! Дæ мад, дæ фыды 
хатырæй! 
А р с б е к. Цæй, хорз! Уыци-уыци: йæ амонд йæ къахы 
фындзæй чи скъуыры? (Ацыд.) 
Клубæй рацыдысты Натæ, Левко, Магомет æмæ 
Хъайтыхъ æд аккордеон. 
Н а т æ. Ой, мамочки, исты та дын загьта? 
3 у р е т. Æмæ мын цы хъуамæ зæгьа? Уайтагьд дзы уæ 
ныхтæ куы асадзут, уæд? 
Азгьордта Асрбеджы фæдыл. Дардæй хъуысы мотоциклы 
уынæр. 
Н а т æ (хæрдмæ кæсгæйæ). Ой, мамочки, кæдæм та сбы- 
рыд уыцы сонтхела? 
Л е в к о. Чи у, чи? 
Н а т æ. Вахтушæ, æндæр чи. Цыма бæхыл хъазы, фæл- 
хæрст! Ой, хауы! 
X ъ а й т ы х ъ. Æнæмæт ут, æрмахуыр у йæ дыдзæлхыг 
байраг. Оп-па! Æмбæрзæн. Басæррæтт ласта. Гъе уый дын лæг! 
Джигит! 
Æрбахæстæг мотоциклы уынæр, фæхъус. 
38 

В а х т а н г (æрбацыд, цыдæр æмбсехсы). Ва! Цы хабар у? 
Цы кодтон? 
Н а т æ. Кæд ныууадздзынæ дæ дугьы уайын хæхтыл? 
Æви цалынмæ искæцæй ратæхай.... 
В а х т а н г. Ехх, афтæмæй комкоммæ дæ хъæбысмæ 
ратæх! 
Н а т æ. Дæ сæр ныссæтдзынæ, сæрхъæн! 
В а х т а н г. Мæ сæр? Æмæ дæ хъæуы? Ай, молодец! Уæдæ 
йæ нæ сæттын! Ницæй тыххæй! 
Н а т æ. Мæлæты къленц та дæ! Хуыцау йæ зонæг, цæмæ 
та дзы стахтæ? 
В а х т а н г. Хуыцау нæ зоны, æз æй зонын: мыдыбындз 
дидинджытæм тæхы. Мæсты ма кæн, Натæ-джан. Ахъæл- 
дзæг дæ кæнон? (Дæтты йын дидинджытæ.) Бæрæгбоны 
хорзæх дæ уæд! 
Н а т æ. Бузныг, Вахтушæ. Æмæ ды мыдыбындз дæ? 
В а х т а н г. Ва! Цæхæр! Хъус-ма, мæ сæгуыт, мæ чъера- 
ми, мæ сæнæфсиры цупал... 
Н а т æ. Ой-ой-ой! Райдыдта та! Ма кæн, кæннод дæ 
ахæм сæнæфсир фæуыдзæн, æмæ дæ цъæхдæндаг куыд ни- 
куыуал ссæуа. 
В а х т а н г. Цæмæн, мæ зæрдæйы дидинæг? Хорз æй куы 
’мбарыс, æз дæр æй куы ’мбарын, иууылдæр æй куы ’мба- 
рынц — нæй нын æнæ иумæ уæвæн! Цæй?! 
Н а т æ. Цытæ лæхуры, цы?! 
X ъ а й т ы х ъ. Господин папуас дæ агуры цардæмбалæн 
йæхицæн. 
Н а т æ. Ах, стыр бузныг! Фæлæ дзы, зæгь, уæд уый 
аккагæй райгуырын хъæуы. 
В а х т а н г. Ногæй ма кæм райгуырдзынæн, фæлæ «ак- 
каг» цы хоныс, мæ зынаргъ? 
Н а т æ. Канд хи бинонтæ нæ, фæлæ адæмы аккаг... Стæй 
тамако, нозт... 
X ъ а й т ы х ъ. Галиуырдæм згьорд... Бамбæрстон дæ. 
(Вахтангæн.) Сыгъдæг зæд æй хъæуы. 
Н а т æ. Зæд нæ, фæлæ æцæг æмбал. 
Хъайтыхъ (Вахтангæн). Бæлвырд сты фидыды до- 
мæнтæ? 
В а х т а н г. Мæ зæрдæйы канчыритæ куыд бæлвырд сты, 
афтæ. 
X ъ а й т ы х ъ. Разы дæ семæ? 
В а х т а н г. Мæ фæстаг улæфтмæ! 
X ъ а й т ы х ъ. Уæдæ уæд дæу у! Æмбæрзæн - оп-па! 
39 

Уыдзæни дын сæнæфсир дæр, чъерами дæр, стæй ма но- 
джыдæр бирæ цыдæртæ... 
Вахтанг. Æцæг, Ната-джан? Уæдæ мæм цæуыс? 
Н а т æ. Ды та? Ды мæм цæуыс? 
В а х т а н г. Ва! Куыд - æз? Мæнмæ гæсгæ, чызг фæцæуы 
моймæ. Ау, рагон æгьдау аивтой? 
Н а т æ. «Рагон æгьдау», «дæумæ», «мæнмæ»... Нæ, ам ма 
ахъуыды хъæуы. 
В а х т а н г. Цас хъуыды кæныс? Афæдз хъуыды кæныс! 
Æгьгъæд у, Нателлæ! Тæккæ абон цом нæ къухтæ фыссын- 
мæ. Бамбæрстай? А-гьа! 
Н а т æ. Бамбæрстон, къацо! Æрмæст-иу мæ уый фæстæ 
хъаст ма ракæн! 
В а х т а н г. Лæппутæ! Арфæ йын кæнут, сразы мæ кодта! 
Тагьд - гуыпгæнгæ чындзæхсæв! Уый фæстæ та - чындз- 
дзон балц! Аскъæфдзæн нæ ракетæ «Мотоцикл». Хорз у? Хорз 
у! (Ныззарыд.) Мотоцикл-цикл-цикл, ранина, ранина. Дели 
а о дели дела, ранина, о! 
М а г о м е т. Зарæм, хъазæм... Сабитæ! Гагитæ! Афтид 
ныхæстæй царв сцæгьдæн нæй! 
Л е в к о. Мæнæ худæг! Фæлæуу чысыл, уыдзæни дын 
царв дæр! Мæсты кæныс! (Йсе къухтæ хъыдзы кæнынæввонг 
акодта.) Кыдзы-кыдзы... 
М а г о м е т (лидзынмæ фæци). Ма кæн! Ма кæн! Дзы- 
гьуыр карк! 
Л е в к о (фæссценæмæ). 0-го! Хыбыртт! Æмпулы та! Æтт, 
куркуль! Куыд у, куркуль? 
X ъ а й т ы х ъ. Куркуль? Кулак! Адæм — фæдисмæ, уый 
та — къæбицмæ! Уымæ исты пайда тæдзæд, уыййеддæмæ 
зæххыл кæрдæг дæр ма ’рзайæд. Артæнхæлдтытæ-иу фес- 
тæм, фыццаг куы ’рбацыд, уæд. Æмдзæрæны иумæ цардыс- 
тæм. Иу хатт дын кæсын, æмæ йæ цырыхъхъытæ — сын- 
тæджы къæхтыл. Йæхæдæг пыф кæны. Ай та, зæгьын, циу? 
Стæй йæ бамбæрстон: тæрсгæ кодта, куы йын сæ амыхъхъ 
ласæм, уымæй. (Æрбацыд Хыбыртт, йе ’ккой — голпаг.)Æл- 
гьинты сæрбос, зыдыкаты паддзахæн салам! Кæцæй та цы 
ралухтай, Хыбыртт? 
X ы б ы р т т. Оуу, мæнæ... Фæлæуу-ма, де ’взаг та куы 
фæцыхауи кодтай. 
В а х т а н г. Æууилы та! Ма йæм дзур, къацо, йæ хъуыры 
бады. 
X ы б ы р т т. Оуу, мæнæ... Йарæби, дæ хæдзары не 
’ууилын, мыййаг. 
40 

Æрбахæстæг машинæйы уынæр, стæй фæхъус. 
3 у р е т (æрбауад). Æрбацæуы! Лæппутæ, Булат æрбахæц- 
цæ комбинатæй. Æмбырд фæцис, сразы сты нæ фæндыл. 
X ъ а й т ы х ъ. Сабыр! Æмбæрзæн байгом! Ныццæлхъхъ 
ластам нæ ног зарæг. (Цæгъды, стæй базарыд). 
Мах стæм æфсымæртæ æнустæм, 
Мах стæм Ахбулаты бригад. 
Дзыллæйæн сæ цардамондæн кусæм, 
Зæххы бынæй райхъуысы нæ зард. 
Иууылдæр иумæ. Размæ ут! Размæ ут! Цæргæсты 
хохмæ, гьей! 
Л е в к о. Тики-так! 
Н а т æ. Хорошо! 
3 у р е т. Æрмæстдæр афтæ! О! 
X ъ а й т ы х ъ. Размæ ут, сгарджытæ-хæлæрттæ, 
Бирæ ис нæ зæрдæты цæхæр! 
Фидæнмæ хъæбатырæй лæгæрдгæ 
Размæ бырс, нæ хурæмдых фæлтæр! 
И у м æ. Размæ ут! Размæ ут! Цæргæсты хохмæ, гьей! 
Л е в к о. Тики-так! 
М а г о м е т. Хорз у, гъей! 
В а х т а н г. О! Къарги бичъо, о! 
А х б у л а т. Кæс-ма, дæ хорзæхæй! Замманай зарæг. Кæм 
уын уыди, кæ? 
X ъ а й т ы х ъ. Афтæ цæрæм. 
А х б у л а т. Уæдæ, зæгъут, Цæргæсты хохмæ, и? Гъе- 
мæ уæ хъуыддаг раст! Арфæ уын кæнын! Хабар фехъуыс- 
тат, нæ? 
3 у р е т. Цы амалæй фæуæлахиз дæ, Булат? 
А х б у л а т. Рæстдзинадмæ æххуыс йæхæдæг цæуы. Фæлæ 
нæ уæлахизмæ нырма ауайын хъæуы. Хъуыддаг уый мидæг 
ис, æмæ нæ комбинаты номæй снысан кодтой æгас Цæди- 
сы бригæдты ерысмæ. Афтæ гье, Бæтæйы фырттæ. Лæджы 
сæр нæ бахъуыд! 
Н а т æ. Ой, мамочки! Дзæгьæлы сразы дæ! 
Л е в к о. Цæмæн дзæгъæлы? 
Н а т æ. Сæр дыл нæй? Цыма сын нæ зоныс сæ фадæттæ! 
Кæнæ сæ техникæ. 
В а х т а н г. Ва! «Тъехникæ», «тъехникæ»!.. Лæг у æппæт 
аразæг! Бамбæрстай, лæг! Йæ сæрымагъз, йæ зæрдæ! Мах- 
мæ та... Бакæс-ма ацы хъочахтæм! Чи сыл фæуæлахиз уы- 
дзæн? Ничи! 
41 

Натæ. Кæс, кæс, мæлæты хъочах! Æвзагæй æнцон у. 
А х б у л а т. Зын уыдзæн, кæй зæгъын æй хъæуы. Ам нæ 
æмдых, æмзондæй фæлæбурын хъæудзæн ныббырсæг хæс- 
тонтау. Исчи фæтарст кæнæ хæлиудзыхæй аззад, уæд бабын 
кодта не ’ппæты дæр, Хыбыртт. 
X ы б ы р т т. О, йарæби, мæрдтæм ма тагъд кæн, дæ 
бынат никæйы хъæуы. 
Н а т æ. У-у, сау халон. «Хъуахъ-хъуахъ»! 
X ы б ы р т т. Оуу, мæнæ... Хъæрццыгъа дæ ’ви? (Ацыд.) 
А х б у л а т. Цæй, куыд, нæхи нæ фегад кæндзыстæм? 
Л е в к о. Æгад? Ни-ни! Фæлтау ныл шахтæ ныккæлæд, 
бригадир. 
Н а т æ. Де ’взагыл - сынкъ! 
3 у р е т. Цытæ дзурыс, Левушкæ? 
Л е в к о. Ма тæрс, Зурет! (Магометмæ амоны.) Ахæм 
быцæуттæ дзы уыдзæн. 
М а г о м е т. Уæй, дæ дзыхыл хæц, гæмхет бæхтæрæг! 
Л е в к о. Бæхтæрæг! Æз? Ни! Электровозтæрæг! 
В а х т а н г. Æмæ йыл куыд фæцæйтæхы, куыд! Ай, шен 
чъириме! 
3 у р е т. Æниу æм зилгæ та куыд кæны - сывæллонмæ 
зилæгау! 
Л е в к о. Тики-так! Сывæллонæн - æфсæст, машинæ- 
йæн - сæрст. 
Н а т æ. Ой, мамочки, исчи мыл афтæ æнувыд у, зæгь- 
гæ, зæххы кæронмæ бæгьæввадæй ацæуин йæ фæдыл. 
В а х т а н г. Цæмæн бæгьæввадæй, генацвале? Æз дын 
ахæм... гм... куыд у? О-о, пълатформæтæ алхæндзынæн — зар- 
гæ куыд кæной, кафгæ куыд кæной. 
А х б у л а т. Цæй, хорз. Рæвдз кæнут уæхи. Тагьд райдай- 
дзæн нæ ныббырст. 
X ъ а й т ы х ъ. Æрмæст райсом нæ. Горæтмæ цæуæм, ног 
спектакльмæ. 
3 у р е т. Кæдæм, кæдæм? Фæскомцæдисон æмбырд дæ 
ферох? 
А х б у л а т (Зуретæн). О, хæдæгай, дæ фæсивæдæн зæгь - 
иууылдæр Цæргæсты хохмæ! Хъæу ракæнын та дæ бæрны, 
Наталья. Куыд хъæусоветы депутат, афтæ. Цырт нæ, фæлæ 
æнæхъæн мемориал уыдзæн! Абон баныхас кодтам. 
А р с б е к (фсезынд нозтджынæй). Фарн уæ ныхасы! (Фсе- 
сивсед фæхæлиу сты.) Фæлæуут-ма, лидзæг та куы фестут... 
Уæд та мæ дзыхæй сызгьæринтæ схаудта... 
Н а т æ. Бузныг, нæ хъуырмæ стæм дæ сызгъæринтæй. 
42 

Ахбулат æмæ Зуретæй фæстæмæ иууылдæр ацыдысты. 
3 у р е т. Уæддæр та банызтай... Цæмæн афтæ кæныс, Арс? 
Ау, æппын... 
А р с б е к. Æмæ дзы дæуæй та цы риссы? Ныууадз! Æви 
афтæ фенхъæлдтай æмæ дæу тыххæй?.. Æнæмæт у. Уый ахи- 
цæн! Фæци! Федтон дæ хуызæттæ. Уæллæй, куы мæ бафæн- 
да, уæд мæ фæдыл сæпп-сæпп кæндзынæ, фæлæ... ныууадз! 
Хъусыс? Ныр та мæ ды ныууадз! 
А х б у л а т (бацыд йæ иурмæ). Уæздан гуырд дæ, уæллæй. 
Бирæгъы лæбурд æм куы фæкодтай, уанцон нæу. 
3 у р е т. Йæ ахуыр афтæ у. Рæстмæ ныхас нæ зоны. Адæй- 
магау дын... 
А р с б е к. Курын дæ, æмбал адæймаг, ма мæ мæстæй 
мар, æмæ дæм ма лæбурон! Æз дæр адæймаг дæн! Гъы, цы 
уæ хъæуы мæнæй? 
А х б у л а т. Куыд цы? Ирон хæс дæ куы дарын. Уый та — 
ме ’вдисæн. 
А р с б е к. Хъус-ма, æгьгъæд хъазт у! Кæннод... уæддæр 
мæ гакк мæ уæлæ! 
А х б у л а т. Фæлæуу чысыл! Ныр цы ныддымстæ къу- 
туйы мыстау? Фыццаджыдæр... 
А р с б е к. Фыццаджыдæр æмæ дыккаджыдæр дæхицæн 
уадз. 
А х б у л а т. Нæ сæ уадзын! Уымæн æмæ дæ митæ мæ 
зæрдæмæ нæ цæуынц. 
А р с б е к. Афардæг у, цæй! Йæ зæрдæмæ нæ цæуынц! 
Зæгь-ма, дæ хорзæхæй... æмæ нæ мæгуыр зæххы къори дæ 
зæрдæмæ цæуы? 
А х б у л а т. Ранæй-рæтты йын асыгъдæг хъæуы йæ хæм- 
пæлгæрдæг. 
А р с б е к. Гм... хæмпæлгæрдæг æз дæн? 
А х б у л а т. Ды. Æргом дзырды къæм нæй. Стæй дæ 
хуызæттæ! 
А р с б е к. Тпру! Æрхæццæ стæм! Бузныг дæ зондамын- 
дæй. Хъуса, ницы дæ хъуыддаг ис... 
А х б у л а т. Ис! Мæн алцæмæ дæр ис хъуыддаг! Æмæ 
дын ныр та æз зæгъын фæстаг хатт: адæмы хъæр бамбарут, 
кæд ма адæм стут, уæд. Кæннод уын уæ мыггаг сыскъуын- 
дзыстæм не ’хсæнæй. Бамбæрстай? 
А р с б е к. Гъей, æгæр ставд лæхурыс! Бауром дæ куы- 
рой, фæфæсмон кæндзынæ! 
А х б у л а т. Фæсмойнаг ды дæ, бамбар, кæд ма дæм 
исты хъары, уæд! Фыдæнхъæл фæкодтай де ’мгæртты, дæ 
43 

уарзон чызджы!.. Уæвгæ, уыдæттæ цы — дæхи зæрдæ куы 
ныггаффутт кодтай! 
А р с б е к. Бузныг дæ дыккаг зондамындæй дæр! Бузныг 
æмæ фæндараст. 
А х б у л а т. Нæ, мæ хур акæнай, кæд фæндараст, уæд 
æрмæстдæр демæ. Фæнда дæ, нæ фæнда, уæддæр. Кæннод 
дæ сыфцæй... 
А р с б е к. Фæлæуу, æмæ мыл ды та цы хорз аудыс? Дæ 
тæригъæдтæ фидынмæ хъавыс? Бузныг! 
3 у р е т. Уæдæ ’нхъæлмæ кæс, цалынмæ дæ æцæг нæ 
фæтæрой, уæдмæ! 
А р с б е к. Фæтæрæнт мæ! Мæхæдæг дæр ацыдаин раджы. 
Æндæр ран та афонмæ лæгау лæг уаин. Фæлæ ды... Стæй 
хъуамæ ам сраст кæнон мæхи! Æрмæстдæр ам! 
3 у р е т. Омæ сраст кæн, сраст кæн. Цæмæ ма кæсыс?! 
А р с б е к. Фæсдуæрттæ æмæ фæсвæдты? Æххуысгæнæг, 
цумайы бæхæй?! 
3 у р е т. Æгæр хъал нæ дæ? Сæрыстыр барæг, дам, фис- 
тæгæй фæцæуы! 
А р с б е к. Мæ фазыл куы бырон, уæддæр никæй бын 
атулдзынæн æз. 
3 у р е т (Ахбулатæн). Нæ дын загьтон? Мæн бон у алкæ- 
мæн лæгъстæ кæнын уый тыххæй. Йæхæдæг та... Тох кæн- 
дзæн мæ сæрыл! Дæхи сæрæн уал куы ссарис бынат. Охх, 
æна, цытæ бавзæрстон, уыцы хъуыддаг дыл куы ’рцыд, уæд! 
Кæннод куыд æнхъæлмæ кастæн дæ рацыдмæ уыцы... 
А р с б е к. Ахæстонæй. 
3 у р е т. Ды та? Нæма федде дæ æмæ дæ рауад... 
А р с б е к. Æввонгхор, расыггæнаг, æнæджелбетт, æнæ- 
домд... Цы ма дзы ис æндæр? 
3 у р е т. Дæ фидæныл хъуыды кæнгæйæ дын алцы бар- 
стон... «Тæригъæд у, раст у...» Цы дзы рамбылдтон? Ницы! 
Ды бонвыддæр кæныс, æз та... Аууон ма мæ баззад. Чыз- 
джытæ мыл уæртæ худæгæй мæлынц. Мæхи адæмæй æмбæх- 
сын, уæддæр сæ уайдзæф, се ’фхæрæн ныхас мæ фæдыл 
зилы. Уыдæттыл искуы ахъуыды кодтай? 
А р с б е к. Æмæ цы мæ бон у? 
3 у р е т. Дæ нозт ныууадз æмæ кусын райдай. Баууæндын 
кæн адæмы дæхиуыл! 
А р с б е к. Кæм? Кæм?! 
3 у р е т. Кæмфæнды дæр уæд! Куыстæй æгад нæй! Фæлæ 
ды «сæрыстыр» дæ! Уый хæлардзинад у? Фылдæры кой нал 
кæнын. Нæу! Хиуарзондзинад! Кæй хъæуы ахæм?.. 
44 

А р с б е к. О, бамбæрстон æй, кæй дæ нал хъæуын, уый. 
Æфсон нæ хъуыд æрмæст. 
3 у р е т. Бастъæлай! Æви мæм дæ къух куы систай, уæд 
æгьгьæд æфсон нæ уыд? 
А р с б е к. Цæй, хорз. Ныр та мæнмæ байхъус... 
3 у р е т. Нал! Нал у мæ бон! Нал! Æлгъыст фæуæд, дæу 
цы бон базыдтон... (Ацыд). 
А р с б е к. Ехх!.. Цæй... Иу ныхасæй... А-а... Салам-алей- 
кум! Цом-ма мемæ, кум. Иу агуйан дзы ахъуыртт-хъуыртт 
кæнæм зæронд мæрдты рухсаджы тыххæй. Æвзаргæ хорæй 
дыууæ хатгы уагьд. Цæмæнхъуыд æй сусæгæй скъæры. Адæй- 
маджы иннæрдæм ахизы. Цæй, цом, цом! Цы мæм ныдз- 
дзагьул дæ? Гъæй кæн, бригадир, цард куырой у - исты та 
æрысдзæн. Æрмæст йæ нучы ма аирвæз мæнау. Нæ комыс, 
нæ? Уæд та... (Къамтæ фелвæста.) Цæмæй хъазæм? Очко? 
Преферанс? Кæд дæ фæнды - рамс? (Исдуг аджих, стæй 
къамтæ эæххыл ныццавта). 
А х б у л а т. Гъы, фæдæ? Гъе, мæгуыр дæ бон, гье! Ай 
бынтон сæфт куы дæ. Гъер цы хуызæн дæ? Йе дын уд куы 
нал ис, йе сæрымагьз, чи загъта. Цы уæлдай ма ис фос 
æмæ дæуæй? Уæвгæ, хатыр, фос ма цыдæр пайда фæхæссы. 
Ды та? Цавæрдæр ницæййаг æввонгхор цæрæгой! Æрæмбар 
дæхи, Арсбек. Сæрхъæнæй куы нæ райгуырдтæ, мыййаг. Куыд 
æрхаудтæ ахæм уавæрмæ? 
А р с б е к. Фæкалдтæн мæхи афтид сæрыл. 
А х б у л а т. Асæтт æй фæлтау, кæд уый æмбарыс, уæд! 
А р с б е к. Æмæ æз дæр афтæ куы хъавын! 
А х б у л а т. Кæдæй-уæдæй раст хъавыс! Цæв æй! Цы ма 
йæм кæсыс, кæд хуыздæр ницы ’рхъуыды кодта, уæд? Йа- 
рæбын, Арсбек, зындгонд лæг куы уыдтæ, адæмæн фæзми- 
наг... 
А р с б е к. Мæ бæллæх дæр уый мидæг уыд. Æгæр мæ кæй 
«сфæзминаг» кодтой цæстмæмитæ, козбау. Бæсты бикъ, 
комы дæгьæл — æз! Систой мæ Елиайы цъупмæ... Фæлæ 
хæрæгæн — сызгьæрин саргъ. Мæ сæр мыл разылд уыцы 
бæрзонды, мæ цæстытæ атар сты мæ цыты тæмæнæй, рас- 
хъиудтон мæ кады цъуппæй æмæ цъымарайы — тъыллупп. 
А х б у л а т. Уæддæр ахæстонмæ кæй тыххæй бахаудтæ? 
Бæлвырд-ма мын æй зæгъ. 
А р с б е к. Бирæ цыдæртæ... Сæйрагдæр та уыцы шахты 
ныккалд. Мæн аххос уыд, мæ бригады аххос. Нозтджын та 
уыдысты. Фæлæ йыл састæн? Мастеры дæр ма ныббыгъуы 
кодтон ме ’мбæлтты сæрыл. Афтæ ’нхъæл уыдтæн — уæлахиз- 
45 

уæвæгæн тæрхон нæ кæнынц. Кæнынц! Стæй йын хъæугæ 
дæр кæны! Æрмæст бæрцæй! Фæбадтæн. Ныхсадтон мæ хæм- 
худты чъиллон, уæддæр фæндаг - нал. Баууæндын, дам, 
кæн адæмы дæхиуыл... Куыдæй?.. Лæгæн æппынæдзух «чох, 
чох» куы кæнай, уæд искуы «хъох, хъох» дæр скæны. Фæлæ 
æз не скæндзынæн! Æз не ’рлæудзынæн мæ цыппæртыл! 
Нæ! Зонын æй, аххосджын дæн, о! Фæлæ, ау, цæрæнбонты 
ныхкъуырдæй цæрдзынæн? Уый цыфæнды зынтæй дæр зын- 
дæр у! Фæлтау иу хатт ныммæл æмæ кæрон. Гм... фæтæрдзыс- 
ты мæ... Кæдæм? Билцъ куы рауагътон ацы шахтæйы. Сы- 
вæллонæй йæм куы ныххызтæн... 
А х б у л а т. Никæдæм, Арсбек! Æрмæстдæр шахтæмæ! 
Стæй... нæхи бригадмæ! 
А р с б е к. Цы загьтай, цы?! Уæвгæ... Гм, уæ бригадмæ... 
Æмæ мæм тудджыны цæстæй куы кæсынц де ’мбæлттæ? 
А х б у л а т. Уыдон мæхи бар уадз. 
А р с б е к. Хицауад мæ нæ бауадздзысты. 
А х б у л а т. Уыдонимæ дæр аныхас кодтон. О, Къори нæ 
разы кæны. Фæлæ Чапайы æрсастон тыхтæ ’мæ амæлттæй. 
А р с б е к. Æцæг? Булат, нæ сайыс? Æмæ йед та... цы 
куыстмæ, цы? 
А х б у л а т. Æмбарыс, хицау дæ нæ зоны... Ноджы йын 
алы ныхас кæнынц æмæ... Фенон уал, дам, æй, цæмæ арæх- 
сы, уый. Иу ныхасæй... фæрсагон куыст уал. 
А р с б е к. Фæрсагон куыст? Æз?! Цы, уый зоныс? Кæд 
хъазы, уæд йæ тæккæ мадæй... Æз та... Æз шахтер дæн æмæ 
хъуамæ æрзæт къахон! Чи ма бавзардзæн шахтеры циндзи- 
над?!.. Дæлзæххы æгомыг, æмыр дунейы хъæбысæй хæцыс 
гуымиры хæхтимæ... Уыдон сæхи ныббыцæу кæнынц, нæ 
комынц басæттын, фæлæ сæ лæг уæддæр ныффалгæрон 
кæны! Сæрвиты сын сæ хæзнатæ уæлзæхмæ: мæнæ уын, хорз 
адæм, Арсы лæвæрттæ. Стæй дæхæдæг дæр схиз æмæ цæрыс 
ма — нал... 
А х б у л а т. Хорз загьтай, Арсбек! Рæсугьд зарæгау раст! 
Ай æцæг поэт куы дæ, лæппу! 
А р с б е к. Бæргæ хъавыдтæн поэт суæвынмæ — гугынæй 
баззадтæн. Стæй алцæмæ дæр афтæ... Кæдæй-уæдæй бауарз- 
тон — байстай мын æй ды. Нæ, нæ, мацы дзур, нæ хъæуы. 
Зонын æй, раст та уыдзынæ. Ды зондджын дæ, хъазуат... Дæ 
амонд хæрæгыл бады. Æз та... фыдæбоны гуырд дæн. Иу хъуыд- 
даг мын нæ рæстмæ кæны. Федтай - мæ куыстæй дæр та 
шампайнаджы пъробкæйы схъиуд фæкодтон. Æнæ шахтæ та... 
цы у мæ цард? Ницы... 
46 

А х б у л а т. Уыдзынæ шахтæйы, Арсбек! Уыдзынæ! 
А р с б е к. Нал мæ уырны! 
А х б у л а т. Бауырнæд дæ, уæдæ! Мæнæ дын мæ къух! 
(Къухтæ исынц.) Æрмæст фидар лæуу! Арв куыд нæры, афтæ 
нæ цæвы. Уæд та... нæхимæ фездæхиккам, Арс? Гыцци дæ 
фæфæрсы... куыд нал, дам, нæм цæуы. (Паузæ.) Цæй, куыд 
дæ фæнды, афтæ. Уæдæ райсом - хицауадмæ. (Арсбек ацыд.) 
Ай мæт та ма мæм чердыгæй касти? Ай мæхи хъуыддæгтæ 
куыд уыдзысты, уый... Зæронд æрзæткъахæн... Раст цыма зна- 
джы чъылдыммæ сгарджытæй цæуæм. Дæ алы санчъехы фарс- 
мæ дæр - фыдбылыз, æмæ йæм хъуамæ фæраздæр уай, 
кæннод... бабын кодтай адæмы. Æмæ уый фæстæ та? 
Æмбæрзæн 
Фæндзæмныв 
Спиридоны кусæн уат. Стъолыл гæххæттытæ, æрзæты къæрттытæ, 
телефон. Къулыл шахтæты хахнывтæ. Спиридон æвæры 
махоркæйы пачкæтæ стъолы лагьзы. 
Спиридон. Афтæ, афтæ, мæ фыды хай, фехъуыстай 
хабар? Ахбулат, дам, дæ бынатмæ хъавы... Нырма уал ха- 
бар, стæй уалынмæ... Уæдæ уымæн афтæ архайыс дæхи рав- 
дисыныл, уымæн, мæ зæрддаг! Фæлæ... Ау, æз ацы бандон- 
мæ цæрæнбонты куы фæбырыдтæн мæ цыппæртыл, мæ 
фазыл... уæд дзы ды ныр афтæ æнцонтæй æрбацци кæнай? 
Дæндагджын дæ, лæппу. Фæлæ Спиридон дæр куы нæма 
амард, уымæн дæр ма цыдæр гæццотæ ис. (Гæххæттытæм 
фæкомкоммæ, систа сæ.) Цæргæсты хох... Гъей-джиди, æз 
дæр иу ахæм хох куы ссардтаин! Фæлæ кæм? Се ’хсæн ра- 
быр-бабыр фæкодтон, афтæмæй сын сæ цъуппытæм никуы 
суæндыдтæн... Уæдæ ацы цъæхæйрæгьæдтæн куыд æнцонæй 
æнтысы алцыдæр? Куыд фесгуыхынц уайтагъд? Бæргæ, 
бæргæ, сымахау мыл базыртæ куы базадаид искуы... Æз та... 
ацал-ауал азы мæ быцъынæг тонын размæ рацæуыныл. Ка- 
дæй, æгадæй мæ сæрмæ хæссын алцы... Фæлæ та сæрбихъуы- 
рой! А ныр, а уæд фæуæлбыл уыдзынæн, зæгъгæ, уæд та 
мын цардфæлгьауджытæ мæ фæндагыл авæрынц мæ кæд- 
дæры хъуыддæгтæ кæм æргомæй, кæм сусæгæй — æмæ та 
сæрбихъуырой... Мæ кæддæры хъуыддæгтæ... Цæмæн, дам, 
радтай уацары дæхи? Цæмæн?.. Фæтарстæн æмæ уымæн. 
Æрыгон уыдтæн, цæрын мæ фæндыд. Фæлæ æвзæрæй куы 
ницы бакодтон. Уæддæр ахæстон... Уæдæй нырмæ æнæ зын- 
47 

гæй æртхутæг кæнын, æмæ ныридæгæн дæ цард фæци, мæ 
фыды хай. Фæци... Бæргæ ма сдæ æрæджиау хайады хицау, 
фæлæ ма ныр цы? Дæ амонд гæдыйы лæппынæн иу асдæр- 
ды фаг... æмæ дын уый дæр байсынмæ хъавынц... (Тамако 
сдымдта). 
А х б у л а т (æрбацыд). Де ’зæр хорз! 
Спиридон.Æгас цу. Дымыс? 
А х б у л а т. Бузныг. Æз — сигареттæ. Уый дæр искуы-иу 
хатт. 
Спиридон. Сигарет нæй. Хатыр. Мæ дзыпп нæ амоны. 
Зæронды, мæ хæлар, йæ рæбыны капекк дарын хъæуы. Куыд 
вæййы, цы вæййы... Æмæ дыл хуыссæг нал хæцы, æви? 
А х б у л а т. Нал, уæллæй, мæ зæрдæ ма цæмæдæрты 
’хсайы. 
А р с б е к (сербацыд). Бацæуæн ис? 
Спиридон. Æгьгьа, ноджыдæр ма иу æхсæвдзу. Гъы, 
цы зæгьдзыстут? Æви та «фесгуыхтæ»? 
А р с б е к. Ницы фесгуыхтæн... 
Спиридон. О-о-о... Охх, бæллæх! Ма кæн, лæппу, ма 
кæн, адæймаг йæхæдæг у йæ цардаразæг. Стæй цæргæ куыд 
фæкæнай, мæлгæ дæр - афтæ. Æрхуд дæхиуыл... 
А х б у л а т. Спиридон Фомич, мах дæм хъуыддаджы 
фæдыл... ды та нын хъарджытæ... 
Спиридон. Гъемæ хорз, гьемæ хорз. Хъусын дæм, 
бригадир. 
А х б у л а т. Уыцы тагьдцзæуыны мадзал... Бæлвырд æр- 
кастыстæм нæ авналæнтæм æмæ сфæнд кодтам суткæ цып- 
пар циклмæ рахизын. 
Спиридон. О-ля-ля! Цыппар? Хъус-ма, уый дын 
цыппар æнгузы акъæрцц кæнын нæу. 
А х б у л а т. Зонын æй. Фæлæ ме ’мбæлттыл мæ зæрдæ 
дарын. Комплексон бригад. Алкæмæ дæр - дыууæ-æртæ дæс- 
ныйады. Æцæг ма нæ æртæ лæджы хъæуы. Æрмæст хуызæ- 
нæнтæ. 
Спиридон. Кæй райсынвæнд кæныс? 
А х б у л а т. Слуцкис, Котенко æмæ мæнæ Арсбеджы. 
Спиридон. Гм... афтæ, афтæ, афтæ. (Арсбекæн) Ды- 
ма, мæ хур, æддæдуар фæлæуу. 
А р с б е к. Афтæ дæр æй зыдтон, мæ бынат дуарæдде 
кæй уыдзæн! 
А х б у л а т. Фæлæуу, цæмæн? Уадз æмæ хъуса. Сусæгга- 
гæй нæм ницы ис. Фæлтæрдджын шахтер, рæмудзæгæй йæ 
исын. Æниу цæмæ нæ сарæхсдзæн бахъуаджы сахат? 
48 

Спиридон. Уæдæ, уæдæ, агургæ ’мæ ’наргæ «хæзна»! 
Дæ адæмы дын бабын кæндзæн æмæ - салам-алейкум... 
Ноджы рæмудзæгæй. Æмæ закъон та? Куыд æм дæттыс ха- 
лæн хос, ахæстонæй куы нæма федде! Хъазгæ кæнут æви? 
А х б у л а т. Хъазгæ нæ, фæлæ домгæ! Æнæ уый нæ 
райдайдзыстæм. 
Спиридон. Акса-ма... (Арсбекæн.) Мæтæй мæлыс: 
афтæ фидарæй домынц, раст цыма ды шахтæмæ куы ных- 
хизай, уæд не ’ппæт хайады уавæр дæр фæхуыздæр уы- 
дзæн. 
А х б у л а т. Афтæ зæгьæн нæ алкæмæй дæр ис. Уый та 
йæхиуыл баууæндын хъæуы. Цæй, хорз, нæхи бæрны йæ 
исæм. 
Спиридон. Уыдис, мæ зæрддаг, уыдис ма кæйдæрты 
бæрны. Бамбæрста йæ? Куыннæ! Ногæй та ныххырхта æмæ 
мастеры рæстудæй ныццæнкуылтæ кодта. Чысыл ма ба- 
хъæуа, мæ куыстæй мæ ма фæтæрой. Нæ, нæ, мæ хæлар, 
мæ хъуырмæ дзы дæн ацы сахъгуырдæй! Бадомдта мæ, ей- 
ей, бадомдта! 
А х б у л а т. Цы гæнæн ис, фæразын хъæуы. Уый нæ 
куыст у. 
Спиридон. Фæразын! Уыныс, цæуындарддæрзæрдæ- 
хæццæгæнгæ. 
А х б у л а т. Раст уаддымды рæстæг науы цæуæгау. Хъыгаг 
у, нæ науы хуымæтæджы бæлццон кæй дæ, уый. (Арсбекæн.) 
Цом! Кæд нын парткомы баххуыс кæниккой. 
Спиридон. Охх, бæллæх, хивæнд дæ, æвæдза! Цæй, о. 
Ацæуæд. Æрмæст забоймæ нæ. Ни-ни! Къанæутгæ уал къа- 
хæд, вагонеткæтæ тулæд... 
А р с б е к. Хорз æй куы зоныс, уыдæттыл не сразы 
уыдзынæн. Цæмæн хъæуы сæ кой? 
Спиридон. Нымад уæддæр уай искуы. 
А р с б е к. Мæн адæймагыл нымад уæвын фæнды! Бам- 
бæрстай? Адæймагыл! Джыбыйыл нæ фæлæ! 
А х б у л а т. Цæмæн, уый зоныс? Исчи дæ куы фæрса, 
лæгæн бынат цæуылнæ ис, зæгьгæ, уæд дзуапп цæттæ: лæ- 
вæрдтам ын — нæ комы. 
Спиридон. Кæс, кæс, кæс, кæдæм æй фæзылдта! Нæ, 
мæ зæрддаг, лæджы бынат куы агуырдтаис, уæд ахæм митæ 
не сцæнд кодтаис. 
А х б у л а т. Йæ миты тыххæй фаг æфхæрд æрцыд. Ныр 
æй бауадзут йæ цæсгом ссыгъдæг кæнын. 
Спиридон. Куыд арвитон шахтæмæ цæттæ фыдбы- 
4 Темыраты Давид 
49 

лыз? Нæ, мæ зæрддаг, нæ! Дæу хорз уæвын фæнды искæй 
къухтæй цæхæр ссивгæйæ. Фæлæ мæ гуккытæ дæр быззи 
кæнынц, быззи. Мæнæ дын мæ хæдон, мæ хæлаф, цыдæрид- 
дæр мыл ис - раласдзынæн сæ. Фæлæ паддзахадон хъуыд- 
даг? Хатыр. 
А р с б е к. Уæдæ мыл уыцы гакк æнусмæ ныууыгард, 
нæ? Æмæ мæ афтæмæй куыд цæрын кæныс, зæронд? 
Спиридон. Цы сæнтыдтай, уый сыллыпп кæн, мæ 
зæрддаг. Æз дæр бирæ цæмæндæрты фæрæзтон, ахæстонæй 
куы рацыдтæн, уæд! 
А р с б е к. Омæ æз дæр æнæмæнг дæу хал ахæрон? Æмæ 
мæ кæд нæ фæнды, уæд та? 
А х б у л а т. Уæд та кæн, куыд дæ фæнды, афтæ, и? 
Мæнгæн нæ акæнынц: иуæй-иуæн йæ циндзинад - искæй 
бæллæх, зæгъгæ. 
Спиридон. Фæлæуу, фæлæуу, фæлæуу, æмæ ды та чи 
дæ? Цы мыл хъæртæ кæныс? 
А х б у л а т. Чи дæ, уый диссаг нæу, фæлæ адæмæн цы 
фæдæ, сæйрагдæр уый у. 
Спиридон. Гъемæ уæдæ, мæ удлæууæн, мæнæ ацы 
бандоныл куы ’рбадай, уæд адæмæн хæрзгæнæг фæу, суанг 
ма мæнæ ахæмтæн дæр. Мæн та, мæ хур, бауадз мæ пенси 
æнæмастæй райсын. 
А х б у л а т. Æнæмастæй, и? Омæ афтæ загътаис, æн- 
дæр... 
А р с б е к. Цыбыр дзырдæй, салам-алейкум, акуыйты у, 
кум! Нæй - дурæй хъæбæрдæр. (Спиридонæн.) Ды та... мæ- 
нæй гæбæрдæр! (Ацыд). 
Спиридон. Хъусыс, кæсыс? Куыддæтæ мыл рæйы! 
А х б у л а т. Рæйгæ нæ кæны, дзургæ куы кæны! (Фелвсес- 
та æрзæты къæртт.) Мæнæ ай дæр æмхæццæ у афтид, 
æнæпайда дуртимæ. Фæлæ йæ скъахæм, æрыссæм, æрсыгъ- 
дæг кæнæм æмæ дзы ссарæм зынаргь згъæртæ. Адæймаг дæр 
афтæ. Алкæйы уды дæр ис сызгьæрин тæгтæ, æрмæст ын сæ 
ссарын хъæуы йæ зæрдæйы, асыгъдæг кæнын, æмæ сæрт- 
тивдзысты уайтагьд. 
Спиридон. О-го, бригадир, философ куы дæ уый! 
Охх, куыд зондджын стут, куыд. Гъемæ кæнут, куыд хуыз- 
дæр зонут, афтæ. Мæн дзы бахиз, мæ уды лæууæн. 
А х б у л а т. Æз загьтон, куыд хуыздæр зыдтон, афтæ, 
æмæ мæ дзырд нæ фæсайдзынæн. Дæуæн та — мæ къух фыс- 
сын, нæ йæ уагъта, зæгьгæ. Разы? 
Спиридон. Афтæ, афтæ, афтæ. (Ахьуыды кодта.) 
50 

Уый, æвæдза, æндæр хъуыддаг у. Уæвгæ, исты ’рцыд, зæгь- 
гæ, уæд ма уымæй дæр цы ампъуздзынæ? Фæлæ уæддæр, чи 
зоны, бахъæуа. (Исы гæххæтт.) Хицауадæн зæгьдзынæн æмæ 
сæпп кæнут, кæд æй уадзой, уæд. 
А х б у л а т. Дзæгъæлы дæ нæ хонынц хифæдзæхст уыры. 
Мæ удхæссæг сты ахæм хицæуттæ. 
Спиридон. Мæнæн та цъæхæй рæгъæд зондджынтæ! 
Искæй бынатмæ чи фæтырны, ахæмтæ! 
А х б у л а т. Цы загьтай, цы? Искæй бынатмæ? Æз? 
Спиридон. 0, ды! Мæнæ ацы бандонмæ! Фæлæ нæй! 
Хъусыс? Нæй! Мæн у! 
А х б у л а т. Хъус-ма, бандоны хицау... 
Н а т æ (æрбацыд). Папæ! Булат! Цы хабар у?! Цы дын 
кодта мæ фыд? 
А х б у л а т. Уый мын кодта, æмæ æнаккаг, æдзæсгом у! 
Бамбæрстай? (Натæйæн.) Ды та... лидзгæ! Лидзгæ кæн ацы 
хæлуарæджы ахстонæй, цалынмæ дзы нæ фæхуыдуг дæ, 
уæдмæ. (Ацыд). 
Паузæ. 
Н а т æ. Ма-моч-ки! Цытæ сты адæттæ? Цы та йын код- 
тай, мæ фыд? 
Спиридон. Уый та дæ уынаффæ нæу, æхсин, æмæ дæ 
дзыхыл хæц! 
Н а т æ. У мæ уынаффæ, у! Рагæй дын хъавыдтæн цыдæр- 
тæ зæгьынмæ... Фæлæ дын тæригъæд кодтон... 
Спиридон. Тæригьæд? Мæнæн? 
Н а т æ. О, дæуæн! Æмбаргæ дæр æй нæ кæныс, куыд 
тæригъæддаг дæ, уый. Акæс-ма дæ алыварсмæ - цард æн- 
хъизы, цæджджинагау фыцы, адæм дзы диссæгтæ кæнынц, 
дæуыл та хъуына схæцыд... Æмæ ма мæн дæр... 
Спиридон. Фæлæуу, фæлæуу, фæлæуу! Æргомдæр-ма 
йæ зæгь, цы дын нæ фаг кæны? 
Н а т æ. Дæ зæрдæ! Дæ фæзминаг хъуыдцæгтæ! Мæн дæр 
сæрыстыр уæвын фæнды мæ ныййарæгæй... Ды та? «Хифæ- 
дзæхст уыры», «номдзыд хылы-мылы», «цардыл тулæг къо- 
ри»... Æмæ дæ цы нæ хонынц?! Зæххыскъуыды куыд нæ 
ныххауын... 
Спиридон. Уыдæттæ мын мæнæ де ’рдхæртты митæ 
сты. Æмæ сын чи радта ахæм бар? 
Н а т æ. Фæсномыгæн бар нæ хъæуы. Лæгыл йæ митæм 
гæсгæ сбады. 
Спиридон. Мæ кæцы митæм гæсгæ? 
51 

Н а т æ. Адæмы дзы бафæрс! 
Спиридон. Дæ «кацотæ» æмæ дæ Булатиктæ æгас 
адæм нæма сты! 
Н а т æ. Уый хыгъд адæмæн цæрынц! Мамочки, æз дæр 
уыдоны хуызæн куы уаин! Ды та кæмæн цæрыс? Цæмæн? 
Цæмæ бæллыс? Цы нысанмæ тырныс? 
Спиридон. О-ля-ля! Ды ма мæ нæ бафарстай, гье 
уымæй! Кусын хъæуы æмæ кусын! Гъе уый дын мæ нысан 
дæр æмæ мæ бæллицтæ дæр! 
Н а т æ. Ныр æй æмбарын, мæ мæгуыр мад дæ цæмæн 
алыгъд, уый. Дæ тæппуд, дæ ницæййаг хъавгæ цардæй! О 
мамæ, мамæ, куыд раст уыдтæ, æмæ дæ куыд нæ бамбæр- 
стон! 
Спиридон. Нæ дзурдзыстæм дæ мады хъуыддæгтыл. 
Фæлæ та дæуæн дæр æвзæр дæн? 
Н а т æ. Нæ зонын. Къæмдзæстыг дæн ме ’мбæлтты ’хсæн 
дæу тыххæй. 
Спиридон. Акса-ма... Æмæ цы кæнын де ’мбæлттæн? 
Н а т æ. Ницы! Нæдæр хорзæй, нæдæр æвзæрæй. Йæ бæл- 
лæх дæр уый мидæг ис. Æмæ ахæмтæ та æппæтæй уæззаудæр 
цæлхдуртæ вæййынц. 
Спиридон. Цæлхдуртæ, и? Уæдæ мыл уымæн ныу- 
уынаффæ кодтат? Уыдон мæ мæ бынатæй - зыввытт, ды та 
мæ тагьд-тагьд ингæнмæ - дыввытт. 
Н а т æ. Æгьгьæд у! Æгьгьæд, курын дæ! Цæмæн!.. Цæмæн 
цыдтæн ардæм?! Хорз куы уыд мæ цард! Хæххон техникум 
фæдæн, лæвæрдтой мын бынат. Фæлæ фæзынд, уынгæ дæр 
кæй никуы фæкодтон, мæ уыцы фыд, æмæ мæ ’рласта ар- 
дæм. Цæмæн? Адæттæ ’взарынмæ? Нæ, нæ, нæ! Нæу мæ бон 
афтæ! Нæу! 
Спиридон. Æмбарын, æмбарын, æмбарын, æхсин. 
Æмæ дын ныр та афтæ зæгъын, уæдæ: мæнæ дын фыд, кæд 
дæ хъæуы, куыд у афтæмæй, уæд — табуафси, саккаг кæн. 
Уартæ дын хæдзар — цæр! Кæд æмæ нæ... уæд та... Æнæ дæу 
цæрын кæм бафæрæзтон, уым амæлын дæр... 
Н а т æ. Папæ! Цæмæн афтæ кæныс? 
Спиридон. Уымæн æмæ уæ алчидæр йæхи мæт кæны. 
Æз та? Аппæрстон дæм мæхи, дæ мад мæм йæ мæлæты раз- 
мæ куы ныффыста, уæд. Ды та мыл ныридæгæн дæ къух 
систай, мæ чызг. Дæ мад дæр афтæтæ кодта. Иунæгæй дæр 
уымæн баззадтæн. 
Н а т æ. Дæхи уды мæт цæрæнбонты ды кодтай, папæ, 
ды! Цардæй лæвæрттæ исын уарзтай, фæлæ «гъа» зæ- 
52 

гъын нæ зыдтай. Иунæгæй баззайын дæр дын дæхи тæр- 
хон уыд. 
Спиридон. Мæхи? Нæ, мæ зынаргъ, мæн дæр бæргæ 
фæндыд мæ фарсмæ хионы банкъарын. Мæ туг, ме стæджы 
адцжын хъæлæс хъусын. Искуы хъарм рæвдыд бавзарын... 
Н а т æ. Уыныс, æрмæстдæр та дæхирдæм нымайыс. 
«Фехъусын», «банкъарын», «бавзарын»... Рæдигæ уæд та куыд 
нæ фæкодтай, «искæй барæвдауын», зæгьгæ. 
Спиридон. Дæ мад... Дæ мады ныхæстæ. 
Н а т æ. Афтæмæй цард нæй, папæ. «Папæ»... Уыцы ны- 
хасмæ ме ’взаг нæ тасы. Фæлæ сахуыр уыдаин, исты дæ 
куы зыдтаин, уæд. Загътон, зæгъын, нæ дыууæ дæр - си- 
дзæртæ æмæ кæрæдзийæн ныфсы хос уыдзыстæм... кæдæй- 
уæдæй фыды рæвдыд фендзынæн æз дæр... Ды та... Фæсайд- 
тай мын ме ’ууæнк, мæ зæрдæ... Уæвгæ, цæмæн ма цæрын 
демæ? Цыбыр дзырдæй, æмдзæрæнмæ цæуын. 
Спиридон. Цы? Цы? Ма бакæн! Курын дæ, мæ иунæг 
хъæбул, ма ацу! Ныббар! Ма ныууадз дæ зæронд фыды иунæ- 
гæй, мæ хур! 
Н а т æ. Зæронд... Хъиамæт кæуыл нæ фæкодтай, уымæй 
дæ хай хъæуы, фæлæ нæй! Нæ, мæ фыды хай, цы байтауай, 
уый æркæрддзынæ, фæзæгьынц! 
Æм бæрзæн 
Æхсæзæм ныв 
Нарæг къахвæндаг хæхты. Иуырдыгæй йæ сæрмæ æрзæбул къæдзæх. 
Иннæрдыгæй -сæрсæфæн. Сæумæрайсом. Фæзынд Хъуыдæберд, 
йæ хæд фæстæ -Ахбулат, фæстæдæр иугай-дыгай схизынц 
шахтертæ, сæ кусæнгæрзтæ æмæ æндæр уæргътимæ. 
Хъуыдæберд. Хуыцауы ’ххуысæй фæуæлбыл стæм. 
Уартæ гье уыцы зæронд шахтæ. 
А х б у л а т (хъæр кæны бынмæ.) Гъей-гъей! Фидар 
лæуут, бирæ уæ нал хъæуы. 
Хъуыдæберд. Фæлæуу-ма, фæлæуу, лæппу... Уыцы 
шахтæмæ уæртæ бацæуæн дæр куынæуал ис фæткыл. (Ацыд 
шахты ’рдæм.) 
А х б у л а т. Ницы кæны, мах æй тагьд йæ гаччы абадын 
кæндзыстæм. 
3 у р е т (хъæлсес хæстæгæй). Æллæх! Хауын, Булат! 
А х б у л а т. Ма тæрс! Размæ кæс! (Ауад, æрбакодта 
Зуреты.) Ныр мауал тæрс, схæццæ стæм, Зурет. Фæлæуу, 
кæдæм? Дарддæр цæуæн нæй! 
53 

3 у р е т. Цæуылнæ? 
А х б у л а т. Аскъæфдзæн дæ Фыдбылызты зин рæсугьд 
Дзæйнæтау. 
3 у р е т. Аскъæфдзæн, куыннæ! Дзæйнæт рæсугъд уыди, 
æз та... 
А х б у л а т. Ау, æмæ ды... Æрбад уал, фæлæууæм иннæ- 
тæм. 
3 у р е т. Мæнæ диссаг, мæ сæр куыд зилы. 
А х б у л а т. Бæргæ дын загьтон, нæ дæ хъуыди цæуын. 
3 у р е т. Уый дын диссаг... Куыд мæ нæ хъуыди, иугæр 
ды... иугæр сымах куы рараст стут, уæд? Æнæуый дæр мæхи 
аххосджын хонын. 
А х б у л а т. Аххосджын? Цæмæн? 
3 у р е т. Цы хæйрæг мын фæтъыста мæ сæры уыцы зæ- 
ронд шахтæ? Кæд хуыздæр исты гæнæн уыди, уæд та? 
А х б у л а т. Ма йыл фæсмон кæн. Хуыздæр гæнæн нæ 
уыд. 
3 у р е т. Омæ уым бацæуын минæтæй гæрæныл хизæгау 
куы у. Ахæм тарст уын кæнын... 
А х б у л а т. Æз дæр. Фæлæ гæнæн нæй. Ныхас загьтай, 
уæд æй æххæст кæнын хъæуы. Кæннод цы хъауджыдæр уаид 
адæймаг æмæ зæххы иннæ цæрæгойтæй? 
3 у р е т. Омæ хъуыдис, хъуыдис уыцы ныхас зæгьын? 
Кус, кæн, цы дын æмбæлы, уый. Ау, æнæмæнг дзы тыхæв- 
зарын хъæуы? 
А х б у л а т. «Цы дын æмбæлы, уый»... Бæлвырд ныма- 
дæй, æнæ уынæр, æнæ сыбырттæй, бон, къуыри, мæйтæ, 
афæдзтæ... Стæй дæ уд дæр æнæ уынæрæй, æнæ сыбырттæй 
сис, и? Нæ-æ! Нæй ахæм бар адæймагæн, нæй. Лæджы цард 
хъуамæ бæрæг дара зæххыл. Æмæ кæд уый тыххæй æнæ хау- 
гæ нæй, уæд та — дзæбидырау - бæрзондæй! 
3 у р е т. Уæдæ, дзæбидыр, уыцы бæрзондмæ хизыс? Æмæ, 
Хуыцау ма зæгъæд, фæлæ дыл исты куы ’рцæуа, уæд та? 
А х б у л а т. Уæд, мæ фæстæ чи баззайа, уыдонмæ хъаргæ 
уæддæр бакæндзæн, се ’хсæнæй лæг кæй фæхъуыди, уый. 
Æмæ мæ чырыны фæстæ сæ ком ивазгæ нæ ныххал уыдзыс- 
ты æгьдауы охыл, фæлæ зæрдæрисгæйæ. 
3 у р е т. Стæй дын ныссадздзысты егъау цырт... 
А х б у л а т. Хъуыддаг ууыл нæу. Мæхицæй æфсæрмы 
кæнын. Ныридæгæн — дæрдджын фæскомцæдисон. Æмæ цы 
сарæзтон мæ царды? 
3 у р е т. Мæнæ диссаг, куыд цы? 
А х б у л а т. О, цы? Тыххæй æрымысын, кæнæ анкетæты 
54 

агурын кæй нæ бахъæуид, фæлæ адæмы зæрдыл чи лæууид 
æмæ мын арфæйаг кæй тыххæй уаиккой, ахæмæй? 
3 у р е т. Ахх, ныр дæ бамбæрстон. Фесгуыхын дæ фæнды! 
Хъус-ма, лæппу, æнхъæлдæн, цытуарзаг дæ?.. 
А х б у л а т. Ау, фесгуыхынæн цытуарзаг хъæуы? Зæгь- 
ма, ивылд донмæ нæ багæпп кæнис, сывæллоны куы фæ- 
цæйласид, уæд? 
3 у р е т. Уый та дын цы ныхас у? Уæдæ йæм афтæ кæсин? 
А х б у л а т. Цæмæн? 
3 у р е т. Куыд цæмæн? Уый мæ хæс у! Ау... 
А х б у л а т. Федтай? Дæ хæс. Дæ хæс æххæст кодтай дæхи 
цардæн тæссаг уæвгæйæ! Афтæмæй фесгуыхтæ! Уæдæ мæ- 
ныл цæмæн ахудтæ? Æз дæр ахæм хæсы кой куы кæнын! 
3 у р е т. Кæцæй кæдæм агæпп ластай!.. 
А х б у л а т. Кæцæй кæдæм? Ды дæ сывæллоны бахызтай 
мæлæтæй, æз та мæхи æмæ ме ’мбæлтты - худинагæй. 
3 у р е т. Цытæ абарстай - худинаг æмæ мæлæт. 
А х б у л а т. Худинаджы бæсты мæлæт - нæ фыдæлтæй 
баззад. Цыбыр дзырдæй, сгуыхт уа, цы уа - исты фæд ныу- 
уадзын хъæуы. Æмæ хорз фæд та баззайы хорз нысанмæ 
цæугæйæ. Æмбарыс, æз фурды ленкгæнæгау дæн: хъуамæ 
мæм цырагъ æртгива разæй. Куыддæр ахуысса, афтæ фæ- 
дæлдон дæн. 
3 у р е т. Диссаг дæ, æвæдза. Цæуылфæнды дзур - ден- 
джызтæ, наутæм дын æнæ рахизгæ нæй. 
А х б у л а т. Уарзын денджыз. 
3 у р е т. Уæдæ йæ уæд цæмæн ныууагьтай? 
А х б у л а т. Ноджы фылдæр та уарзын фидар лæууын 
мæнæ ацы хæхтыл! 
3 у р е т. Æмæ уæд шахтæ цæмæн равзæрстай? 
А х б у л а т. Нæлгоймагæн дыккаг ахæм куыст нæй! Уæз- 
зау, тæссаг, фæлæ зæрдæрайгæ! Куыст нæ, фæлæ тох! Дæ 
алыварс дæм æнусон мæйдарæй хъуысы зæххы улæфт, йæ 
хъæрзын, хатгай та — йæ додой! Иугæр æм бавнæлдтай, уæд 
зон — æгьатыр уыдзæн тох, æмæ дæ ныфс, дæ хъару — иууыл- 
дæр сæ ратт! Лæг бамбары йæ тых! Афтæ нæу, Арс? 
Фæзындысты Арсбек, Спиридон, Магомет, 
Л е в к о. 
А р с б е к. Æнæмæнг! Мæнмæ гæсгæ, ныфсджындæр 
нæй матростæ ’мæ шахтертæй. 
А х б у л а т. Гитлер дæр уымæн радта бардзырд, уацары 
сæ ма исут, зæгьгæ! 
55 

Спиридон. Æвзагæй сымах хуызæн кæм ис, æмæ а 
хæрды дæ лæф-лæф куы ссыди. 
А р с б е к. Мæ мотор æгæр стæвд æмæ... 
Спиридон. Ай-ай-ай-ай, æвæццæгæн та дзы арахъхъ 
рафыхти. 
А х б у л а т. Спиридон Фомич, бæрæгбон нын куы у. 
Спиридон. Кæмæн бæрæгбон, кæмæн та - бæллæх. 
Нæ зонын, нæ зонын, куыд уыдзæн, цы уыдзæн... 
М а г о м е т. Цæй, нал хъæуы æрдиаг! Лæг афтæ куы 
кæна: «куыд уыдзæн, цы уыдзæн», уæллæгъи-биллæгъи, 
хъуыддаг нæ уыдзæн. 
Фæзындысты Хъайтыхъ æмæ В а х т а н г. 
А х б у л а т. Хыбыртт ма уын кæм и? 
М а г о м е т. Æдзæрæг-мæдзæрæг тыххæй сбыры. 
X ъ а й т ы х ъ. Чи? Хыбыртт? А-а, æмæ ра-аджы куы 
ахаудта былæй. 
X ы б ы р т т (æрбацыд). Оуу, мæнæ... Дæ бæрзæй асæт- 
тæд, куы нæ мæ аппарай. 
Хъуыдæберд (рацыд, арвмæкæсы). Фæрæвдзкæнут, 
мæ хуртæ, уарынæнгæс у. 
X ы б ы р т т. Фæлæуут-ма... фæдис у æви? Сулæфын нæ 
бауадз! 
Л е в к о. Кæуы, кæуы, кæуы. 
3 у р е т. Чи кæуы? Кæм? 
Л е в к о. Ни! Аулæфын кæуы. 
А х б у л а т. Кæд тæрсгæ фæкодтай? Хъахъхъæн, минæ- 
вар дын нал ацæудзынæн. 
Л е в к о. Æз? Ни. Уый мæнæ Магомет тæрсы. Гицил 
лæппу, æнæкару... 
М а г о м е т. Дзыгьуыр карк! Ма кæн, фæныкгуыз, кæн- 
нод былæй — дыввытт, зæгъгæ. 
Л е в к о. Кæй? Мæн? Кусут? Маст кахы... Фæлæуу, æз 
дын... Цы у «фæныкгуыз», цы у «дыввытт»? 
М а г о м е т (фсецсеуы йæм). Уæллæгъи-биллæгъи, ныр- 
тæккæ фендзынæ. 
Л е в к о. О нæ цытджын Магомет-пехуымпар! Ныббар 
мын мæ тæригьæдтæ! 
М а г о м е т (хьазгæмхасæн). У-у, æнаккаг чырыстон 
джауыр! 
X ы б ы р т т. Уæдæ æз бæгуыдæр тæрсын æмæ йæ ’мбæх- 
сгæ дæр нæ кæнын. 
А х б у л а т. Уанцон нæу, Хыбыртт. Прометейы хъæбултæ 
56 

куы стæм. Уый адæмæн зынг раскъæфта хуыцæуттæй, мах 
та сын сæ лæгæтæй — згъæртæ! 
X ы б ы р т т. О, йарæби, уыдон аргъæуттæ сты, Булат. 
Спиридон. Афтæ, афтæ, ей-ей, аргъæуттæ! Уæд та 
афоныл аздæхиккат, зæгьын? 
А х б у л а т. Нæ-æ, æмбал хицау, нæй аздæхæн йæ фæнда- 
гæй нæ науæн, æппæт зынтæ йæ размæ куы сыстой, уæдцæр! 
Спиридон. Гъемæ хорз, кæд алкæмæй дæр æмæ 
алцæмæй дæр тыхджындæр стут, уæд. 
А х б у л а т. О, стæм! (Хъæр кæны.) Хъусут, сæрыстыр 
хæхтæ! Уæ зæрдыл æй бадарут! 
Хъуыдæберд. Рæвдздæр, Ахбулат, уардзæн... Хъусыс 
дымгæйы къуыззитт? 
Дымгæ тыхджындæр кæны. Арв æрттивы, нæры. 
М а г о м е т. Раст бирæгъы ниуд кæны. Дзыгъуыр карк, 
дæ дзыппы дуртæ авæр, дымгæ дæ скъæфы. Æри-ма дæ къух! 
X ъ а й т ы х ъ. Тæрс, риз, Фыдбылызты зин! Фæцæуæм 
дын де ’мбæхст лæгæтмæ! 
Арв та ныггæрах кодта. 
А х б у л а т. Хъусут, нæ йæ фæнды йæ лæгæт раттын! 
Фæлæуу, æрвнæрынгæнæг, дæумæ дæр нæ хъæуы. Дæ хо- 
тыхтæ дын байсдзыстæм дæуæн дæр! Ныр уал гьæй кæн - 
цæв, нæр - нымады дæр нæ дæ! 
Хъуыдæберд. Фезмæл, Ахбулат! Ахæм рæстæг ам 
дур-зæйæ тас у! 
А х б у л а т. Цыфæнды дæр кæнæд! Науы фæндаг - 
размæ! 
В а х т а н г. Ис размæ! 
А х б у л а т. Æрмæстдæр афтæ! 
В а х т а н г. Ис æрмæстдæр афтæ! 
А х б у л а т. Гъæтт, тыхæвзарæн бон скодта, ме ’мгæрт- 
тæ! Атындзут уæлахизмæ, лæппутæ! 
Ныззарыд, иннæтæ йæ айстой. Фæаууон сты. Бæстæ ’рбаталынг. Хъуы- 
сы зарæг, уарыны сæх-сæх æмæ дымгæйы къуыззитт. Æвиппайды 
цыдæр ныггуыр-гуыр кодта. Райхъуыст тарст хъæртæ: «Лæсæн! Лæ- 
сæн рацæуы, уæхи хъахъхъæнут! Зæй! Дур-зæй! Рæвдздæр шахтæмæ! 
Кæдæм? Фæстæмæ!» 
Спиридон (хьæлæс). Фæстæмæ! Раздæхутфæстæмæ! 
А х б у л а т (хъæмес). Нæй фæстæмæ цæуæн! Лæппутæ 
шахтæмæ баирвæзтысты — куыд сæ уадзыс уым? 
57 

Спиридон (хьæлæс). Фæсабыруачысыл. Кæдæрране 
стут! Охх, æллæх, мæнæ бæллæх! Бæргæ уын дзырдтон, 
бæргæ уын дзырдтон... Ой-ой-ой! 
А х б у л а т (хьæлæс). Рябченко! Æххуысмæ тагьд! Æр- 
мæст æнæ хъæлæбайæ! 
Л е в к о ацыд. 
X ы б ы р т т (рауад). Æмбал хицау! Æмбал хицау! Шах- 
тæмæ бацæуæн лæсæны бын фæци! Мидæгæй та лæппутæ... 
Фæхуыдуг уыдзысты æнæ уæлдæфæй! Фервæзын сæ кæн! 
Исты ’рхъуыды кæнут... Оуу, мæнæ... Цæй-ма, арæби... 
Спиридон. Цы«исты», цы? Цы «исты»?.. Уыдæтгæуæ 
раздæр зонын хъуыд. Æрхъуыды кæнут ныр! Ай-ай-ай... Кал- 
гæут иуварс лæсæны дуртæ. 
X ы б ы р т т. Нæй йæм бацæуæн, стæй уыйас дуртæ... 
А х б у л а т (хьоглæс). Бæндæнтæ! Рæвдздæр! Кæм и 
Хыбыртг? 
А р с б е к (разгъордта. Хыбырттæй бæндæнтæ исы). Цы 
лæууыс ам, хæлиудзых? (Исдуг хъуыды кæны.) Сайыс, Га- 
лæгон! Ахæмтыл не скъуырдтай дæхи! Уæдæ-ма нæ раздах! 
(Фсеаууон талынджы, æмæ уайтагъд райхьуыст йæ хьæлæс.) 
Е-гьей, шахтæйы! Вахтанг, Хъайтыхъ! Бацæуæнæй иуварс — 
рæмудзгæ йæ кæнын! 
X ы б ы р т т (фæссценæмæ). Цы ми кæны уый? Кæдæм? 
Ма кæн! Ма бацу! Дæ зонд фæцыд æви! Æрлæуу, Арсбек! 
Мæлæты дзыхмæ кæдæм гæпп кæныс?! 
Æмбæрзæн 
Æвдæм ныв 
Зæронд шахтæ. Цæргæсты хохы æрзæтгуырæнмæ хæрдмæ кæй къæртт 
кæнынц, уыцы забоймæ ’ввахс. Шахтфидаргæнæн хъæдтæ, афтид 
асыччытæ, фæйнæджытæ, кусæнгæрзтæ. Дардæй райхъуысы перфо- 
раторы гуыр-гуыр. Забойæ рацыд Ахбулат, Арсбек — йæ 
фæстæ. 
А р с б е к. Фæлæуу-ма, Ахбулат. Иу ныхас дын зæгьинаг 
вæййын, фæлæ... Гъемæ цыфæнды дæр фæуæд, нал у мæ 
бон! Мæнгæй нæ акæнынц, æфсармæн дæндаг нæй, фæлæ 
дæ мæлæтдзаг æхсыд бакæндзæн, зæгьгæ. 
А х б у л а т. Омæ цы хабар у? 
А р с б е к. Йæ зæгьын дæр... мæ цæсгом нæ хъæцы, 
Булат... 
58 

А х б у л а т. Цæй-ма, уайсадæг чындзау æрхæц-æрхæц- 
гæнгæ цы дзурыс? Гъы? 
А р с б е к. Æрмæст та-иу сонтæй ма срæдув. Æмбарыс... 
фæбырьщтæн та... Айразмæ лæппутæ дыгай нормæтæ скод- 
той, æз та иу дæр нæ. Нæма фæцалх дæн. Фæтарстæн, зæ- 
гьын, худцзысты та мыл, æмæ сын сæ куыстæй мæхиуыл 
ныффыстон. Уый фæстæ... Уыцы арфæтæм хъусын... Фæлтау 
куы нал схызтаин! (Паузее.) Цæй-ма, цы ныхъхъус дæ? Лæг 
дын æргомæй йæ зæрдæниз зæгьы, ды та... Цæвгæ мæ уæд та 
ныккæн! Уый мын æнцоццæр у. Мæ царм æууæрст у, бафæ- 
раздзынæн та. Æрмæст мæм фæкæс. Фæстаг хатг. Кæд дæ бон 
у, уæд. Кæд нæу, уæд та... Салам-алейкум æмæ хæрзбон, 
кум! Дзæгьæлы нымайын мæ тæригьæдтæ! (Араст). 
А х б у л а т. Фæлæуу! «Дзæгьæлы»! Сæтгæ ма сыл уæдцæр 
кæй кæныс, уымæй бæрæг у — дæ гæккытыл уал лæууын 
райдыдтай. Уалынмæ кæд цæуын дæр райдаис. Иу ныхасæй, 
бригад куьщ зæгьа, афтæ. 
А р с б е к. Цы? Ногæй та йæ тæккæ райдианæй? Нæ, 
фæлтау мæ амар! 
А х б у л а т. Уæдæ афтæ, лæппу. Цу æмæ дæ куыст кæн! 
Стæй фендзыстæм. 
А р с б е к. Омæ уæддæр куыд? Лæппутæ мæ куы базо- 
ной, уæд цæрæнбонты... 
А х б у л а т. Ничи йæ базондзæн. 
А р с б е к. Гм... Зурет дæр нæ? 
А х б у л а т. Ничи куы загьтон! Фæлæ дæ зæрдыл бадар, 
мæ гæбæр æрдхорд: иу хатт ма куы фæбырай, уæд æй зон — 
мæхæдæг дæ æрбаластон ацы бригадмæ æмæ дæ мæхæдæг... 
Бамбæрстай? 
А р с б е к. Цы ’мбарын æй хъæуы? Бузныг, Ахбулат! 
(Азгъордта). 
Ахбулат фæраст æдцæмæ, фæлæ кæйдæр къæхты хъæр айхъуыста 
æмæ æрлæууыд. 
А х б у л а т. Гъей, кæцы дæ уый? Чи суæндыд уæйгуыты 
лæгæтмæ? 
3 у р е т (хъселсес). Мæнæ иу хæххон дзигло! (Æрбацыд.) 
Цæй, æвдисгæ ут уе сгуыхтдзинæдтæ! Хъус-ма, лæппу, æн- 
хъæлдæн, дæ хуыссæн дæр ардæм схастай. Уанцон нæу, аф- 
тæмæй цы сфаг уыдзынæ? Бакæс-ма дæхимæ... 
А х б у л а т. Цы бакæнон, иуырдæм куы нæ ’ккуырсæм, 
уæд? Рæстæг згьоры, мах та йæ фæстæ фæллад сæтæлæгау хи- 
лæм. Уый дæр, цас тагьдцæр кæнай, уыйас сындæгдæр цæуы. 
59 

3 у р е т. Диссаг дæ, Булат. Куыд ма вæййы, уæдæ? Стæй 
æнæуый дæр хъуамæ цин кæнай. Арс нæ уæвгæйæ, дæ фæнд- 
тæ фыдбылызы хай фæуыдаиккой æппæты фыццаг бон. Чи 
уыд уый æнхъæл, æмæ искæй тыххæй йæхи дур-зæймæ бап- 
пардзæн!.. 
А х б у л а т. Цæй, ныридæгæн дзы хъæбатыр куы аца- 
рæзтай. 
3 у р е т. Æмæ нæу уый аккаг? Хæдæгай, кæм ис, кæм? 
Иннæтæ куы рацыдысты? 
А х б у л а т. Æнæмæт у, ницы йыл æрцыд. Куыстмæ 
баирвæзт æмæ йæ фырзыдæй рæстæгмæ нал кæсы. 
3 у р е т. Омæ йæ дохтыртæ куы нæма уагътой? Уыйбæрц 
рæстæг æмæ ахæм сæры рыст! Æвзæр истæмæ йын куы ра- 
сайа, уæд та? 
А х б у л а т. Цæй тынг ыл стыхстæ? Æви та дæ ныр 
бахъуыд? 
3 у р е т. Булат! Цæмæн афтæ... Кæд мæ хъæуы, уæддæр 
куыд адæймаг, куыд не ’мбал... 
А х б у л а т. Уæдæ, уæдæ... Уый дæр адæймаг хъæуы, 
æмбал! Знон дæм куыд ныджджих, уый куы федтаис. Ды 
балкъоны лæууыдтæ, уый та... Ромеойау раст... 
3 у р е т. Хъус-ма, цы, уый зоныс? 
А х б у л а т. Зонын. Лæппуйы хъул сах кæй абадт, уый. 
3 у р е т. Цæмæй? Уыцы бон æгас кæй баззад, уымæй? 
А х б у л а т. Канд уымæй нæ. Иннæтæ афæдзтæ фенхъæл- 
мæ кæсынц ахæм амондмæ. Уый та раст Юлий Цезарь: фæ- 
зынди — федта — фæуæлахиз! Стæй канд дурзæйыл дæр нæ. 
Уæвгæ... Уæ хæлардзинад ног хабар нæ уыд. Æрмæст чысыл 
фæкъуыхцы... 
3 у р е т. О, хæлардзинад! Æндæр ницы. Уыцы æнамонд 
хабар ыл куы ’рцыд, уæд йе ’мбæлттæй фæиппæрд, æвæгæ- 
сæгæй, иунæг... Куыдцæр ын фæтæригъæд кодтон... Уый та 
мæ, æвæццæгæн, æндæрхуызы бамбæрста. Стæй йыл, раст 
зæгъын хъæуы, мæхæдæг дæр ацахуыр дæн. Мах, сылгой- 
мæгтæ, афтæ стæм. Хъуамæ искæмæ зилæм, искæй мæт кæ- 
нæм. Уый нын цыдæр æхсызгон вæййы... Фæлæ йæм чысыл- 
гай афтæ кæсын байдыдта, цыма мын æмбæлгæ афтæ кæны. 
Стæй мæ бынтондæр йæ исбон фæхуыдта. Мæхи аххос дæр 
уыд - кæд йæ маст ссæуид, зæгьгæ, йын æгæр бирæ ныф- 
сытæ æвæрдтон. 
А х б у л а т. Иу ныхасæй, мæ хъуыддаг нæу, фæлæ йæ 
фæсайдтай... 
60 

3 у р е т. Чи зоны. Æрмæст æнæбары. Фæрæдыдтæн. Ноджы 
тынгдæр та — уый... 
А х б у л а т. Уæдæ ныр куыд? 
3 у р е т. Нæ зонын. Зæрдæ хивæнд у. 
А х б у л а т. О, æгæр хивæнд! Уый æз дæр... гм... мæнæн... 
Æз дын рагæй хъавыдтæн зæгъынмæ, фæлæ афтæ ’нхъæл 
уыдтæн... 
3 у р е т. Цы хъавыдтæ зæгъынмæ?! 
А х б у л а т. Æз... Нæ, нæ зонын уыдæтгæ дзурын... фæлæ... 
Ау, нæ мæ уыныс, Зурет? Баууæнд мыл æмæ зон... 
3 у р е т. Уынын! Зонын! Æууæндын! Мæ зынаргъ! 
Шахты ныннæрыд зарæг. Хæстæгæй-хæстæгдæр кæны. 
А х б у л а т. Зурет! Куыд загьтай, куыд? «Мæ зынаргъ»... 
Нæма мæ уырны... Уый дæ ныхас уыд æви мæ хъустыл ауад? 
Нæ, нæ, æцæг у! Æцæг у, хъусут?! Е-гъей, йæ зынаргъ 
дæн æз! 
3 у р е т. Тс-с! Цавæр хъæр у, Булат? Худинаг у, цæй! 
А х б у л а т. Кæмæй? Цæмæй? Уадз æмæ йæ зоной! Уадз 
æмæ йæ хъусой — ссардтон мæ амонд æмæ се ’ппæты дæр 
мæ чындзæхсæвмæ хонын! 
3 у р е т (худы). Худæг дæ, æвæдза, сонтæй чындзæхсæв 
куыд ацъапп кодтай. 
А х б у л а т. Мæ удхæссæг - æнхъæлмæ кæсын! 
3 у р е т. О, фæлæ нырма - никуы бæхы хуыррытг, никуы 
— ехсы цъыкк, чи загъта... 
А х б у л а т. Ард дын хæрын, Зурет, бæхы хуыррытт дæр, 
ехсы къæрцц дæр уыдзæн, стæй ахæм тымбыл хъазт... 
Заргæ ’рбацыдысты В а х т а н г æмæ X ъ а й т ы х ъ. 
А х б у л а т (Вахтангæн.) Цæуылнæ зарай, райсом 
чындзæхсæв кæмæн ис! 
В а х т а н г. Уæдæ исчи дæуау у, къацо? Моладзанæй 
баззайдзынæ! 
А х б у л а т. Уый ды баззайдзынæ ерысы къæдзилы. Хъу- 
сыс перфораторты хъæрмæ? Сымах та ам... 
X ъ а й т ы х ъ. Гъæй, æмæ цы хабар у? Мах рад куы у ныр. 
Цымæ та йын цас бантыст абон нæ ноггуырд хъайтарæн? 
А х б у л а т. Сымахæн дыууæйæ цы бантыса, уый Арсбе- 
кæн - йæхицæн. Фæлæуу-ма! Цыдæр сыл æрцыд! 
Райхъуыст æнæбæрæг уынæр, стæй уæззау къæр-къæр æмæ хьæр: «Ах- 
бу-лат!» Иууылдæр азгьордтой. Рухс ахуыссьщ. Паузæ. Рухс та ссыгьд. 
Сценæйы - Ахбулаты бригады уæнгтæ, Спиридон, Зурет. 
61 

Спиридон. Ай-ай-ай, охх, æллæх, мæнæ бæллæх. 
Ногæй та - къуырцдзæвæн. 
В а х т а н г. Иу хатт — Хыбыртт, иннæ хатт — Хыбыртт... 
Зæгьгæ уын кодтон - фынæйæ гуырд у, тæрын æй хъæуы. 
X ъ а й т ы х ъ. Уый кусынмæ фынæй у. Уæдæ-ма йæм 
æхца исгæйæ кæс. Фæлæ ацы мæй ницы ралухтай. Амарди 
дæ преми. 
М а г о м е т. Уæллæгьи-биллæгьи, Магматы сæр сæтти- 
наг уыди, колхозæй ардæм куы араст, уæд. Цытæ сты адæт- 
тæ? 
Спиридон. Цоппай, мæ зæрддаг! Мидбынаты цоппай! 
Цæй, куыд рауади уæддæр? 
X ы б ы р т т. «Куыд», «куыд»... Æвиппайды хырыз мæр 
ракалд æмæ забойы хъуыры къæрмæгау фæбадт. Скалæм æй, 
зæгьгæ, йæм куыдцæр бавнæлдтам, афтæ бынтондæр фе- 
мæхст, æмæ æрзæтуадзæн ныддæрæсхæрæн. 
А х б у л а т. Æмæ, ард уæ хæдзары бацыд, цæстытæ уыл 
нæ уыд? (Хыбырттæн.) Æви дæ гопп худдарæн къуыдыр у? 
3 у р е т. Фæдзæхсгæ уын куы кодтой лæсæнты тыххæй! 
А р с б е к. Мæн аххос уыди. (Йе згъæр худ фехста, йæ сæр 
— баст.) Мæ сæры цыма тæвд зды уагьд и. Мæ цæстытæ 
атарсты...æмæ... 
Спиридон. Афтæ, афтæ, афтæ... Уайтагъдцæр æй 
зыдтон. Бирæгь йæ кæнон уадзы? Фæлæ уæхæдæг ’вдисæн- 
тæ, æз æй нæ уагьтон. Федтай, бригадир? 
А х б у л а т. Спиридон Фомич, бюрократыл сыкъатæ 
куы заид, уæд дын афонмæ мæныйæстæ уаиккой. 
X ъ а й т ы х ъ. Сыкъаджынты та шахтæмæ нæ уадзынц. 
Спиридон. Æгьгьæд, хъуымыздзых! Куыд уæндыс?... 
X ъ а й т ы х ъ. Æмæ ды куыд уæндыс бирæгь хонын, 
мæлæтæй нæ чи бахызта, уый? 
Спиридон. Уæдæ, уæдæ, сымах мæт æй уыди! Йæхи 
йæ равдисын хъуыд! Йæхи! 
А р с б е к. Уый цъаммар ми у - афтæ хъуыды кæнын! Æз 
дын ахæм... 
А х б у л а т. Арсбек! 
Спиридон. А-га, федтат? Фехъуыстат? Æртхъирæн 
мæм кæны! Сымах - ме ’вдисæн! 
А х б у л а т. Фæлæуут-ма, кæд... Ай та мæнæ нæ нау 
тæнæг доны куы ныссагъд! 
Спиридон. Уыдон иууылдæруæтæлтæгмитæсты! Цы 
хæйрæг нæ тылдта, цæмæ бырыдыстæм уыцы ерысмæ? 
Æндæр кой нал уыд: «Ахбулаты уæйгуытæ», «гуыппырсар- 
62 

ты бригад», «Прометейы фæдонтæ», «хъайтар æфсымæр- 
тæ», æмæ уый æнхъæл чи уыд, афтæ нæ ныххудинаг кæн- 
дзыстут. 
X ъ а й т ы х ъ. Иу ныхасæй, æмбæрзæн байгом, æмæ 
зæрдæхъыггæнгæ фехъуыста дуне: «Байхъусут! Байхъусут! Ра- 
загьды æфсымæрты бригад хæхтимæ уæззау тохы фæстæ æн- 
тыстджынæй... ныссуйтæ ис фыццаг хатт! Зын бауырнæн, 
фæлæ æцæг сау хабар!» 
X ы б ы р т т. Не ’ппæлæн дзырд - комы дзаг, нæ худи- 
наг - бæсты фаг. 
Л е в к о. Ни! Цъиутæ фæззæг фæнымайынц. Тики-так! 
X ы б ы р т т. Оуу, банымадтам сæ, «тики-так», æмæ 
кæуинаг сты. 
Л е в к о. Уæдæ уæ забойы дæ цæссыгтæ тæдзынц? 
X ы б ы р т т. Дæуæн дæр тæдздзысты, фæлæуу, ам ка- 
печчытыл куы хафай, уæд. 
А р с б е к. Капекк нæ, фæлæ капеччы ’рдæг дæр нæ 
раттин дæу хуызæн шахтертыл! Æгьгьæд тъизын у, нал дæ 
фæразæм! 
М а г о м е т. Хъæр нæ хъæуы, Хыбыртт раст у! Цы ми 
кæнæм? Цæмæн хъуыди ардæм цæуын? Куырм гал цъыма- 
рамæ куыд ныббыра, афтæ. Кусæм, кусæм, пайда — нæй. 
Цæуын хъæуы æндæр ранмæ. 
А х б у л а т. Уæууа, мадзура, ау, æмæ ды дæр гæппойтæй 
дæ æви? 
Л е в к о. Мæнæ худæг. Алы ранмæ рагæпп-багæпп, ка- 
печчытыл шахер-махер... 
М а г о м е т. Нæ-æ, Магмат гæппой нæу, уый нæ зоны 
шахер-махер... Магматы æхца кусын хъæуы - хæдзар аразы! 
Хъайтыхъ. Уæллæй, æцæг цыдæр æлгъыст ран у. 
Йарæбын, уæдæ бон нал бадæм, æхсæв нал хуыссæм, ду- 
гьон бæхтау нæ удтæ скъуынæм, уæддæр - дон сыхырнайæ 
хæссæгау. Æндæр ран афонмæ нæ рекорд цæттæ уыдаид. Ам 
та? Уæд зæй, уæд лæсæн, уæд къæрмæг, уæд хæйрæг, уæд 
тæдзынæг, уæд цыхцырæг æмæ алы хæрæджы дымæг. 
X ы б ы р т т. Йарæби, хорз адæм, ныхъхъуытты йæ уа- 
дзæм! 
Спиридон. Афтæ, афтæ. Æгьгъæд у, лæппутæ, ам 
удхар кæнын. Хорз æмæ уыл ницыма ’рцыди. Фæлæ йын 
бирæ хъæуы ахæм æлгъыст ран? Нæ, нæ, нæ, ныртæккæ 
цæуын хицауадмæ, æмæ та йæ сæхгæнæнт! 
А х б у л а т. Æмбисвæндагæй фæстæмæ асирæм? Фæлтау 
нæ амæлæт хуыздæр!.. 
63 

X ы б ы р т т. Оуу, мæнæ... Йарæби, иу хатт дзы дæ бæр- 
зæй куы фæцæйсастай... 
А х б у л а т. 0, асæттæд мæ бæрзæй! Уæддæр мæ ныхас 
уыдзæн! 
X ы б ы р т т. Цымæ афтæ фидарæй цæуыл дарыс дæ 
зæрдæ? 
А х б у л а т. Дæуыл! Мæнæ адоныл! Мæхиуыл! Хъуыдæ- 
берды загьдау, адæймагæй тыхджындæр ницы ис зæххыл! 
Иугæр уый исты сфæнд кодта, зæгьгæ, уæд æй ничи бау- 
ромдзæн! Нæдæр Хуыцау, нæдæр хæйрæджытæ, нæдæр æн- 
дæр исчи! Æз та адæймаг дæн! 
Спиридон; Гъемæ хорз. Уæдæ дæм цы уынаффæ ис, 
«адæймаг»? 
А х б у л а т. Забой йæ къæхтыл слæууын кæнын но- 
гæй! 
Спиридон. Куыд æй лæууын кæныс, схизæн æм куы 
нæй, уæд? 
А х б у л а т. Ис! Æмæ уын æй æз фенын кæндзынæн! 
Спиридон. Тфу... Хивæнды къуыбылой! Дзырд дæм 
цæуылнæ хъары, бригадир куы дæ? 
А х б у л а т. Æмæ бригадирæн уынаффæйы бар нæй? 
Спиридон. Сонт уынаффæты бар нæй. 
X ъ а й т ы х ъ. Сонт хъæбатыртæн зарæм мах сæ ка- 
дыл! 
Спиридон. Нал зарæм, мæ удлæууæн, нал! 
А х б у л а т. Хъæуы сыл зарын! 
С п и р и д о н. Æз та уын афтæ зæгъын, æмæ аивгьуыд- 
той уыцы замантæ. Ис закъон... 
А х б у л а т. Мæнæн мæ закъон - мæ цæсгом! 
Спиридон. Охх-охх-охх, ма кæн, лæппу, ма кæн. 
Бæрзæндты цæргæс дæр тæхы, фæлæ хатгай йæ фазыл дæр 
абыры. 
А х б у л а т. Цæргæс кæддæриддæр цæргæс у! 
Спиридон. Хорз, хорз, хорз, хорз. Тæхгæ уæдæ, тæх- 
гæ. Æз дын мæ ныхас загьтон. Чапаимæ дæхæдæг фидау. 
(Ацыд). 
X ъ а й т ы х ъ. Фæтулы та хъаст кæнынмæ номдзыд 
хылы-мылы. 
А х б у л а т. Афтæ-æ. (Зуретæн.) Дæумæ та куыд кæсы? 
3 у р е т. Тæссаг у тынг! Фæлæ йын афтæ ныууадзæн дæр 
куыд и? 
X ы б ы р т т. Оуу, мæнæ... Йарæби... Стыр хатыр курын, 
фæлæ æз... 
64 

А р с б е к. Цы? Уæвгæ... дæуæн дæ тыхст - фæрсылæй 
куыст! 
X ы б ы р т т. Æз бæркад зæгьын. Иу хатт мæ æрбарра 
кодтат, ныр - нал. Афтæ дæр мæ дзыппыты дымгæ къуыз- 
зитт кæны. 
В а х т а н г. Сайыс, къацо! Тас къуыззитт кæны дæ тæп- 
пуд зæрдæйы. Ацу! 
X ъ а й т ы х ъ. Цу, цу, æнæуый дæр дæуæй нæ хъуг 
æххормаг, нæ гал æгæвдæс. (Хыбыртт ацыд.) Зурет, замма- 
най æрмæг нæ къулы газетæн. Арс, исты-ма йыл афысс. 
А х б у л а т. Цæй, цæут сымах. Райсом раджы - ардæм. 
В а х т а н г. Ва! Куыд райсом? Æмæ райсом иу гыццыл 
чындзæхсæв куы уыдзæн, къацо? 
Хъæлæба, цины, арфæйы ныхæстæ. 
А х б у л а т. О, хæдæгай... Гъемæ сымах — чындзæхсæв- 
мæ, æз та... 
3 у р е т. Ды та цы? 
А х б у л а т. Нæма уын æй зæгъын... 
X ъ а й т ы х ъ. Рæвдздæр, лæппутæ, абон хоккей уыдзæн 
телевизорæй. (Ацыдысты Вахтангимæ). 
3 у р е т. Магомет, дружинæ дæ ма ферох уæд ахсæв. 
М а г о м е т. Ма тæрс. Дзыгьуыр карк, цом. 
Ацыдысты Левкоимæ. 
А х б у л а т. Уæллæй, хорз ын фестут. Æрзæтуадзæн нæ, 
фæлæ... 
А р с б е к (йæ сæр æркъул кодта). Гъа, цæв! 
А х б у л а т (Зуретмæ бакаст). Нæ, цæвгæ нал. Ханты хан 
Зуретханы рæсугъд æмæ йæ бæрзондницыгомаудзинад Ах- 
булат Хураути сæ фидæны чындзæхсæвы кадæн уе ’ппæтæн 
дæр хатыр кæнынц уæ тæригьæдтæ! 
А р с б е к (аджих). Куыд чындзæхсæв? Афтæ тагьд? 
(Хъуыды кæнгæйæ.) Уый хорз... хорз... (Йсехи фембæрста.) 
Арфæ уын кæнын... (Араст). 
Зурет (сусæгæй Ахбулатæн.) Цæмæн ын афтæ... мæс- 
тæймарæгау... 
А х б у л а т. Уæллæй, æцæг, хорз нæ рауад. 
Арсбек (раздсехт). Æри-ма уыцы æрзæтуадзæн... Рæ- 
мудзæг нæ дæн? Чи йæм хъуамæ бавнала мæ разæй? 
А х б у л а т. Нæй! Нырма нæфæразгæ дæ. Уым та... 
А р с б е к. Уый мæ хос у, Ахбулат! Ауадз мæ, курын дæ! 
А х б у л а т. Мæ бон нæу. Æгæр тæссаг у... 
5 Темыраты Давид 
65 

А р с б е к. Гъемæ тынг хорз. Кæд иу сæрхъæнæй фервæ- 
зиккат тагьдцæр, æмæ уæ нал хъыгдарид... Уæддæр Цæргæ- 
сты хохмæ не схиздзынæн æз. Раст уыди Хъуыдæберд — уыцы 
хох мæн хуызæттæн нæу. 
А х б у л а т. Уæдæ афтæ нæ. Иу хатт ма кæрæдзийы бам- 
барæм. Ныртæккæ, мæнæ ам! Æртæйæ дæр зæгьæм... 
А р с б е к. Æмæ ма не ’ртæйы ’хсæн цы зæгьинаг и? Æз 
уый кой нæ кæнын. Фæлæ... (Зуретмæ бакаст). 
3 у р е т. Æз уæ хъыгдарын? Бахатыр кæнут. (Ацыд). 
А х б у л а т. Æййафæм дæ, Зурет. Гъы? 
А р с б е к. Ауадз мæ бригадæй, Ахбулат. 
А х б у л а т. Æгьгьа! Уый та дын ног хабар. Æрбад-ма. Цы 
дæ зæрды ис? 
А р с б е к. Ацæуынмæ хъавын ардыгæй. Бынтондæр. 
А х б у л а т. Кæдæм? 
А р с б е к. Зындæр кæм уа, уырдæм... Кæд искуы æз дæр 
мæ Цæргæсты хох ссарин. Мæ хæлар, цъымарайæ мæ слас- 
тат, лæг мæ рауайын кодтат, фæлæ мæ ницы ’ндавы. Бам- 
бар мæ, Ахбулат, мæнæ мын ам... (йæ риумæ амоны) ныф- 
фидар, æмæ мæ бон нæу йæ срæдувын! Нæу! 
А х б у л а т. Æргом-ма мын зæгь... Дæ зæрдæ мыл истæ- 
мæй худы? 
А р с б е к. Цы?! А-а... уыдис... Фæлæ йæ æрæджиау бам- 
бæрстон. Мæхæдæгæй асхуыстон мæхицæй. Стæй... уарзон- 
дзинадыл сахсæн нæ бакæндзынæ. 
А х б у л а т. Гъемæ, зæгьæм, ардыгæй ацыдтæ... Фæлæ 
дæхицæй та кæдæм фæлидздзынæ? 
А р с б е к. Куы нал æй уынон, уæд кæд æрсабыр 
уаин. 
А х б у л а т. Куы нал æй уынай, уæд дын ноджы зындæр 
уыдзæн. Ай-гъай, дæ бон у ацæуын, фæлæ... Ау, дæ царды 
æндæр ницыуал ис? Де ’мбæлттæ та? Шахтæ та? Куыд сæ 
уадзыс ахæм ахсджиаг сахат? Кæимæ мæ кусын кæныс дард- 
дæр? Кæм ссардзынæн æз дæ къухтæ, дæ хъару, дæ фæл- 
тæрддзинад? Æви мын барæй ахæм ми кæныс?! 
А р с б е к. Ныууадз! 
А х б у л а т. Хъуса, Арс, кæд мæ æцæг дæ хæларыл 
нымайыс, уæд нæ хъуыддаг кæронмæ ахæццæ кæнæм, стæй 
фендзыстæм. Цы зæгьыс? 
А р с б е к. Цæй, афтæ ’хсызгон дзы ницæмæн хъæуын. 
А х б у л а т. Хъæуыс! Мæнæ афтæ! (Йæ хъуырмæ амоны.) 
Курын дæ, Арс, нæ бригады номæй! Табуафси! 
66 

А р с б е к. Нæ зонын, нæ зонын. (Паузæ.) Хъус-ма, 
æрдæгмардæй дæ хъæугæронмæ куы хастон, уæд дæ цымæ 
къардиуæй цæуылнæ асхуыстон? (Ацыд). 
А х б у л а т. Фæлæуу-ма! Уæдæ уый... (Йæ фседыл кæсгæйæ 
баззад). 
Æмбæрзæн 
ÆРТЫККАГ АРХАЙД 
Æстæм ныв 
Культурæйы галуаны раз. Фæсæмбисбон. Хъуысы музыкæ. Адæм рæ- 
сугьд дарæсы хæссынц дидинджытæ, лæвæрттæ, хуынтæ. Фæзынд 
3 у р е т. Кæйдæр агуры, стæй музыкæмæ ныхъхъуыста æмæ хъуыды- 
тыл фæци. Сабыргай йæм бахъуызыд Н а т æ. 
Н а т æ (æвиппайды). Ам та цы ми кæныс? 
3 у р е т. Уауу... фæтæрсын мæ кодтай. 
Н а т æ. Цæй, дæ цæстытæ йæм куы ныуурс сты! Зын- 
дзæни дæ Булатик, ма тæрс. 
3 у р е т. Нæ зонын. Мæ зæрдæ куыддæр бакатай кæны... 
Н а т æ. Цæй, цыма йæ нæ зоныс! Дысон æм нæ хъуыс- 
тай? Æз, дам, уын ахæм чындздзон лæвар ракæндзынæн, 
ахæм... Хуыцау дæсны, цы та ’рхъуыды кодта... Уый та го- 
рæтмæ дæр суайдзæн. 
3 у р е т. Æцæг, æцæг... Уый мæ куы ферох. Æвæццæгæн, 
лæвар агуры. 
Н а т æ. «Æвæццæгæн» нæ, фæлæ о. Цæй, цом, цыдæртæ 
ма нæ бабæлвырд хъæуы. 
3 у р е т. Ыс-с! Фæлæуу-ма! Куыд хорз цæгьды Хъайтыхъ. 
Зæрдæйы хизы раст. 
Н а т æ. Цæуылнæ цæгьдой... Ехх, æз сын фенын кодта- 
ин, Цæргæсты хохмæ куыд хизын хъæуы, уый! Фæлæ ма- 
радз фесгуых мæ ницæййаг куысты! 
3 ур е т. Цæй, цæй, дæуæн дæр чысыл не ’нтысы, мый- 
йаг. (Исе майданмæ йын амоны). 
Н а т æ. Алæ стæ... Мæнæ, кæмæн æнтысы, уыдон. Ахæм 
уавæры, ахæм æмгъуыдмæ... 
3 у р е т. Бæргæ хорз уыдысты сæ хъуыддæгтæ, фæлæ... 
зноны хабар... Сæдæгай тоннæтæ æрцауындзæг сты æрхауы- 
нæввонг, æмæ сæм бавналæн ничердыгæй ис. Цалынмæ уыцы 
уавæрæй фервæзой, уæдмæ цас ныффæстиат уыдзысты, цас! 
Стæй та сæм уый фæстæ дæр цы кæсы, мæгьа. 
67 

Н а т æ. Афтæ у шахтеры куыст, мæ зынаргъ. Цæй, исты 
та æрхъуыды кæндзысты. Ахæм бригадир сын ис. 
3 у р е т. Йæ уд æм æгæр уæлдай у. Сонтæй лæгæрды кæ- 
дæмфæнды дæр. Дæ фыд та ма йын алывыд фæкалы. 
Н а т æ. Нæ йæ ’мбарын, цæуылнæ йæ уарзы? 
3 у р е т. Булат дæр æнæнцой у. Æгæр бирæ домы адæмæй 
дæр, йæхицæй дæр. Ахæмты та се ’ппæт нæ фæуарзынц, 
Натæ. 
Н а т æ. Уæлдайдæр та мæ фыд. Æдзæстуарзон, æнæууæнк. 
Йæхи цард нæ рауад, æмæ йæ фырхæлæгæй схъæхъхъаг ис 
бынтондæр. Тæригьæд ын кæнын. 
3 у р е т. Наточкæ, мæ зынаргь, бафидау йемæ. Уæддæр 
дæ фыд у. 
Н а т æ. Нæу! Мæ фыд нæу! Фæлæ, дæхи загъдау, адæй- 
маг уæддæр у. Ныр цыма чысыл тайын байдыдта. Пенсимæ 
цæуы. Иæхæдæг. Кæдæй-уæдæй йæм бахъардта йæ уавæр. 
3 у р е т (иæ цин æмбæхсгæйæ). Æцæг? Æмæ йæ бынатмæ та 
кæй? 
Н а т æ. Ахбулаты зæгъынц. Æхсызгон дын у? 
3 у р е т. Уæдæ мын нæу? 
Н а т æ. Мæнæн дæр. Ахæм хицауимæ зæхх иннæрдæм 
дæр ахуынкъ кæниккам! А-гьа? Æвæдза, амондджын дæ, 
Зурет. 
3 у р е т. Кæс-кæс-кæс! Æмæ дæхи Вахтушæ цауддæр у 
уымæй? 
Н а т æ. Ой, абарстай сæ! Уæвгæ, уымæн дæр ницы у. 
Куыстуарзаг, хæларзæрдæ, хъæлдзæг, афтæ нæу? А-гьа. Æцæг 
булæмæргъау æгæр адджын цъыбар-цъыбур кæны. 
3 у р е т. Æмæ уый хорз куы у, Наточкæ! Иттæг хорз! 
Уæдæ мæнæ махонау? Дзурын дæр нæ зоны. 
Н а т æ (къахæгау). Батæ кæнын дæр. 
3 у р е т. Нæ зоны! Бауырнæд дæ! Зæрдиагæй зæгьын! 
Н а т æ. Ой, мамочки, мæнæ куыд стыхсти! Æнæмæт 
у, ууыл тагьд ацахуыр вæййынц. Мæнон дæр афтæ уыд. 
Ныр та... 
Хъайтыхъ (рауад клубæй аккордеонимæ). Уыдзæн! 
Уыдзæн зарæг, сомы уын кæнын! 
Н а т æ. Цавæр зарæг та? 
X ъ а й т ы х ъ. Цæргæсты ’фсымæрты! — Цыртдзæвæны 
байгомы бонмæ. 
3 у р е т. Хъус-ма, æмæ йæ кæд гом кæнынц, кæд? Ныри- 
дæгæн, дам, цæттæ у, куы зæгьынц. 
X ъ а й т ы х ъ. Куыннæ стæй! Кæм и нырма йæ цæттæ! 
68 

3 у р е т. Уæдæ уæдмæ кæд сымах дæр фæрæвдз уаиккат. 
X ъ а й т ы х ъ. Иугæр Булат загьта, уæд æй куы зоныс. 
3 у р е т. Диссæгтæ! Хатгай мæм афтæ фæкæсы, цыма 
уыцы монумент ныртæккæ ракетæйау стæхдзæн, æмæ йæ 
уромæг уромын нал бафæраздзæн. 
Н а т æ. Ракетæ нæ, фæлæ цæргæс. Йæ нымæты фæдджи- 
тæ — раст тыгъд базыртæ. 
3 у р е т. Æвæдза, диссагыл дис ничиуал кæны, уыййед- 
дæмæ-иу хох æрмæстдæр аргъæутты фестад лæг. Ам та - 
царды! 
X ъ а й т ы х ъ. Адæмы ном æфсад у! Сæ хъару та æгæрон! 
3 у р е т. Æцæг стæм æфсад. Иу бон кастæ, фæсте куыд 
ничиуал баззад. Хъуыдæберд та инæларау фæлгæсыд «хæсты 
быдырмæ». 
Хъайтыхъ. Лæг нæ, фæлæ къæдзæх. 
3 у р е т. Мах та йыл дис кодтам, уым иунæгæй куыд 
фæцард, зæгьгæ. Ахæм уæйыг дурты бын дæр фæцæрдзæн. 
X ъ а й т ы х ъ. Ай-гъай, фæцæрдзæн. Дурты ’взаг æмба- 
ры, ивы сын сæ хуыз. 
Н а т æ. О, фæлæ иунæгæй... нæ йæ ’мбарын, цæуылнæ 
комы хъæумæ? 
X ъ а й т ы х ъ. Мæ хъæбултæй, дам, мæ чи фæхицæн 
кæна, ахæм закъон нæй. 
Н а т æ. Æмæ куы нал сты... 
X ъ а й т ы х ъ. Сты, Натæ, сты. Ныййарæгæн йæ хъæбул 
йемæ ис æдзухдæр - мард уа, æгас уа, уæддæр. Суанг ма йæ 
дарæс дæр нæ ивы, кæд куысты рæстæг, æндæр... Лæппу- 
тæн, дам, фæндараст цы дарæсы загьтон, æгас цу дæр, дам, 
сын хъуамæ уым зæгьон. 
В а х т а н г (æрбацыд). Рæвдздæр, фæсивæд! Дуне уазджы- 
тæ... Зæрондæй, ногæй базмæлыдысты, фæскомцæдисон 
чындзæхсæв, дам, фенæм. 
X ъ а й т ы х ъ. Мах цæтгæ стæм, къацо. Фæлæ дæ къухыл- 
хæцæг кæм ис? 
В а х т а н г. Нæма фæзынд? Вай-ме! 
X ъ а й т ы х ъ. Нæ дын загьтон, мæхи мын скæн, зæгъгæ! 
В а х т а н г. Бузныг, мæ зынаргь. О, ды дæр — ме ’фсы- 
мæр. Фæлæ уый хистæр у. Денджызы загьтам кæнгæ ’фсы- 
мæртæ. Иу хатт мæлæтæй тыххæй куы фервæзтыстæм, уæд. 
Ард бахордтам, куыд никуыуал фæхицæн уыдзыстæм... Æмæ 
уыдæттæ... Ау, уæдæ кæм уа? 
Хъайтыхъ. Нæхимæ нал бауадтæ? 
В а х т а н г. Ныртæккæ уым уыдтæн. Раджы, дам, куы 
69 

ацыд... Деда-джан нæм æнхъæлмæ кæсы. Йæ фынгтæ цæттæ. 
Уым, дам, цыфæнды дæр кæнут, фæлæ мæ чындзыл хъуа- 
мæ мæ хæдзары бацин кæнон æз. (Натæйæн.) О, хæдæгай, 
мæнæ дын уый та Арсбеджы лæвар, чындз! (Дæтты йæм 
нысыл тыхтон). 
Н а т æ. Стыр бузныг, фæлæ ма йæхæдæг кæм ис? 
В а х т а н г. Аивгъуыдта автобусы лæууæнмæ. 
Н а т æ. Цæмæн? 
В а х т а н г. Куыд цæмæн? Цæугæ кæны Чиатуры шахтæ- 
мæ. Ау, нæ йæ зонут? Уæдæ мын афтæ куы загьта... 
3 у р е т. Чиатурмæ, зæгъыс? 
В а х т а н г. О, мæ мад уым цæры. Фæлæ тагьд ардæм 
ралидздзæн. Сразы йæ кодтам Булатимæ. Æмæ уал нæ хæ- 
дзары цæрдзæн. 
3 у р е т (сабырæй). Уæдæ мын абон хæрзбон куы загьта... 
Æз та... 
Л е в к о (хъæлæс). Фæлæуу чысыл! Хауы! 
X ъ а й т ы х ъ. Æрбацæуынц Сæдти æмæ Бæдти. Адон 
кæрæдзийæн æлхыскъæй цы кæнынц! 
В а х т а н г. Афтæмæй та æгьнæг æмæ сæхтæг. 
М а г о м е т æмæ Л е в к о æрбахастой цыдæр лæвар 
гæххæттын къоппы. 
М а г о м е т. Вахтанг! Мæнæ ацы лæвар... 
Л е в к о. Наточкæ! Нæ бригады номæй... 
М а г о м е т. Дзыгъуыр карк! 
Л е в к о. Гуыдыр. 
М а г о м е т. Иу ныхасæй, амондджын ут! (Сæ къухтæ 
сын исы). 
Л е в к о. Агурын, агурын — бригадир нæй. 
Н а т æ. Æмæ цы хабар у? Писмо та нæ райстай? 
3 у р е т. Иугæр хъæлдзæг у, уæд ма йæ цы фæрсыс? 
М а г о м е т. Зæгъæм сын æй, Дзыгьуыр карк? Фидауын- 
мæ цæуæм. 
3 у р е т. Æцæг? Сразы сты? Арфæ дын кæнын, Левушкæ! 
Мæ зынаргь! 
М а г о м е т. Уæй, тæфæрфæс ын хъæуы! Лæг йæхи 
сафы! 
Вахтанг. Райсом ацæудзыстæм, Левко. Чапай дæр 
немæ. Йæхи «Волгæ»-йы. 
X ъ а й т ы х ъ. Ауай, ауай, стæй дæ бынтондæр ацæу-цæу 
кæндзæн. 
70 

Л е в к о. Кус-ма, циу «ацæу-цæу»? 
X ъ а й т ы х ъ. «Ацæу-цæу» — ома, дай-дай, бынтондæр, 
горæтмæ, цæрынмæ. 
Л е в к о. Ни! Йæхæдæг ардæм ацæу-цæу кæнæд. Ахуыр 
кæнын изæрон скъолайы, уый фæстæ та хæххон мастерыл. 
Тики-так! 
М а г о м е т. Мастер - ды? Уæллæгьи, хæрæджы къæлæ- 
уæй бæх нæ рауайдзæн. 
Л е в к о. Дæхæдæг кæлæу! Æз уыдзынæн мастер, Маго- 
мет-пехуымпар! 
М а г о м е т. Дзыгъуыр карк! 
Л е в к о. Гуыдыр! 
X ы б ы р т т (æрбацыд). Стыр хатыр курын... О, чын- 
дзæхсæвы арфæтæ уын кæнын. Гм... Йарæби, цы мын кæ- 
нут, лæппутæ? Булат мын зæрдæ куы бавæрдта. Фæлæ-ма, 
дам, сымахæй уыдон бафæрс. 
X ъ а й т ы х ъ. Уæдæ ма йын цы гæнæн уыди! Уæхсты 
фындзыл æй куы бакодтай, уæд... 
X ы б ы р т т. Мæ фыдыстæн, мæ дзыхы комдзаг нал 
цæуы. 
В а х т а н г. Вай-ме! Куыд смæллæг, мæгуырæг. Рæсийын 
байдыдта фырæххормагæй. 
X ы б ы р т т. Нæ усбирæгь æдзух богьдабитæ кæны: 
«æри», «æри». Йæ зынг ахуысса! Æмæ æз дæр... 
Хъайтыхъ (зарæгау). Нæ дæ хъуыди Цæмæнхъуыдмæ 
мидæгмой кæнын. Ныр ын, Хыбыртт, цæрæнбонты хыбыртг- 
хыбыртг кæн. 
X ы б ы р т т. Фæлæуу, ныр æй æрцахуыр кæндзынæн. 
Æрмæст мын ныббарут! Мæ бон нæу æнæ сымах, кæд мæм 
æдзух хæцгæ кæнут, уæддæр. 
3 у р е т. Мæнмæ гæсгæ, цыдæртæ бамбæрста, лæппутæ. 
Фæкæсын æм хъæуы. Цæмæнхъуыдæн дæр æгьгьæд у уынг- 
ты чепчыгьо кæнын. Исты куыстыл ныххæцæд. 
В а х т а н г (Хыбырттæн). Хинæйдзаг дæ, къацо! Ахæм 
бон дын чи зæгьдзæн «нæ»? Æри-ма дæ къух - абонæй фæ- 
стæмæ мæ рады кусдзынæ! 
Разыйы хъæлæстæ. Æрбайхъуыст зарæг. 
X ъ а й т ы х ъ. А-гьа! Хъусут? Уазджытæ ’рбацæуынц! Уæ 
бынæттæм, рæвдз! 
В а х т а н г. Фæлæуу! Кæдæм? Уазджытæн хъуамæ ам 
зæгъæм «æгас цу». Кафгæ кæндзыстæм! Заргæ кæндзыстæм! 
Уый фæстæ — мидæмæ... Цæгъдгæ, Хъайтыхъ! 
71 

X ъ а й т ы х ъ. Нæ мæ ’вдæлы, Вахтушæ, мидæгæй ма 
фæкæсын хъæуы. 
Н а т æ. Цæгьдгæ, артист, ма мæ мæсты кæн... 
Хъайтыхъ. О сылгоймаг, æрдзы налат сфæлдыст, ба- 
састай мæ ды! (Аккорд.) Цин кæн ме ’нæбары цагъдыл! 
(Аккорд.) Æмбæрзæн — оп-па, чындзæхсæв райдыдта! 
(Цсегъды). 
Н а т æ. Тю! Алæ-ма, кæд хъарджытæ нæ кæныс! (Исы 
йын йæ фæндыр, ирггъды). 
В а х т а н г. Ай, молодец! Ахъæлдзæг-ма кæн дæ сæрыхи- 
цауы, шен генацвале! Акæн-ма чындзæхсæвы лæварæн иу 
гуырдзиаг зарæг! 
Натæ цæгьды æмæ гуырдзиаг зарæг кæны, Вахтанг кафы. 
Л е в к о. Натæ! Наточкæ! Мæнæн дæр чындзæхсæв уы- 
дзæн. Мæн дæр лæвар кæуы! 
Натæ цæгьды украинаг цагьд. Стæй Магометмæ бацыд æмæ 
рахызт мæхъхъæлон цагьдмæ. 
М а г о м е т. Хорз у! 
Л е в к о. Федтай? Ды та лидзгæ кæныс кæдæмдæр. Цæ- 
мæн? 
М а г о м е т. Уæллæгьи — нæ зонын... Куыст — хæрх, кад — 
къубалмæ, æхца - фаг! Цы ма вæййы! Цæй, фендзыстæм! 
Л е в к о. Кæдæй-уæдæй! Æри дæ кух! (Къухист.) Æлкив- 
гæ нæ кæуы! Уауу! Кыдзы-кыдзы! 
М а г о м е т. Гъей, гъей, ма кæн, Дзыгьуыр карк! 
Хъазт стыхджын. Адæм æмбырд кæнынц. Æвиппайды хъазты астæу 
фæмидæг А р с б е к. Исдуг сдзурын нæ фæразы. Иууылдæр 
фæхъус сты. 
А р с б е к. Ахбулат... Булат... æрзæткъахæны... фæмард! 
Иууылдæр сагьдауæй аззадысты. 
Æм бæрзæн 
Фарæстæмныв 
Цæргæсты хох. Цырты къæдзæх бынтондæр адæймагхуыз фæци. Хъуы- 
сы адæмы хъæлæба, æфсæйнæгты зыланг, дурты гыбар-гыбур, хат- 
гай — чысыл срæмыгьдтытæ. Рæстæгæй-рæстæгмæ фæзынынц адæм 
æд кусæнгæрзтæ кæнæ исты аразæн æрмæгимæ. 
72 

В а х т а н г (рацыд, хьоер кæны). Левко! Рябченко/^Фæзб/нд 
Левко.) Ам хъуыддаг рæвдз у! Ныр та ардыгæй комкоммæ 
шахтæмæ. Марадз, фæсивæдæн зæгь. 
Л е в к о ацыд. 
Н а т æ (æрбацыд). Хъус-ма, Вахтушæ, уыцы чызгмæ фæ- 
кæсут... Бынтондæр йæхи куы бахордта, мæгуырæг. Æрхъуы- 
ды кæнут исты. 
В а х т а н г. Цы, цы, Натæ? Цы йын зæгъон? 
Н а т æ. Омæ бригадир куы дæ. Афонмæ та Булат... 
В а х т а н г. Æгьгьæд! Цæй бригадир дæн æз уый фæстæ? 
(Сабырдæр.) Ныббар, Ната-джан, мæ бон нæу уый тыххæй 
ныхас кæнын, нæу. Бамбарут... 
X ы б ы р т т (рауыд). Цæй-ма, Булат... Оуу, мæнæ... Уый 
æрцыдмæ фæцæр. Иарæби, æрæджы нын кæны. 
В а х т а н г. Фæлæуу, Хыбыртт. Абон радыгай нал кусæм, 
къацо. Иууылдæр иумæ цæуæм. Ныртæккæ. 
М а г о м е т (рацыд). Шахтæмæ? Цæугæ, Ната-джан, 
дæхæдæг ын исты... Сымах сылгоймæгтæ... 
Рацыд 3 у р е т, дардгомау æрбадт æмæ хъуыдыты аныгьуылд. 
Н а т æ (Зуретæн). Нæ хъæуы афтæ, мæ зынаргь, нæ 
хъæуы! Нæй афтæ гæнæн! Нæй! Цы нæ ’рцæуы царды, æмæ 
уæд... Хъуыдæбердмæ-ма кæс... Уый куы бафæрæзта. Нæ, нæ, 
мæнæ дын не ’мбæлтты раз зæгьын: ныр дыууæ мæйы ра- 
цыд, æмæ дын афон у иу чысыл... 
3 у р е т. Дыууæ мæйы æмæ фараст боны, Натæ. (Ныдж- 
джих). 
Ахбулаты хъæлæс. Гъемæ сымах чындзæхсæвмæ, 
æз та... 
Зуреты хъæлæс. Ды та цы? 
Ахбулаты хъæлæс. Æз та... гм... нæма уын æй 
зæгъын. 
3 у р е т. Куыд нæ йæ бамбæрстон, мæ зæрдæ йæхи къул- 
тыл куы хоста?! Куыд нæ йæ баурæдтон?! 
В а х т а н г. Ва! Æмæ уымæн бауромæн уыд? Нæ-иу æм 
хъуыстай: «О, асæттæд мæ бæрзæй, уæддæр мæ ныхас уы- 
дзæн!» 
Алырдыгæй æрбацыдысты Левко, Хъайтыхъ, Арсбек. 
В а х т а н г (йсе цсест сыл ахаста, стсей къæдзæхмæ ныдж- 
джих). Цæргæсты хох! Ахбулаты бæллиц! 
73 

Ахбулаты хъæлæс. Фæлæ уын æз фенын кæндзы- 
нæн, мæ ныхæстæ сæнттæ кæй не сты, уый. 
В а х т а н г. Не сты, къацо, не сты! Сæххæст ис дæ 
бæллиц! Цæргæсты хохыл стæм! Фыццаг бынат дæр бацахс- 
там, уæдæ! Арфæ дын кæнын, Булат! 
3 у р е т. Уый фæстæ - кадджын æмбырд... Коммунистон 
фæллойы бригады ном... Ды та... Нæ, нæ, нæ мæ уырны! 
Н а т æ. Зурет! 
Ахбулаты хъæлæс. Æндæр гæнæн нын нæй, куыд 
нæ йæ ’мбарут? Кæнæ уыцы шахтæ, кæнæ худинаг! 
Н а т æ. Не ’руагьтай худинаг, Булат! Ныхас загьтай æмæ 
йæ бакодтай. Ноджыдæр ма иу хатт мæхи цæстытæй федтон 
адæймаджы æгæрон хъару! Бузныг, адæймаг! 
Арсбек фæцæйцыд, стæй æрлæууыд æмæ иу ранмæ нымдзаст. 
Ахбулаты хъæлæс. Хъуса, Арс, кæд мæ æцæг дæ 
хæларыл нымайыс, уæд нæ хъуыддаг кæронмæ ахæццæ кæ- 
нæм, стæй фендзыстæм. Цы зæгъыс? 
А р с б е к. Цы ма зæгъон, Булат... Ард дын хæрын... 
Л е в к о. Æз дæр! Тики-так, бригадир! Тики-так, Булат! 
Цом, Магомет. 
Ахбулаты хъæлæс. Уæууа, мадзура, ау, æмæ ды 
дæр гæппойтæй дæ æви? 
М а г о м е т. Нæ-æ, бригадир! Уæллæгьи-биллæгьи, Ма- 
гомет никæдæм цæуы! Магомет ам кæны хæдзар! Дæ брига- 
ды кусдзæн кæддæриддæр! Лыг у! 
X ы б ы р т т. Йарæби... 
Ахбулаты хъæлæс. Куыд нæ дæм хъары - дугъы 
уайæм нæ рæстæгимæ æмæ хъуамæ йæ разæй фæуæм! 
X ы б ы р т т. Бæргæ мæм бахъардта, фæлæ ма дæ мæхи- 
уыл куыд баууæндын кæнон? 
X ъ а й т ы х ъ. Кусгæ, кусгæ! Æрмæстдæр кусгæ æнæрын- 
цойæ! Кæннод лæг сæрра уыдзæни! Цырты хабар фехъуыс- 
тат? Райсом æй гом кæнынц. 
Ахбулаты хъæлæс. Мæхи дæр амардзынæн, 
уæддæр хъуамæ уыцы бон нæ шахтæ фыццаг æрзæт радта 
Дзæйнæты лæгæтæй. 
В а х т а н г. Абон иууылдæр кусгæ кæндзыстæм. Чи зоны, 
ахсæв дæр. Цалынмæ йæ фæуæм, уæдмæ. Æндæр гæнæн нæй, 
уымæн æмæ... Иу ныхасæй... бригадиры уынаффæ уæ нæ 
ферох? Райсом ам, Цæргæсты хохыл, цыртдзæвæн куы бай- 
гом кæной, уæд хъуамæ мах дæр... 
74 

Хъуыдæберд. Нæ! (Рацыд.) Цыртдзæвæн нæма 
байгом уыдзæн. Уымæн æмæ... Ау, мæрдтæй мæ чи раздæх- 
та, уымæн йæхи та уырдæм ауадзон? Нæ, мæ хуртæ, нæ! 
Хъуамæ ма мæ хъæбулты фарсмæ ноджыдæр иу цырт са- 
майон! Мæхи къухтæй! Уыдонау мын хъæбулы ад чи кодта, 
йæхи адæмы хорздзинадыл чи радта, гье уымæн. Цæргæсты 
хохмæ бæллыд æмæ базырджын сси нæ мыггаджы сæр Цæр- 
гæсы хуызæн; уыйау æвирхъау тохы бацыд æрдзы тыхтимæ 
æмæ сæ басаста! Райста Дзæйнæты туг Фыдбылызты зинæй! 
Байста хуыцæутты хæзнадон æмæ йæ, Амраны æхсидавау, 
радта адæмæн. Æмæ адæймаг йæхи сæрыстыр, сыгьдæг цæс- 
гомæй дзыллæты амондыл нывондæн куы ’рхæссы, уæд уый 
кувын аккаг у, мæ хуртæ. Ахбулаты уд уыцы хохыл баззад 
æмæ хъуамæ уым цæра æнустæм. 
/Ем бæрзæн 
1975 зз 

АЛАНТИ НАНА 
Нифсдæттæг трагеди 
Дууæ архаОди æма авд фæззинди 
АРХАЙГУТÆ 
Хъайтар - Алайнаг æфсади балхонтæй 
Хорческæ -æ уарзон 
Т и м у р — эмир 
Ю с у п-х а н - Тимури æфсади хестæртæй 
Т а з а р - Хорчески æнсувæр 
Будзула - цауæйнон 
X ъ а р а-С а у 
Б а х о р - иуазгутæ 
Б а з у г - 15-анздзуд 
А ц æ - 12-анздзуд 
0 р а з - 10-анздзуд 
С а у-С а т æ г - 14-анздзуд 
Е с т а р - 12-анздзуд 
Б а с е т - 10 анздзуд 
Г а г а - 6-7-анздзуд 
1-агуосæ 
2-аг уосæ 
3-аг уосæ 
4-аг уосæ 
Тугьдонтæ, фæсевæд, сувæллæнтгæ, нукертæ. 
Архайд цæуй XIV æноси кæрон æма ХУ-аг æноси райдайæни. 
ФИЦЦАГАРХАЙД 
Фиццаг фæззинд 
Кæсæн зали рохс æрминæг æй. Оркестри цагьди игъусуй гьарæнгæ, 
богь-богь. Байгон æй устур æмбæрзæн. Гъазæн æмбæрзæнбæл сабур- 
гай лæсунцæ сау мегьтæ. Хæстæгæй-хæстæгдæр кæнуй бæхгин æфса- 
ди унæр, тох, адæми хъæлæба, сонт гьæртæ: «Маргæ! Тох! Мæлæт!», 
тарст фæдес, æнхъерæнтæ, æлгъиститæ, цæфти гъæрзун, еуæй- 
еу хатт - бæхти мур-мур, уæртити гуппитæ, церхъити зæлланг æма 
цъинггитæ, сувæллæнтти кæун. Истухгин æнцæ устур тугъди гæбар- 
76 

губур æма музыкæ, уæдта æвеппайди фескъудæнцæ. Æрмæст ма ай- 
дагь еунæг гъæлæс гьарæнгæгæнæгау дæргьвæтин зард кæнуй. Фæз- 
зиндтæнцæ силгоймæгтæ сау дарæси, бæгьæнсарæй, цæунцæ сæ сæртæ 
ма сæ уæргутæ хуайгæй. 
1-а г у о с æ. Тогуарæн никкодта, тогуарæн, хуарз адæм! 
0 мæ бон! 
И н н е т æ (еумæ). О сау бон, сæрисæфти бон! О сау бон, 
сæрисæфти бон! 
2-а г у о с æ. О, тухгин æма сæрустур алантæ, хуæрз бун 
ку бацайтæ, лæгæй-лæг хуæздæрæй, о мæ бон! 
И н н е т æ. О сау бон, сæрисæфти бон! 0 сау бон, сæри- 
сæфти бон! 
3-а г у о с æ. Уæ уарзон хъæболтæн, æфсæнцъух берæгь- 
тæ сæ тог ниуазунцæ, ой! Сау халæнттæ син æнæнигæдæй 
сæ цæститæ къахунцæ, ой! 
И н н е т æ. О сау бон, сæрисæфти бон! 0 сау бон, сæри- 
сæфти бон! 
4-а г у о с æ. Арв сæбæл неуй, зæнхæ дзиназуй, ой! 
Сумах дæр никкотæ, хуарз адæм, никкотæ, ой, мæ бон! 
И н н е т æ. О сау бон, сæрисæфти бон! О сау бон, сæри- 
сæфти бон! 
1-а г у о с æ (æ иргнгтæ арвмæ ивазгсей). Ци дин кодтан, 
Хуцау?! Цæмæн нæ ралгъистай? Цæмæн исафис аланти 
муггаг?! 
Арв ферттивта æма ниггур-гур кодта. 
Г ъ æ л æ с. Кæрæдзебæл нæ хуæцетæ! 
Азæлгæ рандæй «Нæ хуæцетæ...» Идарддæрæй «Хуæцетæ». Оркестри 
тухгин аккорд. Силгоймæгтæ фæййаууон æнцæ. Байгон æй дуккаг 
æмбæрзæн. Фæррохсдæр æй. 
Разиндтæй фæстугьди æверхъау будур. Идард кæмидæр содзунцæ гьæу- 
тæ, гьæдтæ. Сæ фæсте хъуæцæ æма мегъи аууонæй фæззинунцæ 
хуæнхтæ. Бустæги хæстæг - цæфтæ, мæрдтæ, æрдæгсугьд бæлæстæ... Еу 
рауæнмæ рохси цъиртг фæккомкоммæй æма си базмалдæй цæф тугь- 
дон, туххæй рабадтæй æма разиндтæй Хъайтар, æ сæри тог кæлуй. 
X ъ а й т а р. Нæ-æ! Сæргубурæй нæ фæиндзинайтæ мах! 
Некæд! Мæлгæй дæр нæ! (Кæсуй аплирдæмæ.) Цитæ нин 
бакодтонцæ! Цæмæн? (Кæмæдæр фæккомкоммæй.) Е бабæй 
ци... У-у, тогмондаг сирдтæ, нæма бафсастайтæ?! Æрбацæ- 
уй! Рауай, рауай! (Фат æрцæттæ кодта.) Дæу фагæ ма 
уæддæр дæн! 
Æрбазиндтæй сау æндарг. 
77 

Æ н д а р г. Кæми уа, мадта? Адирдигæй ку адтæй? Кæс- 
гæ имæ ку кодтон, се ’хсæнти размæ куд лæгæрста, уомæ... 
Æ мард ма ин уæдцæр ку фæуидтайнæ, Хуцау! 
X ъ а й т а р (гъæр имæ кæнуй). У-у, сау халон, мæрдтæмæ 
деголæ кæнис? (Фæймæ гъавта). 
Æ н д а р г (сонт гъæр). Ма фехсæ! Æз дæн! 
X ъ а й т а р. Хорческæ! 
Хорческæ. Хъайтар! (Баймæ уадæй.) Æгас дæ?! Мæ 
зинаргъ! Мæхе Хъайтар! (Рæвдауй æй.) Фæйнæгфарс дæ ку 
худтонцæ... Куд син бакумдтай? 
X ъ а й т а р. Бæргæ сæ фæккарстон, фал æгæр берæ 
адтæнцæ. Уæдта син нæхе ’рдигæй дæр хъозонтæ фæцæй. (Æхе 
исивазта.) Уæйæгæнæг куйтæ! Ехх, уони... сæ бунат зин- 
дони!.. 
Хорческæ. Сабур, сабур! Тæссаг æй ами тæккæ 
фæндаггæрон. Хæстæг æнцæ нурма... Цæуæн ардигæй... Дæхе 
бааууон кæнæ! 
X ъ а й т а р. Цæугæ? Нæ, Хорческæ, ледзун ахур нæ дæн! 
Хорческæ. Ледзгæ цæмæн? Æрмæстдæр, цалинмæ дæ 
къæхтæбæл ислæууай... 
X ъ а й т а р. Нæбал ес къæхтæ, мæ уæргутæ мин ниммо- 
рæ кодтонцæ! 
Хорческæ. Æверхъау миуæ! 
X ъ а й т а р. Сæ уарзон миуæ! Тсс! Кадæр фæззиндтæй! 
1-а г у о с æ (рацудæй). Хъиамæти бон искодта! Дуйне 
исæфуй! Дуйне бабунæй! Фал, барæнтæ, агъуд берæгътæ! 
(Кæмæдæр æвзедуй, рандæй). 
Б а з у г (æ фæдбæл ласуй Естари). Тагъддæр! Фезмæлæ 
тагьддæр, кизгæ! 
X ъ а й т а р. Биццеу! Барæнтæ, кизгæ! 
Б æ з у г. Нæ, нæ! (Фæлледзунцæ.) 
2-а г у о с æ (фæззиндтæй, æ гъæбеси сувæллон). Сау ха- 
лæнттæ! Сау халæнттæ! (Рандæй). 
Хорческæ. Бабун æнцæ адæм! Уæ, Хуцау, батæре- 
гъæд кæнæ! Гъæйдæ цæуæн ести амалæй! 
X ъ а й т а р. Фæйнæгфарс Хъайтар гьæуама тугъди буду- 
ри исеса æ уод! 
3-а г у о с æ (раиудæй сувæллони къохбæл хуæцгæ). Ма 
тæрсæ, ма тæрсæ, мæ къона, нæбал нæ иссердзæнæнцæ! 
Цæуæн! (Рандæй). 
Хорческæ. Мадта уæд æз дæр дæ хæццæ... дæ фарсмæ 
уодзæнæн! 
X ъ а й т а р. Нæ! Дæуæн æндæр æй де ’ихæс... Дзæбæх 
мæмæ байгъосæ. Мæнæн... мæ цард фæцæй, фал ду... 
78 

Хорческæ. Нæ фæцæй, нæ! Уæд æз дæр гьæуама... 
X ъ а й т а р. Ду гьæуама рандæ уай... (Хорнескæ цидæр 
исцсейдзурдта.) Барæнæ, бамæ уадзæ... бери фагæ нæбал 
дæн... æз... 
Хорческæ. Æма æз ба? 
X ъ а й т а р. Ду ба... ду гьæуама рандæ уай! Æрмæст 
еунæгæй нæ! Сувæллæнттæ!.. Æртгити сæ фæккалдтонцæ! Ка 
ма си раервазтæй, етæ ба тарстæй, æвæгæсæгæй ниххæлеу 
æнцæ, исæфунцæ, алирдæмæ ледзунцæ...Æрсæ ’мбурд кæнæ! 
Хуæнхтæмæ сæ кæнгæ! Басæ римæхсæ! 
Хорческæ. Ци син кæндзæнæн?! Силгоймаг дæн, 
Хъайтар! 
X ъ а й т а р. Дæ хъаурæ дæр гьеууой медæгæ ’й! Уони 
гьæуй мадæ! Ма бауадзæ исæскъунун Аланти уедагæ! Гъæуа- 
ма ма фæууæн нæ фудголти фæндæуагæ! Гъæуама фæййер- 
вæзонцæ! Игьосис, Хорческæ! Етæ ’нцæ нæ федæн! Уонæй 
бабæй райдайдзæнæй нæ муггаг! Нæуæгæй райгас уодзæй 
нæ бæстæ! Етæ ’нцæ нæ нифс, нæ исомбони хъаурæ æма 
гьæуама зононцæ сæ фиддæлти нæргæ кадæ! Уæдта син гъæ- 
уама зононцæ сæ кæуйнаг фесæфт! Цæмæн? Æмвæндæ, зæгь- 
гæ, на ’дтæнцæ, æмзунд... Ехх, барæн... мæ сæр... барæнæ, 
мæлæт... Ци фæдтæ, Хорческæ... Мæ цæститæ... Зæгъдзæнæ 
син... Гъæуай, зæгъæ кæнтæ фидибæстæ... сæребарæ... лæги 
ном... балæдæрдтæ, Хорческæ?! 
Хорческæ. Балæдæрдтæн, Хъайтар: 
— Фидибæстæ, сæребарæ, лæги ном! 
X ъ а й т а р. Ду уодзæнæ уæлæбæл... мæ зунд, мæ нифс, 
мæ кадæ... Ард, ард бахуæрæ... мæ фæдзæхст мин ке... (Идар- 
дæй игьусуй сема хæстæгдæр кæнуй гъсер: «Эмир, Эмир!» Бай- 
гъуста.) Æрбацæунцæ! (Еуварсæрдæмæ.) Цæй рæуаги æй 
рарветон (Хорческæн.) Дон! Цо, дон мин райагорæ! 
Хорческæ. Нуртæккæ раердзæнæн! (Фæййаууон æй.) 
X ъ а й т а р. Мæ кард! (Церхь æриреттæ кодта.) 
Æрбахæстæг æй бæхти къæхти гьæр. Фæгьгьос æй. Фæззиндтæнцæ 
дууæ нукери, уæдта Ю с у п-Х а н. Аллирдæмæ рагьæуай 
кодта, æ зонгутæбæл æрхаудтæй. Рацудæй Т и м у р. 
Юсуп-Хан. О ханти-хан! О дун-дуйнети Бардар! Гъе 
ба дин фæстугъд Аланти æфсæдти будур, æ фæйинун дæ ку 
фæндæ адтæй! 
Т и м у р (æдзинæг никкастæй ханмæ). Аланти æфсади, 
зæгъис? 
79 

Юсуп-Хан. О кадгин эмир! О падцзæхти падцзах! 
Ниххатир кæнæ дæ цагьайрагæн. Фæррæдудтæн! Мæрдти бу- 
дур! Аланти æфсад нæбал ес! Байззадæй ма си æрмæстдæр 
мæрдтæ... Халæнттæ æма стонг берæгътæн хуали. 
X ъ а й т а р. Саис, сау халон! Ка загьта, нæбал æнцæ 
алантæ? Ка загьта, сæ тоги ферхуæстæнцæ алантæ?! Нæ! 
Алантæ æнцæ æма уодзæнæнцæ! 
Т и м у р. Ка дæ ду? 
X ъ а й т а р. Алайнаг! 
Юсуп-Хан. Сæ сæрдартæй, нæ кадгин эмир. Махæр- 
дигонау — мингбаши Кайтар. 
Тимури амундмæ гæсгæ ин радавтонцæ тохгæ къæлæтгин. 
Т и м у р (æрбадтæй. Æ дууæ фарсемæ æрлсеудтæнщв дууæ 
нукери сед арцитæ). Тохгæ дæ фæуидтон абони. Тугъди бу- 
дур, тугъдон лæгтæ, тугьдон цубур дзубанди. Рацо мæнмæ 
æма уодзæнæ ме ’фсади устурдæр балхонтæй еу. Устур бу- 
нат, устур хæзнатæ, устур кадæ! 
X ъ а й т а р. Гъо, адта, хъæбæр «кадæ»: агъуд берæгъти 
балхонгутæй еу! Æз дæр дæуау æнагъом сабити арцитæбæл 
есон? Уорссæр мадтæлтæ æма уорсрехæ фиддæлти фусти 
’вгарст кæнон? 
Т и м у р. Рæдуд миуæ, рæдуд дзурд! Æз æнхæст кæнун 
уæлæрвти унаффæ! Сумахмæ ба исмæстгун æй Аллах! Е мæн 
исаккаг кодта дун-дуйнети еунæг сæрдарæй, æма хуæцæн- 
гæрзтæ куд исистайтæ уæ бардарæги нихмæ?! Нæ-æ, пахам- 
пармæ ка нæ байгъуста, еци адæмтæн цæруни барæ нæййес! 
X ъ а й т а р. Мах игьосæн æрмæст дæр нæ еунæг Хуцаумæ! 
Т и м у р. Цæй Хуцау уин ес? Зæнхæбæл ес еунæг Хуцау — 
Аллах! Æма уой ба нæ гьæуетæ! Уомæн æма неци айтæ: зол- 
къитæ, хъæбузатæ, мулдзугутæ, ругæ! Сумах мæнмæ гьæуа- 
ма ковгæ кæнайтæ! 
X ъ а й т а р. Ковгæ? Дæумæ? Нæ-æ! Дæ мæлæтмæ — гъо! 
Т и м у р. Игъосай, алайнаг! Хуарз æй ку зонис, мæ дзурд 
нæ - ме ’нгулдзи фезмæлд — æма нæбал ес сахартæ, гъæу- 
тæ, æгас адæмтæ... Уæд мæнмæ ду ба куд æндеуис уотæ? 
X ъ а й т а р. Бæргæ дæмæ бандеуинæ лæгæй-лæгмæ тохи... 
Ехх! Нæ, фалæ-ма райсæ дæ кард æма рацо, къулух берæгь, 
хæстæгдæр мæ размæ! 
Т и м у р. Мæ зæрдæмæ никкидæр хъæбæрдæр цæуис. Рагæй 
бæлдтæн дæу хузæн лæги фæууиндмæ, «къулух берæгьæн» 
рæстдзийнадæ ка зæгьа, «дуйнети тиранæн» æ цæсгоммæ æр- 
гом ка бакæса. Бафæлладтæн коммæгæс, мадзора цæсгæмт- 
80 

тæй, губур фæсонтæ æма мæнгард къелæстæртæй... Хийнæ ’ма 
козбау, æлхæд æма уæййаг — сегас дæр уодхæссæг æнцæ! 
X ъ а й т а р. Игъосæ, мадта рæстдзийнадæмæ, кæфхъун- 
дар! Дæхе саис «хъæбузатæй», «ругтæй»... Хъазар дин рауа- 
дæй мах хæццæ фембалд! Берæ ниууагьтай дæ тогцъух сирд- 
тæй! Фал уæддæр уæлахез ба нæ дæ! Ду нæ æрмæстдæр 
цæгъдгæ никкодтай, фал нин нæ басастай нæ уодтæ! Нæ 
нин æркъолæ кодтай нæ сæртæ! Нæ нин ес басæттæн, ца- 
линмæ ма ни еунæгдæр æгас уа, уæдмæ! 
Т и м у р. Нæбал! Нæбал уи уодзæнæй еунæгдæр æгас! 
Гъæуама уин тоги цади фæккалон уæ байззæдтæгти. Юсуп- 
хан! Зæгьæ мæ бæхгин чæгæтайтæн: бундзагьд! Силæй, нæ- 
лæй, сувæллонæй, зæрондæй! Зæнхæбæл алайнаг тæф дæр 
куд некæмибал байззайа, уотæ! Æндзаргæ, содзгæ! Дорбæл 
дор нæ - æрмæстдæр фунук! Техалугдæр нæбал — æрмæст- 
дæр сугьд будур! 
X ъ а й т а р. О, уодесгутæ, хæссетæ мæ тагьддæр! Мæ бон 
нæбал æй аци æлгьист лæгмартæмæ кæсун! 
Т и м у р. Дæ сæр æгæр бæрзæндти хæссис æма й гьæу- 
ама æркъолæ кæнай нуртæккæ! Дæ зонгутæбæл! 
X ъ а й т а р. Некæд! Фæлтау зиндони арт хуæздæр! 
Т и м у р (Юсуп-Ханæн). Устур лæги фæндон æнхæст кæ- 
нун гьæуй! Зиндони арт коруй! 
Юсуп-Хан ниллæг ковгæй æрзонуг кодта, æ къох æ зæрдæбæл 
февардта, кард фелваста, Хъайтармæ фæрраст æй. 
Барæн! Тагьд мæлæт - æнцон мæлæт, даргь мæлæт - 
гьезæмарæ - мæлæт. Байбæдтæ æнæбадт æма фудаг байраги 
думæгмæ. Уæдта мæмæ æрхæссетæ æ сæр! (Исистадæй). 
Юсуп-Хан бацудæй Хъайтармæ. Е ин æнæнгьæлти æ кард 
фелвæста ама а æхе рарæхуста. 
Т и м у р. У-у, шайтан! Байсодзетæ! Фунук дæр си куд 
нæбал байзайа! 
Нукертæ Хъайтари фæххæр-хæр кæнунцæ. 
Хорческæ (рагæпп кодта сæ размæ, фелваста Хъай- 
тари церхь). Нæ! Нæ уин æй ратдзæнæн! Еумæ нæ рамаретæ 
фалтау! 
Т и м у р. Æмбесонди рæсугьд! (Юсуп-Ханмæ.) Мæ цати- 
ри федауцæн бæззуй! (Кизгæн). Рамардзинан! Æнæмæнгæ! Ай- 
гъай! Дæ кадгин эмири, уæлахезхæссæгæн куд æмбæлуй, 
уотæ ку нæ барæвдауай, уæд! 
6 Темыраты Давид 
81 

Райамудта Юсуп-Ханæн, е дæр кизгæмæ фæрраст æй. 
Хорческæ. Некæд! (Церхь фæхъхъел кодта). 
Т и м у р (Юсупæн). Барæнæ! (Хорнескæн.) Нифсгун дæ, 
алайнаг. Уотæ бакæнæн мадта: нæ федауй кард дæ фæлмæн 
къохти. Фал æй кæми райстай, уоми ба равзарæ... кæд гьуд- 
даги дæр уотæ тухгин дæ, уæд уодзæнæ хъæбæр хæстæг мæн- 
мæ. Фал састи бунати байзадтæ, уæдта... раддзæнæн дæ мæ 
чагатайтæн! О! Берæ ’нцæ, силæмондаг, мæстгун... (Юсуп- 
Ханæн.) Еу тугьдон! 
Юсуп-Хан (фæссценæмæ). Еу тугьдон! (Æрбацудæй еу 
тугъдон.) Мæлæт! (Кизгæмæ амонгæй). 
Тугьдон æ сæрæй æркувта, уæдта кард фелваста æма Хорчески 
хæццæ тохун райдæдта. Игьусуй аллирдигæй хъæлæба. Кæми сæ 
еу фæццæй уæлахез кæнуй, кæми ба иннæ. Кæронмæ ба 
тугьдон æрхаудтæй. 
Т и м у р (фестадæй). Шайтан! (Цидæр исщейдзурдта.) 
Хорческæ. Дзурд равардтай, эмир! 
Т и м у р (паузи фæсте). О, равардтон! Æма фæндараст! 
Æрмæст абони! Исон ба й иссеретæ, кæми фæндуй ку ри- 
мæхса, уæддæр æма мæ цатирмæ! (Цæхгæр фæззилдæй сема 
рандæй.) 
Иннетæ рандæнцæ æ фæсте. Æрбайгьустæй берæ бæхти къæхти гьæр 
æма уайтагьд райдард æй. Хорческæ сабургай æ бунати æрбадтæй, еу 
рæстæг гьудитæбæл фæцæй, уæдта цидæр æримиста, фæууадæй, 
Хъайтари кумæ фæлластонцæ, еци ’рдæмæ. 
Хорческæ (гъæрзæгау никкодта). Хъайтар! (Паузи 
фæсте.) Раймардтонцæ! Нецибал мин ес аци дуйнебæл! Ци 
ма ’й мæ цард? Цагьайрагæй? Кæмæндæр гъазæн гъолæй? 
Нæ-æ, фæлтау... (Æрбайгъустæй сувæллони кæун.) О, фал 
сувæллæнттæ... Уотæ мин ку загъта... Æ фæстаг фæдзæхст... 
Сувæллæнтгæ... Седзæрсабитæ... (Гъузгæраиреуниредуккагсема 
æртиккаг уоститæ сед сувæлпæнттæ.) Хъайтар! Цæмæн мæ 
ниууагътай еунæгæй, мæ бон! Бæргæ мæ нæ фæндуй æнæ 
дæу цæрун, фал мæ дæ фæдзæхстæй ниббастай! Æма дин 
соми кæнун — исæнхæст æй кæндзæнæн! (Уоститæмæ.) 
Кумæ цотæ? 
2-а г у о с æ. Нæхе кæми баримæхсæн, уордæмæ. 
Хорческæ. Ами хе баримаæхсæн нæййес. 
1-а г у о с æ (фæззиндтæй иннердигæй, æ къохи фат æма 
æндурæ). Римæхсгæ? Нæ-æ! Мæ бийнонти маст си гьæуамæ 
82 

райсон æз! Цæуæнтæ мæ хæццæ! Еугæйттæй сæ кæми ерæн, 
уоми цæгьдгæ! 
2-а г у о с æ. Нецибал син бакæндзинан мах! Фæлтау ма 
нæ сувæллæнтти уæдцæр фæййервæзун кæнæн! 
Хорческæ. Раст зæгъис, хуарз уосæ. Æмбурд кæнтæ 
седзæр сабити æма сæ ести хузи рандæ кæнæн ардигæй! Басæ 
римæхсæн хуæнхти цъæсти, лæгæттæ æма кæмтти... 
3-а г у о с æ. Куд? Кæбæлти? Агьуд берæгьтæ нæ алли фарс 
бæз-бæз ку кæнунцæ. Уой бæсти син ами байагорæн ести. 
Хорческæ. Кæми «ами», кæми? Еу гьæу, еу хæдзарæ 
æнæ ихæлд ку нæбал ес... Æрмæстдæр уæлмæрдтæ... 
3-а г у о с æ. Мадта нин хуæнхтæмæ дæр раервæзæн 
нæййес... 
1-а г у о с æ. Гъæуй раервæзун! Ци фæндуй амалæй дæр! 
(Хорческæн.) Бæгъатæр кизгæ дæ ду! Сосæггæй дæмæ мæрд- 
ти ’хсæнæй кастæн, уæдæйти сæ хæццæ ку тох кодтай, уæд. 
Хонæ сувæллæнтти! Æрмæст арæхсгай! Ани ба æндæр æр- 
дæмæ нæ фæдбæл расайдзинан мах. 
2-а г у о с æ. Ка «мах»? 
1-а г у о с æ. Мах! (Амонуй æхемæ дæр, уомæ дæр). 
2-а г у о с æ. Е адзалмæ над æй! Комкоммæ мæлæт! 
1-а г у о с æ. О, мæлæт! Нæ сабити сæраппонд! 
2-а г у о с æ. Нæ мæ фæндуй! Игьосис?! Тæрсгæ кæнун... 
Фæлтау... 
1-а г у о с æ. Ци?! Фæлтау дин мæнæ дæ минкъий гæбо- 
ли уæрикки ’вгарст никкæнæнтæ, нæ? Дæхуæдæг ба ма ин 
æ къæхтæбæл хуæцæг?! 
2-а г у о с æ. Нæ! (Сувæллон дæдтуй Хорческæмæ.) Мæ 
царди рохс! Мæ хъæболæ!.. 
Иннетæ дæр сæ сувæллæнтти бакодтонцæ Хорческæмæ. 
Æрбайгьустæй бæхти къæхти гьæр. 
1-а г у о с æ. Æрбацæунцæ! Римæхсгæ уæхе! (Хорческæн.) 
Хонæ сувæллæнтти! 
Хорческæ. Æмбурд кæнтæ иннæ седзæрти дæр уалæ 
гъæдрæбунмæ, Сау адагæмæ! Уæдта син ести хуæруйнаг сæ 
хæццæ! Цотæ! (Уоститæ фæййаууон æни/%. Баиудæй, Хъай- 
тари кумæ фæлпастонще, еци рдæмæ, сувæллони хæрдмæ 
исиста.) Хъайтар! Ард дин хуæрун мæ мард мадæ æма фидæй, 
дæ тоги пурхæнтæй, аци сабитæн нивондæн æрхæс-дзæнæн 
мæ цард, мæ фæстаг исолæфт, мæ фæстаг тоги цъирт - сега- 
сейдæр æрхæсдзæнæн нивондфн Аланти федæни сæраппонд, 
Хъайтар! 
Æм бæрзæн 
83 

Дуккаг фæэзинд 
Æрдозæ гьæди. Бонивайæнтæ. Гъузгæ рацудæй Б а з у г, æ къохи 
арцæ. Æдзинæг кæсуй аллирдæмæ, игьосуй. Æ цæстæ рахаста æрдо- 
зæбæл, уæдта рандæй фæстæмæ æма уайтагьд фæззиндтæй X о р ч е - 
с к и хæццæ. Уомæ дæр фат æма æндурæ, æ усхъи цидæр дзæкъол- 
тæ, æ гьæбеси - сувæллон. Сæ фæдбæл - А ц æ. 
Б а з у г. Мæнæ замманай æрдозæ. Ами бауолæфæн ес. 
Изæрæрдæмæ ба рараст уодзинан. Уогæ... ахсæви ами бай- 
зайун дæр бæргæ хуарз уидæ. Сувæллæнтгæ сæхе æрлæдæри- 
онцæ, нæ фæллад иссæуидæ... 
Пихсити цидæр базмалдæй. 
Хорческæ. Тсс! Ести фегьустай? Ци уа, цума? (Су- 
вæлпони Ацæмæ февардта, райста фат æма æндурсе). 
Б а з у г. Магьа, нæ зонун. 
Хорческæ. Гъæуама ’й зонай! Нæ раздзау дæ, нæ 
бæрæгзонæг! Тсс! Нæуæгæй бабæй... (Сосæгксей.) Гæр, нæ 
фæдбæл бафтудайуонцæ? Фал нæмæ уæд афонмæ куд нæ 
лæборунцæ? (Игьосуй, кæсуй.) Сирд ести уайдæ... 
Фæззиндтæнцæ Сау-Сатæг æма Е с т а р, фур-фæлладæй 
кæрдæгбæл бахаудтæнцæ. 
Сау-Сатæг. Уау, мæ къæхтæ! Мæнæ сæ тог куыд 
кæлуй... 
Е с т а р. Æз некумæбал цæун! Нæгъ, нæгъ! 
Хорческæ. Тсс! Сабур, сабур, фæттæрсун нæ код- 
тайтæ. 
Б а з у г. Нур цæбæл тьезетæ? (Хорческæн.) Мадта лæу- 
уæн ами? Зæгьон иннетæн дæр. 
Хорческæ. Барæнæ. Тергадихуæздæрæй. Уæрдуннад 
ардæмæ æгæр хæстæг æй æма тæссаг æй. Да-алæ еци арф 
мæскъæ уинис? Тагьд се ’гасейдæр хонетæ уордæмæ. Уоми 
бæлæсти буни, аууони æрбунат кæнæн абони. 
А ц æ (хьур-хъур кæнуй). Мæскъи, адаги, хæрдмæ, урдуг- 
мæ... Нур цал бони! Мæ къæхтæ хаунцæ... уæлдайдæр ба аци 
пихсити лæсун, никки æхсæвигон. 
Хорческæ. Бабухсетæ, мæ хортæ, берæ нæ нæбал 
гьæуй. Хуæнхтæмæ фæххæстæг кæнæн, уоми нин тас нæбал 
уодзæнæй. Лæдæрун æй... Зин æй, хъæбæр зин уин æй, фал 
нин æндæр гæнæн нæййес! Фæййервæзун гъæуй! (Рæвдауæ- 
гау.) Уæу-уа, Базуг, Ацæ, сумахбæл ма ку дарун мæ зæрдæ! 
Лæгтæ айтæ, гæлæхха, лæгтæ... фæммæмæ кæсетæ! (Сувæл- 
84 

лон дæдтуй Сау-Сатæгмæ.) Хонетæ сувæллæнтти, æз ма ра- 
зелон. Агоретæ дон , листæнтæ кæнтæ. 
Б а з у г. Хуæруйнагæн ести амал гъæуй... бæласи сифтæ, 
кæрдæгутæ хуæрунцæ. 
Хорческæ.Æзиниккондзæбодуридæркъæй нецибал 
райззадæй? 
Б а з у г. Минкъий цидæртæ, ма сæ некæмæн дæдтæн. 
Дæхуæдæг ку загьтай. 
Хорческæ. Хестæр биццеутæн зæгьæ - гьæддаг рæзæ 
бабæй райагорæнтæ. Æрмæст идардмæ нæ... Æз рацауæн кæ- 
нон, кæд ма мæ къохи ести бафтуидæ, кенæ ма кæд еу фæн- 
даггон, еу цæрæг иссеринæ. (Сувселлæнттæ рандсе ’нире.) Куд 
ма ракæнон?! Куд сæ бауадзон судæй рамæлун? (Пихсити 
бабсей цидæр фезмалдæй. Фатæй имæ фæгъгъавта.) Ка дæ, 
ци дæ?! Æма дæ ци гъæуй? 
Г ъ æ л æ с. Ма фæттæрсæ, æз дæн! 
Хорческæ. Ка «æз»? 
Г ъ æ л æ с. Де ’нсувæр Тазар. 
Хорческæ. Сайис! Ме ’нсувæр фæммардæй! Тугъди 
будури байззадæй! 
Г ъ æ л æ с. Нæ фæммардæй, Хорческæ! Æгас æй! Мæнæ 
дæн! (Раиудсей.) 
Хорческæ. Тазар! (Æхе ибсел багæлста.) Ме ’нсувæр 
Тазар! Æгас æй ме ’нсувæр. Фæммардæй дан... Нæ, нæ, мæнæ 
Тазар! Фунæй дæн æви игьал? Æцæг æй, æви аргьау? Сау 
гъæди астæу мæ мард æнсувæр райгас æй! (Гъсер ксенуй.) 
Сау-Сатæг, Базуг! Сувæллæнттæ, кæми айтæ? Рауаетæ тагьд! 
Ами мæнæ дессæгтæ ку цæуй! (Еугай-дугай сембурд кæнунире 
сувселлæнттæ.) Мæнæ ме ’нсувæр! Æгас æй, уинетæ?! Бай- 
бæл æмбæлайтæ. Ма тæрсетæ, хæстæгдæр... (Сувæллæнттæн.) 
Цо-цо, марауадзæ! (Базуг сема Аире баиудсенире Тазармæ хæс- 
тæгдсер. Е дсер сæ сенæбари се хъури ксенуй.) Гъæйдæ, дзоргæ 
тагьддæр, кæми адтæ? Ами куд равзурстæ? 
Т а з а р. Е даргь дзубанди æй... Хъайтари æфсади ке 
адтæн, уой дæхуæдæг зонис... Еу уæхæни... басæмæ лæбурд- 
тан, фал етæ цалдæр хатти фулдæр... ниннæ цагьтонцæ. Уæз- 
зау цæфтæй сæмæ уацари бафтудтæн æма нæ косæг фонсæн 
сæхецæн фæццæй тардтонцæ. Еу рауæн син раервазтæн куд- 
дæр амæлдтæй... Уæдæй ардæмæ рахау-бахау кæнун, кæд ма 
зæгьун, нæхеонтæй еске иссеринæ... Æма, Хуцауæй арази, 
мæ еунæг хуæрæ мæнæ! 
Хорческæ. Куд мæ иссердтай? 
Т а з а р. Нæ бийнонтæй ма еунæг ду ке фæййервазтæ, 
85 

уой ку базудтон, уæд дæ агорун байдæдтон. Исдин ирдтон 
дæ фæд. Æдосæ изæр коми ку фæххæрд кодтайтæ, уæдæй 
ардæмæ уæ фæдбæл гъузун. 
Хорческæ. Æдосæ изæр! Гæр æма уой бæрцæ куд 
бафæразтай? Уайтагьддæр мæмæ куд не ’рбауадтæ? 
Т а з а р. Бæргæ бауадайнæ, бæргæ мæ фæндæ адтæй, 
фал... зæгьун... кунæ мæ, зæгъун, балæдæрай... 
Хорческæ. Ци гъæуама балæдæрон? (Æрбайгъустæй 
сувæллони кæун, уæдта инней, æртигкаги.) Исæстонг æнцæ... 
(Æ размсе уонæн.) Цотæ æма син февæретæ, ци мортæ ма 
нæмæ байзадæй, уони. Минкъийдæртæн æрмæст... Уæдмæ 
ба уæмæ мах дæр зиндзинан... Нур нин фенцондæр уодзæ- 
нæй, æвæдзи... Тазар дæр нæмæ фæккæсдзæнæй, æццæйнæ? 
Т а з а р. Гъай-гьай, мадта! Дæ рахес цонг уодзæнæн! 
Уæддæр бабæй силгоймаг силгоймаг æй, мæ хуæрæ! Æз ба... 
X о р ч е с к æ. Ду ба син уодзæнæ хестæр æнсувæр, сæ 
нифс, сæ зæрдæдарæн! (Кæстæртæрандæ ’ни/се.) Фал уæдæй- 
ти нæ дзубанди нæ фæцæй. Ци гъæуама балæдæрон æз? 
Т а з а р. А-а, е... Мæ катайтæ, мæ гьудитæ, мæ сагьæс... 
Зæгъуйнаг дин ке дæн, мæ еци дзубанди... 
Хорческæ. Уома ’й зæгьæ... Рагацау ку стухстæ. Æви 
дæ хуæрæ уотæ зиндзурд æй æма дæ нæ балæдæрдзæнæй? 
Т а з а р. Бæргæ на ’дтæй зиндзурд, фал ами гъуддаг... 
Хорческæ. Гъæйдæуай ниууадзæ дæ бацеу-бацеутæ. 
Дзорæ, игьосун! 
Т а з а р. Исæфунцæ сахартæ, гьæутæ, бийнонтæ, муг- 
гæгтæ... Цæгъдунцæ сæ фудголтæ, незтæ, мæлунцæ судæй... 
Ралæудтæй мæйдар æхсæвæ. Ду ба... еци мæйдари кумæдæр 
лæгæрдис... 
Хорческæ. Уома? 
Т а з а р. Цæмæн есис аци седзæрти тæрегъæд дæхемæ? 
Уæддæр исæвд æнцæ æма сæ ниууадзæ. 
Хорческæ. Куд исæвд æнцæ? 
Т а з а р. Цæмæй сæ дардзæнæ? 
Хорческæ. Нур бал... гм... гъæддагрæзæ, кæрдæгутæ... 
маргьæй, сирдæй... еститæ кæндзинан... 
Т а з а р. Цæргæ ба кæми? Уазалтæ, незтæ, алли хъилма- 
тæ... Мæнæ гъенур уарун райдæдта æма син ци кæнæн? Ци 
син дæ зæрди ес æнæ мадæ, æнæ фидæ, æвæгæсæгæй? Уони 
фæдбæл уодхари бæсти раздæхæ нæхемæ! Æнæ гьенцъун, 
æнæ хъип-суп цæрдзинан æма нæмæ некебал бавналдзæ- 
нæй, ма тæрсæ! 
86 

Хорческæ. «Æнæ гъенцъун, æнæ хъип-суп»... Цъима- 
рай золкъау! 
Т а з а р. Багъæуай кæнæн нæ хæдзари фарнæ! Ма бауа- 
дзæн нæ фиди артдзæстæ ниххуссун! Куд нæ ’й лæдæрис - 
ду сæ кумæ хонис, уоми фæййервæзæн нæййес! Æрмæст- 
дæр айнæг къæдзæхтæ, гьæдтæ æма дортæ. Сæ мæлæт ма 
син цæмæн фæстæтæрæ кæнис? 
Хорческæ. О Хуцау, куд фæйнæхузи ’нцæ де ’сфæл- 
дист адæм: еуемæн сувæллæнттæ — æ базуртæ, æ федæн, 
иннемæн ба - хъадаматæ, е ’сæфт. Рæдуис, ме ’нсувæр! Сау 
гьæди дæр рæрвæзæн ес. Хонхи цъæстæ, айнæг къæдзæх- 
тæбæл дæр рæрвæзæн ес! Æрмæст уарзун гьæуй исон бони 
цард, æ сæрбæл тох кæнун гьæуй! Гъæуама нæ фиддæлти 
тогæйдзаг зæнхæбæл исирæза цард æма ин сæрæвæрæг уон- 
цæ атæ! Уæдта айдагъ атæ нæ — никкидæр ма агордзæнæн 
седзæртæ, ниффедар кæндзæнæн мæхе, алцæмæн дæр ниф- 
фæраздзæнæн, æрмæст нин цæрæнтæ аци сабитæ. Ду ба мæ 
нæ хæдзари сугъд æхседæрфтæмæ хонис! 
Сау-Сатæг (фæссценæй). Хорческæ, тагъд! (Æрбауа- 
дсей, æ гъæбеси сувæллон.) Цидæр кæнуй! (Дæттуй æй Хор- 
ческæмæ). 
Хорческæ (есуй сувæлпони). Ци кодта? Кæд æнæху- 
æргæ ’й? Кæд æдонуг æй? 
Сау-Сатæг. Бæргæ ин лæвардтон дон дæр, хуæруйнаг 
дæр... 
Хорческæ. Æхсир! Æхсир æй гьудæй! Фал ин кæми 
ссерæн æхсир? 
Т а з а р. Гъеууонитæбæл гьуди кæнун æз дæр! Бамæ лæ- 
дæрæ, Хорческæ! 
Хорческæ. Куддæбалæдæрон! Мæнæуомæ ’ркæсай - 
ивазуй мæмæ æ лæмæгь гоккитæ, лигьстæ мин кæнунцæ æ 
минкъий дзæццитæ... мæлæтæй мæ бахезетæ, зæгъгæ... Ду ба 
мин æй уадзун кæнис ами. Цæмæн? Ци дин кодта? 
Т а з а р. О, о, ци дин кодтонцæ? Бафæрсай дæхе?! 
Хорческæ (сувæллонæн). Бафæразæ, мæ цæсти гагу! 
Барæнæ, гæллæха, мæ хори тунæ! О ме скæнæг Хуцау, ме 
сфæлдесæг изæдтæ, аци цæрунгъæуагæ саби уæ фæдзæхст 
фæууæд... Мæлæтæй æй бахезетæ, Хуцау! (Паузæ.) Рахецæн 
æй... (Паузæ.) Куд нæ дæ багьæуай кодтон! Æ мадæ ба, мæ- 
гур, æ хъæболæн тæрсгæй, фудголти гъæлæсмæ багæлста 
æхе! Барвæндонæй! Цæмæй сæ мах фæндагæй æндæр æрдæ- 
мæ расайа... (Сувæллонсен.) Ду ба? Фудæнгъæл æй фæккод- 
тай, биццеу. 
87 

Т а з а р. Фæйидтай! Нæ дин загьтон? Идарддæр дæр уотæ 
уодзæнæй. Дæ фæндон æма дæ гæнæгтæ æнхузæн нæ ’нцæ. 
Дæ фæндаг исæфти фæндаг æй æма ’й ниууадзæ! 
Хорческæ. Куд æй уома «ниууадзæ»? Сувæллæнтти 
богъ-богьмæ къæдзæх æскъунуй, сæ тæрегъæдæй æ цæсти- 
суг калуй арв! Уæд, цума, дæуæн циуавæр зæрдæ ес? 
Т а з а р. Æ еунæг хуæри мæтæй ка гъæрзуй, гьеуæхæн 
зæрдæ. 
Хорческæ. Дæ еунæг хуæри мæтæй кæд уотæ хъæбæр 
гъæрзис, уæд имæ фæккæсæ, къулумпитæ кæнуни бæсти. 
Т а з а р (æ надбсгл æрлæудтæй). Рагьуди кæнæ, фæффæс- 
мон кæндзæнæ! 
Хорческæ. Тазар! Дзурд равардтон Хуцауи рази, 
«æнæ гьенцъун, æнæ хъип-суппæй» цæруни бæсти мæлæт 
ка равзурста, уомæн æма ’й нæ фæссайдзæнæй! Некæд! 
Т а з а р. Дзурдæй цард хъазардæр æй, кизгæ! 
Хорческæ. Мæн уæхæн цард нецæмæн гьæуй! Еуварс 
мæ фæндагæй, Тазар! (Рандæй æд сувæллон). 
Базур æма Сау-Сатæг дæр рандæнцæ æ фæсте. 
Æмбæрзæн 
Æртиккаг фæззинд 
Устур лæгæт. Ка бацæуй, е кæмидæр æрбайсæфуй арф фæззелæнти. 
Æ фæрстæ кæми тæрхæгау æрзæболæ ’нцæ, кæми ба сæ цума еске 
медæмæ бакъахта, уотæ. Хатгай кæцæйдæр разиннуй нæзи цирæгьти 
гæзæмæ рохс. Тæккæ бацæуæни, еуварсæрдигæй къæдзæхи æнхæли 
Хорчески хуссæнгонд. Инне ’рдигæй - тъæригъос, æ сæрмæ 
самакъа ауигьд. Хорческæ исæрдуй тъæригьос, агьаз ин кæнуй Б а - 
с е т. Сæ гьæбесидзæгтæ хуасæ æрбахастонцæ Сау-Сатæг æма 
0 р а з. 
Хорческæ (фæцæйæкуст, еуварсралæудтæй). Уине- 
тæ?! Е ба уин нæ тъæригьос! Нæ нæуæг бунати бундор. Ис 
си цæфстæй арт æма гьæуама еци зинг макæдбал ниххусса! 
Сау-Сатæг. Оне скæнæг Хуцау, амондгун бунат нин 
æй фæккæнæ! (Æрæвардта æ хуассе). 
Хорческæ. Амондгун уодзæнæй! Лæгæт устур æма сор. 
Æ бунат хуарз. Æ алли фарс — райдзаст, алцæмæй гъæздуг: 
дон, сог, кæрдæг, гъæддаг рæзæ, хуæргæ зайæгойтæ, сирд- 
тæ, мæргътæ... Сауæнгæ ма си зумæг дæр ес цæрæн, æр- 
мæст имæ базелун гъæуй: æ цъæстæ ма ин æ къаппилтæ 
88 

дортæй исдасдзинан, æ бацæуæнтæ ба ин цæрттæй ним- 
бæрздзинан. 
Сау-Сатæг. Етæ хуарз, фал... æдас æй цума? Еци 
цъундæцæститæ нæ ами дæр куы иссеронцæ, уæдта! Дæ- 
дæ-дæй! 
Хорческæ. Мæнмæ гæсгæ, æдас. Æзинæ æрзилдтæн... 
Фал æркæсун гьæуй. Базонæн бæлвурдцæр. Кæд ести тас уа, 
уæд хуæнхти арфдæр байесдзинан нæхе. Нурба бал алцæмæ 
дæр кæсетæ, гьæуай кæнтæ уæхе. Де ’мбæлттæ кæми ’нцæ? 
Сау-Сатæг. Агорунцæ фæсалæ, хуасæ, фæлмæн къа- 
леутæ, сор сифтæ. Хуссæнуатæн син ке загьтай, уони. Мæнæ 
сæ ами хæстæг амайунцæ. Биццеутæ ба... ка гьæди, ка кæми... 
(Æ шссуйнаг фсецæй иста, æрбайгъустæй зар, æ хæссуйнаг 
фæстæмæ æрæвардта.) Еци зар бабæй! (Игъосуй). 
Е с т а р (рауадæй лæгæтæй). Игъосетæ? Æдосиккон зар! 
(Игъосуй.) Ка уа, цума? 
Хорческæ. Алæмæти зар! (Æ иргститæ бацъундсе 
кодта сгма игъосуй). 
Сау-Сатæг.Æзинæдæрæй... Растцумааргьауифæуун! 
Хорческæ. Тсс! Сау-Сатæг, Естар, барæнтæ, гæлæх- 
ха, еу минкъий аргъауи рацæрæн! О, о, аргъауæй е: нæхе 
хуæнхтæ, нæхе лæгæт, нæхе тьæрæ æма алæмæти зар... тсс! 
(Игъосунцсе. Æрбайгъустæй сувæллæнтти кæун. Бостæхузæй.) 
Барæнтæ минкъи! (Нурма имæ нур багъардта, ка кæуй, е.) 
Мæ сувæллæнттæ! (Естарсен) Ци кæнунцæ? 
Е с т а р. Хуæруйнаг агорунцæ. 
Хорческæ. Сау-Сатæг, марауадзæ бабал сæ рæвдауæ. 
Ести син æргъуди гьæуй. (Фæссценæмæ.) Базуг! 
Б а з у г (гъæлсес). Уæй! 
Еугурæй дæр рандæ ’нцæ Хорческæй фæстæмæ. 
Б а з у г рацудæй, æ дустæ медæмæ тулд. 
Хорческæ. Ци фæцæй уæ косарт? Кæдмæ ибæл 
архайетæ? 
Б а з у г. Нуртæккæ фæууодзинан. 
Хорческæ. Загьтай Тазарæн, сæйгæ сувæллæттæн 
басæ рафицун гьæуй, зæгьгæ? 
Б а з у г. Загътон ин, фал... 
Хорческæ. Ци? 
Б а з у г. Исмæбæл гьæртæ кодта... 
Хорческæ. Фæймæ дзорай ардæмæ. 
Б а з у г. Дæхуæдæг ин ку зæгъисæ... Мæнмæ мæстгун 
кæнуй. 
89 

Хорческæ (фæссценæмæ). Тазар! Гъæуис мæ еу мин- 
къи. 
Т а з а р (раиудæй хьур-хьур кæнгæ, æ дустæ медæмæ тулд, 
æ къохи кард). Ци ’рцудæй, ци хабар æй? 
Хорческæ. Кæдмæ ’йбæл архайетæ, дзæбодурæй 
æндæр ма ести æй? 
Т а з а р. Ка мин архайуй мæхецæй æндæр?! Ци лæдæрун- 
цæ аци хæлеугъæлæстæ, мæнæ? (Базугмæ амонуй). 
Хорческæ. Æма син райамонæ, дæ кæстæртæ ’нцæ! 
Марауагьтæ фæррæвдзæдæр кæнтæ. Тагъдцæр еу баси цумд, 
гæлæхха! Тæрегьæд æнцæ сæйгæ сабитæ! 
Т а з а р (нитътъæлланг ласта). Æнирай фæууо дæ сæйгæ 
сабитæй! Кæцæй син æрдавон еци баси цумд? Куд æй ра- 
фицон? Цæбæл? Цæми? Мæ ухсти финдзбæл, æви мæ хъон- 
царухъти? 
Хорческæ. Уанцон нæй, гæлæхха, тугьдон лæг ку дæ, 
уæд уобæл бабæй силгоймаги куд фæрсис? Цауæйнæндтæ 
куд фæффицунцæ, уотæ. 
Т а з а р. Цауæйнæндтæ физонæг фæккæнунцæ, кизгæ! 
Хорческæ. Идард нæдтæбæл басæ дæр рафицунцæ, 
биццеу! Уæцъæфи, ме ’нсувæр, косарти уæцъæфи. Хуæр- 
зæхснад æй никкæнтæ, райхатетæ усхъуммæ, æ дирзæгæр- 
дæмæ, бай идзаг кæнтæ дон æма фидæй, гъемай уæдта фæу- 
уæларт кæнтæ. Æрмæст имæ цирен куд не ’схъæрта, уотæ, 
æндæра басодздзæй. Ес ма уотæ гæнæн дæр: зæнхæ ракъахе- 
тæ, цæхæртæй æй истæвдæ кæнтæ æма уæцъæф уоми æрæм- 
бæрзетæ. 
Лæгæтæй рацудæй Сау-Сатæг. Нæй уинунцæ. 
Т а з а р (Базугæн). Фегьустай, гæлех? Гъема цæугæ æма 
дин куд загьта, уотæ бакæнæ! Ци мæмæ кæсис? Кæмæ дзо- 
рун æз?! (Æ уадолæ ин иревуй.) Цæугæ дин ку загьтон! 
Хорческæ. Тазар! (Базугеудзæвгарсе Тазармæкæсгæй 
райзадсей, уæдтарауидта Сау-Сатæги æма фендæбилæй. Сау- 
Сатæг дсер æ фсесте фæййаууон æй.) Цæмæн æй ниццав- 
тай?! Æнæуой дæр сæбæл минкъи цæфтæ ку нæ рауадæй, 
сæ хъисмæти æгъатир цæфтæ?!. Æма син сæ ирæзгæ уодтæ 
дзæбæх кæнун гьæуй! Сæ зæрдитæ, сæ тогæй син фæссорун 
гьæуй тас, фудонхæ, фудзæрдæдзийнадæ! Гъæуама си бау- 
адзæн нифс, æууæнкæ æма рохс уарзондзийнадæ! Ду ба?! 
Т а з а р. Æз ба ци? Æз Тимури уацарæй уой туххæй нæ 
ралигъдтæн æма ами къæбурти ирагьбæл кедæр къæбула- 
тæн хæрæги хафт кæнон? Нæ, мæ хуæрæ, мæн кедæр хъи- 
90 

билтæ нецæмæн гьæунцæ! Мæхе байзæттаг мæ гьæуй, ба- 
лæдæрдтæ? Мæхе! 
Хорческæ. Райдæдтай бабæй еци дзубанди... 
Т а з а р. О, райдæдтон! Æма ’й некæд фæууодзæнæн! 
Æрмæст дæуæн нæбал. Нæмæ балæдæрдзæнæ, уомæн æма, 
дæхемæ гæсгæ, хуардзинадæ кæнис. Фал нæ! Тæрегьæд гъуд- 
даг, устур тæрегьæд! Кедæр æнамонд цæуæт сосæггæй ра- 
давтай æма сæ æнæсæр уæриккитау, скъæппæгмæ тæрис... 
Æма сæ еуетæ билæй хаудзæнæнцæ, иннетæ ба ервæздзæ- 
нæнцæ... фонсау æнæ ном, æнæ муггагæй... кæд раервæзон- 
цæ, уæд. Уотæ ’нгъæл дæ, ниддинæй хатир кæндзæнæнцæ? 
Некæд! 
Хорческæ. Рæдуис, Тазар... 
Т а з а р. Нæ рæдуйун, нæ! Ду ба син дæ уод хуæрун 
кæнис... Мæнæй дин кедæр къæбистæ хъазардæр æнцæ. Гъе- 
ма сæ уарзæ! Де ’нсувæр ба бунисæфт фæууæд, нæ? Гъæди 
халонау еунæгæй цæрæд, нæ?! 
Хорческæ. Нæ, нæ, Тазар! 
Т а з а р. Мадта цæуæн мæ хæццæ! Нæ муггаг исæфуй, 
Хорческæ! Мæнæй æндæр нæмæ нæлгоймаг нæбал байза- 
дæй... Цæуæн! Исараздзинан нæуæг хæдзарæ - нæ фицца- 
гæй хуæздæр... Ес мæмæ уой бæрцæ... Уодзæнæй нæмæ фон- 
си дзогтæ, бæхрæгъæуттæ, мулк... 
Хорческæ. Бæхрæгъæуттæ, мулк... Кæцæй?! 
Т а з а р. Е мæхе гьудцаг æй... Цæуæн?! 
Хорческæ. Гъе уайдæ, ниххатиргæнæн кæмæн нæйй- 
ес, уæхæн цъæммар миуæ. Нæ, нæ! 
Т а з а р. Гъема ’дта... Мæ къох дæбæл есун абонæй фæс- 
тæмæ - некебал дæ мæнæн! Тæккæ исон цæун ардигæй! 
(Рандсей). 
Хорческæ(Æ фæдбсел). Барæнæ, Тазар! Бамæ лæдæрæ! 
(Æхенимæр.) Рандæй! Ку неци бæлах бабæй исаразидæ, ра- 
гæй дæр тæвдæ сæр адтæй, хæстмаст... О, фал цæмæн? Ку 
нецæмæй дæ бафхуардтон, ходуйнаг дæмæ ку не ’рхастон, 
миййаг?! Тæрегьæд гьуддаг зæгъис? Нæ, нæ, тæрегьæд гьуд- 
даг адтайдæ, уоми сæ ку ниууагьтайнæ, уæд! Æз ба сæ фид- 
билизи гьæлæсæй ку ратудтон! Гъе тæрегьæд миуæ нæй! О, 
фал мæ цæгæй ескæд ку нæ балæдæронцæ, уæдта? Мæнгард 
æй цард... Фудгин дæр ма разиннон кай зонуй... Æццæйнæ 
мæ гæболтæ, мæ минкъи гагитæ... Куд ракæнон, мадта?! (Еу 
рауæнмæ никъкъех æй, æ и/оестисугтæ сæрфуй). 
Г а г а (æнæ стуфæй раиудæй лæгæтсей). Нана... (Æкъохæй 
91 

амонуй.) Нана кæуй. (Фæззиндтæнцсе Басет, уæдта Ораз. 
Уонæн дæр амонуй Хорческæмæ.) Нана кæуй. 
Б а с е т. Нана кæуй? 
Хорческæ (игъосгæ райззадæй). Мæ минкъи бæдæлт- 
тæ... Сæ нанати бабæй агорунцæ, мæгур. А-гьай, уони гъар 
гъæбеси бæргæ радзæбæх адтайайтæ, мæ хортæ... Фал кæми 
’нцæ, мæгур сæ бон, кæми? Кæд сæ уод ескæй сумахæн 
курдтонцæ цард не ’сфæлдесæгæй, кæд сæ фæстаг дзурдтæ 
сумах нæмттæ адтæнцæ... 
Г а г а (гъæрдæрæй). Нана! 
Хорческæ (фæймæ зилдæй æвеппайди). Гага! Мæ 
минкъи гæболæ! Цæмæн рацудтæ дæ хуссæнæй, мæ хор? 
Цæмæн исисдадтæ? 
Г а г а. Цæбæл кæуис, Нана? 
Хорческæ. Ци загьтай, ци? Нана?! (Æ хьурий нит- 
тухта.) Нана!.. (Кæмидæр нийазалдæй «Нана!», «Нана!») О, 
О! Æз дæ Нана дæн! 
Б а с е т. Нæгъ, мæн! 
О р а з. Нæгь, мæн! 
Фæззиндтæнцæ Сау-Сатæг, Естар, Базуг. 
Хорческæ (радугай сæ æ хъури кæнуй). Дæу дæр! Дæу 
дæр! Дæу дæр! (Гъæрæй.) Æз уе ’гасей Нана дæн! Гъай-гьай! 
(Кумæдæр гъæр кæнуй.) Нана! 
Аллирдигæй игьусуй берæ гьæлæсти хъæлæба, Нана, зæгьгæ, 
тухгиндæр кæнуй, уæдта æрсабур æй. 
А ц æ (æрбаиудæй, йе ’ккой тæскьæ гъæддагрæзæ æма кæр- 
дæгути хæццæ). Уæ бонтæ хуарз! 
Б а з у г. Æгас цо! Цитæ ’рбампъухтай? (Тæскъæмæ увна- 
луй). 
А ц æ. Берæ цидæртæ. (Базугæн.) Барæн, ма ’вналæ, Нана 
сæ райуардзæй. 
Нана. Æма ма дин Годах ма Арсалан ба кæми ’нцæ, 
Ацæ? 
А ц æ. Етæ ба ма арси бæдолæ ахæссунцæ... 
Н а н а. Циуавæр арси бæдолæ, кæми? 
А ц æ. Гъæдий иссирдтан, еу арф лæгæти, минкъи бæдо- 
лæ... Уæхæн дзæбæхæй, уæхæн... Æма, дан, æй нæхемæ хæс- 
сæн. Фал син раледзуй. Гъема уой ахæссунцæ. Мах Бадæги 
хæццæ рафардæг ан нæхемæ. 
Н а н а (тарстæй). Æ мадæ! Æ мадæ сæ ракъабæзтæ кæн- 
дзæнæй! (Æ фарсбæл кард бæдтуй.) Базуг, Тазари бæх тагъд! 
92 

Б а з у г. Нуртæккæ! (Фендæдуар æй). 
Н а н а (есуй фат сема æндурæ). Ацæ, тагъд — мæ фæса- 
бæрцæ! Хонгæ мæ кæми ’нцæ, уордæмæ! (Иннетæн.) Сумах — 
змæлгæ дæр некумæ! Ци не ’рцæуй - нæуæг бунат æй! Ба- 
зуг, Сау-Сатæг, кæстæртæмæ фæккæсетæ! 
Æрбайгьустæй бæхи къæхти гьæр æма райдардæй. 
Цуппæрæймаг фæззинд 
Лæгæтмæ бацæуæн. Изæр. Б а з у г цидæр къалеутæй есойнæ 
бæдтуй. Сау-Сатæг царæйæркъетæхуйуй. 
Сау-Сатæг. Мæнæ дессаг, кæмий æдта аци афонмæ 
Нана? Дæ-дæ-дæй, маци йбæл æрцæуæд! 
Б а з у г. Тсс! Игъосунцæ дæ! Æнæуой дæр айсонккæй 
«Нана», «Нана» кæнунцæ! Нæ минкъитæ сæхе кæунæй ма- 
рунцæ. 
Сау-Сатæг. Басæмæкæсон... (фæирейиудæй). 
Б а з у г. Барæнæ, рабал бадæ мæ рази. 
Сау-Сатæг. Цæмæн? 
Б а з у г. Магьа. 
Сау-Сатæг (райфæнзта). «Магъа»!.. Æндæр неци 
зонис? 
Б а з у г. Магъа... 
Сау-Сатæг. Æви тæрсгæ кæнис? 
Б а з у г. Тæрсун... Нанайæн. Арси нихмæ тох... Цæун имæ 
гъæуй! 
Сау-Сатæг. Бæгьæмбадæй? Фæинæй мæнæ аци æр- 
къетæ. (Дæдтуйимææркьетæ). 
Б а з у г (еу æркъе рабарста). Хуарз æй. Дæсни дæ хуй- 
унмæ. 
Сау-Сатæг. Хестæр кизгуттæ еугурæйдæр исдæсни 
æнцæ. Æрмæст нин сæ кæрдгæ Нана æхуæдæг фæккæнуй. 
Рацудæй Б а с е т, кæуй. 
Б а з у г. Цæбæл кæуис, когга? Ци бабæй кодтай? 
Б а с е т. Абони мæ Нана фудуаг исхудта. Къæсибадæг, 
дан, дæ! 
Сау-Сатæг. Æма имæ цæмæн дзурдтай фæстæмæ? 
Б а з у г. Хестæрмæ, дæ мадæмæ... Куд нæ фæууорæдтай 
дæхе? 
Б а с е т. Уома ин уæхæнæй ку неци загътон. 
93 

Б а з у г. «Уæхæнæй». Æнцон æй хестæри фæрресун кæнун. 
Уомæн æма æ уод истæнæг уй, æ зæрдæ баехсуйуй æ кæс- 
тæрти мæтæй, хъурдохæнтæй, мастæй, дæу мæтæй! Ду ба? 
Цо дæхе нихснæ! 
Басет рандæй. 
Сау-Сатæг. Гæр... ести сæбæл æрцудайдæ мадта? 
Б а з у г. Магъа, фал... ма тæрсæ... Уанцон тарст нæй... 
Сау-Сатæг. Куд нæ тæрсон... еу зиннæг си ку нæй- 
йес... 
Г а г а (раиудæй кæугæ). Нана! Нана!.. 
Сау-Сатæг. Æрсабур уо, ма ко, мæ хор. Тагьд æрцæу- 
дзæнæй Нана! 
Г а г а. Неци ’рцæудзæнæй, сайгæ мæ кæнис! Арс æй 
бахуардта! 
Сау-Сатæг. Гъæла дзубандитæ! Ка дин загьта уотæ? 
Г а г а. Уартæ Билахан! Мадта ’й бафæрсай! (Кæуй). 
С а у - С а т æ г. Ма ’йн ци лæдæруй е ба? Ка ин радзурдта 
уотитæ? 
Е с т а р (раиудæй инне ’рдигæй). Абони къуæр-къуæрагæ. 
Б а с е т (раиудæй). Сау-Сатæг, Базуг, сувæллæнттæ кæ- 
унцæ, Нанай агорунцæ. 
Медæгæй райгьустæй сувæллæнтти кæун, рæвдаугути дзубанди, еугай 
дзурдтæ «Нана», «арси бæдолæ», «фæммардæй», «неци фæммардæй» 
æма æндæртæ. Сцени ка’й етæ дæр дзубанди кæнунцæ, æма бæстæ 
дзолгьо-молгьо иссæй. Раст еци рæстæги А ц æ æрбакодта Н а н а 
й. Æ цæсгон тогæйдзæгтæ, æ дарæс - скъудтæ, æ еу цонг — баст, æ 
къах - къулух, æнцойнæ кæнуй лæдзæгбæл. Сæ фæсте æрбацудæй 
æма еуварс æрлæудтæй æнæзонгæ лæг. 
Б а з у г (цийни гъсер). Нана! (Æхе ймæ багæлста). 
Еу усмæ еугурæйдæр фæгыъос æнцæ, уæдта лæгæт байдзаг æй ций- 
ни хъалабайæй, дзубандитæ, гьæртæ. Еугурæйдæр сæхе ласунцæ На- 
намæ. Бæлвурддæр райгьусуй еугай дзубандитæ: «Нана тухгиндæр æй!», 
«Арси рампурста». «Еци лæг ба ка й?». Нанай æрбадун кодтонцæ æ 
хуссæнгонди. Сау-Сатæг ин æ цæсгон сæрфуй. 
Сау-Сатæг. Дæ цæсгон еугур цæфтæй, Нана. Хъæбæр 
дин ресунцæ? 
Б а з у г. Гъæйдæуай, ци дин ракæнæн? 
Е с т а р. Æццæйнæ, Нана? 
Н а н а. Уæ Нана уин уæ рунтæ рахуæра! Ма тæрсетæ, мæ 
хортæ, радзæбæх уодзæнæн! 
94 

Б у д з у л а. Некæдма фæууидтон ауæхæн æригон Нана. 
Мæ сонт фарст мин ниххатир кæнæ... Ка дин æнцæ атæ? 
Н а н а. О, хæдæгай, хатир - нæхебæл фæцан... Дæхе бал 
æруадзæ. Ка мин æнцæ, загьтай? Аланти седзæртæ, æнæ 
мадæ, æнæ фидæ мæгуртæ. Æрсæ ’мбурд кодтон сахарти, гьæ- 
ути, сугъд æма ихæлд хæдзæртти буни, будурти, гьæдти, 
пихсити, хъамилти, къæхтити, уæрмити... ке ’мæрдти ’хсæн, 
ке ба æрдæгмæрдтæй... Тухамæлдтæй æрбаервастан æвæндаг 
рауæнтæбæл бонасадæн, æхсæвдзо кæнгæ. 
Б у д з у л а. Уойбæрцæ къуарæй тугъди цæхæрбæл? Сæ- 
хуæдтæ æгас гьæувагæ! 
Н а н а. Берæ гьæути фагæ. Кæд мин сæ карæмæ раервæ- 
зонцæ, уæд. 
Б у д з у л а. Æма сæ куд ервæзун кæнис еунæгæй? Аци 
лæгæти? 
Н а н а. Нæ зонун, нæ зонун, хуарз лæг. Ести амæлдтæ 
кæнун гьæудзæнæй. Гъæуама байрæзонцæ бæгьатæр тугьдон 
лæгтæй, æгьдаугин, тухгинтæй. Сæ фиддæлти фарнæ куд 
рахæссонцæ. Гъæуама ма байсуса цард нæ уодхайраг тогæй- 
дзаг зæнхæбæл! 
Будзула. О Хуцау æма ейæ нæ федæн ку æй! Ка ма ни 
раервастæй, уони бæллец! Нæ, ду хумæтæги силгоймаг нæ 
дæ! Ду, æвæццæгæн, Хуцауæй æрвист дæ! Хатир корун, фал... 
кæд дин мæ бон естæмæй банхус кæнун æй... Мæ нецæййаг 
цард нæ бавгьау кæндзæнæн. 
Нана. Тагьд ма кæнæ, хуарз лæг. Дæ унаффитæ тæвдæ 
къæйдорбæл ма сорфунх кæнæ. Ами еунæг цард не сфагæ 
уодзæй. 
Б у д з у л а. Зонун æй æма... Мæн цард дуккаг фæууæд. 
«Нана»... О-о. Гъема Нана кæми ес, уоми Баба дæр гьæуй. Ду 
кизгутгæн амондзæнæ силгоймаги миутæ, æз ба биццеутæн - 
лæгау-лæги гьуддæгтæ. Исарази уо, зин дин уодзæнæй... 
Н а н а. Нæ бафæраздзæнæ! 
Б у д з у л а. Алцæмæн дæр бафæраздзæнæн! Æрмæст дæу 
фæндон уæд! 
Н а н а. Мæн фæндон нæй. Ке фæндон адтæй, е нæбал ес. 
Дзубандитæбæл дæ ниддардтон. Хæстæгдæр нæмæ ’рбахезæ. 
Цæнхæ... кæрдзинæй неци рæвдзæ ан, фал нин базонæ нæ 
цæрæнтæ, нæ уагæ... 
Б у д з у л а. Æндæр хатт. Нурба бал дæ цæфтæмæ фæккæ- 
сæ. Кæд дæ фæндуй, уæд дин исон хуаси кæрдæгутæ ’рхæс- 
сон? 
Н а н а. Æгæр дæ ку батухсун кæнон... 
95 

Б у д з у л а. Цитæ дзорис... е мæнæн... гьæйдæ... хуæрзи- 
зæртæ. Зиндзæнæн бабæй. (Рараст æй). 
Н а н а. Дæхе бал нин уæдцæр байамудтайсæ. (Сувæллæн- 
ттæн.) Байгъосайтæ, мæ хори тунтæ! Мæнæ уин е ба мæ 
ервæзунгæнæг! 
Б у д з у л а. Дæ ервæзунгæнæг - Хуцау, уæдта - дæхуæ- 
дæг! Æз ба - хумæтæги цауæйнон. 
Н а н а. Нæ й лæдæрун, уоми кутемæй февзурстæ? 
Б у д з у л а. Гм... е даргъ дзубанди æй... уæ фæдбæл цуд- 
тæн комæй æма арси богъ-богъмæ уæлбилæй ку ’ркастæн, 
уæд... О Хуцау, æригон силгоймаг биццеути фæйнердæмæ 
фехста, æхе багæлста арси дзæмбутæмæ æма ин кард æ гъæ- 
лæси рацавта. Сирд æрба ’рра æй... идарддæр ба... 
Н а н а. Еунæг усмæ фæстæдæр, зæгъгæ — къабазгай мæ 
ракодтайдæ арс, фал ин уалинмæ арцæ æ зæрди ниссагьта. 
Б а з у г. Æма ци фæцæй? 
А ц æ. Æ мард ин æрхастан! Æфснайунцæ ’й Годах æмæ 
Ораз. 
Сау-Сатæг. Æ бæдолæ ба? Минкъи арс ци фæцæй? 
А ц æ. Минкъи арсæн минкьи лæгæт æ бунат. Фæйкæнун- 
цæ биццеутæ! 
Н а н а. Нанай минкъитæн дæр — сæ минкъи листæнтæ. 
Хонетæ сæ, Естар, Сау-Сатæг. Хуæруйнаг син ести фæйи- 
нетæ æма сæ ниххуссун кæнтæ. Цотæ, мæ хортæ... 
Б у д з у л а. Цæй, æгæр уæ ниффæстеуат кодтон. Хуæрзи- 
зæртæ! (Фæццсей иудæй). 
Т а з а р (раиудæй æ комивазгæ). Гъы, фæззиндтæнцæ бæгъ- 
атæр алантæ! Æхе мин алайнаг ка не схондзæнæй! Ка уин 
загьта, мæ бæхбæл мин фæццотæ, зæгьгæ! Æви бафæрсун 
дæр уæ сæрмæ нæбал хæссетæ? 
Б у д з у л а æрлæудтæй æма листæг кæсуй Т а з а р м æ. 
Н а н а. Фæрсунбæл нæбал адтан, биццеу. Фæдесмæ тагьд 
кодтан! 
Т а з а р. Гъæуамæ уæ евдæла! Æз уæ дæлбар нæ дæн! Куд 
рандæуон исон еци фæллад бæхбæл?! 
Н а н а. Фæстæдæр цæудзæнæ, ку бауолæфа, уæд. 
Т а з а р. Е дæ гьуддаг нæй! (Рандæй). 
Б у д з у л а (Тазари фæстæ кæсгæй). Ка дин æй аци лæг? 
Н а н а (æнæбари). А-а, ме ’нсувæр бæргæ адтæй... Фал 
кæрæдзей нæбал лæдæрæн. 
Б у д з у л а (фсекъкъехæй). Де ’нсувæр? Куд де ’нсувæр?.. 
Дæ хæстæг, де ’рвадæ? 
96 

Н а н а. Мæ мадизæнæг, мæ кæстæр. Æма ци? Цæбæлдæр 
тухсис? 
Б у д з у л а. Нæ зонун... куд дин æй зæгьон... Æной дæ 
цæмæн гъæуй. Æнæ мастдæр уодзæнæ. Цæй, æз цæун! 
Н а н а. Æнæмастдæр? Нæ, нæ! Нæбал дæ рауадздзæнæн 
нур, цалинмæ мин зæгьай... Ци ’рцудæй, ци масти кой кæ- 
нис? Дæ хуарзæнхæй, мабал мæ гъезæмарæй марæ. 
Б у д з у л а (паузи фæсте). Ардæмæ ’ймæ фæдздзорæ, 
мадта. Сувæллæнтти рарветæ. 
Н а н а. Базуг, Тазармæ радзорай. (Базуг рандсей.) Биццеу- 
тæ, цотæ сумахдæр. (Биццеутæ рандсе ’нире.) Æрбайгьосай, 
хуарз лæг. Ме ’нсувæри койтæ мин кæнис, фал дæхуæдæг ба 
ка дæ, кæцæй дæ, цæмæн фæззиндтæ ами? 
Б у д з у л а. Будзула мæ ном. Цæргæс дæр мæ худтонцæ 
æригонæй кæддæр. 
Н а н а. Æвæдзи цæргæсау бæрзæндти тæхун уарзтай. 
Б у д з у л а. Уарзтон, гьо, мæ бæллецти, мæ сæнтти... 
Фал Хуцау æндæр хузи загьта: мæ базуртæ мин æверхъау 
тугъд æркарста... Цубур дзурдæй, намусгин Хъайтари æфса- 
ди адтан де ’нсувæри хæццæ... 
Н а н а. Хъайтари æфсади, зæгъис? 
Будзула. О, Хъайтари, цæбæл фæкъкъех дæ? Зудтай 
æй, миййаг? Цубур дзурдæй... ниннæ хафтонцæ... Æз ма куд- 
дæртæй ардæмæ ’рбафгудтæн... 
Н а н а. О, ай-гьай, ами æдасдæр адтæй. Æнцондæр ад- 
тæй хе цард багъæуай кæнун. 
Б у д з у л а. Æфхуæргæ мæ кæнис. Уæззау цæфтæй, мæхе 
дæр нæ лæдæрдтæн, уотемæй мæ ’рбахастонцæ бæхбæл. Мæ 
дамгьатæ мæ уæле. (Æвдесуй æ сæри иреф). 
Н а н а (фсекъкъехæй). Нæй ахæссуй мæ сæр... Зæгъайтæ 
мин, хъалсæр алантæ, уæ хъаурæ, уæ номæй фудголтæ резгæ 
ку кодтонцæ, уе ’мгæрæндти рауайун дæр ку не ’ндиудтон- 
цæ, уæд нур куд æрхаудтайтæ аци æгади уавæрмæ? 
Б у д з у л а. Æз... 
Н а н а. «Æз», «Æз» бæргæ кæнтæ, фал ка айтæ нур су- 
мах? Кæмий уæ нæргæ кадæ, кæмиий уæ нифс? 
Б у д з у л а. Нифс гъæуагæ бæргæ нæ ’нцæ алантæ. Нæ 
кард къумух бæргæ некæд адтæй, нæхебæл некæд аурстан. 
Уой нæ фал тугъди цæхæри адзал иссерун — лæгдзийнадæ 
хонæн... 
Н а н а. Уо мадта куд æрхастайтæ ауæхæн ходуйнаг уæ 
сæрмæ?! 
Б у д з у л а. Раст нæ дæ, силгоймаг! Ходуйнаг не ’руах- 
7 Темыраты Давид 
97 

тан! Уодæгасæй ни неке бахаудтæй уацари, æ гæрзтæ неке 
æрæвардта сæ рази. 
Н а н а. О Хуцау, ци кодтан, мадта?! 
Б у д з у л а. Кæрæдзей нæ лæдæрæн! Кæрæдзебæл нæху- 
æцæн! Ниххæлеу ан алли зæнхæ, алли бæститæбæл. Ихуæрст 
тугьдонтæй лæггадæ кæнунцæ алантæ. Бæгьатæрæй мæлун- 
цæ кæми сæ еуети, кæми ба иннети сæрбæл. Хатгай ма сау- 
æнгæ кæрæдзейдæр ниццæгьдæн. Æма байззайунцæ æгадæ ма 
æдзардай кедæр бæсти алантæ. Нæхе зæнхæ ба хуæрзбун ба- 
цæй мæнæ! Содзуй, гьæрзуй, æ сау тоги мæцуй æма еу тох- 
гæнæг нæбал ес æ сæрбæл. Нæ намусгин, нæ бæгъатæр 
фæсевæд сæхе нивондæн æрхастонцæ бæргæ, фал сæ фе- 
савтонцæ нæ уæйæгæнгутæ. Мулк сæ бабун кодта, сæ фур- 
зудæй бакурмæ ’нцæ, сæ цæсгон бахуардтонцæ, уæйæ кæ- 
нунцæ лæги фарнæ, сæ уодтæ! 
Н а н а. Гæр уæхæндтæ дæр еси? 
Б у д з у л а. Мулкитæ, æхцати фæдбæл лух кæнунцæ се 
нсувæрти, сæ фидцæлти скъелтæ! Е-уæу-уæй, алантæ, уæу- 
уæй! Ходуйнаг! Ходуйнаг! 
Т а з а р (æрбаиудæй). Ци мард бабæй уæбæл æрцудæй? 
Б у д з у л а. Де ’зæртæ хуарз, Тазар! Нæбал мæ базудтай? 
Уогæ ци дессаг æй... Еуæй-еу хатг мæхуæдæг дæр мæхе нæ- 
бал базонун. 
Т а з а р. Нæ дæ зонун æз. (Фæстæмæ фæрраст æй). 
Будзула^е надбсел æрлæудтæй). Барæнæ минкъи! 
Т а з а р. Ка дæ? 
Б у д з у л а. Нуртæккæ мæ æргьуди кæндзæнæ. Рагæй 
бæлдтæн дæ фæууинунмæ, Тазар, æма дæ кæдæй-уæдæй 
иссирдтон. Ду ба мин исон ледзунмæ гьавис? Уанцон нæй, 
фиццаг бал æрнимайæн не ихæстæ. 
Т а з а р. Еуварс, Будзула, неци ди дарун! 
Б у д з у л а. Саис! Кæми æй мæ бæстæ? Кæми ’нцæ мæ 
бæгьатæр æрдхуæрдтæ: Хъайтар, Барназ, Аспарухъ, Май- 
рæн-Сау? Кæми ’нцæ æрмæстдæр мах æфсади ка ’дтæй, еци 
фондз мин алайнаг цæргæси?! 
Т а з а р. Мæн фуд син неци адтæй! 
Сабургай æмбурд кæнунцæ сувæллæнттæ. 
Б у д з у л а. Æрмæстдæр дæу фуд! Дæу хузæнтти фуд! Ду 
дæ мæ тоггин! Ду лæбурдтай агъуд куййау дæхеонтæмæ, 
мæнмæ! 
Н а н а. Нæ, нæ! Е æверхъау æфхуæрд æй! Е æгæр æй, 
хуарз лæг! 
98 

Б у д з у л а. Æгæр, зæгьис? Игьосæ, мадта! Еу бон Хъай- 
тар цæтгæ кодта не ’фсади. Гъæуама бабæй сæмæ балæбурд- 
тайанæ. Фал нæбæл æнæнгъæлти нæ фудголтæ фæстегæй сæхе 
ниццавтонцæ, фид мондаг хонтау... сæ разæй ба тахтæй мæнæ 
Тазар! Бæргæ ’ймæ гьавтон, фал мин раервастæй. Æрмæст ин 
мæ фат æ галеу къах баййафта - æ хæцъæфи ниннæхстæй. 
Равдесæд æ къах - къулух ибæл цæуй... Уой фæсте базудтон: 
æлхæд адтæй Тимури адæмæн сугьзæринтæ, лæвæрдтæй. 
Н а н а. Нæ! Мæнгæдтæ дзорис! Нæ, нæ, уæд сæ хæццæ 
цæмæннæ ’й нуртæккæ? 
Б у д з у л а. Уомæн æма Тимур уæйгæнгутæн нæ хатир 
кæнуй, сауæнгæ æхе хуæрзгæнгутæ ку уонцæ, уæдцæр. Ка 
фæнди уæд - мæлæт! Æвæццæгæн æй Тазар ку балæдæрд- 
тæй, уæд ледзæги фæцæй. 
Т а з а р. Ма ймæ игьосæ, кизгæ! Сайгæ дæ кæнуй! 
Н а н а. Цæмæн? 
Т а з а р. Рагæй дæр ми æ уодесæг уинуй! 
Н а н а. Цæмæн?! 
Т а з а р. Уомæн æма... лæгдæр си дæн тугьди будури! 
Б у д з у л а. Лæгдæр? (Æ кард фелваста.) Кæрдтæй рав- 
зарæнтæ! 
Т а з а р. Ма мæ тæрсун кæнæ! Æз Хуцауæй æндæр некæ- 
мæй тæрсун! (Фæстæрдæмæ.) Мæ кард! 
Кард ин рахастонцæ. Кæрæдзей комкоммæ æрлæудтæнцæ. 
Б у д з у л а. Не скæнæгæн табу! 
И н н е т æ. Табу! 
Б у д з у л а. Маргæ! 
Т а з а р. Маргæ! 
Тох кæнунцæ. Тазар фæццæф æй, æ кард æрхаудтæй. 
Б у д з у л а. Маргæ дæ нæма кæнун. Хелæ бал илгьаг 
золкъау! 
Н а н а. Ести зæгъæ, Тазар! Бамæ ’ууæндун кæнæ, æна- 
зум ке дæ, уобæл! Кенæ ба, соми дин кæнун, устур бæллах 
æрцæудзæнæй, Тазар! (Паузи фæсте.) Зæгьай æргом — раст 
дзоруй аци лæг? 
Т а з а р. Нæ дзоруй, нæ! 
Н а н а. Басоми кæнæ нæ мард мадæ ма фидæй, не 
нсувæрти тогæй! 
Т а з а р. Æз... гм... соми кæнун... 
Н а н а. Мæ зæрдæмæ нæ цæуй дæ дзурд! Мæ цæститæмæ 
комкоммæ кæсæ! Уæдæйти загьтай: «Хуцауæй æндæр некæ- 
99 

мæй тæрсун». Ард бахуæрæ æ номæй. Мæнгæ ку зæгьай, уæд 
зиндони цæхæри содздзæнæй дæ сæр! Рæстдзийнадæ — уæдта 
дин Хуцау тæрхонгæнæг фæууæд! 
Т а з а р. Ард хуæрун... (Фæгъгъосæй.). 
Н а н а. Æрмæстдæр рæстдзийнадæ! 
Б у д з у л а. Уæд ма дин, кай зонуй, Хуцау фæтгæрегьæд 
кæна. 
Т а з а р (æрхаудтæй æ зонгутæбсел). Ниххатир кæнтæ! 
Туххæй, æнхъерæн кæнгæй мæ тардтонцæ сæ разæй! 
Н а н а (имисуй). «Бæхрæгьæутгæ, мулк». Нур æй балæ- 
дæрдтæн, кæцæй дæмæ ’нцæ, уой! Æверхъау миуæ! Æвер- 
хъау исæфт! Æверхъау ходуйнаг! (Паузæ.) Нæбал ес аланти 
номдзуд паддзахадæ! Нæ гъæздуг, нæ дидинæгкалгæ зæнхæ 
æдзæрæг будур фестадæй... Содзунцæ сахартæ ’ма гьæутæ. 
Нæ фæсевæди тог кæлуй. Зæронд лæггæ ма æдух силгой- 
мæгти æгьатирæй цæгьдунцæ. Кустгьон адæми уацари тæ- 
рунцæ фонси æргьæутгау. Ка си фæййервазтæй, етæ ба сæхе 
римæхсунцæ гьæддæ ’ма хуæнхти. Мадтæлтæ сæ цæуæти нæ- 
бал ерунцæ, цæуæт ба — сæ нийергути. Сæ дууетæ дæр кæ- 
унцæ, дзиназунцæ, судæй мæлунцæ, незтæ сæ цæгьдунцæ... 
Ду ба?! Уони тог æма ровдзæй, уони цæстисугæй мулкитæ 
кæнис? 
Т а з а р. Мæ бон неци адтæй! 
Н а н а. Адтæй! Рамардайсæ фæлтау! Дæ нийерæг бæсти 
сæрбæлтау! 
Б у д з у л а. Дори сæрбæл ку райгурдтайнæ, уæддæр æй 
гъæуай кæнинæ! Уомæн æма мæн дор æй! Мæ райгурæн 
бунат æй! 
Н а н а. Де ’нсувæрти, дæ фиди мæрдтæ лæуунцæ итигъд 
будури æма сæ нигæнæг нæййес. Халæнттæ син сæ цæститæ 
къахунцæ, æма сæ еу расорæг нæййес. Фудголтæ сæбæл кæл- 
кæл кæнгæ сæ бæхтæ баскъæрунцæ, раст цума инайнæ кæ- 
нунцæ сæ моси æма сæ еу бауорамæг нæййес. Ду ба?! Сæ 
сугьдæг ном син мулкитæбæл уæйæ кæнис?! О-о! Ме ’на- 
монд сæр! Ме ’нсувæр уæйæгæнæг. 
Б у д з у л а. О, куд цинæ кæнгæ дæ рарветинæ... фал дин 
мæнæ дæ хуæри хатир. Цæрæ еци ходуйнаги игаки хæццæ! 
Н а н а. Хатир? (Кæсуй, æ аллифарс ка лæууй, еци сувеел- 
лæнттæмæ.) Æма атæ ба? Ци зæгьдзæнæнцæ атæ? Æрмæст 
æндагонæн не ’нгьезуй уæхæн фудмиутæ? Хеонæн ба ха- 
тир? Нæ! Гъæуама ’й зононцæ, уинонцæ æма сæ зæрдæбæл 
даронцæ, алантæ некæд некæмæн хатир кодтонцæ гадзира- 
хат миуæ! Æма нурдæр некæмæн ес хатир! Рахæссетæ мин 
мæ сагьæдахъ! 
100 

Неке ймæ неци хæссуй. Æма ’й уæдта æхуæдæг лæгæтæй радавта. 
Еугурæйдæр æнæдзоргæй лæуунцæ. 
Т а з а р. Барæнæ, мæ хуæрæ. Уотæ ку загътай: «Хуцау дин 
тæрхонгæнæг фæууæд». 
Н а н а. Махæн равардта еци барæ Хуцау. (Райста фат 
æма æндурæ.) Æ къохтæ ин бабæдтетæ! 
Т а з а р. Нæ гьæуй, Будзула! 
Н а н а. О Хуцау, ниххатир кæнæ... Силгоймаг гьæуама 
цард дæдта лæгæн. Æз ба инæй есгæ кæнун нуртæкки. Лæг- 
сирдтæ адæми ’хсæн цæрун аккаг нæ ’нцæ! (Нигъгъавта Та- 
зармæ, æвеппайди æруагъта æ сагъæдахь.) Нæ-æ! Мæ бон 
нæй! Куд исесон мæ къох мæ мадизæнæгмæ? (Фехста æ сагъæ- 
дахъ æма никкудтæй.) Мæ еунæг æнсувæр! (Æвеппайди 
фæгъгъос æй.). 
Т а з а р. Мадта хатир?! (Баиудæй Будзуламæ.) Мæлæт 
мин, Будзула! Корун ди мæлæт! 
Неке неци дзоруй. 
Н а н а. Ра ’й æндæ кæнтæ!.. Кæцæй нæбал раздæха, уор- 
дæмæ! 
Т а з а р. Боз дæн, мæ хуæрæ!.. 
Æндæмæ фæррастæй, Будзула Ацæ æма Базуг æ фæдбæл. 
Сау-Сатæг. Де ’нсувæрæй, Нана! 
Н а н а. Ме ’нсувæрбæл фæккудтæн нуртæкки. Ме ’нсу- 
вæрæн фæндараст загьтон æз. (Архайуй æхе федарæй æвде- 
сунбæл.) Цотæ сумах дæр! (Еугурсейдæр рандæнире æнæ сту- 
фæй.) Нана! Мæхе Нана! Зæгьай, куд ма ракæнон? Ку нæ- 
бал æй зонун! Ку нецибал лæдæрун! Дæ уарзон еунæг кизгæ 
æнсувæрмар иссæй! Мæ тоггин — мæхуæдæг! Фал мин над- 
тæй æндæр гæнæн, Нана! Сувæллæнтгæ гьæуама рæстдзий- 
надæ уинонцæ! Бамæ лæдæрæ, ниххатир... (Æрхаудтæй). 
/Ем бæрзæн 
ДУККАГ АРХАЙД 
Фæндзæймаг фæззинд 
Лæгæт. Æ бацæуæн сирди цæртгæй æмбæрзт. Фæззигон мæйрохс æх- 
сæвæ. Тъæригьоси содзуй арт. Кæцæйдæр игьусуй зар. Алли рауæнти 
бадунцæ кенæ лæуунцæ æма зармæ игьосунцæ Нана, Базуг, 
Сау-Сатæг. 
101 

О айнæг къæдэæх, байгъосæ дэæбсех, 
Байгъосæ дзæбæх мæ кадæнгæмæ. 
О, адтсгн сез дæр лæгау-лæг кæддæр, 
Лæгау-лæг кæддæр, амондмæ бæлдтæн. 
О, фал мæ амонд разиндтæй мæнгард, 
Разиндтæй мæнгард, фæллигъдæй идард. 
О, уæууæй, уæууæй, еунæг мæгур æй, 
Еунæг мæгур æй, æ сæр селгъистæй. 
0 мæгур еунæг, ку фæууа дæ цард, 
Ку фæууа дæ цард, ке гъæуй дæ мард? 
Кæудэæнæй мæбæл мæ еунæг сембал, 
Мæ еунæг æмбал мæ зарæн хæтæл! 
Е ку уодзæнæй гъæргæнæг иреуæг 
Гъæргæнæг цогуæг, гъарæнгæ гæнæг. 
Б а з у г. Будзула! 
Сау-Сатæг. Будзула! 
Н а н а. Будзула! 
Б а з у г. Æнкъард зар! 
Сау-Сатæг. Хъæбæр æнкъард! 
Н а н а. Зæрдæ имæ унгæг кæнуй. (Лæгæтмæ баиудæй). 
Зар æрбахæстæг æй æма банцадæй. 
Б а з у г. Замманай мæйрохс æхсæвæ! 
Сау-Сатæг. Рæсугьдæхсæвæ! 
Б а з у г. Цæуæн ракæсæн. 
Сау-Сатæг. Цæмæн? 
Б а з у г. Магъа. 
Сау-Сатæг. «Магъа»! «Магьа»!.. Цæуæн. 
Рандзениæ. 
Идардæй æрбайгьустæй циуавæрдæр гур-гур. 
Н а н а (раиудæй). Базуг! Уæ Базуг! 
Б а з у г (æрбауадæй). Мæнæ дæн, Нана! 
Н а н а. Уæд е циуавæр гур-гур æй, цума? 
Б а з у г. Магьа... Кæд арви нæрун æй. 
102 

Н а н а. Арви нæрун? Нæ-æ, е нæрун нæй. Биццеутæ кæми- 
ти ’нцæ, Базуг? 
Б а з у г. Минкъийтæй фæстæмæ еугурæйдæр сæ куститæ 
кæнунцæ. Ампал, Ацæ æма Балсæг гьæдæмæ рандæ ’нцæ. 
Н а н а. Кæци ’рдæмæ? 
Б а з у г. Сау хонхи бунмæ. 
Н а н а. Сау хонхи, зæгъис? (Тарстæй.) Æнгьæлдæн 
уоци ’рдигæй цудæй уæдæйти еци æнахур гур-гур. Сæ раз- 
мæ ракæсун гъæудзæнæй далæ комæй фæххæрдкæнæнмæ. 
Фиццаг хатт рандæ ’нцæ æнæ мах. Базуг, исон фæйæутти 
хæццæ кæстæрти мабал рарветæ, рæстæгбæл æууæнкæ 
нæййес. 
Б у д з у л а (æрбаиудæй). Уæ изæртæ хуарз! 
Н а н а. Æгас цо, Дзула. Исбадæ. (Базугæн.) Арсалан ба 
кæми й? 
Б а з у г. Цалдæремæй саумæрæ хæссунцæ нæ хумтæмæ. 
Н а н а. Годах æма Хорс ба абони кæми цауæн кæнунцæ? 
Б а з у г. Ардигæй рандæнцæ Уорс хонх æрдæмæ, цæхгун 
сауæдонæмæ. 
Б у д з у л а. Етæ дæр хайгин уæнтæ Æфсатий лæвæрд- 
тæй, фал нæмæ æрдхуæрæни цауæйнон ку байрæзтæй. Тæх- 
гæ-тæхгæй цъеуи цæстæ ’ргьæвуй (Базугæн.) Æццæйнæ? 
Б а з у г. Магьа. 
Н а н а. Ка ’й, ка? Ке бабæй æппæлис? Дæуæн се ’гас 
дæр «ардхуæрæни лæгтæ». 
Б у д з у л а. Мæнæ Базуг. Куд нæ дзи ’ппæлон? Цубур 
рæстæгмæ цалдæр дзабодури, сикъетæ. (Базугæн.) Цал ад- 
тæнцæ, цал? 
Б а з у г. Магьа. 
Н а н а. Оразмæг ба кæми й? 
Б а з у г. Нæ аллифарс зелуй. Абони лæгæти гьæуайгæнæг 
е йæй. 
Æрбацудæй Сау-Сатæг. 
Н а н а. Мадта уин мæнæ е ба æрдхуæрæни кизгæ. Сау- 
Сатæгæй зæгьун. Рамулдга Нанай! Уæледарæс хуйунмæ, ал- 
дæмбидтæ зæгьай, цæрдтæ æма цъоппити куститæ - сега- 
семæ дæр мæнæй фæдцæснидæр æй. 
Сау-Сатæг. Сæниат дæр дæсни æй, Боллæ дæр, 
Естар... 
Н а н а. Хуарз, хуарз, мæ хор, цæугæ æма уонæн дæр 
зæгъæ: фæууотæ конд еци цъоппин цъиндатæ, зумæг æй 
103 

тагъд. Гъе уæдта нæ гьар хъæппæлтæн ести унаффæ гьæуй, 
цалинмæ нæма фæууазалæй, уæдмæ. 
Сау-Сатæг. Бæргæ гьæуй, фал нæмæ цæрдтæ фагæ 
нæма ес. 
Н а н а. Уобæл ба нæ лæхъуæнтæ байархайæнтæ. Базуг, 
мæ хор, тæккæ исон нин цауæни цæугæй’й. Фат æма æнду- 
рæй, церхъ æма арцæй кадæридцæр арæхсун райдæдта, уони 
се ’гасейдæр хондзинан нæ хæццæ. 
Б у д з у л а. Мæн дæр ма феронх кæнтæ, кæд уин еу- 
дууæ цари исамал кæнинæ. 
Н а н а. Дæ цæрæнбон берæ! 
Сау-Сатæг. Хуйгæ ба сæ бæргæ тагьд ракæнианæ мах. 
Н а н а. Дзæбæх мин уотæ, мæ хъæболтæ, дзæбæх. Уалин- 
мæ уæ ракиндзитæ кæндзæнæн æма æмбесонди æфсиндтæ 
уодзинайтæ. (Сау-Сатæг баевгъудæй медæмæ.) Æрмæст бал 
уæдмæ раервæзун гьæуй. Фал куд, куд? Никкидæр ма еу 
зумæг аци лæгæти? Нæугæй бабæй еци гьезæмæрдтæ! Уæз- 
зау незтæ, мæлæтдзаг сæйгитæ, æдзард сабити тæрегьæдцаг 
исæфт... Ох, дæдæй, Хуцау, куд бафæлладтæн... Тæходуй, 
есгæд нин хæдзарæ ку исæнтæсидæ! 
Б у д з у л а. Æхуæдæг не ’сæнтæсдзæнæй, аразун æй 
гьæуй! 
Нана. Хуцау ку зæгьидæ, бæргæ! Æз ма ин замманай 
бунат дæр иссирдтон! Ардæмæ хæстæг, хор имæ дзæбæх 
кæсуй, æ аллифарс — игуæрдæнтæ, фонс хезæн бунæтгæ, 
тиллæги кустæн дзæбæх тьæпъæнтæ, сауæдæнтгæ — хæстæг... 
Цубур дзурдæй, цæрунæн си алцидæр фагæ, æрмæст косгæ 
кæнæ. (Паузæ.) Фал нин æй ка аразуй, ка? 
Б а з у г. Магьа, фал нæхуæдтæ дæр сувæллæнтгæ нæ- 
бал ан. 
Б у д з у л а. Мæнæ уин никкидæр дууæ косæг къохи! Нæ 
аллифарс къæйдори цæндитæ. Гъæдæрмæгæн дæр ести амал 
уодзæнæй, бæхтæ нæмæ ес... 
Б а з у г. О, хæдæгай, еци бæхтæн дон куы нæма бадард- 
тон! (Фендсебилæй). 
Н а н а. Нæ зонун, нæ зонун... Хæдзарæ кæнун хъæбæр 
устур гьудцаг æй. Нæ, нæма хæссун мæ нифс. Дзæбæх имæ 
барæвдзæ гьæуй... (Будзула сагъæстиранигъулдæй, цидæр зæгъ- 
уйнаг адтсей, сехе бауорæдта.) Рагæй дæ бафæрсуйнаг ад- 
тæн... Игьосун дæмæ цалдæр анзи. Цæй дессаги рæсугьд 
фæуунцæ дæ зартæ, Будзула, фал æнкъард, фурæнкъард... 
Б у д з у л а. Уомæн æма... етæ зартæ нæ ’нцæ, фал гьа- 
рæнгитæ, нæлгоймаги гьарæнгитæ. 
104 

Нана. Гъарæнгитæ?Уæу-уа... Гæрæмааллихатгцæбæл 
гьарæнгæ кæнис? 
Б у д з у л а. Мæ мæнгæ нифситæбæл, ме ’нæ ’рцæугæ 
бæллецтæбæл... 
Н а н а. Дессæгтæ! Уанæбæрæг циуавæри дессаг бæллец 
уодзæнæй дæу хузæн лæгæн æнæ ’рцæугæ ка æй? 
Б у д з у л а. Некæд æй загътайнæ... Мæ цæстæнгасæй дæр 
æй некæд равдистайнæ. Фал мæ еугæр фæрсис, уæдта... 
Мæнгæдтæ дзурд нæ зонун... Æрмæст ди рагацау Хуцауи ха- 
тир корун! Бамæ лæдæрæ... 
Н а н а. Дзорæ! 
Б у д з у л а. Цалдæр анзи... Цалдæр æнæкæрон анзи рацу- 
дæй, еци дессаги бæхгинбæл ку рамбалдтæн, уобæл. Хуæрза- 
рæзт цауæйнон, хуæцæнгæрзтæй дæсни... Нæ, нæ, хумæтæги 
цауæйнон на ’дтæй, фал алæмæтгаг силгоймаг, гурведауцæ, 
рæсугьд! Æ цæсгомæй хортæ-мæйтæ кастæй! Дессаг, — зæгь- 
ун, — ка уа? Куд æй базундæуа?! Æма ин райдæдтон агорун 
æ фæд. Иссæйирдтон арси хæццæ гьæбесæй хуæцгæ. Уæдæй 
ардæмæ... Зонун æй — дзæгьæли, фал мæ бон нæй мæ сагьæс- 
тæй фæййервæзун! Нæй! Куд амондгун уайдæ, е æ зæрди 
тунтæй ке барæвдауа, е! 
Н а н а. Будзула... 
Б у д з у л а. Нæ, нæ, ма тæрсæ... мæ сæнтти дæр не 
’ндеун дæ фарсмæ балæуун. Уомæн æма... ду... Æз ба... Мæ 
гæлертæ цæсгонæй фæтгæрсдзæнæй лæг! 
Н а н а. Тæрегьæд дзубанди кæнис. Æгадæ кæнис, тугьд 
ке бафхуардта, уони. Уæ цæфтæ ’нцæ лæгдзийнади бæрæг- 
гæнæнтæ, ковунаккаг бæгьатæрти нисан. 
Будзула. ОХуцау, мадта мин еу минкъи зæрдæдарæн 
нифс... 
Н а н а. Нæ! (Паузæ.) Дæуæй хуæрзконддæр, хуæрзæгъ- 
даудæр, тухгиндæр лæг нæ зонун уодæгæсти ’хсæн! Фал мæ 
зæрдæ æндæрæн лæвæрд æй! 
Б у д з у л а. Зонун æй! Фал... ниххатир кæнæнтæ Хуцау 
дæр, е дæр, нæбал ес Хъайтар... 
Н а н а. Ес! Мæнæн ес! Æма уодзæнæй! 
Б у д з у л а. Хатир. (Паузæ.) Гæр, мадта дæ царди бонтæ 
уотеми рарветунмæ гъавис, уой номбæл бадгæй? Дæхе 
амонд ба? 
Н а н а. Мæхе амонд ба — аци сувæллæнттти амонд! 
А ц æ (æрбауадæй). Нана! Нана! (Кæуй). 
Æрбауадæй Б а з у г. 
105 

Н а н а. Ци кодтай, биццеу? 
Ацæ.Æнамоццхабар... Зæйæ... Зæйæ... (Кæуй). 
Б у д з у л а Ци? Дзоргæ кæнæ, Ацæ! 
А ц æ. Зæйæ ракаддæй æма биццеутæ... 
Б у д з у л а. Катæ? 
А ц æ. Ампал æма Балсæг. 
Н а н а. Мæ бон куд бакалдæй! Мæ хæдзарæ куд фехал- 
дæй! (Æ хъæппæлтæ кæнуй.) Цæун гьæуй тагъд! Агорун сæ 
гъæуй! Мабал лæууетæ! Ракæнтæ мин бæх! 
Б у д з у л а. Нæ, нæ! Дæуæн нæййес цæуæн! Æнафонæй, 
талингæ’й... 
Н а н а. Куд нæ сæмæ цæууон, куд нæ, арв ку фæннæ- 
руй, уæддæр мæн ку фæййагорунцæ! 
Б у д з у л а. Ести дæбæл ку ’рцæуа, уæд та? 
Н а н а. Æрцæуæд мæбæл... цифæндидæр! Куд нæй лæдæ- 
рис, ме ’намонд хъæболтæ ’нцæ уоми! 
Б у д з у л а. Æма иннетæ ба? Æви етæ ба дæ хъæболтæ нæ 
’нцæ? (Нана цидæр исцогйдзурдта.) Хъайтари фæдзæхст ба? 
А ц æ. Нæбал сæ гьæуй агорун, Нана. (Кæуй.) Мæхуæдæг 
æй фæйидтон, куд... 
Б у д з у л а. Ацæ, Базуг! 
Б а з у г. Кизгутгæ, Нанамæ фæккæсетæ! 
Н а н а. О Хуцау! (Æ цсесгон æ къохтæй бамбарста сема се 
тухстæй æрбадтæй. Будзула, Базуг æма Аирг фæййаууон æнирг. 
Райгъустæй сувæлмгнттти кæун.) Ка кæуй? Æй? (Игъусуй 
берæгъти неун.) Нæ, берæгътæ неунцæ. Етæ дæр, æвæдзи, 
махау судæй мæлунцæ! (Гъæрзæгау никкодта.) Мæ бон нæ- 
бал æй! Нæбал фæразун мæлæтдзаг тох кæнун адæми хæц- 
цæ, сирдтæ ’ма æрдзи хæццæ. Зумæг æрхæстæг æй, сабитæ 
æнæхуæргæ, бæгьнæг... Цæрæн бунат нæййес, фæккæсæг 
нæййес... Кæми дæ, Хъайтар, исæфгæ дин ку кæнун?! Кæми 
дæ, мæ еунæг изæд?! Ниххатир кæнæ еци дзурд, Хуцау! Фал 
дæхуæдæг дæр бунтон раст нæ дæ — цæмæн мин байстай, 
арв æма зæнхи ’хсæн ци еунæг равзурстон, фæццæрунмæ ке 
хæццæ бæлдтæн, мæ хори тунæ, мæ амонд ке худтон, уой?! 
Цæмæн фе’нæхай дæн мæ кизгон бæллецтæй, мæ сонт зæр- 
ди мондæгтæй! (Фæгъгъосæй). О Хуцау, мæ фуртухстæй цитæ 
фæдздзурдтон... Ниммин хатир кæнæ! Еунæгæй мæ ниууагь- 
тонцæ мæ мадæ, мæ фидæ, ме ’нсувæртæ, Хъайтар... Уой 
фæсте Тазар... (Гъуди кæнуй.) Кай зонуй, раст адтæ, Тазар, — 
аци сабитæ билæмæ ’рбакодтон, æма мин еугай-дугай ха- 
унцæ... Гæр аци дууæ дæр бабæй... Нæ, нæ, ани тæрегъæд 
нæбал бауорамдзæнæн! Фæлтау... (Исласта кард.) О ме ’скæ- 
106 

нæг, кæд мин мæ цард æрмæстдæр гьезæмарæн равардтай, 
уæд æй райсæ фæстæмæ! О, о! Алкæд сау уодхæрдти бæс- 
ти — сау ингæн хуæздæр! (Кард æ реумæ фæййаразта.) 
Хъайтар! 
X ъ а й т а р (гъæлæс). Барæн! (Рæвдауæгау.) Бафæлладтæ? 
Æви фæтгарстæ? 
Лæгæти фарс ниррохс æй æма дзи разицдтæй X ъ а й т а р 
æ тугьдон дарæси. 
Н а н а. Хъайтар! 
X ъ а й т а р. Куд тагьд ди ’рбайронх æй мæ фæстаг кур- 
диадæ? 
Н а н а. Нæ ми ’рбайронх æй, Хъайтар! 
X ъ а й т а р. Мадта куд уадзис зумæги къæсæрбæл æнагьом 
сабити уазал лæгæти æвæгæсæгæй? Зин æй? О, ай-гьай! Ба- 
фæразæ, мæ зинаргь! Ма бакомæ сæтгун цифæнди зин- 
дзийнадæ, циуавæр фæндуй гьезæмайраг фæлтæрæнтæн дæр! 
Æрмæст багьæуай кæнæ аци сабити! 
Н а н а. Хуарз, хуарз, Хъайтар! Корун, ниммин хатир 
кæнæ мæ уæдæйтиккон аллайаги рæдуд. Тазарæн еци æгьа- 
тир тæрхони фæсте... æнæхъаурæ, æнæбазур цæргæсау 
исдæн. 
X ъ а й т а р. Дæу тæрхон надтæй. Хуцауи тæрхон адтæй. 
Бафæразæ, мæ зинаргъ! (Фæййаууон æй). 
Н а н а. Хъайтар! Кæми дæ, Хъайтар?! Ци ’й а? Фун æй? 
Æви бабæй сæнтгæ цæгьдун? Нæ, нæ, уотæ мин загьтайдæ, 
ай-гьай! Нæ, нæ, мæ зинаргь, нæ сæ ниууадздзæнæн уазал 
лæгæти. Хæдзарæ! Цифæнди зийнæйдæр аразæн хæдзарæ! 
Æмбæрзæн 
Æхсæэæймаг фæззинд 
Рагон хуæнхаг тьæпæнсæр хæдзарæ, æ кæрон нæ зиннуй. Тургьæ. 
Æ аллифарс дорæй даст горен. Еу къуми - гомори, инне ’рдигæй 
колдуар, æ дууæ фарси - дууæ бæласи. Алли рауæнти бадæн дортæ, 
даргь къела, бæласи бундзæфхæдтæ, сæнарæ. Фæсарæфтæ. Б а з у г 
цæгьдуй хæтæлæй, Сау-Сатæг имæ игьосуй æма гьудити 
ранигьулдæй. 
Сау-Сатæг. Адæмæн дессаги зар! Мæ зæрдæ мин 
фæррæхуста куддæр... Ду... Ду дæ... 
Б а з у г. Магьа. Будзула мæ исахур кодта хæтæлæй цæгь- 
дунбæл... Æндæра æз ци? Неци... 
107 

Сау-Сатæг. О, неци... Будзулайæй дæснидæр дæ ду! 
Б а з у г. Магьа... Ду ба æригон Нанайæй рæсугьддæр. 
(Фефсæрми æй). 
Сау-Сатæг. Цæгæй? Æви «магьа»? (Ходуй). 
Н а н а (уæлхæдзарæй кæд фæззиндтæй, уой нæ базудтон- 
ире). Куд рæсугъд æй сæ уарзт! О не ’скæнæг Хуцау, сæ цард 
дæр син уотæ рæсугъд искæнæ! Ма син бауадзæ сæ сугьдæг 
зæрдитæ с’ маргæйдзаг кæнун! Басæ гъæуай кæнæ уæхæн 
фудæнхæй! (Имисгæй.) О Хъайтар, мах дæр уотæ амондгун 
бæргæ адтан кæддæр! 
А ц æ (раиудæй гæркъа амайеæ). Мæнæн мæ гæркъа нур- 
тæккæ дæр цæтгæ ’й, фал ду ци косис, ду? 
Б а з у г. Магьа, архайун æз дæр. Ма тæрсæ, дæ гæркъа 
æнæ цæг нæ уодзæнæй. 
Н а н а (уселхседзарсей). Нæ бæлццон нæма зиннуй? Будзу- 
лайæй зæгьун? 
Б а з у г. Магьа... Æнгьæлдæн нæма. 
Н а н а. Сау мегьтæ бабæй берæгьти каст кæнунцæ. Æвæ- 
дзи, тухгин уарун уодзæнæй. Дзæбæхæй ку ’рбацæуидæ... 
А ц æ. Æма Будзула кæми й? 
Б а з у г. Будури гьæутæмæ рандæй, хуæцæнгæрзтæ аго- 
рунмæ махæн. Гъæдин кæрдтæй, дан, уæ кæдмæ ахур кæнон. 
Афонæ, дан, уин æй æцæг церхъитæ райсун. 
А ц æ. Хъæбæр раст зæгьуй! 
Б а з у г. Гъей, дзубацдибæл фæцан, февналæн нæ кустмæ. 
Г ъ æ л æ с (фсессценæй). Базуг! Фæммæмæ кæсай тæскъæ 
бийунмæ! 
А ц æ (фсессценæмæ). Дæхуæдæг, Тулар. Лæг дæ нур... Хо- 
дуйнаг æй æдзох æнхус агорун. Лæгау лæг гъæуама алци дæр 
зона. 
Б а з у г. Кæдмæ дæ ахур кæндзæнæй Нана? 
Рацудæй Г а г а гьæдин киндзи хæццæ. 
Г а г а (киндзсен). Æз Нана дæн, балæдæрдтæ, Нана! Æма 
мæмæ игьосгæ кæнæ. Ардæмæ рацæуай! Кæмæ дзорун æз?! 
Мæнæ-ма ами æрлæууæ! Ци ниггубур дæ? Мæ цæститæмæ 
мин кæсæ! Дæ дзабур цæмæннæ бахудтай? Æви ма минкъи 
сувæллон дæ? Магоса ходуйнаг æй! Хускъастау — æгадæй. 
(Æ ростæ ин цъинггитæ кæнуй.) Гъеууотæ дин! Мæнæ дин! 
А ц æ. Барæнæ, Гага, цæбæл æй марис? 
Г а г а. Мадта Нанамæ цæмæннæ игъосуй? 
А ц æ. Æма кæд фæууидтай Нанай сувæллæнттæ нæмгæ? 
(Гага неци дзоруй.) Некæд. Куд фæззæгьуй, е ди феронх æй: 
108 

«Кæрæдзей уарзетæ! Кæрæдзей зæрдихудтæй тæрсетæ!» Ду 
ба? Мадта ’й барæвдауæ, тæрегьæд æй, мæгур! 
Г а г а (киндзæн). Цæй, гьо, фæррæдудгæн. Гъæйдæ, æр- 
сабур уо! 
Æрбацудæнцæ Б а с е т æма Е с т а р донæйдзаг 
къустелти хæццæ. 
А ц æ. Дес цæбæл фæккæнун, кизгупæ, уой зонетæ, уæ 
къустелтæ уæхецæй устурдæр, уотемæй ба сæ цъоппидза- 
гæй куд исхæссетæ? (Базугæн.) Æццæйнæ? 
Б а з у г. Магьа. Басетæн нæ зонун... Естар ба тухгин æй. 
Нæ бийнонтæ еугурæйдæр тухгин адтæнцæ. 
А ц æ. Æ бонæй уа, уой ка ’ркордзæнæй! О, хæдæгай, уæ 
донæй мин февæрайтæ, мæнæ си мæ бæлæстæн раниуазун 
кæнон! (Дон кæнуй бæлæстæбæл). 
Г а г а (киндэæн). Æрсабур уо, мæ хор! Æрсабур уо, Нанай 
рахес цæстæ! Нæ фалæ ма дæ Нанайæн еу дзæбæх кафт ра- 
кæнæ. (Æ цъухæй ин цъæгъдуй æма æ хæццсе кафуй). 
Базуг сæмæ аййевæй игьосуй, уæдта æ ронæй хæтæл фелваста æма 
син цæгьдун райдæдта. Иннетæ æрдзæф кæнунцæ. «Гъаст» 
истухгин æй. 
Б у д з у л а (æрбаиудæй). Цард æма уин фарнæ! 
Б а з у г. Дæхецæн дæр фарнæ! 
Еугурæйдæр ибæл цийнæ кæнунцæ: «Будзула æрбацудæй! 
Æгас цо! Кæдцæриддæр фæндаг раст уо!» 
Б у д з у л а. Дзæбæх ке айтæ. Хуцау зæгъæд, кæддæрид- 
дæр уæ кафгæ ма заргæ куд æййафон. (Базугæн.) Фал, 
еу фæззелæни дæ цагъд бунтон раст нæма ’й. Мæнæ бай- 
гъосай! (Хæтæл фелваста, цæгъдуй.) Балæдæрдтæ? Равза- 
рай! (Базуг цæгъдуй.) Хъæбæр хуарз, ме ’рдхуард! Рамул- 
дтай бабæй! 
Н а н а (рацудæй). Æгас нæмæ цо, будуйраг иуазæг! 
Б у д з у л а. Æгас нин уо берæ æнзти, Нана! 
Н а н а. Игьосун дæмæ, Дзула, куд рауадæй дæ балци? 
Б у д з у л а. Ци дин зæгьон... Базуги загьдау, магьа... 
Æртæ бæхи бабæй бафтудæй мæ къохи. Бæргæ сæбæл фæц- 
цийнæ кодтон, фал еу афони бон æрбаталингæ ’й, арв æма 
зæнхæ кæрæдземæ фæллæбурдтонцæ, æма мæ бæхтæй еу 
билæй рахаудтæй... Мæ бон ин нецибал иссæй. 
Н а н а. Дæхуæдæг ке байзадтæ æнæ фидбилизæй! 
109 

Б у д з у л а. Иннæ дууæ мин æрбаервазтæнцæ æд хуæ- 
цæнгæрзтæ. 
Н а н а. Цæй бæрцæ? 
Б у д з у л а. Ци фæразтонцæ, уой! Æцæг тугьдон гæрзтæ. 
Не гасей фагæ нæма уодзæнæнцæ, фал... Хестæрти къуар- 
мæ бал уæддæр ести уодзæнæй... Уæдмæ бабæй амæлдтæ 
кæндзинан! 
Н а н а. Дæ цæрæнбон берæ! Æнæ дæу син цитæ код- 
тайнæ... 
Б а з у г. Бахатир кæнтæ... Фæйинæн син нæййес? Кæд 
гæнæн... 
Б у д з у л а. Цæмæннæ син ес?! Æрмæст фæстæдæр. Æн- 
хæст иннетæ дæр сæ куститæй æрбаздæхонцæ æма не гас 
дæр уартæ фæзæмæ, нæ тугьдон гьæзтитæ кæнунмæ. 
О р а з. Нæуæгæй бабæй? Ох, куд сæ нæ уарзун, Нана, 
куд... 
Н а н а. Æз дæр, мæ хъæболæ. Фал нин æндæр гæнæн 
нæййес! Тухгæнгутæй кæдцæридцæр тæссаг æй, мæ хортæ. 
Гъæуама цæдтæ уайтæ сæ нихмæ ’рлæуунмæ! Гъæуама арæх- 
сайтæ фат æма æндурæй, æндон церхъæй тохунмæ! Гъæуа- 
ма уæ фидцæлтау уайтæ тухгин æма нифсхаст, уодфедар, 
æхсист! 
Б а з у г. Уома бал си еунæг уæдцæр равзарæн. Ци ’нцæ, 
циуавæр æнцæ, сæ дæргъæ, сæ уæзæ... Æндæра гьелтæбæл 
исахур ан æма... 
Б у д з у л а (фæссценæмсе). Радавайтæ еу кард! 
А ц æ (рауадæй церхъи хæццсе). Цæттæ ’й, Дзула! Мæнæ! 
Б а з у г. Рахæссай, фæйинон! (Райста кард. Будзула- 
йæн.) Дæу карди хузæн æй. 
Б у д з у л а. Дæ фарсбæл æй бабæдтай, федауй дæбæл? 
(Базуг бæдтуй кард æ фарсбæл.) Мабал æй райхалæ! Раст 
цума дæуæн конд адтæй! Мадта сæ равзарæн, зæгъис? (Ис- 
ласта æхе кард). 
Б а з у г. Магьа... Равзарæн! 
Нихæй нихмæ æрлæудтæнцæ. Сæхе æрцæттæ кодтонцæ. 
Б у д з у л а. Не ’скæнæгæн табу! 
И н н е т æ. Табу! 
Б у д з у л а. Маргæ! 
Б а з у г. Маргæ! 
Тохунцæ. Еу дзæвгарæ неке хьæбæрдæр кæнуй. Æрæгиау ба 
Будзулай кард еуварсмæ расхъиудтæй. 
110 

Б а з у г. Хатир! 
Будзула^еу усмæ фæкькьех сей). Цæмæн «хатир»? 
Цæргæ! Аци кардбæл нурмæ некема фæууæлахез æй... Фиц- 
цаг хагг фесхъиутгæй мæ къохæй. Æвæццæгæн фæззæроцд 
æй Будзула... Кенæ бафæлладæй уæззау нæдтæбæл... Нæ, нæ, 
Дзула, лæг æрлæудтæй дæ нихмæ, тухгин тугьдон, алайнаг! 
Байрæзтæнцæ! Лæггæ ’нцæ! О ме ’скæнæг, арфæ! Нана! Ба- 
рæ нин радтæ æма нин исковæ, цæмæй абонæй фæстæмæ 
Базуги хæццæ уæн æрдхуард æнсувæртæ! Сау-Сатæг, ковæн 
къос! 
Сау-Сатæг хæдзари фæммедæг æй. 
Н а н а. Уæдцæр бабæй тагьд кæнис, Дзула. Лæппо æри- 
гон æй нурма, ду ба... 
Б у д зу л а. Æз ба зæронд! О, уой балæдæрдтæн нуртæк- 
ки! Фал мæ фиди ’рдхуард æхецæй нæ — мæнæй дæр кæс- 
тæр адтæй, уотемæй ба сæ Хуцау раст цума кæрæдземæн 
равардта! 
Б а з у г (Будзулайæн). Кæд мæ æцæгæй дæ сæрмæ хæс- 
сис, уæд... Корун ди, Нана, цалинмæ нæма æрфæсмон 
кодта... 
Н а н а. Фæсевæд дæр ами нæ ’нцæ æма... Ауæхæн гьудда- 
гæн гьæуама се ’гас дæр æвдесæн уонцæ! 
Б у д з у л а. Не ’вдесæнтæ Хуцау æма æ зæнхон минæвар 
Нана. (Сау-Сатæг бæгæний кьос рахаста.) Гъемæ сумах фæн- 
дон фæууæд! (Райста бæгæний кьос). 
Н а н а. Æрдхуард æнсувæрæн агурдæуй бæгьатæр ка уа, 
лæгдзийнадæ равдесунгьон ка уа, уæхæн сахъ игурдти. Ис- 
сердтонцæ кæрæдзей Базуг æма Будзула! Фæндуй сæ або- 
ни æнсувæртæ зæгьун. Амондгун бон фæууæд! (Будзула æма 
Базугæн.) Рахезайтæ ардæмæ! (Етæ дæр æрлæудтæнире æ 
дууæ фарсемæ.) Дзоретæ, мадта, радугай, æз куд дзорон, 
уотæ! Абонæй фæстæмæ ду — мæ уарзон æнсувæр! Ард 
хуæрун! 
Б у д з у л а. Абонæй фæстæмæ ду - мæ уарзон æнсувæр! 
Ард хуæрун! 
Б а з у г. Абонæй фæстæмæ ду - мæ уарзон æнсувæр! Ард 
хуæрун! 
Нана. Цæтгæ дæн дæу сæраппонд мæ цард радтунмæ 
дæр. Ард хуæрун! 
Б у д з у л а. Цæтгæ дæн дæу сæраппонд мæ цард радтун- 
мæ дæр! Ард хуæрун! 
111 

Б а з у г. Цæпæ дæн дæу сæраппонд мæ цард радтунмæ 
дæр! Ард хуæрун! 
Н а н а. Уæ зæрдитæ баеу æнцæ! Нур ба баеу кæнтæ уæ 
тог! (Будзула сема Базуг фелвастонирг минкъи кæрдтæ, се ’нгул- 
дзитæй тог рауагътонцæ къосмæ, сластонцæ сæ церхъитæ, 
кæрæдзебæл федар ниххуæстсенцæ сема еумсе баниуазтонцсе 
бæгæний къос.) Аци ардбахуæрд кадгинæй хæссетæ уæ ра- 
мæлæти бонмæ! Фæнзуйнаг уæд не ’нсувæртæн, нæ хуæр- 
тæн, не ’гас адæмæн! 
О р а з (æрбауадæй). Нана! Нана! 
Н а н а. Ци ’рцудæй, Ораз, дæ лæф-лæф ку ссудæй? 
О р а з. Дæлæ нæмæ кадæртæ ’ссæуй. Дууæ лæги. 
Н а н а. Рахонæ сæ медæмæ, мæ хор. 
Ораз фе ’ндæбилæй. Фæззиндтæнцæ Хъара-Сау æма 
Бахор. Сæразмæрахизтæй Нана. 
Хъара-Сау. Цард æма уин фарнæ! 
Н а н а. Уæхецæн дæр фарнæ! 
Хъара-Сау. Мах агорæн, Нана ке хонунцæ, уой. 
Б а х о р. Æвæдзи ду дæ? 
Н а н а. Æвæдзи. Бадгæ скæнтæ. (Æрбадтæй). 
Хъара-Сау. Сбаддзинан, гьай-гьай. Идардæй æй нæ 
балци. (Æрбадтæнцог). 
Б а х о р. Байамонæн нæхе. 
Хъара-Сау. Хъара-Сау мæ хонунцæ. 
Б у д з у л а. Будзула мæ ном. Ме ’нсувæр Базуг. (Амонуй 
Базугмæ). 
Хъара-Сау. МæнæебаБахор,мæрагонæрдхуард. Нæ 
гьæу æрбæстон æй фæсхуæнхтæмæ рахезæн æфцæгæн æ тæк- 
кæ буни. Рæбундæр цæрæг аци коми нæййес. 
Б а х о р. Адæмæй æрвист дæн. Синхаг комæй дæн. 
Хъара-Сау. Дæ хабæрггæ дин зонæн. Игьуст æнцæ 
æгас хуæнхбæсти дæр ацал-ауал анзи. 
Б а х о р. Комæй-коммæ æндæр кой нæбал ес. 
Хъара-Сау. Гъема нæ рарвистонцæ, базонетæ, дан, 
ка ’й, ци æй, циуавæр æй, куд æма ’ймæ ци хузи фæккæ- 
сæн... 
Н а н а. «Фæккæсæн» зæгьис? Уæ цард берæ! О Хуцау, 
уотæ ку уаййанæ фæккæсунмæ кæддæриддæр, бæргæ! Уæд 
нæ цард ауæхæн кæуйнаг уавæри нæ уайдæ! Фал нæ... 
Б а х о р. Адæм фæрсунцæ, куд дин бантæстæй еци дес- 
сæгтæ бакæнун, зæгьгæ? 
Хъара-Сау. Кудратудтайзиндонæйуойбæрцæсаби- 
ти? Куд æрбаервæзисæ сæ хæццæ еци тæссаг нæдтæбæл, 
112 

уал æма уал хагги? Еуæрдигæй лæгмартæ, инне ’рдигæй 
гьæддаг сирдтæ! Дæу хæццæ ба бæгьнæг, судæймæлæг саби- 
тæ... Еу къуар, иннæ къуар, æртиккаг... 
Б а х о р. Ацал-ауал анзи се гасей куд багьæуай код- 
тай? 
Н а н а (гъуди кæнгæй). Се ’гасей нæ... Хатир, Хъайтар, се 
’гасей нæ багьæуай кодтон... Ка си надбæл, ка мин фиццаг 
æнзти лæгæти рамардæй, ка зæи буни... ка... Æма мин уонæй 
алке фесæфт дæр мæ зæрдæ стонæгау адтæй! 
Б у д з у л а. Куд неке уи фæззиндтæй уæд æнхусмæ?! 
Фал нур, сæ къæхтæбæл ку слæудтæнцæ, уæд... 
Хъара-Сау. Дзæгьæли нæ ’фхуæрис. Куд дзорунцæ, 
уотемæй, дан, дæ хæссуйнæгтæй еу устур къуар байурстай 
коми цæргутæбæл... 
Н а н а. Устур къуар? Е фагæ надгæй! Нæ адæми уедагæ 
ку фæццæй ’скъудæй! 
Хъара-Сау. Тухст рæстæг адтæй æма алкедæр æхе 
сæри кой кæнунбæл фæцæй, æхе уод ервæзунбæл ис- 
сæй! 
Н а н а. Гъе,гье, мæ боц иуазгутæ, амонгæ уин нæ кæ- 
нун, фал æнхус дæр раст гьеуæхæн тухст рæстæги фæгыъ- 
æуй. Не сæфт дæр гьеуæд æрцудæй æма нæхе сæртæ, нæхе 
уодтæ нæ бæстæй зинаргьдæр ку схудтан. 
Хъара-Сау. Ниххатир кæнæ, фал... дæ маст дзоруй 
нуртæккæ. 
Б а х о р. Æма ци дессаг æй, уал анзи уæхæн фудгъезæ- 
мæрдтæ... 
Хъара-Сау.Уомæйбарастдæ. Гъезæмарæгьæуагæна 
дтæй. Фал нурба дессæгтæ æма тæмæстæ: гур-гургæнгæ 
бийнонтæ. Замманай хæдзарæ. Куд уин бантæстæй уæхæн 
галауан исаразун? 
Н а н а. Цард хъазар æй, тухст лæг — амалгун. Берæ ’йбæл 
фæхъхъиамæт кодтан, зинтæй, тухститæй... уæддæр æй иса- 
разтан! Нæхе къохтæй! Нæхуæдтæ! Уалинмæ ба æ аллифарс 
ирæздзæнцæ нæуæг хæдзæртгæ, гьæутæ æма сæ фиццаг цæр- 
гугæ уодзинайтæ сумах! Берæ муггæгти хестæртæ уодзинай- 
тæ сумах, Нанай хъæболтæ! 
Б а х о р. Хуцау зæгьæд! 
Хъара-Сау. Зæгьæд! Фал нæ цуди сæр... Дуккаг хатт 
æй зæгьæн, бæлвурддæр базонун цæмæй уæмæ фæккæсæн — 
уæледарæс, хуæлцæй.? 
Н а н а. Арфæгонд уотæ. Уонитæй бал ервæзæн бæргæ. 
Цидæр фонси мортæ исамæлдтæ кодтан... Сæ фид æма се 
8 Темыраты Давид 
113 

’хсир — нæ хуæруйнаг, сæ цæрдтæ ’ма сæ цъопп — нæ хус- 
сæнтæ, нæ дарæс. Ес нæмæ зæнхи гæппæлтæ... 
Б у д з у л а. Цадцæр анзи сæмæ къæссатæ ма хурдзинтæй 
сау мæрæ фæххастонцæ. Баси ’йтауæн мæнæуæ, хьæбæр- 
хуар, зæтхæ. 
Н а н а. Хуцауи фæрци нæхе дарунгьом фæцан... Фæккæ- 
сун ба... 
Б у д з у л а. Гъай-гьай гьæудзæнæй фæккæсун, мæнæ 
хæдзæртгæ аразун ку райдайæн, уæд. 
Б а х о р. Хæдзæртгæ, зæгьис? 
Н а н а. О, берæ хæдзæртгæ, уæдта алли рауæнти, нæ 
хестæр лæппотæн. Гъæуама сберæ уонцæ æма нийвулонцæ 
алли ’рдæмæ. Бæргæ ма син раги æй бийнонти сагьæс кæ- 
нун, фал кæстæртæ гьæуй мах! Гъæуама фулдæр кæнæн 
цифæнди зинæй дæр! Минкъи адæм исæфтмæ цæунцæ! 
Минкъи адæм æнæ федæн æнцæ! 
Б у д з у л а. Нæ, нæ, уомæй нæ бахезæд Хуцау! 
Н а н а. Гъæуама тагъд низмæлонцæ алантæ! 
Хъара-Сау. О,берæнинцæрайалцизонæг,идардмæ- 
уинæг Нана! Ме ’скæнæг Хуцауæй уин ард хуæрун — некæд 
ми байрагæс адгайонцæ аци дессæггæ, мæхе цæстæй сæ кунæ 
фæйидтайнæ, уæд. Бантæсæнтæ уæ фæндтæ! 
Б а х о р. Мах ба цæдтæ кæддæридцæр æнхусмæ! 
Хъара-Сау. Кæцæй уæмæ ’рцудæй уой бæрцæ 
хъаурæ? 
Нана. Кæрæдзейуарзæн! 
Хъара-Сау (исистадæй). Цæй! 
Исистадæй Бахордæр. 
Н а н а. Е бабæй куд, Будзула?.. 
Б у д з у л а. Барæнтæ, цæнхæ, кæрдзин. (Исистадæй). 
Хъара-Сау. Кæрдзин æфсес уотæ! Нæ нин ес лæууæн — 
нæ фæндаг даргь, нæ ампъез цубур. Цард æма уин фарнæ! 
Н а н а. Уæхецæн дæр фарнæ. (Рандæй, Бахор дæр æ 
фæсте). 
Æмбæрзæн 
Æвдæймаг фæззинд 
Еци тургьæ бабæй. Колдуари дууæ фæрсемæ арæзт бæлæстæ 
исирæзтæнцæ. Тургьи астæу лæууй Н а н а. Алли фарс - фæсевæд. 
Еугурæйдæр бæрæгбони дарæси, æнцæ хъæбæр игьæлдзæг. 
114 

Н а н а (æ цогнгтæ арвмæ ивазгæй). О, не сфæлдесæг Ху- 
цау, фæдзæхсæн дæбæл нæ фиццаг киндзæхсæвæ! Рæстмæ 
уæд! 
И н н е т æ. Рæстмæ уæд! 
Н а н а. Нæ фиццаг бинонтæ Базуг æма Сау-Сатæг амовд- 
гун уæнтæ! 
И н н е т æ. Амондгун уæнтæ! 
Н а н а. Радтæ син берæ байзæдтæггæ, Хуцау! Берæ кæс- 
тæртæ! 
И н н е т æ. Берæ кæстæртæ! 
Н а н а. Не ’скæнæгæн табу! 
И н н е т æ. Табу! 
Æрбацудæнцæ иуазгутæ. 
Иуазгути хестæр. Киндзæхсæвæн амонд! 
И н н е т æ. Амонд! 
X е с т æ р. Исæнтæсæд син берæ кæстæртæ! 
И н н е т æ. Берæ кæстæртæ! 
X е с т æ р. Алантæ æносмæ! 
И н н е т æ. Алантæ æносмæ! 
Н а н а. Бахезетæ медæмæ! Ацæ! (Хæдзарæмæ ин райа- 
мудта). 
А ц æ (иуазгутæн). Табуафси! (Медогмæ сæ бакодта). 
Н а н а. Дзæбæх сæмæ фæккæсетæ, мæ хортæ! Идарддæр 
ба нæ унаффæ зонетæ: абони гьæуама, иуазæгæй, фусунæй 
равдесайтæ уæ лæгдзийнадæ — фат æма æндурæй, церхъ 
æма арцæй, догьи уайунæй, гъæбесхуæст æма дортæ есу- 
нæй. Лæгдæртæн — кадæ æгъдаумæ гæсгæ. Алцæмæйдæр 
рæвдзæ ан. Ораз, уартæ гъасти еци фæсевæдæн зæгьетæ: 
кæдæйуæдæй нæбæл кафæн бон искодта æма фæсхæдзарæ 
фæзи нæбал, фал мæнæ нæхе тургъи кафæнтæ, нæхе хæ- 
дзари! Берæ фæууæд фæсхæдзæрттæ, фæскъумтæн! Уадзæ 
ма нæ цинæ нæра æгас хуæнхтæбæл, æгас дуйнебæл! Уадзæ 
’ма ’й зононцæ: æгас æнцæ алантæ! Кафунцæ, зарунцæ 
алантæ! 
Ораз фæййаууонæй.Æрбацудæнцæ Хъара-Сау 
æма Б а х о р. 
Хъара-Сау. Цард æма уин фарнæ! 
Н а н а. Уæхецæн дæр фарнæ! 
Хъара-Сау. Киндзæхсæвæн амонд! 
Н а н а æма и н н е т æ. Амонд! 
115 

Хъара-Сау. Хуцау син радтæд берæ кæстæртæ! 
Н а н а æма и н н е т æ. Берæ кæстæртæ! 
Хъар-Сау. Алантæ æносмæ! 
Н а н а æма и н н е т æ. Алантæ æносмæ! 
Н а н а. Хабæрттæй уæ нæма фæрсæн. Медæмæ бал, табу- 
афси! 
Хъара-Сау. Фæрсайтæ - нæ фæрсайтæ, хуарз хабæр- 
ттæ ’рхастан: дууæ хæдзари дæ кæстæртæн цæдтæ... Зæнхи 
хæйггæ дæр. 
Н а н а. Лæхъуæнтæ мин дзурдтонцæ. Хуцауæй уин арфæ! 
И н н е т æ. Арфæ! 
Н а н а. Табуафси медæмæ! 
Иуазгутæ хæдзарæмæ бацудæнцæ. 
А ц æ (æрбауадæй). Нана, догьæнггæ цæдтæ ’нцæ! 
Н а н а. Рахæссетæ устур дорин къос æма ниуазæнтæ. Ка 
фæрраздæр уа, уомæн лæвар! (Аире хæдзарæй радавта дорин 
къос æма иннердмæ фсеууайуй.) Цæуæнайтæ, кизгуттæ, 
уæлиндзæй сæмæ ракæсæн мах дæр. (Естари хæццое иссудсей 
уселхæдзарсемæ. Игъусуй догъæнттæ æма кæсгути хъселсеба. 
(Æхенимæр.) Исирæзтæнцæ! Ислæгтæ ’нцæ! О, берæ мин 
цæрайтæ! Нур уæмæ уæ нийергутæ ку ’ракæсионцæ! 
Тургьæмæ ’рбацудæнцæ гьасти фæсевæд. 
О р а з. Æрцæгьдай, Дзула! (Фæсевæдсен.) Еумæйаг кафт! 
Б у д з у л а. Уой бæрцæ дæр кафетæ! (Цсегъдуй, уседта 
ибæл бафтудсей оркестр). 
О р а з. Гага! 
Кафунцæ Г а г а й хæцææ, уæдта иннетæ дæр. Кафт истухгин æй. 
Н а н а сæмæ кæсуй уæлхæдзарæй. 
Н а н а. Уинун бабæй номдзуд аланти гуп кафт. Игъосун 
бабæй сæ тухгин къахæзмæлдæй зæнхæ куд фенкъусуй уой. 
О номдзуд алантæ! Нæ ’нцæ æнарæхстдæр, æдухдæр сæ бай- 
зæдтæгтæй! (Кафт фсецсей.) Уæ цæрæнбон берæ! Уæ фид- 
дæлти алцæмæйдæр уотæ хуарз фæнзетæ! 
А ц æ. Нанайæн еу кафт! 
Адæм схор-хор кодтонцæ: «Гъай-гьай, еу кафт! Æнæмæнгæ! 
Дæ хуарзæнхæй, Нана!» 
О р а з. Гъæйдæуай, Нана! Некæд дæ фæйидтан кафгæ! 
Нæугæй бабæй аразий хъæлæба. Кадæртæ Нанай æркодтонцæ 
уæлиндзæй. 
116 

Г а г а. (Оразæн сосæггæй). Дзулай хæццæ сæ ракафун 
кæнтæ. 
О р а з. Дæ хуарзæнхæй, Нана, Будзулай хæццæ! 
Н а н а. Ку нæ бал исарæхсон, магьа. Ме ’ригонæй нурмæ 
некæдбал рахизтæн. 
О р а з. Исарæхсдзæнæ! Ду алцæмæ дæр дæсни дæ, 
Нана. 
Б у д з у л а. Æма нин цæгъдгæ ба ка кæндзæнæй, 
цæгьдгæ? 
О р а з. Цæгьдгæ ба Базуг! (Амонуй фæссценæмæ.) Æц- 
цæйнæ, Нана? 
Н а н а (фæссценæмæ). Рауай, мæ хор, рауай. Ци гæнæн 
ма нин ес (Рахизтæй). 
Б а з у г (раиудæй). Магьа... 
Н а н а. Ниууадзæ де ’фсæрмитæ, лæппо, хатир дин æй 
кæнæн! Уæхæн бон æй абони. (Бадзуг райста хæтæл æфсес- 
ронæй, цæгъдуй, уæдта цагъд райста оркестр.) Хатир, Хъай- 
тар! (Кафуй Будзулай хæцире). 
О р а з. Æрдзæф хестæртæн! 
Еугурæйдæр исистадæнцæ, æрдзæф кæнунцæ. Æвеппайди Нана 
фæккиудтæй, фæццæй хаудтæй, фал æй Базуг æма Будзула 
райахæстонцæ, æрбадун æй кодтонцæ. Адæм исхæлхъой æнцæ. 
Иуазгутæй дæр кадæртæ рауадæй. 
Е с т а р. Нана! 
О р а з. Ци кодтай, Нана? 
Б у д з у л а. Сабур, сабур, хъæлæба нæ уарзуй. 
Е с т а р. Ацал-ауал анзи сæйгæ дæр ку некæд фæцæй, 
уæд абони... 
Б у д з у л а. Нæ’й раевдалдæй сæйгæ кæнунмæ. 
Н а н а. Ма тухсетæ... Ма тæрсетæ, мæ хортæ, е уотид... еу 
минкъи мæ зæрдæ... Рагæй мæ мардта... Нæ уин æй кой код- 
тон... Дзæгьæли... макæд римæхсетæ хеонтæй уæ рист... Кæ- 
рæдзей гьæуай кæнтæ — æнсувæртæ айтæ... Барæнæ, Хъай- 
тар, куд нæ мин хатир кæнис еунæг кафт, гæлæхха. Æной... 
куд нæ кафон — исæнхæст æй дæ фæдзæхст! Хуарз, хуарз, 
ма мæстгун кæнæ, фæддæмæ цæун! Кæсис, нæ хъæболтæ — 
лæгтæ... киндзæхсæвæ... Алантæ бабæй нæуæгæй тухгин уо- 
дзæн... (Рамардæй.) 
Кизгупæ ниббогь-богь кодтонцæ. Биццеутæй дæр кадæртæ кæуй. 
Мард æрæвардтонцæ даргь къелабæл. Адæм фулдæр кæнунцæ. 
Иуазгутæ дæр рацудæнцæ хæдзарæй. 
117 

Е с т а р. Нана! Мах ба?! Кæмæн нæ ниууагьтай?! 
О р а з. Ма цо, Нана! Ма бакомæ, тухгин ку дæ, 
Нана! 
А ц æ. Ду дæр бабæй нæ расайдтай, Нана?! 
Б а з у г. Рохсаг уо, нæ фæлмæнзæрдæ мадæ. 
Сау-Сатæг (раиудæй, æ киндздзон сæрбæттæн исиста, 
æ дзигготæ æркалдта æма æ сæр хуайуй). Мæнæ мæбæл æм- 
бесонди мæйдар æхсæвæ ку ’рбакодта, мæнæ! Мæнæ мæ зар 
гьарæнгæмæ куд раздахтæй, Хуцау! О мæ бон! Мæнæ ме 
стур цийнæ æлгьистаг куд фæцæй... 
Хъара-Сау. Уæхебæл фæххуæцетæ, мæ хортæ. Нæ 
уарзта уæхæн лæмæгь миутæ уæ Нана... Бафæразетæ, мæ 
хортæ, бафæразетæ, нæййес æндæр гæнæн! 
Б а з у г. Фæразæн, нæ боц иуазгутæ, фæразæн! Зонун 
æй, мæнæн дзорун дæр не ’мбæлуй, — æгьдæуттæ нин хуарз 
амудга Нана, — фал мин ниххатир кæнтæ... Алли кæмтгæй 
æрцудайтæ, салам нин æрхастайтæ нæ синхаг адæмтæй. 
Æрцудайтæ нæмæ цийни бæрæгбонмæ, фал нин раздахтæй 
бунисæфти бонмæ! Ниххатир кæнтæ — Хуцауи тæрхон æй. 
Рохсаг уо, Нана. 
И н н е т æ. Рохсаг уо! 
Б а з у г. Нæ сæртæ хуайгæ фæццæудзинан гьæргæнæг. 
Æма нæмæ дæ бони æрцæудзæнæй æнæкæрон дзиллитæ! 
Уомæн æма ду не ’нккæтей мадæ дæ. Ду дæ нæ кадæ, нæ 
еугæнæг, нæ нифс! Æма дин ард хуæрæн: 
Н а н а (гъæлæс). Уодзинан æмтухæ, æмзунд. 
Азæлгæ рандæй: «Æмтухæ, æмзунд»... Идарддæрæй — «тухæ... 
зуцдæй...». Никки идарддæрæй азæлуй: Ард... ард... 
Б у д з у л а (æхенимæр). Хорческæ... Нæртон хори кизгау! 
Уæлæбæл мин зæрдæ нецæмæй байвардтай... Фал мин нур 
уæддæр хæссæ мæ уод дæ идард балций дæ хæццæ. Ке ма 
гьæун ами? Неке. Саунгæ мæхе дæр... (Исиста хæтæл, фæй- 
мсе кастæй дзæвгарæ, уæдта ’й рагъавта æ уæрагбæл æрсæт- 
тунмæ, фал цидæр рагъуди кодта) Нæ, нæ, мæ хæтæл, æз 
æма ду гьæуама бакæнæн æнæ ’рцæугæ гьуддаг: заргæ мард- 
бæл! (Æхенимæр, фал иума æ аллифарс, уони фæрсуй, уоййау.) 
Есгæд фегъустайтæ? Мадта ’й фегьосдзинайтæ, нуртæкки! 
Ами! (Гъæрдæрæй, се ’гасемæн.) Берæй! Кæугæ нæбал! Рæ- 
сугъд фæццардæй, рæсугъд рамардæй! Нивондæн æрхаста 
æхе! Нивонд ба гьæуама изæдти æмсæр уа! 
Б а з у г. Раст зæгьуй Дзула. Ковун аккаг æй! Æма ин æ 
номбæл нæхе лæгæти скæндзинан ковæндонæ. «Нанай ко- 
вæндонæ». 
118 

Б у д з у л а. Игьосетæ? «Изæдти æмсæр»! Изæдтæбæл ба 
кæугæ нæ фæккиндæуй! Зартæ дæбæл кæндзинан, Нана! 
(Цæгъдуй штселæй, уæдта дзоруй). 
Гъей, Нана, нæхе уарзон Нана! 
Æностæ ’ма дзамантæ иреудзсенсенире, 
Фæлтæртæй еу æййевдзæнæй инней, 
Дсе ном æма дæ кадсе ирердзсенæнире 
Айдагъ аланти нæ — æгас дуйней! 
Гъей, Нана, нсехе уарзон Нана! 
Низзардта Нанай зар. Цæгьдуй оркестр. 
Фæсевæд бæрзонд исистонцæ мард сæ къохтæбæл. 
Æмбæрзæн 
1999-2000 анзти 

ТУДЖЫ АРГЪÆИ 
ДыууæархаОдон драмæ 
АРХАЙДЖЫТÆ: 
Зелимхан - æрзæткъахæг, 24-аздзьщ 
Темболат — йæ фыд, æрзæткъахæг, 55-60 аздзыд 
3 а р е м æ — Зелимханы ус, 23-аздзыд 
Харитъо - рудничы парторг, 40-аздзыд 
А г у ы б е - рудничы хицау, 40-45-аздзыд 
Уацирæт — зæронд ус, 60-аздзыд 
X а з б и — æрзæткъазджыты бригадир, 24-аздзьщ 
Г е о р г и (Жорæ) - æгуыст лæппулæг, 25-аздзьщ 
Аслæнбег - æрзæткъахæг, 23-аздзьщ 
Архайд цæуы Цæгат Ирыстоны, мах рæстæджы. 
ФЫЦЦАГАРХАЙД 
Фыццагныв 
Талынг сценæйы бæрæг астæуæй прожекторы нарæг рухсмæ зыны 
А г у ы б е й ы цæсгом. Дзургæ-дзурын цæуы размæ, 
авансценæмæ. 
А г у ы б е (залы бадджытæм). Цыфæнды амалæй дæр 
пълан! Куыдфæнды уæд — æрмæст пълан! — ахæм хæс æвæрд 
уыдис нæ размæ. Сæххæст æй кодтам уæлдайджынтæй. Фæлæ 
ныл раст гье уыцы рæстæджы æрцыдис æнамонд хабар: шахтæ 
ныккалд æмæ цæрынхъуагæй фесæфтис Аслæнбег. Тыххæй 
ма фервæзт йе ’мбал Зелимхан дæр. Куыд рабæрæг, афтæ- 
мæй ацы ран аххосджын разынд æрмæстдæр... æрдз. Хабар 
ууыл ахицæн уыдаид, фæлæ ныр, æрæджиау, цавæрдæр дам- 
думты фæстæ, Зелимхан бадомдта махæй, цæмæй уæ æрба- 
хонæм æмæ хъуыддагмæ лæмбынæгдæр æркæсæм. Ахæм у 
цыбырæй не ’мбырды боны фæтк. 
Рухс ссыгъд æмæ авансценæйы разынд президиумы стъол. Йæ ны- 
хæсты фæстæ Агуыбе æрцахста сæрдары бынат, цыма рагæй дæр 
120 

уыцы стъолы уæлхъус лæууыди, уыйау. Йæ фарсмæ дыууæрдыгæй 
бадынц X а з б и æмæ X а р и т ъ о. Сценæйы кæрæтгы - Т е м б о л, 
Заремæ, Уацирæт, Зелим æмæ иннæтæ. 
X а з б и (сыстад, дзуры йæ бынатсей). Бахатыр кæн, Агуы- 
бе, фæлæ мах ардæм дам-думтæ æвзарынмæ не ’рæмбырд 
стæм. 
X а р и т ъ о. Хазби раст зæгъы. Ам ныхас цавæрдæр 
хахуыртыл нæ цæуы. Абон нæ сæйрагдæр хæс у, кæй аххо- 
сæй фæмард лæг, уый сбæлвырд кæнын. Стæй уæртæ уыцы 
лæпгту (амоны Зелиммæ) сæргуыбырæй цæмæн бады адæмы 
раз, тæрхондоны бадæгау? 
X а з б и. Уымæн æмæ йæ базылын кодтой йе ’мгары 
мæлæтæй. 
X а р и т ъ о. Адæмы ’хсæн атауыс чындæуыд, Зелимхан 
уыдис аххосджын, зæгъгæ. Чидæртæ йын уайдзæфтæ кæ- 
нынц, æфхæрынц æй. 
X а з б и. Тæрхондонмæ йæ чи дæттын кæны, ахæмтæ 
дæр ис. 
X а р и т ъ о. Уæззау уаргъ у уый æмæ йæ нæ бауромдзæн, 
куы нæ йын феххуыс кæнæм, уæд. 
X а з б и. Адæймаг зындоны арты судзы æмæ домы, цæ- 
мæй хъуыддагыл æрныхас кæнæм ногæй, ам, сымахимæ, 
Аслæнбег кæимæ фæцард, Зелимхан йæхæдæг кæимæ цæры, 
уыцы адæмимæ иумæ. Иуныхасæй, домы йе ’мбæлтгы раст 
тæрхон. 
X а р и т ъ о. Кæд Зелимхан азымджын разына, уæд æй 
бафхæрæм закъонмæ гæсгæ. Кæд æмæ нæ, уæд та йын або- 
нæй фæстæмæ йæ уæззау æргьом йе ’ккойæ раппарæм. 
X а з б и. О! Æцæг аххосджын чи у, уыдонæн та «арфæ 
ракæнæм», куыд æмбæлы, афтæ... 
X а р и т ъ о. Ныр цæмæй нæ ныхас бæлвырддæр уа, уый 
тыххæй уал Зелимханæн йæхимæ куы байхъусиккам, уæд, 
мæнмæ гæсгæ, хуыздæр уаид. (Сбадт йæ бынаты). 
А г у ы б е. Гъемæ хорз. Табуафси, Зелимхан. 
Зелимхан (рацыд размæ, сæргуыбырæй æрлæууыд, тынг 
тыхсы, йсе хид асæрфта, йе ’фиреггот суæгъд кодта). Цы ма 
зæгъон, нæ зонын... Уе ’хсæн схъомыл дæн... Зыдтат мын 
мæ хъуыддæгтæ, мæ алы фезмæлд дæр... Иумæ уыд нæ 
куыст, нæ цард, фæлæ мæм... ацы æнамонд хабары фæстæ 
бирæтæ дзыхæй дæр нал дзурынц — фыдбылыз, дам, дæу 
аххосæй æрцыд... Иуныхасæй... лæгмар. Ме ’мбалы ингæнмæ 
барвыстон... Нæ! Уый раст нæу! (Афселгæсыд сембырды бад~ 
121 

джытыл.) Цæмæн мæм кæсут афтæ тызмæгæй?! Фæлтау мæ 
фесафут! Фæлтау тæрхондон!.. Ахæстон!.. Цыфæнды уæд, 
æрмæст мæм ма кæсут топпыкæсæнæй! Бамбарут, зын у ахæм 
гаккимæ цæрын! Уыйбæрц нæу мæ аххос... 
X а з б и. Зелим, сывæллоны митæ ма кæн. Дæхи дарын 
зон. 
Зелимхан. Нал æй зонын, куыд ма дарон мæхи, 
Хазби. 
X а з б и. Хъарджытæ ма кæн, фæлæ хъуыддаг куыд уыди, 
уый радзур æргомæй. 
Зелимхан. Цымаумæныхас,куыникæйуалуырны... 
Фæлæ мæм уæддæр байхьусуг æмæ рахæссуг уæ тæрхон. Хъуьщ- 
даг та уæдæ афтæ рауадис. Июны кæрон дыккаг сменæйы 
фæстæ куыдцæр шахтæй схызтæн, афтæ мæм фæдзырдта 
рудничы хицау... Агуыбе... 
Рухс ахуыссьщ. Талывджы байгом дыккаг æмбæрзæн. Цырагь куы ссыгьд, 
уæд дзы разынд уынг къанторы цур, стæй рудничы хицауы кусæнуат. 
Исдуг сценæ афтвд уьщ, стæй тагьд-тагьд æрбацыд Агуыбе, йæ пæлæз 
бацдонмæ базыввытт ласта. 
А г у ы б е (систа телефоны хæтæл). Ало! Чызг, ссардгат 
мын Зелимханы? Фæцæуы, зæгьыс? Хорз. Бузныг. (Æрæвæрд- 
та хæтæл, рудзынг бакодта, акаст уынгмæ.) Уый та ма циу? 
Цæуылнæ судзы дыккаг участочы стьалы?! Æви уыдон дæр... 
Ехх!.. (Телефоныл та йæхи ныццавта.) Дыккаг участок ма 
æри. О. Бечыры. (Баихъæлмæ каст.) Нæма схызт, зæгьыс?Æмæ 
кæцы ран и? Ссар æй æмæ мæм æрбадзурæд. О. (Æрæвæрдта 
хæтæл. Йæ пиджак раласта æмæ йæ аууонмæ, дзауматæ ауын- 
дзæнмæ ахаста. Телефоны дзæнгæрæг. Рацыд, телефоны хæ- 
тæл систа.) О. Бечыр дæ? Куыд у дæ хъуыддаг? Уæдæ уе 
стьалы цæуылнæ судзы? Гъемæ хорз! Хицауадмæ уыдтæн. 
Мæнæ гьеныр рахызтæн мæ машинæйæ. Мæ сæр мын сфынк 
кодтой, æндæр цы загьтой! Нæ «хорз» куысты тыххæй. Сы- 
мах бæргæ, фæлæ фыццаг участок бæстæ фесæфта. Уырдæм 
мæм ныдздзырдтой се «сгуыхты» хабар. О. Сæр æмæ бæрзæй 
фесæфтой. Бауырнæд дæ, уæдæ æгас рудничы хурхыл дæр 
бахæцыдысты. Хъазгæ? Дæ фыдгулæй дæр дын исчи афтæ 
куы ахъазвд, æрдæбон хицау мæнæй куыд ахъазыд! Йæ хъуы- 
рæй судзгæ æхсидæвтæ хаудта, йæ былтæ сырх зынг феста- 
дысты, афтæмæй мын ныццæлхъхъ ласта, пълан, зæгьы, 
куынæ сæххæст кæнат цыфæнды амалæй дæр, уæд дæ гуы- 
рæй райгæ у! Бамбæрстай? Гъемæ уæдæ афтæ: æвæстиатæй 
Хазбийы бригад æртыккаг сменæмæ! О. Сразы сæ кæн. Гъе 
122 

уый та дæхи хъуыдцаг у. Хицау дæр гье уымæн дæ. (Телефоны 
хæтæл баппсерста, æрбадт.) 
Уынджы, къанторы цур, фæзындысты Зелимхан æмæ 
Асланбег сæ кусæндарæсы, æд цырæгьтæ. 
Зелимхан. Цом иумæ, Аслæнбег. 
Аслæнбег. Нæй. Æз дæм ам фæлæудзынæн. Æрмæст 
рæвдздæр — æрæджы нын кæны. 
Зелимхан. Хорз. Хорз. 
Аслæнбег тамако ссыгьта, арвыл йæ цæст ахаста, арф ныуулæфыд, 
стæй тезгьо кæнгæ баивгьуыдта фæссценæмæ. Агуыбейы кусæнуат- 
мæ бацыд Зелимхан, йæ цырагь æрæвæрдта, йæ худ систа æмæ йæ 
хид сæрфы. 
А г у ы б е. Æгас цу, ме ’рдхорды гæбаз! Сбад-ма, Зелим- 
хан. (Зелим сбадти.) Цæмæн дæм фæсидтæн, уый бамбæр- 
стай? 
Зелимхан. Цас æмбаринаг уьщ?.. Мæйы кæрон нæу? 
А г у ы б е. Канд мæйы кæрон куы уаид. Кварталы фæстаг 
бон. Нæ сыхæгтимæ ерысы бацьщыстæм. Æртæ мæйы дæр- 
гьы æз фæраздæронæй дугьы фæуадыстæм. Нæ хъуьщдаг 
хорз уыд, фæлæ ныр æрнымайæн бон цъымарайы ныть- 
тьыллупп ластам. Гал бастыгьтам, æмæ кард йæ къæдзилыл 
асаст. Уæ участочы аххосæй! Пълан нæй! 
Зелимхан. Йарæппынæллæх, махæн цы ’мбæдди, уый 
бакодтам, Агуыбе. 
А г у ы б е. Сымах о, фæлæ иннæ бригæдтæ та? 
Зелимхан. Омæ... бахатыр кæн, фæлæ æдзух кæйдæр 
фаджыстæ мах цæмæн хьуамæ хафæм? Иу та ма нæм ахæм 
æгьдау сси — удуæлдайæ фæфыдæбон кæн, дæ хæс уæлдай- 
джынтæй сæххæст кæн, гьестæй та, дам, чидæр фæсте баз- 
зад, æмæ уый дæр де ’ккоймæ сæргьæв. 
А г у ы б е. Нæ хæс иу у, Зелимхан. Нæ кад, нæ цæсгом 
иннæ ахæм... 
Зелимхан. Омæ сыл уыдоны зæрдæ афтæ цæуылнæ 
риссы? Уымæн æмæ зонынц, дзуапдæттæн бон та, нæ 
иумæйаг цæсгом сыгьдæг уа, зæгьгæ, уыдоны чъиллон хæм- 
худтæ дæр мах къухтæй кæй ахсдзыстут, уый. Нæ фæлæ, ал- 
чидæр куыд æмбæлы, афтæ куы кусид, уæд нæ дугъы уа- 
йын дæр бæргæ нæ хъæуид. 
А г у ы б е. Гъæ, дæ бонæй уай, ме ’рдхорд! Бæргæ, фæлæ 
ахæм зондахаст не ’ппæтмæ нæма и, нæма. 
Зелимхан. Æмæ ма сæм кæд æрцæудзæн уæдæ? 
123 

А г у ы б е. Æрцæудзæн сæм, Зелимхан, æнæмæнг. Æр- 
мæст сын æххуыс хъæуы. Кæм зондæй, кæм фæллойæ... 
Зелимхан. Нæ зонын, кæдмæ сæ сыфцæй ласдзыс- 
тæм. 
А г у ы б е. Ахæцæм уал сыл, ме ’рдхорд, æндæр гæнæн 
нæй. Æххуыс та бахъуаджы бон хъæуы. Ныртæккæ æз æмæ 
ды исты куынæ æрхъуыды кæнæм, уæд нæ худинаджы хъæр 
канд Уæлладжыргомы нæ, фæлæ æгас Ирыстоны дзыхъхъы 
дæр нал бацæудзæн. Цæй, куыд бакæнæм? 
Зелимхан. Нæзонын. 
А г у ы б е. Нæ, мæ хур акæнай, афтæмæй дзы нæ аты- 
лиф кæндзынæ... Ме ’нæзонгæ нæ дæ. Дæу куы бафæнда, 
уæд ма суанг уирагдуртæ дæр зды фестдзысты, зды! 
Зелимхан. Иарæппын, фæндгæ мæ бæргæ кæны, 
фæлæ... 
А г у ы б е. Гъемæ та уæдæ лæгдзинад, ме ’рдхорд! Цы- 
фæнды зынæй дæр дæ бригады æртыккаг сменæмæ кæнын 
хъæуы. Куыд сты дæ сагсуртæ? 
Зелимхан. Саг нæ, фæлæ уызыны дæр нал аййаф- 
дзысты. 
А г у ы б е. Цавæр хабар у? 
Зелимхан. Æфсæйнаг сты? Нырма ныр куы схызтыс- 
тæм дыккаг сменæйæ. 
А г у ы б е. Ау, сæ хуыздæр амард!.. 
Зелимхан. Йарæппын, Агуыбе, бахатыр кæн, фæлæ 
уый цавæр куыст у? Йе дзы æгъдау куы нæй, йе дзы пълан 
куы нæй. 
А г у ы б е. Ома? 
Зелимхан. Исдуг хъеллау фæкæнæм, стæй атьæпп- 
ахæц байдайæм, мæйы кæрон та ныл базыртæ базайы æмæ 
дугъы ныййарц вæййæм. Дыгай, æртыгай сменæтæ уæлæмæ 
нал фæхизæм. Фæлæ, æвæццæгæн, куысты дæ игæрæй зæхх 
куы ныммæрзай, уæддæр дын исчи афтæ нæ зæгъдзæни: 
«Баулæф»... 
А г у ы б е. Рæдийыс, Зелимхан. Рох мæ нæу, фæллад кæй 
стут, уый, фæлæ мæ бамбарут: дзырд радтон хицауадæн, 
æрзæт хæсæй фылдæр скъахдзыстæм, зæгьгæ... Суанг ма йæ 
Мæскуымæ дæр куы фехъусын кодтой... Уæд мын ныр цы 
кæнын кæнут?! Фыддæр нæ, фæлæ цы æмбæлы, уый дæр 
куы нæ дæтгæм, уæд?! 
Зелимхан. Омæ пълантæ куы фæкæнут, уæд-иу дзы мах 
дæр афæрсут, мах. Уæлæмæ афыссут: «Дзырд дæтгæм... Ахæм 
хæстæ исæм...» Мах та сæ уый фæстæ газетгы бакæсæм... 
124 

А г у ы б е (мæстселгъæдæй). Ныббар, Зелимхан. Хицауад 
стыр рæдьщ æруагьта, демæ кæй нæ ауынаффæ кодга, уымæй. 
Мæнæ мæ бынаты куы æрбадай, уæд-иу хуыздæр разамынд 
дæтт. 
Зелимхан (сыстад). Бахатыр кæн, Агуыбе, бафхæ- 
рынмæ дæ нæ хъавыдтæн... 
А г у ы б е. Æз дæм мæ тыхстæй фæдис хъæр кæнын, ды 
та мын ам зонд амоныныл схæцыдтæ... (Телефоны дзæнгæ- 
рæг. Райста хæтæл.) Хъусын. Агуыбе дæн. Арфæгонд у. Чи? 
А-а, æмæ уæ хуыссæг нал ахсы æви?.. Цы? Мах?.. Цæуылнæ! 
Ома? Цавæр хабæрттæ? Гм... мм... Æгæр раджы нæ цин кæ- 
нут?! Фендзыстæм! (Хæтæл нытътъæпп ласта.) Хъусыс? 
Сыхаг рудник. Уæ хабæрггæ, дам, уын фехъуыстам æмæ, 
дам, уыцы кады тырыса уæхуыдтæг æрбадавдзыстут, æви 
йæм искæй арвитæм? Ныридæгæн нæ хъазæнхъул куыд аца- 
рæзтой... Ехх!.. (Стъол æрцавта тымбылкъухæй.) Фæлæуут 
уал! Хъус-ма, Зелимхан! Ацы хъуыдцаг махæн сæрмæ æр- 
хæсгæ нæу! Нæ нын æй ныббардзысты хицауад дæр, дæ фыд 
дæр æмæ не ’ннæ ’мбæлтгæ дæр. 
Зелимхан. Уый раст у, фæлæ ма иунæг ахсæв цы 
æрхъуыды чындæуа, нæ зонын. 
А г у ы б е. Æз дæр дæм гъе уымæн... (Аджих.) Фæлæуу, 
фæлæуу... Æз æй зонын уæдæ, Зелимхан, æз! Æрбайхъус-ма 
дзæбæх: адæймагыл, дам, мæгуыры бон куы акæны, уæд йе 
’мбæхст æвæрæнтæм дæр бавналы. Ис нæм ахæм æмбæхст 
хæзнаты чырын. Уыдон скал, уæд чидæртæ хæлиудзыхæй 
аззаиккой бæргæ. Хицауад та нын арфæ ракæнид. Гъе æр- 
мæст уыцы чырын бакæнынæн хъæуы ныфсхаст æмæ фæл- 
тæрд æрзæткъахæг. 
Зелимхан. Омæ... кæд мыл дæ зæрдæ нæ дарыс... 
А г у ы б е. Дзæгьæл дзæнгæда! Уæд сæрмагондæй дæу нæ 
бацагуырдтаин. 
Зелимхан. Æмæ... уæдцæр цавæр чырын у? 
А г у ы б е. Æвддæсæм блок. 
Зелимхан. Æвдцæсæм? 
А г у ы б е. О. Æнцонкъахæн, хъæздыг... 
Зелимхан. О, фæлæ, дам, уый æхгæд цыма у. Тæссаг, 
дам, дзы у кусын, зæгъгæ, куы фехъуыстон. 
А г у ы б е. Дзæгьæл дзæнгæда! Цавæрдæр дзцдзидайтæ 
йæм барвыстой. ФЗО-йæ, æнхъæлдæн, гьемæ сæ фыртæс- 
сæй бæстæ хъуьщаттæй байдзаг кодтой. 
3 е л и м х а н. Афтæ у? 
А г у ы б е. Æз æй нæ зонын æви?.. 
125 

Зелимхан. Уæдæ дзы нырмæ цæуылнæ къахтой? 
А г у ы б е. Йæ бынтæ иу хæрд ничи кæны, мæ хуры 
чысыл. Мæйы кæронмæ йыл ауæрстон... Ныр сыл æй 
æнæнхъæлæджы ныффу кæндзыстæм... Арæхстгай йæм куы 
æвналай, уæд дзы мур дæр тæссагæй ницы ис. Уæвгæ дын 
уыдæттæ амонын хъæуы?! Цæй, куыд, Зелимхан? Рæстæг 
цæуы. 
Зелимхан. Йарæппын, Агуыбе, æндæр ранмæ ацæу- 
дзыстæм фæлтау. 
А г у ы б е. Гъæ, уæ хуыздæр амæла!.. Кæмæндæр, дам, йæ 
сæр фынгмæ хастæуыд, уый та... тыххæй дæр... зæхмæ тылди. 
Æз уæ цыты ранмæ æрвитын, æмбарут æви нæ? Кад æмæ, 
дам, лæджыхъæд зæххыл сты; æргуыбыр сæм кæн æмæ сæ 
сис. Æндæр ран ницыуал, лæппу, рæстæг нал ис. Уым та 
сыгьдæг хæзна... Æвзист тæмæнтæ калы. Дæ рекорд дзы мæнæ- 
мæнæ кæны. Æргуыбыр æм кæн æмæ йæ сис, Зелимхан. 
Зелимхан. Тæссаг у тынг, Агуыбе... 
А г у ы б е. А-а, мæ хуры чысыл, йæ сæрыхъуынтæн чи 
тæрсы, уый хылмæ нæ цæуы, фæзæгьынц. Тæссаг... Æмæ 
тæссаг та кæцы ран нæу мах куысты? Гъей, дæ фыдæй дæм 
æппыцдæр ницы ис æви?.. (Зелимхан ницы дзуры.) Цæй, цы 
гæнæн ис! Тыххæй арвитын мæ бон нæу. Дзæгъæл рæйд 
фæкодтон æрдæбонсарæй. Афонмæ æцдæр исчи ацыдаид, 
фæлæ-иу ахæм заман дæ фыд Темболат æрбалæууыд мæ 
фарсмæ æмæ мæхинымæр загьтон: уæдæ йын ды дæр йæ 
намыс куьщ фæчъизи кæндзынæ? 
Зелимхан. Æмæ йын æй цæмæй чъизи кæнын? 
А г у ы б е. Цæмæй? Бахъуаджы сахат йе ’мбæлттæн чи 
нæ баххуыс кодга, ахæм фырты æз мæ хæдзармæ нал æрба- 
уадзин. 
Зелимхан. Йарæппын æллæх, мæхиуыл нæ ауæрдын, 
фæлæ... 
А г у ы б е. Фæлæ цы? Фæтарстæ æви бафæлладтæ æмæ 
дæм хуыссын цæуы? Гъемæ фæндараст. Хæрзфынтæ-иу фен. 
Гъе æххæст мæнæ ацы тырыса демæ ахæсс æмæ райсом куы 
райхъал уай, уæд-иу æй нæ сыхæгтыл сæмбæлын кæн. Стæй 
цалынмæ нæма æрбабон, уæдмæ дæлæ дæ фыды къам дæр 
кады фæйнæгæй рафтау. Райсом ын адæмы раз зындæр уы- 
дзæн. (Фæцогуы). 
Зелимхан. Фæлæуу, фæлæуу, Агуыбе, æмæ дзы мæ 
фыд та цалæм у? Цæмæн ын хъуамæ раппарæм йæ къам? 
А г у ы б е. Хицауады фæсайдтам æмæ гье уымæн. Ерысы 
126 

галæй бацыдыстæм, стæй хъугæй фездæхтыстæм æмæ гье 
уымæн. Раззаг бынатæй къæдзилмæ асхъиу! Æмæ кæй аххо- 
сæй? Дæ фыды — нæ сины сæрыл кæмæй хæцьщыстæм, нæ 
уыцы номдзыд шахтер Æхсараты Темболаты участочы ах- 
хосæй. 
Зелимхан. Дадайы аххосæй?! 
А г у ы б е. Уæдæ мæн аххосæй?! 
Зелимхан. Омæ лæг рынчын куы у... 
А г у ы б е. Хъус-ма, лæппу! Мæн пълан хъæуы, æмба- 
рыс?! Цыфæвды амалæй дæр пълан, дзæгьæл дзæнгæда нæ 
фæлæ. Ды та мын ам... 
Зелимхан. Ард мæ хæдзары уæдæ!.. 
А г у ы б е. Гъе уый дын лæджы ныхас! (Телефоны дэæнгæ- 
рæг.) Бузныг! Стыр бузныг, ме ’рдхорды гæбаз! (Систа хæ- 
тæл.) О, о, хъусын. Де ’зæртæ хорз, Андрей Николаевич. 
Архайæм. Куыст хорз цæуы. Цалдæр бригады барвæндонæй 
æртыккаг сменæ сарæзтой æмæ, æвæццæгæн, нæ хæслæ- 
вæрд уæдцайджынтæй сæххæст кæвдзыстæм. «Æвæццæгæн» 
нæ, фæлæ фидарæй зæгьын нæ бон у! О, цыфæвды амалæй 
дæр! Бузныг. Хæрзизæр, Авдрей Николаевич. (Æрæвæрдта 
хæтсел.) Фехъуыстай? Фæстæмæ здæхæн нын нал ис. (Сыс- 
тад.) Цæй, уæдæ, фæстиат нал, фен дæ адæмы, фæдзур 
мастермæ... (Сахатмæ æркаст.) Уæвгæ ма дæ уый дæр цæ- 
мæн хъæуы?.. Рæстæг зынаргъ у! 
Зелимхан. Куыд? Æнæ мастер, æнæ участочы хи- 
цауæй? 
А г у ы б е. Рæстæг зынаргь у! Дæхæдæг уыдонæй дæсны- 
дæр куы дæ. Стæй ам мæнмæ дæр ныхасы бар хауы æви нæ? 
Зелимхан. Уæдæ ма дзы кæмæ хауы? 
А г у ы б е. Гъемæ уæдæ гьæй кæн! Æз дын зæгьын, æз! 
Дзуапп дæр æз дæтдзынæн, кæм хъæуа, уым! Цæй, ныр 
сымахæй аразгæ у нæ хъуыдцаг, Зелимхан, фидар фæлæуут! 
Зелимхан. Нæ бон цы уа, уый кæвдзыстæм, Агуыбе, 
фæлæ уыцы æвддæсæм... 
А г у ы б е. Сымах фæлтæрдцжын адæм стут æмæ уыл мæ 
зæрдæ дарын. Бамбар мæ, Зелимхан, мæнæй дæр афтæ до- 
мынц æмæ цы бакæнон? Цæй, æри дæ къух æмæ гьæй кæн. 
Зелимхан рацьщ уынгмæ, йе ’мбалы ацагуырдта. 
Зелимхан. Аслæнбег! 
Аслæнбег (фæссценæйæ). Мæнæ, мæнæ! 
Зелимхан аивгьуыдта Аслæнбеджы ’рдæм. 
127 

А г у ы б е (йæ кусæнуаты). Хорз, хо-о-орз! (Аджих.) 
Фæлæуу, фæлæуу, æмæ сыл исты куы æрцæуа... (Фæтарст, 
акьахдзæф кодта Зелимханы фæдыл, стæй æрлæууыд æмæ 
раздæхт фæстæмсе.) Цæй, кæд та сын ницы уаид. 
Рухс æрмынæг, Агуыбейы кусæнуат фæаууон. Уынджы, 
къанторы цур, фæзындысты Аслæнбег æмæ Зелимхан. 
Аслæнбег. Мæнæ мын мæ замманай фæндтæ мæ 
хъуырæй куыд фæцъортг ластат, мæнæ! 
Зелимхан. Уæд та ма дæхæдæг бацу хицаумæ. 
Аслæнбег. Цæмæн? 
Зелимхан. Дæу уæдцæр суæгьд кæнæд. 
Аслæнбег. Æмæ йын цы зæгъдзынæн? Сиахсы цыды 
цæуын æмæ мæ куыстæй суæгьд кæн, и? Уæлдайдæр ахæм 
сахат... 
Зелимхан. Цæй, уæдæ фæстиат нал! 
Аслæнбег. Уауу! 
Зелимхан. Циу? 
Аслæнбег. Уауу! (Дурылæрбадт). 
Зелимхан. Цы хабар у, цæй-ма? 
Аслæнбег. Мæ зæрдæ... 
Зелимхан. Цы кæны? 
Аслæнбег. Абонсарæй, мæгуыр, мæриуыурсуæрык- 
кау кафыд а изæрмæ æнхъæлмæ кæсгæйæ, ныр йæхи къул- 
тыл куыд хойы, уымæ-ма байхъус. 
Зелимхан. Алæ стæ... 
Аслæнбег. Т-с-с. (Хьусы йæриумæ.) Хъусыс?! Тъæпп- 
тьæпп! Гуыпп-къупп! Дзæхст-хафт! Пъæртг-фæртг! Цæлхъ- 
пæлхъ! 
Зелимхан. Уром! Уром! Уром! 
Аслæнбег. Куьщ æй бауромон, мæгуыр, куы нал æй 
фæнды абон шахтмæ хизын. Ме ’дылы сæримæ ауынаффæ 
кодтой æмæ æмвæндæй «нæйыл» ныллæууыдысты. 
Зелимхан. Оу, мæн дæр бæргæ нæ фæнды, фæлæ, 
дам, æндæр гæнæн нæй, зæгьгæ, ныллæууыд хицау æмæ 
йын цы кæнон? 
Аслæнбег. Цы кæнон?! (Базарыд). 
Ой, цы кæнон, куыд кæнон, гъей! 
Ой, уæрæйдæ, уæ-ри-ра... 
Иуныхасæй, хæрзбон... (Фæхъус. Дарддæр дзуры бæзджын 
хьæлæсæй, Отеллойы фæзмæгау.) Хæрзбон, мæ базырджын 
128 

бæллицтæ! Мæ судзгæ уарзондзинады пиллон! Мæ зæрдæйы 
катай, йæ канчыритæ! Мæ перфораторты гыбар-гыбур! 
Хæрзбонтæ ут! Уе ’ппæты дæр нывондæн хæссын мæ на- 
мысджын хицауы дурзæрдæдзинадæн! Хæрзбонтæ ут! Йæ 
цард фæцис Аслæнбег! О-о-о! 
Зелимхан. Цæй-ма, бынтондæр артист куы басгуых- 
тæ! Цом! 
Аслæнбег (йæхи хъæлæсæй). Цæй, цы гæнæн ис! 
Æрмæст уыцы хæдзарæн хъусын уæддæр фæкæн, æнхъæл- 
мæ нæм кæсдзысты. Ехх, афонмæ та... (Фæхъус). 
Зелимхан. Зæгь æй, зæгь! Афонмæ та Замирæты сау 
цæстытæ ныуурс сты дæумæ кæсынæй, и? 
Аслæнбег. Афтæ зæгьынмæ нæ хъавьщтæн, цæй. 
(Агуры хъæугæ ныхас.) Афонмæ та, зæгьын, истытæ бацæт- 
тæ кодтой, æмæ зæрæдтæй худинаг у. Уæвгæ мæнæн та цы 
уæлдай у — дзуапп дæттын дæхи хъæудзæн, къухылхæцæг 
ды дæ. Æви дæ ферох дæ хойы фыды стыр цым лæдзæг? 
Зелимхан. Æнæбайрайгæ дзы скæнæд! Иухатг мын 
дзы мæ бæрзæй фæцæйсаста, Замирæтмæ мæ сусæгæй куы 
бадзурын кодтай, уæд. 
Аслæнбег. Гъемæ дын ныр та дæ сæр асæтдзæнис, 
куы нæ йын фехъусын кæнай, уæд. 
Зелимхан. Хорз, хорз, далæ шофыртæй искæмæн 
афæдзæхсдзынæн. (Радиойæ райхьуыст скрипкæйы цагъд.) 
Цæй, цом! 
Аслæнбег. С-с-с. Хъусыс? Скрипкæ. (Хъусы, йæ цæс- 
тытæ ферттывтой, йæ цæсгомыл фæзынд цавæрдæр разæн- 
гарддзинад, стæй фенкъард. Æрæджиау та ногæй йæ мидбыл- 
ты бахудт. Бæрæг у, цагъдмæ хъусгæйæ йæ зæрдæйы алыхуы- 
зон æнкъарæнтæ кæй тох кæнынц, уый.) 
Зелимхан (йсе цонгмæ йын бавнæлдта). Аслæнбег! 
Аслæнбег (нæ йсем кæсы). С-с-с. 
Зелимхан. Æрæджы нын кæны... 
Аслæнбег. Ехх... Скрипкæ... Дада хæсты куы нæ 
баззадаид, уæд æндæр ницæуыл сахуыр кодтаин! Ацу, Зе- 
лимхан, лæппутæн зæгь. Æз ма нанайыл мæ фæндаг акæ- 
нон, кæннод та æхсæв бонмæ нæ бафынæй уыдзæн. (Зелим- 
хан цыдæр сдзурынмæ хъавы.) С-с-с. (Къухæй йын ацамыдта, 
цу, зæгъгæ. Зелимхан ацыд. Аслæнбег ма чысыл байхъуыста, 
стæй сахатмæ æркаст æмæ уый дæр ацыд). 
Æмбæрзæн 
9 Темыраты Давид 
129 

Дыккаг ныв 
Шахты къанторы цур. Адæм къордгæйтгæй лæууынц æмæ æнæ 
дзургæйæ кæсынц шахтырдæм. Æрмæст хатгæй-хатг райхъуысы 
иугай ныхæстæ: 
— Мæгуыр сæ бон... 
— Темболат æй фехъуыста цымæ? 
— Нæ зонын. Йæхæдæг дæр, дам, рынчын у ’зæгьынц. 
— Уый ма уæддæр нæлгоймаг у, фæлæ, мæгуыр, Уаци- 
рæт, куыдтæ кæндзæн, йæ иунæгыл исты куы ’рцæуа, уæд? 
— О, о, мæ игæр ын айхæла. Тагьд, дам, ын чындзæхсæв 
кæнинаг уыд... 
— Стæ-ма, цæй... Уæ хъарджытæ ныууадзут! 
Æрбайхъуыст машинæйы уынæр, йæ цырæгьтæй ныррухс кодта 
адæмы, стæй фæлæууыд. Æрбахызт X а р и т ъ о. 
X а р и т ъ о. Цæмæ лæуут ам? Цы хабар у? Цы ’рцыд? 
1-а г ш а х т е р. Стыр бæллæх, Харитьо! Шахт ныккалд. 
X а р и т ъ о. Кæм? 
1-а г ш а х т е р. 17-æм блок. 
X а р и т ъ о. Æвддæсæм? (Æджих.) Æмæ уый... Агуыбе та 
кæм и? 
1-а г ш а х т е р. Бынæй. 
X а р и т ъ о. Инженертæм фæдзырдтой? 
1-а г ш а х т е р. Уым сты иууылдæр. 
X а р и т ъ о. Читæ дзы уыд? 
1-а г ш а х т е р. Зелимханы бригад. 
Æвиппайды иууылдæр фæхъус сты. Æрзæткъахджытæ шахтæй 
сынтыл рахастой Зелимханы. Йæ фарсмæ цæуы 3 а р е м æ. 
Сæ фæдыл цалдæр шахтеры. Харитьо базгьордта сынтмæ, 
базыдта Зелимханы. 
X а р и т ъ о (Заремæмæ). Уæззау цæф у? 
3 а р е м æ (йæ цæстысыгтæ асæрфта æмæ йæ сæр батыл- 
дта, о, зæгъгæ). Æрæвæрут-ма йæ. 
Сынт æрæвæрдтой, Заремæ Зелимханы цæфтæ бæтгы. 
X а р и т ъ о. Иннæтæ цы баисты? 
Ш а х т е р. Аслæнбеджы нæ арынц... Иннæтæн ницы уыд. 
Уыцы ныхасмæ Зелимхан фестъæлфыд. Харитьо фæаууон шахты. 
Зелимхан. Аслæнбег! Кæм ис Аслæнбег? Фæлæуут! 
130 

3 а р е м æ. Сабыр, сабыр, Зелим. Дæхиуыл фæхæц, фæс- 
тиатгæнæн нæй. 
Зелимхан. Цæугæут æм тагьддæр! Къахгæут æй! Ныу- 
уадзут мæн æмæ цæугæут Аслæнбегмæ, кæннод æм мæхæ- 
дæг ныббырдзынæн мæ фазыл! 
1-а г ш а х т е р. Агуыбе рацæуы! 
Шахтæй фæллад, чъизитæй, цырагь йæ къухы, афтæмæй рахызт 
А г у ы б е, исдуг ныджджих, æрæджиау бафиппайдта, адæм æм 
куыд кæсынц, уый æмæ тæфæрфæсгæнæгау сæ цуры æрлæууыд. 
Зелимхан. Цы?! Ссардтат æй?! (Агуыбе йæ сæр бан- 
къуыста, о, зæгъгæ.) Æмæ? (Агуыбе æнæдзургæйæ йæ худ 
систа.) Фæмард? (Агуыбе ма нысыл алæууыд, стæй фырфæл- 
ладæй иудтытæгæнгæ иуварс ацыд семæ раздæр къæдзæхыл бан- 
цой кодта, стæй дурыл æрбадт æмæ йæ сæр йæ къухтыл æр- 
хаудта.) Фæмард. (Паузæ.) Куыд нæ йæ фæндыд ацæуын, 
мæгуыр. Тыххæй йæ акодтон. Ныббар, Аслæнбег. Ныббар. Æз 
дæ бабын кодгон. Ехх... Фæлтау мæхæдæг куы баззадаин уым. 
X а р и т ъ о (шахтæй рацыд). Йарæппын æллæх, куыд 
рауадис ацы хъуыдцаг, Агуыбе? 17-æм блок... 
А г у ы б е (йæ ныхас ын исы). Нæ зонын, нæ зонын, 
кæцæй нæм касти ацы фыдбылыз. 
Зелимхан. Кæцæй?! «Пълан! Цыфæнды амалæй дæр 
пълан»... Цæмæн?! Цæмæн цыдтæн, зонгæ йæ куы кодтон?!. 
О, о... Мæн аххос у. Мæхи аххос æрмæстдæр. 
А г у ы б е (йæхинымæр, цыма нырма нь1р бамбæрста хъуыд- 
даг, уыйау). Аххос... аххос... аххос... (Иæ къухтæй йæ сæр 
балхъывта, цыма йын аскъуынынæй тæрсы, уыйау). 
Æрбайхъуыст сылгоймæгты хьæлæба. 
У а ц и р æ т (дардæй). Цы кодтон?! Ауадзут-ма мæ! Лæп- 
пу!.. Аслæнбег!.. О, мæ хæдзар куыд фехæлд!.. Кæм ис мæ 
иунæг хъæбул?!. 
А г у ы б е (фестад, аракæс-бакæс кодта, цыма, йæхи ксем 
амбæхса, ахæм бынат агуры, уыйау. Фæкомкоммæ Зелиммæ, 
исдуг аджих). Ахæссут æй, цæмæ ма фæстиат кæнут?! Дæ 
хорзæхæй,^Харитьо, Уацирæтмæ фæкæс... Мæнæн бахатыр 
кæнут... (Иæзæрдсемæ ацамыдта, фæраст). 
Зелимхан. Куыд зæгьон ныр йæ зæронд мадæн æз? 
Фæрсгæ мæ куы кæндзæн. Куыд ын зæгьон, Агуыбе? 
А г у ы б е. Нæ зонын, нæ зонын, Зелимхан. (Ацыд). 
Зелимхан (исдуг йæ фæдыл кæсгæйæ аззад, стæй 
ныккæрзыдта). Ехх!.. (Сынтсей йæхираппарынмæ хъавыд Агуы- 
бейы фæдыл, фселæ йсе зсердсе бахъарм. Ахастой йсе. Уайтагъд 
машинæйы хъсер ссыд семсе адард). 
131 

Харитьо æмæ æрзæткъахджытæй чидæртæ æрлæууыдысты рæнхъ 
æмæ тæфæрфæс кæнынмæ сæхи æрцæттæ кодтой. Рацыд 
Уацирæт, йемæ ма цалдæр сылгоймаджы. Адæммæ 
ныджджих. 
У а ц и р æ т. Нæ! Нæ! Нæ! (Хъæрзæгау ныккодта, фæцсей- 
хауд, фæлæ йсе ацахстой). 
Æм бæрзæн 
Æртыккаг ныв 
Рацыд дыууæ къуырийы. Изæр. У а ц и р æ т сау дарæсы бады 
Аслæнбеджы сынтæджы цур. Сынтæг у арæзт, 
йæ уæлæ Аслæнбеджы дзаумæтгæ, йæ къам. 
У а ц и р æ т. Куыд æгьатыр разындтæ, Хуыцау! Цæмæн 
дæ бахъуьщис уыцы сабийы мæлæт?! Царды бирæ диссæг- 
тæй куы ницыма федта... Охх, тæхуды, тæхуды, цы кæнон, 
Адзæбе?! (Йæ худ ын йæ риумæ нылхьывта.) Де ’рцыдмæ-иу 
дуармæ кæсгæйæ мæ цæстытæ куы ныуурс сты... Æмæ ныр 
мæ хæдзары дуар гомæй куы баззад æнустæм... Уæд куыд 
акæнон, мæ хъæбул?! Æнæ мæ «цæрайæ» къæбæр куы нæ 
хордтай, уæд мæ ныр кæмæн ныууагьтай? О, мæнæ мыл 
цы уынгæджы бон акодта, мæнæ!.. 
Дуар æрбахостæуьщ. 
X а р и т ъ о (æддейæ). Ам дæ, Уацирæт? (Æрбахызт.) 
Æнæ рухсæй та куы бадыс? (Цырагъ ссыгъта). 
У а ц и р æ т. Цы ма дзы кæнын, Хадо, цы? Куы бамы- 
нæг мæ цæстырухс, куы б!атар мæ дуне æмæ мын æй уыцы 
чысыл цырагь куынæуал срухс кæндзæни... (Æфснайы Ас- 
шнбеджы дзаумæттæ.) Сбад, мæ къона, сбад. 
X а р и т ъ о. Уанцон нæу, Уацирæт, дæхи бынтондæр 
куы бахордтай... Бахатыр кæн, фæлæ канд дæуыл не ’рцы- 
дис ахæм судзгæ бæллæх. Иннæтæн-иу уайдзæфтæ куы код- 
тай, уæд ныр... Нæ, адæмы зæрдæмæ дæр дын нæ фæцæу- 
дзæнис... 
У а ц и р æ т. Æндæр бæллæхтæн бафæрæзтаин, фæлæ 
хъæбулы фесæфт цыфыддæр бæллæх у, мæ къона... Мæнæн 
та иунæг куы уыдис æмæ дзы æнæнхъæлæджы мæ къухтæ 
куы бахсадтон... Уæд мын цы кæнын кæнут?! 
X а р и т ъ о. Цæрын, цæрын, Уацирæт! Кæуынтæ йедтæй 
ма исты куы уаид, уæд далæ йæ фондз фырты хæсты быды- 
132 

ры кæмæн баззадысты, уыцы хъæдгæройнаг ус афонмæ йæхи 
куыннæ амардта?! 
У а ц и р æ т. Адæмы сæраппонд мын куы ссардтаид йæ 
адзал, уæд мæ рыст къадцæр уаид, мæ фæрстæ йын айхæ- 
лой, фæлæ... Хæсты быдыр куы нæ уыд, цард цæджджина- 
гау куы фыцы, дуне рæсугьдæй-рæсугъдцæр куы кæны, уæд 
цæмæн æрбайсæфт æнæхъуаджы мæ хъæбул кæйдæр ах- 
хосæй? 
X а р и т ъ о. Кæйдæр аххосæй? Уанцон нæу, Уацирæт... 
У а ц и р æ т. Уастæн сыл саубон куы акæнид... (Чидæр 
æрбадзырдта. Уацирæт йе ’стыр сау кæлмæрзæн дзæбсехдæр 
батыхта. Æрбацыдысты Зелимхан æмæ Хазби, æрлæууыды- 
сты дуары иур.) Уæ амонд бирæ, мæ хуртæ, уæ амонд бирæ. 
Хæстæгдæр рацæут, кæннод ме схауинаг цæстытæй ницы- 
уал уынын æмæ... 
X а з б и (тæфæрфæс кæны). Рухсаг уæд... 
У а ц и р æ т. Æнæхъиамæт у. Сбад. 
Зелимхан (бацыдУацирæтмæ). Нана! (Скуыдта). 
Уацирæт æй хæстæгмæ куы федга, уæд æй базыдта æмæ 
фæстæмæ акъахдзæф кодта. 
У а ц и р æ т. Цæмæн мæм æрбацьщтæ ды та? Куыд æрба- 
уæндьщтæ? Цы ныфсæй мæм æрбахъæцыд дæ цæсгом? 
Зелимхан. Цы дын зæгъон, нана, нæ зонын. Ахæм 
заман ныхæстæ... 
У а ц и р æ т. Цы ма зæгьай?! Дæ зæгьинæгтæ загьтай! 
Мæнæ!.. (Амоны сынтæгмæ). 
Зелимхан. Ныббар, Уацирæт... Раздæр мæ фадат нæ 
уыди... Рынчындонæй нырма ныртæккæ æрхæццæ дæн... 
У а ц и р æ т (йæ ныхас ын исы). Нæ дын æй ныббардзы- 
нæн, нæ! Де ’рдхорд куы уыдис, æнæ кæрæдзи иуцъусдуг 
куы нæ фæрæзтат, уымæй дæ къаддæр куы нæ уарзтон æмæ 
дæ куы никуы ницæмæй фæхъулон кодтон, уæд куыд дур- 
зæрдæ разындтæ?.. 
X а р и т ъ о. Аипп ма уæд мæ ныхас, фæлæ рыст адæймаг 
иудадзыг йæ масты фæдыл куы цæуа, уæд уый дæр иууыл 
раст нæу. 
X а з б и. Зелимхан ма йæхæдæг дæр тыххæй фервæзт... 
Йæхи дæр нал бамбæрста, афтæмæй йæ аластой рынчын- 
донмæ. 
У а ц и р æ т. Фæлтау ын... Ныр æй кæдæмфæнды дæр 
ласæнт, мæн чи бацарæфтыд кодта. 
X а р и т ъ о. Цытæ дзурыс, Уацирæт?! 
133 

У а ц и р æ т. Адæм цъиутау кæй уасынц, уый! (Зелимхан- 
мæ.) Цæмæн мын акодтай мæ лæппуйы уыцы фыдбылызы 
ранмæ?! Хорз æй куы зыдтай... 
Зелимхан. Нæ йæ зыдтон. 
У а ц и р æ т. Уæдæ дзы дæхи сæр куыд дзæбæх бахызтай? 
Æз дæ мæ иунæгæн æфсымæрæн куы бацагуырдтон, ды та 
мæм чындз æрбахæссыны бæсты йæ мард æрбарвыстай... 
Зелимхан. Уацирæт!.. 
У а ц и р æ т. Цæмæн мын ауæй кодтай мæ лæппуйы кад 
æмæ æхцатыл? 
Зелимхан. Нæ! Уый раст нæу! Нæу! 
X а р и т ъ о. Бахатыр кæн, Уацирæт... 
У а ц и р æ т. Хатыр?! Кæмæн?! Куыд?! Куыд, Харитьо?! 
Куыд ын ныххатыр кæнон, уый аххосæй куы баззадтæн, 
сау хъæды халонау, зыбыты иунæгæй... 
Зелимхан. Нæу мæн аххос. Байхъус мæм, Уацирæт. 
Байхъус мæм Аслæнбеджы хатырæй. 
У а ц и р æ т. У-у, гормон, ныууадз мæ! Мауал хынджы- 
лæг кæн, гадзрахатæй кæуыл рацыдтæ, уый сыгьдæг но- 
мæй! Цы мын фæуинаг уыдтæ, уый мын фæдæ, æмæ мæ 
ныууадз! 
Зелимхан исдуг ныджджих, стæй фæдуарæдде. 
X а з б и. Цæй... Мæнæн дæр бахатыр кæнут. (Ацыд). 
X а р и т ъ о (сыстад). Амонгæ дын нæ кæнын, Уацирæт, 
фæлæ дзæгьæлы бафхæрдтай уыцы лæппуйы. 
У а ц и р æ т. Бахатыр кæн, Харитьо, фæлæ йын сæ 
хъуамæ искуы загьтаин уæддæр... 
X а р и т ъ о. О, фæлæ... рæстæй лæджы афтæ бафхæрын, 
уый... Стыр хъуыддаг у уый. 
У а ц и р æ т. Раст æмæ дзы зылын чи у, уый та-иу сымах 
равзарут: сæ дыууæ дæр — уе ’мбæлттæ... Уæвгæ, чи нал уа, 
уый ма кæй фæхъæуы? Мæхицæй сыл ницы бафтыдтон, 
адæм кæй дзурынц, уымæй уæлдай... 
X а р и т ъ о. Адæм афтæ нæ хъуыды кæнынц... Кæд иуæй- 
иу дзæгьæлдзыхтæ... Ма сæм хъус, Уацирæт... 
У а ц и р æ т. Бузныг дæ уынаффæйæ, мæ къона... Йæ 
зæгъын æнцон у... 
X а р и т ъ о. Цæй, уæдæ... «Хæрзæхсæв» зæгьин æмæ цæй 
хæрзæхсæв у? Кæд ма дæм исты фæкæсын хъæуы? 
У а ц и р æ т. Бузныг, мæ къона, бузныг. Ницыуал мæ 
хъæуы. Мæ хъуьщдæгтæ конд фесты. Ме ’фснаинæггæ бафс- 
найдтон. 
134 

X а р и т ъ о. Уацирæт, кæд дæ фæнды, уæд чызджытæй 
искæй æрбарвитон æмæ ахсæв ам ныллæууа. 
У а ц и р æ т. Æмæ райсом та? Иннæбон та? Нæ, мæ 
къона, ныр мæ фæлтæрын хъæуы иунæгæй цæрыныл. 
X а р и т ъ о. Цæй, уæдæ... Райсом та дæм æрбауайдзыс- 
тæм. (Ацыд). 
У а ц и р æ т. Иунæгæй цæрыныл... Иу саби мын уæддæр 
куы ныууагьтаис... Куыд сæм фæбæлльщтæн! (Аслæнбеджы 
къам райста, йæ кæлмæрзæны кæронæй йын йæ рыг асæрфта, 
стæй йæм бирæ фæкаст.) О, Адзæбе, куыд зын мын у æнæ 
дæу! (Паузæ.) Куыд дыл æрцыд ахæм сайд, лæппу?! 
Æм бæрзæн 
Цыппæрæм ныв 
Уат Æхсараты хæдзары. Темболат æмæ А г у ы б е. 
А г у ы б е. Нæй гæнæн, Темболат, лæг фæразынæн конд 
у. Мæнæн дæр... Дæхæдæг æй зоныс — кæд Зелимхан дæуæн 
дæ хъæбул у, уæддæр йæ рæдыд мæнæй къаддæр нæ риссы. 
Темболат (джихæй). Нæ зонын, нæ зонын... Нæ йæ 
ахсы мæ зæронд сæр — де ’вастæй куыд бавнæлдтаиккой 
уыцы æнæхайыры æвддæсæммæ?! 
А г у ы б е. Æз та уæдæ дæу тыххæй куы хъуыды кодтон 
афтæ. Участочы хицау, зæгьын, Темболат... 
Темболат. Омæ æз æнæхъæн æртæ къуырийы рын- 
чын куы дæн... 
А г у ы б е. О, фæлæ уæм, зæгьын, кæд ам, уæ хæдзары, 
исты ныхас рауад. Æниу, афтæ кæй нæ бакодтаис, уый зыд- 
тон, фæлæ... 
Темболат (мæсты кæны). Йарæппын, кæд мæ фырт 
бынтон нæ сæрра... 
А г у ы б е (йæ кьух ауыгъта). А-а-а, ныртæккæйы фæси- 
вæд... Кæм æхца, кæм кад... æмæ фæрæдийынц хатгай. 
Темболат. «Кад», «æхца»... Æмæ йæ уæд мæхæдæг 
мæхи къухтæй... 
А г у ы б е. Нæ, Темболат, курын дæ, мацы йæм сдзур. 
Тæригьæд у. 
Темболат. Куыд нæ йæм сдзурон, уым лæг куы 
фесæфти, уæд?! Адæймаг! Иунæг хъæбул! 
А г у ы б е. О, фæлæ уымæн раздахæн нал ис, Темболат. 
Гъе уымæ гæсгæ дæ курын: куы фæзына Зелим, уæд æй 
135 

мацæмæй бафæрс... Мауал ын фæриссын кæн йæ зæрдæ. 
Йæхæдæг кæй фæрыст, уый дæр ын æгьгьæд у. Баныхас 
кодтам? Цæй, хæрзæхсæв. (Ацыд). 
Темболат (иунæгæй). Мауал ын фæриссын кæн йæ 
зæрдæ... Ех-хе-хе-хе. Куыд зын мын скодтай, куыд, мæ хъæ- 
бул! (Паузæйы фæстæ.) Куыд амондцжын уьщыстæм, дуне- 
мæ куы фæзындтæ, уæд! Дæ мад дæ, мæгуыр, йæ комы ком- 
дзæгтæй хаста. Дæ бахудт ын хурыскастæй адджындæр уыдис. 
Æхсæв дын дæ улæфтмæ хъуыста, бон та дæ цæстæнгасмæ 
каст. Куыд цин кодтам дæ фыццаг къахдзæфтыл! Куыд рæ- 
зыдгæ, афтæ рæзыдис мæ ныфс. Мæ бæллицтæн-иу нал 
уъ\тс кæрон. Гъестæй нæ дæ мад сидзæртæй ныууагьта... 
Йæ уд исгæйæ дæр ма дæу мæт кодта, мæгуыр. Байрæзтæ, 
æмæ мæ зæронд сæр де ’вджид бакодтон... Æмæ ныр... Ех-хе- 
хе-хе. (Раиу-баиу кæны. Хатгай дуары ’рдæм акæсы æмæ цое- 
мæдæр байхьусы. Æрбахызт Заремæ.) Æмæ ма лæппу кæм и, 
чындз? Не ’рцыди? Нæ йæ рауагьтой? 
3 а р е м æ. Нæ йæ уагьтой, фæлæ тыххæй дæр йæхи 
рафыссын кодта. Мæ бон, дам, нал у... 
Т е м б о л а т. О, мæ хур, о! Мах куыстахуыр стæм æмæ 
нæ бон нæу уыйбæрц уæлгоммæ хуыссын... Куыд сты йæ 
зæнгтæ? 
3 а р е м æ. Лæдзæгимæ цæуы. 
Темболат. Лæдзæгимæ? Æмæ цы зæгьынц дохтыртæ? 
Къуылыхæй баззайдзæн? 
3 а р е м æ. Нæ зонын... Фарстон æй, фæлæ йæм сдзырд 
дæр нæй æмæ... 
Темболат. Кæм ма и, кæм, йæхæдæг? 
3 а р е м æ. Йæ къæхтыл нæ лæууы, афтæмæй тæфæрфæс 
кæнынмæ баздæхт Уацирæтмæ. Уый фæстæ ма, дам, æм мæхи 
куыд равдисдзынæн? 
Темболат. «Уыйфæстæ»...æмæйæмныркуыдравди- 
сынмæ хъавы йæхи?! Каеимæ бацыд? 
3 а р е м æ. Хазбиимæ. 
Темболат. Тагьд сæ ардæм хъæуы. Исты фен, мæ 
хæдзар, исты фен. Йе ’рцыды хабар ын зонынц æмæ йæм 
исчитæ уайдзæни рынчынфæрсæг. Æфсин хъуамæ цæтгæ уа. 
3 а р е м æ. Æз ныр дæр цæттæ дæн, баба. Дуканимæ 
фездæхтæн æмæ цы хъуыди, уыдон мемæ рахастон. 
Заремæ хæдзар æфснайы, фынгæвæры. Темболат рудзынгæмбæрзæн 
иуварс ассыдта æмæ уынгмæ акаст, стæй йæ фæстæмæ сæхгæдта. 
Кæсæнцæстытæ бакодта æмæ газеты кæсыныл афæлвæрдта, фæлæ 
136 

хъуыдыты аныгьуылд. Æрæджиау йæ кæсæнцæстытæ райста, газет 
аппæрста иуварс æмæ дуары ’рдæм фæраст. Æрбахызт 
Зелимхан, тарстхуызæй кæсы йæ фыдмæ, фæлæ йæм дзурæг 
куы нæ уыди, уæд цæхгæр фæзылд æмæ æдцæрдæм фæраст. 
Темболат. Лæппу! Кæдæм?! (Зелимхан æрлæууыд, 
дуары тарвазыл банцой кодта æмæ йæ сæр æруагъта. Тембо- 
лат æм бацыд, йæ сæрыл ын схæцыд æмæ фæтарст.) Цы ха- 
бар у, лæппу, хуызыцъыртг дæ куы нал и? Дæумæ дзурын, 
дæумæ?! Рахиз мидæгдæр, цæй! Æви нал уæндыс дæхи хæ- 
дзармæ дæр?! 
Зелимхан (фестъселфыд). И? Цæуыннæ? 
Темболат. Æмæ-гьа, дуармæ слæууыдгæ æмæ джихтæ 
кæныс... 
Зелимхан.. А-а, уый мæнæ мæ къах... 
Темболат. Омæ, гормон, хивæнд цæмæн дæ, хи- 
вæнд? 
Зелимхан (тарстхуыэæй). Куыдхивæнд? 
Темболат. Кæд ма дыл дæ низ афтæ тых кæны, уæд 
уал цæуылнæ бафæстиат дæ уым? Рацу, мæ хæдзар, рацу 
æмæ дæхи æруадз. (Йеуæхск ын æрхоста. Зелим бацыд диван- 
мæ, æрбадт æмæ йæ сæр уæлгоммæ аппæрста диваны чъылды- 
мыл.) Æмæ дын Хазби цы фæци? 
Зелимхан. И?А-а... Кæйдæртимæафæстиат... 
Темболат. Ау, æмæ йæ хуыздæрау фæци æви дæ 
уыцы хуызæнæй иунæгæй куыд рауагьта? Æмгар дзы ахæм 
куы нæ уа... Уæвгæ... 
Зелимхан (паузæйы фæстæ). Цы? (Темболат ницы 
дзуры.) «Уæвгæ» цы, дада? 
Темболат. Ницы, ницы... Æвæццæгæн... Зындзæни, 
зындзæни... Баулæф уал... Чындз, фæкæс æм, мæ хæдзар... 
(Фæиргйцыд иннæ уатмæ, æрлæууыд.) О, хæдæгай, куыд у, 
куыд, уыцы мæгуыр сылгоймаг? Аслæнбеджы мадæй зæ- 
гьын. 
Зелимхан. Цæры, мæгуыр... Тынг мыл «бацин» кодта. 
Цытæ мын фæдзырдта... Цытæ мын фæдзырдта-а-а! Æфхæр- 
дæй æмæ æлгьыстæй йæ дзыхæй цы нæ схауд!.. Гъестæй мæ... 
Гъестæй мæ ратардта. Ратардта мæ йæ хæдзарæй, кæйдæр 
куыдз тæрæгау. Дæу аххос, дам, уыдис. Йæ туджджын мæ 
хоны... 
Темболат (бакатай кодта, арф ныуулæфыд, стæй 
адæргæй æрбадт).^Ех-хе-хе-хе, гье уымæй тарстæн, гье! (Па- 
узæйы фæстæ.) Йарæппын æллæх, лæппу, дæ митæн дын 
137 

æз дæр ницыуал æмбарын. Цытæ сты адæтгæ? Нæ хæдзар- 
вæндаджы ахæм хабар куы никуы æрцыдис! Сывæллонæй 
дæм куы нæ уыдис ахæм сонт митæ, уæд ныр цы кодтай? 
Зелимхан. Ницы кодтон, дада... 
Темболат. Ницы? Омæ уæдæ куыд æгьдауæй рауадис 
уыцы хабар? 
Зелимхан. Нæзонын... 
Темболат. «Нæ зонын», и? Хорз, хо-о-орз! 
Зелимхан. Æнамонд цау уыдис æмæ... 
Темболат. Цау? (Комкоммæ ксесы Зелимханы цсесты- 
тæм). 
Зелимхан (йæ ирестæнгасæмбæхсгæйæ). О, цау... Æнæн- 
хъæлæджы чи ’рцæуы, ахæм цау... 
Темболат. Лæппу, ныронг не ’хсæн сусæг хъуыддаг, 
гæды ныхас нæ уыд. Уæвгæ... цу... дæ фæллад уал суадз. Цу, 
цу. Уый фæстæ аныхас кæндзыстæм. 
Зелим иннæ уатмæ ахызт æмæ уырдыгæй йæ ныхас райхъуыст: 
«Ныууадз-ма мæ ды дæр». 
Темболат. Нæ, нæ, амцыдæрис... Цыдæрмææмбæх- 
сы мæ хъæбул... Куыннæ йæ бафæрсон, арæби... Лæппу! (Зе- 
лимханрацыд.) Иунæг мын дæ, мæ хур... Мæ цард дæу амон- 
дæн снывонд кодтон. (Зелим цыдæр зæгъынмæ хъавы.) Мæ- 
нæ дын хъæбул куы фæуа, уæд бамбардзынæ ныййарæджы 
зæрдæ... 
Зелимхан. Ныббар, дада... Ахæмæй ницы ракодтон 
æмæ... 
Темболат. Зонын æй! Уырны мæ, барæй нæ бакодта- 
ис! Фæлæ дыл кæд сайд æрцыд, миййаг... Кæд истæмæй 
фæрæдыдтæ? Зæгь мын æй! Исты уынаффæ бакæнын хъæуы... 
(Паузæ.) Сывæллон нал дæ, мæ хæдзар, æмæ йæ æмбарыс, 
ахæм гаккимæ нын адæмы æхсæн цæрæн кæй нæй, уый. 
Зелимхан. Цавæр гаккимæ? 
Темболат. Лæгмары номимæ. 
3 е л и м х а н. Лæгмар... Лæгмар... Нæу. Нæу мæн аххос, 
дада. 
Темболат. Уæдæ мæн аххос у? Æви мæнæн дæр нал 
сæтгыс дæ митыл? 
Зелимхан. Уæуу, мæнæ мыл мард æрцыд, цавæр 
митыл? 
Темболат. Цавæр митыл? (Тынг æрбамæсты.) Дæу 
рынчындонмæ нæ, фæлæ ахæстонмæ ласын хъуыдис! Уым 
сæ æрхъуыды кодтаис. 
138 

Зелимхан (паузæйы фæстæ). О, чи зоны, уый хуыз- 
дæр уыдаид. 
Темболат. «Чи зоны» нæ, фæлæ о. 
Зелимхан. Гъемæ о, дада, о. 
Темболат. «Дада», «нана»... Æмбаргæ сæ кæныс, 
æмбаргæ, уыцы ныхæстæ цы амонынц, уый? Нæ-а-а, уыдæт- 
тæ куы æмбарис, уæд ахæм митæ дæр нæ бакодтаис. Гъæ, 
дæлæмæ æрхауа, дæу мын цы Хуыцау радта! Цæй амонд- 
джын разынд дæ мад, адæттæ чи нал бавзæрста! 
Зелимхан. Йарæппын æллæх, мæ сæрæн куы ницы 
зонын. 
Т е м б о л а т. Æмæ ма дзы цы зонын хъæуы, мæ урс 
рихитæ мын цъыфы куы сæвдылдтай, уæд? 
Зелимхан. Цæмæй? 
3 а р е м æ (рауад иннæ уатæй, Зелимханæн). Дæ дзыхыл- 
ма фæхæц! Цавæр хабар у, цавæр, уæ ныхæстæ уын искæ- 
дæм лыгьдысты? (Сабыргай.) Адавймаг нырма фæстинонæй 
дзой-дзой кæны, афтæмæй йыл их уарæгау ныккалдтой алы 
æфхæрдтытæ. 
Темболат (айхьуыста йсе). Гъери-гъа! Марадз, йæ 
фыдæй йæ бахъахъхъæн! Гъе, уæй-уæй, уæу-уæй! 
Зелимхан. Оу, мæнæ!.. Цыхъомысуындæн, йарæби? 
Æви ныхас бакодтат, сæрра йæ кæнæм, зæгъгæ?! Цæмæй 
дæ афтæ бафхæрдтон, дада?! 
Темболат. Дæхи фæндæй уыцы сæрсæфæнмæ дæ 
рекордты фæдыл кæй ацьщтæ, уымæй. Æви кад æмæ æх- 
цахъуаг уыдтæ?! 
Зелимхан. Рекорд? Цавæр рекорд? Цавæр æхца? 
Темболат. Де ’мбалы мæрдтæм кæй тыххæй барвыс- 
тай, уыцы рекорд! 
Зелимхан (дисы бафтгæйæ). Уыдон хахуыртæ сты, 
дада! Куыд сыл баууæндьщтæ? Ау, ды дæр мæ нæ зоныс 
æви?.. 
Темболат. Нал дæ зонын, нал. Дæ Хуыцау дыл 
рахатг, æвæццæгæн, æмæ дын ницыуал æмбарын. 
Зелимхан. Омæ уал мæ бамбарут уæдæ. Бамбарут мæ — 
мæхи фæндæй нæ ацыдтæн. 
Темболат. Уæдæдылтыхбегарауыдис?Чидæарвыста? 
Зелимхан (паузæйы фæстæ). Ничи... 
Темболат. Зæххардыстæн, кæнæ мæнæн разылд мæ 
сæр, кæнæ ды цыдæр кодтай. Дæхи фæндæй нæ ацьщтæ, 
æрвитгæ дæр дæ ничи акодта... Омæ уæдæ цæуыл сæрра дæ? 
Æви дæ дæ хæйрæджытæ фæсайдтой? 
139 

Зелимхан. Мæ хæйрæджытæ мæ нæ фæсайдтой, 
фæлæ... 
Темболат. Фæлæ цы? 
Зелимхан. Ницы... 
Темболат. Ницы... Ничи... Уæдæдызæрдыггагналу... 
0 ме скæнæг Хуыцау, кæцæй мæм кастис ацы худинаг, 
цæрæнбонты мæхи куы фæхъахъхъæдтон? 
3 е л и м х а н. Æз дæ ницæмæй фæхудинаг кодтон, дада... 
Кæйдæр чъизи дам-думтæ сты уыдон. 
Темболат. Уæдæ цу æмæ сæ бауром, ивылд донау чи 
анхъæвзта, уыцы дам-думты! 
Зелимхан. Бауромдзынæн! (Ацогуынмæ хьавы). 
3 а р е м æ. Кæдæм ацæудзынæ ацафон уыцыхуызæнæй? 
Райсом цы кæнай, уый-иу кæн... 
Зелимхан. Райсом? Æмæ ахсæв бонмæ куы сæрра 
уыдзынæн. Кæннод райсом куыд ацæудзынæн уынгты? Нæ. 
Ныртæккæ хъуамæ кæйдæрты фенон... 
3 а р е м æ. Иучысыл уæддæр аулæфыдаис. 
Темболат. Чындз, ма йæ къуылымпы кæн. (Зелимха- 
нæн.) Цу, мæ хур, цу. Фен, чи дæ хъæуы, уыдоны. Дзур, 
фæрс, архай, кæн, цыдæриддæр дæ фæнды, уый, æрмæст 
баууæндын кæн адæмы дæ рæстдзинадыл. Цу! (Зелимхан 
ш<&/д.,)Æй-джиди!.. Исты куы саразис, бæргæ. Фæлæ нæ зо- 
нын, нæ зонын... 
Æмбæрзæн 
Фæндзæмныв 
Æхгæд æмбæрзæны разæй тагьд-тагьд ацыд Зелимхан. Йæ 
фæдыл аивгъуыдта X а з б и, стæй æрæджиау азгьордта 3 а р е м æ. 
Æмбæрзæн байгом. Фыццаг нывы декораци. А г у ы б е ныхъхъæбыс 
кодта Зелимханæн. 
А г у ы б е. Уæуу, мæнæ диссæгтæ! Мæнæ агургæ æмæ 
æнаргæ уазæг! Сбад, сбад, дæ хорзæхæй. (Диваныл æй серба- 
дын кодта). 
Зелимхан. Бузныг, Агуыбе. Ам ма уыдзынæ, уый 
æнхъæл дæр нал уыдтæн, фæлæ... Ныббар, æнафоны дæ кæй 
тыхсын кæнын, уый тыххæй. 
А г у ы б е. Дзæгъæл дзæнгæда... Кæрæдзийæн исчи куы 
не стæм, миййаг... Ме ’рдхорды фырт... Дæхæдæг дæр мæ 
хæлар... Кæд æрхæццæ дæ, кæд, горæтæй? 
140 

Зелимхан. Чысыл раздæр... 
А г у ы б е. Уæхимæ уыдтæ? 
Зелимхан. О. Уацирæтмæ дæр бауадтæн... Тынг мæ 
«бабуц» кодтой... 
А г у ы б е. Цæй... Хабарæй дæ фæрсын ма бахъæуæд... 
Куыд дæ? 
Зелимхан. Куыд æмæ лæдæрст... Æрдиаг ма мыл 
хъæуы. 
А г у ы б е. Цæмæн афтæ?.. 
Зелимхан. Тамако бадымæн ис? 
А г у ы б е. Табуафси. (Зелим дымы.) Æри-ма дзы мæнæн 
дæр иу. 
Зелимхан. Бахатыр кæн... Цыма нæ фæдымыс, уымæн 
дæм не ’рхатыдтæн. 
А г у ы б е. Нæ дымын, фæлæ искуы-иухатг... (Сдымдта, 
хуыфы). 
Зелимхан. Цы кæнон дардцæр, Агуыбе? 
А г у ы б е. Баулæф уал. Кæд дæ фæнды, уæд дæ фæллад- 
уадзæн хæдзармæ дæр арвитдзынæн... Дæ хъæдгæмттæ куы 
байгас уой, уæд та дæ цæнгтæ бафистæг кæндзынæ æмæ 
кусыс ма — нал... 
Зелимхан. Мæ хъæдгæмттæ байгас уыдзысты, фæлæ 
ам та, ам? (Йсе зæрдæмæ ацамыдта). 
А г у ы б е. Мауал хæр дæхи... Кæй зæгъын æй хъæуы, 
стыр æнамонд хабар уыдис уый, фæлæ ма ныр цы гæнæн 
ис! Адзалæн мадзал нæй, фæзæгьынц... Цæрæг адæймаг та 
хъуамæ цардыл хъуыды кæна. 
Зелимхан. Цæй цард у уый, алырдыгæй мæм фыдгæ- 
нæгмæ кæсæгау куы кæсой, уæд? 
А г у ы б е. Уанцон фьщгæнæг нæу!.. Æнæмæт у, ме ’рдхор- 
ды гæбаз. Хъуыддаг æвæгæсæг нæ уыд æмæ тынг дзæбæх ахи- 
цæн. Тæрхон нæ уыдзæн. Дæ хъул сах абадти: слестгæнæг дæ 
аххосджыныл нæ нымайы. 
Зелимхан. Адæм та, адæм? 
А г у ы б е. Адæм цы? 
Зелимхан. Адæм æй мæн аххос куы кæнынц. 
А г у ы б е. Ау, æмæ сæ хуыздæр амард, дæу аххос куы 
уыдаид, уæд ныртæккæ мæ фарсмæ нæ, фæлæ ахæстоны 
кæй бадис, гъеуый дæр не ’мбарынц? 
Зелимхан. Циу ахæстон, Уацирæт æмæ мын дада кæй 
фæдзырдтой, уыдæтгы цур? 
А г у ы б е. Цы дын фæдзырдтой уагæр? 
Зелимхан. Зыдтай, дам, æй, фæлæ, дам, уæддæр 
141 

ацыдтæ хивæндæй. Рекордмæ! Кад æмæ ’хцатæ кусынмæ! 
Аслæнбеджы дæр, дам... Ехх!.. 
А г у ы б е. Дам, дам, дам... Чидæр хъус-хъус цьщæртæ 
дзуры, ды та дæхицæн мæстытæ кæныс. 
Зелимхан. Абон хъус-хъус кæй дзурынц, уый райсом 
хъæрæй дзурын байдайдзысты. Ныридæгæн уал Уацирæты 
баууæндын кодтой æмæ мæм туджджыны цæстæй ракаст. 
Дада иннæ ахæм. Чи зоны, ноджыдæр ма искæйты уырны. 
Уæд куыд цæрдзынæн афтæмæй се ’хсæн? Цы цæсгомимæ? 
Курын дæ, Агуыбе, бахиз мæ адæмы фыдæхæй. Адæмæй 
бамбæхсæн ницы ис. Зæгь сын æцæгдзинад. Курын дæ. Дæ 
мад, дæ фыды хатырæй. Ахуыссын кæн уыцы арт. Цалынмæ 
нæма сцырен æмæ дзы мæ сæр нæ басыгьдис, уæдмæ... 
А г у ы б е. Нæ дæ ’мбарын... Цавæр æцæгдзинад? 
Зелимхан. Дæхæдæг мæ кæй арвыстай, уый. 
А г у ы б е (паузæйы фæстæ). Хъус-ма, Зелимхан... Ацы 
ран мах йеддæмæ ничи ис æмæ æргом ныхас хуыздæр у. 
Стыр рæдыд æруагьтам нæ дыууæ дæр, зæгьæн кæмæн нæй, 
ахæм рæдыд. Цы æвирхъау бæллæхтæ дзы рауад, уый зо- 
ныс... Уыдæтгы тыххæй нæм, ды куыд æнхъæл дæ, уымæй 
бирæ фылдæр æфхæрдтæ касти, фæлæ хъуыдцаг æвæгæсæг 
нæ уыд æмæ тынг дзæбæх æнæ хъыпп-æнæ сыппæй ахицæн. 
Цæмæн ма йæ змæнтыс? 
Зелимхан. Уымæн æмæ мæн æфхæрынц рæстæй. 
А г у ы б е. Цæй, кæд æнæ дзургæ нал ис, уæд бынтон 
раст дæр нæ дæ. Чифæнды дæ куы ’рвыстаид, уæддæр дæ 
бон уыдис нæ ацæуын. Никæй бон у æхгæд шахтмæ лæг 
арвитын. Закъон! Афтæ нæу? 
Зелимхан. Афтæ у, фæлæ ма дзы закъонæй уæлдай 
бирæ цьщæртæ вæййы: хистæр дæ, хицау дæ, загьтай мын 
æмæ ацьщтæн. Стæй тæссаг, æхгæд шахтæ у, уый дæр бæл- 
вырдæй нæ зыдтон. 
А г у ы б е. Тынг дзæбæх æй зыдтай. 
Зелимхан. Нæ йæ зыдтон. 
А г у ы б е. Зыдтай! Æгас адæмы æхсæн æй куы ныхъхъæр 
кодтай... 
Зелимхан. Кæд? Кæм? 
А г у ы б е. Шахтæй дæ куы рахастой, уæд. Бæстæ хъæр- 
хъæлæбайæ куы байдзаг кодтай: «Цæмæн цьщтæн, зонгæ 
йæ куы кодтон, мæн аххос у, мæхи аххос у...» Адæм къуыр- 
ма не сты. 
Зелимхан. Тарст æмæ цæф адæймаг æрра хъæртæй 
142 

фылдæр цы фæкæны! Дæхæдæг æй хорз куы зоныс, мæ ах- 
хос кæй нæу, уый. 
А г у ы б е. Гъемæ хорз. Фæлæ йæ уæд, мæ хур акæнай, 
слестгæнæгæн афтæ цæуылнæ радзырдтай? 
Зелимхан. Уымæн æмæ дæ сæр хъуыды кодтон. Стæй, 
зæгьын, исчи афтæ куы зæгъа: «Фæтарст æмæ йæ митæ 
кæйдæр аххос кæны». 
А г у ы б е. Æмæ кæд афтæ нæу, уæд ма йæ ныр æрæ- 
джиау цæмæн дзырддаг кæныс? И? Чи ма дыл баууæнддзæн? 
Хъуьщдæгтæ куы ракъахæм, уæд дзы фыццаджыдæр дæхи 
сæр кæй басудздзæн, уый не ’мбарыс? Йæ ныцъцъиу-цъиу 
кæнын иайдадæр куы уыдаид, уæд æм æз дæр сарæхстаин, 
фæлæ дæ фæндæгтæ дæхæдæг сæхгæдтай æмæ дын æз уымæн 
загътон: «Цы ’рцæуа, уымæн раздахæн нал ис æмæ йæ 
хуыздæр хос — йæ ферох кæнын». 
Зелимхан. Уым лæг фесæфт, лæг! Æмæ йæ куыд 
ферох кæнон? 
А г у ы б е. Куыд вæййы, афтæ. Сывæллон дæ? Нæ уыдис. 
Дæ цæстытыл ауад. Дæ фыны йæ федтай æмæ дæ ферох. Бам- 
бæрстай? 
Зелимхан. Нæ, Агуыбе, цыдæр дзы не ’мбарын... 
А г у ы б е. Ехх, мæ хæлар, æрыгон дæ нырма! Искуы мæ 
бамбардзынæ. Афтæ хуыздæр уыдзæн нæ иумæйаг хъуыдда- 
гæн, стæй дæуæн дæр æмæ мæнæн дæр. 
Зелимхан. Дæуæн, чи зоны, уыдзæн хуыздæр, фæлæ 
мæнæн нæ. 
А г у ы б е. Гъемæ хорз. Кæд æрмæст дæхи мæт кæныс, 
уæд æз иннæрдæм дæр зонын. Ницы федтон, ницы зонын. 
Æз дæ никæдæм арвыстон. Цæмæй мæ багæды кæндзынæ? 
Зелимхан. Ау æмæ... 
А г у ы б е. Ницæмæй! Иу хатг ма дын зæгьын: мæн дæ 
зындзинад нæ фæнды, фæлæ мæм куы нæ байхъусай, уæд... 
Мæхи сæр дæр цæхæры куыд баппарон? 
Зелимхан. Циу ай? Мæнæ диссæгтæ! Мæнæ куыд 
мæнгард дæ, мæнæ! Куыд дыл æууæндьщтæн... Дæ алы ны- 
хас, дæ алы хъуыддагыл дæр... Æз дæм удаистæй фæтахтæн 
æххуыс æнхъæл, рæстдзинадагур. Ды та? Фæсайдтай мæ! 
Фæсайдтай мæ! (Ацыд.) 
А г у ы б е. «Фæсайдтай мæ!..» 
Уаты рухс æрмынæг. 
Зелимхан (рацыд уынгмæ, къанторы цурмæ, хьуыдыты 
аныгъуылд, дзуры йæхинымæр). Куыд? Цæмæн? 
143 

3 а р е м æ (фæссценæйæ). Зелим! (Зелимхан æнæ дзургæйæ 
иреуы дарддæр.) Зелим! 
Зелимхан (æрлæууыд). Ау! Нæ, уанцон нæу! 
3 а р е м æ (базгьордта йæм). Цы кæныс, Зелим? Дæ зыр- 
зыр куы цæуы? Фæлæуу-ма, кæугæ кæныс æви? Нæ, уыдон 
хиды æртæхтæ сты... (Исе иресгом ын сæрфы къухмæрзæнсей). 
Зелимхан (йæхинымæр). Искуы, дам, мæ бамбардзы- 
нæ... Ау, куыд ис бамбарæн?.. Адæм куы стæм мах... Ницы- 
уал æмбарын, Заремæ. Раст цыма зæхх фенкъуысыд мæ къæх- 
ты бын. 
3 а р е м æ (рæвдауæгау). Уым диссагæй ницы ис, Зелим. 
Лæмæгь дæ нырма æмæ дæ сæр зилы. 
Зелимхан. Нæ-æ-æ, Заремæ! Уый хуымæтæджы сæ- 
рызылдæй бирæ фыдцæр у: фенкъуысыдысты сæ бынæт- 
тæй, нырмæ кæуыл æмæ цæуыл æууæндыдтæн, уыдон. Хис- 
тæр... Хицау... Партион... Кæуыл ма баууæндыдæуа ныр, уый 
ахæм кæм разынд, уым? 
3 а р е м æ. Æрсабыр у, Зелим, мæ зынаргь. 
Зелимхан. Сабыр нæ, фæлæ, æнхъæлдæн, сæрра 
уыдзæнæн. 
3 а р е м æ (барæй, уайдзæфгæнæгау). Цæй, марадз, сæрра 
уыдзыни»... Лæг нæ дæ æви?.. 
Зелимхан (æрбамæсты). Хъуыддаг уый мидæг... Ныу- 
уадз-ма, цæй! (Ацыд). 
3 а р е м æ (йæ фседыл, тарстæй). Кæдæм цæуыс? Фæлæуу! 
Нæхимæ цом. Мæнæ мæ хæдзар куыд хæлы! Цæмæн фæ- 
цæуы доны ’рдæм? Ныр куыд акæнон? Хазби та цы ’рбаци, 
Хазби? Йæ фæдыл куы рацыд? 
X а з б и (рацыд). Никуыма и? 
3 а р е м æ. Хицаумæ уыди. Цыдæр кæны. 
X а з б и. Кæм и ныр? 
3 а р е м æ. Донырдæм фæцæуы. Тагьд æй аййафæм! 
X а з б и. Цæй, бынтондæр æй... Йæхи доны æппардзæни, 
уæллæй. Цæй, уæхимæ уал цу. Уый мæ бар уадз. 
Ацьщ Зелимы фæстæ. Заремæ ма чысыл алæууыд, стæй уый дæр 
азгьордта сæ фæдыл. Уынджы фæзынд А г у ы б е. 
Агуыбе. «Фæсайдтай мæ...» Цытæ бакодтай, хæлиу- 
дзых? (Йсе сæр бахоста.) Сæтгинаг дæ, сæтгинаг, бæргæ. 
Æнæ ныббаргæ æдылыдзинад. Куыд ачындæуа ныр? Басæтг 
дæ рæдыдыл æмæ... г-м... Дæ алыварс загьта-багьтайæ ай- 
дзаг уыдзæн. Цы уыд æмæ цы нæ уыд, уыдон дæр дыл аны- 
хасдзысты. Дæ куыст, дæ бынатæй райгæ у, мæ хуры чы- 
144 

сыл... Дур дурыл æвæргавйæ цы царды мæсыг фæамадтай, 
уый иунæг бонмæ дæхи къухтæй базгьæлæнтæ кæнис. Æвæ- 
дза, бирæтæн æхсызгон уаид, дæ бынатæй дæ куы фелва- 
сиккой, уæд. Чидæртæ дæм дзыхæй дæр нал дзуриккой. Иутæ 
уымæн, æмæ дæ нал тæрсиккой, иннæты та ницæмæнуал 
хъæуис. Æмæ уæд мæстæй куы нытьтьæпп ласдзынæн. Нæ. 
Фæлтау... Цы? Афтæ йæ ауадзон? Мæ цæсгом бахæрон? Æмæ 
уæд куыд цæрдзынæн? Охх, æллæх, гье! Цæй амондджын 
дæ, æвæсмон адæймаг! 
Æмбæрзæн 
ДЫККАГ АРХАЙД 
Æхсæзæм ныв 
Фæз клубы раз. Къулыл фæйнæг, «Абон клубы», зæгьгæ, ахæм сæр- 
гондимæ. Йæ уæлæ гæххæтт ныхæст, уым фыст ис: 
Хъусынгæнинаг 
Изæры 7 сахатыл уыдзæнис æрзæткъахджыты 
иумæйаг æмбырд. 
Боны фæтк: 
1. Афæдзы æрдæджы куысты бæрæггæнæнтæ. 
2. Хъазтизæр. 
Иуæрдыгæй — асинтæ клубы дуармæ, иннæрдыгæй - бæлæстæ, даргь 
бандæттæ. Изæр. Клубæй райхьуысы фæндырдзагьд, къухæмдзæгьд, 
фæстæдæр та — зарджытæ, хъæлдзæг уынæр. Рацыд 3 а р е м æ, 
кæйдæр агуры, баивгьуыдта клубмæ. Иннæрдыгæй сæргуыбырæй, 
хъуьщыты аныгьуылгæйæ, рацыд Зелимхан, схызт асинтыл. 
Куьщдæр дуарыл бахæцыд, афтæ мидæгæй ныннæрьщ тыхджын къу- 
хæмдзæгьд. Зелимхан æрлæууыд, цæуылдæр асагьæс кодта, стæй раз- 
дæхт фæстæмæ æмæ бæлæсты бынты аивгьуьщта. Клубæй рауадысты 
X а з б и æмæ Заремæ. 
3 а р е м æ. Тыхсын та дæ кæнын, фæлæ ныббар. Дæуæй 
хæстæгдæр æм ничи уыд йе ’мбæлтгæй. 
X а з б и. Гъе уыцы ныхæстæ та ма дзы чердыгæй хъæ- 
уынц? Уыдæпæ-ма ныууадз, фæлæ цы бачындæуа, йæ дзых 
æмæ йæ зæрдæйыл гуыдыртæ куы сæвæрдта, уæд? 
3 а р е м æ. Чидæр æй цæмæйдæр фæсайдта æмæ æппын- 
дæр никæуылуал æууæнды. 
X а з б и (хьуыдыгæнгæйæ). Чидæр... Цæмæйдæр... Иу æх- 
сæв къанторæй уыцыхуызæнæй куы рацыд, уæд мæ зæрдæ 
иу хъуыддагмæ фæкъæпп кодта... 
10 Темыраты Давид 
145 

3 а р е м æ. Мæнæн дæр. Цæугæ дæр дæм уый тыххæй 
æрбакодтон. Аныхас кæнæм Харитьоимæ. Ам, клубы, куы 
нæ разына, уæд æм æз сæхимæ дæр бацæудзынæн. 
X а з б и. Харитьо ам ис, зонын æй, фæлæ та президиумы 
баддзæн æмæ цалынмæ æмбырд фæуа, уæдмæ нæ рацæу- 
дзæн. 
Ж о р æ (рауад клубæй). Чи нæ рацæудзæн? Æз? Пардон, 
фæрæдыдыстут... Рацыдгæн. Мæ бæхæй нæ хизын, фæлæ уын 
ардыгæй салам, мæ буц сыхæгтæ: нæ бригадирты хуыздæр 
Хазби æмæ Æхсараты номдзыд Зелимханы бинойнаг Зар- 
рема! Гип-гип ур-ря! 
Бæлæсты бынæй клубы ’рдæм рацæйцыд Зелимхан, фæлæ адæмы 
ауынгæйæ аууоны бандоныл æрбадт. 
3 а р е м æ. Гъеныр ды адæймаг дæ? (Йæ къух ыл ауыгъта 
æмæ иуварс ацыд.) 
Ж о р æ. Æнæмæнг! Адæймаг! Дыкъахыг цæрæгойтæн сæ 
тæккæ хуыздæр, сæ тæккæ зондджындæр! Канд гье уыцы 
миниуджыты тыххæй дæр хъуамæ стыр аргь кæнæм, адæй- 
маджы кадджын ном чи хæссы, уыдонæн. 
X а з б и. Æз та, Жорæ, ме ’дылы зондæй афтæ ’нхъæл 
уьщтæн, æмæ, зæгьын, адæймагæн аргь кæнын хъæуы йæ 
номы тыххæй нæ, фæлæ йæ хъуыддæгты тыххæй, йæ хæстæ 
куыд æххæст кæны... 
Ж о р æ (йæ ныхас ын исы). Бамбæрстон дæ, æмбал лек- 
тор. Æхсæнады раз, ныййарджыты раз, бинонты раз, куыс- 
туаты раз, хæйрæджыты раз... Куыд рабæрæг, афтæмæй æз 
мæ дыууæ хъусмæ хæсты ныббырыдтæн æмæ хъуамæ мæ 
цард гье уыдон фидыныл атар кæнон, и? Æмæ ма уæд мæхи 
уды дзæбæхæн та кæд ацæрдзынæн? 
X а з б и. Æмæ, Жорæ, дæхи уды дзæбæхæн кæй хоныс, 
уый та цавæр цард у? Цæмæ бæллыс, цы нысанмæ? 
Ж о р æ. Ныууадз! Мæн стыр нысантæ-йедтæ нæ хъæуы. 
Хуыцау нын цард иунæг хатт дæтгы, уымæй дæр хæрзцы- 
быр, гæзæмæ, æмæ нуаз, хæр, цæр!.. (Иæ къух ауыгъта.) Ме 
сæфт уынын хус ныхæстæй. Цом иумæйаг къæбицмæ, фæй- 
нæ сыкъайыл ныххæцæм æмæ дын æз мæ философи бамба- 
рын кæнон. 
X а з б и. Нæ, бузныг, хæлар уæд дæхицæн. Фæндараст! 
Цу, цу, дæ бæх ауыгъдæй лæууы. Философ!.. 
Ж о р æ. Уæдæ мæ хъаст ма ракæнут, лæугæ уæ уадзын... 
X а з б и (сахатмæ æркаст). Оу, махмæ æмбырдтæ кæ- 
нын куыд бирæ уарзынц!.. Стæй йæ куы нытьтъанг кæнынц, 
146 

уæд ын кæрон нал вæййы. Абадæм уал, Заремæ. (Зелимханы 
ауыдта.) Фæлæуу, фæлæуу. (Зелимханæн.) Хъус-ма, лæп- 
пу, дæ фæздæгæй арв ала кæныс, стьалыты æрттывд бамы- 
нæг уыдзæн. (Йæ иурмæ бацыдысты.) Байриай, Зелим! (Зе- 
лимхан ницы дзуры.) Хъус-ма! Ныр æвзæр халонау дæхи 
кæдмæ тондзынæ? 
Зелимхан. Нæзонын. 
X а з б и. Цæй, бынтондæр дæхи куы ауагьтай. Нæ, мæ 
хæлар, фæнда дæ — нæ фæнда, уæддæр дæ æз нал ныууадз- 
дзынæн. 
Зелимхан. Æз та уын афтæ зæгьын, æмæ мын мæ 
мастыл цæхх мауал кæнут. Мауал мын агайут мæ зæрдæйы 
хъæдгæмтгæ. Ныхъхъуытгы мæ уадзут мæхи бар. Мæхæдæг 
исты кæндзынæн мæ сæрæн. 
3 а р е м æ. Зелим!.. 
Зелимхан (Заремæйæн). Дæу та цы хъæуы ам? Мæ 
фæдыл цы зилыс? Цы мыл æмбырд кæныс адæмы? Мæн 
никæй æххуыс хъæуы. 
3 а р е м æ. Гъемæ мæ мæцъæлтæ мæхи. Мæн æрмæстдæр 
фæндыд... 
Зелимхан. Оу, æнæрай уæ счындæуа, гъе! Дæу фæн- 
ды, уый фæнды, иннæйы фæнды... Æз та? Мæн æппын ницы 
фæнды æви ? (Иæ зæрдæмæ ацамыдта.) Мæнæ уый цы ми 
кæны, уымæй мæ цæуылнæ исчи фæрсы? 
X а з б и. Хъус-ма, лæг, æз дæр дæ гьеуымæй фæр- 
сын, æз! 
Зелимхан. Бафæлладтæн, æмбарут æви нæ? Мæ бон 
нал у! 
X а з б и. Цы нал у дæ бон? Цæмæй бафæлладтæ? 
Зелимхан. Мæ цардæй. Ницæйаг кæй дæн, гьеуымæй. 
3 а р е м æ. Æмæ дын чи загьта, ницæйаг дæ, зæгьгæ? 
Зелимхан. Адæм. Иутæ мæ æргомæй æфхæрынц, 
иннæтæ та... Мæ алыварс сусу-бусуйæ байдзаг... Æмæ мæ бон 
нæу ныхъхъæр кæнын: «Раст не стут æмæ ныхъхъус ут!» 
X а з б и. Цæуылнæ у дæ бон? 
Зелимхан. Уымæн æмæ йæ афоныл... ницæйаг æмæ 
тæппуд разындтæн... Ныр байрæджы. Ныр хъуамæ фæразон 
алкæмæн дæр æмæ алцæмæн дæр. Цæй, ныууадзæм ацы ныхас. 
Ницы пайда дзы ис. (Сыстад, цæуынмсе хъавыд.) 
X а з б и. Зелимхан, сбад. Куы дын загьтон, ацы хъуыддаг 
афтæ нал ныууадздзынæн, зæгъгæ. Æви мæ нæ зоныс? Сбад 
æмæ дзургæ. Цы ’рцыди? 
Зелимхан. Хъæртæ мыл ма кæн, Хазби. 
147 

X а з б и. Хъæртæ нæ фæлæ... Гъер цы хуызæн дæ? Худи- 
наг дын нæу? Хæрæг сфысса... Бахатыр кæн, Заремæ... 
Зелимхан. Хазби, ныууадз. Раздæр мæм ахæм дзыхы- 
уагæй никуы сдзырдтай. 
X а з б и. Гъемæ дæм ныр дзурын. 
Зелимхан. Æмæ дын чи радта ахæм бар? 
X а з б и. Ды. Де ’рдхордыл мæ куы банымадтай, уæд... 
Æви дæ æппындæр ничиуал хъæуы? 
Зелимхан. Уый мæхæдæг никæйуал хъæуын. 
X а з б и. Рæдийыс. Æз æндæр ран дæр ссардтаин куыст, 
фæлæ нæ хæлардзинады охыл æрцьщтæн ардæм. Иумæ куыс- 
там, ме ’фсымæртæй дæ къаддæр нæ нымадтон... Мæнæй 
афтæ мæм ды дæр ахæм зæрдæ дарыс, фæлæ, æвæццæгæн, 
фæрæдыдтæн... 
Зелимхан. Нæ фæрæдьщтæ, Хазби, фæлæ... (Æрбадт 
фæстæмæ). 
X а з б и. Уæдæ иу «фæлæ» дæр нал. Хъуамæ мын æппын- 
фæстаг зæгъай, цы ныл æрцыди, уый. Кæд искæй аххос у, 
уæд дын ард хæрын, æз ын ахæм митæ бакæндзынæн, ахæм... 
Зелимхан. Искæй аххос... Мæхæдæг æртардтон мæхи 
ацы æгады ранмæ... 
X а з б и. Куыд? Цæмæн? 
Зелимхан. Сæрхъæны рæдыд кæй фæкодтон, гьеуы- 
мæй. 
X а з б и. Рæдыдæн сраст кæнæн ис. Фæрæдийын алчидæр 
зоны, фæлæ йæ рæдыдыл чи нæ сæтты, уый та гуымиры, 
сæрхъæн у. Басæтг дæ рæдыдыл, зæгь æй адæмæн æмæ йæ 
сраст кæнæм. 
3 е л и м х а н. Чи мæ бамбардзæн? Чи ма мыл баууæнд- 
дзæн? 
X а з б и. Адæм. Фыццаджыдæр де ’мбæлттæ. 
Зелимхан. Нал мын ис æмбæлтгæ, æмбарыс, нал. 
Фæтарстысты, лæгмары æрдхæрдтæ сæ куы рахоной, 
уымæй... Се ’ппæт дæр... Нæ, ничиуал мыл баууæнддзæн. 
X а з б и. Мæнмæ гæсгæ та дæхæдæг никæуылуал æууæн- 
дыс. Гъемæ цæр гъе уыцы зондимæ. 
Зелимхан. Цæрын. 
3 а р е м æ. Уый цард нæу. 
X а з б и (фæзмы йæ). Нал мын ис æмбæлттæ... Ехх, 
дæуæн дæ сæрыкæхц анхъæвз, кæннод дын алы хъылмайæ 
байдзаг. 
Зелимхан. Алчидæр йæхи сæрæн зонæд. 
148 

X а з б и. Æнхъæлдæн, æппындæр адæмы хъæр нал æмба- 
рыс. 
Зелимхан. Уæдæ йæ, мæнмæ гæсгæ та, нырма ныр 
байдыдтон æмбарын. Алкæуыл дæр æмæ алцæуыл дæр 
æууæндыдтæн. Гъестæй фæрæдьщтæн, Агуыбейы загьдау, 
æмæ уæ чи æрбалæууыд мæ фарсмæ? Ничи. Чи мæ бамбæрс- 
та? Ничи. Уыдон ныхæстæ сты. Афтид ныхæстæ. 
X а з б и. Раст нæ дæ. 
Зелимхан. Ай-гьай, нæ дæн раст. Искуы ма æвзæрæн 
раст уæвæн ис? Æмæ цæмæн дæн æвзæр? Цы кодтон? Хорз 
куы уыдтæн æрæджы дæр ма. Кæй аххос у? Ехх, мæ хæлар, 
мæ бон дын у зæгъын æрмæстдæр иу хъуыддаг — фыдгæнæг 
нæ дæн. Бауырнæд дæ. Кæд дæ нæ уырны, уæд та... 
X а з б и. Уырны мæ, Зелим. Гъемæ ахъуыды кæнæм иумæ... 
Зелимхан. Цы ма хъуыды кæнон, нæ зонын... (Йог 
зеердæмæ амоны.) Ам мын цыдæр кодта, Хазби, ам. Мæ цард 
ныггæлиртæ. Цавæрдæр сæрсæфæнæй тæхын æмæ кæм ных- 
хæррæгъ уыдзынæн, уымæн ницы зонын. Гъей-джиди, ныр 
бафынæй у æмæ мауал райхъал у! 
X а з б и. Ныууадз дæ хъарджытæ, лæппу. Мауал хъус 
дæхимæ. Рæстдзинадæн сæфæн нæй æмæ йæ мах зæххы бы- 
нæй дæр скъахдзыстæм. Адæймагæн æппæтæй зынаргьдæр у 
йæ кад, йæ намыс æмæ, йæхи лæг чи хоны, уый хъуамæ 
мæлæтдзаг тох кæна уыдоны сæраппонд. 
Клубæй райхъуыст скрипкæйы цагьд. Зелимхан тыхсы, фестад, 
иуварс ацыд. 
3 а р е м æ. Цы кодтай, Зелим? 
Зелимхан. Ницы, ницы... Уыцы æнамонд изæр... 
Шахтмæ куы фæцæйцыдыстæм, уæд Аслæнбег дæр скрип- 
кæйы цагьдмæ хъуыста. (Паузæ.) Нæ, нæ, ды раст дæ, Хаз- 
би. Нæу афтæ ныууадзгæ ацы хъуыддаг. Аслæнбеджы тых- 
хæй дæр æмæ мæхи тыххæй дæр. Хъуамæ ныл ма баззайа 
ахæм æгад ном... 
X а з б и. Итгæг раст зæгъыс. 
Ж о р æ (авг йæ къухы, афтæмæй рацыд цуттытæгæнгæ). 
А-а-а, ам ма стут? Уæдæ мæ бæхæй нæ хизын, фæлæ уын 
афтæмæй фæйнæ сыкъайы авæрын мæ бон у. (Æвдисы авг, 
ничи йæм ницы дзуры.) Уæдæ нæ комут? Гъемæ гал хосæй 
амæлæд. (Авг фæстæмæ йæ дзыппы тъыссы). 
X а з б и. Гъæ, мæгуыр дæ бон, гье! Цымæ цавæр фæд 
ныууадздзынæ царды? 
Жорæ. Цы, цы? Фæд? Æмæ мæ цæмæн хъæуы фæд? 
149 

3 а р е м æ. Ау, уæдæ цыма æппындæр дæ кой зæххыл дæр 
никуы уыди, афтæмæй æрбайсæфын хуыздæр у? 
Ж о р æ. Æз цы ацæрон, уый мын хæлар уæд, куы æрба- 
мæлон, уæд та зæххыл бæхгæрдæг дæр мауал æрзайæд. Фæд- 
йед, хæрæджы дымæг! 
X а з б и. Цæсгом, мæ хæлар, цæсгом! 
Ж о р æ. Цæсгом? Æмæ мæнæ дæ алыварс цы адæм тæл- 
фы, уыдонæн се ’ппæтæн цæсгæмттæ ис? Нахъ. Æрмæст 
уыдон бынты хуым кæнынц, æз та æргомæй хахх кæнын. 
(Фæцæуы). 
X а з б и (йæ фæдыл). Хорз хахх кæныс! Ныр цымæ дæу 
хуызæтгимæ коммунизм кæд сараздзыстæм? 
Ж о р æ. Мæн хуызæттимæ? Мæн уадз. Æнæвдæлон дæн 
тынг. Уæхуьщтæг æй ацаразут. Табуафси. Æрмæст уын, Хаз- 
би, куы фæрæвдз уа, уæд-иу мæнмæ дæр фехситт кæнут, 
хорз? Æз дæр уæм бауайдзынæн. 
3 а р е м æ. Нæ бауайдзьшæ, Жорæ. Уый тыххæй цы хъæуы, 
уый зоныс? 
Ж о р æ. Цы хъæуы, мæ дзæбæх лектор? Бамбарын-ма 
мын æй кæн. Куыд хатын, афтæмæй газеты тынг кæсыс. Ома 
мæ цоты цоты цот кæддæр коммунизмы цæрдзысты, бон 4- 
5 сахаты кусдзысты, æз та уал хъуамæ абон дыгай-æртыгай 
сменæтæ зæххы бын хафон, и? Цæмæн? Арфæ мын ракæн- 
дзысты? Хæрæджы дымæг... гм... пардон, мадмазель, ома 
хатыр! 
Клубæй рацыдысты X а р и т ъ о æмæ Темболат. 
Зелимхан йæхи бааууон кодта. 
Темболат. Нæ, нæ, Хадо, бузныг, мæ хæдзар, буз- 
ныг, бынтон мæ кæй нæ ферох кодтат, уый тыххæй, фæлæ... 
президиумы бадон, уый аккаг нал дæн. Курын дæ, Хадо, 
ма дæ ферох уæд, æркæс ацы лæппумæ... 
Ж о р æ. Цæй, ныффæстиат мæ кодтат уæ дзæнгæдайæ. 
Мæн ацы хæдзары æгьдау раттын хъæуы. Мæ бæхæй нæ ра- 
хиздзынæн, фæлæ дзы хъуамæ иу зыхъ-зыхъгæнгæ кафт 
скæнон. (Араст клубмæ.) Маэстро! (Базарыд). 
X а р и т ъ о. Лæппу! Æгæр разуæз дæ æмæ дæ фæрныг 
хæдзармæ куы ацæуис, уæд, мæнмæ гæсгæ, хуыздæр уаид. 
Ж о р æ. Чи, æз? 
Темболат. Нæ, æз. 
Ж о р æ. Мæ бæхæй нæ хизын, фæлæ хъазтизæрмæ бацæу- 
дзынæн. 
Темболат. О, бæрæг у, дæ бæхыл та кæй бадыс, уый. 
150 

Бынтондæр дæ цæсгом бахордтай æви?.. Мæнæй уæд та феф- 
сæрмы уыдаис. Зæронд лæг куы дæн. 
Ж о р æ. Фарн дæм бадзурæд, æмбал зæронд лæг, фæлæ 
уæртæ дæхи фыртæн уынаффæтæ кæн... Æви та уымæй дæр 
фыддæр у Джиорджи? 
Темболат æм сдзурынмæ хъавыд, фæлæ йæхи баурæдта, 
цæхгæр фæзылд æмæ ацыд. 
X а р и т ъ о (Жорæйæн). Худинаг дын нæу? 
Зелимхан (аууонæй рацыд, Жорæйæн.) Гъей! Хатыр 
ракур зæронд лæгæй! 
Ж о р æ. Цы, цы! Мæ бæхæй дæм нæ хизын, лæппу, 
фæлæ тагьд мæ цурæй куынæ ’рбайсæфай, уæд дын дæ хæм- 
худтæ ахъулæтгæ кæндзынæн. 
Темболат (Зелимханы базыдта). Лæппу! Цæугæ дæ 
хæдзармæ! 
Зелимхан. Ныртæккæ, дада. (Жорæйæн). Цæй, уæдæ... 
Уый фæстæ бафидаудзыстæм... Ай та уал дын фидауæггаг!.. 
(Ныццавта йæ, Жорсе ахаудта, Темболат æрбаздæхт). 
3 а р е м æ. Зелим! 
Ж о р æ. Хорз! Тыхджын у дæ къух, фæлæ нал уыдзæн! 
(Йæхи баппæрста Зелиммæ, фæлæ йæ Хазби ацахста. Каубæй 
сæ хъæлæбамæ нидæртæ рауад æмæ Жорæйы аиуварс кодтой.) 
Фæлæуу! Æз дæуæн лæг фенын кæндзынæн... Æз дын Ас- 
лæнбег нæ дæн... Мæн афтæ æнцонæй нæ афснайдзынæ! 
(Ацыд). 
Зелимхан ныккæрзыдта, азгьорынмæ хъавыд Жорæйы 
фæдыл, фæлæ йæ Хазби баурæдта. 
X а з б и. Сабыр, сабыр! Дæ зонд фæцыд? Расыг у, уый 
нæ уыныс? 
3 е л и м х а н. Нал у мæ бон! Кæнæ искæй амардзынæн, 
кæнæ, ехх!.. (Йæхи ратыдта Хазбийы къухтæй æмæ ацыд, 
Заремæ йæ фæдыл). 
X а з б и. Фæлæуу-ма, кæдæм згьорыс? 
Темболат. Уæуу, мæнæ мæ арв куыд ныццавта, 
мæнæ! Бахатыр кæнут, хорз адæм! (Ацыд). 
X а р и т ъ о. Никуы мæ бауырныдтаид, Зелимхан... Раст 
æй цыма ивгæ бачындæуыд. Хазби, цæугæ йæ фæдыл, ссар 
æй æмæ-иу парткоммæ рацæут. 
X а з б и. Хорз. (Ацыд). 
Æм бæрзæн 
151 

Æвдæмныв 
УатÆхсараты хæдзары. 3 а р е м æ лæууы рудзынджы цур, кæуы, 
X а р и т ъ о бады диваныл, X а з б и рацу-бацу кæны. 
X а з б и. Уæуу, ацы сылгоймæгтæ, ацы сылгоймæгтæ!.. 
Уæллæй, диссаджы адæймаг дæ, Заремæ, дæ кæуын дæ 
былалгъыл лæууы. 
3 а р е м æ. Кæуинаг дæн, Хазби. Æви афтæ æнхъæл дæ, 
æмæ мæ фæрстæ æфсæйнагæй сты?.. Æхсæв^-бонмæ нæ 
хуыссы, къæбæр ын тыххæй бахæрын кæнын... Йæ къах фæ- 
сахъат, фæлæ ма йæ сæрызонд дæр исты куы кæна, уымæй 
тæрсын байдыдтон. Цы кодтам, Харитьо, исчи ма мын æй 
зæгьæд? Зелимы сусæгæй хицаумæ бацьщтæн, æмæ мын 
зæрдæтæ авæрдта: «Æнæмæт у, гьæй кæн, алцыдæр уыдзæ- 
нис хорз». Стæй мæ фæлмæн ныхæстæй фæдуарæдде кодта. 
Харитьо, Хазби, курын уæ, баххуыс ын кæнут, цалынмæ 
нæ байрæджы, уæдмæ... Тæхуды, тæхуды, куы йæ зоник- 
кат!.. Йæ фыдимæ дæр сæ фырмæстæй кæрæдзи нал æмба- 
рынц... Иуныхасæй, хæдзар сæфы æмæ йæм иу фæкæ- 
сæг нæй. 
X а з б и. Гъе уымæй раст нæ дæ, Заремæ. 
X а р и т ъ о. Уацирæт æй куы бафхæрдта, уыцы изæрæй 
нырмæ ацы хъуыддаг мæ сæрæй нæ хицæн кæны. Лæмбы- 
нæг фæкастæн слест æмæ къамисы æрмæгмæ, аивæй ра- 
фæрс-бафæрс кæнын адæмы, фæлæ ницы... Зелим йæхæдæг 
та дзургæ ницы кæны... Дысон ды куы рацьщтæ, уæддæр ма 
йæм дзæвгар фенхъæлмæ кастæн, фæлæ нæ фæзынд. 
X а з б и. Нæ бакуыаддта. (Заремæйæн.) Нæ йæ зоныс, куы 
ныффæрск уа, уæд æй дыууадæс цæдæй дæр нал фенкъуы- 
сын кæндзынæ. Уайдзæфтæ æмæ, дам, зондамындтытæй 
æнæуи дæр мæ хъуырмæ дæн... Фæлæ йын уæддæр йæ ма- 
дзурайы цъутта систон æмæ мын, хъуыддаг куыд уыди, уый 
радзырдта кæрæй-кæронмæ. 
3 а р е м æ. Нæ дын загьтон? Æз дæр дыл гьеуымæн 
дардтон мæ зæрдæ... Æмæ дын уæддæр цы радзырдта? 
X а з б и. Базондзынæ йæ, рæстæг куы ’рцæуа, уæд. Æр- 
мæст тыхсгæ нæ. 
X а р и т ъ о. Уыдæтгæ раст разындысты, зæгъгæ, уæд 
кæмæндæрты додой сæ къона кæны. Æнæазым у, уый дæ 
фидарæй уырны? 
X а з б и. О. Мæ сæр лыгмæ дæтгын. 
X а р и т ъ о. Хъахъхъæн... Заремæйæн хъыг ма уæд, фæлæ 
152 

æгæр æнцонæй нæ уæлдай кæныс дæ сæр? Адæймаг фæрæ- 
дийын дæр зоны. 
X а з б и. Нæ йыл æууæндыс? 
X а р и т ъ о. Цы æрцыди, уыдæтгы фæстæ æнцон нæу 
Зелимханы сраст кæнын, стæй æнæ бæлвырд зонгæйæ, 
Агуыбейы афтæ базылын кæнын. 
X а з б и. Зелим дæр йæ дзыхы дон гьеуымæн бакодта. 
Ничиуал, дам, мыл баууæнддзæн æрæджиау. 
X а р и т ъ о. Фендзыстæм... (Заремæйæн.) Уæдæ æрæгмæ 
æрбацæуы, зæгьыс? 
3 а р е м æ. Фылдæр хатг о, фæлæ... Уæ хорзæхæй, фæлæу- 
ут æм... Уæд та йæ æз ацагурон... 
X а р и т ъ о. Нæ. Афтæ баныхас кæнæм: мах уал Хазби- 
имæ цом, кæйдæрты ма нæ фенын хъæуы. Ды Зелимханмæ 
банхъæлмæ кæс æмæ куыддæр фæзына, афтæ-иу партком- 
мæ рацæут. Куы нæ кома, уæд-иу мæм фæхабар кæн æмæ та 
мæхæдæгæрбауайдзынæн... Цом, Хазби. 
Ацыдысты. 
3 а р е м æ (иунæгæй). Зелим, Зелим... Цæмæй ма дын 
баххуыс кæнон? Тæхуды, дæуæн дæ зæрдæмæ ныккæс æмæ 
бамбар, цы низæй хъæрзыс, уый... уæд дын хос æнцондæ- 
рæй кæниккам. Ау, не сдзæбæх уыдзысты йæ зæрдæйы нос- 
тæ? Куыд хъæлдзæг, куыд тыхджын æмæ рæсугьд уыдис!.. 
Йæ фенынмæ-иу хохы бынмæ ныххызтæн... Науæд йæхæ- 
дæг... Арв æмæ зæхх кæрæдзи куы хостаиккой, уæддæр-иу 
цыфæнды афон дæр æрбалæгæрста хæхты... Мæн фенынмæ, 
нæ хъæумæ, цалынмæ мæ æрхаста, уæдмæ... Куыд амонд- 
джын уьщыстæм!.. Тæхуды, тæхуды!.. (Æрбацыд Зелим, Заре- 
мæ йæм бауад.) Зелим, кæдæй-уæдæй... 
Зелимхан (Заремæйы аиуварс кодта). Дада нæма 
’рбацыд? 
3 а р е м æ. Нæма. (Ахызт иннæуатмæ). 
Зелимхан (диваныл æрбадт, тыхсы, дзуры иннæ уат- 
мæ). Уæдæ, зæгьыс, дада нæма фæзындис, нæ? 
3 а р е м æ (рацыд, стьолыл хæринаг æвæры). Нæма. Дæ 
къæхтыл ма лæууыс? 
Зелимхан. Кæмуауæдæ? 
3 а р е м æ (бауад йæ иурмæ). Сыдæй нæ амардтæ? 
Зелимхан (сыстад, æрбамæсты). Амардтæн, баныгæд- 
той мæ! (Заремсе иннæрдæм азылд, скуыдта, Зелим сем фæ- 
каст, дзуры къæмдзæстыгхуызæй.) Бæргæ йæ ’мбарын, дæу 
153 

дæр тухæнæй кæй амардтон, уый... (Йæ иу кьухæй йæ æр- 
бахьæбыс кодта æмæ диваныл æрбадтысты). 
3 а р е м æ (йсехи Зелимы риумæ балхьывта). Амардтай мæ 
тухæнæй, куыннæ! Æрхъуыды мын кодта!.. Мæнæ ма мын 
дæхæдæг... О, хæдæгай, Харитьо æмæ Хазби ам уыдысты. 
Зелимхан. Харитьо? Хазби? 
3 а р е м æ. О, бирæ дæм фенхъæлмæ кастысты. 
Зелимхан. Фенхъæлмæ кастысты, зæгьыс? Кæм? Ам? 
3 а р е м æ. О, дæ хæдразмæ аивгьуыдтой. Куыддæр, дам, 
фæзына, афтæ, дам-иу, парткоммæ рацæуæд. 
Зелимхан. Уæдæ, зæгьыс, парторг... æрбацыд... йæхæ- 
дæг? Ардæм?.. Мæ хæдзармæ, нæ? Куыд алыхуызон сты адæм! 
Гъе уый дæр дын лæг æмæ... Йарæппын, кæм и, уæдæ, дада? 
Æрбацыд Темболат. 
Зелимхан. Дада! 
Темболатæн йæ маст сцæйрæмыгъта, фæлæ йæхи баурæдта æмæ 
иннæ уатмæ ацыд. Зелимхан иучысыл акатай кодта, стæй йæ 
фæдыл бахызт. Заремæ фæдуарæдце. 
Темболат (рацыд, Зелим йæ фæдыл). Гъы, цы «хорз- 
дзинадæй» ма мын «барухс» кæндзынæ мæ зæрдæ? 
Зелимхан. Йарæппын, дада, искуы ма мæм æнæ 
загьдæй байхьус. 
Темболат. Уæллæгьи, мæ худ дын бæрзонд куыннæ 
сисын, зæрондæй фидиссаг кæй фæдæн, уый тыххæй. Знон 
мын клубы раз дæр Жориччы ныхæстæ æгьгьæд нæ уыдыс- 
ты!.. Дзæрæхы фыртæн бауайдзæф кодтон æмæ та мын уый 
дæр мæ тæбæгьы дæ митæ авæрдта. 
Зелимхан. Цæй-ма,уæдæмынцыкæнынкæнут?Æви 
мæхи амарон? 
Темболат. Æрра хьæртæ ма кæн. Цæй, хъусын дæм. 
Цы ма мын зæгьдзынæ? 
Зелимхан. Ницыуал. 
Темболат. Цæй, цæй... 
Зелимхан. Цæмæн ма дæ хъæуынц мæ ныхæстæ, 
мæхæдæг дæ куы ницæмæнуал хъæуын, уæд? Мæ фыдкой 
айхъуыст æмæ никæй фæнды мæ худинагæй хайджын уæвын. 
Темболат. Æмæ дын кæй аххос у? 
Зелимхан. Бирæты аххос. Фыццаджыдæр, мæхи аххос. 
Гъестæй, бахатыр кæн, дада, фæлæ... дæу аххос дæр. 
Темболат. Мæн? 
Зелимхан. О, дæу. 
154 

Темболат. Æ-гьа, уæдæ! Кæд, дам, цæфæй нæ мæ- 
лыс, уæд та дын рæхуыст! Е-уæ-уæй, уæу-уæй! Хъæубæстæ 
та мын лæг æнхъæл сты, агурынц мæ уынаффæмæ... Рахон- 
бахон, уæздан митæ, цыт!.. Мæхи хъæбулæн та мæ куитæ 
дæр нал хæрынц. Гъе уый та дын цот. Гъе уый мын дæ хуыз- 
дæр арфæ... И? 
Зелимхан. Рохмæнестыдæфыдæбæтгæ,дада...Æмæ 
кæд æгас уон, уæд дын сæ истæмæйты фиддзынæн... 
Т е м б о л^а т. Нæ. Мæн дæуæй ницыуал хъæуы. Æппын- 
дæр. Ницы. Йе ’мгарыл гадзрахатæй чи рацыд, уымæн йæ 
хорздзинад дæр маргæйдзаг уыдзæн. 
Зелимхан. Дада!.. 
Темболат. Цы «дада»? Ферох кæн уыцы ныхас! 
Зелимхан. Æмбарын дæ... Уæлдай дæн а хæдзары. 
Мæхи дæр нæ фæнды, мæн тыххæй мæ фыд сæргуыбыр 
æмæ къæмдзæстыгæй цæра... (Йæ медзееграйста). 
Темболат. Кæдæм, сæрхъæн?! Мауал худын кæн 
адæмы дæхиуыл! 
Зелимхан. Донласт хуылыдзæй нал тæрсы. 
Темболат. Раздæх, зæгъын, æз! 
Зелимхан. Раздæхдзынæн, фидиссаг куы нал уон, 
уæд. 
Темболат (йæ фæндагыл æрлæууыд). Кæмæ дзурын 
æз?! Уæддæр нæ уисæн кæны! Сбад, зæгьын, дæ бынаты, 
кæннод дын, зæххардыстæн... 
Зелимхан. Цæв! Цæв, дада! Фæлтау мæ фæнæм! Амар 
мæ, алыбон ахæм æфхæрдтыты бæсты! Фæлæ мæ кæд нал 
уадзыс, уæд æз дæр дæуæй фыддæр ми нæ бакодтон! 
Темболат. Мæнæй? 
Зелимхан. О,дæуæй!Дæхæдæгкуыфæзæгьыс: «Куырд 
куырдыл ахуыр кæны». Дæу фæзмыдтон алцæмæйдæр, дада. 
Дæу цард та, ныббар мын, фæлæ иудадзыг раст нæ уыд. 
Темболат. Сайыс! Æз ацал-ауал азы фæцардтæн 
æвал-æвидисæй, кад æмæ фарнимæ! Æз мæ царды рæстæм- 
бис зæххы бын арвыстон æмæ абоны онг мæхимæ худинаг 
нæ, фæлæ хуымæтæджы уайдзæф дæр никуы æруагьтон, 
уый зоныс æви нæ? 
Зелимхан. Зонын, дада. 
Темболат. Уæдæ ма цæмæй нæ уыдтæн раст? 
Зелимхан. Цыфæнды куы уа, уæддæр хицау хъуыддаг 
хуыздæр зоны æмæ йæм хъусын хъæуы, зæгъгæ, мæ 
кæй сахуыр кодтай, уымæй. Хицæутты раз-иу æппынæдзух 
фырнымд чындзау кæй лæууыдтæ æмæ-иу цыфæнды ама- 
155 

лæй дæр рекордтæ æмæ пълантæ дæттыныл кæй сразы дæ, 
уымæй... 
Темболат. Банцай, дзидзидай! Кæд æмæ кæм чи 
федта мæн афтæ бакæнгæ? 
Зелимхан. Æз. Бирæ хæтгыты. Фæстаг хатг — ивгъуыд 
азы кæрон, рæмудзæн æрмæг дзæвгар куы фæфылдæр код- 
тат, уæд. Кæннод æнæ фидаргонд шахты та цал хатгы ба- 
куыстай? Æдас уыди? Нæ уыди! «Кæд нын ницы уаид», и? 
Æмæ уын куы уыдаид, уæд та? Цæмæн кодтат æнæзакъон 
митæ? 
Темболат. Цавæр «æнæзакъон митæ»?! Хицауад мын 
цы загьтой, уый кодтон, æндæр? 
Зелимхан. Тынг хорз. Кæдæй-уæдæй бамбæрстæм 
кæрæдзи. «Хицау хъуыддаг хуыздæр зоны», и? Гъемæ уæдæ 
æз дæр Агуыбемæ уымæн байхъуыстон æмæ мæхи дыууæ 
къахæй фыдбылызы гье уымæн скуыси дæн. 
Темболат. Агуыбемæ? Уый дæ арвыста? 
Зелимхан. О, уый! 
Темболат. Ау, æмæ дæхиуыл сæр нæ уыдис?! Нæ йæ 
зыдтай, кæдæм цьщтæ, уый? 
Зелимхан. Бæлвырд æй нæ зыдтон... 
Темболат. Бæлвырд æй нæ зыдтай, фæлæ йæ уæддæр 
фехъуыстай? 
Зелимхан. О, фæлæ мын Агуыбе фидарæй загьта, 
æдас у, зæгъгæ, æмæ ацьщтæн... 
Темболат. Нæ йæ ’мбарын, нæ йæ ахсы мæ зæронд 
сæр! Кæд хæрз чысыл дæр гуырысхо кодтай, уæд куыд сра- 
зы дæ, цæй сæраппонд? 
Зелимхан.Дæсыгьдæгцæсгомысæраппонд,дада. Ме 
’дылы зондæй дын, цæмæй дæ кад, дæ намыс дæлæмæ ма 
æруадзон, ууыл архайдтон... 
Темболат. Хо-о-орз! Бæрзонд мын систай мæ сæр! 
Фæлтау мын æй куы ракодтаис! 
Зелимхан. Цæмæй зыдтон, афтæ рауайдзæн, уый? 
Агуыбе та, æвæццæгæн, загьта: «Кæд сын ницы уаид»,— 
мæнæ-иу дæуæн куыд загьта, афтæ. Фæлæ махæн нæ фæрæ- 
стмæ, ассæста нæ, ныцъцъæл нæ кодта. Гъемæ тынг хорз! 
Кæд бамбариккат, адæймаджы цардæй кад æлхæнæн кæй 
нæй. 
Темболат. Агуыбе... Ау æмæ ныртæккæ мæнæ ам... 
(Амоны, кæм бадтысты, уырдæм.) Нæ, Агуыбе! (Дуар- 
мæ фæраст, фселсе къæсæрыл хæрхæмбæлд фесты Хари- 
тъоимæ). 
156 

X а р и т ъ о. Уе ’зæртæ хорз! 
Темболат. Хадо? Гъемæ дæ хъуыдцаг раст! Æгайтма 
фæзындтæ! Тынг æхсызгон нæ хъæуыс! 
Æм бæрзæн 
Æстæм ныв 
Рудничы хицауы кусæнуат. X а р и т ъ о бады диваныл. 
X а з б и бады иуварс. 
А г у ы б е рацу-бацу кæны. 
X а з б и. Иуныхасæй, чифæнды цыфæнды дзурæд, фæлæ 
æз æууæндын Зелимханыл. 
А г у ы б е. Уæдæ ма уæд цы? Иугæр ыл ды æууæндыс, 
уæд ма ныхас, цæуыл у? 
X а з б и. Хъазыс, и? 
А г у ы б е. Ахъазынмæ мæ сымах хъавут де ’рдхордимæ. 
(Хазбийæн.) Зæгь-ма, цы зоныс ацы хъуыддагæн? 
X а з б и. Гъе уый зонын, æмæ Зелимхан кæйдæр аххосæй 
æнæбары кæй фæрæдыд, стæй хуыздæр æнхъæл æппæт азым 
дæр йæхимæ кæй райста. 
X а р и т ъ о (Агуыбемæ). Уæдæ... ды дæхимæ ницы азым 
арыс ацы ран, нæ? 
А г у ы б е. Слест мыл иу хатг скодтой, Харитон Никола- 
евич. Уыцы ныхæстæ мын æндæр исчи куы кæнид, уæд ын 
алывыд акалин. Фæлæ ды... Æз дæ ницы басусæг кодтон! 
Зелимхан уын кæй радзырдта, уыдон иууылдæр сты цъыф- 
калæн ныхæстæ, йæхи сраст кæнынæн... 
X а р и т ъ о. Зелимхан дæр ног къамис уымæн домы, 
цæмæй хъуыддæгтæ бæлвырддæр равзарой. 
А г у ы б е. Иу хатг сæ равзæрстой... 
Хазби.Чи? 
А г у ы б е. Слестгæнджытæ, къамис... 
X а р и т ъ о. Нæ, Агуыбе. Куыд кæсын, афтæмæй сæ, 
кæйдæр фæдисæттау, аххосджынты хæрзгæнæг æндæр фæн- 
дагыл асайдта æмæ фыдбылыз æрдзы аххос фæкодтой. 
X а з б и. Фæдфæливæнтæ. 
X а р и т ъ о. Æндæр аххосæгтæ ис ам æмæ сæ ракъахын 
хъæуы æд уидæгтæ, цалынмæ ног талатæ не суагътой, уæд- 
мæ. Афтæ, гье. 
А г у ы б е. Гъемæ хорз, гьемæ хорз! Фæрнæй сæ къахут, 
æрмæст мæн ныууадзут! Æз дзы мæ хурхмæ дæн. Мæнæн 
ахсджиагдæр къахинæгтæ ис. 
157 

X а р и т ъ о. Цæй, фæуæд. Æмбырды йæм æркæсдзыстæм. 
А г у ы б е. Гъемæ хорз, кæд нын æндæр ницыуал куыст 
ис, уæд. 
X а з б и. Нæ куыстытæ дæр æнæ кондæй нæ баззай- 
дзысты. 
А г у ы б е. Кæм стут уæдæ, кæд нæ баззайдзысты, уæд? 
Айразмæ баныхас кодтам къуырисæрæй фæстæмæ цалдæр- 
гай перфоратортæй кусыны тыххæй. Хъуамæ райдыдтаид дæ 
бригад. Цæтгæ стут? 
X а з б и. Не стæм. 
А г у ы б е. Цæуылнæ? 
X а з б и. Уымæн æмæ нæм ахæм куыстæн аккаг фадæтгæ 
нæй. 
А г у ы б е. Рæстæг махмæ нæ кæсы. Райдайут уал, стæй 
исты кæндзыстæм. 
X а з б и. Нæ, афтæмæй нæ райдайдзыстæм, уымæн æмæ 
дзы ницы рауайдзæн. Тынгхорз æй куы зонын. Фыццаг бон 
дзы куы нæ кусын, мыййаг. 
А г у ы б е. Æгæр фервæссыдыстут уæхиуыл... Нæ бæллæх 
дæр гьеуый мидæг и, æмæ нæм дæ хуызæн «фырзондджын- 
тæ» æгæр бирæ кæй ис. 
X а з б и. Кæд дын æдылытимæ æнцондæр кусæн у, уæд 
сæ дæ бон у ссарын. 
А г у ы б е. Дзæгьæл дзæнгæда. Иуæй-иухатг хицауы раз 
фæхъæуы раст слæууын æмæ хъусын. 
X а з б и. Æз дзæнгæда нæ цæгьдын, фæлæ дзургæ кæ- 
нын. 
А г у ы б е. «Ницы дзы рауайдзæн»... Уæ фырзондджынæй 
ницæуылуал æууæндут. 
X а з б и. Мæн нæ фæнды стыр ныхæстæ кæнын, нæ 
бæрзæй кæм ныссæттæм, ахæм хъуыддæгтæм лæбурын. 
А г у ы б е. Ницæмæ лæбурут æмæ уын уæ тырыса дæр 
уымæн ассывтой уæ сыхæгтæ. 
X а з б и. Æмæ мах аххос у? Мæнгæй нæ акæнынц, кæсаг 
йæ сæрæй æмбийы, зæгьгæ. Бæргæ, махæн дæр ахæм хицау 
куы уаид. 
А г у ы б е. Уый циу? Æргом ныхас æви, хицаумæ чи 
бауæнды, дæхицæй ахæм «хъæбатыр» аразыс? 
X а з б и. Куыд дæ фæнды, афтæ йæ нымай. (Ацыд). 
X а р и т ъ о. Бахатыр кæн, Агуыбе, барæй дæм ницы 
дзырдтон Хазбийы раз. Фæлæ, æнхъæлдæн, дæ хъуыддаг хорз 
нæу... 
А г у ы б е (фæтарст). Цæмæй? 
158 

X а р и т ъ о. Æгæр смæстыгæр дæ. Уанцон нæу! Афтæ 
ныхас кæнæн нæй адæмимæ. 
А г у ы б е. Уæдæ ма куыд ныхас кæнон йемæ, хъуыды 
дæр куы никæйуал кæны, уæд? Йæхицæй мын хъæбатыр 
аразы, «адæмы сæрхъуызой»... Йæ фындз кæм нæ атъыс- 
дзæн, ахæм хъуыддаг нæй. Уымæй йын басæтгæн и? Хицау 
дæ, цы дæ - нымады дæр æм нæу. 
X а р и т ъ о. Ау, уæдæ дын адджын худт кæнгæйæ дæ 
дзыхмæ чи фæкæсы, æмæ цыфæнды куы зæгъай, уæддæр 
æдзух «о» чи кæны, уыдон хуыздæр сты? 
А г у ы б е. Ме сæфт сæ уынын. 
X а р и т ъ о. Æз дæр. Хазби та йæ куыст зоны, адæм æй 
уарзынц, рæстдзинад фæдзуры æмæ никæмæй тæрсы. Æз 
æмæ-иу ды дæр хатгай ахæм Хазбиты куы фæзмиккам, уæд 
æвзæр нæ уаид. Цæй, æз цæуын Бечыры участокмæ. Парти- 
он æмбырдмæ дæхи бацæттæ кæн. Ахъуыды кæн, Агуыбе. 
Ахъуыды кæн дзæбæх. (Ацыд). 
Æрбацыд Зелимхан, тарвазыл банцой кодта. 
Агуыбе йæ нæ уыны. 
Зелимхан. Салам, Агуыбе! Цæмæйфæтарстæ?Уыйæз 
дæн... Зелим... Нæ, Зелимы аууон. Нæ мæ бамбæрстай? Дæ 
къæхты бын кæй ассæстай, уыцы Зелимы аууон. Дæ митыл 
куынæ басæттай, уæд дæ цæрæнбонты дæ цæстытыл чи уай- 
дзæн, уыцы аууон. 
А г у ы б е. Расыг дæ æви?.. 
Зелимхан. Нæ. Дыууæ ныхасы зæгьынмæ дæм æрба- 
уадтæн. Мæнмæ гæсгæ, æгьгьæд у, Агуыбе. Кæрон скæнæм 
ацы хъазтæн. 
А г у ы б е. Фыццаджыдæр, армукъайы нæ дæ, лæппу, 
æмæ дæхи дарын зон, кардæлвæстæй мæм куы ’рбауырдыг 
дæ. Дыккаджы та, бæлвырддæр дзур — мæн не ’вдæлы. 
Зелимхан. Хорз. Ноджыдæр ма иу хатт домын — 
саразут ног къамис. Æрбахонут æндæр слестгæнджытæ æмæ 
хъуыддагмæ дзыхъхъынногæй æркæсæнт. 
А г у ы б е. Фынддæсæм хатт дын æй зæгьын — иу хатт æм 
æркастысты. 
Зелимхан. Æвзæр æм æркастысты. Азымджыны уаргь 
ме ’ккой баззад. Зиу чи ракодта, уый та уæлкъуыбыр сбадти. 
А г у ы б е. Гъе уьщæттæй дæ ничиуал фæрсы. 
Зелимхан. Мæ цæсгом мæ фæрсы. Цæрын ма мæ 
хъæуы адæмимæ. 
А г у ы б е. Æмæ дæ мемæ цæрын нал хъæуы? 
159 

Зелимхан. Нал. Нал, Агуыбе. Абонæй фæстæмæ, 
дойныйæ куы мæлон, уæдцæр цъымарадон нал нуазын. 
А г у ы б е. Æцæг цъымара нæ дæ, æцæг! Дæу раджы 
хъуыди тæрхондонмæ ратгын. Æз та дын тæригьæд кодтон. 
Зелимхан. Мæнæн?Æвидæхицæн? 
А г у ы б е. Дæуæн. 
Зелимхан. Сайыс. Дæхицæн фæтарстæ. Ды мæ кæй 
арвыстай, уыцы хабар куы рахъæр уа, уæд дæм дзы цы кæсы, 
уый зоныс æмæ алкæмæн дæр йæхи кад зынаргьдæр у, и? 
Фæлтау йæ тъæпп Зелимханыл фæцæуæд, ды ницы зоныс, 
и? Дæуыл къæм дæр нæ абадт. Ды ахæм хæларзæрдæ хицау 
дæ, æмæ, мæнæн тæрсгæйæ, хъуыдцаг тæрхондонмæ дæр 
нæ бауагьтой. «Æнæ хъыпп-сыппæй» йæ фæхицæн кодтай. 
А г у ы б е. Афтæ мын хъæуы. Хорз, дам, ма ракæн æмæ 
фыд ма ссарай. 
Зелимхан. Уый хорз раконд нæу, фæлæ фыдраконд у. 
А г у ы б е. Æз æй йæ хъустæй цъымарайæ ласын, уый 
та мын алывыд калы. Бузныг. Никуы дын æй ферох кæн- 
дзынæн. 
Æрбацыд У а ц и р æ т, уыдон æй нæ уынынц. 
Зелимхан. Цъымарайыдæрдæхæдæгныххаудтайæмæ 
дæ цæмæй йæ бынмæ ма аласа, уый тыххæй ме уæхсчытыл 
алæууьщтæ. Мæн бынмæ схойыс, дæхæдæг та уæлæмæ бы- 
рыс. Æз дæлæмæ, ды — уæлæмæ. Фæлæ нæ, мæ буц хицау. 
Ме рагьæй дæ рахизын бахъæудзæн. Æз мæхæдæг бадæтдзы- 
нæн тæрхондонмæ. Мæхæдæг — мæхиуыл. Æмæ хъуамæ нæ 
дыууæйæ иу дзуапп радта. Хæрзфынтæ фен! Æрмæст та-иу 
дæ ма фæсайæнт. (Дуармæ ахæцще). 
А г у ы б е. Багъæц! Цавæр зыгьуыммæ гуырд дæ, цавæр, 
Зелимхан? Бамбар: цы нымæт цæгьдай — хъуынджындæр. 
Цас фылдæр дзурай — дæхицæн фыддæр. Цин кæн, къалан- 
чойы дæ кæй не смидæг кодтой, ууыл. Цы ма дæ хъæуы? 
Зелимхан. Мæ сыгъдæг ном. Адæмы æууæнк. 
А г у ы б е. Кæд дæ адæмы æууæнк хъæуы, уæд хъæхъхъаг 
куыдзау ма лæбур, фæлæ дæхи ныхъхъус кæн æмæ ферох уа 
дæ фыдгæнд. 
Зелимхан. Фыдгæнд дæуæй мæнмæ нæ хауы. 
А г у ы б е. Лæппу, æнæууылд ныхæстæ ма кæн, кæннод 
дæ хъуыры фæбаддзысты. Ай бынтон æдзæсгом куы дæ, 
бынтон! 
Зелимхан. Æдзæсгом дæр ма æз? Куыд нæ дæ зыдтон, 
куыд æрæгмæ дæ бамбæрстон! 
160 

А г у ы б е. Гъемæ хорз. Æгайтма мæ бамбæрстай. Гъеныр 
гьæй кæн æмæ дæ кæдæм фæнды, уырдæм мыл дæтт. Дæ 
фыдæх мæ уæд. Æниу мæ цæмæй базылын кæндзынæ? 
Зелимхан. Дæхæдæг мæ кæй арвыстай, уымæй. 
А г у ы б е. Кæм сты де ’вдисæнтæ? 
Зелимхан. Дæ митæ. Рæстдзинадæн сæфæн нæй. 
А г у ы б е. Сывæллон дæ нырма. Цард дæ нæма аууæрста 
æмæ уымæн гæппытæ кæныс. Хъахъхъæн!.. 
Зелимхан. Тæрсын мæ кæныс? 
А г у ы б е. Цы нæ вæййы? Иуæй-иу хицауы куы бафæн- 
да, уæд, мæ хур акæнай, йæ бон вæййы бындзæй къамбец 
ацаразын, къамбецæй та — бындз. Æви афтæ ’нхьæлыс, æмæ 
исчи дæуыл мæнæй тынгдæр баууæндцзæн? 
У а ц и р æ т. О, баууæнддзæн. Адæймаг ма йе знагæн дæр 
куы балæууы раст æвдисæн, гормон. Хъуыдцаджы фæдыл 
дæм æрбацьщтæн, Агуыбе, æмæ уын æнæбары уæ ныхас 
фехъуыстон. Ныр хъуьщдæгтæ нал. Æрмæст ма дын уый зæ- 
гьын: мæ иунæджы сæрыл мæ хæдзары æндæр сдзурæг нæй. 
Æмæ йæ мæхæдæг уæддæр афтæ нæ ныууадздзынæн. Туги- 
сæнты рæстæг нал у, фæлæ кæй аххосæй фесæфт, уый дæр 
хъуамæ аккагæфхæрд баййафа. (Фæирейцыд, дуары иурæрлæу- 
уыд.) Ныр æй æмбарын, Зелимханы тыххæй дæ ныхас 
чердæм уыди, уый. Афтæ мын куы загьтай, «æрыгон у, фæ- 
рæдыд... кад... æхца... Цы ’рцыди, уымæн раздахæн нал ис, 
фæлæ уый мауал фенамонд кæнæм». Ныр æй æмбарын. (Аив- 
гъуыдта). 
Зелимхан. Уæдæ уыцы ныхæстæ дæуæй рацыдысты? 
Цытæ æрхастай дæ сæрмæ? Ау, дæ удæн афтæ фæтарстæ? 
А г у ы б е. Цæугæ ардыгæй! Нырма æз дæн ам хицау, 
æмæ мын дзуапп ратдзыстут. 
Зелимхан (йсеныхасынисы). Цыдæриддæрдæфæвды, 
уый кæн. Фæлæ партион куы дæ! 
А г у ы б е. О, дæн æмæ цы? Дæ бæсты хъуамæ сбадон? 
Зелимхан. Нæ, дæхи бæсты. 
А г у ы б е. Фесæф ардыгæй! Бирæ фæфæсмон кæндзынæ 
уыцы ныхæстыл ды! 
Зелимхан. Кæнæды! (Ацыд). 
А г у ы б е. Циу ай?! Цавæрдæр къæппæджы смидæг дæн 
æмæ удхар кæнын. Иу рæдыд йæ фæдыл иннæйы ласы. Фæ- 
зæгьын: ныр ахицæн, кæрон, фæлæ та дзы æндæр исты ра- 
хъил вæййы. Кæдмæ афтæ уыдзæн? Мæ зонд куы фæцæу- 
дзæни. 
Æрбацыд Ж о р æ. 
11 Темыраты Давид 
161 

А г у ы б е (фестъæлфыд). Цы хабар у? Дуар-иу уæдцæр 
æрбахойут. 
Ж о р æ. Бахатыр кæн, хицау! Салам! 
А г у ы б е. Æгас цу, сбад. 
Ж о р æ. Иу хатт уал абадтæн. 
А г у ы б е. Хъусын дæм. 
Ж о р æ. Уæддæр мæм бæргæ фæхъуыстой, фæлæ... 
А г у ы б е. Цы? 
Ж о р æ. Дыууæ азы мын ныххостой. 
А г у ы б е. Ардæм хъазынмæ ’рбацыдтæ? 
Ж о р æ. Нæ, фæлæ æнкъард уьщтæ æмæ дæ, зæгьын, 
ахъæлдзæг кæнон. Кæд æнцондæрæй баныхас кæниккам. 
А г у ы б е. Цæуыл? Цы дæ хъæуы мæнæй? 
Ж о р æ. Иучысыл гæххæтгы гæбаз, ам кæй куыстон, 
уый тыххæй. 
А г у ы б е. Цы, цы? Кæд куыстай ам? 
Ж о р æ. Æмæ гьеуый та цы уæлдай у? Мæсты нæ! Бай- 
хъус мæм чысыл. Ме ’рдхорды гæбаз Зелимхан дыл тæрхон- 
донмæ бадæттынмæ хъавы. Мæнæ йæ ацы дыууæ хъусæй 
фехъуыстон æрдæбон. Хазбийæн æй дзырдта. Æмæ кæд демæ 
баныхас кæнон, уæд мын гæххæттытæ авæрдзынæ æмæ йæ 
мæ фæдыл ацæу-цæу кæндзынæн. 
А г у ы б е. Фесæф ардыгæй, цъаммар! Рæвдз! (Февнæлд- 
та йæм). 
Ж о р æ. С-с... Сабырдæр, сабырдæр, хицау. Мæ бæхæй 
нæ хизын, фæлæ гæххæтг райсдзынæн... Ахъуыды кæн... Куы 
дæ бахъæуон, уæд-иу мæм фехситт кæн... Цæй уал, хицау. 
(Ацыд). 
А г у ы б е (катай кæны). Циу ай? Мæнæ мæм цытæ 
уæндын байдыдтой! Г-м... арфæй-арфдæр ныгьуылын ца- 
вæрдæр... Цы ма дæ хъуыдис, хæлиудзых, цы? Дæ хъуыд- 
дæгтæ хорз куы цыдысты, уæд ма дæ цы хæйрæджытæ тылд- 
той? Нæ фæлæ раст сты зæронд æмбисæндтæ: мæлдзыгæн, 
дам, йе сæфт куы ’рцæуы, уæд ыл базыртæ базайы... Æгæр 
сцыбæл дæн кадмæ æмæ мæ фæндаг нал уыдтон, афтæмæй 
алæгарстон размæ. Куырм лæгау уыцы иуырдæм уыд мæ каст, 
фыдбылыз та мæм иннæрдыгæй æрбахъуызыд. Уæдæ парти- 
он æмбырд, нæ? (Рацыд авансценæмæ, нысыл стьолы цур 
сербадт.) Æмæ цы зæгьдзынæн коммунистгæн? «Ныббарут 
мын, уæ хорзæхæй... О, æз дæн атæппæт бæллæхтæ аразæг... 
Фæлæ уын ард хæрын, æнæбары рауад — хуыздæр кодтон 
иумæйаг хъуьщдагæн. Раздæр нæ басастæн, уымæн æмæ 
162 

тæппуд дæн, бахатыр мын кæнут»... Мæнæ мыл бæстæ куыд 
нытгар, æмæ мæ развæндаг куыд нал уынын, мæнæ!.. 
Æцæгдæр йæ алыварс æрталынг, æрмæстдæр ма прожекторы нарæг 
рухсмæ зыны йæ цæсгом. Талынджы йæ фæстæ æхгæд æрцыд дыккаг 
æмбæрзæн, æмæ рухс куы ссыгьд, уæд Агуыбе разынд президиумы 
стьолы уæлхъус, райдианы куыд уыдис, афтæ. Йæ фарсмæ X а з б и 
æмæ Харитьо, Зелимхан лæууы, йæ ныхас кæм райдыдта, уым. 
Зелимхан. Гъе уыдон уын мæ хабæрттæ, хорз адæм. 
Курын уæ, алчидæр зæгъæд æргом, сыгьдæгзæрдæйæ йæ 
уынаффæ, йæ хъуыды. Кæд ма рæстдзинад ис, уæд хъуамæ 
абон рабæрæг уа. Кæд ма иуæй-иутæн цæсгæмттæ æмæ зæр- 
дæтæ ис, уæд хъуамæ абон бамбарой сæ рæдыд æмæ басæт- 
той сæ митыл. 
X а р и т ъ о. Кæд искæйы истæмæй бафæрсын фæнды ? 
(Агуыбе хьуыдыты аныгъуылд æмæ йсе нсе хъусы.) Агуыбе Ис- 
ламович! 
А г у ы б е (фесхъиудта). И? А-а-а-а, гъо, фæрстытæ... 
Ж о р æ. Цæмæй нæ баууæндын кæндзæн Зелим, æцæг- 
дзинад кæй радзырдта, ууыл? Кæм сты йе ’вдисæнтæ? 
Паузæ. 
Агуыбе сæргуыбырæй бады. Зелимхан кæсы 
Харитьомæ, Темболат æнхъæлмæ кæсы йæ 
фырты дзуапмæ. 
X а р и т ъ о (паузæйы фæстæ). Ныхасы бар ис? 
А г у ы б е (йæ сæр систа, фидарæй). Нæй! (Паузæ. Сыс- 
тад.)Æз... йе ’вдисæн! О, æз сæ арвыстон. Зыдтон æй, уыцы 
ран тæссаг кæй уыди, фæлæ сæ уæддæр арвыстон. 
X а р и т ъ о. Куыд райстай дæхимæ ахæм ныфс, Агуыбе? 
А г у ы б е. Хицауад мæ домдта, цыфæндыйæ дæр пълан, 
зæгьгæ, æмæ... 
X а з б и. Цавæр хицауад? Иуныхасæй, æнæфсонæй мæ- 
лæт нæй, и? «Хицауад»... Хицауад уæ цы домы, уый-иу, 
куыд æмбæлы, афтæ куы кæниккат, фæлæ... Кæм стырдæр 
бынатмæ, кæм хæрзиуæгмæ, кæм æндæр истæмæ бæлгæйæ 
закъонтæ ныггакъон-макъон кæнут. Ома æз хицау дæн æмæ 
мын алцыдæр æмбæлы, и? (Адæммæ.) Уымæн йæ бон у дæу 
зонгæ-зонын фыдбылызмæ арвитын, гъестæй йæ аххос ба- 
сусæг кæнын. Уымæн йæ бон у йæ фыды æмгар зæронд лæг- 
тæн хистæрæн æрбадын, уый тыххæй æмæ хицау у. Уымæн 
йæ бон у дæуæн æнаххосæй алывыд фæкалын æмæ йæм 
фæстæмæ ма сдзурай! Аба-бау! Уæд бабын дæ! Хъуамæ йæ 
163 

разы сæргуыбырæй лæууай æмæ йæм Хуыцаумæ кувæгау 
кувай. Хъазæн ныхас загъта, уæд иууылдæр чыр-чыр бай- 
дайæм. Фæрæдыд — иууылдæр ныхъхъус вæййæм — ницы 
зонæм, ницы федтам, хицау хъуыддаг хуыздæр æмбары. Раст 
нæ зæгьын? О-о, цас бæллæхтæ æрцæуы уыдæтгы тыххæй! 
Афтæмæйты нæ иуæй-иу хицауæй ацаразæм Хуыцау! Æмæ 
канд Агуыбе нæу — ис ма нæм ахæмтæ. 
Темболат (рацыд сценæйы астæумæ). Ис! Ахæмæн 
æнцон вæййы тымбыл къухæй йæ риуы гуыдыр хойын: 
«Фæрæдыдтæн, бахатыр кæнут!..» Фæлæ уым лæг фесæфт, 
лæг, Агуыбе! Адæймаг! Мæнæ ацы сылгоймагæн йæ иунæг 
хъæбул, йæ дарæг! Нæ, Агуыбе, мах нæ хъæуы Хуыцау хи- 
цау, нæ нæ хъæуы æлдар хицау! Мах хъæуы разамонæг, сæр- 
дар, нæхицæй, йæ зæрдæ ныл кæмæн рисса. Гъе уыдæттæ 
чи рох кæна, уымæн та адæм йæ бынат бацамондзысты, 
æмæ йын ничиуал баххуыс кæндзæни нæдæр йæ уæлдæр 
бадæг хицау зонгæтæ, нæдæр йæ дæлбазыр зæвæтгæсдæр- 
джытæ. 
X а р и т ъ о. Науæд кæд æмæ кæм загьта парти, цыфæн- 
дыйæ дæр æххæст кæнут уæ пълантæ, зæгьгæ? Уæлдайдæр 
та, адæймаджы йæ цард раттын кæм хъæуы, ахæм амæлт- 
тæй? Кæй хъæуы ахæм амал? Ахæм пълан? Нæ, Агуыбе, 
парти æндæр амæлтгæй домы пълантæ æххæст кæнын — 
цардыхос чи уа, ахæм амæлтгæй! 
1-аг шахтер. Амхицауад нæ, фæлæ иуæй-иухицæут- 
ты аххос у. Мæнæ дæу хуызæтгы аххос, Агуыбе! Пъланты 
аууонæй лæг кæмæ нал фæзыны, уыдоны аххос. 
А г у ы б е. Зонын æй... Æмбарын æй - стыр у мæ рæдыд. 
Бирæ æнæхуыссæг æхсæвтæ арвыстон ацы ныхæстæ зæгьы- 
ны агъоммæ: курын хатыр. Кæд уæ бон у, уæд мын ныбба- 
рут. Кæд æмæ нæу... 
У а ц и р æ т. Нæу, уæдæ, нæу! (Бацыд стъолы цурмæ). 
А г у ы б е. Дæуæй уæлдай хæсджын дæн, Уацирæт, фæлæ 
мæм байхъус. 
У а ц и р æ т. Æгьгьæд фæуæд! Бирæ дæм фæхьуыстам! 
Ау, нæ йæ ’мбарыс, ам дæм кæй ничиуал байхъусдзæн, 
уый?! Нæма дæм бахъардта, ацы адæмы æхсæн дын кусгæ 
æмæ цæргæ кæй нал у, уый?! Ацу! Ныууадз нæ! Мæ иунæ- 
джы тæригьæд дæ фæдыл æфтыд фæуæд! (Агуыбе сæргуыбы- 
рæй фæцæуы æмæ талынджы фсеаууон.) Зелимхан, мæ хур, 
хæстæгдæр-ма мæм рацу. (Зепимхан бацыд Уацирæтмæ.) Мæ 
маст мæ бакуырм, бакъуырма кодта. Мæ зæронд сæр мыл 
164 

разылд, мæ къона. Бафхæрдтон дæ æмæ дæ мæнæ ацы дзыл- 
лæйы раз курын: бахатыр мын кæн! 
Зелимхан. Уацирæт... (Дарддæр дзурын нал сфæрæзта). 
У а ц и р æ т. Нæ, нæ, ныртæккæ мацы зæгь, мæ къона, 
адæм махмæ кæсынц. Дæ дыккаг хæдзар кæй хуыдтай, уыр- 
дæм-иу æрбауай. 
Зелимхан. Хорз, Уацирæт! 
У а ц и р æ т. Нана-иу мæ куы хуыдтай, мæ къона! 
Зелимхан. Нана... (Ныхъхъсебыскодтойкæрæдзийæн). 
Æмбæрзæн 
1966 зз 

ДАСХАН 
Иуактон пьесæ 
Мамсыраты ДæбеОы радзырд «Фыццаг къахдзæф»-мæ 
гæсгæ фыст 
АРХАЙДЖЫТÆ: 
Д а с х а н 
Б у ту з 
Хъылцыхъо 
Елбыздыхъо 
Т е м ы р 
X ату 
Зурмахан 
Дауха н 
- хъæуыхицау, хæрзконд, бæзæрхыг, дом- 
байарæзт æрыгон сылгоймаг 
- йæ фырт, 14-аздзыд къабазджын лæппу 
— кондджын æмæ уындджын лæппулæг, 
партион чыры секретарь 
-Дасханы тиу, ныллæг, гуыбыргомау, 
схъæлбоцъо, фыдцьылыс цьæхдзæст лæг 
- Дасханы æфсымæр, схъæлбоцьо, цъæх- 
дзæст лæппулæг 
- стæвдтæарæзт зæрондгомау лæг, хъæуы 
бонджынтæй 
— Дасханы сыхаг ус, йе ’мгар, хæрзконд, 
уый дæр сидзæргæс 
— Дасханы сыхаг ус, бонджынтæй, хъал- 
ныхас, зынæрвæссон 
Фыццаг ныв 
Æмбæрзæны размæ рацыд Хъылцыхъо æмæ æрлæууыд аван- 
сценæйы бæрæг асгæу. Йæ фæстæ дыууæрдыгæй саукæронджын ты- 
рысатимæ рацыдысты адæм. Æнкъардæй æрлæууыдысты. Се ’ппæт 
нæ зынынц, фæлæ фæссценæйæ хъуысы сæ уынæр. Се ’хсæн 3 у р - 
м а х а н æмæ Б у т у з. Бутузы фæлурс уадултыл йæ цæссыгтæ 
тулынц фæрдгуытау. Хъылцыхьо размæ рахызт. 
Хъылцыхъо. Хорз адæм! Æрцыдис ныл æвирхъау 
хабар. Æнæнхъæлæджы мах уынæм (фæссцеиогмæ ацамыдша) 
нæ зæрдиагдæр кусджытæй, нæ хъаруджындæртæй иуы мар- 
дæй. Фæлæ йæ чи амардта? Чи у не знаг? Кæмæ бацамо- 
нæм? 
Рухс ахуыссыд. Байгом æмбæрзæн. Разынд кæрт. Рахизырдыгæй чы- 
сыл тыргьгонд, уырдыгæй дуар уатмæ. Дуары сæрмæ фыст: «Къæн- 
166 

цылар». Кæрты фæстæ зыны хъæу, ноджы дардцæрæй хъæд æмæ хæхтæ. 
Кæрты бæрæг астæу ахорæнæй хъулæттæ стьол. Йæ уæлæ гæххæтгытæ, 
фыссæн дзаумæтгæ, йæ фæстæ зæронд къæлæтджын бандон. Къорд- 
гæйттæй ныхас кæнынц адæм. Стьолы уæлхьус лæууы Хъылцыхъо. 
X ъ ы л ц ы х ъ о. Бахатыр кæнут, уæ бынæггæ æрцахсут 
æмæ байхъусæм кæрæдзимæ, хорз адæм! Æгьгьæд ныхас 
фæуæд. Хъуыддагмæ рахизæм. (Адæм фæсыпп сты.) Знон бай- 
хъуыстам зæронд Советы дзуапмæ, рахастам ыл уынаффæ. 
Уыдонæн куыстæй цы бантыст æмæ ног Советæн цы бахæс 
кæнинаг уыдыстæм, уый дæр сбæрæг кодтам. Гъе, фæлæ 
уыцы ног Советы уæнгты се ’ппæты æвзæрст нæ фестæм. 
Æрхæццæ стæм Нузалты Дасханмæ. 
Адæмы хъæлæба. 
Зурмахан. Хъæлæсмæ йæ æрæвæр. Мах æй æвзаргæ 
кæнæм. Æрмæст курæм, йæ хъæлæсы бар ист кæмæн у, уыдон 
æмбырдæй куыд ацæуой, афтæ. 
1-х ъ æ л æ с. Уадзут сæ æмæ хъусой. Цы хъыгдарынц? 
2-х ъ æ л æ с. Нæ сæ уадзæм, нæ, фехалдзысты та нын не 
’мбырд. 
Адæм схъæлæба кодтой. Се ’хсæнæй чидæртæ сыстад æмæ 
ацыдысты хъуыр-хъуыргæнгæ, æвзидгæйæ. Чидæртæ сæ 
къухтæ сдардтой. 
1-х ъ æ л æ с. Æ, худæг фæуат, гье! Ног хицауад адæмы 
цæстмæ кæны сылты размæ. Æндæр сын се ’нæхъару нæ зоны, 
æви? 
X а т у. Нæ йæ ’мбарын, Хъылцыхъо, цы хорздзинад ис 
Нузалты сидзæргæсмæ? Цæмæ гæсгæ йæ хъуамæ равзарæм 
хъæуыхицауы бынатмæ? 
Хъылцыхъо. Уый хыгьд æй, Хату, адæм æмбарынц!.. 
Æвзонг, тыхджын æмæ хæдæфсарм адæймаг у. Йæ мой амар- 
дис æхсæз азы размæ. Зынвадæггы баззадис йе ’нахъом 
сывæллæттимæ, фæлæ йæ риуымбæрц размæ цæугæйæ, 
зындзинад, уæззау куыстæй нæ тæрсгæйæ, нæ бакуымдта 
сæттын. 
Т е м ы р. Бахатыр кæн, Хъылцыхъо, фæлæ... 
Е л б ы з д ы х ъ о. Хатыр нæ, фæлæ кæд æхсæны хъуыд- 
дагæй æмæ нæ хицауадæй хынджылæг кæнæм, уæд уый хи- 
цæн хъуыддаг у, æндæр æз Иры заманы ирон адæм сæхи- 
цæн сылгоймаг хицау равзæрстой, уый никуыма фехъуыс- 
тон. Уæд нæ лæгтæ та ма къуымæл дуцдзысты? 
167 

Т е м ы р. Мæнæн Дасхан у мæ мадæй райгуыргæ хо æмæ 
æз ацы хъуыддагыл разы нæ дæн! 
Е л б ы з д ы х ъ о. Уæдæ мах дæр мыггаг стæм, мах, 
мæнæ, хорз адæм. Мах дæр дзы афæрсын хъæуы. Хуыцауар- 
дыстæн, Советон хицауадæй нæ тæргæ куы кæнат, тæргæ, 
уæддæр мах нæ бауадздзыстæм нæ сидзæргæсы уыцы бы- 
натмæ. Бамбæрстат?! 
Д а с х а н æфсæрмдзастæй хæстæг бацыд Хъылцыхъомæ æмæ 
йын йæ хъусы цыдæртæ бадзырдта. 
X ъ ы л ц ы х ъ о. Бахатыр кæн, Елбыздыхъо, хистæр дæ... 
фæлæ ацы ран раст нæ дæ. 
X а т у. Мæнæ диссæгтæ! Куыд нæ у раст, куыд нæ? У-у, 
гормæттæ, уæ сæфты къахыл ныллæууьщыстут æви? Уæд та 
нæм уазæг æрбацыдис æмæ нæ бафарста, нæ хъæуыхицау 
чи у, уымæй, уæд ын куыд схъæр кæндзыстæм, нæ хицау 
сылгоймаг у, зæгьгæ, и? Цы цæсгомæй, и? Æви нæ хын- 
джылæг кæнут бынтондæр, и? 
X ъ ы л ц ы х ъ о. Фæлæуут-ма, уæ хорзæхæй. Ныр цæуыл 
гæппытæ кæнут? Цы уыл æрцыд? Кæуыл дзурæм, уый мæнæ 
йæхæдæг ам куы ис æмæ «мæнæн мæ бартæн хицау мачи 
лæууæд» куы зæгьы, уæд? 
Е л б ы з д ы х ъ о. Мæ «бартæн», и? Уæдæ кæд уый 
загъта, уæд ма мах цы нæ сæртæ хойæм, Хату? Нæ, фæлæ 
сын æгæр бирæ бартæ дæдтут, æгæр сын суагьтат сæ рохтæ! 
Æххæст ма нын сæ нæ бæрзæйтыл сбадын кæнут! Гъа, мæнæ! 
(Йæ бæрзæй æрхоста, стæй нытту кодта æмæ ацыд). 
X ъ ы л ц ы х ъ о. Цæй, æгьгьæд ныхас фæуæд. Хъæлæсмæ 
йæ æвæрæм. 
1-а г х ъ æ л æ с. Æрæвæр æй, æрæвæр, Хъылцыхъо, 
тыхджын адæймаг у. 
2-а г х ъ æ л æ с. Сабырдæр, сæбырдæр, хорз адæм. 
Дасхан Советмæ бацæуа, уый кæй фæнды, уыдон сæ къух- 
тæ сдарæнт! 
Адæм хьæлæба кæнынц ноджы тыхджындæр. Сæ къухтæ сдардтой — 
чи зæрдиагæй, чи худгæйæ, чи та фыдæнæн. 
1-х ъ æ л æ с. Гъемæ йæ равзарут! Гъа, мæнæ ма уын 
ноджыдæр дыууæ къухы, стæй дзы цы рауайа, уый дæр 
фендзыстæм! (Йæ дыууæ къухы дæр сдардта). 
Зурмахан. Сымахæй фыдцæр нæ бакусдзæни! 
Хъылцыхъо (нымад фæци къухтæ). Афтæ уæдæ: 
Нузалты Дасхан æмхъæлæсæй æвзæрст цæуы хъæусоветмæ! 
Адæм ныхас кæнынц, чи цин кæны, чи мæсты, чи хæлæг, 
чи худгæ. 
168 

X ъ ы л ц ы х ъ о. Цæй, уе ’ппæты салам дæр бирæ уæд, 
хорз адæм. Нæ боны фæтк ахицæн, Дасхан дæр фæндараст 
фæуæд, абон йæ фыццаг къахдзæф кæуыл акодта, уыцы 
ног фæндагыл! (Исы Дасханы кьух). 
Адæм ныхасгæнгæ хæлиу кæнынц кæртæй. 
Т е м ы р (баввахс Дасханмæ). Хорз уæдæ, мæ хо. Мæ 
ныхас мын æрдумæ дæр не ’рдардтай, нæ? Хорз, хорз. Уæдæ 
дæм фæсмон куыд не ’рцæуа, ахæм амонд дын дунейы фарн 
саккаг кæнæд! (Ацыд). 
Хату цæуылдæр ахъуыды кодта, стæй йæ мндбылты хин худт 
бакодта æмæ райдыдта фæлмæн, адджын хъæлæсæй. 
X а т у. Уæвгæ, уæхи загьдау, мах та цæуыл гæппытæ кæ- 
нæм? Хъуьщдæггæ иууыдцæр Хуыцауы фæвдæй цæуынц, æмæ 
кæд иугæр афтæ стæрхон кодта... уæд рæстмæ уæд, хаиры 
хьуьщдаг уæд, Дасхан. Сæрæгасæй, зæрдæрухсæй нын хорз 
уынаффæтæ куыд кæнай. Мæнæн та ныббар ме ’рдæбоны 
æдылы ныхæстæ... Дзæбæх ут, дзæбæх ут, мæ хуртæ... (Ацыд). 
Дасхан исдуг ныджджих, стæй йæ сæр йæ къухтæй нылхьывта. 
Д а с х а н. Дæ-дæ-дæй! 
X ъ ы л ц ы х ъ о. Ма тæрс, Дасхан, ма тæрс! Фидар 
фæлæуу, кæй зæгъын æй хъæуы, зын дын уыдзæн кусын. 
Бирæ цæлхдуртæ уыдзæнис дæ фæндагыл, фæлæ сын хьуа- 
мæ бафæразай æмæ сæ аиуварс кæнай, цыфæнды бæллæх- 
тæ куы бавзарай, уæддæр — нæ ног царды сæраппонд, дæ 
хъæбулты фидæны сæраппонд. Ныр цом æмæ дæ ног хæдза- 
рад фен, хъæуыл азилæм... 
Д а с х а н. Мæ хæдзарыл... Куыд «цом»? Иумæ? Нæ, нæ, 
Хъылцыхъо, æз мæхæдæг, фæстæдæр, йе райсом раджы... 
X ъ ы л ц ы х ъ о. Æмæ мемæ дæ сæрмæ нæ хæссыс? 
Д а с х а н. Цытæ дзурыс? Уæ сæрмæ мæ сымах кæй хæс- 
сут, уый тыххæй уын куыд раарфæ кæнон, уый куы нæ 
зонын, фæлæ... 
X ъ ы л ц ы х ъ о. Фæлæ цы? 
Д а с х а н. Фæлæ мæ кæйдæр лæгимæ цæугæ чи фена, 
уый цы зæгьдзæни? 
X ъ ы л ц ы х ъ о. Уæу-уа, Дасхан, зæровд зовдахаст ма 
дыл афтæ тыхджын кæны, уый нæ зьщтон. Ныууадзын хъæуы 
уыцы митæ ныр. Тох кæнын хъæуы семæ. Цæй, цом. Парт- 
чыры секретаримæ хъуыддаджы фæдыл цæуыс, уый тых- 
хæй дын ничи ницы зæгьдзæнис. 
Æм бæрзæн 
169 

Дыккаг ныв 
Къæнцылары уат. Уатæн йæ иу къулмæ æввахс, кæрты цы стъол æмæ 
бандон уыдис, уыдон. Йæ уæлæ гæххæттытæ, фыссæн дзаумæттæ, 
йæ сæрмæ — Ленины портрет. Иннæ къулмæ æввахс даргь бандон. 
Къуымы сырх тырыса йæ хъæдыл тыхтæй. Хъылцыхъо бады стъолы 
уæлхъус. Йæ цуры —Зурмахан. 
Зурмахан. Уæдæ кæм уа Дасхан? Тынг æхсызгон мæ 
хъæуы! 
Хъылцыхъо. Районмæ ацыд. Ахуыргæнæджы фыдæй 
дуне сывæллæттæ зайы æнæ скъолайæ, гъемæ сын ахуыр- 
гæнæг курынмæ ацыд! Тагьд æй ардæм хъæуы. Сбад уал, 
Зурмахан. 
Зурмахан. Дæ цæрæнбон бирæ, Хъылцыхъо. (Даргъ 
бандоны кæроныл æрбадт). Сæрæн адæймаг у, Дасхан. Хæрз 
чысыл йеддæмæ нæма кусы, афтæмæй хъæу йæ хуыз куыд 
аивта. 
X ъ ы л ц ы х ъ о. О-о, куыд æнхъæл нæ уыдыстæм, ахæм 
хъæуыхицау дзы рауадис. Чысыл ахуыргонд йеддæмæ нæу, 
фæлæ бирæ хорз хъуыдытæ фыцын фæразы йæ сæр. Уæл- 
дайдæр та сылгоймæгтыл ауды. Æртæ мæймæ сын байгом 
кодта кæрдын æмæ хуыйын ахуыргæнæн скъола, ноджы сын 
ликбез... Ныр та сывæллæтгы рæвдауæндоныл архайы... Æмæ 
та йын бантысдзæн. 
Зурмахан. Нæ удтæ йæ фæхъхъау фæуæнт, нæ удтæ. 
Федтат? Сылгоймагæн йæ зындзинад йæхи йеддæмæ ничи 
зоны, ничи. Уæдæ цалынмæ æхсæны куысты æрмæст лæгтæ 
уыдысты, уæдмæ нын уыдæттæ цæуылнæ арæзтой? 
Æрбацыд Д а с х а н. Зурмахан сыстад, базмæлыд Хъылцыхъо 
дæр, фæлæ йын Дасхан ацамыдта, дæ куыст кæн, зæгъгæ. 
Д а с х а н. Мæ хæдзарыл, Зурмахан куы дæ! Кæдæй уæдæй 
ма! (Хъылцыхъомæ.) Сыхæгтæ бæргæ стæм, фæлæ мын афæс- 
таг заман йæ цæгатмæ «фæлыгьдис» æмæ кæрæдзийы нал 
уынæм. Мæнмæ йæ нал æвдæлы. 
Зурмахан. Нæ, фæлæ дæхи нал æвдæлы, хицау! 
Гъеуый сын кæй федтон нæ хытъынджынтæн! Æгайтма дæ 
хъуыддæгтæ афтæ хорз цæуынц. 
Д а с х а н. Алæ стæ. Цæй хъуыддæгтæ, нырма... Ныр дæр 
ма мæм афтæ кæсы, цыма мыл адæм худгæ кæнынц, ацы 
куыстмæ кæй бацыдтæн, уый тыххæй. 
X ъ ы л ц ы х ъ о. Худгæ? Нæ-æ, Дасхан. Мæсты дæм чи 
170 

кæны, ахæмтæ ис, хæлæггæнджытæ ноджы фылдæр, фæлæ 
худгæ — нæй! 
Д а с х а н. Æппынæдзух дæр тæрсгæ кæнын, исты стыр 
хъуыддаг мæ цæстыты разæй куы аирвæза, уымæй... Адæмы 
дæр бæргæ афæрсын, кæстæрæй, хистæрæй, уæддæр та иу 
цæстæй сæдæйы цæстытæ уынагдæр сты, фæлæ нæ зонын, 
нæ зонын... Цыма мын æппындæр ницы æнтысы, афтæ мæм 
кæсы. Цæй, уыдæдтæ хорз, фæлæ дæ цы Хуыцау æрбахаста 
ардæм? 
Зурмахан. Уыцы лæппуйы тыххæй дæм æрбауадтæн, 
Дасхан. Кæдмæ баддзæн æнæ скъола? 
Д а с х а н. Нал баддзæн ныр, мæ зынаргь! Ныртæккæ та 
районы уыдтæн, ныр сæм æртыккаг хатт ныццыдтæн. Уы- 
дзæнис нын ахуыргæнæг... А дыууæ боны йæ ардæм хъæуы 
æмæ уæд рарвит дæ лæппуйы, мах дын дзы студент ацара- 
зæм! 
Зурмахан. Мæуддæфæхъхъау, Дасхан. ОХуыцау, ау, 
мах сидзæртыл дæр искуы ахæм хур æркæсдзæн?! Цæй, уæдæ 
уæ нал хъыгдарын æз... 
Д а с х а н. Фæлæуу-ма чысыл... Хæрзæггурæггаг мæхи 
фæуа... 
Зурмахан. Æнæмæт у. Дæ уарзон дзыкка та дын 
сызмæнтдзынæн. Фæлæ йæ лæппуйæн мæхæдæг хъуамæ 
зæгъон. 
Д а с х а н. Цæй, хорз... Хъус-ма, уæд та ма-иу нæхимæ 
æрбауай, фæныхæстæ та кæнæм. (Хъылцыхьомæ.) Нæ тыхс- 
тытæ кæрæдзийæн куы фæдзурæм, уæд нын фенцондæр 
вæййы. 
Зурмахан. Бауайдзынæн, Дасхан, бауайдзынæн. Цæй. 
(Ацыд). 
Д а с х а н. Æз ма уæртæ уыцы кусджытæм бакæсон. Исты 
амалæй ма уыцы хид арæзт куы фæуид, кæннод адæмы ку- 
сæг фос тухæнæй амардысты. (Дуары ’рдæм фæцæуы.) 
X ъ ы л ц ы х ъ о. Фæлæуу-ма... Иучысыл уæддæр баулæ- 
фыдаис. Дæ уд дæ нал хъæуы? 
Д а у х а н (æрбацыд). Ницы дæ ауадздзынæн, Дасхан. 
Æрбад-ма æмæ мæм байхъус. Ды ныр хицау дæ, æз та... 
курæг. 
Д а с х а н (раздæхт, æрбадт). Хъусын дæм, Даухан. 
Д а у х а н. Гæххæтт мæ хъæуы. 
Д а с х а н. Цавæр гæххæтт? 
Д а у х а н. Нæ кæстæры нын паддзахады хардзæй скъола- 
мæ цæмæй айсой, ахæм гæххæтт. 
171 

Д а с х а н (æнæдзургæйæ дзæвгар фæхьуыды кодта, стæй 
цсехгæр дзуапп радта). Мæ бон нæу, Даухан, нæ дын рат- 
дзынæн, цы гæххæтт агурыс, ахæм, уый тыххæй æмæ хъæуы 
дæуæй мæгуырдæртæ бирæ ис. Махæн та скъоламæ лæвæрд 
ис нымад бынæттæ. 
Д а у х а н. Уый та цы хоныс? Куыд ницы мын ратдзынæ? 
Мæнæн? Гъе уыцы чысыл хъуыддаг ацаразын дæ бон нæу? 
Д а с х а н. Нæу, Даухан, нæу! 
Д а у х а н. Уæдæ гье уый дæ хуыздæр дзуапп у мæ бирæ 
дзæбæхдзинæдтæн, нæ? 
Д а с х а н. Рох мæ не сты дæ дзæбæхдзинæдтæ, Даухан. 
Мæ уд дæр дын нæ бавгьау кæндзынæн, куы дæ бахъæуа, 
уæд, уымæн æмæ мæхи бар у, ацы хъуыддаг та æхсæнады 
хъуыддаг у. 
Д а у х а н. Æмæ æз æхсæнадæй нæ дæн, æви? Стæй æз 
дæр сидзæргæс куы дæн, гормон, сидзæргæс, дæуау. 
Д а с х а н. Дæ сæрыхицау хъæздыг лæг уыдис, æмæ дæ- 
уæн бирæ мулк баззадис дæ къухы. Мах та ныр дæр ма сы- 
мах хуызæтты дзабыры хæррæгьтæ дарæм. 
Д а у х а н. Никæй ницы хъуыддаг ис, цы мæм баззадис, 
уымæ. Фæлæ дæ хæс уыдис мæнæн баххуыс кæнын, Дас- 
хан. 
Д а с х а н. Æххуысхъуаг нæ дæ, æмæ дын нæ баххуыс 
кæндзынæн! 
Д а у х а н. Уæдæ гъе уый дæ фæстаг ныхас у, нæ? 
Д а с х а н. Мæ фæстаг ныхас. Æмæ йæ фехалын мæхи бон 
дæр нал у. (Сыстад). 
Д а у х а н. Гъемæ уæдæ мæ дзæбæхдзинæдтæ дæ хъæбулты 
фарсæй фæуæнт! Сæ быныл баззай, гье уый дын мæ хуыз- 
дæр арфæ. Мæнгæн нæ акæнынц: ницы уæвгæйæ чи схицау 
уа, уый йæ хæрзгæнæджы дæр ауæй кæндзæн, зæгьгæ... (Фæ- 
дуарæдде). 
Хъылцыхъо. Цы «хорздзинæдтæ» дын ракодта уагæ- 
ры? 
Д а с х а н. «Ракодта»... Мæ сидзæртæн-иу мын кæм йæ 
сывæллæтты зæронд дзаумæттæ æмæ дзабыры хæррæгьтæ 
авæрдта, кæм ссады къус... Фæлæ мыл искуы æрвæсгæ код- 
та? Сыхагау мемæ куы никуы æрбадтис, никуы аныхас кодта. 
Ацы бынатмæ мæ куы равзæрстат, уæд та æнæхъæн къуыри 
йæ худынæй нæ банцад. Цæй, æз цæуын. (Ацыд.) 
Æм бæрзæн 
172 

Артыккаг ныв 
Хатуйы хæдзар. Бады X а т у, йæ цуры фынг, иуварсдæр бады 
Д а у х а н. Дуаргæрон лæууы Зурмахан. 
X а т у. Зæдтыстæн, Зурмахан, денушкайы хицау дæр нæ 
дæн, денушкайы... фæлæ дæм хорæй фæкæсдзынæн иучы- 
сыл. (Сыстад, ацыд иннæ уатмæ). 
Д а у х а н (Зурмаханæн). Фехъуыстай нæ ус-хицауы ха- 
бæрттæ? Саударæг усæй ахæм кой рацæуыны бæсты йæ зæххы 
хай йæ быны куы ныххауид, уæд ын хуыздæр уаид. 
Зурмахан. Уый та цы хоныс, Даухан? 
Д а у х а н. Ау, æмæ цы ’рцыдис, уый нæма фехъуыстай? 
Нæ ус-хицау æмæ нæ партийы хицау цытæ бакодтой, уый 
нæма фехъуыстай? 
Хату рацæйцыд, фæлæ йæхи бааууон кодта æмæ хъусы. 
Зурмахан. Цы, цы, цы? Ныууадз-ма, дæ хорзæхæй, 
Даухан, дæ сусу-бусутæ. Дæ-дæ-дæй! Ныр цы тугтæ мысыс 
мæгуыр сылгоймагыл? Тæригьæд та дæм куыд нæ кæсы!? 
Д а у х а н. Мæ судзгæ мардыстæн, знон сæ мæхи дыууæ 
цæстæй федтон. 
Зурмахан. Цы федтай? 
Д а у х а н. Знон къæнцылармæ бауадтæн æмæ Хъыл- 
цыхъоимæ афтæ фæрсæй-фæрстæм бадтысты. Фæлмæн ны- 
хасæй, хъазгæ-худгæйæ сæхи рæвдыдтой. Кæд мæнг зæгьын, 
уæд мæнæ ацы дыууæ цæсты схауæнт. Æниу æз дæ мад, дæ 
фыды уазæг, мæ ныхас макæмæн зæгъ... 
X а т у (рацыд. Рахæссы къæртайы дзаг хор). Гъе, мæ хур, 
Зурмахан. Æрмæст-иу мын æй афоныл сæмбæлын кæн. 
Мыггагæн мын æвæрд уыд. 
Зурмахан.Хорз,хорз, дæзæрдæма ’хсайæд. Дæлæвар 
бирæ. Хæрзизæртæ раут. (Ацыд). 
X а т у (бады йæ бынаты). Фехъуыстон сæ, Даухан, фе- 
хъуыстон æз дæр уыцы хабæрггæ... фæлæ цы нæ бон у... Уыдон 
«дæсны» сты, уыдон «хицæуттæ» сты, мах та... (Арахь ра- 
уагъта, систа нуазæн). Цæй, мæнг хабар æй Хуыцау фæкæ- 
нæд. (Анызта.) Оф, оф, оф, карз у... Бæргæ ницы хъуаг дæн... 
Мæ ис, мæ бон канд мæхи нæ, фæлæ ма мæ цоты цоты фаг 
дæр сты. Гъе, фæлæ ацы хъалонтæ, ацы хъалонтæ... Уыдон 
мæ куы нæ уаиккой, уæд, æвæдза, исты амæлттæ кæниккам. 
Ныр хъæуыхицау уæвгæйæ, уæд лæг исты амал кæнид йæхи 
дæр æмæ дæу дæр, мæ хойы гæбаз, хъалонæй фервæзын 
173 

кæнынæн. А, Хуыцау дын æй ма ныббара, Дасхан, гье, уыцы 
бынат мæ хъуырæй чи фелвæста. Ноджы уæнгæлæй уæлдай 
нæу, дæ хъуыры фæбадтис, зæгъгæ, уæд дыл цы хъалон 
æвæрд ис, уый дæ цалынмæ айса, уæдмæ дæ сулæфын дæр 
нал бауадздзæн, джауыры хъыбыл... Гм... Кæддæр мæм йæ 
мой æххуырсты куыста, æмæ-иу ын хæрæгау йæ бæрзæй 
бæргæ æрнадтон. Иннæ ахæм йæхæдæг Дасхан. Хъугдуцæг 
æмæ кæртмæрзæгæй хафта мæ хæдзары. Ныр мын схицау и 
æмæ мæ йæ мæстытæ исы - иннæтæй мыл фылдæр хъалон 
æвæры... Фæлæ ницы кæны - ацы хабæрггы фæстæ йæ кæнæ 
йæ тиутæ, кæнæ йе ’фсымæртæ кæд ныммариккой... Æр- 
мæст ма сыл бандзарын хъæуы. 
Æрбахостæуыд, стæй дуары хъæр фæцыд. 
Т е м ы р. Æмбæлы уæм? (Æрбацыд). 
X а т у. Мидæмæ, мидæмæ, дæ хорзæхæй. Бадгæ скæн. 
Т е м ы р. Арфæйаг у, Хату. 
X а т у. Не ’фсин замманай арахъ рауагъта æмæ дзы, 
зæгъын, Темыр куынæ фæхъæстæ уа, уæд мын ад дæр не 
скæндзæн. Уый тыххæй дæм фервыстон лæппуйы. Мæнæ-ма 
фынгмæ æввахсдæр æрбабад. 
Д а у х а н. Цæй, æгæр мыл баизæр. (Сыстад). 
X а т у. Абадтаис уал. 
Д а у х а н. Фос æнæфснайд сты. Адæймагмæ фæкæсæг 
нал ис. Ныр хъуыддæгтæ иууылдæр мæхимæ кæсынц. Хæр- 
зизæртæ раут. 
Л æ г т æ. Фæндараст, Даухан. 
Даухан ацыд. 
X а т у. Бахатыр кæн, дæ фæдыл нæ цæуын. (Нуаэсен дæт- 
ты Темырмæ). 
Т е м ы р. Бузныг, Хату, бузныг. 
X а т у. Æз дын лæгæй-лæгмæ дæдтын, Темыр, мæ нуа- 
зæн, æмæ уыцы нуазæн дæдтын дæ мыггаджы номыл. Цæ- 
мæн? Уымæн æмæ фыдæй-фыртмæ йæ фыдæлты кад æмæ 
намыс сыгъдæгæй, æнæ фæчъизи, æнæ фæхудинагæй чи 
рахаста, уыцы мыггæгтæ бирæ не сты, æдæппæт цалдæр. 
Æмæ уыцы цалдæр мыггагæй иу стут сымах. Дæдтын уын 
нуазæн æмæ уыцы мыггаджы кад æмæ намыс хæсджытæй 
мæрдты чи ис, уыдонæн æй сæ рухсаджы тыххæй, æгас ма 
дзы чи у, уыдонæн та йæ сæ цæрæнбоны тыххæй баназ. 
Т е м ы р. Дæ нуазæнтæ бирæ уæнт, Хату. Хуыцау дын 
174 

арфæ кæнæд. Кад æмæ намысы кой кæныс æмæ... Цæй, ни- 
цыма зæгьын... (Анызта). 
X а т у. Дæ хорзæхæй, Темыр, мæ ныхас дæм хъыг ма 
фæкæсæд, фæлæ цытæ баистут уыцы хъуыддагæй? Иттæг 
уын бафхæрдта уæ мыггаджы ном, уыцы уæ хогонд Дасхан 
чи у, уый! 
Темыр. Цы баистæм?Æмбал кæмæн нæй, уыцы иунæг 
кадджын Хуыцау дзы ма сразы уæд, - æндæр ын мæ бон 
циу? 
X а т у. Æвзæр хабар у, æвзæр уын фегад кодта уæ мыг- 
гаджы ном. Мæ Хуыцауæй дын ард хæрын, хъыг мын вæййы 
адæмы ныхæстæм байхъусгæйæ. Цæрынæй-хæрынмæ дæр чи 
ницы уыд, уымæ дæр куы байхъусай, уæд худы... Æмæ худ- 
гæ дæр... Фæлæ бæллæх уый у æмæ дыл æвзæр худын куы 
байдайа, стæй дæ уæлдайдæр æцæг худинаджы бынаты куы 
ссара, уæд. 
Т е м ы р. Дæ ныхæстæй та мын мæ зæрдæ барæхуыстай, 
Хату. 
X а т у. Бахатыр кæн, Темыр, бафхæрынмæ дæ нæ хъа- 
выдтæн... 
Т е м ы р. Æмбарын дæ, æмбарын, Хату. Бауырнæд дæ, 
адæммæ комкоммæ бакæсын æфсæрмы кæнын. Нæ худи- 
наджы хъæр нын базыдтой стырæй, чысылæй. Нæ фыдæл- 
тæ-иу афтæ загьтой, кад æмæ цард иу сты, зæгъгæ... Ныр 
кæд нæ мыггагмæ кад нал ис, уæд цард дæр... Фæлæ цы 
бакæнон? Сфæнд кæнын, амарон æй, зæгъгæ, фæлæ уымæ 
дæр мæ къух куы нæ тасы... Иуæй, мæ мадызæнæг, иннæ- 
мæй та йæ даринæгтæ, сабитæ... 
X а т у. Цæй, бон цæуы æмæ фарн хæссы, фæзæгьынц... 
Сис-ма дæ нуазæн, Темыр. Хуыцау дын уыцы амонд саккаг 
кæнæд æмæ адæмы æфхæрæн ныхæстæй куыд фервæзай!.. 
Æм бæрзæн 
Цыппæрæм ныв 
Дасханы хæдзар. Йæ къух рудзынджы тæрхæгæй йæ сæры фарсмæ 
саразгæйæ, æмпылдæрфыг, кæуындзастæй бады Д а с х а н. 
Д а с х а н (иунæгæй). Чи рауагьта ацы дам-дум, æмæ ма 
дзы куыд фервæзон, Хуыцау?! 
Зурмахан (сербацыд, Дасхан æм йæхи баппæрста). Мæ 
175 

хæдзарыл, Дасхан, кæугæ куы кæныс! Æмбисондæн дæу 
хъару куы хастам... æмæ ныр дæхи бынтондæр куы æруагь- 
тай. Тыхст уæвгæйæ дæ хъæздыг, хъæлдзæг, зæрдæджынæй 
куы зыдтой адæм, æдзух дæ хъазæн ныхас куы хъуыстой... 
Ныр та? 
Д а с х а н. Куыд ма акæнон, Зурмахан, нал æй æмба- 
рын? Сау мигьтæ æмбырд кæнын байдыдтой мæ сæрмæ... 
Зурмахан. Ма тæрс, мæ зынаргь. Арв куыд нæры, 
афтæ нæ цæвы. Фæрæйдзысты æмæ банцайдзысты. 
Д а с х а н. Кæд ма банцайдзысты, мæ худинаджы хъæр 
куы айхъуысти, уæд?! Хъæуы зæронд лæгтæ ныхасы тæр- 
хæдтæ кæнынц, фæфидиссаг нæ кодта æгас хъæуæй дæр 
Ирыстоны æхсæн, зæгъгæ. 
Зурмахан. Уыдоныдæфыдгултæардауынц,æмæсæм 
ма хъус, Дасхан. Куыд нæ йæ ’мбарыс! 
Д а с х а н. Бафæлладтæн... Мæ сæрымагьзы зилдух кæ- 
нынц алыхуызон хъуыдытæ, фæлæ сæмхæццæ сты æмæ дзы 
хуыздæр чи у, уый равзарын нал фæразын. Мæ зæрдæ дзæ- 
гьæлтæ кæнын байдыдта. Ноджы ме ’фсымæртæ... 
Зурмахан. Знонта, дам, Хъылцыхъойы размæбабад- 
тис Инал, фæлæ сæ баиргьæвтой... 
Д а с х а н. Ома цы аххосджын у?! Йæ сæрæн куы ницы 
зоны, кæд æй куысты фæдыл истæмæй афæрсон, æндæр?! 
Æви иумæ кусæн дæр нал ис? Уæд ныхъхъуыдты уадзон 
ацы куыст! 
Зурмахан. Ау, афтæ æнæхъару дæ?! Цыдæр дам-думты 
тыххæй дæ куыст ныууадз æмæ де знæгтæ æрцæрой! Сулæфой! 
Д а с х а н. Нæ! Нæ сын ратдзынæн æрцæрыны фадат. Нæ! 
Нæ фæлæ сæ фыдæнæн мæ куыст ноджы фæтыхджындæр 
кæндзынæн, кæд сæ цæстытæ схауиккой. 
Зурмахан. Гъемæ мæ уд дæ фæхъхъау, Дасхан! Ма 
тæрс, нæхи хуызæн мæгуыртæ дæ уæдцæр нæ бауадздзысты 
былæй æппарын. 
Кæрты уæззау, салд цæлхыты хъæр фæцыд. 
Д а с х а н. Мæ хъæддзау æрхæццæ ис. Акæсон æм. 
Зурмахан. Уыцы скъолайы тыххæй та дæ афæрсинаг 
уыдтæн. 
Д а с х а н. Райсом, райсом райдайдзысты. 
Зурмахан. О Хуыцау, амондджын къах бавæрæнт, 
уæдæ! Цон, уæдæ, æз ма йын дзабыртæ ахуыйон. Ды та... 
фидар фæлæуу, мæ зынаргь! Ма баком сæдтын! 
Д а с х а н. Бузныг, Зуркæ. 
176 

Зурмахан ацыд. Æрбахызт Б у т у з. 
Д а с х а н. Мæ къонайыл, мæнæ уазалæй куыд бар- 
гьæвстысты йæ къухтæ. Ауай, мæ уды гага, дæхи батав, 
бæх æз афснайдзынæн. 
Б у т у з. Хорз, уæдæ, нана, мæхи чысыл ахъарм кæнон, 
стæй дæм æз дæр фæкæсдзынæн. 
Д а с х а н. Цу, цу, дæ рын бахæрон, уыдон мæхи бар 
уадз. (Дуармæ фæраст, фселæ хæрхæмбæлд фæци Елбызды- 
хъойыл). 
Елбыздыхъо æрбацыд, йæ мæкъуылау стыр уæлдзарм худ æмæ æнæ 
цъар кæрцы мит ацагъта, йæ сæрак дзабырты мит, фæсдуар 
цы ихсыд зæронд цъылын уыдис, уымæй амарзта. 
Е л б ы з д ы х ъ о. Ам стут? Уе ’зæр хорз уæд. 
Б у т у з. Æгас цу, баба. 
Е л б ы з д ы х ъ о. Бирæ цæр, мæ хур, бирæ цæр. Æвæ- 
джиау суджы уæрдон æрбаластай. (Йæ барджын цогстæнгас 
ахаста хæдзары къуымтыл æмæ пецмæ хæстæгдæр бацыд. 
Дасхан ын бандон æрæвæрдта пецы размæ æрбадынæн æмæ 
рудзынджы рсебын слæууыдис, йсе къух йæроцъомсе саразгæйæ). 
Чындз, цы дзурынц адæм, уый раст у, зылын у, уый дæхи 
зæрдæ йеддæмæ чи зоны, фæлæ йæ хъусыс дæхæдæг дæр, 
мах æй куыд хъусæм, афтæ... Æвæццæгæн, Хуыцауы арæзт 
сты хъуыддæггæ... Æндæр не ’фсымæр куы амардис, уæд нæм 
куы байхъуыстаис, куы бацагуырдтаис дæ хæдзар, куы ссард- 
таис дæхицæн ног амонд, уæд нын ацы хабары хуызæн ха- 
бар æгас дыууæ мыггагæй дæр чысылæй стыры онг нæ сæр- 
тæ нæ риуыл не ’рхауын кодтаид, дæ сабитæ фидиссагæй 
нæ баззадаиккой. Махæн дæр нæ туг, не стæг сты æмæ сæ 
мæлын, былæй ахауын нæ бауагьтаиккам, фæлæ цы ’рцы- 
дис, уый æрцыд. Чи аивгъуыдта, уымæн раздахæн нал ис. 
Уымæй дардæр дæ курæг стæм æгас мыггагæй æмæ рацух 
кæн дæхи хъæуыхицауы бынатæй æмæ партийæ дæр. Акæс 
дæ алыфарсмæ æмæ ахъуыды кæн, лæджы хуызæн лæгæй 
искæйы усы уыцы бынаты уыныс? Нæй æмæ дзы нæ фен- 
дзынæ. Уым устыты бынат нæу. 
Уайсадæг чындз Дасхан дзуры Бутузмæ, Елбыздыхъо дæр 
æй куыд хъуса, афтæ. 
Д а с х а н. Зæгь ын, лæппу, фæстæмæ нал дæн æз раздæ- 
хинаг, цы бынатмæ бацыдтæн, уырдыгæй. Кæдæй-уæдæй 
сылгоймагмæ дæр бар æрхаудта æхсæнады цардмæ бацæуы- 
12 Темыраты Давид 
177 

нæн. Фыццаг къахдзæф æм бакодтон, æмæ а хъæуы нæй ахæм 
тых, мæн фæстæмæ чи раздæхын кæна уыцы бынатæй. 
Елбыздыхъо. Æгьа, уæдæ! Гъеуый дын нæ уайсадæг 
чындз. Æви хистæрмæ дзурын дæр уæ ног æгьдау у?! Уæ, ма 
кæн... Кæд ма дæ фæнды дæ æввахстимæ цæрын æмæ ма 
нымайыс дæ сидзæр сывæллæтты, де ’фсымæрты æмæ мæнæ 
цы мыггаджы саккаг кодтай дæхицæн цæрынæн, уыцы 
мыггаджы сæр, уæд рахицæн кæн дæхи. Æнæ уыдонæй, æнæ 
хъæуыхицауы бынатæй, æнæ партийæ фæцæрдзынæ, æнæ 
мах, æнæ ’фсымæртæй дын фæцæрæн нæй. Смæсты кодтай, 
бафхæрдтай, фæхудинаг кодтай де ’фсымæрты æмæ дыл ба- 
хъоды кодтой. Фæлæ та æрфæлмæн уыдзысты сæ зæрдæтæ, 
банымайдзысты та дæ сæ хойыл. Æрмæст бакæс мах коммæ 
дæр, уыдоны коммæ дæр. (Кæрты тауæрдоны цæлхытыхъæр 
ссыд. Дасхан ацыд. Елбыздыхъо дзуры Бутузмæ). Ды дæр 
сывæллон нал дæ... лæджы бæрц æмбарыс... Хъæдæй иунæ- 
гæй суджы уæрдон чи æрбаласы, уый лæгыл нымад цæуы, 
æмæ, лæппу, дæ мадæн бамбарын кæн, цы бынаты ис, уыцы 
бынат сылгоймаджы худинаг кæнæн бынат кæй у æмæ дзы 
хъуамæ йæхи рахицæн кæна. 
Б у т у з. Ныртæккæ ахæм рæстæг нал у, баба. Иубон мын 
фæскомцæдисы æмбырды дæр афтæ загътой, дæ мад, дам, 
у сæрибар адæймаг æмæ цы фæндагыл цæуы, уырдыгæй йæ 
раздахын никæйы бон у, йæхи куынæ фæнда, уæд. 
Е л б ы з д ы х ъ о. Хорз, мæ хур, хорз. Хорз сæрибар уын 
радтой æмæ йыл хæцут фидар. Хорз сæрибæр фæндагыл уæ 
сарæзтой æмæ йыл цæугæут кæронмæ. Фæлæ уæ, дуне чи 
сфæлдыста, уыцы иунæг Хуыцау ма сразы уæд, мах, æппæт 
дыууæ мыггагæй дæр, адæмы цæсты чи бафтыдта. 
Дасхан æрбацыд æмæ та йæ фыццаг бынаты слæууыд. 
Б у т у з. Хæринаг дзы ницы ис, нана? 
Е л б ы з д ы х ъ о. Зонут уæдæ, æрвадæлтæ уын кæй нал 
ис, уый! 
Б у т у з. Æмæ æнæуый дæр арахъ нал скæндзыстæм, 
арахъ нуазынмæ хæстæджытæ нын уыдыстут, æмæ... 
Е л б ы з д ы х ъ о. Æгьгьæд дзур зæгъын æз, къæбæда! 
Уæдæ, чындз, кæд хуыздæр дзуапп нæ дæттыс, уæд дын 
мæнæ мæ фæстаг ныхас: мыггаг дæ курæг сты æмæ Нузал- 
тæй дæхи мауал хон! (Фæдуарæдде). 
Д а с х а н (Бутузы æрбахъæбыс кодта). Цы кодтам, лæп- 
пу, цæмæн нæм лæбурынц алырдыгæй? Цæуылнæ нæ ныу- 
уадзынц цæрын? (Æрбацыд Темыр.) Æгас цу, Темыр. 
178 

Темыр æнæ дзургæйæ æрбадтис бандоныл, йæ маст тыххæй 
уромгæйæ иу дзæвгар рæстæг зæхмæ йæ дыууæ къахы æхсæнмæ 
æдзынæг фæкаст. 
Т е м ы р. Лæппу, уыцы бæх ауыгьдæй цæмæн лæууы? 
(Бутуз ауад ксертмæ. Темыр паузæйы фсестсе). Цæй, ныр дæм 
дарддæр цы хуыздæр зонды хатт ис, цытæ ныл айхъуысын 
кодтай, уыдон дæм æгьгьæд нæма кæсынц æмæ рацæуын- 
мæ нæма хъавыс уыцы бынатæй, æви куыд хъуыды кæныс? 
Цалынмæ ныл ноджыдæр истытæ æрæмысой адæм, уæдмæ 
дзы дæхи райсинаг дæ, æви нæ? 
Д а с х а н. Æз уыцы бынатмæ бацыдтæн кадджынæй 
æмæ дзы фæстæмæ дæр æгадæй нал раздæхдзынæн удæ- 
гасæй. 
Т е м ы р. Нал раздæхдзынæ æмæ дæ тыххæй ничи раздæ- 
хын кæндзæн, фæлæ... Цы кодтам Хуыцауæн, цæмæн нын 
æвзарын кæны ацы зындзинæдтæ?! Мах тугæй куы нæ дæ 
ды, æппæт мыггагæй нæм ахæм куы никуы уыдис, уæд 
цæмæн цæуы дæ худинаг махмæ? Цæмæн ары мæнмæ фи- 
диссаг Темболат? Куыд амара лæг йæхи, æндæр хаттæй- 
хатт сæрра вæййын, мæхи амарынмæ рахъавын... Фæхуди- 
наг стæм, фæлæ ма дæ уæддæр курæг стæм æмæ дæхи райс 
уыцы бынатæй. Цæй, цы мын зæгъыс? 
Д а с х а н. Æз дын мæ дзуапп загътон. 
Т е м ы р. Уый дæ фæстаг ныхас у? 
Д а с х а н. О! 
Т е м ы р. Гъемæ уæдæ хорз. Фæлæ мæнæ цы иунæгæн 
бадыс, ууыл дын исты куы æрцæуа, искуы дæ мадызæнæ- 
джы сæр куы бахъæуа, уæд-иу дзæгъæлы мауал æрæмыс де 
’фсымæрты. (Дуар йсе фседыл ныггуыпп кодта семæ ацыд). 
Д а с х а н (сывæллонау сынтæгыл дселгоммæ серхаудта, йсе 
щвсгом базы бын атъыста семæ ныббогь-богъ кодта). Цы кæнон, 
нана?! Куыд ма акæнон, бирæгьтæ мæ хæргæ куы кæнынц, 
уæд? Мæ сæрæн куы ницы зонын, уæд мæм кæцæй кастис 
ацы фыдбылыз?! Куыд ма цæрон афтæмæй! Ме ’фсымæртæ 
мыл хъоды куы бакодтой, мæ сидзæртæн æрвад куы нал 
баззад... Кæннод нырмæ та цы федтон мæ царды дзæбæх- 
дзинадæй? Ницы! Зын бонтæ, маст, тухитæ, фæрæзтæ, æф- 
хæрд, мæгуыры æгад цард. Нал! Нал ис æгадæй фæстæмæ 
уыцы цъымарамæ ныххизæн! Нал... Размæ фæндаг та мæ- 
нæн куы нал ис ахæм номимæ! Фæлтау... фæлтау мæлæт! 
(Хæдзары къуымты скатай.) Кæмдæр мæм æхсæны хотых- 
тæй цыдæртæ куы уыди... (Сынтседжы бынмсе бавнæлдта. 
Æрбацыд Бутуз. Дасхан йсехи ницыгсенсег акодта). 
179 

Б у т у з. Бафснайдтон сæ... 
Д а с х а н. Цу-ма, лæппу, Зурмаханмæ бауай æмæ уыцы 
чызджыты нæхимæ ракæн. 
Б у т у з. Ныртæккæ. (Ацыд). 
Дасхан сынтæджы бынæй райста голладжы зæронд, сындæггай йæ 
райхæлдта, систа дзы ливор, сынтæгмæ хæстæг æрлæууыд, ливоры 
дзых йæ фæтæн тæрныхмæ сарæзта, исдуг ныджджих, стæй къух 
сындæггай дæлæмæ-дæлæмæ цæуын райдыдта. 
Д а с х а н. Цы ми кæнын ай! Бынтондæр мæ зонд куы 
фæцыди. Æмæ уæд мæ мæгуыр сидзæрты та кæмæн ныууадз- 
дзынæн? Бынтон æвæгæсæй мын куы аззайдзысты. Æмæ мæ 
бирæ бæллицтæ та? Кæронмæ кæй нæма ахæццæ кодтон, 
мæ уыцы бирæ хъуыдцæгтæ та? Адæм мыл цы æрæмысыдыс- 
ты, уымæй ноджы худинагдæр ми куы фæцæй кодтон! Нæ! 
Нæ! Дасхан, размæ цæуынæй хуыздæр хос дын нæй! Кæд 
дын бирæтæ дæ ных фæстæмæ хойынц, уæдцæр дæ цæсты- 
тæ фæцъынд кæн æмæ се ’хсæнты размæ абырс! Æндæр 
фæндаг дын нæй! 
Уынгæй æрбайхъуыст адæмы хъæлæба, стæй Темыры хъæлæс. 
Т е м ы р ы х ъ æ л æ с. Æз та дын афтæ зæгьын æмæ, 
Хату, уыцы ауæдз раст хахгонд нæу! 
Адæмы дзолгьо-молгьо, стæй Хатуйы хъæлæс. 
Хатуйы хъæлæс. Мемæ дзурыны бæсты уал ацу 
æмæ дæ хойы адæмы бынæй скъах! Кæд ын йæхимæ нæ 
уæндыс, уæд та йын мæнæ йæ къæбылаты бафæрс. 
Дасхан исдуг сагьдауæй аззад, стæй фестъæлфыд, дамбаца 
сынтæгмæ баппæрста. 
Д а с х а н. Мæ хъæбултæ! (Фæдуарæдде). 
Æрбайхъуыст та адæмы хъæлæба. Хæдзары фæмидæг Темыр. Сын- 
тæджы раз голлагæй фелвæста топп, ахъахъхъæдта фæйнæрдæм, 
рудзынгæй акаст æмæ ауыдта Дасханы. Рудзынгæй æддæмæ иу 
дард фæкодта топп, фæлæ цыдæр ахъуыды кодта æмæ йæ æру- 
агъта фæстæмæ. Дыккаг дард та йæ фæкодта рудзынгæй, æмæ 
фæцыд гæрах. 
Д а с х а н (кæртæй.) Кæмæн цы кодтон? Чи мæ амардта?! 
Темыр рудзынгæй агæпп кодта. Райхъуыст адæмы хъæлæба, 
сывæллæтты цъæхахст. Рухс ахуыссыд. 
Æм бæрзæн 
180 

Æмбæрзæны размæ та, райдианы куыд лæууыдысты, 
афтæ саукæронджын тырысатимæ лæууынц адæм. 
X ъ ы л ц ы х ъ о. Уæдæ чи у не знаг? Кæмæ бацамонæм? 
Хæст цæуы дыууæ къласы астæу карзæй... Хæст цæуы дыууæ 
царды цæджы æхсæн æнауæрдонæй. Пайдагонд цæуынц алы- 
хуызон хотыхтæ дæр уыцы хæсты. Бирæтæ сылгоймагмæ са- 
хуыр сты хуыссæн дарæсы цæстæй кæсын. Уыцы цæстæнгас 
спайда кодта кълассон знаг йæ тохы фадæттæн æмæ нын 
айста нæ хуыздæр æмбалы нæ фидар рæнхъытæй. Нал ис 
Дасхан. Фæлæ йæ фыццаг къахдзæфæй равдыста бирæтæн, 
сылгоймаг хъаруджын кусæг кæй у, уый. Дасхан мард фæ- 
цис, фæлæ йæ бынаты балæудзæнис мингай сылгоймæгтæ. 
Дасханæн йæ фыццагдæр хъуыдытæй иу уыд сылгоймæгты 
къорд саразын. Уыцы къорд æрцæудзæн арæзт. Цы сывæл- 
лæтты рæвдауæн сарæзта, уый хуынд æрцæудзæн йæ номыл. 
Сæрибары сырх тырысайы бын фæмардис æмæ йын 
ацы тырыса хъæуы сылгоймæгтæ ныссадздзысты йæ цыр- 
тыл, йæ хъуыдытæ йын кæронмæ кæй ахæсдзысты, уый 
нысанæн! 
Музыкæ 
1968 аз 

ХАН ÆМÆ ИÆ ФЫРТ 
ИуархаОдон драмæ 
(М. Горькийы радзырдмæ гæсгæ) 
АРХАИДЖЫТÆ: 
Мосолаймæ Эль Асваб - хан 
ТолаикАлгалла - йæ фырт 
Хъазахъхъагчызг - уацайраг 
Уазджытæ, фæсдзæуинтæ, 
хæстонтæ 
Архайд цæуы Хъырымы. 
Фыццагныв 
Мæсыг денджызы былгæрон. Мæсыгæй асинтæ донмæ. Хъуысы 
уылæнты уынæр, хатгай — цъиуты цъыбар-цъыбур. Асинтыл 
бады х а н æмæ хъусы. Уымæй чысыл дæлдæр, йæ къухы 
фæндыр, афтæмæй зары ч ы з г. 
Ч ы з г (зары). Уыдис Хъырымы хан, 
Цытджын æмæ уæздан - 
Мосолаймæ Эль Асваб. 
Уый уарзын куыд зыдта, 
Куыд-иу мæ рæвдыдта, 
Мæхи Мосолаймæ, 
Мæхи Эль Асваб. 
X а н. О ме стыр цин! 
Ч ы з г. Мæ зынгзæрдæ цæргæс! 
X а н. Мæ урс бæлон! Мæ амонды ыстьалы! 
Æрцу-ма тагъд мæ хъæбысмæ! 
Ч ы з г. Тæхын! 
Хъæбыс кæнынц. 
X а н. О ме Скæнæг, куыд тыхджын у мæ уарзт! 
Уадз афтæ тыхджын уарзæд уый дæр мæн! 
182 

Ч ы з г. Уый циу? Æви... гуырысхо мыл кæныс? 
X а н. Нæ, нæ, фæлæ... тæрсын... зæронд дæн æз... 
Ч ы з г. Мæ царды цин, мæ зæрдæйы уидаг! 
Сылгоймæгтæ лæвар кæнынц сæ уарзт, 
Æхсызгондæр кæй рæвдыд вæййы, уымæн, 
Йæ сæр уæд урс, йæ цæсгом та — æнцъылд... 
Йæ хъаруйæ рæсугъд у лæг, йæ ныфсæй, 
Сырх уадултæ ’мæ буары хъæдæй нæ! 
Дæ гаремы æртæ сæдæ чызджы — 
Æнувыд ысты се ’ппæт дæр дæуыл... 
X а н. О, чи зоны, фæлæ мæн та хъæуынц 
Дæ судзгæ пъа, дæ хъæбыстæ, дæ цин! 
Æз ацы мæсыг сарæзтон дæуæн! 
Æрцауындзæг цъæх айнæджы кæрон, 
Йæ быны та æгæрон денджыз ис, 
Сæдæ хъæлæсæй абухы, нæры. 
Йæ мидæг ис, цыдæриддæр хъæуы, 
Цæмæй мæ уарзт зæрдæрухсæй цæра 
Æмæ йæ тæмæн ма мынæг кæна: 
Хæринæгтæн сæ адджындæртæ, нозт, 
Зынаргъ дуртæ, сызгьæринтæ, хъуымæцтæ, 
Фæндырдзæгьдæг, рæсугьд зараг мæргьтæ. 
Ч ы з г. Мæсыг? Нæ, нæ, уый амонды къуым у! 
Æнкъарæнты æнæбын цад, æхсæрдзæн! 
Уым ферох кæнын, уацайраг кæй дæн, 
Дæ уаты нæ, дæ гаремы кæй цæрын. 
Уым нал фæмысын райгуырæн бæстæ, 
Нæ тыгьд быдыртæ, не ’гæрон фæзтæ, 
Мæ ныййарджытæ, м’ адæмы, мæ хъæстæ, 
Днепр-дон, нæ сахартæ, нæ хъæутæ, 
Сæрибаруарзаг хъазахъхъæгты зард, 
Сæ цæхæркалгæ алæмæттаг кафт. 
Кæддæр бонты цыдæриддæр уыдис,- 
Æрмæстдæр ды, мæ зынгзæрдæ цæргæс! 
Хан. О, адджын уысм! Куы вæййæм иумæ ам, 
Æрмæстдæр мæм гье уæд фæхуды цард 
Йæ мидбылты, æмæ фæлидзынц дард 
Мæ хъизæмайраг сагьæстæ, мæ маст. 
Æрмæстдæр ам æрбайрох кæнын æз 
Мæ катайтæ, мæ бирæ азты уæз. 
Зæгь-ма мын ныр, мæ гыццыл хъазахъхъаг, 
Уæд чи у ам нæ дыууæйæ уацайраг? 
183 

Ч ы з г. Æнæмæнг æз! 
Хан. Нæ, нæ, мæхæдæг æз! 
Ч ы з г. Нæ дыууæ дæр! 
X а н. Мæ царды ’нцой, мæ хур! 
(Æрбайхъуыст уадындзты уасын, барабанты гыбар-гыбур, 
хъæлæба, хъæртæ. Æрбахæстæг бæхты къæхты хъæр, стæй 
æрбазгьордта хæстон лæг, йæ зонгуытыл æрхауд.) 
Цæй, хъусын дæм, цы хабар у, цы ’рцыд? 
X æ с т о н. О не стыр хан, æрбацæуы дæ фырт! 
Æрбацæуы хъæбатыр Алгалла! 
Æрбакæны та уацайрæгтæ, фос, 
Æрбахæссы та дун-дунетæ мулк! 
X а н. Æрбаздæхти мæ хъæбатыр цæргæс 
Сæрæгасæй! Уæлахизхæссæгæй! 
Йæ размæ тагъд! Фидиуæгæн зæгъут: 
Бæрæгбонмæ, уæлахизы кадæн! 
(Хæстон лæг азгъордта. Чызгæн.) 
Нæ мæсыгмæ уал айс ды дæр дæхи, 
Фæстæдæр дæм фæзындзынæн æз дæр. 
Ч ы з г. Фæтагьд-иу кæн. Æнхъæлмæ дæм кæсын! 
Ацыдысты фæйнæрдæм. 
Дыккагныв 
Фæз хан ы галуаны раз. Дардæй хъуысы фидиуæджы 
хъæр, стæй разынд йæхæдæг дæр. 
Ф и д и у æ г. Гъей, ног хабармæ байхъусут, е-гъей! 
Нæ цытджын ханы бардзырдмæ гæсгæ 
Æрбамбырд ут нæ хъазæн фæзмæ тагъд 
Бæрæгбонмæ уæлахизы кадæн! 
Ацыд. 
Алырдыгæй хъуысы бирæ адæмы хъæлæба. Бæрæг у, 
хæрзæввахс кæмдæр куывды кæй бадынц, уый. 
Райхъуысынц сидтытæ, хъæртæ, арфæйы ныхæстæ. 
X ъ æ л æ с (фæссценæйæ). Цæрæд æнусмæ номдзыд Ал- 
галла! 
А д æ м (фæссценæйæ). Цæрæд æнусмæ ханы фырт, цæ- 
рæд! 
184 

Рæстæгæй-рæстæгмæ разгьорынц хъазгæ æмæ худгæ æрыгон 
тæтæйрæгтæ, стæй фæаууон вæййынц. Мæнæ кардæй хæцгæ 
рацыдысты дыууæ лæппуйы. Чысыл афæстиат сты, стæй 
аивгьуыдтой иннæрдæм. Фæзындысты æндæр дыууæ х æ с т о н 
л æ п п у й ы. 
1-а г л æ п п у. Æрдынæй-ма, цæй, бавзарæм, уæдæ! 
2-а г л æ п п у. Цæй, бавзарæм! Уацайраджы æхсгæ! 
1-а г л æ п п у. Кæс-ма йæм, кæс! (Фат суагъта.) 
Адæм схудтысты. 
2-а г л æ п п у. Фæхудинаг дæ! 
1-а г л æ п п у (æрбамæсты). Ехх! 
2-а г л æ п п у. Кæсут-мæ йын йæ рахиз цæстмæ ныр! 
Фат суагьта. 
Райхъуыст разыйы хъæртæ. 
1-а г л æ п п у. Гъе уый дын лæг, гье уый! 
Фыццаг лæппу йе ’рдын фехста æмæ алыгьд. 
2-а г л æ п п у (систа сердын). Фæлæуу, кæдæм?! (Азгъор- 
дта йæ фæдыл). 
X ъ æ л æ с (фæссценæйæ). Æнустæм кад хан æмæ йæ 
фыртæн! 
А д æ м (фæссценæйæ). Æнустæм кад! Æнустæм кад! 
Цæрæнт! 
X ъ æ л æ с (фæссценæйæ). Фæндаг! Фæндаг 
уæлахизхæссæгæн! 
Рацыдысты х а н æмæ йæ ф ы р т, сæ фæдыл ц а л д æ р 
х æ с т о н ы. 
X а н (фæссценæмæ). Мæ уазджытæ! Мæ фæлтæрд æмбæлтгæ! 
Мæ иузæрдыг, мæ хъæбатыр бектæ, 
Мæ мырзæтæ, ’мæ иннæ уæздæттæ, 
Нæ кæстæртæ, нæ хъæбатыр хæстонтæ, 
Хъырымы иннæ намысджын лæгтæ, 
Мæ иузæрдыг уарзон æмбæстæгтæ, 
Хуыцауы хорзæх уе ’ппæты дæр уæд, 
Æгайтма мын цин кæнут мæ фыртыл! 
1-а г х æ с т о н. Æнустæм нын æнæнизæй цæрæд 
Цытджын æмæ хъæбатыр Алгалла! 
185 

Хъуысы адæмы хъæлæба, цины хъæртæ. 
Хан. Сымах æмæ йæ зæххы аккаг уæд! 
1-а г х æ с т о н.Уыдзæн, уыдзæн! Ныридæгæн дæр у! 
Нæ фыдгултæ æмризæджы куы ризынц, 
Йæ койæ дæр æрвгæрæтты куы лидзынц. 
2-а г х æ с т о н. Йæ тых, йæ хъару, йе ’хсары хабар 
Нæ бæстæн - ныфс, нæ фыдгултæн та — азар! 
X а н. Бузныг, ме ’рдхæрдтæ, хорз хъæбул мын у: 
Тыхджын, сæрæн, ныфсхаст æмæ хæрзконд. 
Сæрыстыр дæн йæ бирæ сгуыхтытæй. 
1-а г х æ с т о н.Мæнæ та ног хæстон балцæй æрцыд, 
Æрхаста нын уæлахиз æмæ цыт. 
2-а г х æ с т о н (фæссценсемæ). Уæлахизхæссæг 
Алгаллайæн кад! 
А д æ м (фæссценæйæ). Æнусмæ кад уæлахизхæссæгæн! 
X а н. Табу дын уæд, о не скæнæг Хуыцау! 
Ныссагьтай мын мæ удæгасæй цырт, 
Мæ байзæдцаг! Ныридæгæн уынын 
Дæ сурæты æрыгонæй мæхи. 
Æрбалæууыди ме ’взонг цард мæ зæрдыл... 
Мæ сахъ фæдон, мæ цæхæрцæст хъæбул, 
Мæ риумæ, цæй, дæ фæллад сæр æрхæсс 
Æмæ мын зæгъ, цы дæ хъæуы лæварæн! 
Æрмæст æй зæгъ æмæ мын айс мæ уд дæр! 
Алгалла. Оме стыр фыд! Æз уый аккаг нæ дæн, 
Æмæ мын ды хæрзиуджытæ дæттай... 
X а н. Æгьгьæд, æгьгьæд! Нæ зæгьыс раст, 
мæ хур! 
Ау, уый та куыд?! Фæтæхыс фатау ды 
Уæрæсейы æнæкæрон быдыртыл, 
Æрхæссыс бирæ мулк æмæ хæзна, 
Æрбакæныс уацайрæгтæ ’мæ фос, 
Ныууадзыс уым та хъарджытæ ’мæ ниуд, 
Цæфтæ, мæрдтæ, æртхутæг æмæ туг. 
Куыд нæ дæ уæд хæрзиуджыты аккаг? 
А л г а л л а. Мæ фыд... 
X а н. Нæ, нæ, æрбайхъус мæм дзæбæх. 
Уый раджы уыд, мæнæ ацы кард кæддæр 
Мæ фыд ыстыдта иу ханы къухтæй 
Æвирхъау, карз, лæгæй лæгмæ хæсты, 
186 

Сæрыстырæй йæ фарнимæ фæдардта. 
Гъе стæй мын æй раст ахæм бон куы радта... 
Фæхастон æй цытимæ. Ныр дæуæн 
Лæвар кæнын мæ болат хæстон кард. 
Уырны мæ: ды кæй дардзынæ бæрзонд 
Раст абонау мæ лæварæн йæ кад. 
А л г а л л а. Хæрын дын ард Хуыцауы раз, мæ фыд! 
Æвдисæн та мын ацы дзыллæ уæнт! 
О, намысджын мæлæтхæссæг хотых! 
Æфтаудзæни кæддæриддæр хæсты 
Уый ме ’хсарыл æхсар, мæ тыхыл - тых! 
Цæхæртæ калдзæн не знæгты сæрмæ. 
Хæсдзæн мæлæт нæ фыдгултæн æдзух, 
Нæхицæн та уæлахиз æмæ цыт! 
X а н. Куы нал уынон сызгьæрин хур цæстæй, 
Куы ахицæн уа а зæххыл мæ балц - 
Цæрдзæн мæ фырты цардимæ мæ уд, 
Цæудзæн мæ фырты дадзинты мæ туг. 
Табу дын уæд, о не скæнæг Хуыцау! 
Табу дын уæд, Мæхæмæт пехуымпар! 
Гъей, рахæссут мын ноджыдæр-ма сæн, 
Мæ цинæн нал ис ацы бон кæрон. 
Зæгь мын ды та, мæ цæугæ мæсыг, цæй, 
Лæварæн ма цы райсдзынæ мæнæй!? 
(Алгалпа ницы дзуры.) 
Кæрон сын нæй мæ зæххытæн мæнæн, 
Мæ фосрæгьæуттæн банымайæн нæй! 
Æнæнымæц мæ араббаг бæхтæ, 
Мæ алы бæстæй тард уацайрæгтæ... 
Цæй, равзар дзы, мæ царды рухс, Толайк, 
Дæ зæрдæйæн æхсызгондæр цы уыдзæн! 
(Алгалла ницы дзуры.) 
Уæд та цæй айс сызгьæрин, мулк, хæзнатæ, 
Уæд та мын айс мæ галуантæ, мæ бынтæ! 
Кæннод мын айс мæ паддзахад, мæ фырт, 
Хуыцау æвдисæн, разы у дæ фыд! 
(Алгалла ницы дзуры.) 
Мæ гаремы æртæсæдæ чызджы 
Сты уалдзыгон рæсугьд дидинтау раст... 
Цæй, равзар сын сæ дзæбæхдæры ды, 
Йе се ’ппæт дæр дæ сæрыл хаст фæуæнт! 
А л г а л л а. Мæ падцзах фыд! Мæ зæххон пехуымпар! 
О, радт мын уæдæ хъазахъхъаг чызджы! 
187 

X а н (исдуг аджих, паузæйы фæстæ). Цæй, хорз... куы 
фæуа куывд... акæн-иу æй уæд... 
Алгалла фырцинæй йæ мидбынат ныззылд. Фæхъæр кодта, 
скафыд, стæй фæлæууыд. 
А л г а л л а. О, зонын æй, цы мын кæныс лæвар... 
Цы ратыдтай дæ зæрдæйæ, мæ фыд! 
0 ханты хан, æмбарын æй бæлвырд! 
Дæ фæсдзæуин, дæ цагьайраг дæн æз... 
Дæ сæрвæлтау куы бахъæуа мæ туг - 
Æртахгай уæд мæ дадзинтæй тæдзæд! 
О, ссæдз марды куы акæнин дæ бæсты! 
Хан. Нæ, нæ, Хуыцау дæ бахизæд, лæпгту... 
(Паузæйы фæстæ.) 
Зæронд дæн æз, мæ бонтæ сты нымад, 
’Мæ бонæй-бон мынæг кæны мæ цард, 
Кæддæрау риуы нал судзы цæхæр, 
Зæронд зæрдæйы ахуыссыди арт... 
Мæ иунæг рухс ма уыцы чызг уыди, 
Йæ цинтæ ’мæ йæ адджын барæвдыд... 
Ау, афтæ тынг дæ бахъуыдис, Толайк? 
(Алгалла ницы дзуры. Фæзынд уырыссаг 
чызг, фехъуыста сын сæ ныхас æмæ 
йогхи бааууон кодта.) 
Уый зоны мæн, æнæхин у йæ уарзт... 
Фæлæ йæ ныр куы байсай ды мæнæй, 
Зæрондæй ма уæд чи бауарздзæн мæн? 
(Алгалпа ницы дзуры.) 
Куыд цæрдзынæн, куы зонон уый, зæгьгæ, 
Кæныс хъæбыстæ уыцы чызгæн ды 
Æмæ дын уый дæр, адджын худт кæнгæ, 
Мæн чи уыд, уыцы судзгæ пъа дæтты... 
Нæ, нæ, Толайк! Мæ хъæбул! Алгалла?! 
А л г а л л а. Нæй «фыд», «хъæбул» сылгоймаджы 
раз, нæй! 
X а н. 0, раст зæгьыс, сылгоймаджы раз мах 
Нæлгоймæгтæ стæм не ’ппæт дæр æрмæст... 
Кæй ма хъæуын? Цæмæн ма у мæ цард? 
Мæ рагон цæфтæ байгом уæнт фæлтау, 
Лæдæрсæд дзы цыхцырæгæй мæ туг, 
Кæд ацы ’хсæв æрæнцаид мæ уд... 
А л г а л л а. Æз рагæй уарзын уыцы чызджы тынг... 
188 

X а н. О, зонын æй. Стæй ноджы зонын хорз, 
Йæхæдæг дæ кæй нæ уарзы, уый дæр. 
А л г а л л а. Йæ коймæ дæр фæцæйтоны мæ зæрдæ! 
X а н. Зæронд зæрдæ цæмæй дзаг у, уæдæ?! 
А л г а л л а. О, раст мын уыдис моллойы ныхас: 
Сылгоймаг, дам, фыдбылыз у лæгæн... 
X а н. Нæ вæййы зонд зæрдæйы риссæн хос. 
А л г а л л а. Кæрæдзийæн фæтæригьæд кæнæм. 
Амарæм æй... 
X а н (æнкьардæй бакаст йæ фыртмæ). 
Дæхи фылдæр уарзыс 
Уымæй дæр, стæй мæнæ дæ фыдæй дæр... 
А л г а л л а. Разы. Фæлæ... ды дæр, мæ фыд... 
X а н. Æз дæр. 
А л г а л л а. Цæй, куыд, уæдæ, амарæм æй, æви?.. 
X а н. Нæу, бамбар мæ, йæ радтын нæу мæ бон! 
А л г а л л а. Мæн бон дæр нал у хъизæмар кæнын. 
Мæ зæрдæ мын дæхи къухтæй стон, 
Кæннод æй радт... 
X а н. Фæлтау мæлæт! 
А л г а л л а. Цом! 
X а н. Цом! 
Уацайраг чызг (тарст хъæр фæкодта, стæй рацыд 
йе ’мбæхсæн бынатæй). 
Уæ иуы дæр, уæ иннæйы дæр нæ! 
У раст уæ фæнд! О, афтæ хъуамæ уа 
Сæ уынаффæ тыхджынзæрдæ лæгтæн. 
Æртыккаг ныв 
Бæрзонд къæдзæх денджызы был. Йæ быны æрлæууыдысты х а н, 
йæ ф ы р т æмæ уацайраг чызг. 
А л г а л л а (чызгæн). Тæрсыс? 
Ч ы з г. Нæ, нæ! 
А л г а л л а. Цом ахæссон дæ æз. 
Чызг ацамыдта, нæ, зæгьгæ. 
189 

X а н. Уæд та дын æз кæд фенцондæр кæнин 
Дæ фæстаг балц, мæ урсбазыр бæлон. 
Йæ къухтæ йæм бадаргь кодта. Чызг йе ’фцæджы ныттыхст. 
Ч ы з г. Мæ цæхæрцæст, мæ рухс фын, ме стыр цин, 
Ды зоныс... О, куыд тыхджын у мæ уарзт... 
Фæлæ мæ амонд ахуыссыд, фæци. 
Фыд æмæ фырт ызнæгтæ уой? 0, нæ! 
Цæрут, фыццагау, адджынæй, фæрнæй, 
Сымах ыстырдæр хъуыддæгтæн хъæут, 
Уæ паддзахад, уæ адæмы ныфсæн. 
Нæ хъæуы ’нкъард... Хæрзбон, мæ удæнцой. 
X а н. Кæдæм тæхыс, мæ булæмаргъ, кæдæм? 
Йæ зарджытæй ма чи рæвдаудзæн мæн? 
(Фелвæста йсе æмæ йæ фæхæссы къæдэæхмæ.) 
А л г а л л а. Фæлæуу, æз разæй ацæуон, кæннод 
Тæрсын... мыййаг... куы дæ ныццæвон 
кардæй. 
X а н. Цæугæ, цæугæ, ныббарæд дын Хуыцау, 
Дæ фыд дын æй ныххатыр кæндзæни. 
Æз бавзæрстон, циу уарзондзинад, уый. 
(Къæдэæхмæ ссыдысты. Ханæруагыпа чызджы.) 
Хæрзбон... 
Ч ы з г. Хæрзбон... Мæнæ ис сау денджыз... 
/Былгæронмæ бацыд, донмæ кæсы.) 
Иæ уылæнтæ къæдзæхы бын хъæрзынц... 
Уым талынг у... уым уазал... Нæу мæ бон! 
Аппарут мæ! 
Алгалла йæм бадаргь кодта йæ къухтæ. Ныккæрзыдта æмæ аздæхт. 
Хан систа чызджы, йæ риумæ йæ ’рбалхъывта, ныбба йын кодта 
æмæ йæ фехста донмæ. Алгалла базгьордта былмæ, 
исдуг кæсгæ аззад. 
А л г а л л а. Æрмæстдæр ниуы фурд... 
Нæдæр йæ тарст хъæр райхъуысти, нæдæр 
Йæ донмæ хаугæ-хауыны уынæр. 
(Йæ цæсгом бамбæрзта йæ къухтæй.) 
Цæй, цом, мæ фыд. 
X а н (исдуг цæмæдæр хъусгæйæ ныджджих). 
Фæлæуу! 
А л г а л л а. Цæй цом! 
X а н. Цæуæм!.. 
190 

Фæлæуу, чысыл фæгæдзæ кæн, Толайк... 
А л г а л л а (паузæйы фæстæ). 
Цом. 
X а н. Цом. Фæлæ... кæдæм цæуын... цæмæн? 
Куы мын фæхæссы ингæнмæ мæ уд... 
Зæрондæй ма кæй хъæуын æз, зæгь-ма?! 
Æмæ дæ иугæр ничи уарзы, уæд... 
Цæмæн ма у уæд афтæмæй дæ цард?! 
Алгалла. Оме стыр фыд, дæ паддзахад, дæ кад... 
X а н. 0, радт мын цæй йæ иунæг пъа æрмæст 
Æмæ фæуæнт, кæй загътай, уыдон дæу! 
Уыдæттæ сты æнæуд æмæ мард, 
Æрмæстдæр уарзт у удæгас хæзна! 
Цы у йæ цард æнæ уарзтæй лæгæн? 
Мæгуыр у тынг, тæригъæддаг, гæвзыкк... 
Хæрзбон, мæ фырт, Хуыцауы хорзæх уæд 
Дæ царды дæу, ахъаз-иу дын кæнæд! 
А л г а л л а. Мæ фыд... (Уромы йæ.) 
X а н. Ысуадз! 
А л г а л л а. Хуыцау... 
X а н. ^ Уый зоны ’ппæт... 
(Йæхи былæй аппæрста.) 
А л г а л л а (бирæ фсгкаст фурдмæ). 
О не Скæнæг, æз курæг дæн дæуæй: 
Мæнæн дæр ахæм фидар зæрдæ радт! 
(Паузæйы фæстсе.) 
Гъе афтæ фесæфт ханты цытджындæр — 
Номдзыд Мосолаймæ Эль Асваб. 
Йæ фæстæ та Хъырымы хан ыссис. 
Йæ уарзон фырт хъæбатыр Алгалла. 
Æм бæрзæн 

ФЫДЫ ФÆДЗÆХСТ 
Бесаты Тазейы радзырды мотивтæм гæсгæ 
АРХАЙДЖЫТÆ: 
Ц о л а - ацæргæ лæг, хъомгæс 
М е р е т - Цолайы ус, уый дæр ацæргæ 
Г е т æ - сæ фырт, 10-аздзыд 
Гуыдзан- хъæуы бонджынтæй 
Урсвардион афицер 
Фыццаг урсгвардион 
Дыккаг урсгвардион 
Архайд цæуы Цæгат Ирыстоны хъæутæй иуы, 1919 азы. 
Фыццагныв 
Уалдзæг. Хъомхизæн сæрвæттæ. Хатгай æрбайхъуысы куыйты 
рæйын æмæ иугай гæрæхтæ. Бæрæг у, хъæу хæстæг кæй у, уый. 
Ц о л а æнкъардæй лæууы къæдзæхы тигъыл æмæ æдзынæг 
кæсы хъæуы ’рдæм. 
Ц о л а (сабыргай базарыд). 
Дзауы уæрдæттæ 
Тулгæ нал кæнынц, гъей! 
Мæхæн не ’лдæрттæ 
Худгсе нал кæнынц, гъей! 
(Фæрсырдæм акаст.) Хе, хе! Кæдæм, дæ хицауы мардæн дæ 
аргæвдой! Хе! (Дур сехсы, æхситт кæны, стсей та ногæй хъæуы 
’рдсем кæсы.) Чи уа уыцы сылгоймаг? Йе змæлдтытæм гæс- 
гæ нæхионы хуызæн у, фæлæ цæмæн хъуамæ ссæуа ацафон 
ардæм, изæр куы у ныр? Мацы бæллæх та саразæнт уыцы 
фыдбоны адæм? Иарæппын æллæх, кæдæй-уæдæй махмæ 
дæр цыдæр амонд æркаст æмæ та не ’ккой абадтысты! (Та- 
лиуырдыгæй цыдæр ауыдта.) Хе, хе! Фæцæуы та уæддæр... Хе! 
(Азгъордта хьæртæ æмæ æхситтытæгæнгæ, сербаздсехт семæ 
192 

та фæндагмæ кæсы.) Цы фæци, цы?.. Ададжы фæаууон. 
Æ-æ, дæлæ... Уый у. Ау, æмæ иунæгæй цæмæн рацыдаид? 
Сывæллæттæй искæй куыд нæ амбал кодта? Æви?.. (Аджих.) 
Æви уыдоныл исты ’рцыд, мыййаг? 
Г е т æ (фæсценæйæ райхъуыст йæ зарæг). 
Дзауы уæрдæттæ 
Тулгсе нал кæнынц, гъей! 
Махæн не ’лдæрттæ 
Худгæ нап ксенынц, гъей! 
Ц о л а (æхсызгон худт бакодта). Йемæ куы и, йемæ, мæ 
тугисæг дæр. Нал худынц, лæппу, нал не ’лдæрттæ æмæ 
кæд Хуыцауы бафæнда, уæд тагьд сæ худæн дзыхтæ бын- 
тондæр бамыр уыдзысты! 
Зарæг æрбахæстæг æмæ фескъуыд. 
Г е т æ (разгъордта, Цолайы хъæбысмæ йæхи баппæрста). 
Дада! 
Ц о л а. Æгас цу, дадайы тугисæг, æгас. Гъы, цы зæгь- 
дзынæ, бабайы карк? 
М е р е т æрбацыд тыхулæфтгæнгæ, дурыл æрбадт, йæ 
кæлмæрзæны кæронæй йæ хид сæрфы. 
Ц о л а (Меретæн, хъазгæмхасæн). Оу, мæнæ ма кæй 
уынын! Оу, мæнæ ма кæдæй-уæдæй нæ сауæрфыг Сатана 
йæ зæронд сæрыхицауы абæрæг кодта! Цы зæдтæ, цы дау- 
джытæ дæ схастой ардæм, Сохион? 
М е р е т. Судзгæ æнæрай уын счындæуæд уæхицæй дæр 
æмæ уæ хъуыддæгтæй дæр, дугъон бæх мæ куы нæ ацаразат, 
уæд! 
Ц о л а. Æллæх, æллæх, дæ сæрыл та пыхс куы ’рбахас- 
тай, зæронд. Чи та дæ смæсты кодта? Йæ цард кæй нал 
хъæуы? 
М е р е т. Йæ цард кæй нал хъæуы, дæу дæр уыдон сæрра 
кодтой, сау бон сыл акæна! 
Ц о л а. Гъе, гъе, гъе, Цола, фидар лæуу — тымыгъ æрба- 
цæуы... Æрыхъус-ма, не ’фсин, диссаг дын зæгъон... 
М е р е т (йæ ныхас ын исы). Диссæгтæ хъуаг нæ дæн! 
Ныууадз де ’нæсæрфат хъазæн митæ... 
Ц о л а. Гъæй, æппындæр дæ нал хъæуын æви? 
М е р е т. Уый дæу ничиуал хъæуы, цавæрдæр æнæхæ- 
дзар басяччытæй фæстæмæ, уыййеддæмæ семæ не сбæндæн 
уыдаис. 
13 Темыраты Давид 
193 

Ц о л а. Цæй... ма та райдай уыцы ныхас! Уæддæр мæ 
никуы бамбардзынæ, куыд кæсын, афтæмæй. (Гетсемсе.) 
Лæппу, марадз фосмæ уал дæ цæст фæдар. 
Г е т æ. Хорз, дада. (Азгъордта). 
Ц о л а. Цæй, цы хабар ис, цæмæ ма фезгъордтат аца- 
фон? Тагьд мæхæдæг нæ ныццыдаин? 
М е р е т. Æз дæр дæм тæргæбæхæй гъе уымæн фезгьорд- 
тон æмæ ма ныццæуай! 
Ц о л а. Цæуылнæ? Исты хабар и? 
М е р е т. Хъæу бынтондæр сызмæстой уыцы комиссары 
фæдыл. Афицер адæммæ æртхъирæн кæны, дур, дам, ду- 
рыл нал ныууадздзынæн, куы нæ йæ раттат, уæд! Ардыд 
куыйтау хæдзæрттæм лæбурынц, джигул кæнынц, фæрсынц, 
нæмынц! 
Ц о л а. Нæ йæ ссардзысты, сæхи куы ’рбамарой, уæд- 
дæр. 
М е р е т. «Нæ йæ ссардзысты...» Хæритьоны æрцахстой! 
Ц о л а. Харитъоны?! (Аджих). 
М е р е т. Абон æй, мæгуыр, æгас дзыллæйы раз сбæгь- 
нæг кодтой, æмæ йæ топпы фатæй фæнадтой, стæй йæ акод- 
той. 
Ц о л а. Кæдæм? 
М е р е т. Æмæ йын чи цы зоны? 
Ц о л а. Исты сын загьта? 
М е р е т. Æз, дам, ын ницы зонын. Æрмæст æм сæхимæ 
куы фæцæйцыдысты, уæд ма Залиханæн афæдзæхста: æн- 
хъæлдæн, дам, нæ чидæр банымыгъта, комиссар æмæ йе 
’мбæлттæн хæринаг мах кæй фæхæссæм, уый, æмæ, дам, 
дæуæй уымæ фæхабар кæнут: тагъд йæхи бафæсвæд кæнæд, 
кæннод сæ ныр уымæ дæр хъæуы... Охх-æллæх, гье, мæ зæнг- 
тæ мæ быны нал цæуынц фыртæссæй. 
Ц о л а. Ма тæрс, Сохион, ма тæрс. Арв куыд нæры, 
афтæ нæ цæвы. 
М е р е т. Мæнæ Хуыцауы диссаг! Æмæ нæ цалынмæ арв 
ныггæрах кæна, уæдмæ æнхъæлмæ кæсыс? Мæ судзгæ мæрд- 
тыстæн, дæ зонд фæцыд бынтондæр. 
Ц о л а. Еу дæ хæдзар, цæй... 
М е р е т. Ницы нæ хъуыддаг ис сæ иутимæ дæр æмæ се 
’ннæтимæ дæр! Гукк! Цыфæнды кæнæнт! Дæ мæгуыры бон 
зон æмæ мæнæ дæ хæссинæгты кой кæн. Цæмæн, цы фыд- 
былызæн сбастай дæхи уыцы партизантимæ? 
Ц о л а. Мæ хæссинæгты кой кæнын æмæ гье уымæн. Æви 
уыдон дæр цæрæнбонты кæйдæр фосы фæдыл рахау-бахау 
194 

кæной?! Нæ, Сохион, æгьгьæд фæуæд, хуыздæр цард хъуа- 
мæ феной уыдон. 
М е р е т. О, æрцæттæ дын кодтон дæлæ: хъæуы бæрæг 
астæу ауындзæн æрсагътой. Кæннод, мæгуыр, Дунетхан, мæ 
фæрстæ йын айхæлой. Æнхъæлцау кæй уыд, уымæ дæр ын 
нал фæкастысты... (Кæуы.) Уыцы тæригьæд куы нæ федтаин 
æмæ... (Кæуы). 
Ц о л а. Цы кодта? 
М е р е т. Амардтой йæ... æвирхъау мардæй. 
Ц о л а. Цæмæн? Цæй тыххæй? 
М е р е т. Дæ лæг, дам, партизан у, æмæ гье уый тыххæй! 
Ды та... адæмыл сау туг ныууарыд, фæлæ уæддæр дæумæ нæ 
хъары! 
Ц о л а. Æгæр мæм бахъардта, Сохион, æгæр! Ме уæнгты 
ахызти... У-у, тугдзых бирæгътæ! У-у, къуыбырхъустæ, фæ- 
лæуут! Бирæ уын нал бантысдзæн ныр! Бынтондæр сæрра 
стут уæ мæлæты размæ, фæлæ æгæргæнæг æгæр кæны, фæ- 
зæгъынц... А, уæууæй, мæ къабæзтæ мæ уæлæ куы уаик- 
кой. 
М е р е т. Уыдон нæ, фæлæ сымах сæрра стут уæ мæлæты 
размæ! Курын дæ, байхъус мæм иунæг ацы хатт: ныууадз, 
мæнæ лæг, ацы хъуыддаг! Ницы дзы рауайдзæн! Уæ бон 
сын кæй ницы бауыдзæн, æмæ мæгуыр адæмы Хуыцауы 
дзæгьæлы кæй цæгъдын кæнынц, уый уынгæ куы кæныс, 
уæд цæмæн æмдзæхдон кæныс семæ? Цæмæн исут Дунет- 
ханы хуызæтты тæригъæд уæхимæ? Адæм нæм туджджыны 
цæстæй ракæсдзысты, Цола. Цæмæн сафыс дæхи дæр æмæ 
мах дæр? Цæмæн мын халыс мæ къона? Чи дын фæдардзæн 
дæ сабиты, исты дыл куы ’рцæуа, уæд?! Уыдоны тыххæй 
уæддæр бафснай дæ сæр. 
Ц о л а. Гъеуый зæгьынмæ мæм фезгъордтай ардæм? 
Дзæгъæлы. «Бафснай дæ сæр»... Ау, æппын мацы уæд, мацы 
дзы рауайæд, фæлæ сын сæ митæ афтæ ныббарæм?! Æмæ 
уæд уæртæ уыцы хъомтæй мæнæй цы хъауджыдæр уыдзæн?! 
Нæ, Мерет, ацы куыйтæн цалынмæ сæ мыггаг сыскъуына, 
уæдмæ мах хуызæн мæгуыртæн рæстмæ цард нæ уыдзæн! 
Æмæ мын мæ иу цонг кæддæр æлдары куыйтæ бахсыдтой, 
фæлæ ма дзы мæрдтæм иннæмæй кæд иу-дыууæйы барви- 
тин. Æз цæуын. Хъомгæсæй уал Гетæимæ цæудзыстут. Исчи 
мæ куы фæрса, уæд-иу зæгъут, йæ мызд исынмæ ацыди, 
зæгъгæ. 
М е р е т. Цы дæ зæрды ис? 
Ц о л а. Ницы. Мæ мызд райсынæй æндæр ницы! 
195 

М е р е т. Гъемæ цу! Цу, кæд дын уыдон дæ бинонтæй 
зынаргъдæр сты, уæд! Цу, æмæ уæ иунæг кадджын Хуыцау 
кæрæдзи амæттаг фæкæнæд! 
Ц о л а. Еу дæ хæдзар... куыд нæ йæ ’мбарыс, уыдон дæр 
уазал лæгæты æххормаг, æгъуыссæгæй сæ туджы мах хуы- 
зæтты тыххæй мæцынц. Кæд мæ бинонтæ сомбон исты цард 
фæниккой, зæгъгæ! Уæд æз мæхи куыд бамбæхсон? 
М е р е т. О, дæ бинонты мæтæй мæлынц... тынг сæ 
хъæуыс! 
Ц о л а. Хъæуын сæ, хъæуын! Мæ цард-цæрæнбонты мын 
мæ туг чи фæнызта, уыдоны цæсты æгомыг кусæг фосæй 
йеддæмæ ницы ахадыдтон... А большевиччытæ та мыл сæ 
ахсджиагдæр сусæгдзинад баууæндыдысты! Лæгыл мæ ба- 
нымадтой! Кад мын скодтой! Уæд сæ куыд фæсайон?! Нæ, 
нæ, Сохион, æмбарын хъæуы уыдæттæ/ (Райхъуыст арвы 
нæрын.) Уардзæн! (Фæссценæмæ.) Лæппу! Гетæ! 
Г е т æ (фогссценæйæ). Ныртæккæ, дада. 
Ц о л а. Фезмæл, фезмæл, цæй! Цы кусы, цы? (Æввахс- 
дæр бацыд, Гетæйы ’рдæм кæсы.) Гм... ахуырмæ мондагæй 
та, мæгуыр, дуртыл цыдæртæ хæххытæ кæны. 
М е р е т. Хæххытæ нæ, фæлæ йын, мæ мадыстæн, иуахæ- 
мы йæ къубал стондзынæн уымæн дæр. 
Ц о л а. Цы дын кодта уый та? 
М е р е т. Йæ фырфыдуагæй зæхх хуынчъытæ кæны 
æмæ гъеуый! Адæмы уайдзæфтæй мæ сæрæн нал дæн æмæ 
гъеуый! 
Цола. Омæ цы кæны уагæры? Цы бæллæх сарæзта? 
М е р е т. Знон мын Гуыдзан алывыд акалдта: æллæх, 
æллæх, уый, дам, хъомгæсы фырт куы нæ уаид, уæд адæмы 
цæрын нал ныууадзид. Зæгъ, дам, дæ сæрыхицауæн - мæ- 
гуыр лæг у æмæ йæ фырт ахæм митæ кæна, уый не ’мбæлы. 
Хуыздæр æм йæ цæст фæдарæд. 
Ц о л а. Сулæфын дæр æй мауал бауадзæд Гуыдзан. Лæп- 
пу уымæн вæййы æмæ хъуамæ иучысыл фыдуаг дæр уа. Род, 
мыййаг, куы нæ у. Æвзæр митæ кæнгæ йæ æз нæ фиппайын. 
Ныхæстæ кæнынц. Гайлаг, дам, родæй бæрæг вæййы. Кæс- 
ма-иу, не ’фсин, кæддæра дзы цы хуызæн лæг рауаид. 
М е р е т. О, рауайдзæн дзы, куыннæ. Сæгъ цы уа, йæ 
сæныкк дæр гъеуый. 
Ц о л а. Рауайдзæн, не ’фсин, рауайдзæн... Мæнæ нæхи- 
онтæ куы фæуæлахиз уой, уæд æй скъоламæ ратдзыстæм... 
Райхъуыст Гетæйы зарын. 
196 

М е р е т. Рауайдзæн... Хъусыс? Бæстæ судзгæ кæны, адæм 
æрдиаг кæнынц, уый уæддæр йæ зарæг нытътьæлланг кæны. 
Худинаг æмæ аллайаг. Æрдæбон ын ардæм цæугæйæ дæр цас 
фæдзырдтон, фæлæ гъы-гъы-гъы. (Иæ къух ауыгъта). 
Ц о л а. Гъей-джиди, уæдæ ныртæккæ уый зæрдæйы уаг! 
Уадз æй, Сохион, уадз æмæ зара. Ехх, цал æмæ цал ахæм 
зарæг хъæлæсы, цал хъæлдзæг зæрдæйы бамынæг кодта цар- 
ды уæз, æлгъыстаг æрбауа. 
Рацыд Гетæ, йæ къухты стыр къæйдур. Дурыл лæджы хуыз æмæ 
дамгьæтæ: «Г.Ц.Ф.Р. 1909 азы. А.У. 1918 азы».Æвæры йæ бæрзонд 
ран, дардмæ куыд зына, афтæ. 
Ц о л а (кæсы фыстытæ). Дæ хорзæхæй, лæппу, уыдон 
дын цавæр фыстытæ сты? 
Г е т æ (дамгъæтæм иугай йе ’нгуылдзæй амонгæйæ кæсы). 
«Гетæ Цолайы фырт, райгуырд 1909 азы. Ам уыдис 1918 
азы». 
Ц о л а. Уыдон ницы фыстытæ сты. Ныууадз сæ. Стæй 
ныр æстдæсæм аз дæр нæу, фæлæ нудæсæм. Стæй афтæ 
фыдуаг цæмæн дæ, афтæ? Хъаст дæ куы кæнынц?! 
Г е т æ. Ницы дæн фыдуаг. 
М е р е т. Ныхъхъус у, емынæйы рæхуыст! Адæмы сы- 
вæллæттау уынгты сабыр цæуын нæ зоны. Хъæр, хъæлæба, 
æхситт, дурадзагьд. 
Ц о л а. Кæд дæм уыйбæрц хъару ис, уæд дын мæнæ 
хъæуы фос æмæ хъомхизæн сæрвæттæ. Табуафси — тæккæ 
райсом дæ хъару æмæ дæхæдæг. Дæ цахъхъæнтæ уæлæ парти- 
зантæн æххуыс кæнынц. Ды та? (Иуварс ацыд тызмæгхуы- 
зæй. Гетæ лæугæйæ баззад, стæй къæйдур ахаста æмæ йæ 
аппæрста.) Цы хабар у, дæ фындз куы ’руагьтай уый? Лæг 
дæ, мæ хур, лæг æмæ лæджы митæ кæн! (Хъуысы та арвы 
нæрын.) Цæут, мауал фæстиат кæнут. (Меретæн.) Уыцы адæ- 
мæн-иу исты хæринаг фен. Зындзынæн дæм. 
Мерет æмæ Гетæ араст сты. 
Г е т æ (хъæуы ’рдæм фседжих). Дæлæ хъæуæй цавæрдæр 
барджытæ ссæуы. 
Мерет (кæсы). Мæ арт бауазал! Æнхъæлдæн, цæмæй 
тарстæн, уый мыл æрцыдис! (Цолайæн.) Цæугæ тагьддæр! 
Ц о л а. Сабыр, сабыр! (Акаст.) Гм... ацырдæм фæзыл- 
дысты. Мæнмæ цæуынц. Раст уыди Харитьон. Чидæр нæ ауæй 
кодта. (Æрбайхъуыст бæхты къæхты хъæр. Цола алырдæм 
акаст.) Байрæджы, нал ис аирвæзæн. 
197 

М е р е т. Бæргæ дын дзырдтон! 
Ц о л а. Гъемæ мæ сæ фыдæх уæд! Нæ, гæбæр куыйтæ, мæ 
сæр мын куы ракæнат, уæддæр уын мæнмæ комиссар нæй! 
(Бсехты къæхты хьсгр хæстæгæй-хæстæгдæр кæны.) Цæут, 
кæннод сымах дæр бафхæрдзысты, æрмæст дын уый фæ- 
дзæхсын, Сохион... Чи зоны, æмæ мæ акæной... Уæд-иу уыцы 
адæмы æвæгæсæгæй ма ныууадзут. Дæхицæн цæуæн нæй — 
ныр дæуæн дæр дæ фæдыл зилдзысты — фæлæ-иу лæппуйы 
арвит! 
М е р е т (æрбахъæбыс кодта Гетæйы). Нæ! Ницæй тых- 
хæй! Ды дæхи фесæфтай, фæлæ ма уый дæр баппарон мæхи 
къухтæй арты цæхæрмæ? Нæ, никæд! 
Ц о л а. У-у, гормон, бамбар мæ... Æмæ, уæвгæ... демæ 
фæнды дзур, фæнды — нæ. (Йсе къух ауыгъта.) Цæут, мæнæ 
къахвæндагыл ахизут, куыннæ уыл сæмбæлой, афтæ. (Бай- 
хъуыста.) Сæ бæхты къæхты хъæр куы нал хъуысы... Цы 
фесты, цы? Æнхъæлдæн фаллаг хъæумæ аивгъуыдтой... Акæс- 
ма, лæппу, фалæрдæм. 
Гетæ рахизырдæм фæраст. Хæрз æввахс фæцыд гæрах. Гетæ фæтарст 
æмæ йæхи фæстæмæ аппæрста. Дыууæрдыгæй топпæргьæвдæй 
рагæппытæ кодтой урсæфсæддонтæ. 
Урсгвардион афицер. Æнцад! Уæ бынæттæй 
змæлгæ дæр нæ! (Цолайæн.) Дæ къухтæ уæлæмæ сдар! 
Ц о л а. Уæлæмæ дæр æмæ дæлæмæ дæр иунæг къух у 
æмæ гьа! (Схъил кодта йæ къух). 
А ф и ц е р. Дзæнгæда! (Урсгвардионæн.) Баджигул сæм 
кæнут! 
1-аг урсæфсæддон баджигул кодта се ’ппæтмæ дæр. Цолайæн 
сласта йæ кард, йæ хъама æмæ фæстæмæ йæ бынаты слæууыд. 
А ф и ц е р (Цолайæн). Æруадз дæ къух. (Цола йæ къух 
æруагъта.) Хъомгæс Цола ды дæ? 
Ц о л а. Афтæ мæ хонынц. 
А ф и ц е р (æрзылд Цолайы алыварс семæ йыл былыснъи- 
лæй айуан кæны). Партизан! Ха-ха-ха! Гм... Æмæ ахæмтæ нæ 
ныхмæ хæцынц? Кæм цы æнæхсад сæмпæрчъи ис, уыдон 
мын сбæльшевиччытæ сты! 
М е р е т. Цæй бæлшавик у, дæ рын бахæрон, мæгуыр 
хъомгæс у, æндæр. 
А ф и ц е р. Дзæнгæда! (Цоламæ.) Чи дын сты адон? 
Ц о л а. Мæ бинонтæ сты. 
А ф и ц е р (цæуылдсер фсегуырысхо). Æмæ цы ми кæнынц ам? 
198 

Ц о л а. Мæнæ мын къæбæр схастой, æндæр цы ми кæ- 
нынц. 
Дардæй æрбайхъуыст гæрæхтæ. 
А ф и ц е р (1-аг урсæфсæддонæн). Цæугæ, фæндагмæ дæ 
цæст дар! 
1-аг урсæфсæддон. Хъусын, дæ бæрзонддзинад. 
(Ацыд). 
Афи цер (2-аг урсæфсæддонæн). Ды та хæхты ’рдæм 
кæс! 
2-а г ур с æ ф с æ д д о н. Хъусын, дæ бæрзонддзинад! 
Фæлæ... (Йæ сæрæй Цоламæ ацамыдта.) 
А ф и ц е р. Ам мæ ницæмæн хъæут. (Йæ мидбыл худгæйæ, 
æнæрвæссонæй.) Ацы иукъух хабедзенимæ кæд мæхæдæг дæр 
сарæхсин! Цæугæ! 
2-аг урсæфсæддон. Хъусын, дæ бæрзонддзинад! 
(Ацыд). 
Афицер (Цолайæн). Цæй, дзургæ! Кæм ис дæ комис- 
сар? 
Ц о л а. Цы йын зонын, цы, мæ хур. Æз... 
А ф и ц е р. Æгьгьæд! Мæн дзæгьæл дзангæдамæ не ’вдæ- 
лы! Хъусын дын кæнын, — мемæ æмбæхсынтæй хъазын фæнд 
ма скæн! Зындгонд нын у, семæ баст кæй дæ, уый! 
Ц о л а. Нæ дæн, арæбын... Кæд мæ тыххæй бæттут... 
А ф и ц е р. Фæстаг хатт ма дын зæгъын: дзургæ, кæд ма 
дæ цæрын фæнды, уæд, бамбæрстай?! 
М е р е т. Мæнæ Хуыцауы диссаг... 
А ф и ц е р (Меретмæ). Дзæнгæда! (Цоламæ.) Дзургæ! 
Ц о л а. Арæби, кæд мæхæдæг мæхиуыл исты æрæмы- 
сон, æндæр мын цы дзурын кæнут, уымæн куы ницы ’мба- 
рын! 
А ф и ц е р. У-з^ фосы мыггаг! (Ехсæй æрцавта Цолайы). 
Г е т æ. Дада! (Исехи афицерыл ныццавта æмæ йын йæ къу- 
хыл дæндагсей фæхæцыд). 
А ф и ц е р (иуварс аппæрста Гетæйы). Гъа, куыдз кæй 
ныййардта... Æз дын бацамондзынæн, мæнмæ куыд лæбу- 
рын хъæуы, уый! (Ехссей нсемы Гетæйы). 
М е р е т. У-у, гормон, цæуыл марыс æнахъом сабийы? 
Сывæллонæн уæддæр фæтæригъæд кæн! 
А ф и ц е р (сонтæй фæзылд Меретмæ). Дзæнгæда! Кæм и 
сывæллон?! Уый сывæллон нæу, фæлæ бирæгъы лæппын! 
(Нсемы та Гетсейы.) Дæ фыды фæзмыс?! 
Ц о л а (йсехи тыххсей уромгæйæ). Лæджы ном куы хæс- 
199 

сыс, афицер куы дæ, уæд сывæллоныл дæ хъару куыд æвза- 
рыс, гормон?! 
А ф и ц е р. Æнцад! Цæгъдинаг стут сымах уе ’ппæт дæр! 
Уе ’ппæт дæр. Стырæй, чысылæй! (Цолайæн.) Цæугæ мæ 
разæй! Кæнæ мæ ныртæккæ уыцы абырджыты ахстонмæ 
акæндзынæ, кæнæ — мæлæт! Мæлæт! Ныртæккæ! Ам! (Цола 
ницы дзуры.) Цæй! 
Ц о л а (паузæйы фæстæ). Куы дын загътон, нæ йæ зо- 
нын, зæгьгæ. 
Арвы нæрын тынгдæр кæны. 
А ф и ц е р. Афтæ у? Сымахимæ æндæр æвзагæй дзурын 
хъæуы! (Дамбаца фелвæста). 
Мерет (йæ кæлмæрзæн æрæппæрста афицеры раз æмæ 
йæ зонгуытыл æрхауд). Ма бакæн, ма бакæн! Æз дæ мад, дæ 
фыды уазæг! Хуыцауы хатыр... 
А ф и ц е р. Иуварс, хæрæджы сæфтæг! (Йæ кьахæй ас- 
хуыста Мереты. Цоламæ.) Цæугæ былмæ! 
М е р е т (йсе фазыл быры афицеры фæстæ). Ма бакæн, ма 
бакæн... 
Ц о л а (Меретæн). Уæлæмæ, Мерет! (Афицермæ). У-у, 
уæй кæнинаг! Куыдз дæр æмæ хæрæг дæр дæхæдæг куы дæ! 
Цин æмæ мулкыл йæ цæсгом чи бахордта! Æгьдау чи нæуал 
зоны... (Йсехи ныццавта афицерыл, фæлæ йæуый дамбацайæ 
фехста. Цола æрхауд. Мерет исдуг сдзурын нал бафæрæзта, 
стæй Цолайыл йæхи баппæрста. Гæрахмæ урсæфсæддонтæ 
рауадысты). 
Г е т æ. Дада! (Цолайыл ныддæлгом æмæ кæуы. Хъуысы гæ- 
рæхтæ). 
1-аг урсæфсæддон (удаистæй). Дæ бæрзонддзи- 
над! Фæндагыл цавæрдæр барджыты къорд! 
А ф и ц е р (исдуг аджих). Уæ бæхтæм! (Фæзылд Цолайы 
’рдæм.) Цæгьдгæ! Судзгæ! Сафгæ! Уе ’ппæты дæр! Æмæ уæ 
куыдзы бынат зонат, фосы мыггæгтæ! Фæлæуут! (Ехсæй 
бартхъирæн кодта, ацыд. Æрбайхьуыст бæхты къæхты хъæр, 
адард, хъуысы та арвы нæрын, дымгæйы къуыззитт). 
Мере/й (Цолайы тугтæ сæрфы, кæлмæрзæнæй йын йæ 
цæфтæ бæтты). Оу, цы кæнон... Куыд акæнон, лæппу?! 
Мæнæ мæ хæдзар куыд фехæлд! Мæнæ куыд бабын дæн! 
Цæй-ма... Цæй-ма, Цола, ракæс! (Акаст алырдæм.) Уæд та 
исчи куы фæзынид! У-у, тугдзых бирæгьтæ, о, мæ тæригъæ- 
дæй кæрæдзи фыдтæ бахæрат! 
200 

Ц о л а (базмæлыд). Дон... дон... (Гетæ азгъордта донмæ, 
Цола ракаст) А-а, уый ды дæ... Æмæ цы фесты?.. 
М е р е т. Уыдон ацыдысты, кæцæй нал раздæхой, уыр- 
дæм, фæлæ дæхæдæг куыд дæ?! 
Ц о л а. Мæнæн ницуал у, Мерет... фæлæ... Ехх! (Гетсе йсе 
нымæтхуды дон æрбахаста. Цола нуазы.) Мерет! Абоны хуы- 
зæн мæ никуы бахъуыд де ’ххуыс. (Мерет цыдсер сдзурынмæ 
хьавыд.) Фæлæуу, ма мæ хъыгдар... Курын дæ нæ сабиты 
номæй: ма-иу ферох кæн уыцы адæмы! Цæф у большевик- 
ты комиссар, лæгæтæй рацæуын сæ бон нæу æмæ сыдæй 
амæлдзысты... 
М е р е т. Хорз, хорз, Цола, уыдоны мæт ма кæн... Мæнæ 
дæхæдæг... 
Ц о л а. Хурджын комы Уæллаг фæндагыл... Урс хохы 
бын арсмарæн лæгæт... 
Г е т æ. Æз! Æз ацæудзынæн, дада, уыцы фæндагыл. 
Ц о л а (рабадт, сербахъсебыс кодта Гетæйæн). Хорз, мæ 
хур, хорз! Уыцы ехсы цæфтæ дæхиуыл ма ныууадз, мæ хъæ- 
бул. (Кæсы йын йæ ирестытæм.) Фесты дæ сабийы бонтæ, 
мæ хур, абонæй фæстæмæ... (Меретæн.) Ды та йæм хæцгæ 
кодтай... (Йсе фсестаг тыхтæ æрбамбырд кодта.) Тох! Тох 
кæн дæ цардыл, лæппу! Уый дын мæ фæстаг фæдзæхст! 
Комиссар афтæ загъта: «Сæрибар йæхæдæг не ’рцæудзæн! 
Байсын æй хъæуы мæлæтдзаг тохы...» Ехх, лæппу, лæп- 
пу, куыд тынг мæ фæндыд дæ амонд фенын... Ног цард... 
ахуыр... (Тыхсы.) Ныббар... Мерет... Хъусут... Комиссарæн 
нæ зонын - йеддæмæ мацы зæгъ... Ехх-х-х... Цæй зынаргъ 
мын сыстадтæ, сæрибар! (Амард.) 
Г е т æ. Дада! (Ксеуы). 
Мерет ныууынæргьыдта. Арв нæры. 
Æмбæрзæн 
Дыккаг ныв 
Æмбæрзæны разæй галиуырдыгæй рацыдысты Г е т æ æмæ 
М е р е т. Мереты къухы лæдзæг, иннæйы къухы - рифтæгтæ. 
М е р е т. Хъусыс, лæппу, арæхстгай цу. Алы аууонмæ 
дæр кæс, алы сыбыртмæ дæр хъус... Знон æмæ æндæрæ- 
бон кæй нæ баирвæзтæ, уый хуымæтæджы нæу. Дæхи 
хъахъхъæн... 
201 

Г е т æ. Æз æппындæр ницæмæй тæрсын, гыцци! 
М е р е т (йæ хъæбысы йæ æрбакодта æмæ йын йæ сæр йæ 
риумæ æрбалхьывта). Цæй, цæугæ! (Дæтты йæм рифтсег- 
тæ). 
Г е т æ (райста рифтæгтæ æмæ араст). Уыцы хъулон 
дыгæрдыгмæ-иу дæ цæст фæдар, гыцци, тынг фыдуаг у. 
М е р е т. Хорз, мæ хæдзар, хорз. Хъусыс, лæппу, ахсæв- 
иу ма раздæх, искуы дыл баталынг уыдзæн. 
Г е т æ. Хорз, гыцци. (Ацыд рахизырдсем). 
М е р е т (исдуг йæ фæдыл кæсгæ аззад). Бæргæ йæ нæ 
ауадзин, фæлæ дæ фæстаг фæндоны сæрты куыд ахизон, 
Цола? Цæй, фæндараст фæу, Хуыцауы уазæг, зæдтæ ’мæ 
дауджыты уазæг. (Ацыд фæстæмæ галиуырдæм). Исдуг сценæ 
у афтид, стæй галиуырдыгæй рахъуызыд Гуыдзан, æрлæу- 
уыд, фæстæмæ фæкаст, байхъуыста æмæ та размæ акъах- 
дзæф кодта. Фæцыд халоны «хъуахъхъ», Гуыдзан фæтарст, 
амбæхст дуры аууон. 
Г у ы д з а н (арвырдæм æвзиды). Хъуахъгæнæг дæ мауал 
баззайæд, мæ уд мын куынæ ауайын кæнай! (Рацыд, йæ къу- 
хы аууонæй акаст Гетæйы ’рдæм.) Уæллæгъи-биллæгъи, 
Мæхæмæт Пехуымпарыстæн, ам дæ ныр, Цолайы сæныкк. 
(Ацыд рахизырдæм). 
Байгом æмбæрзæн. Хæхтæ. Хъæд. Къахвæндаг. Суадон. Рацьщ Гетæ. 
Тынг бафæллад. Тыххæй ма хæссы йæ рифтæгтæ, йæ хид сæрфы. 
Г е т æ. Бирæ мæ нал хъæуы лæгæтмæ, бæргæ. Гъæй-джи- 
ди, ныр иучысыл аулæф, фæлæ тагьд кæнын хъæуы. Цæй, 
уæд та... (Æрæвæрдта йсе хæссинæгтæ, суадоныл ныддæлгом 
æмæ дзы банызта, дурыл æрбадт, суадоны сæрты хохмсе 
скаст.) Ехх, мæнæ ауылты цæхгæрмæ багæпп лас... фæлæ 
куынæ бафæразон ацы уæззау рифтæггимæ?.. (Ахъуыды код- 
та, сыстад, скаст та.) Цæй! Цы уа, уый уæд! Бафæлварон/ 
(Систа йæ рифтæгтæ æмæ суадоны сæр къæдзæхмæ хизы.) 
Ныртæккæ! Ныртæккæ фæуæлбыл уыдзынæн... Уым та бын- 
тон хæстæг у лæгæт! Комиссар куыд дис кæндзæн: «Моло- 
дец, Гетæ! Партизан у Гетæ! Маузер ын радтут!..» Фæлæуу, 
афицер, æз дын уæд фенын кæндзынæн! (Æххæст нæма 
фæуæлбыл, афтæ, ксецсей æрбацыд, уыцырдыгæй дардмсе кæй- 
дæр ауыдта.) Уый та чи у? ^Кæй фæдыл быры калмау?! 
Æллæх, ацырдæм кæсы... (Йсехи æрæмбæхста, стæй та 
акаст.) Уый Гуыдзан куы у! (Цыдæр æрæмысыныл архайы.) 
Гуыдзан... Дада афтæ загьта, уый, дам, урсыты зæвæттæ 
202 

фесдæры... йæ хæдзарыл дæр, дам, урс тырыса уымæн æр- 
сагъта. (Дæрдты хизын фæнд акодта.) Уæдæ ма мæ аййаф! 
(Цыдсер фембæрста.) Фæлæуу! Уый мæ фæдыл цæуы, цæ- 
мæй фæндаг базона. (Гуыдзаны ’рдсем.) Нагь! Нагь! Фучъи. 
(Фсестагмæ суадоны иурмæ æргæпп кодта.) Хъомхизæнтæм 
цæуæг акæнон мæхи! (Кæцæй рацыд, уыцырдæм цæуæг акод- 
та йæхи, стæй сонтæй фæзылд.) Æрбацæуы. (Кæрдзынты 
фылдæр хай дурты бын амбæхста, дурыл æрбадт æмæ ныз- 
зарыд). 
Дзауы уæрдæттæ 
Тулгæ нал кæнынц, гъей! 
Махæн не ’лдсерттæ 
Худгæ нал кæнынц, гъей! 
Г у ы д з а н (æрбацыд). Байрай, лæппу! Уый Цолайы 
фырт куы дæ. 
Гетæ.Æгас цу. 
Г у ы д з а н. Æвæджиау хорз зарыс, и? 
Г е т æ. Цæй хорз зарын, афтæ... 
Г у ы д з а н. Уæллæгъи-биллæгъи, дæ зарæг къæдзæхтæ 
арауы. Æз дæм байхъусынмæ æрбаздæхтæн мæ фæндагæй. 
Цола рухсаг уæд... Уый дæр зарынмæ æвæджиау дæсны уыд... 
Хорз фæцардыстæм дæ фыдимæ æмæ мын адджын вæййы 
дæ фенд, Гетæ. Мæхи лæппуты фендау! Æмæ цæугæ та кæ- 
дæм кæныс, цæугæ, и? 
Г е т æ. Гыцци дадайы бæсты хъомгæс у æмæ йын хæри- 
нагхæссын. 
Г у ы д з а н. Кæрдзындзау дæ уæдæ, и? Хорз, хорз, 
бабайы карк... Кæрдзын кæмæн хæссын, загьтай, и? 
Гетæ. Гыццийæн... 
Г у ы д з а н. Æмæ ацы хæхты иунæгæй тæрсгæ нæ кæ- 
ныс, тæрсгæ, и? 
Г е т æ. Æмæ цæмæй тæрсын, исты сывæллон дæн. 
Г у ы д з а н. Сывæллон нæ дæ, фæлæ бæстæ змæст у... 
Адæм сæрра сты... Цавæрдæр революцийыл тох кæнынц æмæ 
зæгьын... 
Г е т æ. Æз сын ницы зонын. Мæнæн дзы ницы тас у. 
(Иуварсырдæм.) Тагъдцæр куы ацæуид. (Цыдæр ахъуыды код- 
та, йæ цæстытæ хин æрттывд фæкодтой, сонт хьæр фæкод- 
та.) Калм! Калм! 
Г у ы д з а н (фæгæпп кодта). Æллæх! Кæм? Кæм ис? 
Г е т æ (йæ бынмæ йын амоны). Мæнæ! Мæнæ! 
203 

Г у ы д з а н (йæ бынаты гæппытæ кæны). Уæуу! Æллæх! 
Кæм ис? 
Г е т æ. Мæнæ ацы дуры бын фæмидæг! Ам, æвæццæгæн, 
арæх сты! 
Г у ы д з а н. Фæтæрсын мæ кодтай, ард дæ хæдзары! 
(Гетæ катай кæны, суадонæй та анызта семсе суадоны был 
бадгæ баззад.) Уазал у дæ дон? Æз дæр дзы куы ахъуыртт- 
хъуыртт кæнин, кæннод мæ хуылф судзы, мæ ком бахус. 
(Бацыд суадонмæ, анызта дзы семсе Гетæйы фарсмсе æр- 
бадт). 
Г е т æ. Æназ, аназ æмæ дын фенцондæр уа. Ау, афтæ 
фæтарстæ? 
Г у ы д з а н. Тæрсгæ та... уанцон нæу, фæлæ уæддæр хъыг 
вæййы афтæ æнæнхъæлæджы калмимæ сæмбæлын, и? 
Г е т æ. О, раст зæгьыс, тынг хъыг вæййы уый. 
Г у ы д з а н. Æви мæ хъазгæ кодтай? Хæйрæг дæ, æвæ- 
дза, хæйрæг, мæ уд мын куыд ауайын кодтай, и? (Хин худт 
бакодта.) Хи-хи-хи... 
Г е т æ. Цавæр хæйрæг? 
Г у ы д з а н. Куыд цавæр? Дæлимон! Æмæ дæм уый цы 
диссаг кæсы, и? Ныртæккæ адæммæ дæр ис хæйрæджы- 
тæ. Не ’ппæты дæр нын чи сафы, ахæмтæ. Мæнæ сырхы- 
тæй зæгъын... партизантæ, комиссартæ йедтæ... Кæй тых- 
хæй фесæфт дæ фыд Цола, дзæнæты фæбада, и? Чи йæ 
сæрра кодта, и? Йæ фыдбылызы хæйрæджы хай! Хуы- 
цауы ныхмæ чи хæцы, табу йын æрбауа, паддзахы ных- 
мæ чи лæууы, йæ фыдæх ссарой, уыдон дæлимонтæ сты, 
уæдæ цы сты, и? 
Г е т æ. Нæ зонын. 
Г у ы д з а н. Ды йæ нæ зоныс, фæлæ йæ æз зонын. Зæххы 
бынты, лæгæтты йæхи чи ’мбæхсы, адæммæ йæ цæсгом чи 
не ’вдисы, уыцы бæлшæвиччытæ хæйрæджытæ сты, адæмы 
сафджытæ! Гъы, куыд дæм кæсынц, Гетæ, гье, уыцы хъуыд- 
дæгтæ, и? 
Г е т æ. Нæ зонын... цæй, мæн цæуын хъæуы. 
Г у ы д з а н. Кæдæм тагьд кæныс, мæ хур Гетæ? Абадæм 
уал! Тагьд дон фурды не ’ййафы. Мæнæ ма ацы бæлшæвич- 
чытæ дæр афтæ срог сты, бæстæ сызмæстой. Кæдæм? Цæ- 
мæн? — ацу æмæ йæ равзар! Дæ гуыбын афтид ма уæд, де 
рагь — гом, æндæр ма сæ цы хъæуы, и? 
Г е т æ. Цæмæй зонын... (Сыстынмæ хъавы, фселæ та йсе 
Гуыдзап æрбадын ксены). 
204 

Г у ы д з а н. Гъе, уыныс? Дæ хуызæн æмбаргæ лæппу, 
æмæ ма йæ суанг уый дæр нæ зоны. Уыдон та мын цавæр- 
дæр бартæ хъæуы. Цавæр бартæ? Æппæт бартæ Хуыцау йед- 
дæмæ никæмæ лæвæрд сты. А зæххыл та, Хуыцауы æмдых 
мулк у, мулк! Æхца! (Лаузæ. Цыдæр ахьуыды кодта.) Ды 
уарзыс æхца, Гетæ? 
Г е т æ. Æмæ æхца чи нæ уарзы? 
Г у ы д з а н. Ехх, Гетæ, Гетæ, дæу хуызæн лæджы бын- 
дзæфхадмæ æхца ратт... Э-э-эй! Цы гæнæнтæ йын уаид! Царв 
æмæ мыд хæрис, дарæсы хуыздæр — дæ хай... 
Г е т æ. Бæргæ, бæргæ. 
Г у ы д з а н. Хъус-ма, Гетæ, ды зондджын лæппу дæ, 
æмбаргæ, стæй ныр лæг дæ, лæг, хæдзар дарын дæумæ кæсы. 
Байхъус мæм дзæбæх... Æз дæр дæ фыд-зондыл нæ сардау- 
дзынæн... Кæрæдзийæн исчи не стæм... Иубæстон, иу сы- 
хаг... бацамон мын уыцы уырыссаг басяччы лæгæт æмæ дын, 
Мæхæмæт пехуымпарыстæн, дуне æхца мæнмæ! И? 
Г е т æ (худыныл архайы). Æзынма... дзæгъæлы бацин код- 
тон... Ай-гьай дын æй бацамонин, куы йæ зонин, уæд, 
фæлæ... 
Г у ы д з а н (сыстад, систа дурты бынæй æмбæхст ксер- 
дзынтæ). Уæдæ айбæрц хæринæгтæ дæ гыццийæн хæссыс, 
гæды рувас? И? 
Г е т æ. Уыдон... О, гыццийæн... 
Г у ы д з а н. Хынджылæг кæныны рæстæг нæу, лæппу. 
Æз хъазгæ нæ кæнын! (Йæ ронсей систа æхца.) Мæнæ адон 
æхцатæ сты... бацамон... ныртæккæ... Ныртæккæ дæр дын сæ 
ратдзынæн... Уыйбæрц æхцатæ дæ фыны дæр никуы фен- 
дзынæ ды! Мæнæ, гъа! Æрмæст бацамон! 
Г е т æ (йæхимидæг цыдсер ауынаффæ кодта). Хорз. Цом. 
(Кæрдзынтæ æфснайы. Гуыдзан цæуылдæр гуырысхо ксены.) 
Цом, цом, цы ныллæууыдтæ? 
Г у ы д з а н. Цом, цом! (Лæдзæг систа, фæраст Гетсейы 
фсестсе). 
Г е т æ (рифтæгтæ райста, араст, стсей серлæууыд). Уæв- 
гæ нæ! Бирæ цæуын нæ нæ бахъæудзæн ардыгæй. Цас мын 
ратдзынæ? Æри сæ ныр. 
Г у ы д з а н (йсе гуырысхо æрбайсæфт). Уый тыххæй тæрс- 
гæ ма кæн! Канд мæнæ ацы æхца нæ, фæлæ ма дын урсыты 
инæлар исты сызгьæрин дзаума дæр балæвар кæндзæн. 
Г е т æ. Æцæг? Цом уæдæ. (Араст, ксецсей æрбацыд, уыцы- 
рдсем). 
Г у ы д з а н. Кæдæм? 
Г е т æ. Куыд кæдæм? Комиссары лæгæтмæ. 
205 

Г у ы д з а н. Гъæй, лæппу! Ды мæнæй хынджылæг ма 
скъæр. Уыцырдыгæй ахæм лæгæттæ кæй нæй, уый æз дæуæй 
хуыздæр зонын. 
Г е т æ. Уæдæ йæ кæд зоныс, уæд ма мæнæй цы агурыс? 
Г у ы д з а н. У-у, хайуан! Æххуырсты сæныкк! (Фæцæуы 
Гетæмæ, уый дæр йæхи фсестæмæ ласы.) Кæмæй хъазыс, ды, 
дзидзидай? И? 
Г е т æ. Æз ницы зонын! Æз ницы зонын! 
Г у ы д з а н. Зоныс! Зоныс! (Дзуры калмау æхситтæй, 
Гетæмæ æввахсæй-æввахсдæр кæнгæйæ.) Зоныс-с-сс! 
Г е т æ. Нæ зонын! Ма мæм æвнал! 
Г у ы д з а н. Зоныс æмæ мын æй бацамондзынæ, кæн- 
нод дæ куыдзы мард акæндзынæн ам! 
Г е т æ. Нагь! Нагь! (Йæ къухы ферттывта кард). 
Г у ы д з а н (йæ къахæй скъуырдта Гетæйы кард æмæ йын 
йсе хурхыл бахæцыд.) Гъа, уæдæ, хæрæджы сæфтæг, гьа! Ба- 
цамондзынæ æви нæ? И? 
Г е т æ. Уæуу! Гыцци! Гыцц... (Сдзурын нал сфсерсезта). 
М е р е т (рауад). Лæппу! Мæ арт куыд бауазал! Гуыдзан! 
Цæмæн æй марыс?! Цы дын кодта?! (Йсехи ныццавта Гуы- 
дзаныл, уый йæ иуварс аппсерста, æмæ дамбаца фелвæста. 
Мерет Гетæйы кард зæххæй систа æмæ дзы Гуыдзаны барæ- 
хуыста). 
Г у ы д з а н. Æллæх! Амардта мæ! (Ныциудыдта æмæ 
ахауд къæдзæхы аууонмсе). 
М е р е т (йсехи баппæрста Гетсемæ). Лæппу! Мæ бон куыд 
бакалд... Лæппу! (Йсе цæсгомыл ын дон ксены.) Гетæ! Мæ ахс- 
джиаг! Лæппу/ (Иæ дзыхы йын дон ксены.) Аназ, аназ дон, 
мæ къона. (Гетæ тыххæй дон аныхъуырдта, базмæлыд) Ма 
тæрс, ма тæрс, ницы дын уыдзæн! Ницы дын уыдзæн, мæ 
къона. 
Г е т æ (базмæлыд, ракаст). Уауу! 
М е р е т. Ма тæрс, Гетæ, ма тæрс. Уый æз дæн, дæхи 
гыцци. 
Г е т æ. Гыцци! (Йæхи нылхъывта Мереты хъæбысы). 
М е р е т. Мæ хъæбул! 
Г е т æ (тыххæй дзуры). Гыцци... Гуыдзан цы фæци? Мар- 
гæ мæ кодта. 
М е р е т. Уымæй мауал тæрс, мæ къона... (Амоны, Гуыдзан 
кæдæм ахауд, уыцырдæм. Гетæ ныджджих. Паузæ.) Иæ тæ- 
ригьæд йæхи... Мæн аххос нæу. Хуыцау, ды ме ’вдисæн — нæу 
мæн аххос! Ацырдæм цæугæ йæ куы ауыдтон, уæд æй уай- 
тагьддæр бамбæрстон, мæ зæрдæ йæхи къултыл ныххос- 
206 

та æмæ дæ фæдыл ратахтæн! (Æрбахъæбыс кодта Гетæйы.) 
Нæ йæ ратдзынæн, Хуыцау! 
Г е т æ. Цæуын хъæуы, гыцци. 
М е р е т. Ацæудзыстæм, мæ къона, ацæудзыстæм! Иумæ! 
Ныр нын хъæумæ цæуæн нал ис. Бафæраздзынæ ма? 
Г е т æ. Бафæраздзынæн. 
М е р е т. Мæ гыццыл хъæбатыр! Мæ гыццыл партизан! 
Цом! Цом уæдæ тагьдцæр, мæ хъæбул! (Фæцсеуынц. Мерет 
æрлæууыд æмæ исдуг кæсгæ аззад Гуыдзаны мардмæ, стсей йæхи 
сраст кодта, йæ сæр бæрзонд систа.) Раст загьтай, Цола: 
ацы куыйтæн цалынмæ сæ мыггаг сыскъуыйа, уæдмæ мах 
хуызæн мæгуыртæн рæстмæ цард нæ уыдзæн! Сомы дын 
кæнын, Цола, сæххæст дын кæндзыстæм дæ фæстаг фæн- 
дон, дæ фæдзæхст. 
Æмбæрзæн 
1991аз 

Чысыл драмон нывтае 
ХЪАЗТИЗÆРЫ ЧЕГЪРЕТÆ 
(Интермеди) 
АРХАЙДЖЫТÆ: 
Хъолоты Дзынга- бæрзонд, мæллæггомау лæппу 
Тæрсойты Тыхст- ныллæгæмæ стæвдтæарæзт 
Æмбæрзæн байгом. Исдуг сценæ у афтид, 
стæй хъæргæнгæ ратылди Т ы х с т. 
Т ы х с т. Чи байгом кодта æмбæрзæн? Дзынга! Дзынга! 
Оу, мæнæ бæллæх! Мæнæ хъаймæт! Мæнæ особа! Мæнæ 
калак! Мæнæ... 
Д з ы н г а (рацыд иннæрдыгæй). Тпр-р-ру! Уром! Уром! 
Цæй, цы хабар у, Тыхст? Цæуыл та стыхстæ? 
Т ы х с т. Чидæр нæ хæрзбын бакодта, Дзынга! Æллæх, 
æллæх, нæ худинаджы хъæр айхъуысдзæни абон! 
Д з ы н г а. Фæлæуу-ма, Тыхст... Дадусы загъдау, ггыры 
бонтæ, цы кодтам, цы бæллæх ныл сæмбæлд?! 
Т ы х с т. Нырма никуы бæхы хуыррытт, никуы ехсы 
къæрцц... 
Д з ы н г а. Æнæбайрайгæ скæн дæ бæхтæ æмæ дæ ехсы- 
тæй! Цы хабар у, уый-ма мын зæгъ цыбырæй. 
Т ы х с т. Цæмæн бакодта æмбæрзæн афтæ раджы? 
Д з ы н г а. Куыд раджы? 
Т ы х с т. Нæ хъазтизæр хъуамæ райдайа аст сахатыл, ныр 
та у æрмæстдæр авд. 
Сахаты амонæнтæ ивæн ис, хъазтизæр кæд æвдыст цæуы, 
уымæ гæсгæ. 
Д з ы н г а. Авд? Гъемæ авддæлдзæхы фæу дæ сахатимæ. 
Фæсте та дын баззад. Æзынма исты ’рцыди... 
Т ы х с т. Куыд «баззад»? Æз æй да-а-алæ «Теркмæ» гæс- 
гæ куы сарæзтон абон! 
Д з ы н г а. Хъус-ма, мæ тымбыл уæрыкк, æмæ Терчы 
дон рæстæг амонæн кæдæй нырмæ сси? 
Т ы х с т. Уæ, уыцы Теркæй дын нæ зæгъын! Да-а-алæ... 
208 

Д з ы н г а. А-а-а, бамбæрстон дæ: фысымуат «Теркæй» 
зæгъыс, нæ? Æмæ уыдоны сахат дæр... 
Т ы х с т. Уымæй дæр дын нæ зæгьын. Да-а-алæ... 
Д з ы н г а. Уæд та ресторан «Терек»... 
Т ы х с т (тыхстæй). Уымæй дæр дын нæ зæгьын! Уа-а- 
алæ... 
Д з ы н г а. Æмбæрст у, Тыхст! Уа-алæ горæты сæрмæ, 
уыцы хъæу Теркæй зæгьыс, нæ? 
Т ы х с т. Оу, мæнæ мардæрцыды гæрах! Уымæй дæр дын 
нæ зæгъын... Да-а-алæ... 
Д з ы н г а (сфæзмыдта йæ). «Да-а-алæ»... Уæдæ ма цы 
хъылмайæ зæгьыс?.. 
Т ы х с т. Да-а-алæ... оу, бæстæ иууылдæр «Терк» сси æмæ 
адæймагæн йæ сæр разилы... 
Д з ы н г а. Æз дын сæ ранымайдзынæн, кæд æй æрхъуы- 
ды кæнис: цæугæдон, ресторан, фысымуат, дуканитæ, ки- 
нотеатртæ, газы плитатæ, сахæттæ... 
Т ы х с т. Гъе-гъе-гъе... Да-а-алæ горæты бæрæгастæу цы 
сахат ис, «Терек», зæгьгæ, гье уымæ гæсгæ йæ сарæзтон. 
Д з ы н г а. Гъемæ дæ хæдзар сарæзтай. Уый та раст кæд 
фæцæуы? Уый афтæ... фидауцы тыххæй у. Алæ стæ, дæ «Тер- 
кæй» мын мæ сæр разилын кодтай. 
Т ы х с т. Омæ, исты мæн аххос у, Дзынга? 
Д з ы н г а. Уæдæ кæй аххос у? 
Т ы х с т. Нæ номæвæрæг «дæсныты» аххос. 
Д з ы н г а. Уымæй раст зæгъыс. Бæлвырд нæ ахъуыды 
кæнынц, уынаффæ нæ акæнынц, афтæмæй уыцы иу ном 
алкæуыл æмæ алцæуыл атъæпæн кæнынц. 
Т ы х с т. Уæдæ, уæдæ, æмбæлы, æви не ’мбæлы, фи- 
дауы, æви нæ фидауы... 
Д з ы н г а. Ныр та нæ рагфыдæлты кадджын ном Ала- 
ныл фæхæлоф кодтам. 
Т ы х с т. Æмæ цы мæнг зæгьыс: нæ фæсивæды фылдæр 
хай Алантæ сты. 
Д з ы н г а. Уомæ-ма йæ нæ лæппутыл æвæрæнт, уадз 
æмæ йæ сæрыстырæй хæссой. Фæлæ хилдасæн «Алан», рес- 
торан «Алан», къамисæн «Алан», пианино «Алан», хуый- 
джыты æрмадз «Алан», телерадиокомпани «Алани», Цæ- 
гат-Ирыстоны дохтырты ассоциаци «Алантæ», Одессæйы 
цæрæг ирæтты æхсæнад «Алантæ», Ростовы ирæтты æхсæ- 
над «Алантæ», мæскуыйаг ирæтты æхсæнад «Алантæ», аб- 
хазæгты æхсæнад «Алан», туркаг ирæтты клуб «Алан»... 
Т ы х с т. Фæлæуу-ма, Дзынга! Ныр та мæ сæр разылд. 
14 Темыраты Давид 
209 

(Адæммæ фæкомкоммæ.) Æллæх! Адон та чи сты? Дзынга, 
уæлæты-ма сæм акæс. Æнхъæлдæн, клуб адæмæй байдзаг! 
Д з ы н г а (ксесы бсерзæндты). Байдзаг, Тыхст, байдзаг. 
Уый хорз... 
Т ы х с т (стыхсти та). Куыд хорз?.. Ныр ма куыд акæ- 
нæм, уæдæ? 
Д з ы н г а. Куыд акæнынц, афтæ. (Адæммæ.) Байриат! 
Цы? А-а, арфæгонд ут. Базонæм кæрæдзи. (Тыхст цыдсер зæ- 
гъынмсе хьавы. Дзынга йæ нсе уадзы.) Мах уьщзыстæм нæ або- 
ны хъазтизæры чъегьретæ. Мæнæ уый у Тæрсойты Тыхст. 
Ахæм ном ыл сæвæрдтой, алы хъуыддагыл дæр æгæрон тыхст 
кæй кæны, уый тыххæй... Дарддæр... 
Т ы х с т (тыхсы, сусæгæй Дзынгайæн). Дарддæр дзæгьæл 
дзырд куы нал кæнис. (Адсеммæ.) Мæнæ уый та у (амоны 
Дзынгамæ) Хъолоты Дзынга. Йæ ном йæ уæлæ: цæф æмæ 
рæхуыст — йæ ныхас, йæ дзырд! 
Д з ы н г а. Дадусы загьдау, ггуырры бонтæ!.. Æгонгæй, 
ма тæрсут, хорз адæм. Æз ахæм дзынга нæ дæн. Æнæхъуаджы 
йе ’мгæрон дæр никæмæн атæхдзынæн... Фæлæ... фæрæхо- 
йын аккаг чи уа, уый та мæ хъаст ма ракæнæд! Æргом ны- 
хасы къæм нæй. Цæй, уæдæ райдайæм. 
Т ы х с т (сусæгæй). Фæлæуу-ма, куыд райдайæм, хъазти- 
зæры архайджытæ куы нæма æрæмбырд сты, уæд? 
Д з ы н г а. Цæуылнæ? 
Т ы х с т. Цыма йæ нæ зоныс! Æз ма сыл æмдзæвгæтæ 
дæр куы ныффыстон иубон. (Дзуры тагъд-тагъд): 
Уæлæ Цæмæнхъуыд 
Не Ьссæнсей фæхьуыд 
Йæ мады руаджы, — 
Нал, дам, сей уадзы. 
Чындздзон чызг, дам, дæ 
Æмæ дын «дам»-тæй 
Тæссагу, дам... 
Д з ы н г а. Фæлæуу-ма, бæстæ «дам»-æй куы байдзаг 
кодтай! Куыд уыди? 
Нæхи Цæмæнхьуыд 
Уе ’хсæнæй фæхъуыд... 
Уæлæ хъæуы пъырыпъыф, 
Адида хæйрæг... 
Бæласæй зары 
Нсе зæронд хæрæг... 
210 

Т ы х с т. Ныр цытæ лæхурыс, фæлæуу-ма, хъусгæ уал 
бакæн... 
Д з ы н г а. Хъусын, хъусын. Замманай æмдзæвгæ!.. Уæл- 
лæй, иуæй-иу схъæлфындз поэттæй æвзæрдæр нæ дæ! Гъа- 
ма дарддæр! 
Т ы х с т (ноджы ныфсджындæрæй). 
Увызыхьойы 
Нæ уадзы Ахьо... 
Кафаг лæппу, дам, 
Хæдзар нæ дары. 
Дунетханы та йæ куысты ’фхæрынц, 
Йæ хицау Хъырым цæхæртæ калы: 
Мæн, дам, артисттæ нищемæн хъæуынц, 
Æмæ йæ барæй изæры рады йæ куысты дары. 
Мызырты Цуцу æфсæрмы кæны 
Хицау уæвгæйæ клубы хъазын, 
Æмæ та искуы сабатизæры 
Йæ хæлæрттимæ сусæгæй нуазы. 
Сосеты Мосе, Силаты Мила, Къалаты Сала... 
Д з ы н г а. Æгъгьæд, æгьгьæд, Тыхст! Сулæф, кæннод 
фæхуыдуг уыдзынæ уыйбæрц хъылматæ нымайгæйæ. Æвæц- 
цæгæн, Дæргьæвсгомы зæппæдзтæй рагæппытæ ластой, 
кæнæ сырддонæй раирвæзтысты, уыййеддæмæ ма ахæм 
гуымьщзатæ нырмæ куыд баззадысты? 
Т ы х с т. С-с-с! Сабыр, сабыр... Кæд сæ ам исчи бады, 
уæд та? 
Дзынга. Æмæ бадæд! Бадæд, хъусæд æмæ йын худинаг 
фæуæд! Мах та... æнæ уыдон хъæлдзæгдæр уыдзыстæм! (Рай- 
хъуыст цагъд, кæнæ зарын.) А-гъа, хъусыс? Чидæртæ дзы 
фæзындис. Марадз, ракæн сæ. Уыдон уал райдайæнт, уæд- 
мæ та кæд исчи зынид. 
Т ы х с т. Хорз. Ды уал адæмы истæуылты ахудын кæн. 
(Ацыд). 
Д з ы н г а. Нæ, мæ къори, ныхæстыл сæ адардзынæн, 
уыййеддæмæ ахудын кæнын афтæ æнцон нæу. Уæллæй, 
ахæмтæ дзы ис, æмæ йæ аизæр хъыдзы кæнын райдай, уæд 
дын райсом изæрмæ дæр не схуддзæни. Иу рагон æмбисонд 
ахæм и... 
Т ы х с т (рацыд). С-с-с! Æгьгьæд лæхур фыдæлтыккон 
таурæгьтæ. Сæ хъуырмæ сæ сты адæм. Фæлтау сын мæнæ... 
(архайæджы ном æмæ мыггаг) азардзæн (кæнæ ацæгъддзæн) 
абоны цæгьдтытæ. 
Д з ы н г а. Гъемæ табуафси. 
211 

Дзынга æмæ Тыхст ацыдысты æмæ та фæзындысты цалдæр 
цагьды фæстæ. 
Д з ы н г а. Хъус-ма, Тыхст, бавдæлæм æмæ ацы адæмæн 
исты пьесæ равдисæм нæхи хъæуы цардæй. 
Т ы х с т. Чи? Мах? 
Д з ы н г а. О. Æз æмæ ды. 
Т ы х с т. Йæ зæгьын æнцон у. Кæцæй дын æрхæссон 
ахæм пьесæ? 
Д з ы н г а. Афысс æй дæхæдæг. Поэтгонд куы дæ. 
Т ы х с т. «Афысс æй»! Дæумæ гæсгæ, уый æнгуз асæтты- 
нау æнцон у, и? 
Д з ы н г а. Уæдæ циу! Æнгузы ма апп уæддæр фæагу- 
рынц, ам та дæ нæдæр апп агурæг ис, нæдæр дзуапп агурæг. 
Исты хъуыдьпæ кæрæдзиуыл аныхас, æндæр дзы цы хъæуы? 
Ныртæккæ бирæтæ кæнынц афтæ. Бавзар, Тыхст. Æз дæр 
дæм фæкæсдзынæн. 
Т ы х с т. Гъемæ фæуæд. Цы абада, уый абадæд. Цы мæ 
сæфы! (Систа гæххæтт æмæ кърандас. Фыссы хъсерæй дзур- 
гæйæ.) Ко-ме-ди, ома худæджы хабар. Хъус-ма, æмæ фыс- 
гæ та цæуыл кæнæм, Дзынга? Йæ сæйраг хъуыды цы уы- 
дзæн нæ комедийæн? 
Д з ы н г а. Адæмы кæл-кæлæй фæхудын кæнын. Сæ гуы- 
быныцъæрттæ куыд фæриссой, афтæ. 
Т ы х с т. Æндæр ницы? 
Д з ы н г а. Куыд ницы? Æхцайы хъуыддаг дæ рох у? 
Фыстытæ иууылдæр уый дымæгмæ куы сты. 
Т ы х с т. Æмæ йед та? Иронау хуыздæр уыдзæнис æви 
уырыссагау? 
Д з ы н г а. Хъус-ма, мæ тымбыл уæрыкк, æппындæр 
театры никуы вæййыс æви? Стæй нæм, æнхъæлдæн, адæ- 
мон сфæлдыстады хæдзарæй цы пьесæтæ æрвитынц, уыдон 
дæр нæ кæсыс! 
Т ы х с т. Кæсгæ сæ бæргæ кæнын, фæлæ сæ алы хатт нæ 
бамбарын. 
Д з ы н г а. Гъеуый дзы æппындæр ницæмæн хъæуы. Ирон 
æмæ дзы уырыссаг ныхæстæ сæмтьеры кæн, дзæбæх хам- 
бохъ дзы скæн... æмæ хъуыддаг лыг у. 
Т ы х с т. Цæттæ дæн æз! Цæуын æмæ фыссын... Хъазти- 
зæрмæ-иу дæхæдæг фæкæс. (Ацыд). 
Д з ы н г а. Дæ зæрдæ ма ’хсайæд. (Адæммæ.) Цалынмæ 
Тыхст йæ комеди фысса, уæдмæ уал мах дæр фæйнæ ба... 
(схуыфыд) фæйнæ кафты акæнæм (кæнсе цы номыр уа, уый. 
212 

фсессценæмæ.) Табуафси, саккаг кæн! (Чи кафы, кæнæ чи 
зары, уый ном зæгъгæйæ ацыд фæссценæмæ). 
Кæрæдзи ивынц хъазтизæры архайджытæ, уалынмæ та фæзынд Тыхст. 
Æдзынæг кæсы клубы бадæг адæммæ. Исдуг хъуыдыты аныгьуылы, 
акæсы та ног, цыдæр ахъуыды кæны æмæ та акæсы. Рацыд Дзынга, 
кæсгæ баззад Тыхстмæ. 
Д з ы н г а. Гъæй, Тыхст, джихнизæй фæрынчын дæ, 
æви? 
Т ы х с т. С-с-с! Мæ пьесæйæн архайджытæ агурын. 
Д з ы н г а. Уый тыххæй дæ сæр дæр ма аных. Хъусгæ æмæ 
фысгæ: фыццаг архайæг: расыггæнаг æмæ магуса, сыхбæ- 
сты худинаггæнæг, æдзæсгом, æнæфсарм... 
Т ы х с т. Фæлæуу-ма, Гугынты Гагынæй зæгъыс, æви? 
(Нæмттæ ивæн ис, хьазтизæр кæм иреуы, уым ни уа, уыдоны 
æирег нæмттæй). 
Д з ы н г а. Акъуырдтай йæ! 
Т ы х с т (фыссы). Гугынты Гагын... 
Д з ы н г а. Дардцæр дзы хъæуы зыд æмæ кæрæф, æхсæ- 
надон къæбицмæ чи фæныхилы, ахæм. Зæгьæм, дæлæ Гы- 
биты Гуыба. 
Т ы х с т (фыссы). Гыбиты Гуыба... Хъус-ма, Дзынга, иу 
та дзы хъуамæ, дины номæй йæхи дæр æмæ адæмы дæр чи 
сайы, ахæм уа. 
Д з ы н г а (йæ ныхас ын исы). Æмбæрст у. Табуафси. Мол- 
лоты Сауджен. 
Т ы х с т. Цæстмæхъус ныхас, козбæуттæгæнæг, хицауа- 
дæн зæвæтсдæрæг, сусу-бусу æмæ дзæгьæлдзырдуарзаг. Иæ 
бæллиц — æдзух цъыфкалæн кæнын, царды æрмæстдæр 
хъæнтæ агурын... 
Д з ы н г а. Уый та дын уæртæ нæхи Сæнæзи. 
Т ы х с т. Ноджы мæ хъæуы æнæуд хицау. Хæслæвæрдты 
аууонæй адæймаг кæмæ нæ фæзыны. Адæм æй кæй равзæр- 
стой, уый кæмæй ферох вæййы, æмæ, Хуыцауы æмсæр 
йæхи нымайгæйæ, уæлæрвты тæхын чи байдайы, ахæм гуы- 
миры... 
Д з ы н г а. Стыр маст та мæм дзы мæнæ-мæнæ кæны, 
фæлæ дын æй уæддæр зæгьдзынæн - комкоммæ рафысс 
Иналы сурæт. 
Т ы х с т. Цавæр Иналы? 
Д з ы н г а. Хъæуыхицауы. (Кæнæ цы куыстгæнæг уа, уый.) 
Т ы х с т. Æцæг, æцæг. (Фыссы.) Маниты Инал... (Архай- 
джыты куы бафæнда, уæд ма ацы иомхыгъдыл бафтауæн ис). 
213 

Д з ы н г а. Ныр мæ уырны, фыссæг дæ кæй рауайдзæн, 
уый, фæлæ дзы иу та рæстмæ лæг фæкæн. Кæннод сæ ных- 
мæ чи стох кæндзæни? 
Т ы х с т. Æцæг зæгьыс. Иу нæ, фæлæ цалдæр. Кæннод сæ 
æддæг-мидæг ауайын кæндзынæн. Стæй исчи хæрзаг ма 
зæгьа, хорз адæм нæм къаддæр ис, зæгьгæ. 
Д з ы н г а. Къаддæр, зæгъыс? Ау, æмæ чи нæ зоны нæ 
кадджын хистæрты, кæнæ нæ фæллойуарзаг гуыппырсар 
фæсивæды? Нæ уæздан чызджытæ æмæ нæ цæхæрцæст лæп- 
путы? Чи нæ зоны нæ бригадирты хуыздæр... (номæмæмыг- 
гаг), нæ хъугдуцджыты раззагдæр... (номæмæмыггаг)?Фыс- 
гæ, Тыхст, фысгæ æмæ дæ ма ферох уæнт ноджы нæ маргь- 
дарæн фермæйы хицау (кусæг, ном, мыггаг), нæ намысджын 
дохтыр, адæмы ирвæзынгæнæг (ном æмæ мыггаг). Ацы ном- 
хыгъдыл ма бафтауæн ис ахуыргæнæг, дуканигæсы, хæрæндо- 
ны кусæг æмæ а. д. Иуныхасæй, арфæйаг фæлпой ни ксены, 
ахæмты нæмттæ. Кæй ранымадтой, уыдонæй исчи хъазти- 
зæры куы уа, уæд ын æвзæр нæу къухæмдзæгъдæй арфæ ракæ- 
нын). 
Т ы х с т. Æнхъæлдæн, мæ сæры замманай пьесæ срæгьæди. 
Д з ы н г а. Цæугæ уæдæ! Цæугæ æмæ фысгæ! (Тыхст 
ацыд.) Фæтулы та! Махæн та уал... (Зæгъынмæ хъавы, дард- 
дæр цы уыдзæни, уый.) Ныртæккæ уын... 
Т ы х с т (йæ сæр радардта фæссценæмæ. Сусæгæй). Дзын- 
га! (Амбæхст). 
Д з ы н г а (фæкаст уыцырдæм, фæлæ ницы сдзырдта). 
Ныртæккæ уын... 
Т ы х с т (хъæрдæр æмæ тыхстдæрæй). Дзынга-а! 
Д з ы н г а (мæстыйæ, фæссценæмæ, сусæгæй). Фæлæуу-ма 
чысыл! Мæ хъуыры цы фæбадыс? (Адæммæ.) Ныртæккæ 
уын... 
Т ы х с т (тынг хъæрæй æмæ тыхстæй). Дзынга! 
Д з ы н г а. Дзынга дарæг дæ ма баззайæд! Цæй, цы хабар 
у, Тыхст? Цæуыл та стыхстæ? 
Т ы х с т. Мæн цæуын хъæуы æмæ-иу, зæгъын, куы фæ- 
уат, уæд клубы дуар сæхгæн. 
Дзынга. Гъемæ фæндараст! Æрмæст мæ ныхъхъуытты 
уадз! Фæлæуу, фæлæуу, куыд «цæуын хъæуы»? Æмæ дæ пьесæ 
та? Фыст фæдæ? 
Т ы х с т. Фæдæн, куыннæ! Гал бастыгьтон æмæ йæ къæ- 
дзилыл мæ кард асаст. Абон æй бæргæ фæуыдаин, фæлæ... 
Куыст. Дæ рад, дам, у. Иннæ хъазтизæрмæ йæ бацæтгæ кæн- 
дзыстæм. 
214 

Д з ы н г а. Æмæ ма нын æндæр цы гæнæн ис? Цæй, ацу 
уæдæ, мауал мæ хъыгдар. (Тыхст ацыд.) Бахатыр кæнут, 
хорз адæм, Тыхстыл та фæдæн. Ныртæккæ уын... 
Т ы х с т (æрбацыд). Дзынга! 
Д з ы н г а. Уæуу, мæнæ мардæрцыд!.. Цæмæ та раздæхтæ? 
Т ы х с т. Клубы раз цыдæр хъæлæба ис æмæ нæ ауæн- 
дыдтæн... Акæс-ма сæм уæлæты. Дæумæ зындзысты. 
Дзынга. Цавæрхъæлæбау? 
Т ы х с т. Иу расыг лæппу алкæмæ дзырдæппарæн кæны, 
сылгоймæгтæм къухæй æвналы, æлгьиты... 
Д з ы н г а. Æмæ йын нæлгоймæгтæй куыд ничи ницы 
зæгьы? 
Т ы х с т. Иутæ сæхи ницы уынæг скодтой, иннæтæ йæ 
зæрдæхудты нæ цæуынц, аннæтæ та дзы сæхицæн тæрсынц. 
Д з ы н г а. Уыдон дæр уæдæ уымæй хуыздæр не сты. 
Тæппудтæ! Худинаг сын уæд, худинаг! Фæлæуу, фæлæуу, 
æмæ ды та, ды? Милиционер куы дæ? Цæугæ æмæ йæ æр- 
сабыр кæн. Кæннод уый мах дæр бахъыгдардзæни. 
Т ы х с т. Цæугæ... Уырдæм?! Нæ... Цытæ дзурыс?.. Уый мæ 
участок нæу... Æз уæртæ иннæ уынгмæ цæуын... 
Д з ы н г а. Æ, мæгуыр дæ бон, гье! Цымæ цæмæн хъæ- 
уынц дæу хуызæн милиционертæ? Цон, мæхæдæг сæм акæ- 
сон. Бахатыр кæнут, хорз адæм, бадгæ уæ уадзын, фæлæ 
мын æндæр гæнæн нæй. Зындзынæн та уæм. (Ацыд). 
Т ы х с т (йæ фæдыл кæсы). Уый Дзынга нæу, фæлæ сыгь- 
зæрин цъиу! (Адæммæ фæкомкоммæ.) О, хæдæгай... Ныртæк- 
кæ уын... (Зæгъы, дарддæр цы уыдэæнис, уый, æмæ ацæуы). 
Хъазтизæры кæрон Дзынга æмæ Тыхст раарфæ кæнынц залы 
бадæг адæмæн. 
Æмбæрзæн 
1994аз 

НАЛАТ ЧЫНДЗАГ 
АРХАИДЖЫТÆ: 
Гадискæ - æрыгон чызг 
Н и ф ф æ - йæ хæлар 
М а р и н æ — æрыгон чызг 
Елмысхан — зæронд ус 
Дибæхан — дохтыр 
Ацæргæус 1 
~ \ скъоладзауимæ 
Зæронд л æг ) * 
Архайд цæуы мах рæсгæджы. 
Автобус. Бады дзы цалдæр адæймаджы. Раззаг бандæтгæй иуыл бадынц 
Г а д и с к æ æмæ Н и ф ф æ, иннæуыл та М а р и н æ æмæ а ц æ р - 
г æ у с, рæбындæр зæронд лæг æмæ скъоладзау. 
Г а д и с к æ. Гъеуый та дын сæ куыстытæ! Утæппæт 
адæмы фистæгæй арвит! 
Н и ф ф æ. Æцæг, æцæг, æнæхъæн автобусы дзаг! 
М а р и н æ. Æмæ сæ чи ’рвыста? Фæлæууыдаиккой... 
Ацæргæ ус. Нæ сæ ’вдæлы, мæ къона, дзæгъæл 
лæудгытæм. Æз дæр бæргæ ацæуин, фæлæ ацы рынчын къæх- 
тæ, æнæхайыр фæуой... 
Г а д и с к æ. Цæмæн хъуамæ ацæуон, цæмæн? Аласæнт 
мæ. Галдзармы йас сомтæ сын куы ныссагътон сæ къухты! 
Н и ф ф æ. Æцæг, æцæг! 
М а р и н æ. Гъемæ уæдæ æнхъæлмæ кæс, æндæр ма цы 
хъуыр-хъуыр кæныс? 
Г а д и с к æ. Кæдмæ? Зæгь-ма йæ, зæгь, кæдмæ лæудзыс- 
тæм ам? 
Н и ф ф æ. Æцæг, æцæг, цы зæгьы шофыр? 
М а р и н æ. Да-алæ йæ цалх куы ныддымса, гьеуæд ацæу- 
дзыстæм, зæгъы. 
Г а д и с к æ (фæзмæгау æй кæны). «Да-а-алæ» йæхи хуы- 
зæн магусатимæ дзæгьæлдзырдæй куы бафсæда, гьеуæд. 
216 

Н и ф ф æ. Æцæг, æцæг, кусгæ ничиуал кæны. Кæй куыд 
фæнды, афтæ хынджылæг кæнынц адæмæй. 
Маринæ. Фæлæуут-ма, цæй,уæныхтæдзы куы асагь- 
тат сонтæй! Йæхиуыл, мæгуыр, куы нæ ауæрды. 
Г а д и с к æ. А-гьæ, уæдæ! Хъус-ма, ныр цы рагæпп 
ласыс йæ сæрыл, цымæ, и? Цы хъуыддаг дæ ис, и? 
Н и ф ф æ. Æцæг, æцæг! 
Ацæргæ ус. Омæ дынæвзæрæй куы ницы зæгьы, мæ 
къона. 
Г а д и с к æ. Дæу ничи фæрсы, хорз ус, æмæ дæ дзы- 
хыл хæц. 
Зæронд лæг. О, фæлæдæуыйфæрсы,уый,хорзчызг! 
Г а д и с к æ. Оу, мæнæ... Цы уæ хъуыддаг ис мемæ, и? 
Зæронд лæг. Уый хьуыдцаг мæ ис, æмæ хистæр у, 
рынчын у... 
Г а д и с к æ. Цы, уый зоныс, хорз лæг, ацу æмæ дæхи 
чызгæн амон, хистæр æмæ кæстæр чи у, уыдоны. 
Зæронд лæг. Мæхи чызгæн æз йæ къубал стонин, 
дæу хуызæн æдзæсгом куы разынид, уæд. (Скъоладзауæн.) 
Цом, лæппу, цом, цалынмæ нæм ацы хуыцауылгъыст къу- 
хæй нæма бавнæлдта, уæдмæ. (Скьоладзауы къухыл фсехæцыд 
æмæ ацыдысты). 
Ацæргæ ус. Æмæ цы мæнг зæгьы? 
Дуарæй æрбакаст Е л м ы с х а н. 
Е л м ы с х а н. Кæдæм цæуы ацы автобус? 
Г а д и с к æ. Мæрдтæм! Нæ йæ уыныс, лæугæ кæны, 
уый? 
М а р и н æ (Гадискæйæн). Цавæр фæдис у? (Елмысха- 
нæн.) Фаллаг фарсмæ, хорз ус. 
Е л м ы с х а н. Дæ цæрæн бон бирæ! (Æрбахызт. Йæ 
къухы уæззау хызынтæ). 
М а р и н æ (сеххуыс ын ксены). Æри-ма дæ хызынтæ. 
Е л м ы с х а н. Бирæ цæр! Дæ ныййарджытæ дæ хурæй 
бафсæдæнт! (Иннæтæн.) Уæ бонтæ хорз! 
Ацæргæ ус. Кæй бон у, уый хорзæх дæ уæд. 
Чызджытæ ницы дзурынц, сæхи иннæрдæм кæсæг скодтой. 
Елмысхан (Гадискæмæ). Стæ-ма, мæ къона, дæ 
бæсты абадон. Зæронд къодахæн бынат дæр авæрынц. 
Г а д и с к æ. Мæ бæсты, и? Æмæ дæ мæрдтæм дæр мæ 
бæсты адавдзысты, хорз ус? Бахатыр кæн, æз дæр ын æхца 
бафыстон. Уæртæ дзы бынæттæ ис. 
217 

Елмысхан.Чима мын хилы уырдæм мæ хызынтимæ? 
Афтæтæ ма кæй бон у, мæ къона?! Ардæм дæр тыххæй куы 
схызтæн... 
Г а д и с к æ. Гъемæ, кæд дæ бон нал у, уæд дæ хæдзары 
бад. 
Н и ф ф æ. Æцæг, æцæг! 
М а р и н æ (Етысханæн). Дæ хорзæхæй, мæнæ мæ бы- 
натмæ рацу. (Æрбадын æй кодта). 
Ацæргæ ус(нызджытæн).Æллæх,æллæх!.. Хуыцау мæ 
бахизæд сымах хуызæтгæй! Сыхагæн дæр нæ! Дæ-дтæ-дæ- 
дæ-дæ-дæй! (Йæ цсесгом йæ кьухтæй амбæрзта, стсей ахызт 
семсе кьуылых-кьуылых ацыд). 
Елмысхан (Гадискæмсе). Бæргæ бадин, мæ хуртæ, мæ 
хæдзары, бæргæ, фæлæ кæй арвитон? Мæ дарджытæй аф- 
тидæй куы аззадтæн. Иу ма дзы ис æмæ уый та хæдзары 
нæй. 
Г а д и с к æ. Æмæ йæ мах аххос кæныс? 
Н и ф ф æ. Æцæг, æцæг, мах дæм арвыстам? Æви мын 
сыгъзæрин цокораджын усгур агурынмæ цæуыс æмæ дæ мæ 
уæлныхты сисон? 
Худынц. 
Г а д и с к æ. Мæрдты Барастырмæ курдиат хæссы, ам 
мæ бон нал у, æмæ мын тагьд бынат авæрут, зæгьгæ. 
М а р и н æ (Гадискæйæн). Мауал æй ныууадз! Бакъуымы 
йæ кæн! Æллæх, æллæх! Худинаг уын нæу? Хистæрты раз 
хъæрæй ныхас дæр æвидауц ми у, сымах та йын йæхимæ 
къæпп-къæпп кæнут. Иу та ма дзы æфсарм куы вæййы! 
Е л м ы с х а н. Куыннæ стæй! Уыдон, æфсарм цы у, уый 
зонгæ дæр нæ кæнынц. 
Г а д и с к æ. Тынг дзæбæх дæр æй зонæм, куы нæ бахъæуа, 
уæд. (Ниффæйæн.) Æццæй? Нæ фæлæ иуæй-иутæ адæмы 
цæстмæ куыд сзондджын вæййынц. (Маринæйæн.) Цы дæ 
хъуьщдаг ис, цы, и? 
М а р и н æ. Ау, зæронд усмæ куьщтæтæ уæндут? Дæ 
мадæй дæр хистæр куы у, уæд?.. 
Г а д и с к æ. «Зæронд, зæронд, зæронд!» Мæ хæдзары 
базæронд ис? 
Н и ф ф æ. Æцæг,.æцæг, кæй хистæр у, уымæн фæрнæй 
цæрæд. 
Г а д и с к æ. Кæд ыл дæ зæрдæ афтæ тынг риссы, уæд æй 
дæ хъæбысмæ сис. 
218 

Е л м ы с х а н. Уæу-уа, гормæггæ, уый куыдтæтæ дзу- 
рут, дзæбæх чызджыты каст куы кæнут, мæ хуртæ? 
М а р и н æ. О, сæ бакаст чызджыты хуызæн, сæ митæ та... 
Г а д и с к æ. Цы? 
М а р и н æ. Æнæгьдау, æдзæсгом митæ! Сымахæн нæдæр 
Хуыцау ис, нæдæр хистæр! Ау, уæхи цардыл та куыд нæ 
ахъуыды кæнут? 
Г а д и с к æ. Гъеныр ма нæ куыйтæ дæр хæрынц? 
Н и ф ф æ. Æцæг, æцæг! 
М а р и н æ. Нæ хæрынц! Уымæн æмæ ’мбарынц, сымах 
тугæй чи фæхъæстæ уа, уымæн æнæ сагьуыйгæ нæй! 
Г а д и с к æ. Хъус-ма, «æгьдауджын»! Дæ пъирийыл 
хæц, кæннод дын дæ дыууæ цæсты акъахдзынæн, бамбæрс- 
тай?! 
М а р и н æ. Бамбæрстон, сыл бирæгь кæй дæ, уый. Дæ- 
дтæ-дæ-дæй, дæу хуызæтгæй фæзæгъынц... 
Г а д и с к æ. Цы, зæгь-ма йæ, зæгь, цы фæзæгъынц? 
М а р и н æ. Ахæм налат хæрæгæй хуым бакæндзæн, зæгьгæ. 
Е л м ы с х а н. А-а, дæдæй фæкæна, дæу чи ныййардта!.. 
Æмæ цæй мæгуыр уыдзæни, дæу кæмæ бахæссой! (Мари- 
нæйæн) Ныууадз æй, дæ рын бахæрон, уый Агуыры æф- 
сæдтæ дæр нæ басæтдзысты. 
М а р и н æ. Раст зæгъыс, нана, уый цавæрфæнды ’фса- 
ды дæр йæхæдæг ныдцæрæн кæндзæн. 
Г а д и с к æ. Бæгуыдæр ныддæрæн кæндзынæн! Се ’ппæ- 
ты разæй та дзæгьæлдзыхты ’фсады. (Лæбуры Маринсемæ.) 
Ауадзут-ма мæ, æз ын йæ дзыккутæ йæ къухты авæрон. 
Ниффæ йæ нæ уадзы. 
Елмысхан (сыстад.) Уу, æз дæ мад, дæ фыды уазæг! 
Ма бакæн! Æрсабыр у, Хуыцауы хатырæй. Мауал маст кæ- 
нут кæрæдзийæн мæн тыххæй, мæ хуртæ. Бахатыр кæнут, 
кæй уæ бахъыгдардтон... 
Г а д и с к æ. О, о, хъыгдаргæ нæ кæнут! Гукк! Адæтгæ 
нын сымах аххостæ сты! Чи уæ хæсты уыди, чи фыркуыс- 
тæй фæцæлмартæн, ныххæррæгь... æмæ уын ныр цæрæн- 
бонты табу кæнæм, æви?! Ныхъхъуыдты нæ уадзут, зæронд 
халæттæ! 
Елмысхан (йæ зæрдæйыл фсехæцыд). Хатыр... Хуыцауы 
хатыр... хатыр... (Фæиргйхауд). 
М а р и н æ (ацахста йæ). Цы кодтай, нæ мады хай, дæ 
хуыз куы фæцыд? Дæ зæрдæ риссы? (Йæ тугдадзиныл ын йæ 
зæрдæйы цавд нымайы.) Йæ хъуыдцаг хорз нæу! 
219 

Н и ф ф æ. Æмæ хорз та кæмæн у йæ хъуыддаг ныр- 
тæккæ? 
М а р и н æ. Зæрдæйы хос! Рæвдздæр зæрдæйы хос! Ау, 
никæмæ уæ ницы ис æппын? Ма тыхс, нана, æз ныртæк- 
кæ! Афтек хæрз æввахс у ам. Марадзут-ма исчи «Тагьд æх- 
хуыс»-мæ телефонæй фæдзурæд! (Чызджытæ ницы дзурынц.) 
Цы ныхъхъус стут? Æдзæсгæмттæ! Дурзæрдæ куыйтæ! А-а, 
дæдæй, мæнæ цытæ цæры не ’хсæн! (Азгъордта). 
Ниффæ (сусæгæй Гадискæмæ). Æрдæбон куы балхæд- 
тай хостæ, исты-ма йын ратг! Тæригьæд у! 
Г а д и с к æ (уый дæр сусæгæй). Куыннæ стæй! Мæ фы- 
дæн стыр блатæй кæуыл фæхæст дæн, уыцы хостæ ныр ал- 
кæмæн дæтдзынæн. 
Н и ф ф æ. Омæ йыл исты куы ’рцæуа, уæд та? 
Г а д и с к æ. Уæд æй ныгæнæг уыдзæн. 
Е л м ы с х а н. Ох, дæдæй, цы кæнон... Кæм и уыцы 
чызг! Кæм и?.. 
Н и ф ф æ. Æцæг, æцæг, уыцы гæркъæраг куыд æрæгмæ 
цæуы? Æви афардæг? (Елмысханæн.) Бафæраз, хорз ус, исты 
амал уыдзæн. 
Г а д и с к æ (Ниффæйæн). Цæй-ма, куыд стыхстæ! Иуæй- 
иутæ барæй дæр æрбарынчын вæййынц, кæд мын фæтæ- 
ригьæд кæниккой, зæгьгæ. 
Н и ф ф æ (сусæгæй). Ныр цытæ дзурыс, нæ йæ уыныс, 
æви? 
Г а д и с к æ. Уынын æй, уынын æмæ дзургæ дæр уымæн 
кæнын. 
М а р и н æ (æрбахызт). Мæ амондæн «Тагьд æххуысы» 
машинæ ауылты æрцæйцыд æмæ йæ фæурæдтон. 
Æрбахызт Д и б æ х а н урс халаты. 
Д и б æ х а н. Кæм и уæ рынчын? 
Маринæ (Епмысханмæ амоны). Мæнæ. 
Д и б æ х а н. Фæлæуу, фæлæуу... ай Елмысхан куы дæ... 
Æмæ цы хабар у? (Сгары йын йсе тугдадзин). 
Елмысхан (йæ зæрдæмæ амоны). Судзы... ам... 
Д и б æ х а н. Тыхсгæ ма кæн, Елмысхан, тыхсгæ! Ныр- 
тæккæ дæ мах ацалцæг кæндзыстæм. Мæнæ-ма уый аназ. (Хос 
ын дæтты.) Афтæ, гъе. Ныртæккæ дын фенцондæр уыдзæн. 
(Укол ын кæны.) Цытæ дзурыс, цытæ... Фронты чи фер- 
вæзт, уый ам тыхсын уадзæм?! 
Н и ф ф æ. Æцæг, æцæг, фронты дæр уыди? 
Д и б æ х а н. Йæ тæккæ цæхæры. Йе сгуыхтдзинæдтыл 
220 

чингуытæ ныффыссын хъæуы, зарджытæ скæнын! Хъуамæ 
йæ цуры цырагьау лæууæм! 
Н и ф ф æ. Æцæг, æцæг! Хъусыс, Гадискæ?! 
Д и б æ х а н (уыцырдæм фæкаст). А-а, ды дæр ам куы дæ, 
Гадискæ! Æмæ ма дзы уæд æз кæцырдæм хъуьщтæн, Ел- 
мысхан? Дæ чындзаг дæ цуры, ныридæгæн дохтыр... Тагьд 
фæуыдзæн каст... 
Елмысхан. Нæ дæ ’мбарын? Уый цы хоныс, Дибæ? 
Д и б æ х а н. Куыд нæ мæ ’мбарыс? Хуыцаубоны уæ 
лæппуйæн чындз хæссут? Хæссут! Гъемæ дын мæнæ (Гадис- 
ксемæ амоны) дæ рæсугьд чындзаг. Бакæс-ма йæм, бакæс, 
зæды къалиу нæу? 
Елмысхан (Гадискæмæ ныджджих). Цы, цы? Нæ! 
Нæ!!! Хуыцау мæ бахизæд ахæм бæллæхæй! Уый... налат куы 
у! Æдзæсгом! Æлгъыст! (Йæ зæрдæйыл та фæхæцыд.) 
Д и б æ х а н. Елмысхан! Æрсабыр у! Дæ хорзæхæй, Ел- 
мысхан, фæхæц дæхиуыл! 
Е л м ы с х а н. Нæ, нæ! (Йæ зæрдæ бахьарм). 
/Ем бæрзæн 

ДАМДУМГÆНДЖЫТÆ 
АРХАЙДЖЫТÆ: 
Ц ы к у р а - æрыгон чызг, ахуыргæнæг 
Д з ы г ы н а — ацæргæ ус 
М а р г о — } æрыгон сылгоймæгтæ 
А н и с а — 
Фæззыгон райсом. Автобусы æрлæууæны æд хызынтæ бады 
Д з ы г ы н а. Æрбахæстæг машинæйы уынæр æмæ фæ>сьус. 
Фæзынд Ц ы к у р а. 
Д з ы г ы н а. Мæ хæдзарыл, афтæ раджы кæцæй цæуыс, 
Цыкура? 
Ц ы к у р а. Мæрдтæй. 
Д з ы г ы н а. Ха-хах-ха!.. Æмæ цытæ хæссыс мæрдтæй? 
Ц ы к у р а. Лæджы сæртæ. 
Д з ы г ы н а. Мæ хæдзарыл! Цы кодгай? Цæуыл мæсты дæ? 
Ц ы к у р а. Уæдæ уын уыдон цавæр фæрстытæ вæййынц? 
«Кæдæм цæуыс?» «Цы хæссыс?» «Кæцæй цæуыс?» Уæлæ 
Бустмæ рынчынфæрсæг суадтæн, æндæр кæцæй цæуын. (Фсе- 
цсейцыд). 
Д з ы г ы н а. Цæй, о, раст дæ цыма цыргьагæй фæрæ- 
хуыстæуыд. 
Ц ы к у р а. Де ’взаджы рæхуыст цыргъагæй фыддæр у. 
Д з ы г ы н а. Æнæмæт у, дæуæн дзы тас нæу. 
Ц ы к у р а. Зонын æй. 
Д з ы г ы н а. Æмæ куыд у, мæгуыр, Буст? Æвæццæгæн 
дын исты бавæййы?.. 
Ц ы к у р а. Кæд ыл дæ зæрдæ афтæ тынг риссы, уæд æй 
дæхæдæг абæрæг кæн, цу. Цæй, исты ма дæ хъæуы? 
Д з ы г ы н а. Ницы, ницы, дæ рын бахæрон. (Цыкура 
ацыд.) Къæбæда! Æдзæсгом! Æниу æй цы хъуыддаг и Буст- 
мæ? Уæвгæ, кусаг лæппу, æнæус... Ацы хæйрæг — æнæмой... 
(Дзуры фæссценæмæ.) Кс, кс, кс! Рауай-ма! 
Æрбацыд М а р г о. 
222 

М а р г о. Дæ райсом хорз, Дзыгына. 
Д з ы г ы н а. Бирæ цæр, Марго. 
М а р г о. Цы кодта, цы? Цыкурайæ зæгьын. Цæхæртæ 
калгæ куы фæлæгæрды? 
Д з ы г ы н а. Мæгуыры бонтæ, ницы фехъуыстай? 
М а р г о. Куы ницы... Цы у, цы, радзур-ма йæ! 
Д з ы г ы н а. Цыкура, дам... 
М а р г о. Цы, дам?! 
Д з ы г ы н а (Маргойы хъусы цыдæртæ дзуры). Æрмæст æй 
макæмæн зæгъай! Уый мæ ингæны ныккæсæд, дæ дзыхæй 
йæ куы суадзай! 
М а р г о. Цытæ дзурыс, уый тыххæй мæ нæ зоныс, æви?! 
Хъуысы та машинæйы уынæр. 
Д з ы г ы н а. Æллæх, æнхъæлдæн, автобус фæцæуы. (Аз- 
гъордта.) 
М а р г о (фæссценæмæ). Кс, кс, кс! Рауай-ма! 
А н и с æ (æрбацыд). Цы хабар у? 
М а р г о. Ницыма фехъуыстай? 
А н и с æ. Куы нæ. 
М а р г о. Цыкура, дам... Æниу мæ сомы нæ кæнын кæ- 
ныс. Мæ ныхас ракойæ дæ нæ тæрсын... 
А н и с æ. Æнæмæт у. Ды йæ куыд никæмæн загьтай, æз 
дæр афтæ. (Æрбамæсты.) Нæ мæ ’вдæлы, цæй, цы ’рцыди? 
М а р г о. Ци^кæй цы кæныс, Анисæ, циркæй? Царциа- 
ты диссæггæ... (Йæ хъусы йын цыдæртæ дзуры.). 
А н и с æ. Æмæ цы? 
М а р г о. Куыд цы? Æдылы дæ æви? Милицæ, дам, æй... 
(Йæ хъусы та йын дзуры.) Стæй, дам, æй (йæ хъусы та йын 
дзуры.) Æмæ, дам, æй... Æрмæст дæ мад, дæ фыды хатыр... 
Д з ы г ы н а (æрбаздæхт). Æдзæсгæмттæ! Мæ цахъхъæн 
усæн иу бынат ма ссар?! Гъе уый та дын не ’гьдауджын 
фæсивæд. 
М а р г о. Уæдæ, уæдæ... Мæнæ Цыкурайы хуызæттæ- 
йедтæ. Кæм и, кæм, цымæ? 
Дзыгына. Цы йын зонын, цы? 
М а р г о (Дзыгынайæн). Бавдæлд æмæ, дам... (Дарддæр ын 
дзуры йæ хъусы). 
Д з ы г ы н а. Ма зæгь! Ау? Дæ-дæ-дæй! Æниу... Адæм цы 
фæзæгьынц, уый раст вæййы. 
А н и с æ. Адæм дзæгьæлдзырд дæр бирæ фæкæнынц. 
Уæлдайдæр мæнæ сымах хуызæтгæ. (Фæссценæмæ амоны, рацу 
ардæм, зæгъгæ). 
223 

М а р г о (Дзыгынайæн). Нæ йæ уырны! 
Д з ы г ы н а. Ау? (Анисæйы хьусы сусу-бусу ксены.) 
А н и с æ. Кæннод дæуæн уый чи загьта, уымæн йе ’взаг 
йæ дзыхы бампыла! 
Фæзынд Цыкура, уыдон æй нæ уынынц. 
Д з ы г ы н а. О, кæннод та уый кæй ус у... 
А н и с æ. Никæй ус у. 
М а р г о. Сусæгæй, дам, кæйдæр ус у! 
А н и с æ. Кæйдæр ус у? 
Д з ы г ы н а. Бусты ус у! 
А н и с æ. Бусты ус у?! 
Д з ы г ы н а. Бусты ус у! 
М а р г о. Буст уæзхъус у. 
Д з ы г ы н а. Асæй цъус у! 
М а р г о. Мæллæг, хус у! 
Д з ы г ы н а. Сау, фæсус у! 
Ц ы к у р а. Сусу-бусу: 
«Чи кæй ус у? 
Уый мæн къус у! 
Уый дæу мус у». 
Алцы мысут, 
Тсс! Ныхъхъус ут! 
м\7гЬоНа}(иумæ'адæАШæ): 
Нæ йæм хъусут: «Алцы мысут, 
Цæй, ныхъхъус ут!» 
(Цыкурайæн) 
Дæхæдæг, гормон, ныхъхъус у! — 
Зæххы кæлæн æмæ хин дæ. 
Хæйрæджыты нозт, дам, уадзыс, 
Адæмæн фыдбылыз уарыс. 
Цыкура. Чи?Æз? 
Æмбæрзæн 
1994аз 

ЦУАНÆТТÆ 
АРХАЙДЖЫТÆ: 
А н ж е л æ 
Сан етæ 
Н и ф ф æ 
Н и н у ца 
Хъæуккаг кæрт. Сæрдыгон æнтæф бон. Уынгæй бæрæгбоны дарæсы 
æрбацыд А н ж е л æ. Йæ фæдыл йæ хæлар ч ы з д ж ы т æ. 
А н ж е л æ (кæуы). Нагъ, нагь, нагь! Нал цæуын чындзы! 
Санетæ. Омæ цæуылнæ, цæ? Куы бафидыдтат... 
А н ж е л æ. Æрнымадтон ын, нæ чындзæхсæвмæ йæ 
цытæ бахъæудзæн, уыдон. Æмæ дын цæхгæр куы алыг кæ- 
нид: «Уыдæпæ мæ бон нæу!» Æмæ ма дзы исты дæр куы 
агуырдтаин. (Кæуы.) Мæхицæн чындзы фæлыст: разгæмт- 
тæ, сыгьзæриндонытылд камари, къуздарæн æмæ хьусцæ- 
джытæ зынаргь дуртимæ, кусæрттагæн — урс гал, дыууæ 
голладжы ссад, мæ мады номыл — цъæх аласа бæх, мæ фыды 
номыл — хæдтулгæ, мæ мадымад æмæ, зæгьын, мæ фыды- 
фыдæн... Уый дын мæ ныхас куы фескъуынид: «Æгьгьæд, 
æгьгьæд, хъуыддаг бæлвырд у!» Хъус-ма, зæгьын, лæппу, 
мæнæн мæ ныхасыл нæ хæдзары дæр дыууæ ничи фæзæгьы. 
Мæ ныййарджытæ дæр, æз сын куыд зæгьон, афтæ бакæ- 
нынц æнæ хъыпп-æнæ сыппæй! Гъемæ, дам, фæрнæй цæр 
семæ, мæн хæдзары та къамандир ницæмæн хъæуы æмæ 
афардæг. (Кæуы). 
С а н е т æ. Уæд афтæ зæгь, нал мæ куры, зæгьгæ. Уый 
йеддæмæ: «Нал цæуын чывдзы»... 
Н и ф ф æ. Ха-ха-ха, сайд дыл æрцыдис, мæ хойы гæбаз. 
Фæлæ ницы кæны. Мæхи бар-ма йæ бауадз. Мах ыл ахæм 
ахсæнхыз базыввытт кæндзыстæм æмæ, йæхи куы ’рбама- 
ра, уæддæр нал аирвæздзæн. 
Н и н у ц а. Æгонгæй... Уымæй ницы. 
15 Темыраты Давид 
225 

Н и ф ф æ. Куыд ницы, куыд? Æниу ын ды та цы зо- 
ныс? 
Н и н у ц а. Уый зонын æмæ æз дæр раст афтæмæй ауад- 
тæн чындзы æмæ дзы раст афтæмæй фæстæмæ дæр æруад- 
тæн. 
С а н е т æ. Цæмæн? 
Н и н у ц а. Ратардтой мæ. 
Н и ф ф æ. Нæ сарæхсгæ, нæ хо. Нæ фæлæ ма... Цы, уый 
зонут, чызджытæ? Бавдæлæм æмæ номхыгьд саразæм нæ 
хъæуы усгуртæн. 
Санетæ. Цæмæн? 
Н и ф ф æ. Чи дзы цы у, уый рагацау базонæм, нæхи- 
цæн дзы фæйнæ равзарæм æмæ сыл нæхи ныффæздæг кæ- 
нæм. 
С а н е т æ. Фæлæуу-ма, куыд ныффæздæг кæнæм? Уыдон 
махыл, æви мах уыдоныл? Ау, чызджытæ куы стæм, худи- 
наг нæу? 
Н и ф ф æ. Фæстæзад сылгоймаг! Нырмæ худинаг уыд, 
æнæзакъон цы уьщ, уыдæттæ, ныр та æнæмæнг хъæугæ хъуьщ- 
дæгтæ хонынц. (Санетæйæн.) Æццæй? Дæу фæрсын, дæу, 
цы ныхьхъус дæ? 
С а н е т æ. Æз мой нæ кæнын. 
Н и ф ф æ. Уæдæ дæ фыды къонайыл урс дадалитæ ра- 
уадзынмæ хъавыс? 
Н и н у ц а. Цы йæм хъусут, цы? Куыд нæ дын аззайдзæн 
йæ фыды къонайыл ахæм урс бæлон! Конд æмæ уындæй, 
зонд æмæ æгьдауæй... 
С а н е т æ. Ныууадз! Кæй ма хъæуынц уьщæтгæ? 
А н ж е л æ. Уæдæ ма сæ цы гуыбынниз хъæуы? 
С а н е т æ. Мæнæ ды кæй фæнымадтай, уыдон. Æрмæст 
иннæрдæм: усгурæн — машинæ, хæдзарæн «стенкæ», сын- 
тæджытæ, гауызтæ, уазалгæнæн... «тæвдгæнæн»... Цыбыр 
дзырдæй «придæннæй». Марадз-ма, алхæн сæ... 
Н и ф ф æ. Æрцæтгæ сын кодтон! Уьщæттæ мæм куы 
уой, уæд ма мæ цæй мой хъæуы? Уæлдай сæры низæн? Нæ-æ, 
æз сын сæхицæй хъуамæ рассивон дзæбæх истытæ. (Нину- 
цайæн.) Фысгæ номхыгьд! (Нинуца фыссы.) Нæхи сыхы — 
Тентекъоты Тæнтыкъо. 
Н и н у ц а. Алæ стæ, уымæн йæ сæры цæрæг куы нæй. 
Н и ф ф æ. Æмæ йын йæ сæрæй цы кæныс? 
А н ж е л æ. Æццæй! Уыйхыгъд йæ хæдзар — мыдыкъус, 
йæ дзыппытæ — сберкассæ! 
226 

Н и ф ф æ. Мæ уд - дæ фæхъхьау! Дарддæр: фаллаг сыхы — 
Æмпылаты Къуызыр. 
Анжелæ. Нæ, нæ, нæ, ма йæ ныффысс! Нæ бæззы! 
Н и н у ц а. Цæуылнæ? 
А н ж е л æ. Йæ хæдзар гаффугг у, æмæ гье уымæн. Уый 
бæсты да-а-лæ Цъулабарты Гакъына. 
Н и ф ф æ. Гакъына, зæгьыс? Æмæ ма йæ цы фыссон? 
Уый Нинуцайы Гакъына куы у. 
А н ж е л æ. Æццæй, бафидыдтат? 
Н и н у ц а. Ницы бафидыдтам. Æз мæ хæдзарæй никæ- 
дæмуал цæуын. Кæд æй фæнды, уæд махмæ цæрæд! 
С а н е т æ. Фæлæуу-ма! Уый дæ куры æви йæ ды курыс? 
Н и н у ц а. Цы уæлдай у, цы? 
Н и ф ф æ. Кæрæдзийы амæтгаг фæут! (Нинуцайæн.) Ахахх 
æй кæн. 
Н и н у ц а (хахх сей кæнын). Гакъына — хыррытт! 
Н и ф ф æ. Уæллаг сыхæй йæд... уæлæ Давæхъо... Кæмæй 
сты, кæ? 
Н и н у ц а. Мырхынаты Давæхъойæ зæгьыс? Замманай 
усгур! Мæнæ йахæм. (Йе ’нгуылдз севдисы.) Ничтяк! 
С а н е т æ. Цæмæй у «йахæм?» 
А н ж е л æ. Куыд цæмæй? Базæйы хицау нæу? 
С а н е т æ. Æмæ ма цы ис ныры базæйы? 
Н и ф ф æ. Ницы, мæгуыр, ницы. Тыххæй ма дзы цы- 
дæртæ самæлттæ кодта: дыууæ хæдзары: иу хъæуы, иу — 
горæты^дыууæ фатеры, цалдæр дуканийы, уазæгуат, куыс- 
туат... Иæ кæстæр æфсымæрæн - хицауы бынат, дыууæ 
машинæйы — рог æмæ уæзласæн, дачæтæ, гаразтæ, фос, 
фæсарæнтæй ласт хæдзарыдзаума... Бæргæ бæззы, чызджы- 
тæ, бæргæ! Уæ хъус æм дарут, ма аирвæзæд! Фысгæ дард- 
дæр, ноджыдæр ма иу ахæм ничтяк. Уæлæ горæты Къобор- 
ты Кæрæф. 
А н ж е л æ. Уымæ та цы и? 
Н и н у ц а. Кооператив, дам, ацъыкк ласта, зæгъынц. 
Н и н у ц а. Цавæр кооператив? 
Н и ф ф æ. «Хъæмпытæ-хъимпытæ». 
С а н е т æ. Мæгуыры бонтæ, уый та цы хоныс? Цы ара- 
зынц? Цы кусынц? 
Н и ф ф æ. Хъæмпæй, дам, къренделитæ скъæрынц æмæ 
сæ уæлæ проспекты уæй кæнынц! 
Санетæ. Диссæггæ! Æмæ кæй хъæуынц? 
Н и ф ф æ. Нырма уал иуæй-иуты æрмæстдæр, фæлæ 
227 

тагьд не ’ппæты дæр хъæудзысты. Фысгæ дардцæр. Саулæга- 
ты Мæгуырбег. Уый дæр горæтæй. 
А н ж е л æ. Ныр цытæ фæдзурыс? Цæй усгур у уый? Йæ 
ном йæ уæлæ куы ис — «Мæгуырбеп>. 
Нинуца. Ма зæгь. Зындгонд ахуыргонд, дам, у. 
С а н е т æ. Æмæ ма цы сты ахуыргæндтæ, дохтыртæ, 
инженертæ, фысджытæ?Кæнæ ирон лæджы кæддæры стыр- 
дæр бæллиц — пъагонджын афицертæ? Ницы... 
А н ж е л æ. Уæдæ, уæдæ... Мæ фыдгул фæцæрæд уыдоны 
мыздæй. 
С а н е т æ. Сæ тæригьæдæй мæ зæрдæ ратоны. 
Н и ф ф æ (базарыд). 
Нанайы буц чызг, усгурты мæтæй, гьей. 
Дсе эæрдæ риссы, бынтон скатай, гъей... 
Тыхсгæ ма кæн, се ’ппæт мæгуыр не сты. Зæгьæм, мæнæ 
Зонæгаты Сем, йе ’цæг ном Семен. Цыдæр хьылматы кан- 
дидат, дам, у. Ныр та, дам, ног диссертаци фыссы! 
Н и н у ц а. Цымæ цæуыл фыссы? 
Н и ф ф æ. О, стыр ахсджиаг темæйыл, зæгьынц. Нæ 
цардыл, дам, тынг фæзындзæни... Гм... Куыд уыди?.. Фæ- 
лæуу, кæмдæр æй афыстон... (Гæххæтт систа, кæсы.) «Сау 
халæтгы хъуахъ-хъуахъ æмæ хойраджы æргьтæ». Федтат? Йæ 
мулкæн, дам, ныккæнæнтæ нæй æмæ сын агуры дæндаг- 
джын къæбицыхицау. 
А н ж е л æ. О, фæлæ, дам, æгæр зæронд у... 
Н и ф ф æ. Раст зæгьын хъæуы, дæрдджынгомау у, фæлæ 
уый хуыздæр у... Уыдон æнцондæр асайæн вæййынц. 
С а н е т æ. «Асайæн», и? Уагæры цæуыл уæ зæрдæ да- 
руг? 
Н и ф ф æ. О-о, бирæ цæуылдæрты, нæ хо. Амондагур 
чызг хъуамæ фæлтæрдджын цуанонау уа: хъуамæ зона, йе 
’нгуыр кæд æмæ кæм хуыздæр баппара, йæ къæппæг кæм 
хуыздæр сæвæра, йæ цæстытæй кæй æмæ цы ран фæрæ- 
хойа... 
С а н е т æ. Йæ амæттаджы куыд хуыздæр бадома, кæй нæ 
уарзы, уый цардæй зындон куыд ацараза... 
Æрбайхъуыст машинæйы уасын. Ниффæ азгьордта æмæ 
уайтагьд фездæхт. 
Н и ф ф æ (Лнжелæйæн). Дæ курæг фæзынд йе ’мбæлт- 
тимæ! 
228 

А н ж е л æ. Цæмæн? Цы ма йæ хъæуы ам? 
Н и ф ф æ. Чи зоны, йæ фидауæккаг, кæнæ йæ лæвæрт- 
тх æрцагура фæстæмæ. Цы, уый зоныс? Дæхи кæуæг скæн. 
Уадз æмæ йæ зона, дæ зæрдæ куыд риссы, уый. Кæд дын 
фæтæригьæд кæнид. (Иннæпиен.) Сымах дæр! Цæй! Хъæр- 
дæрæй! Хъæрдæрæй! 
Анжелæ, Ниффæ æмæ Нинуца кæуынц. Санетæ сæм исдуг фæкаст, 
стæй йæ сæр батылдта æмæ ацыд. 
/Ембæрзæн 
1994 аз 

ДЫУУÆ УÆЗХЪУСЫ 
АРХАЙДЖЫТÆ: 
Ч е р т ы б и 
А г у ы д з и 
С аул æ г 
Ч е р т ы б и йæ кусæнуаты мæстыйæ рацу-бацу кæны. 
Фæзынд А г у ы д з и. 
А г у ы д з и. Дæ райсом хорз, Чертыби. (Чертыби ницы 
дзуры.) Агуырдтай, дам, мæ? 
Ч е р т ы б и (мæстыйæ). Бæгуыдæр, агуырдтон. Фæлæ дæ 
куы нал ссарон, уымæй тынг тæрсын. Æртæ боны дæ куыс- 
ты цæуылнæ дæ? 
А г у ы д з и (сæргуыбырæй, æнкъардæй). Рухсаг уæд... (Чер- 
тыби йæм разылд æмæ тæфæрфæсгæнæджы лæуд æркодта.) 
Бынтон æнæнхъæлæджы, мæгуыр, нæ хæрæг фæзиан, æмæ 
уый хъуыдцæгтæ кодтам. 
Ч е р т ы б и (исдуг аджих). Цы, цы? Чи фæзиан, загь- 
тай? Уæ... 
А г у ы д з и. Нæ уарзон цъæх хæрæг... Афтид йæ уаст 
дæр... 
Ч е р т ы б и (йæ ныхас ын исы). Хъус-ма, Агуыдзи, хъаз- 
гæ мæ кæныс? Ма кæн — дæ фарсæй фæуыдзæни дæ хъазт. 
А г у ы д з и. Нæ хъазын, Чертыби! Хуыцауардыстæн, 
æцæгæй фæзиан. 
Ч е р т ы б и. Мæнæ диссæгтæ, мæнæ царциатæ — фе- 
хъуыстат, хорз адæм? Йæ хæрæг ныххæдмæл, æмæ куыст- 
мæ нал цæуы. Ай дын æппындæр цæсгомы цъар куы нал ис. 
Фесæф мæ разæй! Æмæ дæ мæ цæсты кæронæй дæр куыд 
нал фенон, афтæ! Мæн ахæм хæдивæг ницæмæн хъæуы! 
Бамбæрстай, Агуыдзи! 
А г у ы д з и. Нæ бамбæрстон, Чертыби. Цыдæртæ ма дзы 
равзарын хъæуы. Зæгъ-ма, хæрзæрæджы та куыстуаты ма- 
шинæйы чи афардæг денджызы былмæ йæ сусæг уарзон 
230 

Оличкæимæ? Æнæхъæн мæй дзы гыдза-гыдзотæ... и? Кæд, 
мыййаг, Чертыби уыд? Æви мын дæ усы телефон зонын 
æнхъæл нæ дæ? Кæнæ хицауадмæ афыссын нæ базондзы- 
нæн?! Сусæгæй та галиуырдæм товар чи ауæй кодта? Кæн- 
нод, айразмæ... нымайон ма сæ? Ма кæн, Чертыби, ма мæ 
къах фæлтау! 
Ч е р т ы б и. Хъус-ма, мысты лæппын, уый ды къахыс 
гæдыйы сæр дæхицæн. Ахæм ран куырм æмæ къуырма уæвын 
хуыздæр у. Ацу, мæ хур, фæлтау æмæ, дæ зæрдæ афтæ кæуыл 
фæрыст, уыцы хæрæгæн хорз цыртдзæвæн самай. Фаг дæм 
хауы ахæм æвæлмон æхца æмæ сæ ма саф! Ауай, мæ хур, 
ауай, æз ницы фехъуыстон, «уæзхъус» дæн, мæ хæлар. (Агуы- 
дзи фæцæйыд.) О, хæдæгай, ссардтай мын къæбицы хи- 
цау? 
А г у ы д з и. Раст, цахæм агуырдтай, ахæм. Йæхи мадыл 
дæр нæ бацауæрддзæн. 
Ч е р т ы б и. Кæм и? 
А г у ы д з и. Ныртæккæ дæм æй æрбарвитдзынæн. (Цы- 
дæр афæнд кодта.) Æрмæст-иу æм хъæрæй дзур, уæзхъус- 
гомау у. (Ацыд). 
Телефоны дзæнгæрæг. 
Ч е р т ы б и (дзæвгар æм фæхьуыста, стæй æнæбары 
хæтæл систа. Хьæбæрдзышй). Нал мæ ныууадзай?! Чертыби 
дæн, Чертыби! Хуыцауардыстæн, Чертыби! (Мæсты кæны.) 
Хъус-ма, ды... 
Æнæуынæрæй фæзындысты Агуыдзи æмæ С а у л æ г. 
А г у ы д з и (сусæгæй Саулæгæн). Хъæрæй йæм дзур, 
уæзхъусгомау у. (Федде). 
Ч е р т ы б и (телефонæй). Мисхал дæр нæй! Нæй æмæ 
фæци! Фæлæуу-ма, дæ хорзæхæй, чи дæ? Чи, чи? (Æвип- 
пайды фæсыкк, атади, йæ бынатæй фесхъиудта, дзуры фæл- 
мæн, зæрдæлхæнæн хъæлæсæй.) А-а-а... бахатыр кæн, Боборц 
Кузурович... Нæ дæ базыдтон! Хатыр! Хуыцауы хатыр! Дæ 
мад, дæ фыды уазæг... Æз... Цы, цы? Куыннæ ис, куыннæ! 
О, цас дæ хъæуа, уыййас! Хорз, ныртæккæ. И? 0! Ныртæк- 
кæ дын сæ мæхæдæг бахæццæ кæндзынæн уæ тæккæ хæ- 
дзармæ. Цытæ дзурыс, цæй зын... Дæу тыххæй арвы кæрон- 
мæ дæр... Бузныг, стыр бузныг! (Хæтæл æрæвæрдта, йæ хид 
асæрфта, сахатмæ æркаст, дуары ’рдæм фæраст, ауыдта 
Саулæджы, тызмæг хъæлæсæй.) Ды та чи’ дæ? 
Сау^æг (лæгъзтæгæнæджыхъæлæсæй).Æз... Саулæг. 
231 

Ч е р т ы б и. Цы лæг? 
С а у л æ г (хьæрдæрæй). Сау! 
Чертыби. Цы сау? 
С а у л æ г (ноджы хьæрдæрæй). Лæг! 
Ч е р т ы б и. Ницы дын æмбарын... «Лæп>... «Сау»... 
С а у л æ г (тынг хьæрæй). Саулæг! Уый мæ ном у! 
Ч е р т ы б и (æрбамæсты). Хъус-ма, сау дæ, бур дæ, æви 
дзæгъындзæг хъулон дæ, уый мæ æппындæр ницæмæн 
хъæуы, фæлæ ам цы ми кæныс, ам? 
С а у л æ г. Агуыдзи мæ ’рбарвыста дæумæ. Къæбицыхи- 
цау, дам, агурыс, зæгьгæ. 
Ч е р т ы б и (йсехинымæр). О, хæдæгай. (Хъæрæй.) Бæгуы- 
дæр агурын. Æмæ сарæхсдзынæ? 
С а у л æ г. Цас? 
Ч е р т ы б и. Цы? 
С а у л æ г. Цас мæ агурдзынæ бон? 
Ч е р т ы б и. Цы? 
С а у л æ г (сербамæсты). «Цы»! «Цы»! Æхца, пайда, гьæм- 
гьæм... 
Ч е р т ы б и. Цы, цы? 
С а у л æ г (иуварсырдæм). Ма дæ байрадæуæд, къуырма 
хæрæг! (Хьсерæй, Чертыбийсен йсе хьусы.) Æхца, зæгьын, æхца! 
Гæртам! (Йæ дзыпмæ йын амоны.) Мæнæ ардæм. 
Ч е р т ы б и (йæ хъусмсе фæлæбурдта). Фæлæуу-ма, цавæр 
фæдис у?! 
С а у л æ г (уый дсер смæсты). Æмæ мыл ды цы хъæртæ 
кæныс, дæ кусæг куы нæма дæн, уæд? 
Ч е р т ы б и. Стæй нæ уыдзынæ! Мæн къуырматимæ 
ницы хъуыддаг и. 
Саулæг. Мæндæр. 
Ч е р т ы б и. Гъемæ адде у! Ничи йæм кæсы... йæ хъæлæ- 
сы мæ куыд айста мæ кусæнуаты. Цæмæ ма лæууыс? 
С а у л æ г. Омæ къæбиц... Бахатыр кæн, Агуыдзи мын 
загьта, хъæрдæрæй, дам, æм дзур, хъусæй, дам, рæвдз нæу. 
Ч е р т ы б и. Мæнæн та уæдæ дæуæй куы загьта афтæ. У-у, 
æнаккаг! (Фæссценсемæ). Агуыдзи! 
А г у ы д з и (дуарсей йсе сæр бадардта). Агуыдзи гудзи! 
(Алыгъд.) 
Чертыби æмæ Саулæг кæрæдзимæ кæсынц. 
1994 аз 

ÆНÆФЕНД РЫНЧЫН 
АРХАЙДЖЫТÆ: 
Д о х т ы р - нæлгоймаг 
Р ы н ч ы н — сылгоймаг 
Дохтыры кусæнуат. Сæумæрайсом. Æрбацыд рынчын. 
Д о х т ы р (рацыд иниæрдыгæй йæ размæ). Хъусын дæм. 
Дзур, цы дæ риссы. 
Р ы н ч ы н. Алцьщæр: мæ зæрдæ, мæ къæхтæ, мæ ахсæн, 
мæ риу, мæ цæнгтæ, мæ хъустæ, мæ цæстытæ, мæ фындз... 
Мæ сæр дæр, цыма, куыдцæртæ кæны. Стæй ноджы... 
Д о х т ы р. Æгьгъæд, æгьгьæд, æгьгьæд! Уанцон нæу! 
Р ы н ч ы н (бустæхуыэæй). Æнцон мын куы уыдаид, уæд 
дæумæ цыдаин? 
Д о х т ы р. Ралас! 
Р ы н ч ы н (тарстæй). Цы? 
Д о х т ы р. Дæ дзаумæтгæ, æндæр цы? 
Р ы н ч ы н. Мæгуыры сау бонтæ, куыд сæ раласон? 
Д о х т ы р. Куыд вæййы, афтæ. 
Р ы н ч ы н (гуырысхо кæнгæйæ). Цæмæн? 
Д о х т ы р. Фенон дæ, æндæр цæмæн. 
Р ы н ч ы н. Ома... куыд мæ фенай? 
Д о х т ы р. Оу, мæнæ... фенон дын дæ... 
Р ы н ч ы н (тынг тарстæй). Цы?! 
Д о х т ы р. Байхъусон дын дæ... 
Р ы н ч ы н. Цæмæ? 
Д о х т ы р (æрбамæсты). Хъус-ма, хорз ус, æнхъæлдæн, 
дæхи загьдау, дæ сæр куьщдæртæ кæны. Дæхимæ не сты... 
Р ы н ч ы н. Чи?! 
Д о х т ы р (сабыр æй кæны). Цæй, хорз, хорз... 
Р ы н ч ы н. Æз дæу куы фæрсын, чи нæй мæхимæ? 
Д о х т ы р (хатыр курæгау). Дæ гæнæнтæ, дæ фадæтгæ, 
дæ авнатйентæ. 
Р ы н ч ы н. Уыйхыгьд дæу авналæнтæ æгæр сты. Ничи 
233 

йæм хъусы: ралас, дам, дæ дзаумæттæ æмæ, дам, дын фе- 
нон дæ... (Дуармæ йæхи ласы.) Нæ, нæ, мæ хуры чысыл! 
Ницы дын дзы рауайдзæн, æнаккаг сылваз, æдзæсгом сыл- 
къи! (Дуарыл йæхи ныццавта.) Фæдис, фæдис! Баххуыс мын 
кæнут! (Алыгьд). 
Д о х т ы р (йæ фæдыл кæсгæйæ баззад). Мæнæ диссæгтæ! 
Æм бæрзæн 
1994аз 

КЪÆРЦХЪУС РЕДАКТОР 
АРХАЙДЖЫТÆ: 
К ъ у ы з ы р 
Г и б ы л 
К ъ у ы з ы р бады йæ кусæн стьолы уæлхъус, цыдæртæ архайы. 
Дуар æрбахостæуьщ. Къуызыр ницы дзуры. Хойынц та дыккаг 
хатг, æртыккаг хатт. 
К ъ у ы з ы р (кусгæ-кусын). Æнæхайыр фæут! Мидæмæ! 
Æрбацыд Г и б ы л гæххæтгытимæ. 
Г и б ы л. Уæ райсом хорз. (Къуызыр æм нæ кæсы, йæ куыст 
кæны дарддæр.) Бахатыр кæн. Хъыгдарын дæ, фæлæ... Мæнæ, 
зæгьын... Кх... кх... Мæнæ, зæгьын, ацы йед куы федтаик- 
кат... Кх, кх... 
К ъ у ы з ы р (йсе куыст кæнгæйæ): «Зæгъын»... «Зæгъын»... 
Хъусын дæм, цы зæгьыс? 
Г и б ы л. Æз... 
К ъ у ы з ы р. Ды, ды! Чи дæ, цы дæ? 
Г и б ы л. Мæ ном Гибыл, мæ мыггаг... 
К ъ у ы з ы р. Дæ мыггаг мæ ницæмæн хъæуы, цы куыст- 
гæнæг дæ? Уацхæссæг, фыссæг? 
Г и б ы л. Фыссæг кæм и, фæлæ... Цыдæртæ хъулæттæ 
кæнын. Нырма æрæджы райдыдтон æмæ... 
К ъ у ы з ы р. А-а-а. (Йæ куыстыл та ныддæлгом). 
Г и б ы л (паузæйы фæстсе, хуыфы). Кх, кх!.. Æнæвдæлон 
дæ, уый уынын, фæлæ... дарддæр та куыд? 
К ъ у ы з ы р. Дарддæр та дзургæ, цæмæй нæ самонд- 
джын кодтай, сæумæцьингуырæй нын цытæ ’рбампъыхтай? 
Г и б ы л (æфсæрмытæгæнгæ къухфыст бадаргъ кодта). 
Мæнæ ам мæ радзырд... Бирæ йыл фæкуыстон æмæ дзы цы 
рауад, ууй та сымах... Æркæсут æм æмæ... 
К ъ у ы з ы р (æнæбары райста къухфыст, йæ уæз ын 
235 

абарста йæ къухыл æмæ йæ фæстæмæ разыввытт кодта). 
Фæцыбыр æй кæн. 
Г и б ы л (аджих). Куыд? 
К ъ у ы з ы р. Куыд вæййы, афтæ. Йæ растæмбис ын - 
хыррытг! 
Г и б ы л. Омæ уал æй кæсгæ уæддæр бакæн. 
К ъ у ы з ы р. Хъус-ма, классик, æз ацы куысты мæ 
дæндæгтæ рафтыдтон. Куыд æмæ дзы цы кæнын хъæуы, 
уыдæтгæ мын дæу амонинаг не сты. Кæд мæ ныхас дæ зæр- 
дæмæ нæ цæуы, уæд та хатыр æмæ фæндараст. 
Г и б ы л (йæ кьухфыст райста). Бузныг. (Фсецæйцыд, стæй 
æрлæууыд.) Фæлæ ма уæ хицауы куы федтаин. 
К ъ у ы з ы р. Уый та ма цæмæн? 
Гибыл. Афганистаны хæсты кæй уьщтæн... 
К ъ у ы з ы р. Æз дæ нæ арвыстон. 
Г и б ы л. Зонын æй. Фæлæ уым кæй уыдтæн, уымæ гæсгæ 
мын айразмæ уæ хицау бафæдзæхста, исты, дам, ныффысс 
уыцы хабæртгæй арæзт чиныгмæ. 
Къуызыр.О, уыдис ахæм хъуыдцаг. Рацæудзæн æнæ- 
мæнг. 
Г и б ы л. Чи? 
К ъ у ы з ы р. Дæ фыстæг. 
Г и б ы л. Хуыцауæй бузныг. Кæннод та, зæгьын, уый 
дæр дзæгьæл фыдæбон куы рауайа, мыййаг. Дæхæдæг æй 
æмбарыс — æрыгон фыссæг... 
К ъ у ы з ы р. Ма тыхс, мæ хæлар, мах тынг къæрцхъус 
стæм æрыгон фысджытæм. 
Гибыл. Кæд гæнæн ис, уæд æм банхъæлмæ кæсон. Нæ 
ныхас фæбæлвырддæр кæнæм. 
К ъ у ы з ы р. Цы ма дзы бæлвырддæр кæныс, æз дын 
фидарæй куы зæгьын — дæ фыстæг чиныгмæ хаст æрцыд 
æмæ тагъд джиппы уагьд уыдзæн. 
Г и б ы л. Бахатыр кæн, фæлæ мæ фыстæг нырма мæхи- 
мæ куы ис. 
К ъ у ы з ы р. Цы-ы? (йæрæдыд бамбæрста.). А-а-а, тфу! 
Æмбæрзæн 
1994аз 

нывонд 
Тарст хъæу æхсæвы тары æрныгъуылд, бандзыг. Уынгты 
змæлæг нæй, суанг ма куыйтæ дæр фæхъус сты сæ рæйдæй. 
Адæмæй, фосæй, хионæй, фыдгулæй — иууылдæр агурынц 
сæрфæцæвæн бынат, басийынæй мæхи бахизон, зæгъгæ. 
Ныссабыр дуне, æрмæст ма рæстæгæй-рæстæгмæ дардæй 
æрбайхъуысы сармадзанты гуыр-гуыр, хæстæгдæрæй та — 
иугай гæрæхтæ, автоматгы къæр-къæр. 
Ницы хъусы Астемыр. Йæ цыбыр кæрцы æфцæггот хæрд- 
мæ скодта, хъусджын худ дæлæуæз æрфæлдæхта æмæ та- 
лынг уынджы фæцæуы. 
«Ехх, мæ райгуырæн, мæ уарзон хъæу! Куыд тынг дæм 
тырныдтон æрæджы дæр ма!.. Куыд цингæнгæ лæгæрстон 
дæ фенынмæ уæззау хæстон фæндæгтыл! Фæлæ... Схæццæ 
дæн æмæ цы? Цы сæййæфтон, цы федтон? — Астемыр арф 
ныуулæфыд æмæ йæ цыд фæтагьддæр кодта. Мит йæ къæх- 
ты бын хъыррызт кæны æмæ йæ зæрдæйы мидæг райхъал и 
æхсызгон мысинаг. — Раст-иу нæм афтæ хъуысыдысты да- 
дайы уæззау къахдзæфты хъыррыст, йæ бæхы къæхты къы- 
бар-къыбур зымæгон садц зæххыл, йæ уæрдоны цæлхыты хьыс- 
хъыс, æнафоны-иу хъæдæй суг куы ’рцæйласта, уæд, - 
хъуыдыты афардæг Астемыр. — Хъæугæрон цардыстæм... Куьщ- 
дæр иу сæ айхъуыстам, афтæ-иу мын Хади мæ къухыл фæ- 
хæцыд æмæ-иу йæ размæ рацыдыстæм. Дада-иу мæ йæ тых- 
джын къухтæй фелвæста йæ хъæбысмæ æмæ-иу мæ йæ риу- 
мæ нылхъывта: 
— Куыд дæ, мæ хæдзары астæуккаг цæджындз, мæ бын- 
дар? Æнæхъæн бон кæрæдзийы нæ федтам, - стæй-иу мын 
стыр лæгау арфæ ракодта. — Æгайтма мæ размæ рацыдтæ. 
Тыхсыс мыл, уæдæ, и? — æмæ-иу уыцы сæрыстырæй Ха- 
димæ бакаст. — Уыныс, усай, цы лæг нæм рæзы! Мæ бын- 
дар у, мæ тугисæг... 
239 

Хади-иу уыцы амондцжын, уыцы цинæйдзаг цæстытæй 
бакаст йæ сæрыхицаумæ: 
— Æруадз æй зæхмæ, йæхæдæг згьордзæн, ныр дынджыр 
лæг у. Æццæй, нæ? — афарста-иу мæ, — рауай, рауай, ба- 
фæллади дада. — Æмæ-иу мæ йæ хьæбысмæ райста». 
О, цæй адджын уыди ныййарæджы хъæбыс! Ныр мæнæ 
кæдæй нырмæ ис ам æмæ йын йæ уæлмæрдмæ дæр нæма 
бацыди. Цыдæр æй нæ уадзы, цæмæйдæр тæрсы... Куы йын 
бауайдзæф кæна: «Цæмæн скодтай дæ фыдгулты дарæс? 
Хъæубæсты раз мын мæ цæсгом цæмæн чъизи кæныс? Цæ- 
мæн фидиссаг кæныс дæ фьщы ном?» Цы йын зæгьдзæни 
уæд? Йæ рæстдзинад ын куыд бамбарын кæццзæни? Йæ 
рæстдзинад? Æви йæ рæдыд?.. 
Йæ хъуыдытæ йын фескъуыдта цавæрдæр иугæндзон 
уынæр. Æвæццæгæн сгарæг хæдтæхæг у. Дардмæ рухсгæнæн 
цырæгътæ фертгывтой алы рæттæй, арвы роны аджигул 
кодгой æмæ æрбайсæфтысты. Æвиппайщы та куы ’рбаталынг, 
уæд Астемыр йæ къах цæуыдцæр скъуырдта, фæцæйхауд, 
фæлæ ма йæ къух цыдæр дурамад цæджындзмæ фæбыцæу 
кодта. Æнæхайыр фæу, зæгьгæ, йæ алыварс афæлгæсьщ æмæ 
нырма ныр бамбæрста, сæ кæртмæ кæй æрбахæццæ, уый. 
Æниу ма цæй кæрт у? Уый кæдцæр уыди кæрт. Бæрзонд быру, 
æфсæйнаг кулдуар, кæрты бæрæгастæу дынджыр фæткъуы 
бæлас. Сырхфарс ставд фæткъуытæ-иу иннæ бæлæсты дыргь- 
тæй бирæ раздæр арæгьæд сты æмæ-иу дзы йе ’мбæлттимæ 
йæхи хорз федта. Иухатт дзы Заретæн дæр ахаста, фæлæ сæм 
чызг цалдæр боны нæ бавнæлдта. Ахæм рæсугьд, дам, сты, 
æмæ, дам, сæ мæ цæст нæ уарзы бахæрын. Уадз, æмæ, дам, 
дæ номыл лæууой... 
Уæд дын æм иу бон дада куы бадзурвд бæласы бынмæ 
æмæ йæ йæ рихиты бын бахудгæйæ æцæгхуызæй куы ба- 
фæрсид: 
— Зæгь-ма, Фæткъуыбег, (афтæ хуыдта фæткъуыбæла- 
сы) абон дæм Астемыр бавнæлдта, мыййаг? 
Дзуаппæнхьæл æм исдуг банхьæлмæ касти, стæй лæп- 
пуйы ’рдæм разыдд: 
— Гъе, хъусыс? Абон, дам, мæ йе ’мбæлттимæ бауыгь- 
той, иу къалиу та, дам, мын сæтгæ акодтой! 
Астемыр аххосджынхуызæй йæ сæр бынмæ æруагьта, æмæ 
йын дада фæтæригьæд кодта: 
— Ныххатыр сын кæн, Фæткъуыбег, нал дæ фæриссын 
кæндзысты. Æрмæст сын-иу дæхæдæг дæ фæткъуыты дзæ- 
бæхцæртæй авæр... 
240 

Уыцы мысинæгтимæ Астемыр тьæпæн дурыл алæууыд, 
(къæпхæнтæ чидæр сугæн ахаста), тыргьмæ схызт, дуары 
юьæпсыр иуварс аппæрста æмæ талынг хæдзармæ бацыд. 
Уырзæй сгаргæйæ ссардта фæтæгены цырагь — йæ саби- 
бонтæй фæстæмæ йын зыдга йæ бынат, ссыгьта йæ... Уый 
дæр æнæ авг. Æниу ма цы баззад хæдзары дзаумæтгæй? Ницы. 
фæхастой сæ алырдæм... 
Астемыр йæ алыварс акаст: рудзгуытæ сæстытæ, цыдæр 
хæррæгьтæй æмбæрзт. Уазал, æнæарт хæдзар. Йæ ном йæ 
уæлæ — æдзæрæг. 
Афонмæ та Хади йæ размæ рауаид æмæ йыл баузæлид: 
«Цы фæдæ, мæ къона? Уазалæй нæ амардтæ, мæ хур? Ра- 
уай, рауай, ныртæккæ дын æз...» Ехх, æвæдза, куьщ хъарм- 
иу уыди ам, куыд фæлмæн уыдысты ныййарæджы къухтæ, 
куыд хæрзад уьщи сæ конд хойраг... Сæумæрайсомты та-иу 
афтæ: «Тагьдцæр арт скæнæм, уадз нæ тохынайæ фæздæг 
скæла, кæннод исчи зæгьдзæн, æдзæрæг хæдзар у, зæгьгæ. 
Хуыцау бахизæд!» 
«Нæ нæ бахызта Хуыцау, Хади. Нал ис цæрæг, нал ис 
фæздæг... Æрмæстдæр ма æнæкъона дымгæ саст рудзгуытæй 
æрбакæлы йæхицæн бынатагурæг, стæй æххормаг мыстытæ 
сцоппай вæййынц къуымты... — Астемыры зæрдæ ’рбауын- 
гæг, чысыл ма бахъæуа йæ хъæлæсыдзаг ма ныхъхъæр кæна: 
«Хади, кæм дæ, æз дæумæ куы тагьд кодтон... Ды та... Цæ- 
мæн мæ ныууагътай иунæгæй?» Йæ цæстытæ донæй айдзаг 
сты, фæлæ йæхиуыл фæхæцыди: афæстаг рæстæг цыма æгæр 
арæх кæны йæхицæн тæригьæдгæ... 
Астемыр йæ цыбыр кæрц аппæрста, суæгьд кодта йæ 
кителы æгьнæджытæ, систа йæ худ æмæ æрхуыссыд хъæ- 
дын тьахтиныл. Фæлæ йæ хуыссæг нæ ахсы. Рафт-бафт кæны. 
Мвдхъуырдухæнты азары бахауд: «Тырныдтон мæ райгуы- 
рæн хъæумæ, фæлæ цалынмæ ссьщтæн, уæдмæ не ’мбæрс- 
тон, куьщ зынаргь мын у мæ фыдыуæзæг! Куыд адджын 
мын у йæ алы дур, йæ алы бæлас, суанг йæ алы къутæр дæр. 
Ныр æй цыма мæхи къухтæй халын, цыма йыл арт æндза- 
рын... Ныссуйтæ дæн бынтовдæр, мæ зæрдæйыл уæззаудур 
ныффæлдæхт, мæ цæстыты сау мигъ ныббадт æмæ мæм нал 
зыны мæ фæвдаг. Чвдæр мæ цыма сæрсæфæнмæ фесхуыс- 
та, уый, дам, дзæнæтмæ фæвдаг у, зæгьгæ, æмæ йыл цæ- 
уын. Æмбарын æй, уым дзæнæт нæ, фæлæ ме сæфт кæй 
уьщзæн, фæлæ уæдцæр цæуын цъывдæг-мывдæгæй. Афтæ- 
мæй ма хаугæ-хауын цæмæдæрты бæллын. Кæд, мыййаг, 
Хуыцауы бафæвдвд æмæ фервæзин... Фæлæ нæ, æвæццæ- 
16 Темыраты Давид 
241 

гæн, нал... Гъей-джиди, ныр искæдæм фæлидз! Фæлæ кæ- 
дæм? Кæм бамбæхса лæг сæ иутæй дæр æмæ се ’ннæтæй 
дæр?!» 
Кæртæй æрбайхъуыст цавæрдæр æбæрæг уынæр. О, бæл- 
вырд, тыргьты чидæр ис. Астемыры къухы дамбаца февзæр- 
ди. Чи уа? Кæд, мыййаг, фæдысмудæг фриц? Æви парти- 
зантæй исчи? Æниу сæ цы хъауджыдæр ис? 
Астемыр æнæ уынæрæй рахызт сынтæгæй. Дуар чидæр 
хъавгæ ’рбахоста. Астемыр, йæ дамбаца йæ къухы, афтæ- 
мæй йæ къахфындзтыл бацыд дуары цурмæ æмæ йæ сон- 
тæй ратьæпп кодта йæхирдæм. Къæсæрыл лæууыдис асæй 
рæстæмбис адæймаг. Йæ уæлæ — бæмбæджджын куырæт, 
сæрыл хъусджын худ, цæсгом ма гæзæмæ зыны. Йæ къухты 
цыдæр тыхтон. Æхсæвы мынæг рухсмæ æнцон базонæн нæ 
уыди, фæлæ йæ Астемыры зæрдæ рахатыдта, æрæджы дæр 
ма адæм бæсты фидауц кæй хуыдтой, конд æмæ уындæй 
хæлæг кæмæ кодгой, йæ удæй йын зынаргъдæр чи уыд, уыцы 
чызджы. 
— Зарет? Ацафон? Мидæмæ рæвдз! 
Иуварс алæууыд, æрбауагьта чызджы, алырдæм акæс- 
тытæ кодта, айхъуыста æмæ дуар фидар æрæхгæдта. 
Заретæ тарвазыл банцой кодта, архайы йæ тыхулæфт 
бауромыныл. 
— Куыд æрбаирвæзтæ? 
— Цæхæрадæтгы... 
— Æрсабыр у, дæ гæртг-гæртт куы цæуы. 
— Уый афтæ... Ихæнриз мыл бахæцыд... 
— Æмæ дын уый та циу? — тыхтонмæ кæсгæйæ афарста 
Астемыр. 
— Арахъ... Мыййаг, мæ, зæгьын, куы бауромой, уæд мæ 
дзуапп цæтгæ: сымахæн æй хæссын, Гитлеры хъæбатыр афи- 
цертæн... 
Астемыр бамбæрста чызджы æфхæрæн ныхас, фæлæ ницы 
сдзырдта. 
— Хорз арахъ у, æрмæст ма йыл марг афтауын хъæуы... 
— Куыд æгьатыр дæ, Зарет... Раздæр ахæм нæ уыдтæ... 
— Дæуыл ахуыр кæнын... 
Астемыр та ацы хатг дæр ницы загьта. Нал æй фæнды 
хыл кæнын. Исты амалæй бафидауын хъæуы, фæлæ куы- 
дæй? 
— Сбад, — тъахтинмæ ацамыдта чызгæн. 
— Бадыныл нæ дæн, — æрхæндæг хъæлæсæй дзуапп рад- 
та Заретæ. 
242 

— Айразмæ мын цытæ фæдзырдтай, уыдæтгы фæстæ ма 
дæ мæ фенын бафæнда, уый æнхъæл нæ уьщтæн, — Асте- 
мыр чызгмæ фæрсæгау бакаст. 
— Раст хъуыды кодтай, дæ фенын мæ нал фæндыд, стæй 
никæйуал фæнды дæ фенын. Фæлæ мын æндæр гæнæн нæй. 
— Бафиппайдтон æй: æргомдзырд дæ... Æрмæст æй хат- 
гай фегæр кæныс. Хъахъхъæн, ничи дын ныббардзæн мæ- 
нау... Цæй, хорз! Цы зæгьинаг мын дæ? 
— Тæрсын, фæлæ... 0 Хуыцау, мыййаг мæ куы нæ бамба- 
рай, — Заретæ стыхсти, йæ ныхас куыд райдайа, уый нæ 
зоны. 
— Æрсабыр у. Зыдтон æй... Цæтгæ уыдтæн алцæмæ дæр: 
уæ уайдзæфтæ, уæ фидистæ, суанг ма уе ’лгьыстытæм дæр. 
Æмæ Хуыцауы раз ард бахордтон: ныббардзынæн æрмæст- 
дæр дыууæ удæн: мæ мад æмæ дæуæн. Мæ мад нал ис, фæлæ 
ды... Цæй, хъусын дæм. 
— Зонын æй, барвæндонæй мæхи фыдбылызы æппарын, 
стæй канд мæхи дæр нæ... Фæлæ ма дыл уæдцæр иучысыл 
æууæндын... Зæгъын, кæд бынтон сæфт нæма дæ... Цыбыр 
дзырдæй, кæд ма дæм адæймаджы миниуджытæй исты ис, 
кæд ма... 
— Ахæм «рæвдауæн» ныхæсты фæстæ ма мæ цы агурыс? — 
йæхи нал баурæдта Астемыр. 
— О, агурын... курын... Кæд мæ искуы æцæгæй... Кæд ис- 
куы дæ зæрдæйæн адджын уьщтæн... уæд баххуыс кæн! Ку- 
рын дæ, баххуыс нын кæн! 
— «Баххуыс кæн»... Уагæр кæмæн, Зарет? 
— Хъæуыхицау Гоцейæн. Æрцахстой йæ! 
-Кæд? 
— Æрдæбон. Ме ’рбацыдæй иу сахаты бæрц раздæр. 
Исдуг сæ дыууæ дæр ницыуал сдзырдтой. 
«Уайтагьддæр æй мæ зæрдæ зыдта. Рагæй йыл гуырысхо 
кæнынц. Уымæн мæ ракъах-бакъах кодта майор фон Бес- 
синг, айразмæ мæм куы фæдзырдта, уæд. Сусæг куыстгæн- 
джыты разамонæг, дам, у... Иннахæм уыцы нозтуарзаг обер- 
лейтенант Фишер, нæ комендантгонд! Ехх, æз ын бæргæ 
бацамонин, «швайн» чи у, уый! Фæлæ... Ау, æмæ Зарет дæр 
партизантимæ уа? О, о, чи зоны, немыцаг афицертимæ дæр 
уымæн схæлар, кусынмæ дæр сæм уымæн бацыд... Æвæццæ- 
гæн, исты хæслæвæрд...» 
Заретæ лæгъстиаг цæстытæй кæсы лæппумæ, зæрдæ ра- 
тоны риуæй, афтæ йæм кæсы, цыма йæ гуыпп-гуыппæй 
æнкъуысы хæдзар. «О ме Скæнæг, сразы йæ кæн!» — кувы 
243 

йæхинымæр чызг. Уый æмбары: уыцы дзуаппы ныртæккæ 
ис канд Гоцейы хъысмæт нæ, фæлæ Астемырæн йæхи цард 
дæр... 0 Хуыцау, баххуыс кæн сæ дыууæйæн дæр!.. 
— Нæ, мæ бон нæу... — къæмдзæстыгæй дзуапп радта æрæ- 
джиау Астемыр. 
— У! Æрмæстдæр дæу бон у! — фидарæй загьта Заретæ. 
— Куыдæй? 
— Нæ зонын. Æрхьуыды кæн исты! Æрмæст тагьддæр! 
Райсом байрæджы уыдзæн! Фехсдзысты йæ. Дæумæ дзурын, 
Астемыр! Баххуъю ын кæнæм. 
— Куыдæй? Йæ зæгьын æнцон у. 
— Ды йæ æрмæстдæр ахæстонæй ракæн, — скæуынмæ 
бирæ нал хъæуы чызджы. 
— Фишеры дзæмбытæй? Ныууадз! Уымæй ницыуал ра- 
уайдзæн... Мæнмæ ахæм бартæ нæ хауы, цæмæй... 
— Зонын æй! — мæстæлгьæдæй йын йæ ныхас аскъуыдта 
Заретæ, — бартæ дæм гьай-гьай нæ хауы. Фæлæ иугыццыл 
лæгдзинад, гормон! — лæгьстæ кæны чызг. — Фесæфдзæн 
лæг! Стæй бирæ хьуьщцæггæ бакъуылымпы уыдзысты. — Чызг 
фембæрста, уæлдай кæй загьта, уый, фæлæ байрæджы. 
— Гъемæ уæ бирæ хъуьщдæгтæ уæхи фæндиаг уæнт! Уæхæ- 
дæг сæ кæнут! — фæтæргай Астемыр. 
— Ды... Ды дæ... Ничи! Ницы! Ды... 
— Зарет! — йæ ныхас ын айста Астемыр. Хъуамæ йын 
исты карз уайдзæфтæ бакæна, фæлæ та йæхи баурæдта. 
— Зæгь æй... Уæвгæ ма цы зæгьай?.. Кæнгæ мæ, ратг мæ 
дæ хицæутгы къухмæ æмæ та дын сæ фæлхæрдтæй истытæ 
раппарой... 
— Æллæх, æллæх, чызгай, мæ бынаты æндæр исчи, зæгъ- 
гæ, уæд дын де ’взаг стонид, фæлæ дæ æз... Цыбырдзыр- 
дæй, мæнæй æдас у. Мæ ныхас дын загьтон. Фæлæ дæ аца- 
фон ардыгæй ацæугæ исчи куы фена, уæд дæ хъуыдцаг хорз 
нæ уыдзæни. Ахæццæ дæ кæнин æмæ... Нæй мын демæ цæ- 
уæн. Фæлтау ам лæуу. Куы ’рбабон уа... 
— Цы? Гъеуый ма мæ нæ айхъуыст! Æнæуый дæр мæ цы 
нæ хонынц: «хæтаг сыл», «гацца», «немыцæгты...» — Заре- 
тæ фæкъуыхцы. 
— «Хъахбай» — йæ бæсты загьта Астемыр. — Омæ кæд 
афтæ у, уæд ма дын цы хъауджыдæр у? 
Заретæйыл цыма исчи фыцгæ дон басæххæтт кодта, афтæ 
ссыгъд, цæхгæр фæзылд Астемырмæ, исдуг æм дисгæнгæ 
фæкаст, стæй йæ къух дард фæхаста æмæ йын йæ тых йæ 
244 

бонæй йе ’хсæрварс ныггæрах ласта. Астемырæн йæ цæсты- 
тæ цæхæртæ акалдтой, йæ къухтæ атымбыл сты. 
- Гъей-джиди, нæлгоймаг куы уаис, уæд дын... — лæп- 
пуйы буар зыр-зыр кæны. 
- Уыдон цыфæнды дæр дзурæнт! - Заретæйæн йæ кæ- 
уын йæ хъуырмæ схæццæ. — Фæлæ ды... Куыд сыл баууæн- 
дьщтæ? Кæд мæ зыдтай ахæмæй? Уæвгæ, адæймаг йæхæдæг 
цы уа, иннæмæн дæр уый æнхъæл у... 
- Куы сыл баууæндыдаин, уæд дæ афонмæ мæхи къух- 
тæй... 
- Уæдæ цæмæн загьтай афтæ? 
- Нæ мæ бамбæрстай. Кæд, зæгьын, иугæр афтæ дзу- 
рынц, уæд ма дын цы уæлдай у, ногæй ма цы зæгьдзысты? 
Нæ, Заретæ, зонын дæ, æууæндын дыл... Хæсты цæхæры ды 
уьщтæ мæ иунæг зæрдæнцой. Дæ къам мæ риуыл æмбæх- 
стæй дардтон... Дæ цæстытæ... О Хуыцау, цас æхсызгондзи- 
над мын хастой, цас ныфсытæ мын æвæрдтой!.. Фæдзырд- 
тон-иу дын мæхæдæг дæр мæ катай, мæ рисс... Ехх, Зарет, 
цас фæбæлльщтæн ацы фембæлдмæ! — Астемыр бацыд чыз- 
джы цурмæ, йæ къухтæ йæм бадаргь кодта. — Бамбарæм 
кæрæдзийы, Зарет! 
— Ма мæм цу хæстæг! Ды лæгмар дæ! — фæстæмæ акъах- 
дзæф кодта чызг. 
- Нæ дæн лæгмар! — хъæрзæгау ныккодта Астемыр. — 
Никæй марын, никæмæ лæбурын! Куыннæ йæ ’мбарыс?.. 
Æз дæн хуымæтæджы... уынаффæгæнæг. 
— Цы, цы? 
— Афæрсынц мæ не ’гьдæутгæй, колхоз цы у, стахано- 
вон, фæскомцæдисон, пионер, парторг... 
— Æмæ сын дзурыс, амоныс, чи цы у, кæм и, куыд æй 
ссарын хъæуы... Диссæгтæ!.. Æмæ уый бынтон... 
— Фæзæгъын, цы фæзонын, уый. Уым диссагæй цы ис? 
Кæуыл цы ’рцыд мæн тыххæй? 
— Цы ’рцыд? Ницы! Хъус-ма, лæппу, барæй афтæ дзу- 
рыс, æви æцæгæй дæ зонд фæцыд? Мæхи хæдзары мæ бон 
æдæрсгæ цæрын нæу, мæхи хъæуы уынгты мæ бон æдæрсгæ 
цæуын нæу, уымæн æмæ байдзаг лæгсырдты æрдонгтæй... 
Æмæ сын мæ уарзон та уынаффæгæнæг у! Цы ’рцыди, загь- 
тай? Ницы! Да-алæ сын æстайаздзыд Хъыбызты Дзамболат 
сæ дохтырмæ хосагур бацыд, æмæ йын зонгæ-зонын марг 
радта... Колхозы парторг Айларты Бускайы æрцахстой, йæ 
цæстытæ йын скъахтой, йе ’взаг ын ралыг кодтой, стæй йæ 
245 

амардтой... Æмæ сын ды та уынаффæгæнæг дæ! Адæмы маст 
дæм куыд нæ хъары æппын?! 
— Æмæ мæ маст кæмæ бахъардта? Æндæр исчи мæ бына- 
ты... Чи бафæрæзтаид, æз цытæ бавзæрстон, уыдонæн?.. 
Зындон дæр ницы у уыцы хъизæмæртты раз... 
— Мæгуырæг, афтæ ма бафхæргæ уыдзæн, фыртæригъæ- 
дæй мæ зæрдæ ратоны, — мæстæймарæгау загьта Заретæ. 
Астемырæн йæ маст срæмудзынмæ хъавы, тыххæй ма 
уромы йæхи, архайы сабырæй дзурыныл: 
— Заретæ! Ма мæ хъаз! Æгьгъæд у! 
— Нæ дæ хъазын! Ме сæфт уынын тъизæг æмæ ризæг 
нæлгоймагæй! Лæг хъуамæ лæг уа, Астемыр! Никуы мæ ба- 
уырныдтаид, ахæм рæузонд, ахæм цыбырхъуыр разындзы- 
нæ, уый. Нæ йæ ахсы мæ зонд. Куыд ис æмбаргæ адæймагæн 
йæхи ахæм æгады, ахæм æлгьысты бынатмæ æруадзын? Цы 
дыл æрцыд, цы кодтай, лæппу? 
— Æз ницы кодтон, уый мæнæн кодтой! Мæ туг мын 
банызтой! Фæхъазыдысты мæ! Мæ цардæй мын фæхын- 
джылæг кодтой!.. — Астемырæн йæ хъуыр ахгæдта, исдуг дзу- 
рын нал сфæрæзта, стæй ма æрæджиау бафтыдта йæ ныхæс- 
тыл, — баппæрстой мæ сæ куырдадзы цæхæры æмæ мæ са- 
рæзтой сæхи ныхмæ хæцæнгарз! Сæхуыдтæг! Æмбарыс? 
Æхсыстой мæ цадæггай. Фыццаг мæ фыд... Знаг, дам, у. Адæ- 
мы знаг! Фесæфтой йæ кæдæмдæр. Йæ мард дæр ын нал 
ссардтам. Стæй та мæхæдæг, мæ сæрæн ницы зонгæйæ, 
цавæрдæр калмæвзаг ардауджыты амæттаг фæдæн... Ахæс- 
тон, Сыбыр, стæй фронт, тæрхонгондты батальон, уæззау 
цæф, уацар, иу лыгьд, дыккаг лыгьд... Мæ фæдыл фашист- 
тæ куыйтимæ... Æрцахстой мæ... Фыднад, фыдхъизæмæрт- 
тæ... Стæй мын загьтой: «кæнæ не ’фсадмæ, кæнæ ауын- 
дзæнмæ». 
— Æмæ сразы дæ, нæ? 
— Мæ бон нал уыд... 
— Ныффæрæзтаис! Ныббыцæу кодтаис дæхи! Фæлæ уый 
тыххæй адæймагмæ хъуамæ исты бæллиц уа. Хъуамæ истæ- 
уыл, кæнæ искæуыл æууæнда: исты, кæнæ искæй уарза, 
уæд йæ хъару æнæкæрон вæййы, ды та... 
— Æз та, — нал фæлæууыд Астемыр, — бафæлладтæн, 
асасти мæ ныфс, мæ риуы амардысты мæ бæллицтæ. Уæв- 
гæ ма иу хъуыдцагмæ бæллыдтæн: иу хатт ма, зæгъын, 
уæддæр фенон мæ хъæу, мæ мады, æппынфæстаг дæу... О, 
о, тынгдæр уымæн сразы дæн... Æмæ фашисттæ нæ, фæлæ 
тугдзых бирæгътимæ дæр раздæхтаин, фæлæ мын адонимæ 
246 

æнцондæр уыдзæн мæ маст райсын. Æгæр сæнхъызт мæ 
риуы... 
— Æвзæр куыдз, дам, йæ цæф нæ рох кæны, — йæ ныхас 
та баппæрста Заретæ. 
— Æз куыдз нæ дæн! Уыцы ныхæстæ мын æндæр исчи 
куы загьтаид, уæд ын... — æрбамæсты Астемыр. — Куыд фе- 
рох кæнон мæ зæрдæйы рисс? Цæмæн? 
— Гъемæ уæдæ райс дæ маст! Фæлæ йæ зон: фашист дæр 
æмæ бирæгь дæр дæ уды цæрынц! 
— Бæгуыдæр æй райсдзынæн! Дывæрæй, æртывæрæй! 
— А-а, мæгуыр дæ бон!.. Уæдæ Гоце дæр дæ масты амæт- 
таг у, и? Гъемæ нæ дæ фыдæх уæд... Фæлæ йæ зон — æз ницы 
дæн, фæлæ Гоце куы нал уа, уæдцæр не ’мбæлтгæ кæндзыс- 
ты нæ хъуыддаг, нæ тох... 
— Кæимæ? Кæимæ ма тох кæндзысты? Мæнæ æгас дуне 
чи бацахста, уъщонимæ? 
— О, уыдонимæ! Бацахсæнт æгас дуне, уæддæр сын ам 
бынат нæй! Никæй бон бауыдзæн нæ бæстæ басæттын, нæ 
адæмы æрзоныгыл кæнын! 
— Бауром дæ лекци, фæскомцæдисон! Фехъуыстам уьщæт- 
тæ, — мæстæлгьæдæй загьта Астемыр. — Ахæм аргьæуттæ 
нын тьыстой нæ сæрты. Æмæ нæ уырныдтой... Фидар стæм, 
æнæбасæтгæ, уымæн æмæ махæн згьæр агьудтæ ис — кард 
кæй нæ кæрды, зынг кæй нæ судзы, ахæм агьудтæ. Фæлæ 
цард аргьау нæу, уымæн йæхи закъонтæ ис æмæ ныл мæнæ 
йæ уæззау дзæмбы куы ’руагъта, уæд базгьæлæнтæ сты уыцы 
ныхæстæй конд агьудтæ, фесæфт не «стыр паддзахад», нæ 
«хæлардзинады мæсып>. 
— Нæ фесæфт, нæ! Æмæ нæ фесæфдзæн! Зонын æй! Уыр- 
ны мæ фидарæй! 
— «Уырны мæ! Зонын æй! Фæнды мæ!..» Ахæм хæсты 
рæсугьд ныхæстæй тох кæнæн нæй! Ам тых хъæуы, тых, 
чызгай! 
— О, тых! Фæлæ циу тых, дæ рæстдзинадыл куы не ’ууæн- 
дай, уæд? Ницы. Рæстæгмæ уæлахиз! Рæстдзинад та махмæ 
ис: никæмæ бырсæм, нæхи зæхх хъахъхъæнæм, нæ фыдæл- 
ты ингæнтæ хъахъхъæнæм, нæ сывæллæтты рухс фидæн, 
нæ къонатæ... 
— Райдыдтай та... Уыцы ныхæстæ-иу æдылыты æмбырды 
радзур æмæ дын къухæмдзæгьд, ура! 
— Уыцы къухæмдзæгьд искæй фæлхæрдтæй адджындæр 
у, Астемыр... 
— Æгæр нæ, æгæр нæ... — йæ дæндæгтæ кæрæдзиуыл ан- 
247 

дæгьдысты Астемырæн. — Гом хъæдгæмтгыл цæхх кæнын 
нæ хъæуы, Зарет. Дудгæ кæнынц, æмбарыс, дудгæ! Æмæ æз 
дæр æфсæйнаг нæ дæн. 
— Уымæй раст зæгъыс: æфсæйнаг нæ дæ. Сывæллонæй 
буцхаст рахастай. Алцыдæр дын хæрх: цы хæринаг, цы хъа- 
зæны хорз... Фыццаг пъартфел нæ къласы дæуæн балхæд- 
той, фыццаг велосипед нæ хъæуы дæумæ уыд... Хадизæт йæ 
удæй арт цагьта, мæ иунæг иннæтæй æгуыдзæгдæр ма уа, 
зæгьгæ. Куы байрæзтæ, уæд та агуырдтай, иннæтæм чи нæй, 
ахæм дзаумæтгæ: «Алкæмæ чи ис, уый диссаг нал у»... Хъуы- 
ды ма кæныс? 
— Раст нæ дæ, Зарет... — цыдæр зæгьынмæ ма хъавыди 
Астемыр, фæлæ Заретæ фæразæй: 
— Бæгуыдæр дæн раст! Чи дæ зоны мæн хуызæн? Иу сыхы 
цардыстæм, иу къласмæ цыдыстæм. Фæстæдæр дæ æрфæн- 
дыд цардæн æрмæстдæр йæ хъаймагьтæ исын. Домдтай дзы 
æнцон уæлахизтæ, арфæтæ, зæрдæлхæнæнтæ, лæггадгæнæг 
хæлæртгæ дæ хъуыд... Æмæ дын æнтысгæ дæр кодта, уымæн 
æмæ дыл мæнæ мæн хуызæн æдылытæ æууæндьщысты, барс- 
той дын алцьщæр... Цы ма хъуыди сæр разилынæн? Фер- 
вæссьщтæ дæхиуыл, дæ зæрдæйы ныффвдар сты хиуарзон- 
дзинад, хивæнд æмæ хиппæлой митæ. 
— Сæрыстыр уыдтан, фæлæ хиппæлой — никуы... 
— Сæрыстыр? Нæ! Æнæрвæссон, былысчъил! О! Нæ-æ, 
лæппу, зынтæн лæг хъæуы! Ды та? Не сфæлтæрдтæ цардæн 
йæ карз фæзилæнты, нæ йын бавзæрстай йæ уæззау зынтæ 
æмæ сыл куы сæмбæлдтæ, уæд ныллæхъир дæ... Афтæмæй 
дæ бæллæхтæ кæйдæр аххос кæныс. Дæ райгуырæн бæстæ- 
мæ топпадзагьдæй лæбурыс! Æрлæуу! Ахъуыды кæн! Æрæм- 
бар дæхи! 
Иу дзæвгар рæстæг дыууæйæ дæр ныхъхъус сты. Заретæ- 
мæ афтæ фæкаст, цыма лæппумæ цьщæртæ хъарын байдыд- 
та æмæ дзы æнæнхъæлæджы сирвæзт, скъолайы бонты йæм 
цы рæвдауæн номæй дзырдта, уый: 
— Цæй-ма, цы ныхъхъус дæ, Астик?! 
Йæ зæрдæ æрбауынгæг Астемырæн. 
— Астик... Афтæ-иу мæ хуыдтай нæ амондцжын бонты... — 
базмæлыдысты йæ былтæ. Исдуг фæхъус, стæй æмыр хъæ- 
лæсæй загъта: 
— Байрæджы... 
Бацыд рудзынджы цурмæ æмæ талынг кæртмæ æдзынæг 
кæсгæйæ ноджыдæр ма иу хатг загъта: 
— Байрæджы, Зарет... 
248 

- Тæппуд! — йæ ныхас ын фескъуыдта Заретæ, — ацы 
уавæрмæ дæр уымæн æрхаудтæ! Тæппудæн йæ хуыздæр ми 
— гадзрахатæй цæуын. 
- Æз тæппуд нæ дæн! 
- Уæдæ цы дæ?.. Куыдзæй æгаддæр! Хилæг зулкъæй æл- 
гьагдæр! Хъæддаг сырдæй тæссагдæр! 
Æгæр риссаг уьщи уыцы карз рæхуыст Астемырæн, ин- 
нæрдæм ахызт йæ зæрдæйы, цъæх пиллон суагьта йæ маст 
æмæ арæдывта йæ бæтгæнтæ. 
- Хъус-ма! Æз дæм уый тыххæй нæ фæцыдтæн хæсты 
судзгæ фæвдæгтыл, цæмæй мын ам...^ — цæхгæр фæзылд 
чызгмæ, фæлæ Заретæ уаты нал уыд. Йæ фæдыл ма рауад 
тыргьмæ — чызг нæй, фæдæлдзæх. Фæстæмæ фæзылд, аф- 
тид уаты къуымты скатай, йæхицæн^бынат нал ары... «Куы- 
дзæй æгаддæр! Куыдзæй æгаддæр!» Йæ сæры ныффидар сты 
уыцы ныхæстæ æмæ йын судзынц, æвдæрзынц йæ риу... Цы 
амалæй сæ фервæзтæуа, Хуыцау?! Йæхи тьахтиныл баппæр- 
ста. 
«Циу ай? Куыд ничи мæ ’мбары?! Адæймаг куы дæн... 
Уæвгæ, цы хъуамæ бамбарой? Мæ сæрхъæн митæ? Барвæн- 
донæй мæхиуыл хъадамантæ кæй бакодтон, уый? Æдылы 
ми! Æвирхъау рæдьщ! Бынсæфты рæдьщ! Уый фæстæ, зæ- 
гьын, алвдздзынæн... Кæдæм? Кæм сты «нæхиуæтгæ»? Фæс- 
тæмæ ахæстон? Кæнæ... мæлæт? Адонимæ та...» — йæ маст 
æй фæстæмæ раппæрста тьахтинæй æмæ та мамазила кæны, 
йæ фыццаг къавдзæфтæ кæм акодта, йæ мады фæлмæн хъæ- 
бысæй-иу йæ фыды тыхджын къухтæм кæм ахызт, йæ ад- 
джындæр бонтæ кæм арвыста, уыцы хæдзары къуымты, раст 
цыма къæппæджы смидæг. Хи хæдзар — къæппæг?! 
«Хилæг зулкъæй æлгьагдæр!.. Ау, уый Зарет загьта?.. Кæд- 
дæр мæ бирæ чи уарзта, уый?.. — иу хьуьщы иннæйы суры. — 
Мæ фæстаг зæрдæдарæн чи уьщ... Нал ис уый дæр... Никуы 
мын ныххатыр кæвдзæн мæ рæдьщ. Æниу цавæр сылгоймаг 
равзардзæн цардæмбалæн мæхуызæн ницæйаджы? Мæхи савд- 
тон: «Ныббардзæн мын... Фæтæригьæд мын кæвдзæн». Дзæгьæ- 
лы... Нал ис хион, æфсымæр, æрдхорд... Мæ хъæуккæггæ, 
мæ сыхæгтæн — сæ цыфьщдæр знаг. Немыц дæр мыл гуырыс- 
хо кæнынц æмæ мæ фæдыл зилынц... Цыбыр дзырдæй... цъы- 
сым. Нал мын ис фæвдаг нæдæр размæ, нæдæр — фæстæмæ... 
Нывовдговд кусæртгаг. О, о, нывондговд дæн мæлæтмæ! 
«Уæдæ ныр куыд акæнæм, лæппу?» — афтæ-иу мæ афарс- 
та тыхст рæстæджы Хади. «Цæй-ма, цы ныхъхъус дæ, Ас- 
тик?» — афтæ та Зарет... 
249 

«Куыд акæнæм, загьтат? Зонын æй, бамбæрстон æй, куыд 
кæнын хъæуы, уый! О, о, æрмæстдæр афтæ!..» — фидарæй 
скарста Астемыр æмæ фервæзт йæ удхайраг фарстатæй, су- 
лæфыд йæ риуыдзаг, аивæзта йе уæнгтæ, йæ буар айдзаг, 
рагæй кæй никуыуал банкъардта, ахæм хъаруйæ. 
Акодта йæ дзаумæтгæ, федде уатæй æмæ йæ ных сарæзта 
хъæуы астæумæ, Елдараты Осепы хæдзармæ. Цыди уæндо- 
нæй, фидар къахдзæфтæй, йæ хъуыддагмæ æнæгуызавæйæ 
чи фæтырны, ахæм лæджы цыдæй. Рагæй зоны ацы хæдзар 
Астемыр. Уыдис-иу дзы раздæр сæ лæппуимæ, стæй дзы ныр 
дæр вæййы йæ куысты фæдыл. Осеп, дам, кæддæр урсгвар- 
дион афицер уыдис, стæй йæ ном аивта, ардæм æрлыгъд, 
куыста ахуыргæнæгæй, сусæгæй та абырджыты хæрзгæнæ- 
гæй... Афтæмæй схъæздыг ис, замманай цъæхсæртæ аскъæрд- 
та. Фæлæ йæ уæдмæ æрцахстой: чидæр æй банымыгьта. Ныр 
йæ хæдзары цæры комендант, пъадвалы та сарæзтой рæс- 
тæгмæ ахæстон. Астемыр йæ цæст ахаста уынгыл, бацыд 
кæртмæ, байхъуыста. Змæлæг нæй: нæдæр ахæстоны хъахъ- 
хъæнæг, нæдæр Фишеры адъютант. Æвæццæгæн сæ уазал 
батардта мидæмæ. «Уый хорз у! Итгæг хорз!» — ахъуыды кодта 
Астемыр æмæ фæраст тыргьмæ. Куыдцæр фæстаг къæпхæн- 
мæ схызт, афтæ дуар фегом æмæ йын чидæр йæ риумæ ав- 
томат фæдардта: 
— Хальт! 
Уацары уæвгæйæ, цьщæртæ базыдга немыцагау Астемыр, 
æмæ-иу, кæм къухæй амонгæйæ, кæм ныхæстæ зыгьуыммæ 
кæнгæйæ, бамбарын кодта йæ хъуыды. 
— Нихт тæрсгæ, Курт, — фæрæвдз та ис ныр дæр, — æз... 
их бин... лейтенант Асте. 
— Энтшульдиген зи, битте, герр лейтенант. Хабе нихт 
эркант... Нал дæ базыдтон, — загьта адъютант йæ фæнда- 
гыл лæугæйæ. 
— Кæм и? Во ист... обер-лейтенант Фишер? Хъуамæ йын 
æвæстиатæй фехъусын кæнон ахсджиаг хабар... 
— Герр комендант... шлафт, герр лейтенант. 
— Райхъал æй кæн...гм... Веке ин! Шнель! — бардзырд 
дæтгæгау загьта Астемыр. 
— Яволь! — цæхгæр фæзылд Курт, уаты ’рдæм фæраст, 
фæлæ йæ сæрыл æруад уæззау цæф дамбацайы къæбутæй 
æмæ æрхауд. 
Астемыр фæмидæг уатмæ, алырдæм акæстытæ кодта. 
Комендант х>ъф-хуыр кæны, рагъæныл — йæ шинель, кас- 
кæ, автомат. Йæ цуры бандоныл — йæ дзаумæтгæ. Стъолыл 
250 

шнапсы авг, консервты банкæтæ, æртхутæгдон, тамакотæ... 
Дамбаца кæм и? 
Фишер йæ мидфынмæ цыдæр уынæр фехъуыста. 
— Æвæццæгæн та уыцы хæлиудзых адъютант уазалæй 
æрбалыгьд, - загьта йæхицæн дзурæгау, - æз ын ныртæк- 
кæ... Курт! 
Фæлæ йын дзуаппдæтгæг нæ уыд. Фишер тыххæй дуары 
’рдæм разылдта йæ нозтвæллад цæсгом æмæ йæ цæстытæ 
адзагьыр сты. Комкоммæ йæм каст дамбацайы дзых. 
— О-о, майн Го-отт! — схауд ма йæ дзыхæй... 
— Æнцад! Хальт таул! — загьта Астемыр æмæ йын базы 
бынæй раласта йæ дамбаца. — Мæн хъæуы... их браухе... Гоце. 
Нихт ферштейн?Хъæуыхицау... Ну, бургомистр... 
Комендант йæ сæрæй ацамыдта бынмæ, пъадвалмæ. 
— Гут! Зæгь хъахъхъæнджытæн. Уæлдай фезмæлд, хъыпп- 
сыпп — мæлæт! Дайн Тод! — Астемыр цыдæр ныхас нал 
ардта æмæ йын къухæй ацамыдта, уæлæмæ сыст, зæгьгæ. 
Фишер сыстад тæрсгæ-ризгæйæ, йæ уæлæ йæ дзаумæттæ 
æрбакодта. 
— Цом! Форвертс! — йæ фæсонтæм ын дамбаца фæбы- 
цæу кодта Астемыр, афтæмæй ныццыдысты пъадвалмæ. 
Фишерæн дзурæн нæй, фæлæ мæстæй судзы: «Хæлиу- 
дзыхтæ! Хъахъхъæнджытæ!.. Куыд ныууагьтой сæ бынæттæ?! 
Уазал уын у, нæ? Æз уæ стæвд кæндзынæн, трибуналмæ уæ 
куы радтон, уæд!» 
— Дуар бакæн! Махе тюр! Шнель! — йæ хъусы йын ба- 
дзырдта Астемыр. 
Бацыдысты мидæмæ. 
Гоце бады. Кæсгæ дæр сæм нæ ракодта. Зоны йæ, æрхæц- 
цæ йæ кæрон... Фæзындысты йæ удхæсджытæ... Гъемæ... уый 
цæтгæ у алцæмæ дæр. 
— Æддæмæ! Рæвдз! — дзуры йæм Астемыр, фæлæ Гоце не 
змæлы. 
— Мауал бад, хорз лæг! Мæнæ гьа, бахъæудзæн дæ, — 
зæгьгæ йæм баппæрста Фишеры дамбаца. 
«Къахгæ мæ кæнынц, æвæццæгæн», — ахъуыды кодта 
Гоце, фæлæ дамбаца ивтыгьд у, уый куы бамбæрста, уæд 
æм цыдæр ныфс фæзынд æмæ фæрсæгау Астемырмæ ба- 
каст. Уый йын йæ цонгыл фæхæцыд æмæ йæ схойæгау ра- 
кодта дуарæй: 
— Лидзгæ, Гоце! Æз сæ бауромдзынæн! 
Раст гьеуыцы рæстæг хъомдонæй рахызт немыцаг хъахъ- 
хъæнæг. 
251 

— Æхсгæ! Шиссе, гарфер! — фæхъæр æм кодта Фишер. 
— Гарфер? Хæлиудзых? Æз? — хъуыддаг нæ бамбаргæйæ 
рафыхти Астемыр æмæ йыл бамбаца ныццавта. Ссыди ав- 
томаты къæр-къæр. Астемыр фæцудыдта. Гоце бахста хъахъ- 
хъæнæджы, йæхи баппæрста йæ ирвæзынгæнæгмæ, фæлæ 
йæ уый йæхимæ нæ бауагьта. 
— Цæугæ, Гоце... Фæндараст... Зæгь Заретæн... Æз... æз... — 
æмæ æрфæлдæхт. 
— Рухсаг у, лæппу. Æвгьау уьщтæ, бæргæ, афтæ фесæ- 
фынмæ, — загьта Гоце, иу каст ма фæкодта йæ ирвæзынгæ- 
нæгмæ, стæй асæррæтг кодта агуыридурæй амад быруйы 
сæрты æмæ æрбайсæфт æхсæвы тары. 
Æвиппайды æхсæв айдзаг салдæтты дзолгьо-молгьойæ. 
Хъуысынц бардзырдты хъæртæ: 
— Йæ фæдыл! 
— Рæвдз, ссарут æй! 
Фæлæ зын ссарæн у ныртæккæ Гоце. Уый хорз зоны фæс- 
вæдты ауайæнтæ, хъæуæй ахизæнтæ. Дардæй-дарддæр ли- 
дзы, æнæнхъæлæджы йæ цыдæр зынæмбарæн тых мæлæты 
дзæмбытæй кæм стыдта, уыцы фыдбылызы ранæй. Йæ ных 
сарæзта хъæугæронмæ, хъарм рæстæджыты йæ уылæнтæ 
цæхъал-мыхьул кæнгæйæ сæрыстырæй чи фæхæссы, ныр 
та ихы бын чи ’рæмбæхст, уыцы цæугæдонмæ. Исты ама- 
лæй йæ сæрты фаллаг фарсмæ ахизын хъæуы. Уым та... Хъæд 
хæстæг, æмæ уæд... Фашистгæ дæр уырдæм нæ уæндынц, 
уæлдайдæр æхсæвыгон, æмæ Хуыцау куы зæгьа, уæд ху- 
рыскастмæ партизантæм бахæццæ уыдзæн. Гоце æмбæрста, 
йæ къæхты бын их куы нытгона, уæд йæ хъуыддаг хорз нæ 
уыдзæн, æмæ дæлдæр ныууад, уæрдæтгæ-иу кæуылты цы- 
дысты, тæнæгдæр у, зæгьгæ, уырдæм, æмæ арæхстгай, алы 
къахдзæф дæр сгаргæйæ, доны фале фæци. 
— Табу дæхицæн, Хуыцау! — скуывта Гоце. — Йа Уастыр- 
джи, фæндараст мæ фæкæн! — Æмæ фæхæрд кодта Саухъæ- 
ды сæрмæ, æхсæвы тары йе ’ндæрг бæлвырд кæмæн зынд, 
уыцы хохы рагьмæ. 
Бонивайæнтæ... Бæфллад Гоце. Йæ хид йæ фæсонтæй лæ- 
дæрсы, зынтæй цæуы уыцы æнæхайыр фæуинаг хæрды. Гъей- 
джиди, ныр дæхи уæлгоммæ аппар, аулæф чысыл!.. Фæлæ 
нæ! Хъуамæ партизантыл афоныл сæмбæла, айразмæ йын 
кæй бахæс кодтой, тагъд базонын кæй хъуыд, тæссаг уавæр- 
ты кæй фембырд кодта, уыцы хабæрттæ. 
— Нæй, нæй æрæджы кæнæн! Фидар фæлæуу, Гоце! — 
дзуры йæхицæн æмæ та йæ цыд фæрæвдздæр кæны. Мæнæ 
252 

схæццæ тæккæ бæрзонддæр тигъмæ. Ныртæккæ иннæ ’рды- 
гæй фæуырдыг кæндзæн, адагыл бахиздзæн... Æвиппайды 
джихæй аззад. Æмбисонды рæсугьд райсом... Дардæй стылди 
хур. Йæ зæрин тынтæ худæндзастæй æрггивынц æнусон ур- 
ссæр хæхты цъуппытыл. Сæрыстырæй банкъуысынц, сæ 
сæртæ арвмæ кæмæн сфардæг сты, уыцы бæлæстæ, раст 
цыма афтæ дзурынц: «Дæ хъуыдцаг раст æмæ фæндараст у, 
Гоце!» 
Æвæдза, куыд рæсугьд у дуне! Никуы йæм бафсæдцзæн 
кæсынæй, хъусынæй! 
- Нæ, ацы бæстæ мæн у æмæ фесæфут ардыгæй! Хъу- 
сут?! Нæ уын æй ратдзынæн! — дардмæ йæ фьщгултæм æрт- 
хъирæн кæнгæйæ загьта Гоце æмæ ныфсджынæй, зæрдæ- 
рухсæй араст йæ фæндагыл. 
2004 аз 
УАЗÆГУАРЗАГ КАВКАЗАГ 
Булкъон йæ цæст ахаста хъæуы цæрджытыл: фылдæр 
ацæргæ адæм... Æнкъард, тызмæг цæсгæмтгæ... Сæ фæстæ 
æддæуæзгомау лæууынц немыцаг салдæтгæ æд хæцæнгарз... 
«Фæлмæндæр, уæздандæр, мæнæй уый», — йæхинымæр 
дзуры булкъон æмæ зæрдæлхæнæн хъæлæсыуагæй йæ ны- 
хас кæны дардцæр: 
— Уæдæ уын арфæ кæнын, мæ зынаргь, мæ иубæстон 
адæм: фервæзтыстут уæ хъизæмæртгæй. Ахьуыды-ма кæнут, 
кæддæр нæ фьщæлтæ уыдысты сæрибар, сæ цардæн сæхæ- 
дæг уынаффæгæнæг. Гъе стæй нæхи бакодтам уырысы дæл- 
бар... Цыппар æмæ ссæдз азы дæргьы та нын бæльшевиччы- 
тæ нæ цардæй сарæзтой фыдбон-фыдæвзарæн. Гъемæ æгь- 
гьæд фæуæд! Хъуамæ нæхæдæг уæм нæ цардæн хицæуттæ! 
Иунæг уырыссаг дæр нал! Зæхх байуардзыстæм не ’хсæн. 
Хъуамæ раздахæм нæ рагон рæсугьд æгьдæутгæ. Хъуамæ нын 
уынаффæгæнæг ма уой сылгоймæгтæ æмæ хъуымыздзых 
кæстæртæ... Æз, дам, партион дæн, бæльшевик! Æгыъæд! Табу 
не Скæнæгæн, кувын дæр нæ кæмæ нæ уагьтой, уыцы иунæг 
кадцжын Хуыцауæн, йæ номыл алы хъæуы дæр уьщзæни 
кувæндон. О, о, уый уыдзæнис егьау рацарæзт! Æцæг сæри- 
бар! Бамбарæм уьщæтгæ, хорз адæм... æмæ мауал кæнæм 
æвидауц митæ... Ницæмæн нæ хъæуы партизанты къордтæ, 
ардауджытæм ма хъусут! Мæнæ цыдæр æнаккаг, йæхи «уазæг- 
253 

уарзаг кавказап> хоны, змæнты хъуыдцæгтæ, стыр фыдбы- 
лызтæ аразы немыцы æфсадæн. Бынтон дзæгьæлы! Уыдон 
иууылдæр сты бæльшевиччыты ардауæн митæ нæ хæрзгæ- 
нæг Гитлеры ныхмæ. Цæмæн? Уый нын æххуыс куы кæны! 
Æз, дам, ирон адæмы нæ бахъыгдардзынæн. Ирæтгимæ, дам, 
иу туг, иу стæг стæм, ариаг рагвьщæлтæй гуырд! Уæдæ бах- 
хуыс кæнæм нæ ирвæзынгæнæгæн. Не ’фсымæртæн, хорз 
адæм! Цæрыны фадат нын æрцыди, ныр, уæ хорзæхæй, 
цæут уæ хæдзæрггæм, æххæст кæнут ног уагæвæрды домæн- 
тæ æмæ æнæмæтæй цæрут! 
Адæм æнæдзургæйæ ахæлиу сты. Алчидæр архайдта тагьд- 
дæр æнæмаст, æнæфыдбылызæй йæ хæдзар ссарыныл. Фæзы 
ма баззадысты комендант, хъæуыхицау Булат æмæ цæсты- 
зулæй хъахъхъæдтой булкъоны. 
Булкъон лæууыди къуыбырыл æмæ каст бынмæ, йæ аком- 
коммæ дæлвæзы цы стыр хъæу æрынцад, уымæ, растдæр 
зæгъгæйæ та, дыргъ бæлæсты ’хсæн сæууон хуры тынтæ 
кæуыл хъазыдысты æмæ йæ сæр дардмæ кæмæн æрттывта, 
уыцы дыууæуæладзыгон цъæхсæр хæдзармæ. Уыцы хæдзар, 
стæй йæ алыварс зæххытæ кæддæр йæ фыды уыдысты. Уым 
райгуырд, уым арвыста йæ амондджын сабибонтæ, уым 
банкъардта царды фыццаг цинтæ. Уыцы кæрты фыццаг хатг 
сæмбæлд рæсугъд Гиданнæимæ, æмæ йæ зæрдæйы ссыгьди 
уарзондзинады арт. Уым сæмбæлд йæ хъысмæты фыццаг 
уæззау фæлварæныл, йæ фыды йын куы амардтой, уæд... О-о, 
уыцы æлгъыстаг изæр дзы никуы рох кодта йæ хъизæ- 
майраг царды уæззау фæндæгтыл, йæ бирæ рахау-бахауты. 
«Стæй йын рохгæнæн дæр нæй, цалынмæ мæ туг райсон, 
уæдмæ, — хæлбурцъытæ кæны йæ маст, — нырдæр ма мæ 
цæстытыл уайы, хъæуы сæмпъæрчъитæ не стыр кæртмæ куыд 
балæгæрстой, уый... Дæрæн кодтой, ссæстой, лæбурдтой æх- 
хормаг бирæгьтау... Алырдæм скъæфтой мæ фыды бынтæ 
æмæ сæм куы сдзырдта, цы ми кæнут, зæгьгæ, уæд æй иу 
цъаммар... Мæхи йæм бæргæ баппæрстон, фæлæ мæ иуварс 
ныззыввытг кодта... Ард бахордтон уæд, раджы уа — æрæ- 
джы ссардзынæн мæ фыды марæджы æмæ дзы мæ туг райс- 
дзынæн, зæгьгæ. Гъемæ йæ, æнхъæлдæн, ссардтон... Цы- 
дæртæ ма фæбæлвырддæр кæнон... стæй мын сар йæ къона 
кæны!» 
Булкъоны та йæ хъуыдытæ йе ’взонджы бонтæм ахастой. 
Æвдцæсаздзыдæй афтыд фæсарæнтæм, æмæ, йæ бонджын 
ныййарджыты хъæбысы æнæмæт цард чи кодта, уыцы буц- 
хаст лæппу æвиппайды зын уавæрты бахауд: тыхцæрдтытæ, 
254 

уæззау куыстытæ. Иудзырдæй, мæгуыры сау бонтæ... Йæ 
мастыл маст æфтыд, æмæ уыцы æгады уавæрæй фервæзы- 
ны сæраппонд цæттæ уыд алцæмæдæр. Афтæмæй азтæ цы- 
дысты. Туркæй æрбафтыд Германмæ. Уалынмæ Гитлер куы 
фæзынд, уæд барвæндæй бацыд æфхæрæг отрядмæ: райдыдта 
- растæй-зылынæй — се ’ппæтæй дæр йæ мæстытæ исын 
æмæ дзы рауад тугмондаг лæгмар. Ныр мæнæ лæууы йæ хæ- 
дзары къæсæрыл Гитлеры æфсады булкъоны цины... 
Уыцы рæстæг уынджы тигьæй æрбазынд æхгæд машинæ 
æмæ хъæубæстыл айхъуыст: 
— Ахтунг! Ахтунг! Немыцаг æфсады командыгæнынад 
фæстаг хатт хъусын кæны: фюреры салдæттæй ма бынæт- 
тон адæмы къухæй чи фæмард уа, уыдонæй алкæй сæрмæ 
дæр æхст æрцæудзæни хъæуы цæрджытæй фондз æмæ ссæдз 
адæймаджы. Аэпунг! Ахтунг!.. 
Немыцаг æхгæд машинæ аивгьуыдта хъæуы кæройнаг 
уынгыл æмæ фæаууон. 
«Нæ-æ, фондз æмæ ссæдзгæйттæй тагьд нæ сыскъуын- 
дзæн сæ мыггаг, — хъуыды кæны булкъон хъæугæроны ’рдæм 
кæсгæйæ, — фæлæ багьæцут! Æз уæ æрцахуыр кæндзынæн! 
Тæрсгæ-ризгæйæ цæрдзыстут, куыйтæ! Æз, æрмæстдæр æз 
хъуамæ уон ацы бæсты хицау! Æмæ дзы дыккагæн бынат 
нæй, господа коммунисттæ! Æз уын стондзынæн уæ мыг- 
гаг, уæ уидаг! Хъуамæ уæ ферох кæной адæм! Бынтондæр! 
Кæй нæ бафæнда, уыдоны та цæгьдгæ, ауындзгæ æфсæй- 
наг къæндзытыл, кусæртгаг ауындзæгау раст! Фæлæ уый 
фæстæдæр. Ныр та уал сабыргай... Фæлмæн ныхас, зæрдæ- 
вæрæнтæ... Хъуамæ мын мачи бамбара ме ’цæг фæндтæ, мæ 
сусæг уынаффæтæ...» 
Сабыргай разылд, æдзынæг ныккаст бæрзонд, уæйыга- 
рæзт даргьбоцъоджын лæгмæ - хъæуыхицау Булатмæ. 
«Цæмæндæр æм мæ зæрдæ къæпп кæны. Цы гæнæг уыди 
раздæр? Кæм ма федтон, бæзджын æрфгуыты бынæй чи 
кæсы æмæ адæймаджы иннæрдæм чи хизы, уыцы цъæх цæс- 
тытæ? Цæмæн æй хъæуынц уыцы даргь боцъотæ? Уый у 
æви нæ?!» — Бирæ ахæм гуырысхотæ æвзæры булкъоны зæр- 
дæйы сæ фыццаг фембæлдæй нырмæ. Стæй канд уый зæр- 
дæйы нæ... Хæслæвæрд ис, кæмæн æмбæлы, уыдонæн... Хъуа- 
мæ йын тæккæ абон фехъусын кæной бæлвырд хабар... 
Булкъон цалдæр къахдзæфы бакодта комендант æмæ хъæ- 
уыхицауы ’рдæм æмæ йе ’рфгуыты бынæй кæсгæйæ мæс- 
тæлгьæдæй загъта: 
— Æндæрæбон Сырх Æфсады фæндаг алыг кæнынмæ цы 
255 

дыууæ дивизийы арвыстам, уыдон ныддæрæн кодтой уырыс, 
нысангонд бынатмæ дæр нæ бахæццæ сты, афтæмæй. Комы 
нарæджы сæ фæндагыл бабадтысты æмæ сæ ныххафтой. 
Цæмæй базыдтой, не ’фсæддон хæйттæ кæд æмæ кæуылты 
цæудзысты, уый? Чи нын уæй кæны нæ хæстон сусæгдзи- 
нæдтæ? Чи амардта инæлар фон Клебсы? Сымах куы фæр- 
сын æз? Чи у, уæ фындзы бын немыцæн ахæм стыр бæл- 
лæхтæ чи аразы, уыцы «уазæгуарзаг кавказап>? 
— Агурæм æй, господин булкъон! — цыбыр дзуапп радта 
комендант. 
— Æвзæр æй агурут, майор! Æвæццæгæн нæ бахъæудзæн 
æххуыс ракурын гестапо кæнæ абверæй, — загьта булкъон 
æмæ æнæразыхуызæй бакаст Булатмæ. — Хъæуыхицау дæр 
нæм бæргæ ис... 
—Мах дæр архайæм, дæ бæрзонддзинад! — æнæбарыго- 
мау загьта хъæуыхицау. 
— Уынын æй, куыд архайут, уый! — уайдзæфгæнæгау 
цæхгæр алыг кодта булкъон æмæ хъæуы ’рдæм фæраст. Йæ 
фæдыл цыбыр къахдзæфтæй сиргæ фæцагайдта дæлæмæ- 
дзыд, тымбылтæарæзт комендант, архайы йæ фарсмæ цæуы- 
ныл: куы йæ рахиз фарс февзæры, куы та галиуырдыгæй 
бадзортт-дзортг кæны. Уыдонæй дзæвгар фæстæдæр, йæ сæр 
йæ кæрцы æфцæгготы æмбæхсгæйæ, йæ къухтæ йæ дзып- 
пыты нытьтьыста, афтæмæй уæззау санчъехтæй цæуы Бу- 
лат дæр. Иуварсæй кæсгæйæ афтæ зыны, цыма ацы тарæр- 
фыг галгуыр лæг цæугæ-цæуын дæр фынæй кæны, цыма йæ 
æппындæр ничи æмæ ницы æндавы, суанг æм хæст дæр нæ 
хъары, зæгьгæ. Фæлæ уый æрмæст зынгæ афтæ кæны. Æцæ- 
гæй та у фатфехсынæввонг æрдынбосау. Бирæ сагьæс, бирæ 
хъуьщдæггæ ис хъæуыхицауæн. Фæлæ къаддæр мæт, къад- 
дæр сагьæс нæй, барвæндонæй йæхиуыл фашистты фæс- 
дзæуины мæнгцæсгом чи бакодта, æнæсцухæй карды 
комыл чи цæуы, уыцы Булатмæ дæр. Дыккаг бастдарæг ар- 
витын хъæуы... «Уазджытæ», — афтæ хуыдта Булат фæсно- 
мыгæй партизанты, — хъуамæ Хус адагмæ фæзыной фæ- 
сæмбисæхсæв дыууæ сахатыл. Уырдыгæй та...» 
— Господин хъæуыхицау! — фескъуыдта йын йæ хъуыды- 
тæ булкъон. 
— Хъусын, дæ бæрзонддзинад! 
— Дзæбæх бацæтгæ кæнут... Абон нæм диссаджы уазджы- 
тæ уьщзæн. 
Булатæн йæ буар ауазал: «Цавæр «уазджытæ? Æнæрхьуы- 
дыйæ схаудта йæ дзыхæй уыцы дзырд, æви... мæ «уазджы- 
ты» кой кæны?..» 
256 

Булкъон йæ ныхас дарддæр кодта: 
- Ахсæв мын стыр бæрæгбон у! Хъуамæ фембæлон мæ 
рагон æрдхордимæ. 
Булатæн йæ зæрдæ фехсайдта, мæ рагон æрдхордимæ, 
зæгьгæ, куы загьта, уæд æм комкоммæ кæй ныккаст, уымæ. 
«Ау, базыдтаид мæ? Æрмæст абон нæ! Нæ хъуыддаг нын ма 
фехалæнт абон. Рагæй йæм цæттæ кодтам нæхи», — йæ са- 
гьæс ницæмæй равдыста, афтæмæй уыцы æнæмæтхуызæй 
дзуапп радта: 
- Хъусын, дæ бæрзондцзинад! 
* * * 
Æмбисæхсæв. Тынг хъæлдзæг у булкъон, рухс у йæ зæр- 
дæ, бузныгу йæхицæй. Алцыдæр цæуы, куыддæрцддæр ныхъ- 
хъуыды кодта, афтæ. Уæдæ афон у, æвæццæгæн, йæ пъланы 
сæйрагдæр хаймæ бавналынæн дæр. Бакаст комендантмæ, 
йæ цæст ахаста уазджытыл, иу хатт ма гуырысхогæнгæ ба- 
каст Булатмæ æмæ сыстад æд нуазæн. 
- Господа! Æз уæ æрбахуыдтон мæ бæрæгбонмæ, мæ 
цардцæрæнбонты кæмæ фæбæлльщтæн, уыцы циндзинад- 
мæ! Хъуамæ фенат, мæ рагон æрдхордимæ куыд фембæл- 
дзынæн, уый. Уыцы фембæлд мæ, кæдæй-уæдæй, фервæ- 
зын кæндзæн мæ гуырысхотæй, мæ бирæ азты æнхъæлмæ 
кастæй! Ратдзæн мын йæ туг райсæджы адджын æнкъарæн- 
тæ! Уæдæ мын бар раттут æмæ уæ базонгæ кæнон... — бул- 
къон хъусæй алæууыд, — фæндыд æй йе стыр цины уысм 
фæдаргьдæр кæнын. Нозтджын уазджытæ цымыдисæй кас- 
тысты кæрæдзимæ, архайдтой се ’хсæн булкъоны сусæг æрд- 
хорды ссарыныл, - мæ рагон æрдхорд коммунист Хъа- 
раманты Бей-Булатимæ! Нæ зынаргъ хъæуыхицау, сусæ- 
гæй та нæ ныхмæ тохгæнæг, не знæгты амидингæнæг, сæ 
раздзог! — стыр уæлахизы хабар хъусынгæнæгау дзырдта 
булкъон, хæлиудзыхæй йæм хъусгæ чи баззад, уыцы уаз- 
джытæн. 
Йæхиуыл фидар хæцы Булат. Ницæмæй равдыста нæдæр 
йæ тыхст, нæдæр йæ тарст. Змæлгæ дæр нæ фæкодта, нæ 
фехæлдта йæ бадт. Сабыргай йæ цæстæнгас ахаста уатыл, 
уазæг афицертыл, йæ мидбыл бахудт, йæ уæхсчытæ базмæ- 
лын кодта: 
- Дæ бæрзонддзинад, цæмæн хъæуы ахæм хъазæн ны- 
хæстæ? 
- Уый хъазæн ныхас нæу. Стыр хатыр курын, фæлæ дын, 
æнхъæлдæн, дæ уынаффæтæ фехæлдтон, Булат. Партизан- 
17 Темыраты Давид 
257 

тæм ма ’нхъæлмæ кæс абон. Де ’рвыст лæг сæм нæ фæхæц- 
цæ, мæгуыр, — мæстæймарæгау загьта булкъон. 
— Нæ дæ ’мбарын, булкъон... 
— Тынг хъыг мын у. Ахæм уæздан лæг, ахæм «уазæгуарзаг 
кавказап> æмæ не ’мбары йæ номдзыд уазджыты историон 
хæс. — Булкъон уæлдай хъæрдæрæй загьта, «уазæгуарзаг кав- 
казап>, зæгьгæ, æмæ та йæ цæст ахаста йæ уазджытыл. 
Булат сыстад. Уайтагьд йæ цуры февзæрд комендантæмæ 
йæм дамбаца фæдардта: 
— Дæ къухтæ! 
Уазæг афицертæй дæр чидæртæ фæлæбурдтой сæ хæцæн- 
гæрзтæм. Булатмæ аджигул кодтой, фæлæ уый хорз зыдта, 
кæд æмæ кæдæм цы хæссын хъæуы, уый. 
— Сабыр, сабыр, господа! Сбадут, — загьта булкъон æмæ 
дарддæр кодта йæ ныхас. — Уæ бæллæх дæр гьеуый мидæг 
ис æмæ бирæ цыдæртæ не ’мбарут. Афтæмæй сын ахæм «лæг- 
гæдтæ» кæнут, — йæ дзыппæй систа цалдæр гæххæтгы гæба- 
зы æмæ сæ радыгай кæсы. — Амардтай инæлар Клебсы æмæ 
ныууагътай фыстæг: «Уый уал уын æмбæлæггаг. Дарддæр 
дæр афтæ уыдзæн. Уазæгуарзаг кавказаг». Срæмыгътай хæ- 
цæнгæрзты æфтауцуат æмæ та «фыстæп> ныууагьтай: «Гъай 
уын ног æгьдау æвæрæггаг. Уазæгуарзаг кавказаг». Цалдæр 
лæгæн сарæзтай ахæстонæй алидзыны фадат. Æмæ та фыс- 
тæг... Бирæ сты, тынг бирæ дæ фьщракæндтæ... — Булкъон 
йæхицæй бузныг уæвгæйæ разылд йæ уазджытæм: — Се ’ппæт 
нæ нымайдзыстæм, зонут сæ уæхæдæг. Ныр та... Арфæ уын 
кæнын, господа, кæй мæм æрбацыдыстут, уый тыххæй. 
Æхсызгон мын уыд уæ фенд. Ныр мын бахатыр кæнут, æнæ- 
вдæлон дæн... 
Уазджытæ нырмæ дæр агуырдтой исты ’фсонæй ацы æнæ- 
бары «уазæгуатæй» аирвæзыны фадат. Ныр сын гæнæн куы 
фæци, уæд æхсызгонæй хæрзæхсæв загьтой æмæ уайтагьд 
федде сты. Уаты ма баззадысты комендант æмæ Булат. 
— Герр комендант! Хъахьхъæнджытæ сæ бынæтгы сты? — 
булкъон комендантмæ бакаст. 
— Раст афтæ, господин булкъон! 
— Мæнæ ма аныхас кæнон йемæ, стæй йæ... акæнут, 
кæдæм уын загьтон, уырдæм. Æрмæст æнæ ’вдисæнтæй, æнæ 
хъæлæбайæ. Цæугæ! 
— Хъусын! — комендант ацыд. 
Булат хорз зыдта, «æнæ ’вдисæнтæй», «æнæ хъæлæбайæ» 
куыд фæкæнынц, уый. Айразмæ Дзагойты Муссæйы дæр 
афтæ аныгæдтой удæгасæй фæсхъæу рагон чъырсудзæны. 
258 

Иннæ ахæм Елмæрзайы фырт Михал... Уæдæ уый дæр... Йæ 
цæстыл ауадысты йæ партизан æмбæлтгæ. Гъей-джиди, йæ 
уавæр ын куы зониккой, уæд ма, чи зоны... Ехх, æвæдза, 
амæлын диссаг нæу, фæлæ куыд уыдзысты бинонтæ?.. Иæ 
фæлмæнзæрдæ цардæмбал Мисурхан... Лæппуйы сæфт дзы 
басусæг кодта... Кæмдæр, мæгуырæг, хæсты быдыры баз- 
зад... чи зоны, æнæныгæдæй... Куы йæ базона, уæд нæ ба- 
фæраздзæн, ноджы ма ацы хабар... Нæ, нæ сæ бауромдзæн 
йæ рыст зæрдæ... Æнкъард хъуьщытæ сæмхæццæ сты Булаты 
сæры. Мæнæ йæ цæстытыл ауад йæ чызг Зæдинæ. Абон рай- 
сом сæхицæй куы рацæйцыд, уæд дуары цур бандоныл лæу- 
уыд æмæ йæм йæ гыццыл гуккытæ ивæзта, дада, гæбо, ома 
сис мæ, зæгьгæ... Ныббар, дадайы гыццыл хур... 
— Æвæццæгæн, æмбарыс, — кæцæйдæр дардæй цыма 
æрбайхъуыст булкъоны ныхас, афтæ фæкаст Булатмæ. — 
Мæнæн мæ бон у дæу æвæстиатæй агæрах кæнын. Ныртæк- 
кæ, мæнæ ам... Хæст... Фæлæ рагæй бæллыдтæн ацы фем- 
бæлдмæ æмæ мæ фæнды цыдæртæ дæхи дзыхæй фехъусын, 
дæ иуæй-иу хъуьщдæгтæ хуыздæр бамбарын... 
— Мæ хъысмæт фенцондæр кæнын, нæ? Хъус-ма! Ахæм 
ныхæстæй кæй æлхæнай, æз уыцы сывæллæтгæй нæ дæн, — 
йæ маст рафыхт Булатæн. 
— Нæ дæ. Ноджы дæ иу къахæй ингæны лæууыс, æмæ 
дын не ’мбæлы дæрзæг ныхæстæ кæнын. 
Булкъоны зæрдыл та æрбалæууыдысты йæ рагон мæсты- 
тæ. Йæ мад, йæ фыд, йæ хъизæмæрттæ... Æниу сæ кæд рох 
кодта? Фæлæ йын ныр йæ туджджыны уынд уæлдай тынг- 
дæр фæрæхуыста йæ зæрдæ. Хъуамæ ацы цьаммарæн йæ удæй 
ахъаза, хъуамæ йын асæтга йæ ныфс, йæ сæрыстырдзинад 
æмæ дзы бауадза тас. О, о, тас! 
— Уæдæ аныхас кæнæм, æрмæст æргом ныхас. Æви мæ 
нал базыдтай, Булат? 
Ницы сдзырдта Булат. Уый хорз æмбæрста, ахæм уавæры 
фæдфæливæнтæ, æфсæнтгæ кæнынæй ницыуал рауайдзæн, 
фæлæ йæхинымæр сфæнд кодта рæстæгсайæн ныхас кæны- 
ныл, кæд ма йæ дыккаг æрвыст лæг партизантæм фæхæццæ 
уаид, зæгьгæ. 
— Ай-гъай, бирæ рæстæг рацыд уæдæй нырмæ. Ссæдз азæй 
фылдæр, фæлæ мæнæй ницы ферох æппындæр. Нал æй хъуы- 
ды кæныс, нудæсæм азы йæ кæрты цы зæронд лæджы 
амардтай... æгьатыр мард?.. Уый мæ фыд уыди, мæгуырæг... 
— Зонын æй. Раджы дыл фæгуырысхо дæн. Уæ хæдзары 
алыварс æгæр арæх куы зылдтæ, уæд... 
259 

— Æмæ цæуылнæ алыгьдтæ? Цæуыл дардтай дæ зæрдæ? 
— Байрæджы... Стæй... Мæ бынат ам уыди. Дæ «мæгуыр» 
фыд та... Мæхи нæ фæсайдтон æмæ йын йе ’хсаргард йæ 
къухæй не стыдтон, зæгьгæ, уæд мын мæхи сæрмæ хъавыд. 
Цы гæнæн ма мын уыд? 
— Дæхиуыл фæхæцыдаис! Хистæр уыд, номдзыд лæг, 
уæздан... Мæ бон уын ницы уыд, — æрыгон, æвæлтæрд 
лæппу... Æрмæст фырмæстæй куыдтон æмæ Хуыцауæн лæгьс- 
тæ кодтон, цæмæй мын искæд бон радта мæ туг райсыны 
фадат. 
— Æз дæр раст афтæ куыдтон дæ цахъхъæнæй, мæ дæн- 
дæгтæй мæ къухтæм лæбурдтон, дæ «уæздан» фыд мын мæ 
сидзæргæс мады йæхицæй куы ’лгъыста, стæй йæ ехсæй 
куы ныццавта, уæд. Ехсæй! Сылгоймаджы! Ме ’ххуырст, 
дам, у! 
— Йе ’ххуырст! Бамбæрстай?! Йæ бон ыл цыди! Ды та? 
Абырджыты раздзог! Балæгæрстат кæйдæр кæртмæ, фæлæ- 
бурдтат кæйдæр мулкмæ — тыхист, тыхрæмыгьд, скъæфгæ, 
æмбæхсгæ... Гъы, æмæ цы? Батадысты уын? Нæ! Æриут сæ 
фæстæмæ! Стæй афтæтæ-уфтæтæй дæр нæ! Карст æмæ барс- 
тæй! Кæй ныкъкъаппа-къуппа кодтат, уыдон сæ бынаты 
куыд уой, афтæмæй! Æз уын сæ уæ удæй сласдзынæн, цъам- 
мартæ! Ды та... Уæд дæр цардызмæнтæгуыдтæ æмæ ныр дæр! 
Сафинаг уæд дæр æмæ ныр дæр! Уæвгæ Сталины лæппын- 
тæ се ’ппæт дæр сафинаг сты! 
— Сталины кой ма кæн, йæ ном дæ дзыхы нæ фидауы. 
— Æмæ уын цы радта Сталин? Кæм ис, зæрдæ уын кæ- 
мæй æвæрдта, уыцы амондджын цард? Кæнæ, тагьд-тагьд 
ацаразынмæ кæй хъавыдыстут, уыцы «рухс фидæн?» Мæнæ 
уæ колхозты? 
— О, фыццаг уал колхозты! Æрмæстдæр колхозты руа- 
джы бафтдзæни нæ къухты бæркадджын цард саразын, нæ 
паддзахады хъару фæфидар кæнын. 
— Гæды ныхæстæ! Фыдæй-фыртмæ йæ цардыуаг сæвæ- 
рын чи нæ базыдта, фæлæ ныр сæ даргь æвзæгтæ, сæ бæз- 
джын цæсгом æмæ се ’нæуаг миты руаджы царды хицæутгæ 
чи басгуыхт, уыдоны уынаффæтæ! Бирæ бæстæтыл фæзылд- 
тæн æмæ никуы федтон «рæсугьд фидæнмæ» хъиладзагь- 
дæй тæргæ: «Ныххатыр кæн, мæ дзæбæх сыхаг, рауай нæм, 
дæ хорзæхæй, дæ «рухс фидæны» сæраппонд уал дын абон 
дæ туг аназон. Ах, нæ дæ фæнды? Уæдæ уæд дæ фæллой — 
иумæйаг къæбицмæ, дæхæдæг та — фæндараст... Сыбырмæ, 
кæнæ ахæстонмæ! Сæ хуыздæрты та — æхсгæ... 
260 

Булкъон æмбаргæ дæр нæ бакодта, Булаты алыварс мæс- 
тæй цæхæртæ калгæ куыд зилдух кодта, уый. 
— Æндæр ма уын цы радта Сталин? - æнæрвæссонхуы- 
зæй бакаст Булатмæ, - æгæр-мæгуыр иу хуызæнæн бæсты- 
хай куы нæ сарæзтат нæдæр уæхицæн, нæдæр уæ куыстуæт- 
тæн. Иу кæлæдцзаг кæркдоны цардтæ, ныр та далæ Гуыц- 
цыриты Боскайы цъæхсæртæ æрцахстай. Цæмæн? Мæ фыды 
хæдзары сарæзтат ногдзауты роддон. Цæмæн? Горæгаты 
Гæбулы хæдзары — скъола, Гæдзойты хæдзары — колхозы 
разамынд, Мæхæмæты хæдзары - дукани, иннæ ран - поч- 
тæ, мæзджыт та хæлынбыттыртæй байдзаг... Гъе уый та уын 
Сталин! Гъы, исты ма зæгьыс? 
— О, зæгьын. Нæма нæ равдæлд. Бирæ бæллæхтæ бафæ- 
рæзтой нæ сæртæ. Хæстытæ, æххормаг азтæ, æргом æмæ су- 
сæг знæгты æвирхъау митæ... Бафæрæзтой адæм, бафæрæзта 
парти! Уымæн æмæ йæ сæргьы лæууыд Сталин! 
— «Бафæрæзтой адæм», — сфæзмыдта йæ булкъон, — ныр 
дæр фæразынц. О, фæлæ кæдмæ? Сталин дзутгытимæ са- 
рæзта егьау цармыстигъæн фæрæз, уе ’ккой сбадтысты æмæ 
сын хафут. Уыдон та уæ сайынц, стигъынц, марынц... 
— Æдылы ныхæстæ! Уый нæ сымах хъавут бастигьынмæ, 
фесафынмæ... Мæнæ дæу фæнды Иры хицау уæвын. Адæмы 
мæт кæныс? Куыннæ стæй! Дæу хъæуы бæрзонд бынат, хъæз- 
дыгдзинад, тых, фæсдзæуинтæ. Дæ козбаугæнджытæ дæ ра- 
зæй згьорынц, дæ фæдыл ныххал сты, дæ дзыхмæ дын кæ- 
сынц, дæ цæстæнгас дын ахсынц, дæ фенынмæ кæрæдзийы 
сæрты хауынц, афтæмæй дæ сæ удхæссæг уынынц, фæлæ 
ды хицау дæ! Дæу бафæндыд — уæд лæг цæры, нæ дæ фæнды 
— уæд та хæрзбон зæгьæд йæ цардæн. Æмæ дын, фæнда — нæ 
фæнда, сæ сæртæй ныллæг кувынц... Омæ нын чи дæ, цы 
дæ? Кæцæй нæм æрхаудтай? Æргом ныхас домдтай æмæ 
дын æй зæгьын: нæ нæ хъæуыс! Ды дæр æмæ дæ фæсдзæу- 
интæ дæр! Рабырыдысты сæ хуынчъытæй, кæм цы абырæг, 
кæм цы лæгмар æмæ давæг уыд, уыдон æмæ фæлæбурдтой 
ног уагæвæрд, ног цард аразынмæ. Бирæтæ дзы бæрзонд 
бынæтгæ дæр ахстой. Мæнгцæсгæмтгæ бакодтой, стæй æвип- 
пайды къæссавæлдæхт фесты, æмæ, ауал азы сæ роны æм- 
бæхстæй цы кард фæдардтой, уый нын нæ фæсонты ныс- 
сагьтой. Мæгуыр нæ уыди уыцы паддзахад? Уыди! Фæлæ 
уæддæр нæ фæцудыдта. Уымæн æмæ йæ сæргъы лæууыд Ста- 
лин! Ныр дæр афтæ уыдзæн, булкъон! Акæс-ма кæртмæ, — 
рудзынгмæ ацамыдта Булат, — уæртæ уыцы мит уыныс? 
Тагьд атайдзæн! Сымах дæр афтæ æрбайсæфдзыстут. 
261 

— О, фæлæ та иннæ аз фæзындзæн. 
— О, уый фæзындзæн, фæлæ сымах — нал! Нæ-æ! Тых- 
гæнæгæн махмæ бынат нæй! Æвдисæнтæ? Сталинград, Вла- 
дикавказ, Мæздæг! Æмæ ма ноджы бирæ æндæр горæттæ! 
Канд дæхæдæг нæ, фæлæ ма йæ дæ тьымы-тьыма дæр зон- 
дзысты, коммунист цы у, уый! 
Æмæ цыма Булаты ныхас æнæмæнг афтæ кæй уыдзæн, 
уымæн æвдисæн лæууынц, уыйау хъæугæронæй æрбай- 
хъуыст автоматтæ æмæ пулеметгы къæр-къæр. Ныййазæлы- 
дысты гранатты срæмыгьдтытæ æмæ-иу сæ дард кæмдæр 
афæзмыдтой хæхтæ, цыма сын æххуыс кодтой, уыйау. 
— Фæхæццæ сæм мæ бастдарæг! — цины уылæн анхъæвз- 
та Булаты зæрдæйы. 
Булкъон фæуыргьуыйау, аджих, базгьордта рудзынгмæ, 
фæлæ ницы федта талынджы. 
«Мæ къухтæ мын нæ бабастой! — фертгывта Булаты сæры. 
— Итгæг хорз! Уæдæ уæд афтæ, куыдзæй чи райгуырд, уый! 
Кæд мæлгæ, уæд ды дæр мемæ!» 
Булкъон цæхгæр фæзылд, дамбацамæ фæлæбурдта, фæлæ 
йыл уæдмæ Булат йæхи баппæрста, йе стыр нуарджын къух- 
тæй йын йæ хурх ацахста æмæ йыл ныддæвдæг. 
Уалынмæ тынгæй-тынгдæр чи цырен кодта, уыцы хæс- 
ты уынæримæ æнæнхъæлæджы ныннæрыд, фыдгулты зæр- 
дæты æгæрон тас чи уагьта, уыцы партизанты «Ур-а-а!» 
1971 аз 
НОГБОНÆХСÆВ 
Немыцаг госпитæлы хицау Вилли Крамер йæ цæст ахас- 
та цæлгæнæны къултыл, хæдзары дзаумæтгыл, пецыл æмæ 
йæ зæрдæ ницæмæй барухс. «Хъæддаг адæм, хъæддаг уавæр- 
тæ... Цæй над у ай, афтæ æнæбары мæхиуыл дон æркалдзы- 
нæн, æндæр... Фæлæ цы гæнæн ис, фæразын хъæуы. Уæдæ 
бынтон æнæхсадæй дæр куыд сæмбæлон Ног азыл? Нæ-æ, 
хæст хæст у, фæлæ адæймаг хъуамæ адæймагæй баззайа ца- 
вæрфæнды уавæрты дæр», — хъуыды кæны дохтыр дын- 
джыр æрхуы тасы дзуццæджы бадгæйæ æмæ ноджы зæрди- 
агдæр æууæрды йæ буар. 
Вилли Крамер уарзы сыгъдæгдзинад. 
Фаризæт лæууы йæ цуры æмæ йыл дон æркæны стыр 
хъæдын куысийæ. Дон кæны йæ туджджын, йæ цыфыддæр 
262 

знагæн. «Æнаккаг! — йæхинымæр мæсты кæны Фаризæт, — 
Æмæ, дам, уын æгьдау хæссæм мах!» 
Хатгай сылгоймаджы бирæ нал фæхъæуы йæ масты фæ- 
дыл ацæуынмæ: йæ тых-йæ бонæй йын уæззау куысийæ йæ 
сæр афтæ ныххафт кæндзæн, æмæ лыстæг пырх куыд ныууа! 
фæлæ Фаризæт йæ хъуьщытæй фæтарст. «Фæлæуу, фæлæуу, 
æмæ дарддæр та? Уый ныммæлдзæн, стæй мын мæхи дæр... 
Нæ-æ, афтæ нæ...» 
— Вассер! - фæхъæр кодта дохтыр æмæ ведрамæ аца- 
мыдта. 
Фаризæт фестьæлфыд, йæ куыст дардцæр кæныныл ар- 
хайы, фæлæ йæ зæрдæйæ нæ хицæн кæнынц йе ’нахъом 
сабитæ, йæ цæстытыл уайы, æрæджы дæр ма мæнæ ацы 
æрхуы тасы доны куыд цъыбар-цъыбур кодтой, уый... 
«Æмæ ныр нал сты... нал... Æрбайсæфтысты мæ гыццыл 
хуртæ... уыцы иу бон... Цæмæн?! Цы дын кодтой, Хуыцау?! 
О, мæ фæрстæ, цæй фидар стут, фæйнæрдæм куыд нæ ато- 
нут?! Цæуылнæ фесафыс, Хуыцау, ацы адæмхор куыйты? 
Æниу сæм мæхæдæг та цы кæсын? Кæдмæ сын æмгьуьщтæ 
кæндзынæн? Æгъгьæд фæуæд! — уыцы хъуыдытимæ Фари- 
зæт фæлæбурдта фыцгæдоны ведрамæ. — Хъарм дон дæ хъуы- 
дис? Табуафси! Сау тæппал куыд æрбауай! Хъæрзгæ мæ 
ниугæйæ дæ уд куыд сисай!» — ныртæккæ йыл æй басæххæт 
кæндзæн... Фæлæ та нæ... Нæ комы йæ зæрдæ ахæм æгьатыр 
ми кæнын суанг йæ фыдгулæн дæр. Йæхиуыл та ныххæцыд, 
æрмæст дзы удаистæй сирвæзт цыдæр æнахуыр хъæр, раст 
цыма цæмæйдæр фæтарст. 
— Вас? Что? — дисгæнгæ йæм цæхгæр фæзылд дохтыр. 
— Ницы, мæ къух басыгьтон, — ведрамæ ацамыдта ус. 
Кæд йæхи найгæйæ стыр «зынтæ мæ тухитæ» бавзæрста, 
уæддæр хъарм агьуыст, хъарм дон æмæ мадзура лæггадгæ- 
нæг сæ хъуыддаг бакодтой: «фæсабана» дохтыр уыдис цæр- 
дæг, уæнгрог, раст цыма æрыгондæр фæци. Суанг ма йæм 
зарын дæр æрцыдис. Уæлдай тынгдæр йæ зæрдæ барухс, йæ 
уатмæ куы бацыд, уæд: райдзаст, хæрзæфснайд, сыгьдæг, 
сæйрагдæр та — хъарм. Иæ удхæссæг у уазал. Уаты бæрæг 
астæу — фæткъуы бæлас. Наз хъуыди, бæргæ, Ногбоны æх- 
сæвмæ, фæлæ кæм и? Ницы ссардтой нæ дæр хъæуы, нæ 
дæр хъæуы алыварс. Хъадмæ та уæндгæ нæ кæнынц парти- 
зантæй. Уыййеддæмæ уæлæ хъæуысæрмæ хохы фахсыл мæс- 
тæй марæгау сæ цъæх дарæсы лæууынц. Фарон ацафон сын 
æрбарвыстой пластмассæй конд æмбырдгæнгæ «нæзытæ». 
Ноджы афицертæн уæлæмхасæн ром æмæ шоколад... Ацы аз 
263 

та... ницы. Ацы æлгьыстаг Кавказмæ, дам, æппындæр æрба- 
ласæн ницы ис, хæйрæджыты амæтгаг фæуа. Дохтыр фæ- 
комкоммæ дыууæ рудзынджы астæу стъолмæ: консервты 
банкæтæ, шнапс, немыцаг сæн «Кюммель». Суанг ма дзы 
бынæттон нозт дæр уыд. 
«Цы хуынди.. æрко... æрка... арака... Тæфгæнаг у, фæлæ 
хæрзад, сæры та бынтон æрæджиау бацæуы, раст амырыкаг 
вискийы хуызæн. Ахсæв хъуамæ саразæм бæркадджын æмæ 
хъæлдзæг бæрæгбон. Уымæн æмæ Ног азыл куыд сæмбæ- 
лай, æнæхъæн аз дæр афтæ уыдзæн, фæзæгъынц. Мæ хæлар 
комендант цæрджытæй рамбырд кодта кæрчытæ, хъазтæ. 
нозт... Уæдæ... Алцыдæр хъуамæ æгьдауыл уа, куыд æмбæ- 
лы, афтæ», — Крамер стьолы цурмæ бацыд, рауагьта сæн 
æмæ йæ æхсызгондæрæн гыццыл хуыппытæ кæнгæ, фæт- 
къуы бæласмæ разылд, кæд ма исты хъуаг у, зæгьгæ. Нæ, 
хорз æй сарæзта йæ денщик. Æмæ йыл цынæ уыди: алыхуы- 
зон æрттиваг хъазæнтæ, гыццыл тырысатæ свастикæимæ, 
фæткъуытæ, æнгузтæ, æмæ ма ноджыдæр бирæ цыдæртæ, 
суанг ма гилдзытæ дæр шоколады гæххæтты тыхтæй. 
«Хорз, иттæг хорз!» — загьта йæхинымæр дохтыр æмæ 
бацыд рудзынджы цурмæ, фæндыд æй хæхтæм акæсын. Вил- 
ли Крамер уарзта хæхтыл фæлгæсын. Уыдонмæ гæсгæ-иу 
йæ зæрдыл æрбалæууыд йæ райгуырæн Бавари. «Æцæг адон 
бæрзондцæр сты, тызмæгдæр. Ноджы нын аргьауы гуыми- 
рытау нæ салдæтты ныхъуырынц æнæхъæн полчъытæй. Ацы 
хæхтыл ахизæн нæй знагæн, зæгьгæ, загьтой æнæбасæттон 
сырхытæ æмæ алы дур, алы къахвæндагыл дæр ныффидар 
вæййынц, сæ цардыл нæ ауæрдгæйæ. Ау, сæ зæрды ма мах 
бауромын ис? Дзæгьæл фыдæбон, уырыссаг хуытæ! Тагьд 
немыцаг ехсы къæрццæй хæрдмæ хаудзыстут. Тагьд уæ ныц- 
цæвдзæн, хæххон зын уавæрты хæцгæйæ чи бахсыст, уыцы 
зындгонд хъæбатырты дивизи «Эдельвейс». Ничи фæлæу- 
дзæн уыдоны ныхмæ! «Эдельвейс» — æмбисонды рæсугъд 
дидинæг, æнæсайд уарзондзинады нысан! Крамеры цæсго- 
мыл цыдæр æхсызгон мвдбылхудг фæзыцци. Йæ уарзон Грет- 
хен... Мæнæ цыма йæ тæккæ цур ис... Йæ цæсгомыл ын æн- 
къары йæ хъарм комулæфт... Йæ къух æндзæвы йæ фæлмæн 
буарыл... 
«Мæ зæдыкъалиу, мæ зынаргь! — йæ хъуыдытæ фергом 
кодта дохтыр. — Тагьд, тагъд мæхи уыдзынæ! Кæд мыл раз- 
дæр тынг æнувыд нæ уыдтæ, уæдцæр! Рейхы сæраппонд цы 
сгуыхтдзинæдтæ равдыстон, уыдон дæ баууæндын кæндзы- 
сты, дæ хæрзконд æмæ сæрæн уарзæттæй дæлдæр лæуд кæй 
264 

нæ дæн, ууыл». — Йæ къух рæвдауæгау æрхаста йæ риуыл, 
йе ’фсæйнаг дзуарыл æмæ сæрыстырæй хъæрæй загьта: — 
Лæг дæ, Вилли Крамер! 
О, Вилли Крамер тынг уарзта йæхи! 
Раст дыууадæс сахатыл дохтырмæ ’рбадзырдтой госпи- 
тæлæй. Уымæй раздæр нæ уагьта йæхимæ нæдæр телефо- 
нæй дзурын, нæдæр цæуын. Алцæмæн дæр хъуамæ уа æгь- 
дау æмæ уаг. 
— Господин дохтыр, дæ бардзырд æххæстгонд у! Уæззау 
цæфтæ баластам хицæн палатæмæ æмæ дæм æнхъæлмæ кæ- 
сынц. 
— Дæс æмæ ссæдз минуты фæстæ уыдзынæн, — дзуапп 
радта дохтыр, скодта йæ дарæс æмæ рараст йæ уарзон за- 
рæг «Хорст вессель» æхситтæй заргæйæ. Сахаты ’рдæджы 
фæстæ дохтыр уыд йæ кусæнуаты. 
Вилли Крамер уарзта фæтк æмæ æгьдау. Æрбакодта но- 
гæхсад, итувæрд урс-урсвд халат, йæ къухтæ ныхсадта æмæ 
цæтгæ уыд, абонмæ кæй снысан кодта, уыцы стыр хæс 
сæххæст кæнынмæ. Иучысыл йæхимидæг батыхсæгау код- 
та, кæд æгæр карз у мæ уынаффæ, зæгъгæ, фæлæ... 
«О, ай-гьай, нæ зæрдæтæ æгæр ныддур сты, тæригьæд 
нал зонæм... Фæлæ, æвæццæгæн, афтæ хъуамæ уа. Хæст хæст 
у! — йæхи рæстытæ кæны дохтыр, — æниу цы гæнæн ис? 
Ницы. Госпитæлы нал фаг кæны бынæтгæ, хостæ, бæтгæн 
æрмæг дæр — афтæ. Иннæ ахæм, дохтыртæ, рынчынтæм 
зилджытæ... Афтæмæй знон райсом штандартенфюрер фон 
Бессинг радта карз бардзырд: «Æвæстиатæй цæфты нымæц 
фæкъаддæр кæнут! А дыууæ боны ам стыр хæстытæ уы- 
дзæн, æмæ уæм хъуамæ фаг бынæттæ уа!» О, фæлæ куы- 
дæй? Цæф салдæттæн сæ иу хай фæсчъылдыммæ арвитдзы- 
стæм. Фæлæ иннæтæ та? О, æвæццæгæн, æрмæстдæр, æз 
куыд зæгьын, афтæ кæнын хъæуы...» 
Ахæм хъуыдытимæ дохтыр бацыд палатæмæ. Йæ фæдыл 
бахызт йæ хæдивæг Штольц. Уый дæр ныллæггомау, къæс- 
хуыртæарæзт нæлгоймаг. Вилли Крамер нæ уарзта йæхицæй 
бæрзонддæр адæмы. Уаты уыди æнуд, æвзæр тæфæй сæр 
зилæгау кодта. Дохтырæн йæ улæфæнтæ ахгæдтой æмæ йæ- 
хинымæр загьта: «О, ахæм палатæмæ хицауадæй исчи фæ- 
зынд, зæгьгæ, уæд нæм карз æфхæрд æрхаудзæни. Ай-гьай, 
госпитæль æнæмæнг асыгьдæг кæнын хъæуы». Стæй цыма 
йæ хъуьщытæн бамбарынæй фæтарст, уыйау зæрдæлхæнæн 
ныхæстыл схæцыд: 
— Уе ’ппæтæн дæр Ног азы арфæтæ кæнын! Йæ хорзæх 
265 

уæ уæд! Ног амонд уын æрхæссæд, сæйрагдæр та — æнæ- 
низдзинад! Нæ намысджын Рейхæн та — ног уæлахизтæ. 
Цæфтæй йæ бон кæмæн уыди, уыдон сæ сæртæ разылд- 
той æрбацæуджытæм, фæлæ дзургæ ничи ницы скодта. Уыцы 
хъуыддаг дохтырæн хъыг уыди æмæ палатæйыл тызмæгæй 
йæ цæст ахаста. Мæнæ кæронæй, дуары тæккæ цур, хуыс- 
сы, дыууиссæдз азы бæрц кæуыл цæуы, ахæм бæзæрхыгтæ 
нæлгоймаг. Знон æй дохтыр æндæр палатæйы федта. Кафын, 
дам, бирæ уарзта. Ныр, мæгуырæг, æнæкъæхтæй аззад... Йе 
стыр цæстытæ æххуысæнхъæл тæригьæддаг каст кæнынц... 
Уæртæ къуымы уыцы бурхил æрыгон лæппу та ам, госпи- 
тæлы куыста. Хъæу куы бацахстой æмæ госпитæль скъоламæ 
куы ’рбаивтой, уæд дзы иу къласы разынд пианино. Ацы 
лæппу цыма исты хæзна ссардта, уыйау ыл йæхи ныццавта. 
Цы диссаджы дæсны цагьд кодта! Дохтырæй — рынчынæй 
йæм хъусынæй не ’фсæстысты. Йе стыр бæллиц уыд хæсты 
фæстæ музыкант суæвын. Уалынмæ комендантимæ цæуыл- 
дæр фæбыцæу æмæ йæ хæсты цæхæры фæмидæг кодтой, 
афтæмæй къуырийы бонмæ æнæ цонгæй аззад. Йæ фарсмæ 
чи хуыссы, уый та, дам, зараг уыд. Ныр исты зæгьынмæ 
куы фæхъавы, уæд йæ фæсус хъæлæсæй райхъуысы цыдæр 
æнахъинон хæр-хæр. Афтæ иннæтæ дæр — сахъат, æнамонд, 
мæгуыр... Афтæмæй æрæджы дæр ма уьщысты фюреры иузæр- 
дион æнæбасæтгæ хæстонтæ. Уæлахизимæ сæм æнхъæлмæ 
кастысты сæ мадæлтæ, сæ устытæ, сæ цот. Ныр та? Кæй ма 
хъæуынц æрдæглæгтæй, сæ уындæй дæр адæймаджы зæрдæ 
куы ныккæрзы, уæд? Сæ бинонты? Сæ хæстæджыты? Цæ- 
мæн? Цæмæй сæхи дæр æмæ уыдоны дæр хъизæмарæй ма- 
рой? Нæ, нæ, уадз фæлтау сæ макуы феной æппындæр! 
Хуыздæр уыдзæн сæ дыууæтæн дæр. 
Дохтыр йæхи раст кæныныл архайы: «Æниу сæ чи дзæ- 
бæх кæны? Дохтыртæ сæм æлгьгæнгæ куы кæсынц... Кæн- 
нод, зæгъæм, фервæзтысты, уæд цы? Хæмпæлгæрдæг не 
стыр Германы зæххыл! Гъемæ сæ уæдæ рагацау фесафын 
хъæуы! Гъе уый у æцæг уарзондзинад: сæ хъизæмæрттæй сæ 
фервæзын кæн æмæ сын æнцон мæлæт ратг. Афтæ, о, — 
бацин кодта дохтыр, — гье уый сын уыдзæни диссаджы 
лæвар Ног азы бонмæ — æнцон мæлæт! Æвæццæгæн ахæм 
хорздзинадмæ бæллы не ’фсадæн йæ тæккæ растæмбис. — 
Дохтыр цыма йæ хъуыдыйæ фæтарст, уыйау йæ алыварс 
акаст, кæд æй исчи фехъуыста, зæгъгæ. — Уæвгæ æргомæй 
куы ницы загьтон... О майн Гот! Фæтагъд кæнын хъæуы, 
цалынмæ уæлдæр хицауадæй ничима фæзынд, уæдмæ». 
266 

Вилли йæ хæдивæгмæ фæдзырдта. Уый хъуыддаг зыдта 
æмæ йын æрцæтгæ кодта, цыдæриддæр хъуыдис, уый. Дох- 
тыр бавнæлдта йæ «лæвæртгæ» кæнынмæ. Ахæм хъуыддаг 
никæуыл æууæндыд. Æмгъуыд рæстæгмæ йе стыр хæс ахи- 
цæн кодта. 
Афтæ, гъе, Вилли Крамер уарзта алцыдæр афоныл æмæ 
биноныгæй кæнын. 
* * * 
Бæрæгбонмæ гæсгæ дохтыр ацы изæр раздæр æрбацыд 
йæ куыстæй æмæ «Хорст вессель»^ æхситтæй заргæ йæхи 
цæггæ кæны Ногбоны æхсæвмæ. Йæ зæрдæ у рухс. Æмæ 
куыннæ! «Иу бон та ахицæн нæ тæссаг хæстон бонтæй! Стæм 
сæрæгас! Æнæбасæтгæ немыцаг æфсад æнæкъуылымпыйæ 
бырсы размæ, иу уæлахизæй иннæмæ цæуы! Æмæ уыцы 
уæлахиздзаутимæ дæн æз дæр, доэсгыр Вилли Крамер! Æн- 
тыстджынæй æххæст кæнын мæ хæстæ, кæд хатгай зын вæй- 
йынц, уæддæр. Зæгъæм, тæккæ абон. О-о, æнцон нæ уыди 
уал адæймаджы мæрдтæм барвитын, — ацы ран Крамеры 
цæсгом фæсагьæсхуыз. — Цал уыдысты, цал? Уæвгæ, цы 
уæлдай у — иу фылдæр, иу къаддæр... Хæст... Уый диссаг 
нæу, фæлæ сæ уæззау рыстæй кæй фервæзын кодтон, се 
’лгъыстаг фидæнæй сæ кæй бахызтон, диссаг уый у. Хъуамæ 
мын арфæ кæниккой! Гъе уымæн нæ фæтасыд мæ къух, 
кæд ме ’мбæстæгтæ уыдысты, уæддæр!» 
Афтæ, сыгьдæгцæсгом æмæ зæрдæрухсæй хъуамæ сæм- 
бæла Ног азы фыццаг боныл Вилли Крамер. Ам, фронты 
дæр нæ фехалдзæн йæ ахуыр. 
Дохтыр йæхимæ биноныг базылди: ныссыгьдæг кодта йæ 
ныхбынтæ, йæ цæсгом байсæрста фæлмæнгæнæн хæрздæф 
кремæй, йæхи пудрæйæ сцагьта, æрбакодта йæ бæрæгбоны 
китель æмæ бакаст айдæнмæ. Айдæнæй йæм разынд фыдцъы- 
лыс, дæлæмæдзыд лæг. О, ахæм рæстæг дæр уыдис, йæ зæр- 
дæ-иу тъæппытæ куы хаудта, ахæм фыдуындæй кæй рав- 
зæрд ацы дунемæ, уый мæстæй. Фæлæ, Хуыцауæй бузныг, 
рæстæг аивта. Ныр дохтыр сæрыстырæй кæсы айдæнмæ, 
æмæ уыны, æгас дуне чи дæрæн кæны, уыцы номдзыд 
Германы хъæбатыр фырттæй иуы: немыцаг афицер Вилли 
Крамеры. 
— Господин дохтыр, бацæуæн ис? — æрбадзырдта дуа- 
рæддейæ йæ денщик. 
— Цы хабар у? — кæсæнæй йе ’ргом раздахгæйæ мæсты- 
хуызæй афарста дохтыр. 
267 

— Писмо дæм, господин дохтыр, — загьта денщик æмæ 
федде. 
Дохтыр тагъдгомау фегом кодта къонверт æмæ систа 
сырхуардиджын рæсугьд фыстæг. «Гретхен!» — бацин код- 
та дохтыр, фæлæ кæсын куы райдыдта, уæд йæ цин æрмы- 
нæг. 
«Мæ зынаргь Вилли, - фыста Цæгатаг фронтæй, сы- 
вæллонæй кæимæ схъомыл, йæ уыцы хæлар Курт, — æр- 
хæццæ Ногбон! Зæрдиаг арфæтæ дын кæнын! Фехъуыстон 
дын дæ хъæбатыр хъуыддæгты тыххæй, цин кæнын демæ! 
Бантысæд-ма дын ноджыдæр æмæ ноджыдæр! Мæнæн та 
фыццагау мæ хъуьцщæггæ нæ цæуынц, стæй канд мæнæн 
нæ. Никæй бон у зæгъын, ацы хæст кæд æмæ цæуыл ахицæн 
уыдзæн, уый». 
— Тынг хъыг мын у, мæ хæлар. Уæвгæ, дæуæн никуы 
цыди дæ хъуыддаг, - хъæрæй загьта дохтыр. - Раджы алыг 
кодтай дæ фæндаг царды бæрзæндтæм. Суанг ма нæ Мюн- 
хены æфсæдцон скъолайы хъæбысæй хæцыныл, кардæй 
цæвыныл, сусæгæй марыныл куы ахуыр кодтой, уæд. Балæ- 
вæрдтай рапорт æмæ ныууагьтай дæ ахуыр. Дæ интеллигент 
ныййарджытæ дын дæ сæрызонд байдзаг кодтой алы хъыл- 
майæ: «адæм уарзын», «тæригьæд», «æгьдау», «æфсарм»... 
Æмæ цы сты уыдон? Нæ-æ, мæ хæлар, кæд дæ царды бæр- 
зæндтæм схизын фæнды, уæд ма рох кæн фюреры амынд: 
«Мæн хъæуынц, тыхджын тымбыл къухтæ кæмæн ис, ис- 
кæй æрбамарын куы хъæуа, уæд ыл уæлдай гуызавæтæ чи 
нæ кæна, ахæм лæппутæ!» Дæуæн та дæ зæрдæ кæддæрид- 
дæр дзаг уыди гуырысхотæй. Цы гæнæн ис: фæраз æмæ дæ 
зæрдæ дар: Хуыцау дын йæ хорзæхтæ саккаг кæндзæн де 
’цæг дунейы. 
«Хæлæг дæм кæнын, — кæсы дарддæр дохтыр Курты 
фыстæг. — Ды дæхи тавыс хуссайраг хуры хъарм тынтæм 
Кавказы. Фæлæ уæддæр дæ амонд æххæст нæу: нæй дæм æцæг 
наз бæлас, йæ бæсты дæ бахъæудзæн фæткъуы, кæнæ æн- 
дæр исты бæлас сфæлындын». 
«Куыд æй базыдта!» — ахъуыды кодта дохтыр æмæ фыс- 
тæг æрцауыгъта фæткъуы бæласыл. Сырх уардитæ хорз фи- 
дыдтой уым. 
О, Вилли Крамер цыфæнды уавæрты дæр уарзта рæсугьд- 
дзинад. 
Чидæр та дуар æрбахоста. Æрбахызт комендант. Уалынмæ 
иннæ хуынд уазджытæ дæр цæуын райдыдтой. 
268 

* * * 
Æмбисæхсæв. Йæ тæмæны бацыд бæрæгбон. Минас кæ- 
нынц, кафынц, зарынц дунейы «фидæны хицæутгæ». Сæм- 
тьеры сты патефоны цагьд, нозтджын сылгоймæгты кæл- 
кæл æмæ хъыллист. Чи сты, цы сты — хæйрæг сæ базонæд, 
кæцæйдæр сæ ’рластой... Дардмæ хъуысы сæ хъæлæба, фæлæ 
никæмæй тæрсынц, уымæн æмæ семæ ис хъæуы комендант 
Шмультке. Адæм æй «агьуыд бирæгъ» хонынц. Уартæ дзæ- 
бæх барасыг, афтæмæй диваныл бафæлдæхт, æдзынæг кæсы, 
йæ тамакойы фæздæг йæ сæрмæ ивылгæ куыд цæуы, уымæ. 
Дохтыр йæхæдæг нæ дымы æмæ комендантмæ мæстæй мæлы, 
фæлæ йæм сдзурын нæ уæнды. Æрмæст аивæй уаты мидæг- 
гаг дуар бакодта, цæмæй сыгьдæг уæлдæф æрбауадза. 
— Дуар! — фæхъæр кодта комендант. — Цæмæн бакодтат 
дуар? 
— Æнуд у, герр комендант, сыгьдæг уæлдæф... 
— Рудзынг! 
— Рухс кæндзæн, герр комендант... Маскировкæ... 
— Нычъчъыртт кодтон æз маскировкæйыл!.. Мах никæ- 
мæй тæрсæм! Пец! Арт! 
Денщик азгъордта æмæ уайтагъд фездæхт Фаризæти- 
мæ. Ус зыдта, хорзæй кæй ницы фехъусдзæн ацы бирæгь- 
тæй, уый... Тæрсгæ-ризгæйæ æрбацыд æмæ дуаргæрон æр- 
лæууыд. 
— Дæ къухтæ! — ныббогъ кодта комендант. 
Фаризæт æй нæ бамбæрста æмæ йæм джихæй каст. 
— Дæ къухтæ дæ дзыппытæй сис, загьтон! 
— Ницы мæм ис, гьа! — æрбатыхст Фаризæт æмæ йæ 
къухтæ фелвæста йæ бæмбæджджыны дзыппытæй. 
— Печка... топит... бистро! Шнель! 
— Топит?.. Цæмæй? — бустæгæнæгау афарста Фаризæт. 
— Ду голос никс! Уходи, матка! Иначе капут! — йæ дам- 
бацайы хуымпъырмæ февнæлдта комендант, фæлæ хæцæн- 
гарз не сласта. — Найн. Капут никс! Будет... — йæ къухтæй 
ацамыдта æнæгъдау ми... ома, афтæ дын бакæндзыстæм, 
зæгьгæ. Иууылдæр ныччыр-чыр кодтой. 
Фаризæтæн йæ маст рафыхт, комендантмæ бакъахдзæф 
кодта, йæ цæсгомыл ын бату кæнон, зæгьгæ, фæлæ йæхи 
баурæдта æмæ пъолмæ нытту кодта. Комендант сырх хъу- 
лæтгæ аци, фæлæбурдта усмæ, рарæмыгьта йын йæ къа- 
байы фæччи, йæ цæсгомыл ын æй ныццавта æмæ пъолмæ 
ацамонгæйæ цæф арсау ныббогь кодта: 
— Сæрфгæ! Бистро! Швайн! 
269 

Фаризæт расæрфта пъол æмæ цæуыныл фæци. Фæлæ 
куыдцæр дуарыл рахæцыд, тагъдцæр федде уон, зæгъгæ, 
афтæ йын комендант фæстейы къахæй ахæм цæф ныккод- 
та, æмæ сылгоймаг тыргьмæ асхъиудта. 
Асинтыл хъæрзгæ, цудгæ æрхызти кæртмæ, стæй ницы- 
уал бамбæрста. Мардау хуыссыд миты рагьыл. Чи йæм фæ- 
кæса ацафон, чи йæм уæнды? Æрæджиау æрчъицыдта, фæлæ 
стыр диссаг... Йæ буар ныдцур, нал æмбары рыст, нал æм 
хьары уазал. Æрмæст йæ зæрдæйы цьæх пиллон уадзынц маст 
æмæ æнæуынондзинад. «О, о, ныртæккæ! Æвæстиатæй! — 
кæрæдзийы æййафынц хъуыдытæ, иуæй иннæ карздæр, æгьа- 
тырдæр. — Мæ хъæбултæ, мæ зæрдæйы уидæгтæ, ныр æй 
зонын, уæ фыды раз мæхи куыд сраст кæндзынæн, уый. Уæ 
сыгьдæг зæрдæтæ кæй аххосæй бамыр сты, уыдонæн хъуа- 
мæ сæ цъаммар зæрдæтæ сфыцон арты цæхæры... Хуыцау 
мын æй ныххатыр кæндзæни! Мад, дам, йæ хъæбулты сæ- 
рыл тугдзых сырдтимæ дæр хъæбысæй хæцы, адон та сы- 
вæллонхортæ куы сты! О, фæстиат нал!» 
Фаризæт сыстад, цæлгæнæны фæмидæг, судзынæн бæз- 
гæ цыдæриддæр ары, уыдон иу ранмæ æмбырд кæны. 
Суанг фæхсбандон дæр асаста. Кæцæй йæм æрцыд ахæм тых, 
Хуыцау йæ зонæг... Ныр фаг сты, зæгьгæ, уæд сын се ’хсæн 
атьыста, рагæй йæм æмбæхст чи уыд, уыцы суджы лыггаг 
— йæ хуылфы рæмудзæн æрмæг, айразмæ йæ уацайраг сыр- 
хæфсæдцонæн скæнын кодта. Стæй сæ арæхстгай йæ хъæ- 
бысы æрбатымбыл кодта æмæ бацыд, немыц фынгыл кæм 
бадтысты, уыцы уатмæ. Йæ буар ризæгау кæны, къухтæ 
коммæ нал кæсынц. Йæ фыртыхстæй йæхæдæг дæр дзæбæх 
нæ бамбæрста, суггæ пецы куыд бавæрдтаг зынг сыл куыд 
бафтыдта æмæ уатæй куыд рацыд, уый. Иæ амондæн æй 
ничи бафиппайдта. Æвæццæгæн сæ уымæ нал æвдæлд. Ко- 
мендант стьолыл ныффæлдæхт. Дохтыры хъæбысы иу сыл- 
гоймаг бадт æмæ йын йæ сæр йæ риумæ нылхъывта. Иннæ- 
тæ дæр сæхи хъуыдцæгтыл фесты... 
Фаризæт куыдцæр кæртмæ рахызт, афтæ цæхæрадоныр- 
дæм фæци, кæд ууылты фаллаг уынгмæ баирвæзин, уыр- 
дыгæй та мæ цæгатмæ, зæгъгæ. Згъоры удаистæй сылгой- 
маг, бирæ йæ нал хъæуы сæ сыхæгты кæртмæ. Æвиппайды 
цыдæр ферггывта, æрвнæрæгау бæстæ ныццарыдта. Фари- 
зæт фæстæмæ фæкаст — йæ хæдзарыл пиллон арт сирвæзт... 
— Гъе уый та уын мæ Ногбоны лæвар! — Фаризæты зæр- 
дæ æвиппайды æрбауынгæг. — Ныббар, Хазби, нæ хæдзар 
мæхи къухтæй... Хуыцау ме ’вдисæн, мæн аххос нæ уыди... 
270 

* * * 
Райсомæй госпитæлы кæрты фæзынд цалдæр ног ингæ- 
ны. Сæ алкæуыл дæр — хъæдын дзуар, йæ уæлæ — каскæ. Сæ 
иуыл рæсугъд дамгьæтæй фыст Вилли Крамеры ном æмæ 
мыггаг. Æвæццæгæн, сæ ныффыссæг зыдта: Вилли Крамер 
уарзта фæтк æмæ æгьдау... 
2004 аз 
ХУЫЦАУЫ ФÆНДÆЙ 
Стыр Дыгур æрæмбырд сты абон Хъодзасты хæдзармæ 
чызг æрвитынмæ. Цæуылнæ зæгъой фæндараст хъæубæстæ 
йе стыр амонды бон сæ фæсивæды хуыздæртæй иуæн, йе 
’гъдау, йæ хъуьщцæгтæй сæрыстыр кæмæн сты, йæ фæнды- 
ры цагьдмæ хъусынæй кæмæн нæ бафсæстысты, уыцы рæ- 
сугьд Любæйæн? 
Кæстæрæй, хистæрæй — ерысы бацыдысты, куыд хуыз- 
дæр ма бабуц кæнæм нæ уазджыты, зæгьгæ. Чындзхонты 
хистæртæ дæр, æз хуыздæр зæгьонæй, уадзынц арфæйы га- 
джидæутгæ. Уыдонæй чысыл фалдæр та тулдз бæласы бын 
стынг и хъазт. 
Хицæн уаты цаддæр кæстæримæ бады Зæрæби дæр. Чыцдз- 
хонтæ куы ’рбацыдысты, уæд æй къухылхæцæг уырдæм 
фæмидæг кодга æмæ цыма æфсинтæн æндæр куыст нал уыд, 
афтæ хæрд æмæ нозты дзæбæх уырдæм, сиахсы фынгмæ 
сарæзтой. 
Фæлæ ма Зæрæби уыдæтгыл уыди фырамондджынæй! Йæ 
зæрдæ йæ риуы нал цæуы, рæдувы æддæмæ! Лæппу йæ быцьы- 
нæг тоны, кæд Любæйы æрвдидинджытæ фенин, зæгьгæ 
(йæ цæстытæ йын афтæ хоны Зæрæби). Фæлæ нæ, мæ хур 
акæнай, нæма дын ис хъазтмæ цæуæн, сиахс. 
«Сиахс»... Уыцы хъуыдыйæ та Зæрæбийы зæрдæ цинæй 
атыппыр... Стæй фефсæрмы цæмæйдæр. Афтæ йæм фæкаст, 
цыма йæ хъуьщытæ æгæр æргом æвдисы. Æниу дзы уадисса- 
гæй цы ис? 
Дуар байгом æмæ къæсæрыл æрбахызт Аслæмбег, Лю- 
бæйы хистæр æфсымæр, бæрзонд, хæрзконд лæппу. Зæрæ- 
би йæ рагæй зыдта, институты дæр иу рæстæг ахуыр кодтой 
æмæ йын æхсызгон уыд йе ’рбацыд. Куыддæр фæныфс- 
джындæр. 
271 

Лæппутæ сыстадысты. 
— Бадут, бадут, уæ салам бирæ уæд, — загьта Аслæмбег, 
фынгыл йæ цæст ахæсгæйæ.- Уæууа, уый та куыд? Æн- 
хъæлдæн æмæ мархо дарут, пысылмон хъæу, и? 
— Мархо бæргæ нæ дарæм, фæлæ мæнæ дæ сиахсæн фыр- 
цинæй йæ хъуыры къæбæр нал цæуы æмæ мах дæр уымæ 
гæсгæ, æвæццæгæн, сыдæй амæлдзыстæм,— дзуапп ын рад- 
та лæппуты хистæр. 
— Мæ сиахсæн, зæгъыс?.. Цæуылнæ цин кæна?! Йæ амонд 
у æмæ туг исынты-йедты рæстæг нал у, уый йеддæмæ дзы 
Солæманы маст бæргæ æрдомдтаин,— хъазгæмхасæн бакод- 
та Аслæмбег. 
— Солæманы маст? — цымыдисæй афарста Зæрæби.- 
Цавæр Солæманы? Стæй цавæр маст? 
— Уæлæ уыцы Солæманы маст,— загьта Аслæмбег æмæ 
йæ цæстæнгас сарæзта къулмæ. 
Лæппутæ дæр уыцырдæм азыддтой сæ сæртæ. Сынтæджы 
фæстæ къулыл конд гауызы бæрæг астæу ауыгъд уыдис 
æмбисонды хæрзконд барæджы хуызист. Сæ цæстытæ дзы 
ратонын нал куымдтой. 
— Цы лæппу, дам, уыд, цы, æмæ йын цы æвирхъау митæ 
бакодтой хадзытæ! — хуызистмæ кæсгæйæ йæхинымæр дзу- 
рæгау кодта Аслæмбег. 
— Цæй тыххæй уæд? — нал та баурæдта йæхи Зæрæби. 
— Чырыстон уæвгæйæ, пысылмон чызджы кæй бауарз- 
та, æрмæстдæр уый тыххæй. 
— Дæ хорзæхæй, радзур-ма йæ бæлвырддæр,— æрхаты- 
дысты Аслæмбегмæ уаты уæвджытæ. 
Уый исдуг нæ разы кодга, дардыл ныхас у, æз та, уæхуыд- 
дæг æй уынут, æнæвдæлон дæн, зæгъгæ, фæлæ йæ нал ныу- 
уагьтой, æмæ райдыдта йæ ныхас. 
— Раджы уыди уый. Мæнæн дæр æй мæ фыдыфыд дзырд- 
та. Солæман йæ хистæр æфсымæры иунæг хъæбул уыд. Æмæ 
кæд сидзæрæй баззад, уæдцæр йæ уды хъаруйы фæрцы ты- 
хамæлттæ кодта æмæ хæдзар æдзæллагмæ не ’руагъта. Сы- 
вæллонæй — коммæгæс цума, родгæс, уæлыгæс, йæ си- 
дзæргæс мадæн — йæ хурыскаст, йæ ныфс, йæ сомыгæнæн. 
Куы байрæзт, уæд та — хосгæрдæг, фыййау æмæ цынæ 
куыстмæ арæхст! Цуаны цæугæйæ, а кæмтгы уый цы бæла- 
сы уидагыл не ’рлæууыд, ахæм нал баззад. Æрмæстдæр ма- 
иу уым, æрдзы хъæбысы аивæзта сæрибарæй йе уæнгтæ. Уым- 
иу ныззарыд йæ зæлланг хъæлæсæй. 
272 

Йæ лæппуйы кары æххæст нæма бацыд, уæд æм иу хатт 
йæ нана баныстуан кодта: 
— Зонын æй, æрыгон дæ нырма, нæма бафсæстæ дæ 
лæппуйы бонтæй. Фæлæ цард дыууæ боны у, мæ хур, æз та 
зæронд дæн ныр æмæ ма мæ удæгасæй дæ номыл мæ хæдза- 
ры исты куы фенин, лæппу. 
Ницы ком радта Солæман. 
«Цæй усгур ис мæнæй,— æнкъардæй хъуыды кодта лæп- 
пу.— Мæ зæххы гæбазыл мын нымæт куы баппарай, уæд æй 
куы нал ссардзынæ. Иннæ ахæм, бæх... æгæр мæгуыр мæм 
бæх дæр ма куы нæй...» 
Солæманы цæстыл ауад, æппынæдзух кæмæ фæбæллы, йæ 
фыны фæдисæтты разæй кæуыл фæтæхы, фæсивæд ын йæ 
диссаджы хъазтмæ кæуыл æркæсынц, уыцы алæмæтгаг æв- 
сургь... Бæргæ йæ балхæнид, ацал-ауал азы цы муртæ фем- 
бырд кодта, уыдонæй, фæлæ йæ мад нæ разы кæны. Уæд 
ма, дам, ирæдæн та цы акæндзыстæм. Æмæ, дам, усгур... 
Ау, æмæ йæм искæй бæхыл хъуамæ бацæуа? Нæ-æ, уæд йæ 
фыдæн фыртæн нæ райгуырди... 
Æмæ та райдыдта удуæлдайæ кусын. Æгаддзинад йæ сæр- 
мæ не ’рхаста, æндæр зындзинадæй цы нæ бавзæрста, ахæм 
нал баззад. Афтæмæй æртæ азы фæстæ, кæд хæдзар бирæ 
хъуæгтæ æййæфта, уæддæр балхæдта хорз бæх. Йæ бакаст 
дæр бирæйы аргъ уыд. 
Фæныфсджындæр Солæманы зæрдæ. Зиу кæнæ фæдисы 
йæ разæй никæйуал уагьта. Кусынмæ йæ ничиуал æййæфта. 
Тыхст сахат йе ’ххуыс никуы никæмæн бахæлæг кодта. Æмæ, 
дам, адæмы чи уарзы, уый адæм дæр уарзынц. Æгас Дыгур- 
гомы нæ разындаид ахæм, Солæманы лæгдзинад, уый хор- 
зы кой чи нæ фехъуыста. Адæймаджы хорз йæ цард æмæ йе 
’гьдауыл баст у. Æгьдау æмæ тыхæй, зонд æмæ æхсарæй та 
æххæст уыд Солæман. Афтæмæй æнæ зæрдæхудтæй цард йæ 
хъæубæсты ’хсæн. 
Иу сæрдыгон изæр, хур ма уæлиау уыд, афтæ Уисджыны 
уынгты фæцæйцыд барæг. Ныхасы бадджытæ йыл сæ цæст 
æрæвæрдгой. Бæзæрхыг, хъæстæлвæст, саджы фисынтыл амад 
лæппу. Йæ бæрзонд уæлдзарм худ зына-нæзына галиуыр- 
дæм фæкъул. Фæныкхуыз цухъхъа æмæ сау куырæт афтæ 
æнгом бадтысты йæ дрмбай къабæзтыл, æмæ уыди раст 
кæрдгæнывы хуызæн. Йæ фарсыл дамбаца, æвзистфистон 
æхсаргард, йе уæхскыл австрийаг кæрæбин. Йæ гилдзытæ 
цухъхъайы бæрцагьудты æвæрд. Иннæ ахæм йæ саулох — 
бæхты бардуаг ын ницы бахæлæг кодта. Йæ нарæг тыхджын 
18 Темыраты Давид 
273 

риу размæ хæсгæйæ, йæ ’згьæллаггæмтгæ скъуыдта, афтæ- 
мæй йæ сæрæй хъазгæ цыд. 
Ныхасы бадцжытæм куы ’рбахæстæгдæр, уæд йæ бæхы 
уидоныл æрбахæцыд æмæ сын салам радта. Уыдон дæр ын 
арфæ ракодтой, æмæ араст дарддæр. Фыццагдæр цы цæх- 
гæрмæ уынгмæ ныххæццæ, уым галиуырдæм фæзылд æмæ 
йæ фæндаг сарæзта Дарæн коммæ. Нæ хъæуы фос уым уыды- 
сты, æмæ уырдæм цыд Солæман. 
Фæлæ, æвæццæгæн, йæ ныхы фыст уыди абон йæ хъи- 
зæмæртгæ райдайыны тæрхон. Разæй, уынджы рахиз фарс 
ауыдта иу чызджы — бæсты рæсугьд кæмæй фæзæгьынц, 
ахæм. Йе ’ккой егъау гогон, афтæмæй йæм цымыдисæй каст 
æназым сабийы сыгьдæг цæстытæй. Цæстытæ нæ — сау суа- 
дæтгæ! Æмæ дзы фæлтау куынæ банызтаид Солæман... 
Чызг æй куы фембæрста, барæг дæр уымæ кæсы, уый, 
уæд йæ цæсгом сырх-сырхид афæлдæхт, йæ цæстæнгас зæх- 
хы фæцавта æмæ уынджы цæхгæрмæ фæраст. Цымæ чи у 
ацы рæсугъд, зæгъгæ, Солæман йæ цæст ахаста, чызг кæ- 
дæм фæцæйцыд, уыцы хæдзарыл, Кæрт нæ, фæлæ дугъы 
уайæн фæз. Йæ иу кæронæй йæ иннæ кæронмæ адаргъ сты 
агуыридурæй амад цъæхсæртæ. Сæ фæстæ — егъау дыргь- 
дæтгæ, сæ алыварс — дойнаг дурæй бæрзонд бырутæ... Йæ 
цæстытыл ауадысты сæ мæгуыр тьæпæнсæр хæдзар, сæ 
зæххы гæппæл... 
«Нæ-æ, лæппу, ацы дидинæгæн сæрмагонд цæхæрадон 
хъæуы æмæ дæхи ма сай...» — ахъуыды кодта Солæман æмæ 
бæх уыцы-иу сæррæтт акодта размæ. Фæлæ йын цавæрдæр 
тых æрбалхъывта йæ рохтæ, Солæман нырмæ кæй никуы 
бавзæрста æмæ ныр йæ зондыл уæлахиз чи кодта, ахæм 
æнæзонгæ æнкъарæнты тых. Бæх йæ фæстæгтыл алæууыд 
раст чызджы тæккæ цур. 
Чызг удаистæй фæхъæр кодта, уауу, зæгьгæ. Афæлурс, 
йæ гогон æрхауд. 
— Ма фæтæрс, хорз чызг, скъæфæг нæ дæн,— бахудт 
Солæман, рог æргæпп кодта йæ бæхæй æмæ гогон фел- 
вæста. 
— Омæ мæхицæн куынæ фæтарстæн,— сдзырдта чызг. Йæ 
сау дзыккуты дыууæ тымбыл быды йæ фæсонтæм аппæрста 
æмæ йæ фырадæргæй йæ зæлдаг кæлмæрзæнимæ архайы- 
ныл фæци. 
Йе сныхас Солæманы буары иннæрдæм хызт, фæндыры 
цагьдæй йæм адджындæр фæкаст. 
274 

«Мæхицæн, дам, куынæ фæтарстæн... Уæдæ кæмæн?! Гъей- 
джиди!» — йæхинымæр бакатай кодта лæппу. Афæрсид æй 
бæргæ, чи у, кæмæй у?.. Фæлæ куыд?.. Æцæгæлон хъæу... 
Уынг... Куыд равдиса йæхи ахæм къæйныхæй? 
— Ныххатыр кæн, фыдуаг у мæ хайуан æмæ афтæ ра- 
уад... Айс мæнæ дæ гогон. 
— Бузныг,— загьта чызг, райста йæ гогон æмæ цæуыныл 
фæци. 
— Иу цъусдуг фæлæуу! Зонын æй, аив нæу, фæлæ... Æн- 
дæр кæй бафæрсон, ахæм никæй зонын ам... Курын дæ... Дæ 
ном мын ма бахæлæг кæн. 
— Æмæ цæмæн бахъуыд кæйдæр лæппуйы мæ ном? 
— Ау, уæдæ кæй мад æмæ фыдмæ бацæудзынæн курæг?.. 
Чызг сонтæй фæлæууыд... 
— Ома хатыр курæг,— йæ хъуыды фæбæлвырддæр кодта 
лæппу,— мæ бæх уын уæ чызджы фæцæймардта æмæ мын 
ныббарут, зæгьгæ? 
Чызджы йæ къæхтæ нал хæссынц ацы æнæзонгæ лæп- 
пуйы цурæй, фæлæ сау катай кæны. Иуæй йæ уды гæртг- 
гæртг цæуы: исчи йæ нæлгоймагимæ афтæ лæугæ бафип- 
пайдта, зæгьгæ, уæд æй йæ фыд удæгас кæй нал ныууадз- 
дзæн, ууыл дызæрдыг нæ кæны. Иннæмæй та... ацы цæхæр 
цæстытæ... Йæ дзыхыдзырд, йе ’гъдау, йæ уынд, йæ бакаст... 
Чи у, кæцон у? Ау, ныртæккæ ацæудзæн æмæ йæ никуал 
фендзæн? Лæппуйы фæстаг ныхæстæ йын цыдæр ныфс 
авæрдгой. Чи зоны, æцæг ма нæм фæзына. Хатыр нæ, фæлæ... 
цыфæнды дæр курæд! Æрмæст фæзынæд! Аивæй йæм ба- 
каст, зына-нæзына йæ мидбылты бахудт æмæ сабырæй 
сдзырдта: 
— Мæ ном Лаухан. Мæнæ уый та нæ хæдзар. 
— Бузныг, Лаухан! - йæ цин тыххæй уромгæйæ загьта 
Солæман. 
Иу уысм фемдзаст сты... Чызджы цæстæнгасæй ныг- 
гуыпп кодта Солæманы зæрдæ æмæ йæ цæсгомыл арты 
æвзæгтæ сирвæзт. Иунæг уысм æрмæст! Æмæ аивта дыууæ 
æрыгон удгоймаджы хъысмæт. Цæмæй зыдтой, мæгуыр, 
уыцы адджын уысмы аргъ сæ тугæй кæй бафиддзысты, 
уый. 
— Зындзынæн дæм, Лаухан! — бахудти Солæман чызг- 
мæ, цæсты фæныкъуылдмæ йæ бæхы саргьыл фестад æмæ 
уайтагъд фæаууон фæсхъæуы фæндагыл. 
275 

* * * 
Нал æрбацыд Солæман нæхимæ, цалынмæ нæ хъæуы 
фос Дарæн комы уыдысты, уæдмæ. Уисджыны фыййæуттæй 
кæйдæртимæ рагæй зонгæ уыдис. Æмæ-иу ныр семæ фем- 
бæлгæйæ, ныхас аивæй афтæ арæзта, цæмæй сæм Лаухан 
æмæ йæ бинонты кой рауайа. Уыдонæн дæр цы бамбари- 
наг уыд, лæппуйы зæрдæ чердæм æхсайдта, уый, æмæ йын- 
иу загьтой: 
— О, Лаухан нæ чызджыты хуыздæр, нæ лæппуты бæл- 
лиц у. Канд а хъæуы нæ - æгас зылды дæр зын ссарæн у 
дыккаг уый хуызæн. Амондджын, фæрнæйдзаг хæдзар уаид, 
ахæм чындз кæй къуымы балæууид. Фæлæ... мæгуыр лæгæн 
не сырæздзæн уыцы хъуыддаг, Солæман. Кæцæйты йæм нæ 
фæцыдысты курæг: Уæлладжырæй, Дыгурæй, суанг кæсгон 
хъæутæй, фæлæ сæ аздахынц. 
— Цæмæн? 
— Цæмæн куы зæгьай, уæд цæрæг хæдзар сты æмæ се 
’мсæр агурынц. Иннæ ахæм ирæд... Йæ зæгьын дæр зын у. 
Цалдæр хатты хъæумæ дæр бауад, дардмæ йæ уæд та куы 
фенин, зæгьгæ. Æмæ йæ федта — йæ фæндаг уыдоны уынг- 
тыл уыд. Æрмæстдæр-иу цæстытæй аныхас кодтой, фæлæ 
уый дæр æгьгьæд уыд, амонды базыртæ йыл цæмæй ба- 
зайа, уымæн. 
Иуахæмы бацыд, ай размæ йын йæ мад кæй амыдта, сæ 
уыцы дард хæстæджытæм æмæ сæ кæстæрты аивæй афæрс- 
тытæ кодта. Ницæмæй йын барухс кодтой йæ зæрдæ. 
— Йæ фыд Гагоимæ ма исты хуызы баныхас кæнæн уаид, 
фæлæ уымæн йе ’фсымæр Муссæ... Æллæх-æллæх, фыд- 
зыкъуыр лæг у. 
— Æмæ йын дзæбæх ирæдæй зæрдæ бавæр, уæд та? — 
афарста Солæман, йæхинымæр та ахъуыды кодта, мæхи дæр 
бæргæ амарин, зæгьгæ. 
— Цытæ дзурыс, уыйбæрц ирæд кæм ис? Йæ фырзыдæй 
ма хæдмæлæй дæр хай куы агуры йæ куыдзæн. 
— Ау, æмæ сæ уынаффæгæнæг Муссæ у, æви? 
— Ай-гъай, мæ хур, хæдзары хистæр у. Стæй хъæубæсты 
’хсæн дæр тынг ахады йæ ныхас. Кæддæр, дам, Чабæмæ 
фæцыд хадзы кæнынмæ æмæ уæдæй нырмæ йæхи, Муссæ- 
хадзы, зæгьгæ, æндæр хуызы хонын дæр нæ уадзы. Æнæ 
уый дзырдæй сæ къæцæлын чындз дæр нæ рахæсдзынæ. 
Уæлдайдæр та чырыстон уæвгæйæ. Аба-бау — йæ къæсæрæй 
бакæсын дæр дæ нæ бауадздзæн, лæппу! 
276 

Афтæмæй хъуыддæгтæ цас бæлвырддæр æвдыстой сæхи, 
уыйас йæ фæндагыл бæрзондæй-бæрзондцæр кодтой алы- 
хуызон цæлхдурты цæндтæ. 
Уæддæр йæ уарзт нæ фæмынæгдæр. Лауханы цæстытæ йæ 
фæдыл зылдысты алкæм. Кастысты йæм боны æрбарухсæй, 
мæй æмæ стъалыты æртгывдæй. Йæ мидбылты бахудт-иу æм 
разынд фæскъæвда хурæй. Йæ ныхас-иу æм райхъуыст суа- 
доны хæл-хæлæй, зараг цъиуты цъыбар-цъыбурæй. Æмæ-иу 
Солæманæн æрбайсæфт йæ катай, йæ дызæрдыгдзинад. 
Цæтгæ уыд цыфæнды зындзинæдтæ бавзарынмæ дæр. Йæ- 
хицæн-иу зæрдæтæ авæрдта: 
— Ау, лæджы цы бафæнда, уый куыд нæ бакæндзæн? 
Бирæгьты ’хсæн куынæ цæрæм, мыййаг? Нæ-æ, адæм тых- 
джын сты æмæ мæ кæд сæ хорзæх уа, уæд ссардзынæн мæ 
амонд! 
Фæлæ-иу æм хатгай гуырысхо дæр фæзынд. «Адæм адæм 
сты, фæлæ чызг йæхæдæг та? Уый цы зæгьдзæн, уый?» 
Иуæй æм афтæ каст, цыма чызг йæ зæгьинæгтæ загьта. 
Ныхæстæй нæ — йæ цæстæнгасæй. Иннæмæй та тарст, кæд 
мæм кæсгæ афтæ фæкодта, кæд мæхи сайын, зæгъгæ. 
Æмæ уæд сфæнд кодта цыфæнды амалæй дæр Лауханы 
фенын æмæ йæ комкоммæ бафæрсын. 
Куыд тынг æм æнхъæлмæ каст Лаухан. 
«Зындзынæн дæм куы загьта, уæд кæм и, уæдæ?» — хъуы- 
дытæ кодта чызг. Йæ райдзаст уат ын къалати фестад. Йæ 
цъæтджын сынтæг æмæ йæ фæлмæн пух базтæ йæм дурæй 
хъæбæрдæр кæсын байдыдтой. Хуыссæг фæлыгъд. Æхсæ- 
вæй-бонæй ма йæхи рæвдауы йæ мысинæгтæй. Хи дард 
хурмæ тавæгау, æнхъæлмæ кæсы сомбоны цавæрдæр дис- 
сагмæ. 
Æмæ æрцыдис уыцы диссаг. Фæзынд Солæман. Изæрда- 
лынгты. Куыдцæр Лаухан йæ гогон суадоны цыхцырæгмæ 
авæрдта, афтæ йæ цуры февзæрд, æхсæв йæ фыны кæй уыд- 
та, бон йæ сæнтты кæмæ бæллыд, уыцы сахъгуырд. Чызг 
фестьæлфыд. 
— Хуыцауы хатыр, уый æз дæн, Лаухан. Хъуыды ма мæ 
кæныс? 
«Куыннæ ма! Мæ былыцъæртгæ дæ уындмæ куы хæрын! 
Мæ цæстытæ дæм куы ныуурс сты!» — хъуыды кæны Лау- 
хан. Фæлæ чызгæн не ’мбæлы йæ зæрдæйыуаг равдисын, 
фыруарзтæй цъæх пиллон куы уадза, уæддæр, æмæ исдуг 
ницы дзуапп радта. Æрæджиау афарста: 
277 

— Чи «æз»? Дæ ном дæр дын куы нæма зонын, уæд... 
— Мæ ном Солæман. Ныббар, Лаухан... Фæлæ мын дæ 
фенынæн хуыздæр фадат нæ уыд. Æнæ фенгæ та... Нæ зо- 
нын, куыд дын æй бамбарын кæнон... Ехх, зæрдæйы дуар 
дзых у, фæзæгьынц... Æмæ дзых куынæ уа, уæд та? Иуныха- 
сæй, мæ цард дæ къухгы ис, Лаухан. Æмæ йын абон тæр- 
хонгæнæг фæу: кæнæ йæ сыскъуын, кæнæ мын фæндаг ратг 
æмæ барвитон мæ минæвæртгæ. 
Æвиппайды сæм ахæм ныхас рауайдзæн, чызг^уый æн- 
хъæл нæ уыд, æмæ исдуг сдзурын нал сфæрæзта. Йæ зæрдæ 
айдзаг алыхуызон æнкъарæнтæй. Бæргæ ныхъхъæр кæнид, 
рарвит сæ, зæгьгæ, фæлæ цы цæсгомæй? Æмæ та загъта, 
æгьдау цы домдта, уый: 
— Нæ зонын... æз ницы зонын... хистæрты дзы бафæрс. 
— Уыдоны, о! Фæлæ уал мæ уый размæ дæхи дзуапп 
хъæуы?! 
— Æз мæ ныхас загьтон... 
— Нæ мæ уырны мæ амонд! 
— Мæ цæсгом бахордтон, фæлæ зæрдæйæ-зæрдæмæ нык- 
кæсæн куы уаид... 
— Иуæй-иу зæрдæ йæ фæнд тагъд ивы... 
— Уæд мын иу бон цард дæр ма радтæд Хуыцау! 
— Цытæ дзурыс? Уæд фенамонд Солæман! 
— Æцæг! Солæман! — фыццаг хатт æм сдзырдта чызг йæ 
номæй. Чысыл ма бахъæуа, йæхи ма баппара лæппуйы риу- 
мæ — сонт у æрыгон зæрдæ. Фæлæ хатгай зондмæ дæр 
байхъусы. Байхъуыста йæм æнæбары ныр дæр, æмæ дзæв- 
гар æнæ дзургæйæ фæлæууыдысты суадоны цур. Мачи фæ- 
худæд сæ мадзура судзгæ сагьæстыл, сæ уарзон монцтыл 
— æнæуи дæр чысыл æфхæрд нæ баййафдзысты. Ныр та 
уал уадз æмæ аныгьуылой цины уылæнты. Сæ амондæн сæ 
ничима федта. Æрмæстдæр стьалытæ. Арвы зылд кæрæй- 
кæронмæ цæхæртæ калы. Æрфæны фæд афтæ хæстæг, афтæ 
рæсугьд никуыма фæкаст Солæманмæ. Уалæ уый та йæ уар- 
зон стъалы. 
— Ды не ’вдисæн æмæ нæ цырагьдар абонæй фæстæмæ. 
Фæдзæхсæм дыл нæхи! 
Рацыд ма иуцасдæр рæстæг, æмæ Солæман барвыста йæ 
минæвæртгæ. Хъæуы дзырддзæугæдæр лæгтæй дыууæ ничи 
загьта йæ курдиатыл. Фидар ныфс сæ уыди, хъуыддаг цы- 
фæнды зын аразæн куы уа, уæддæр сæ балцы кæрон рæст- 
мæ кæй уыдзæн, уымæй. Ау, Солæманы чи хъуамæ раздаха 
æнæ дзуаппæй? 
278 

Ахæм хъуыдытимæ изæрдалынггы æрхызтысты сæ бæх- 
тæй Хъæрæуты дуармæ. 
Уазæг Хуыцауы уазæг, зæгьгæ, фысымтæ рауадысты сæ 
размæ, сæ бæхтæ сын афснайдтой, сæхи та сын уазæгдон- 
мæ бакодтой. 
Муссæ-хадзы бæрзонд, къæсхуыртæ, фæлæ фидæрттæ 
арæзт, аивæй бæрджытæ кæныныл фæци: чи сты, цы хъæук- 
каг сты, чердæм раст кæнынц... Куыддæр чырыстон сты, 
уый æрæмбæрста, афтæ йе ’рфыджы цыдæр сау мигь абадт. 
Уалынмæ æфсинтæ дæр фæрæвдз сты. 
— Бисмиллахи рахман р-рахим,— ивазгæ хъæлæсыуагæй 
загьта Муссæ-хадзы æмæ бавнæлдта фынгмæ. 
Цалдæр гаджидауы куы рауагьтой, уæд уазджыты хис- 
тæр хатыр ракуырдта æмæ рахызт хъуыддагмæ. 
Дæргъвæтин уыд сæ ныхас, фæлæ кæрæдзиуыл ничер- 
дæм бадт. Фæстагмæ Муссæ-хадзы йæ бур рихитæ дыууæр- 
дæм адаудта, йæ роцъо аныхта, йæ гæдывад нарæг цæсты- 
тæ æртьæбæрттытæ кодта æмæ райдыдта йæ ныхас Хъуы- 
раны сыгъдæг дзырдтæй, стæй рахысти зондамонæн ны- 
хæстæм. 
— Ла-илла илл-алла Махамат расул-улла... Иунæг у не 
сфæлдисæг Хуыцау, мах та — йæ лæггадгæнджытæ. Æмæ нæ 
домы, цæмæй Мæхæмæт-пехуымпармæ цы Хъуыран радта, 
уый амындтæ сыгьдæгæй хæссæм. Уым та фыст ис, зæгьгæ, 
хъуамæ алы пысылмон дæр йе ’мсæр, йе ’мдин лæджы агу- 
ра хæстæгæн. Афтæ чи нæ кæна, уымæн та йæ фæндаг — 
зындоны артмæ. 
— Йарæппын, Муссæ-хадзы, не ’ппæт дæр иу арвы бын 
цæрæм, иу Хуыцаумæ кувæм, табу йæхицæн,— загъта уаз- 
джыты хистæр. 
— Æрмæст æм сымах, чырыстæтты куывд нæ хæццæ 
кæны,— йæ ныхас ын аскъуыдта Муссæ-хадзы.— Цыбыр 
дзырдæй, нæ уынаффæ балхынцъ кæнæм афтæ: лæппумæ 
ницы фау хæссæм. Айразмæ йæ Дарæн комы федтам... 
Чызджы фыд Гагойы цæстытыл ауад Солæман. 
«Бæргæ у уыцы лæппу мæ чызджы аккаг,— хъуыды кæны 
йæхинымæр,— фæлæ куыд ахизон мæ дины сæрты? Машал- 
ла-а, ныббар мын, Мæхæмæт-пехуымпар, æрмæст ыл хъуы- 
ды кæй акодтон, уый дæр. Стæй йæм ирæд дæр исты уа, нæ 
зонын... Цыдæр гæвзыкк мыггаг сты æмæ...» 
— Фæлæ... — боннымайæнтимæ архайгæйæ йæ ныхас дард- 
дæр кæны Муссæ-хадзы,— кæд Солæманы немæ хæстæг- 
279 

дзинад фæнды, уæд аивæд йæ дин, йæ хъысмæт Мæхæмæт- 
пехуымпары æвджид бакæнæд æмæ фæрнæй цæрæнт. 
— Солæман афтæ никуы бакæндзæн! Не ’рхæсдзæн уый 
йæ сæрмæ! — фесхъиудта йæ бынатæй уазджыты кæстæр, 
Солæманы кæнгæ æфсымæр Алихан. 
— Гъемæ кæд нæ бакæндзæн, уæд Хуыцауы фæндæй æз 
мæ ныхас загътон! 
Уазджытæ ма чысыл абадтысты, стæй бæркад загьтой, 
чи æмбæлы, уыцы арфæтæ ракодтой æмæ рацыдысты. 
* * * 
Солæман цæхæртæ акалдта, уыцы дзуапп куы фехъуыста, 
уæд, фæлæ хистæрты раз йæ маст нæ раргом кодта. 
Минæвæртгæ куы ацыдысты, уæд сын нана уæттæ ба- 
кодта, æмæ Алиханимæ сæхи æруагьтой. Фæлæ цæй хуыс- 
сæг æмæ цæй цыдæр. Ногæй та сын ныхас бацайдагь, дард- 
дæр куыд бакæнæм, зæгъгæ. 
Дзæвгар фæтæрхæтгæ, фæбыцæутæ кодтой, фæлæ хуыз- 
дæр мадзал не ссардтой æмæ сæ уынаффæ чызджы скъæ- 
фыныл æрынцад. Бæргæ нæ фæндыд Солæманы йæ уарзон 
чызджы зæрдæ фæриссын кæнын, фæлæ йын æндæр гæнæн 
нæ уъщ æмæ сразы Алиханы фæндыл. 
— Чызгимæ мæхæдæг баныхас кæндзынæн,— загъта 
Алихан. 
— Кæдмæ мын кæндзынæ мæ хъуыддæгтæ ды дæр?.. 
— Уый та дын цы ныхас у? Уæдæ ма æфсымæр сæрни- 
зæн вæййы? Фыццаг рæстæг уал уæхи Чырыстонхъæуы ба- 
фæсвæд кæндзыстут, нæхимæ. Уæдмæ хъуыддаг йæхи амон- 
дзæн. 
Уыдис райдзаст бон. Æрмæст цъæх арвы дард кæрæтты 
ривæд кодтой мигьы къуыбылæйттæ, раст цыма фосы дзуг- 
тæ егьау цады был æмбырдтæ кодтой, афтæ. 
Скъæфджытæ сæ изæр бахастой Уисджыны хъæумæ æв- 
вахс Æхсæрбын æрдузмæ. Ам сæ фæллад суагътой, стæй 
куыддæр æрбаталынг, афтæ æнæ уынæрæй сæхи байстой 
хъæугæронмæ æмæ суадонмæ æввахс бæлæсты бын æрны- 
гъуылдысты. Æвиппайды рæстæг ахъуынтьыз. Арв мигьæй 
айдзаг. Кæцæйдæр дардæй æрбайхъуыст йæ нæрын. Райдыд- 
та æртæхтæ кæнын. 
Аивгьуыдта чызгимæ сæ дзырдгонд æмгьуыд, фæлæ Лау- 
хан зынæг нæ уыди. 
— Иарæбын, цы йыл æрцыд, Алихан? Кæд къæвдайæ 
фæтарсти? — батыхст Солæман. 
280 

- Ау, æмæ иугай гæрæхтæй чи фæтæрса, уый цæй уар- 
зон у? Нæ-æ, ахæм хо мын нæу! Чырыстийыстæн, дæу тых- 
хæй зындоны арты дæр скуыси уыдзæн! А-гьа, нæ дын загь- 
тон! Уартæ разгьоры. 
Фæстæмæ фæкæс-фæкæс кæнгæ, уарын æмæ цæстысы- 
гæй йæ цæсгом æхсгæ æрбахæццæ Лаухан. 
- Нæ, нæ! Нæу мæ бон,— ныдздзынæзта чызг.— Ныууадз 
мæ, Солæман! Куыд цæрдзыстæм афтæмæй?.. 
Йæ ныхас нал фæци. Солæманы тыхджын къухтæ атыхс- 
тысты йæ нарæг гуырыл. Нымæты йæ атыхтой æмæ йæ авæрд- 
той Алиханы бæхыл. 
Йæхæдæг дæр сгæпп кодта йæ саргъмæ, йæ галиу къу- 
хыл идон æрбатыхта, рахизы та хъримаг æхстæввонгæй дард- 
та, афтæмæй æгьдынцæйтгæ фезмæлын кодтой æмæ уай- 
тагьд æрбайсæфтысты æхсæвы талынджы. 
Арвы къуырф иууылдæр саха уарын фестад. Æртгивы, 
нæры, раст цыма æнамонд уарзæтгыл хъæрзы. Скъæфджы- 
тæ дзæвгар куы адард сты, æрмæстдæр уæд райхъуыст фæ- 
дисæтты хъæлæба. 
Бонивайæнты æрбахæццæ сты Чырыстонхъæумæ. Уарын 
банцад. Тагьд скæсдзæн хур. Райдайдзæн та царды бонтæй 
иу. Цымæ цы ’рхæсдзæн уыцы бон Лаухан æмæ Солæма- 
нæн та? 
Ницы. Ницы уыйас циндзинад сын æрхастой ног бон 
дæр æмæ уый фæстæ бонтæ дæр. О, иумæ сты бæргæ! О, не 
’фсæдынц кæрæдзийы уындæй, кæрæдзимæ хъусынæй. Фæлæ 
æмбæхст уарзондзинады æххæст амонд нæй. Æдæрсгæ та куыд 
уыдаиккой? Сæ фæдыл зилынц Лауханы мыккаг, æртхъи- 
рæн сæм кæнынц. 
Бæргæ сæм барвыста цалдæр хатты Солæман, бафида- 
уæм, зæгьгæ. Цынæ дзырдтой Гаго æмæ Муссæ-хадзыйæн 
Чырыстонхъæу æмæ Стыр Дыгуры кадджындæр лæгтæ... 
Зæрдæ сын æвæрдтой дывæр ирæдæй: 
- Æгас хъæубæстæй нæхимæ исæм уыцы хъуыдцаг,— загь- 
той,— æрмæст тыхфæлварæн мауал скæнæм! 
Фæлæ куырм лæг иуырдæм кæсы. Йæ динæй дарддæр 
ницы уыдта Гаго. Æгæрстæмæй-иу минæвæртгы йæ хæдзар- 
мæ дæр никуы бауагьта Муссæ-хадзыйы уынаффæйæ. Уый 
нæ, фæлæ ма-иу сын карз уайдзæфтæ, æртхъирæнтæ фæ- 
кодтой: «Не ’фхæрд нæ ныббардзыстæм! Æрмæстдæр карды 
ком æмæ топпы дзыхæй бафидаудзыстæм мах!» 
Солæман æмбæрста, хъуыдцаг цæмæ цæуы, уый. 
281 

«Æвыдæй мæ нал ныууадздзысты, уый бæрæг у,— хъуы- 
ды кодта лæппу,— æмæ сын уæд æз дæр кæм ныббардзы- 
нæн? Фæлæ... ау, æнæмæнг хъуамæ туг ныккæла, уæдæ? Цæй 
цард, цæй амонд уыдзæн уый?!» 
Иуцасдæр рæстæг ма араив-баив кодтой се ’мбæхсæн 
бынæттæ, стæй Солæман сфæнд кодта сæ мæгуыр мадмæ 
фæцæуын, сæхи къонайы фарс батымбыл уæвын, сæ хъыс- 
мæт йæ уарзон хъæубæсты ’вджид бакæнын, цы уа, уый 
уæд, зæгьгæ. Адæм хорз сты. Кæд нæ нæ бауадзиккой фесæ- 
фын, зæгьгæ. 
Хур йæхæдæг нал зынд, фæлæ ма йæ фæстаг тынтæ ай- 
зæрста Таймазы хохы æнусон урс худыл. Раст уыцы афон 
схæццæ сты Стыр Дыгурмæ. Джихæй каст быдираг чызг 
æрдзы алæмæтгаг рæсугьдцзинæдтæм, Алихан æмæ йын се 
’ртыккаг æмбал кæй амыдтой, уыцы диссæгтæм. 
Фæлæ хъæумæ куыд хæстæгдæр кодтой, афтæ чызг нал 
хъуыста Алиханы ныхæстæм, йæ зæрдæ скатай. Цы цæстæй 
йæм ракæсдзæн Солæманы мад? Иннæ ахæм хъæубæстæ? 
Хæрзаг ма зæгьой, æрбахæццæ, нæ лæппуйы фæдыл тых- 
хæй чи алыгьд, уыцы «æдзæсгом». Адæргæй-иу фæстæмæ 
фæкаст, фæлæ барæг зынæг нæ уыд. Солæман йæхи барæй 
урæдта, нанамæ се ’мцыд куыд бакодтаид? 
Уалынмæ фæхæрд кодтой уынджы æмæ сæ уæрдон ба- 
зылд иу чысыл кæртмæ. Алихан раргьæвта йæ хойы. 
— Фарн, фарн фæцæуы дæ хæдзармæ, нана! 
Рауад нана. Цыдæр сдзурынмæ хъавыд, фæлæ йæ хъуыр 
ахгæдта æмæ æнæдзургæйæ хъæбулы адджын хъæбыс нык- 
кодта Лауханæн... 
Цъиу, дам, куы бахъарм вæййы, уæд йæ базыртæ бати- 
лы. Уыйау Лаухан дæр Солæманы хæдзары аивæзта йе уæнг- 
тæ, систа йæ базыртæ. Кæрæдзийы цæрайæ цардысты йæ 
уарзонимæ. Æз раздæронæй лæбурдтой сæ кусинагмæ. Æм- 
зонд, æмзæрдæйæ рæвдыдтой сæ зæронд мады. Уый дæр йæ 
чындзмæ, «нанайы хур», зæгьгæ, æндæр номæй дзургæ дæр 
нæ кодта. Йæ хæрдыл дæр ын не ’ууæндыд æмæ йæ нозтыл 
дæр. Йæ иу къух ын фынгæн дардта, иннæ — цырагъæн. 
Амондджындæр бинонтæ нæ уыдаид зæххыл. Фæлæ, æвæц- 
цæгæн, Лаухан йæ цæгатæй йæ быны лæдзæг йемæ рахаста. 
Адæймаг, дам, цæмæй фæтæрсы, уый йыл æрцæуы. Солæ- 
ман ын авгау æрхауынæй тарст, фæлæ йæ уæддæр нæ ба- 
хъахъхъæдта. 
Иу бон Солæман ацыд Уæллагкоммæ йæ мадырвадæл- 
тæм. Стыр зиу сæм уыд. Дыккаг бон фæстæмæ куы рацæй- 
здæхт, уæд Лауханимæ дзурæгау йæхинымæр загъта: 
282 

— Абон дын хъуамæ сычъийы фыдæй физонæг скæнон! 
Æмæ йæ фæндаг ракодта сырдцжын бынæтгыл. Нæ сæ 
зыдта, цы! Цас хъуыдцаг ын уыд амæдцаг ссарын. Уайтагьд 
сычъийы мард йæ бæхыл баппæрста æмæ фæуырдыг кодта 
хъæумæ. Иу суадоны цур æрлæууыд, аулæфон, зæгьгæ. Ны- 
мæт айтыдта нæууыл, йæхи йыл æруагьта æмæ хъуыдытыл 
фæци: «Лаухан... Цымæ куыд равзæрдис уыцы судзаг пысы- 
раты æхсæн ахæм адджын мæнæргьы? Мæ зынаргь, фæ- 
хæссын дын Æфсатийы лæвар», — йæ зæрдæ скафыд. Æр- 
фæндыд æй ныззарын... Æвиппайды анæрыд топпы гæрах. 
Ныййазæлыдысты хæхтæ. Солæман фестъæлфыд, аджих. 
Ноджыдæр та гæрах... Хъæуырдыгæй. Бамбæрста Солæманы 
зæрдæ, уыцы гæрæхтæ йе ’намонды хъæргæнджытæ кæй сты... 
Æмæ атахт цыппæрвадыгæй хъæумæ. 
— Дæдæ-дæй, мæ хæдзар куыд байхæлд, лæппу! Йæ ци- 
нæй кæмæн цардтæн, йæ уындæй кæмæн не ’фсæстæн, мæ 
уыцы чындзы мын куы акодтой, мæ бон! 
— Ехх, цæй æгуыдзæг разындтæ, мæ хъæу! — ныккæр- 
зыдта Солæман. 
Бæргæ ма сæ фæсырдта суанг комы дымæгмæ, фæлæ 
аирвæзтысты. 
Нал аздæхт йæ хæдзармæ Солæман. Уыцы иу цыдæй араст 
Чырыстонхъæумæ йæ кæнгæ æфсымæрмæ. 
Æхсыст уыд зындзинæдты бæргæ, фæлæ йын ацы бæл- 
лæх æгæр уæззау разынд. Судзгæ маст, фыдгулы цыргьагау, 
йæ зæрдæйы ныссагьд æмæ нал комы стонын. Алыхуызон 
хъуыдытæ, иу иннæмæй уæззаудæр, зилгæ дымгæйау сыс- 
тадысты йæ сæры. Сæмтьеры сты, кæрæдзи сæрты хауынц. 
Фæлæ иу фарста се ’хсæн, къæдзæх дурау, ныццæнд, нæ 
комы фенкъуысын. Домы дзуапп. 
— Цы бакодтой Лауханæн? Йæ удæгасæй нæ ацыдаид, 
уый бæлвырд куы зонын! Ау, уæдæ„. Уæвгæ, цы нæ бантыс- 
дзæн уыцы саузæрдæ хадзыйæн... Йæ дины сæрыл хионыл 
дæр нæ бацауæрддзæн! 
Хъуыддаг та рауад афтæ. Муссæ-хадзымæ йæ хæрзгæнæг 
фæхабар кодта, Лауханы, дам, Стыр Дыгурмæ сластой. Стæй 
йын ноджы бамбарын кодта, Солæман кæд æмæ кæмыты 
вæййы, уый дæр дын хъусын кæндзынæн, зæгьгæ. Уыцы 
бон фæссихормæ æввахс Хъæрæуты мыггаг дæс барæгæй 
фæмидæг сты хъæуы. Хæдзары ничи уыд Лаухан йедцæмæ, 
æмæ сæ дардмæ куы бафиппайдта, уæд йæхиуыл дуæртгæ 
фидар сæхгæдта. Нана та куыроймæ ацыд. Сыхаг нæлгой- 
мæгтæ иууылдæр кусынмæ уыдысты. Сабитæ æмæ сылгой- 
283 

мæгтæн та цы сæ бон уыд? Сусæгæй ма фæдисы бæргæ фез- 
гьордтой, фæлæ байрæджы. 
Муссæ-хадзы смудаг куыдзау æрзылд хæдзары алыварс 
Лауханы агурæг æмæ йæ базыдта, мидæгæй ис, уый. Ныртæк- 
кæ дуæрпæ ныббырон кæниккой, хæдзар та цъæх пиллон ска- 
лцд бæргæ, фæлæ йæ Гаго нæ уадзы. Фьщбылызæй тæрсы. Æмæ 
уæд бавнæлдта йæ ахуыр митæм: Хуыцауы номæй хинтæ æмæ 
кæлæнтæм. Солæман уым нæй, уый бæлвырд зыдта æмæ ныфс- 
джынæй бацыд рудзынгмæ хæрз æввахс: 
— Лаухан, мæ хур,— райдыдта мæлгьæвзагæй луарын,— 
уый куыдтæ кæныс, уый? Мах дæ цард, дæ амонды сæрап- 
понд куы фæцьщыстæм ардæм, ды та ныл дуæрттæ ахгæд- 
тай, гормон? Уанцон нæу. Гъа, мах дæ нал хъæуæм, фæлæ 
дæ зæронд фыд та? Йæ къух сисынмæ куы хъавыди йæ цар- 
дыл дæ аскъæфты фæстæ... Тыххæй ма йæ баурæдтам, тых- 
хæй, Хуыцау ме ’вдисæн... Æмæ рацьщыстæм, бафидауæм, 
зæгьгæ. Фæлæ æнæ дæу куыд уынаффæтæ кæнæм? Кæд дæм, 
мыййаг, фæсмон æрцыд, уæд та? Рацу, мæ хур, рацу æмæ 
нын дæхи дзыхæй зæгь: кæд дын фæндон у ацы хъуыддаг, 
уæд æмзай-æмзæронд баут, не ’ппæт дæр разы! Сомы дын 
кæнын Мæхæмæт-пехуымпары номæй! 
Стæй иннæрдæм азылд, йæ къухтæ арвмæ сдардта æмæ 
йæхинымæр сдзырдта: 
— Машаллах... табу дын уæд... ныббар. 
Муссæ-хадзыйы ныхæстæ барæхуыстой чызджы зæрдæ. 
Дуар фегом кодта, рауад æмæ йæхи баппæрста йæ фыды 
хъæбысмæ. 
Бæргæ фæндыд Гагойы йæ чызджы барæвдауын, кæддæ- 
рау æй йæ хъæбысы нытгухын, фæлæ нæ бауæндыд... Æгь- 
дау... Муссæ-хадзыйы тызмæг цæстæнгас... Иннæ ахæм се 
’мбæлтгæ... Аздæхта йæ чъылдым йе ’намонд хъæбулмæ. Ас- 
хуыста йæ йæхицæй. Лаухан æрхауд, исдуг джихæй аззад, 
стæй фембæрста йæ рæдыд, фестад æмæ дуары ’рдæм фæци. 
Муссæ-хадзы йæ фæндагыл февзæрд. 
— Гъы, хъусын дæм. Дæхæдæг рапæррæст кодтай дæ фыды 
ахстонæй æви дæ æвæндонæй раскъæфтой? 
Ницы дзырдта Лаухан. Сæргуыбырæй, æдзæрæг-æмæлæ- 
гæй лæууыд. 
— Ныхъхъуыдты-ма йæ уадз! Нæ йæ зоныс, æви? Уæл- 
лæгьи-биллæгъи, нæ йæ бафæндыд, зæгьгæ, уæд æм ничи 
бауæндыдаид. Цы йæ фæрстытæ кæныс? Йæхи арæвдз кæ- 
нæд æмæ цæугæ! — сæ дыууæмæ дæр æрбамæсты Гаго. 
Бамбæрста Лаухан се ’рбацыды сæр. Йæ зæрдæ барызт 
284 

уыцы хъуыдыйæ. Нæ, нæ, зæгьон сын æй фæлтау, кæд сæ 
фæнд аивиккой... Ау, зæрдæтæ сын нæй?.. 
— Мæхи фæндон уыд,- сдзырдта æрхæндаг хъæлæсæй 
æмæ йæ цæсгом амбæхста йæ къухтæй. 
Муссæ-хадзы исдуг фæуыргьуыйау, сдзурынмæ дæр нал 
фæцарæхст. Адымстысты йæ фындзы хъæлтæ. Ферттывтой 
йæ нарæг цæстытæ. Иннæ уысм дард фæхаста йæ бонны- 
майæнтæ æмæ сæ Лауханы æмбæхст цæсгомыл æруагьта. 
Стæй ныссыф-сыф кодта калмау: 
— Фехъуыстат, сæрыстыр Хъæрæутæ? Кæсыс, уыныс, 
æмбарыс, тæнзæрдæ Гаго, цытæ нын бакодта дæ къæбыла, 
уый? Адэем ныл худынц хионæй, æддагонæй. Сæ уайдзæф- 
тæ сын хæрæг уаргьæн нæ афæраздзæн. 
— Гъе, уæууæй, гье,— баздæхт йæ чызгмæ Гаго,— фæлтау 
дын нæ фыййæутты æрчъирæхсæнтæй дæ къубал куы бал- 
вæстаин ацы худинаджы бæсты! 
— Уæдæ Хуыцауы фæндæй нæ ныхас балхынцъ кæнæм 
афтæ. Кæд ма, чызг, дæ мыггаджы фарн æмæ намыс истæ- 
мæ дарыс, уæд ныртæккæ ацæудзынæ немæ! Акæнут æй, 
лæппутæ! — загьта Муссæ-хадзы. 
— Фæлæуут! — йæ сæрыл схæцыд Лаухан. Комкоммæ ба- 
каст, сæ мыггаг арвы талынгты кæмæй лыгьдысты, уыцы 
Муссæ-хадзымæ. 
— Цæмæн мæ кæнут æвæндонæй, гормæттæ? Куы уын 
загьтон... 
— Æгъгъæд, æдзæсгом! — йæ ныхас ын аскъуыдта 
Гаго. 
— «Æдзæсгом» и? — бахудт Муссæ-хадзы.— Галы, дам, 
хæрджытимæ куы ныббæдтай, уæд йе хæрæг кæны, йе зæ- 
вæтæй цæвын базоны. Æгъдау динæн йе ’мбис у, фæзæ- 
гьынц. Ды та? Æви дины ныхмæ цæуыс? Фæлтау дæ фыды 
уæларт амæл! Цы загьтон æз, лæппутæ?! 
Кæстæртæй чидæртæ фæраст сты Лауханмæ. 
— Нæ уæдæ, нæ! Фæлтау мæхи амардзынæн уæ разы æмæ 
мын аласут мæ мард! — Уыцы ныхæстимæ йæ ронæй фел- 
вæста чысыл кард, Солæманы лæвар. 
Иу дзæвгар се ’ппæт дæр сагьдауæй аззадысты. Стæй та 
Муссæ-хадзы фæрæвдз: 
— Кæс-ма уыцы йаллауырсынмæ! Уагæр дын цы ад скодта 
ацы сæмпæрчъи? Уæдæ хъус мæ фæстаг ныхасмæ: абонæй 
фæстæмæ куынæ схицæн уай ацы чырыстон джиауыры хъы- 
былæй, уæд мæрдты дæ ныййарæг фыдимæ лæг æмæ усы 
цард фæкæн! Ла илла илл алла — Мæхæмæт расул алла — 
285 

нæ иунæг, не сфæлдисæг Хуыцауы фæндæй æмæ уый сыгь- 
дæг номæй ацы æлгьыст дæ фæдыл æфтыд фæуæд! 
Лауханы буар ныддыз-дыз кодта, йæ кард æрхауд, йæ 
къæхтæ йæ быны фæтасыдысты æмæ фæцудыдта. Фæлæ, 
хъæрццыгьа цъиумæ куыд фæлæбура, афтæ йын Муссæ- 
хадзы йæ буары йæ ныхтæ асагьта æмæ йæ æрбатымбыл 
кодта... 
Чи радзура Солæманæн уьщæттæ? Кæй дзы бафæрса? 
Тæргæ бæхæй фæцæуы йæ масты фæдыл. Цы сфæнд кæн- 
дзæн, цымæ? 
— Алиханы ма фенон, стæй æвæстиатæй Уисджынмæ, 
сæ тæккæ хæдзармæ! Мæхæдæг! Æмæ-иу мæ цыфæнды дæр 
схонæнт! Сæхи аххос уыд, нæ сæ бафæндыд хъуыддæгтæ 
æгьдауыл бакæнын. Хъуамæ сæ бафæрсон, дардцæр сæм 
цы уынаффæ ис, уымæй. Кæд дзæбæхæй нæ разы кæной, 
уæд та... 
Æмæ та æгъдынцæйттæ фелхъивынц саулохы фæрстæ. 
Бафæллад йæ бæх, йæ фынк кæлы, мæгуыр. Фæлæ тæ- 
ригьæд нал зоны ацы хатт йæ хицау. 
Фæсахсæвæрты Солæман æрхызт Алиханты кæрты. 
Нырхæндæг и Лауханы зæрдæ. Бандзыг и йæ буар. Æр- 
тыккаг бон бады, ахæстоны бадæгау йæ дуарæхгæд уаты 
цыппар къулы æхсæн æмæ дзыназы: 
— Кæм дæ, Солæман, куыд нæ зыныс мæ фæдыл? Уæв- 
гæ, цытæ дзурын, куыд æрбацæуай ацы цъысыммæ?! О, 
тæхуды, тæхуды, куыд акæнон, уæдæ?! 
Нæй йын рацæуын, ракæсыны бар. Нæй никæмæн йæхи- 
мæ бацæуыны бар. Мыггаг ыл, Муссæ-хадзыйы ардыдæй, 
бавдисæн кодтой. Дзыхæй йæм нал дзурынц. Йæ мад Леза- 
йæн бæргæ риссы йæ зæрдæ йæ хъæбулы хъизæмæртгæм 
кæсынæй, фæлæ цы йæ бон у, сылгоймаг æдых у. Йæ фыд 
Гаго дæр дывыдон арты судзы. Иуæй, лæппу йæ зæрдæмæ 
цæуы. Хуыздæр ма дзы сиахс цы вæййы, уæдæ? Дин у æмæ... 
адæм кæй уарзой, уый Хуыцау дæр бауарзид, хъæлæкк. Уæдæ 
ирæд дæр дывæрæй куы хъарынц æнæхъæн комæй... Фæлæ 
Муссæ... Ской дæр æй нæ уадзы. Мæнæ та ныр дæр изæрса- 
рæй цæхæртæ калы: 
— Сæ дин — æлгьаг! Сæхуыдцæг та — æлгъыст! Ау, æнæ- 
зæгьинаг йæ дзыхмæ чи хæссы, уый искуы бон ме ’мвынг 
286 

æрбада? Хъуыранардыстæн, нæ! Куыдзæн дзыкка нæ фи- 
дауы! Стæй хæдзармæ скъæфæг чи цæуы, ахæм куыдз цæ- 
рын аккаг дæр нæу! 
«Мацы сфæнд кæнæд уыцы лæппуйыл. Уæд бынтондæр 
фенамонд мæ чызг... Кæй ма хъæуы кæйдæр скъæфт ус...» — 
хъуыды кæны Гаго. Бадзагъул кæны йæ бархъом хистæрмæ, 
фæлæ ныхмæ сдзурын йæ ныфс нæ хæссы. 
Иуафон кулдуар æрбахостæуыд. Лауханы кæстæр æфсы- 
мæр Ибрыхин рауад хойæгмæ æмæ уайтагьд фездæхт. Йæ 
хуыз фæцыд, йæ дзыхы ныхас дзæбæх нал бадт, афтæмæй 
дзуры: 
— Дада! Нæ дуармæ... Солæман! Иу æмбалимæ. Дæу фе- 
нын сæ фæнды. 
Дыууæ лæджы исдуг æрвдзæфау фесты. 
«Йæхæдæг! Мæнмæ? Æмæ цы цæсгомæй? Уæвгæ... Уæдæ 
цы кæна? Æппæт адæтгæ нæхи аххос сты... Нæхицæй бын- 
тондæр бирæгътæ сарæзтам. Йæ минæвæрттæ йын мидæмæ 
нæ уадзæм... Æмæ ныр йæхæдæг æрбацыд. Лæг у æмæ лæджы 
митæ кæны»,— ахъуыды кодта Гаго. 
— У-у, джиауыры хъыбыл! Цы ныфсæй æрбауæндыди 
ардæм? Æви бынтон ницы æнхъæл у не стыр мыггагæн? 
Уæдæ йæ фендзынæ ныртæккæ, Хъæрæутæ чи сты, уый! О, 
сыгьдæг Мæхæмæт-пехуымпар, мæ къух мын ма фæтасын 
кæн! — фæлыг кодта йæ фæнд Муссæ-хадзы. 
— Марадз, лæппу, ракæн сæ мидæмæ,— сдзырдта Гаго,— 
сæ бæхтæм сын фæкæс. 
Лæппу азгьордта. 
— Уый та куыд «ракæн»? — нытьæлланг ласта Муссæ- 
хадзы. — Нæ сæрыл нын... фаджыс чи ныккалдта, уый ма дæ 
хæдзармæ уадзыс? Уæдæ ды кæн, куыд дæ фæнды, афтæ, 
фæлæ æз мæ сæрмæ уьщæттæ нал хæссын! 
— Уазæг у, кæд цыфæнды у, уæддæр! Мæ хæдзары йæм 
мачи бавналæд, уый фæстæ... уæ бар уæхи. 
Æрбахызт Алихан, йæ хæдфæстæ Солæман. Фехъуыстой 
сын сæ фæстаг ныхæстæ æмæ сæ кæрæдзимæ бакастысты. 
— Уæ изæртæ хорз... Уанцон нæу, Гаго, цавæр æвнæлд у? 
Ау, туджджынмæ дæр ма хи хæдзары нæ, фæлæ хи хъæуы 
дæр куынæ истæуы къух, уæд Муссæ-хадзы афтæ бакæн- 
дзæн? Уазæгхор куынæ у,— загьта Солæман, стæй ма баф- 
тыдта. — Æви уын уый дæр уæ пехуымпар амоны? 
— Ды уазæг нæ дæ! Ды абырæг дæ! Æмæ дын хъуамæ дæ 
сау тугæй ныхсæм не стыр худинаг! 
— О, ма кæнут, арт зынгæй нæ хуыссы! 
287 

— Уæддæр ма нæм æртхъирæнтæ кæны! Нæхи хæдзары! 
Кæмæ уæндыс ды, кæй пехуымпарæй хынджылæг кæныс, 
куыдзы тугæй æхсад?! — уыцы ныхæстимæ Муссæ-хадзы 
хъамалвæстæй йæхи баскъæрдта Солæманы ’рдæм. 
Алихан ыл йæхи уыциу цæф ныккодта æмæ йын йæ хъа- 
ма йæ къухæй стыдга. Йæ маст срæмыгьта Солæманæн, фæлæ 
йæ нынныхъуырдта тыххæй. Змæлгæ дæр нæ фæкодта йæ 
бынæтæй, афтæмæй сдзырдта: 
— Куыдзы тугæй, зæгьыс? Куыдз дæр æмæ.. Ехх... Цæй... 
Мæнæ цы хъуыддаджы фæдыл æрбацыдыстæм, уый ха- 
тыр дын кæнын. Хистæры хатыр. Æндæр хатт-иу мæ хъаст... 
Суадз æй, Алихан! Куыд кæсын, афтæмæй нæ рауади нæ 
ныхас. Бирæгътимæ æндæр æвзагæй дзурын хъæуы. Цом, 
Алихан. 
Дуармæ куыдцæр фæзылди, афтæ Муссæ-хадзы къулæй 
æрыскъæфта Гагойы хъримаг æмæ йыл æй ныццавта. 
Алихан се ’хсæн йæхи баппæрста, Солæманы бахизон, 
зæгьгæ. Нæмыг йæ тæккæ риуыл сæмбæлд. Иу хъæр ма нык- 
кодта, амардта мæ, зæгьгæ, стæй дæлгоммæ бахауд. 
Солæман асонт. Фыццаг йæ фырмæстæй ницыуал ауыд- 
та, стæй фæкомкоммæ Муссæ-хадзымæ... Йæ къухы ферт- 
тывта йæ хъама. 
— У-у, адæймагхуыз бирæгь! Цæмæн дæ бафæндыд афтæ 
æхсызгонæй мæ туг бануазын? Ныббар уæдæ, Лаухан! 
Уыцы ныхæстимæ йæ хъама Муссæ-хадзыйы иннæрды- 
гæй акаст. 
Гаго феддæдуар. Солæман фелвæста Алиханы мард, ахæс- 
сон æй, зæгьгæ. Фæцыд гæрах — рудзынгæй йæ æрбахстой. 
Стæй та ноджыдæр. 
Солæман æрæвæрдта мард. Фелвæста дамбаца æмæ фæ- 
хъæр кодта. 
— У-у, уазæгхортæ! Чъылдымырдыгæй цæмæн лæбурут? 
Хæстæгдæр-ма рацæут, кæд лæгтæ стут, уæд! — Æмæ сæ уый 
дæр райдыдта æхсын. 
Бæстæ топпадзагьд сси... Фæлæ æвиппайды фенцад. Фа- 
раст цæфæн бафæрæзта Солæман, стæй тулдз бæласау æр- 
фæлдæхт. Тыххæй ма раиртæста Лауханы дзыназын, йæ 
мæрдон хуыз фенын ма мæ уæдцæр бауадзут, зæгъгæ. Æмæ 
йæ былтæ базмæлыдысты: 
— Ныббар, мæ зынаргь... Фæсайдтон дæ... Æлгъыст фæ- 
уæнт, адæттæ кæй аххос сты... 
Лаухан йæхи ратыдта йæ уромджыты къухтæй. Базгьорд- 
288 

та ма уатмæ, фæлæ байрæджы. Солæман хуыссыд йæ туджы 
мæцгæ. 
- Мæ ахсджиаг! — сирвæзт ма йæ риуæй, стæй ахгæдта 
йæ хъуыр. Йæ цæсгом ацъæх, йе уæнгтæ ампылдысты. Ба- 
дзой-дзой кодта æмæ бахауд йæ уарзоны мардыл. Кæйдæр 
тыхджын къухтæ йæ фелвæстой йæ дзыккутæй æмæ йæ кæ- 
дæмдæр ахæр-хæр кодтой. 
Дзæвгар фæхуыссыд уадзыгæй Лаухан. Куы ’рчъицыдта, 
уæд разынд йæ уаты. Афæлвæрдта раирвæзыныл^фæлæ дуа- 
рæй, рудзынгæй — иууылдæр сындзæрх æхгæд. Иæ тымбыл 
къухтæй дуар ныххойынмæ хъавыд, фæлæ йын æндæр хъуы- 
ды атар кодта йæ зонд: «Æниу ма кæдæм цæуын? Цæмæн? 
Куы аныгуылд мæ хур?!» 
Лæууы къулы æнцой Лаухан. Йæ цæссыгтæ цыкурайы 
фæрдгуытау гæр-гæр кæнынц йæ риумæ. Хъыпп-сыпп нал 
хауы йæ дзыхæй. Æрмæстдæр хъуьщытæ, æнтьыснæг æмæ 
тæссаг хъуьщытæ абухынц йæ сæры. 
— Цæмæн æвзарын æнаххосæй ацы сау бонтæ? Цæмæн? 
Цы хъуыдцаг ис мæн чырыстон дзуæртгæ кæнæ пысылмон 
пехуымпартимæ? Чи сты? Кæм сты? Цæмæн мын бабын 
кодтой мæ цард? — Йæ риуыгьнæджытæ фефтыдта, йæ хъуы- 
рæй ратыдта, Солæманимæ сæ фыццаг фембæлды фæстæ 
йæ сызгъæрин къухдарæны аргьмæ сусæгæй кæй скæнын 
кодта, уыцы моллойы чиныг.— Æз дæ уый тыххæй куы скæ- 
нын кодтон, æмæ йемæ цæрынæй бафсæдон. Ды та мын æй 
марын акодтай... Цæмæн? Нæ йæ зоныс, нæ? Уæдæ йæ чи 
зоны? Дæ ныффыссæг? Нæ, нæ! Уыдæттæ сайынæн æрхъуы- 
ды кодтат! Мæ хуызæтгы сайынæн! 
Хæсгардмæ фæлæбурдта, лыстæг кæрдæнтæ акодта мол- 
лойы чиныг æмæ йæ фехста. Уый фехста, фæлæ хæсгард... 
Исдуг æм аджих, стæй йын йæ цыргьдæр кæрон фæцарæзта 
йæ риумæ. 
— Ныббар, Солæман! Мæ зæрдæйы бын дæ хъæбул змæ- 
лы... Фæлæ ацы сырдты ’хсæн куынæ райгуыра, уæд йæхи- 
цæн хуыздæр! Мæхи Солæман! Фæцæуын дæм Хуыцауы 
фæндæй! Уæлæуыл нæ нæ бауагьтой цæрын, фæлæ ма нын 
мæрдты та цы сæ бон уыдзæн?.. 
Дыууæ къухæй бахæцы хæсгардыл Лаухан, раст цыма йæ 
риумæ Солæманы æлхьывта. Бæстæ ныссабыр, æрдз ныхъ- 
хъус — фегуыппæги адæмы æвирхъау митæй... 
- Афтæ ахицæн æнамонд уарзæггы хабар,— фæци йæ 
ныхас Аслæмбег. 
19 Тсмыраты Давид 
289 

* * * 
Иудзæвгар рæстæг иууылдæр хъуыдыты аныгьуылдысты. 
— Æбуалгь хабар, хъæддаг сырды митæ! — æрæджиау загь- 
та Зæрæби.— Æмæ цас æрцыд ахæм æвирхъау бæллæхтæ! 
Цал Солæманы, цал Лауханы бабын моллотæ æмæ сау- 
джынты къухæй, сæ мыггаг сыскъуына! Уæвгæ, скъуынгæ 
дæр скодта, фæлæ. 
— Цы фæци сиахс? — зæгьы къухылхæцæг.— Тагьд уæлæ- 
мæ, хистæртæ дæм дзурынц. 
— Ныууадз-ма, цæй,— батыхст Зæрæби.— Уый та ма ца- 
вæр æгьдау у? 
— Уый та ахæм æгьдау, ме ’рдхорды гæбаз. Æгьгьæд, дам, 
у æмбæхсынтæй хъазын. Хъуамæ, дам, сæ фенæм, арфæ сын 
ракæнæм. Стæй сæ дыууæ дæр кæстæртимæ ’рбадæнт æмæ 
цин кæнæнт, ахæм бон сын куыд æмбæлы, афтæ. Цæй, цыма 
дæ нæ фæнды, и?! 
1975 аз 

ЦÆХÆРЦÆСТ СОЛÆМАН 
Ирон театр куы райгуырд, уæд æй йæ дарддæры рæзты 
æнæзонгæ фæндæгтыл ныфсджынæй чи акодта æмæ йæ 
сфæлдыстадон зын фæлварæнты, иу уæлахизæй иннæмæ 
цæугæйæ, аивады бæрзæндтæм чи схизын кодта, уыцы ра- 
загьды фæсивæдæй иу уыдис Таутиаты Солæман, Цæхæр- 
цæст Солæман. Афтæ йæ схуыдтой, раздæр театр йæ фыны 
дæр чи никуы федта, афтæмæй æнæнхъæлæджы æрыгон 
артист кæй зæрдæтæ нынкъуысын кодта, уыцы ирон театр- 
дзаутæ. Æниу æй цы нæ хуыдтой: «Ирон театры фидауц», 
«Сценæйы стыр дæсны», «Ирон аивады æртгивгæ стьалы», 
«Намысджын актер», «Ирон сценæйы поэт»... Йæ кой кæн- 
гæйæ ничи æвгьау кодта амæй-ай рæсугьддæр дзырдтæ, стæй 
сæ æппæлæн ныхæстæ дæр ничи схуыдтаид. Уый нæ фæлæ 
ма-иу сæм уыдон дæр æгьгьæд нæ кастысты, фаг, дам, не 
’вдисынц Солæманы сурæт. Æмæ раст дзырдтой: уæд дæр 
æмæ ныр дæр нæма ссардæуыд курдиатджын актеры аккаг 
ныхæстæ... 
Цæмæн афтæ зынаргъ уыд Солæман адæмæн? Уымæн 
æмæ се ’хсæнæй рацыд, æнгом баст уыд семæ, æмбæрста 
сын сæ цард, зыдта сын фæндаг сæ хъуыдытæ, се ’нкъа- 
рæнтæ фæцагайынмæ. Уымæн-иу афтæ арф бахызт сæ зæр- 
дæтæм йæ хъазт сценæйы. Уæвгæ растдæр уаид «хъазт» нæ, 
фæлæ «цард» зæгьын. Солæман сценæйы «хъазгæ» никуы 
кодта, уый кодта цæргæ! Цæргæ кæйдæр бæсты... Æмæ-иу 
уыцы «кæйдæр» æнкъарæнтæ систа романтикон бæрзæнд- 
тæм, уыциу рæстæг реалистон бындурыл фидар лæугæйæ. 
Уый уыдис Солæманы профессионалон дæсныйады сæр- 
магонд миниуджытæй иу. Йæ хъазты-иу баиу сты легенда- 
рон хъæбатырты романтикон пафос æмæ арф психологи. 
Уымæн-иу рауадысты афтæ вазыгджын йæ арæзт обрæзтæ: 
бæлвырд бæрæг се ’ддаг бакаст, арф — сæ миддуне. Иæ ар- 
хайд уыдис хуымæтæг, фæлæ зæрдиагæй, æнæхин, уырни- 
293 

наг. Йемæ ма сразы уай, уый гæнæн нæ уыд. Кæй-иу сарæз- 
та, уыцы обрæзтæ никуы уыдысты къаннæг фарстатыл, 
лыстæг хъуыдцæгтыл дзурæг. Нæ уыд бынат артисты куыс- 
ты ахæм уавæрæн. 
Солæманы фæндыд адæмы тæрхонмæ стыр хъуыддæгтæ 
рахæссын, царды социалон æлхынцъытæ райхалын, æхсæ- 
надон быцæуты бацæуын, адæймаджы кад аивады бæрзонд- 
дæр бынатмæ сисын. Йе сфæлдыстадæй «райгуыргæ» хъай- 
тартæ сты дзыллæтæн уарзон, алчи дæр сæ дзуапдæттæг у 
адæмы хъысмæтæн, æхсæнады цардарæзтæн, йæ алыварс 
хорзæй, æвзæрæй цыдæриддæр цæуы, уыдонæн, æгьатыр 
тох кæнынц талынг тыхтимæ, æгæрон цин та — рæстдзи- 
надхæсджытыл, цардамондмæ сидæг сахъгуырдтыл. 
Цæй мидæг ис Солæманы курдиаты сусæгдзинад? Зын 
зæгьæн у цыбырæй. Артистгæй алкæмæн дæр ис йæхи хъыс- 
мæт, йæхи фæндæгтæ сфæлдыстадон куысты. Иуæй-иутæ 
цæрæнбонты сæ удтæй арт фæцæгьдынц, фæлæ уæддæр аива- 
дæн йæ арфмæ нæ баленк кæнынц. Иннæтæ та уыциу гæп- 
пæй сæхи нывзилынц йæ тæккæ гуылфæнмæ æмæ дзы æр- 
цахсынц «сызгъæрин кæсап>... 
..Æрæджы газеты иу уац кастæн. Йæ автор нæ театры 
артистгæй иуæй раппæлыд, авдыссæдз ролы ахъазыд, зæгь- 
гæ. Бацин ыл кодтон, фæлæ сгуыхтдзинад бæрцæй баргæ 
нæу, уæлдайдæр та аивады, сфæлдыстадон куысты. Солæ- 
манæн цыбыр уыдис йæ цард — æвддæс æмæ ссæдз азы. Нæ 
йын радта бирæ бонтæ æгьатыр хъысмæт театры сценæйы 
дæр — дæс азæй чысыл фылдæр. Къаннæг сты бæрцæй йе 
сфæлдыстадон бынтæ — фынддæс обрæзы. Фæлæ цавæр 
фынддæс? Уыдонæй алчидæр у монументалон театралон 
фæзынд! Алкæуыл дæр сæ ис сæрмагонд иртасæн куыст 
ныффыссæн. Уыдонæн сæ фылдæр сты егьау цыртдзæвæн- 
тæ Таутиаты Солæманы бæрзонд аивадæн, советон театры 
историйы кадджын бынат кæмæн ис, ирон театрдзауты зæр- 
дæйы æнусмæ чи баззад, уыцы диссаджы курдиатæн. 
Кæцæй йæм æрцыд уыцы курдиат? Адæймаг исты хъуыд- 
даг хорз куы фæкæны, арæхстджын куы вæййы, уæд адæм 
афтæ акæнынц: «Йæ мады гуыбынæй йæ рахаста, æрдзæй 
йын лæвæрд у». Чи зоны, Солæманæн дæр артисты дæс- 
ныйад æрдзæй лæвæрд уыд. Фæлæ æз афтæ нæ хъуыды кæ- 
нын. Солæманæн æрдз, кæй зæгъын æй хъæуы, ницы бахæ- 
лæг кодта: хæрзконд, хæрзарæхст, фæлмæн æмæ тыхджын 
хъæлæс, æвзаджы сыгъдæгдзинад, стыр темперамент... Цы- 
быр ныхасæй, алцæмæй æххæст. Се ’ппæты сæйрагдæр та — 
294 

стыр курдиат. Фæлæ æнæ фыдæбонæй ницы ис. Дæсныйа- 
дæн дæтгæн нæй, ууыл ахуыр хъæуы, æнувыдæй кусын. Æмæ 
куыста Солæмæн, кодта удуæлдай фыдæбон сабибонтæй 
фæстæмæ. Уый руаджы сæртгывта йæ курдиат. Æрыгонæй 
ма хихъæппæрисадон драмон къордты куы архайдта, уæд- 
иу ыл адæм сæ цæст æрæвæрдтой. Фæлæ йæхицæй никуы 
ныббузныг зæрдæргьæвд лæппу. 
Фæстæдæр, Мæскуыйы театралон институты куы ахуыр 
кодта, уæд ноджы æнувыддæрæй куыста йæхиуыл. Æмæ 
бæркадцжын уыди йæ «хорæркарст» дæр. 1935 азы 10 нояб- 
ры, Ирон профессионалон театр цы бон гом кодта, уыцы 
бон Солæман хъазыд сæйраг роль А. Корнейчукы пьесæмæ 
гæсгæ арæзт спектакль «Платон Кречет»-ы. Адæмæй ферох, 
театры сты, уый, ферох сæ сты артистгæ... уый уыдис æцæг 
аивад, цард. Хъайтар Солæман нал уыд, фæлæ зондджын 
куыстуарзаг дохтыр Платон Кречет. Артист адæмы зæрдæтæ 
балхæдта йе ’нкъарæнты æрдзон рантыстæй, йæ тыхджын 
темпераментæй. Уый уыдис арфæйаг изæр! Фыццаг уæла- 
хиз! Фыццаг къаадзæф намысы уæлхохмæ! 
Спектаклы рæстæг театрдзауты зæрдæмæ кæй фæллой 
фæцæуа (режиссерæй, артистæй, нывгæнæгæй, компози- 
торæй, драматургæй), уымæн саразынц тыхджын къухæм- 
дзæгьд. Уымæй йын зæгьынц сæ арфæйы дзырд, уымæй æв- 
дисынц сæ уарзондзинад. Ахæм æмдзæгьдæй нæ хицæн код- 
та Солæманы хъазт. Йæ фыццаг рацыдæй йæ фæстаг фæ- 
зындмæ адæмы цинæй æнкъуысыд театр. 
...Рæзыди ирон театр, рæзыд Солæман, фидарæй-фидар- 
дæр кодта йæ аивадон тых, йæ арæхстдзинад. Иу иннæйы 
фæдыл ирон театры сценæмæ цыдысты, номдзыд актер 
дыккаг цард кæмæн радта, уыцы хъайтартæ. Ныннæрыд 
Хъылцыхъойы хъæлæс: «Цæв хъадамантæ æмæ ныппырх 
уой!» (Брытьиаты Е. «Дыууæ хойы»); райхъуыст Хазбийы 
хъæлæс, фæсидти адæммæ фыдгулты ныхмæ тохмæ (Брытьи- 
аты Е. «Хазби»); иронау сдзырдта уарзондзинады поэт Дон 
Гуан (А. Пушкин. «Дурын уазæг»); театрдзаутæн йæхи бауар- 
зын кодта хиуылхæцгæ, хуымæтæг, ныфсхаст тæхæг Мо- 
тыльков (В. Гусев. «Намыс»); стыр æнæуынондзинад-иу сæв- 
зæрд адæмы зæрдæты, советон арæнхъахъхъæнæг Коганы 
фашистон слестгæнджытæ хъизæмарæй куы мардтой, уæд 
(В. Биль-Белоцерковский. «Арæнхъахъхъæнджытæ»); алыхуы- 
зон хъуыдытыл æфтыдта æнæфæцудгæ большевик Павел 
Греков (А. Войтехов æмæ Л.Ленч. «Павел Греков»); нæ уыдис 
кæсæн куыдфæндыйы цæстæй Константин Журавлев (Рай- 
295 

монд. «Уарзон чызг») æмæ иннæты хъысмæттæм. Уыцы 
хъайтартæ уыдысты хæрзæгьдау, сæ хъуыддагыл æнувыд, 
хъаруджын, ныфсджын, домдтой рæстдзинад, нæ барстой 
гæды ми, гадзрахат. Æппæтæй зынаргъдæр та сын уыд 
сæрибар, сæ кад, сæ цæсгом! — раст Солæманæн йæхи ми- 
ниуджытæ. 
Мæнгæн нæ акæнынц, актер, дам, сценæйы кæй роль 
фæхъазы, уый обрæзыл йæхи удыхъæдæн æнæфæзынгæ нæй. 
Æвæццæгæн, уый раст у, уæлдайдæр та Солæманы хуызæн 
актер — йæ зæрдæ, йæ зонд, йæхи æгасæй дæр обрæзæн чи 
ратты. Чи йæ федта, уыдонæн нырдæр ма удæгас у Хазби. 
Раст цыма знон уыди, уыйау адæймагæн йæ цæстытыл ауай- 
ынц диссаджы нывтæ. Хъобаны Ныхас. Фæлмæн, фæлæ 
фидæр къаадзæфтæй цалдæр кæстæримæ æрбахызт Хазби- 
Солæман, хæрзконд, гуырвидауц, афтид йæ бакаст дæр 
бирæйы аргь у, зæгъгæ, кæмæй фæзæгьынц, ахæм сагсур 
лæппулæг. Хистæртæй дæрддзæфгомау æрлæууыд æмæ сын 
дзуры йæ балцы хабæрттæ. Фæлæ мæнæ чысыл фæстæдæр, 
æфхæрæг æфсады инæлар Абхазовы æрвыст «къæбыла» æрт- 
хъирæн кæны Хъобанмæ... Фертгывтой Хазбийы цæстытæ! 
Бæрæг у, йæ маст тыххæй уромы. Фæлæ у хиуылхæцгæ, уæз- 
дан... Æрмæст аивта йæ хъæлæсы уаг. Ныр йæ алы дзырд 
дæр, рæстдзæвин фатау æмбæлы нысаныл, ахизы иннæр- 
дæм фыдгулты зæрдæты. Куыд тыхджын, куыд рæсугьд уыд 
Хазби-Солæман! Иннæ ахæм дыккаг нывы. Хазбийы сидт- 
мæ Куыртгаты комæй æрхæццæ Хъæссæй дыууадæс кæстæ- 
римæ. Цинтæ, арфæтæ, ныфсы ныхæстæ... Уалынмæ хабæрт- 
тæ афтæ рауадысты æмæ дыууæ æрдхорды кæрæдзиуыл 
фæгуырысхо сты: «X а з б и (йæхинымæр). Йе ’рцыдыл 
фæсмон кæны, æнхъæлдæн. Куы йæ ракъахин». 
Иунæг уысммæ цалдæр хуызы ивы йæ хъæлæсы уаг. Йæ 
цæсгомыл раивылд алыхуызон æнкъарæнты гуылфæн, йе 
стыр цæстыты дардмæ зынынц арф æнкъарæнтæ: гуырыс- 
хо, тас, ныфс, хъару... 
Раст афтæ Хъæссæй дæр: «Бамбарон уал æй, кæддæра 
йæм цы зонд ис. Æниу мæнæн нæхимæ бацæуæн нал ис!..» 
Бамбæрстой кæрæдзийы дыууæ æрдхорды: 
X а з б и. Ныббар мын. (Фæлæбурдта Хъæссæймæ, йæ цон- 
гæй йæ рудзынгмæ бакодта.) Хæхтæ уыныс, сæ сæрмæ хур- 
зæрин кæмæн æртгивы? Куыд æнхъæл дæ, хæхтæн сæ бы- 
натæй фезмæлæн ис? Хурæн йæ фæндагæй фезмæлæн ис? 
Фидар сты! Мæн фæнд дæр афтæ фидар у! 
X ъ æ с с æ й (йæ хъæбысы кæны Хазбийы). Дæуыл куы 
296 

фæгуырысхо дæн, уæд фæлтау мæхи куы амардтаин! Æгь- 
гьæд стæм! Æгьгъæд стæм, æфсымæр!.. 
Никуы никæмæй ферох уыдзæн уыцы диссаджы ныв! 
Æнусмæ баззайдзысты театрдзауты зæрдæты уыцы дыууæ 
хъайтары: Хазби-Солæман æмæ Хъæссæй-Тæбæхсæуты Бало 
— Ирон театры дыууæ хохы! Сæ темпераментæй ныррухс 
кæсæн зал! Цавæрдæр æнæзонгæ тых систа театрдзауты сæ 
бынæтгæй æмæ сæ ахаста йæ фæдыл!.. Уый фæстæ хъæбатыр 
тох фыдгултимæ... Хазбийы мæлæт... Нæй уыдæттæн ныхæс- 
тæй радзурæн! 
Махæн, æрыгон студенттæн Солæман уыдис нæ «хуы- 
цау». Æниу канд махæн! Цал æмæ цал ныййарæджы бабæл- 
лыд, ахæм фырт мын куы уаид, зæгьгæ! Цал æмæ цал сыл- 
гоймаджы загьтой хинымæр: «Ехх, дæ къæсæрæй ахæм лæг 
æрбахизæд!» Цал æмæ цал æрыгон чызджы æмбæхстой сæ 
сусæг хъуьщытæ: «Тæхуды, хæстæгмæ йæм хъусынæй, кæ- 
сынæй бафсæд»... 
Театр куы байгом, уæд нæ драматурггæ дæр сæ зæрдæ 
дардтой, ныр нæ уацмыстæ сценæмæ фæндаг ссардзысты, 
зæгъгæ. Фæлæ сæм уыцы жанры фаг фæлтæрдцзинад нæ 
уыдис. Хатгай-иу сæ пьесæтæ сценикон æууæлтæй æххæст 
нæ рауадысты. Ахæм уавæр домдта театры коллективæй 
уæлæмхасæн куыст авторимæ. Никуы фæзивæг кодта Солæ- 
ман æмæ-иу ын кæй бахæс кодтой, уыцы обрæзтæ авторы 
фыстæй уыдысты бирæ нуарджындæр. Æз ма йæ хорз хъуы- 
ды кæнын, 1939 азы Къостайы райгуырдыл æххæст код- 
та 80 азы. Уыцы бæрæгбонмæ цæтгæ кæнгæйæ, Ирысто- 
ны зындгонд фысджытæ Дзанайы Иван (Нигер) æмæ Еп- 
хиты Тæтæри театры курдиатмæ гæсгæ ныффыстой драмæ 
«Къоста». Хъыгагæн, пьесæйы разынд лæмæгъ бынæттæ. 
Фæлæ дзы уæддæр рауад тыхджын спектакль. Тыхджын та 
уыдис Солæманы дæсны хъазты руаджы. Юбилеймæ бæс- 
тæйы алы кæрæтгæй цы уазджытæ æрцыд, уыдон тынг ба- 
цин кодтой спектаклыл, федтой дзы æцæг поэт, æцæг тох- 
гæнæджы сурæт, йæ уæззау хъысмæт, йæ царды трагеди. 
Зындгонд уырыссаг драматург Николай Погодин уыцы бон- 
ты фыста: «...Ирон театры спектаклы поэты алы фæзын- 
дыл дæр театрдзаутæ сæмбæлынц тыхджын къухæмдзæгь- 
димæ. Къоста Пятигорскæй кæм æрбацæуы, уыцы сценæйы 
рæстæг æз цы цæссыгтæ федтон, ахæмтæ театры нал фед- 
тон рагæй... Кæсæн залы куыдтой ирæттæ, уырыссæгтæ, 
куыдта ацы ныхæстæ фыссæг, театры рагæй куыд нал 
куыдта, афтæ». 
297 

Мæнæ пъырыстыф, хъæуыхицау æмæ сæ къæбылатæ 
æрæмбырд кодтой сходмæ Нары цæрджыты, цæмæй та сын 
«цины» хабар зæгъой: «Хъуамæ алы хæдзар дæр афæдз фа- 
раст сомы фида». Нал у сæ бон мæгуыр адæмæн, сæ маст 
сæ хъуырмæ схæццæ, домынц рæстдзинад. «Нæ бафидцзыс- 
тæм мах уыцы хъалон», — загъта адæмы номæй хъæуы хис- 
тæртæй иу. 
— Тагьд ацы адæмы змæнтæджы ахæстонмæ аласут! — 
райхъуыст паддзахы къулеры хъæр. 
Бæстæ хъæр-хъæлæба сси! Тæссаг уыд фыдбылызæй. 
Уалынмæ æрбайхъуыст цины уац: «Къоста! Къоста æрба- 
хæццæ ис!» Адæм фæхъус сты, стæй ныггуылф кодтой по- 
эты размæ æмæ йæ сæ къухты хæссæгау æрбакодтой... Куыд 
цин кодта Къоста!.. Куыд амондджын уыди!.. Йæхи загьдау 
«Йæ зæрдæ фырцинæй рызти, йæ цæстысыг донау мызти», 
куы скасти «нæ цъитиджын хæхтæм...» «О ме ’фхæрд, фæлæ 
мæ сæрыстыр адæм, æрцæут-ма мæм тагьддæр, уе ’ппæты 
дæр мæ хъæбысы ныккæнон!» — хъуысы Къостайы ныфс- 
дæтгæг хъæлæс, судзынц йæ уарзæгой сау цæстытæ. Театр- 
дзаутæй чи кæугæ кæны, чи фырцинæй — худгæ, чи та джи- 
хæй баззад... Райгас Къоста! 
Хъуыддæгтæ бамбæрста Иры сахъ хъæбул, йæ цæстæн- 
гас фæтар, цæстыты фертгывта æнæуынондзинад! Æрлæу- 
уыдис адæмы разæй, йæ нымæты фæдджитыл иуварс ахæ- 
цыд æмæ ныннæрыд йæ мæстæйдзаг хъæлæс: «Мæнæ адоны 
(амоны мæгуыр лæгмæ) бастыгътат æмæ сæ ноджыдæр сти- 
гьут! Фæлæ уын мæнæ адон (систа сывæлаоны йæ хьоебыс- 
мæ) уæ къабæзтæ æрцæгьддзысты, уый уæ рох ма уæд!» Уый 
уьщи ныфсджын сæрыдцзурæг, хьæбатыр мастисæджы ныхас. 
Кæнæ ахæм ныв. Дæлбулкъон Иналыхъы хæдзары æрæм- 
бырд уазджытæ. Се ’хсæн ирон интеллигенцийы минæвæрт- 
тæ. Ис дзы Къостайы хæлæрттæ, стæй йæ тохы фæндæгтыл 
йемæ разы чи нæ уыд, ахæмтæ. Ис дзы йæ карз знæгтæ, 
комкоммæ йæ ныхмæ чи архайы, «ирон адæмы фыдбылыз» 
æй чи хоны, ахæмтæ дæр. Уыдонæй иу — Хоранты Созы- 
рыхъо — сфæнд кодта Къостайы бафхæрын: «Мах стæм ирон 
адæм, баззадис нæм нæ фыдæлтæй хорз æгъдæуттæ, зæ- 
гьæм, хистæртæн кад ратгын. Уыцы хорз æгъдæуттæ мах ха- 
линаг не сты, уæлдайдæр та — йæхи ирон адæмы сæрбос 
скæнынмæ чи хъавы, уыдоны халинаг!» 
Къоста-Солæман хатыр ракуырдта æмæ сабыргай рай- 
дыдта йæ ныхас, йæ хъæлæс куыдфæстæмæ тыхджынæй- 
тыхджындæр кæны. «Раст у, зынг зæгьынæй, дам, ком нæ 
298 

судзы. Ам ирон адæмы номмæ аппеляци чи кæны, уыдон, 
цымæ, арæх æрхъуыды кæнынц, бæгьнæг, бæгьæввадæй чи 
хæты, сыдæй чи мæлы, уазалæй чи ризы, уыцы адæмы?..» 
Дарддæр Къоста æргом загьта, Созырыхъо æмæ уый хуы- 
зæттæн ирон адæм зæгьинаг цы ныхæстæ уыдысты, уыдон: 
«Адæмы уæй кæн, нымудз... Цæй, цы уайсадæм кæрæдзи- 
мæ? Æргом зæгьæм нæ ныхæстæ: 
Æхсины лæг — нæ сæфты хъæр, 
Нæ фыдты фыд, нæ дзуринаг. 
Ыстур дæр ма йæхи рæгъау 
Хуыздæр хоны кæйдæр хъомæй... 
Æхсины лæг цьоех хæрæгау, 
Ту нал сæрфы йсе иресгомæй!» 
Уыцы ныхæсты уыд æнæкæрон маст, судзгæ æнæуынон- 
дзинад. Поэты сагъæс! Асæй уыйас бæрзонд нæ уыдис Со- 
лæман, рæстæмбисæй чысыл бæрзонддæр, фæлæ ацы ран 
Къостайы ролы Хораны-фырты раз лæууыдис уæйыг лæг, 
ныфсдæтгæг сæрылхæцæг, фидар мæсыг! 
Æндæр ныв. Уæззау рынчынæй Къоста фæцæуы йæ уар- 
зон бынатмæ. Бады иунæгæй, æнкъардæй кæсы, хъусы цъиу- 
ты цъыбар-цъыбурмæ. Алыхуызон æнкъарæнтæ ивынц кæ- 
рæдзи йæ фæллад цæсгомыл, нырхæндæг зæрдæ, удхайраг 
хъуьщытæ зилдух кæнынц сæры... «Сау ингæн мæ йæхимæ 
ласы...» — дзуры йæхинымæр... Чидæр æм æрбаввахс, æнæ- 
бары йæм скаст... Аннæ! А зæххыл Къоста йæ цард цы иунæг 
сылгоймагимæ баиу кодтаид, уыцы Цæлыккаты Аннæ. 
— Кæцæй фæдæ, Анетæ? — афарста фæлмæн хъæлæсæй 
Къоста. 
— Ссьщтæн... Дæу фенынмæ,— дзуапп радта Аннæ. Йæ 
хъæлæсы уаг, йæ митæм гæсгæ бæрæг у: тыхсæгау кæны. 
Цыдæр зæгьынмæ хъавы... райдыдта йæ ныхас... 
— Байрæджы кодтай, Аннæ! — æрæджиау загьта Къоста. 
Иунæг ныхас æрмæстдæр, æмæ та зал ныккæрзыдта, бан- 
къардта хъизæмайраг цардæй фæллад лæджы хъæрзын, йæ 
зæрдæйы рис, йæ сыгъдæг уарзты сагъæс... 
...Уæдæй абонмæ рацыд бирæ рæстæг, фæлæ уыцы ны- 
хас, уыцы хъæлæсыуаг нырдæр ма азæлы, чи йæ фехъуыс- 
та, уыдоны хъусты. Спектаклы фæстæ зал ныссабыр. Хатгай 
райхъуысы уæззау улæфтытæ, кæуын... Афтæ вæййы алы хатг 
дæр, Солæман сценæмæ куы рахизы, уæд... Фæзындысты 
фæсивæд — театралон скъолайы ахуырдзаутæ. Баввахс сты 
Къостамæ, йæ алфамбылай æрлæууыдысты æфсæрмыгæн- 
299 

гæйæ... Æз уьщтæн гимназисты дзаумæтгы æмæ дидинджы- 
тæ мæнмæ радтой, размæ мæ басхой-басхой кæнынц... Фыр- 
тæссæй мæ къæхтæ ныссагьтон. Артист уыди, цы уыди, уый 
мæ хъуыдыйы дæр нал уыд. Æз уыдтон Къостайы, сывæл- 
лонæй мын ме ’фсымæр кæй диссаджы зарджытæ амыдта, 
уыцы Къостайы... Уалынмæ мæм фæкомкоммæ, йæ цæс- 
гом фæрухс, йæ мидбылты бахудт, айста мын мæ дидин- 
джытæ. 
— Æгас цæуат, фæсивæд, æгас! - загьта рæвдаугæ хъæ- 
лæсæй, стæй мæ йæ фарсмæ æрбадын кодта, йæ галиу къу- 
хæй мæ æрбахъæбыс кодта, мæ сæр мын йæ риумæ бал- 
хъывта æмæ исдуг аджих. Мæ хъустыл уад йæ зæрдæйы 
гуыпп-гуыпп, йæ тыхулæфт... 
— Мæ цæсты рухс, мæ уæрджыты тых,— сдзырдта Солæ- 
ман, стæй сыстад, йæ хъæлæс фæфидар æмæ, раст цыма 
æгас Ирыстоны фæсивæд йæ цуры уыдысты, уыйау загьта: — 
Фæдзæхсын уын, мæ хуртæ, мæ Иры фæсивæд: æфсымæр- 
тау ратгут уæ къухтæ кæрæдзимæ, ыскæнут уæ тырыса дзыл- 
лæйы номæй æмæ рухсмæ æнæзивæг цæугæут æнгомæй! 
Уыцы нывтæн ферох кæнæн ис? Никуы! Мæ зæрдыл сæ 
афтæ бадардтон, цыма æцæг фембæлдтæн Къостаимæ. Абон 
дæр ма уынын Солæманы цæстытæ... О, уыцы цæстытæ! 
Иугæр дæм фæкомкоммæ сты, уæд сæ уацары бахаудаис. 
Бæлвырд сæ федтаис сæ хицауы хъуыды, йæ зæрдæйы уаг. 
Уыдоны бакæсæн уыдис уарзт æмæ æнæуынондзинад, ныфс 
æмæ рисс, уайдзæф æмæ æртхъирæн... Кæй рæвдаугæ код- 
той, кæй та — тæрсын. Куыд дзурынц, афтæмæй, дам, иухатт 
Токаты Асæх лидзгæ ракодта сценæйæ: йæ цæстытæ, дам, 
цæхæртæ акалдтой æмæ, дам, фæтарстæн, æцæг мæ æхсар- 
гардæй куы æрцæва, зæгьгæ. 
Æмæ, æцæгдæр, зын уыдис конфликтон ситуациты сце- 
нæйы Солæманы ныхмæ æрлæууын. Мæхиуыл æй бавзæрс- 
тон. Уæд ма театралон скъолайы ахуырдзаутæ уьщыстæм 
æмæ-иу мах дæр бакодтой, спектакльты бирæ адæм кæм 
хъуыд, ахæм сценæтæм. Иуахæмы хъазьщыстæм Мамсыра- 
ты Дæбейы пьесæмæ гæсгæ æвæрд спектакль «Фæтæг Бæ- 
гъатыр»-ы. Мæнæн бахæс кодтой Солæманимæ æхсаргардæй 
хæцын. Мæхимæ стыр артист куыннæ æркастæн! Нал æмæ 
нал хæццæ кодта мæ рацыды рæстæг. Фæлæ æппынфæстаг 
мæхи баскъæрдтон мæ фыдгул Беслæныл — хъазыд æй Со- 
лæман. Бацайдагь нын хæст... Куыд тынг мæ фæндыд мæхи- 
цæй раппæлын залы бадджытæн, ноджы тынгдæр та Солæ- 
манæн, фæлæ... Æнæнхъæлæджы фæкомкоммæ дæн йæ цæ- 
300 

хæр цæстытæм... иннæрдæм мæ ахызт йæ судзгæ цæстæнгас... 
Куыддæр фæкъуыхцы дæн æмæ йын æнæбары йе ’нгуылдз 
фæлыг кодтон. Къухæй туг кæлы, уый йæ хъуыды дæр нæ 
кæны! 
«Æллæх, бабын дæн!» — ахъуыды ма кодтон æмæ ме ’хсар- 
гард мæ къухтæй атахт. Рауадтæн æмæ, Солæман кæуылты 
цæудзæн, уым слæууьщтæн, хатыр дзы, зæгьын, ракурон. 
Лæууын. Фырæфсарм æмæ тæссæй мæ зæрдæ рацæйтыдта. 
Мæ цæстытыл ауад, ныртæккæ мыл куыд «ныккалдзæн», 
стæй мæ спектаклæй куыд федде кæндзысты, уый. Уалын- 
мæ æрлæууыд мæ цуры. Ме уæхск мын æрхоста, йæ мид- 
былты бахудт æмæ мын фæлмæн хъæлæсæй загъта: «Тынг 
хорз! Абон уæлдай хуыздæр куыстай! — æмæ фæраст дард- 
дæр. Æз йæ фæстæ джихæй кæсгæ баззадтæн. 
...Беслæн-Солæман уыдис цæргæсау дардмæуынаг, 
æууæнкджын, иузæрдион хæлар, Бæгьатыры хъуыдцаджы 
сæраппонд йæ цард æвæсмонæй чи радтаид, ахæм. Стыр 
трагедион бæрзæндтæм-иу схызт Солæманы хъазт ацы ролы. 
Уæлдайдæр та тæтæйраг ханы хъоргьы. Ам гадзрахатæйцæ- 
уæг æмæ уæйгæнæг Алæг амардта Бæгьатыры уарзоны, ху- 
динаджы бæсты мæлæт чи равзæрста, уыцы Зæринæйы. 
Чысыл фæстæдæр чъылдымырдыгæй барæхуыста Бæгъаты- 
рæн йæхи дæр. Фæзындысты Беслæн æмæ йе ’мбæлтгæ. 
— Бæгьатыр! Адæмы ныфс æмæ зæрдæдарæн! Байгом ма 
кæн дæ цæстытæ æмæ нæм ракæс! — ныхьхъæрзæгау кодта 
Беслæн.— Чи бауæндцзæн уыцы стыр бæллæх ирон адæмæн 
зæгьын, Æнайæн схъæр кæнын?! 
Залæй æрбайхьуыст зæрдæхалæн марой... Фæлæ Солæ- 
ман хорз æмбæрста — хæсты заман адæм цæссыгхъуаг нæ 
уыдысты. Схæцыд йæ сæрыл, ард бахордта йæ мард æрдхор- 
ды раз... Æмæ залы бадджытæ дæр сæхиуыл схæцыдысты... 
Солæман сын йæ дæсны хъазтæй сæ зæрдæты царды ныфс 
бауагъта. 
Афтæ Фьщыбæстæйы Стыр хæсты уæззау азты ирон те- 
атр дæр йæ аивады фæрцы æххуыс кодта фыдызнæгты ных- 
мæ тохгæнæг адæмæн, йæ репертуармæ хаста, мастисæджы 
æнкъарæнтæ чи гуырын кодтаид, ахæм пьесæтæ. Уыдонæй 
уыдис «Олеко Дундич» дæр, Кац æмæ Ржешевскийы пье- 
сæмæ гæсгæ арæзт спектакль (режиссер В.С. Фотиев). Æв- 
дыст дзы цыдысты мидхæсты историон цаутæ, номхæссæн 
хъæбатыр Олеко Дундичы лæгдзинад, йæ хæстон зын фæн- 
дæггæ. Пьесæ коллективæн куы бакастысты, уæд ничи ба- 
фарста, сæйраг роль чи ахъаздзæн, зæгъгæ. Иууылдæр æй 
301 

зыдтой: æнæмæнг Солæман... Зын ссарæн уыдис Солæма- 
нæй хуыздæр актер Дундичы обрæзæн. Асæй, гуырыкондæй, 
хъæлæсыуагæй, цыренгæнаг темпераментæй — æххæст ал- 
цæмæй дæр. Солæманы сфæлдыст Дундич уыдис адæмы хъæ- 
бул, зынгзæрдæ революционер, мæлæтæй чи нæ тарст, ахæм 
хъæбатыр хæстон. Йæ фезмæлд — рог, йæ ныхас — уырни- 
наг. Кæм-иу æй федтам тæлтæг митæ «уарзагæй», кæм-та 
хиуылхæцгæ уæзданæй, кæнæ сæрбæрзонд урс афицерæй. 
Цыбырдзырдæй, уавæрмæ гæсгæ. Цас æмæ цас ахорæнтæй 
конд у уыцы диссаджы сурæт! Артист йæ дæсны хъазтæй 
иннæты æхсæн афтæ бæрæг дардта, æмæ фæстæдæр театра- 
лон аивады иуæй-иу дæснытæ «Олеко Дундичы» схуыдтой 
иу актеры спектакль. Аивадиртасæг Бæциаты Агуыдз 1966 
азы фыста: «Таутиаты Солæманы сфæлдыстады егьау бы- 
нат æрцахста Олеко Дундичы обрæз. Солæман-Дундич уыд 
арт, тымыгь, йæ алы ныхас, йæ фезмæлдтытæ дзурæг уыдыс- 
ты æвзыгьд æмæ зондджын адæймаджы цæхæркалгæ кур- 
диатыл. Дундичы сурæт егьау бынат æрцахста артистæн канд 
йæхи сфæлдыстады нæ, фæлæ ма æгас артистгы хуыздæр 
куыстыты æхсæн дæр». 
Йæ героикон пафосмæ гæсгæ «Олеко Дундич» уыдис, 
Фыдыбæстæйы Стыр хæсты азты советон адæмы æнæмæнг 
чи хъуыд, ахæм ныфсдæттæг спектакль. 
Хорз рауад уыцы рæстæджы Мамсыраты Дæбейы уац- 
мысмæ гæсгæ æвæрд трагеди «Æфхæрдты Хæсанæ» дæр 
(Режиссер Е.Г. Маркова). Хæсанæ уьщис Солæманы фæсгаг роль, 
йæ фæстаг сфæдцыстадон уæлахиз. Кæд уацмысы къуыхцытæ 
уыдис, уæддæр та Солæман йæ цæнгтæ бафистæг кодта, 
бавнæлдта ирон адæмы уарзон хъайтары фæлгонц аразын- 
мæ. Зыдта, адæм æм тынг æнхьæлмæ кæсынц æмæ куыста 
удуæлдайæ, æхсæв æмæ бон нæ иртасгæйæ, бонæй-бонмæ 
тыхджындæр чи кодга, уыцы низ ницæмæ даргæйæ. Уый 
размæ цы рольтæ хъазыд (Къоста, Хъылцыхъо, Амырхан, 
Олеко Дундич æмæ иннæтæ), уыдоныл кусгæйæ цы фæл- 
тæрддзинад райста, уый руаджы нал разындысты уацмысы 
лæмæгь бынæттæ æмæ Хæсанæйы бауарзын кодта театрмæ- 
кæсæг дзыллæтæн. Æниу æй куыд нæ бауарзтаид лæг? Хъу- 
сыс, зары та кæмдæр! Сæрибар уды циндзинад хъуысы уыцы 
зарæджы. Æрбахæццæ, къæдзæхы аууонæй æргæпп кодта 
сырды мардимæ æрыгон цуанон. Йемæ æрбахаста хуры фæл- 
мæн тынтæ, цъиуты цъыбар-цъыбур, бæлæстæ æмæ æхсæр- 
дзæнты сæр-сæр, суанг ма кæрдæджы, дидинджыты тæф 
æмæ дымгæйы рог удцзæф. О, цас дæсныйад хъæуы, цæмæй 
302 

залы бадцжытæ уыдæтгæ банкъарой, уымæн! Иннæ уысм 
Хæсанæ-Солæман, гыццыл лæппуйау, йæ сæр авæрдта йæ 
мад Госæмайы хъæбысы (Хъæрджынты Варя) æмæ дыууæ 
адджын удæн бацайдагь, лæппуйы цард зындонæй чи ба- 
ивта, уыцы уæззау ныхас. Госæма йæ цæссыг калгæйæ фæ- 
дзырдта, ссæдз азы кæй фембæхста, уыцы сау хабар. Исдуг 
фæуыргьуыйау Хæсанæ, стæй сабухта йæ маст, æрдомдта йæ 
фьщы гæрзтæ... Куьщ тынг аивта Ссшæман авиппаццы! Æрмæст- 
дæр стыр артасты бон у афтæ. Цьщæр æрбаци æрдæбоны æры- 
гон лæппу. Йæ бынаты уьщ тызмæг мастисæг. Уый никæмæн 
ныббардзæн йе ’фхæрд, цалынмæ йæ цæст æртгива, уæдмæ. 
Чи фæлæудзæн йæ ныхмæ, йæ масты зæй куы рагуылф кæна, 
уæд? Хæсанæ-Солæман канд йæ фыды тугисынмæ нæ цæуы — 
тох кæны йæ баргыл, йæ кад, йæ намысыл, цæмæй адæмы 
æхсæн сæрибарæй, сæрыстырæй цæра! 
Бирæ уыд спектаклы зæрдылдаринаг сценæтæ: Хъуыдай- 
наты хæдзары, Агуындæимæ фембæлд, йæ фыдгултимæ 
хæст, спектаклы кæрон. Хæсанæ мæлæтдзаг цæфæй комком- 
мæ фæцæуы йæ фыды марæг Хъуыдайнатмæ. Зæронд би- 
рæгь йæхи чъылдымырдæм фæстæмæ фæласы. Фæлæ йæм 
Хæсанæйы артуадзгæ цæстытæ хæстæгæй-хæстæгдæр кæнынц. 
Ныууынæргьыдта æнаккаг лæгмар æмæ йæхи аппæрста æнæ- 
бын къардиумæ. 
Солæманы Хæсанæйы ролы чи федта, уыдонæй никуы 
ферох уыдзæн. Спектаклы рæстæг чи богь-богь кодта, мар- 
дыл кæуæгау, чи йæ тыппыртæ сусæгæй уагъта, чи та йæ 
фырадæргæй йæ катай уæларвмæ хъардта: «О Хуыцæутгы 
Хуыцау, куыд æгьатыр дæ?! Цæмæн дæ бахъуыд уыцы æна- 
зым сыгъдæгзæрдæ лæппуйы адзалы дзæмбытæм раттын?» 
Солæман Хæсанæйы ролы хъазгæйæ йæ размæ æвæрдта 
ахæм хæс: «Хъуамæ уыцы роль афтæ ахъазон, цæмæй уый 
фæстæ мæ бон зæгьын уа: æз дæр уьщтæн Фьщыбæстæйы 
Стыр хæсты». Æмæ æцæгдæр афтæ рауади — хæсты азты цы 
стыр фæллой бакодта, уый тыххæй йын лæвæрд æрцыд Ле- 
нины орден. 
«Æфхæрдты Хæсанæ» уыд ирон театры хуыздæр спек- 
такльтæй. Фæстæдæр Мæскуыйы, УСФСР-йы национ театр- 
ты конференцийы уыцы спектаклы тыххæй рауадис сæр- 
магонд ныхас. Радзырдта дзы театралон аивадиртасæг 
Е.В. Жцанова. Спектаклæн, уæлдайдæр та Солæманы куыс- 
тæн аивадиртасджытæ скодтой стыр аргъ. Ныхасгæнджытæ 
се ’ппæт дæр бафиппайдтой: кæд ирон театры аивад герои- 
кон-романтикон хонæм, уæд уый сæйраджыдæр у Таутиа- 
303 

ты Солæманы курдиаты фæрцы! Фæлæ уый афтæ нæ амыд- 
та, куысты реалистон мадзæлтгыл къух сисын хьæуы, зæгь- 
гæ. «Æдзухдæр агурын æмбæлы ног мадзæлттæ, ног фæн- 
дæгтæ аивады, — фыста Станиславский, — чи зоны, 
æмæ кæлгæ дæр фæкæнай, фæлæ уьщæтгæй чи тæрсы, уыцы 
адæймаг тæппуд у æмæ йын аивадимæ иумæйагæй ницы 
ис... Театр хиирхæфсæн бынат нæу. Уый у стыр хъомыладон 
хотых. Театр царды чиныг у. Уымæ гæсгæ хъуамæ актертæ се 
сфæлдыстадон куысты ахуыр кæной цард. Уырдыгæй хъуа- 
мæ ист цæуой æрмæг æмæ характертæ». Никуы рох кодта 
ацы ныхæстæ Солæман. Кæддæриддæр уыдысты йе сфæл- 
дыстадон куысты рахæцæн. 
Ирыстоны фыццаг адæмон артист Таутиаты Солæман 
уыдис нæ культурæйы зынгæдæр архайджытæй. Йæ арæзт 
удæгас фæлгонцтæ нымад сты æмæ уыдзысты ирон театра- 
лон аивады тæккæ стырдæр æнтыстытыл. Уыдон театры ис- 
торимæ бацыдысты куыд «æппæты æххæстдæр, аивдæр æмæ 
идейондæр обрæзтæ». Фæлæ Солæман канд актер нæ уыди. 
Уый театралон студийы ахуыргæнæг уæвгæйæ, стыр æх- 
хуыс бакодта æрыгон артистгæ хъомыл кæныны хъуыдда- 
джы. Бирæ спектакльты архайдта режиссеры ассистентæй, 
фæстæдæр та куыста режиссерæй. Уыциу рæстæг йæхи рав- 
дыста дæсны æхсæнадон кусæгæй — цалдæр хатгы йæ теат- 
ры коммунистгæ равзæрстой сæхицæн разамонæгæй. Никуы 
бацауæрста йæхиуыл, нæ зыдта фæллад. Йе стырдæр бæл- 
лиц уыд ирон театры райрæзт. Уый сæраппонд цæтгæ уыд 
удуæлдай фæллоймæ, йе ’ппæт хъарутæ, суанг ма йæ цард 
дæр нывондæн æрхæссынмæ. 
Æмæ йæ æрхаста... Мæлæтдзаг рынчынæй дæр нæ ныу- 
уагъта йæ уарзон сценæ. Куыд зын у лæгæн йæ адзал 
зонын, йæ фæстаг бон кæй æрхæстæг кæны, уый æнкъарын! 
Солæман æй зыдта. Фæлæ уæддæр нæ ауæрста йæ цардбæл- 
лон зæрдæйыл, йæ хъарутыл. Æнауæрдонæй хардз кодта йæ 
фæстаг тыхтæ фæстаг роль, йæ уарзон Хæсанæйы роль хъаз- 
гæйæ. Æмæ уымæй йæ мæлæт фæтагъддæр кодта — низæф- 
хæрд зæрдæ нал бафæрæзта, æрынцад йæ кусынæй... Ахуыс- 
сыд ирон театры æрттивгæ стьалы. Раст загътой адæм: «Со- 
лæман стъалыйау ферттывта ирон аивады арвыл æмæ 
ахуыссыд». Æрмæст арвы тыгьдадæй цы стьалы ратæхы, 
уымæн йæ фæд фертгивы æмæ бамынæг вæййы. Ирон теат- 
ры æртгивгæ стьалыйы рухс та никуы бамынæг уыдзæн адæ- 
мы зæрдæйы. 
1988 аз 

ИРОН ТЕАТРЫ ЦÆСГОМ 
Ирыстонæн кад æмæ намыс чи скодта, йæ сагъæс, йæ 
мæт адæмы амондыл кæмæн уыдысты, нæ культурæйы рæз- 
тыл удуæлдайæ чи тох кодта, уыдонæй иу уыд Тæбæхсæуты 
Бало. 
Æнцон нæ уыд йæ царды фæндаг. 1914 азы Германы хæс- 
тæй нал раздæхт йæ фыд. Цыппараздзыд сывæллон, бинон- 
ты кæстæр, сидзæрæй баззад. Бæргæ бирæ цыдæртæ фæзæгьы 
ныййарæджы зæрдæ уарзон хъæбулæн, фæлæ... Цæй гæныс- 
тон у сидзæргæсы хъысмæт, цæмæй йын авæрдтаид ныфс 
йæ мад Фагьимæт — йæ къух цыбыр уыди. Афтæ, йæ царды 
тæккæ райдианы, æвæлтæрд сабийы уæхсчытыл æрæнца- 
дысты царды уæз, мæт æмæ сагьæс... Нæ йæм бахудт йæ 
мидбылты хъысмæт, нæ банкъардта царды рæвдыд йæ уд. 
Æвæццæгæн æй фæстæдæр уымæн афтæ тынг фæндыди хорз 
ракæнын адæмæн. Æвæццæгæн уымæн сси йæ бæллиц, йе 
стырдæр нысан: цæрын æмæ кусын адæмы сæраппонд. Фæлæ 
уый фæстæдæр уыд. Уыцы азты та... 
Чи зоны, куыд уыдаид сæ цард Бало æмæ уый хуызæн 
мæгуыр сидзæртæн, фæлæ базмæлыд дуне, ног царды хур 
бакаст нæ талынг кæмттæм, нæ хæхты цъассытæм. Райхъал 
сты фæллойгæнæг дзыллæтæ, сæ хъарæг аивтой зарæгæй, 
арæмыгьтой се ’нкъарæнты, се сфæлдыстадон авналæнты 
æнусон ауæзт æмæ атындзыдтой рæзты фæндагыл. 
Иу фæззыгон изæр Æрыдоны цæрджытыл айхъуыст æна- 
хуыр хабар. Абон, дам, скъолайы театр уьщзæн. Бирæтæ зонгæ 
дæр нæ кодтой, «театр» цы у, уый. Фæлæ уæддæр цымыди- 
сæй æрæмбырд сты, æмæ скъолайы агьуысты къух бакæ- 
нæн дæр нал уыд. Мидæмæ кæм баирвæзт Бало, фæлæ æдде 
рудзынджы тæрхæгыл ныззæгæл, «баныхæст» авгыл, афтæ- 
мæй фыццаг хатг федта театр — Æрыдоны хихъæппæриса- 
дон драмон къорды уæнгтæ æвдыстой Брытьиаты Елбыз- 
дыхъойы драмæ «Дыууæ хойы». Йæ зæрдæ рацæйтыдта Ба- 
лойæн, байдзаг алыхуызон æнкъарæнтæй... Йæ хъуьщытæ 
йæ фæцæйхæссынц кæдæмдæр... «Гъей-джцди, ныр уыцы 
Касалы-фырты æрцахуыртæ кæн!.. Кæннод уыцы æлгьаг 
скъæфджытæ та! Ехх, æз сын... Уыдоны... ахæмты... Цъам- 
мартæ... Ничи кæсы уыцы гæмхет Буцæмæ, ничи?! Хорз сын 
фæци Хъылцыхъо! Гъе уый дын лæг!» 
Бирæ фæндтæ, бирæ бæллицтæ йæм фæзынд, сæйраг- 
дæр та уыцы изæр дыууадæсаздзыд Бало кæмæй «фæрын- 
чын», уыцы «уæззау низ» йæ зæрдæйы ахъардта, æнæкæрон 
20 Темыраты Давид 
305 

уарзондзинад æм райгуырын кодта театрмæ æмæ дзы нал 
схицæн суанг йæ царды кæронмæ. 
Уæдæй фæстæмæ кæмфæнды уæд, цыфæнды ма кæнæд — 
йæ хъуыдытæ, йæ дзуринаг - уыцы иу хъуыддаг... Цымы- 
дис лæппу лæмбынæг каст йæ хъæуккæгтæм æмæ-иу сæм 
цы миниуджытæ бафиппайдта, уыдон фæстæдæр фæзмыд- 
та сыхаг лæппутæн. Бæргæ йæ фæндыд драмон къордмæ ба- 
цæуын дæр, фæлæ чи уæндыд. 
Рæстæг цыд. Алы низæн дæр хос амал фæхъæуы. Райдыд- 
та Бало дæр амæлттæ кæнын. Фыццаджыдæр æрбамбырд 
кодта йæ ныфс, йæ хъарутæ æмæ йе ’мгæртгимæ сарæзтой 
драмон къорд. Фæлæ ацы æнæхаиры æфсæрмы — куыд æй 
хъыгдардта цæрæнбонты дæр — куы ныл фæхудой хистæр- 
тæ, зæгьгæ, сæхи айстой хибар ранмæ, æрбынат кодтой 
фæсхъæу Æрыдоныдоны был зæронд куыроймæ ’ввахс. 
Уалынмæ сæхи карæнтæн равдыстой сæ фæллой: Епхи- 
ты Тæтæрийы иуактон пьесæ «Айтег» - скъоладзауты цар- 
дæй, æмæ та хъæуыл хабар айхъуыст: «Куыройы цур ца- 
вæрдæр артистгæ фæзынди». 
— Æрбахонын сæ хъæуы, — загьтой хистæртæ. 
Æрбахуыдтой сæ. Баскаты кæрт — сæ хъазæн фæз, æм- 
бæрзæн та... сæ кулдуар. Уынджы уазæг адæмæн — фæхс бан- 
дæттæ. 
Кæмæйдæрты ракуырдтой ирон дарæс, æрæфснайдтой 
кæрт, сфæлыстой йæ бæласы къалиутæй, хæдзары дзаумæт- 
тæй, æмæ райдыдта, раздæр дæр æмæ фæстæдæр дæр æм- 
бал кæмæн нæ уыд, уыцы театры архайд. «Фæцьщыстæм сæ 
зæрдæмæ», — загьтой æрыгон «артисттæ» адæмы худт æмæ 
къухæмдзæгьд айхъусгæйæ. Уый сæ фæныфсджындæр кодта 
æмæ сфæнд кодтой «Стыр театрмæ», ома фæскомцæдисы 
драмон къордмæ сæ амонд бавзарын. Фæлæ Балойы хъуыд- 
даг нæ фæрæстмæ, ныссуйтæ. Мадзура кæй уыд, уый тых- 
хæй ма йæ «къуытты» дæр схуыдтой. Фæскомцæдисы чыры 
разамонæг Лекъты Пысыма загъта: «Мæнмæ гæсгæ, ацы 
лæппу къуытты нæ, фæлæ гоби у». 
«Къуытгы дæр нæу æмæ гоби дæр, — сдзырдта Балойы 
сæрыл йе ’рдхорд Реуазты Таймураз,— уый афтæ йæ фы- 
рæфсæрмæй... Цæй-ма, ды дæр цы ныллæхъир дæ?!» 
Йæ фыццаг фæлтæрæнæй ницы рауад, æмæ йæ къордмæ 
æввахс дæр нæ уагътой, фæлæ иу хатт смæсты, æмæ хис- 
тæртæй кæйдæр куы сфæзмыдта, уæд ыл бирæ фæхудтыс- 
ты, стæй скарстой: бавзарын æй хъæуы. 
Фыццаг рæстæг-иу фырæфсæрмæй бынтондæр ныкъ- 
306 

къæмдзæстыг. Иу ахæм хабар-иу арæх æрымысыд: «Яновс- 
кийы пьесæ «Ярость», зæгьгæ, уым мын радтой бюрократ, 
æххæсткомы секретарь Пташкины роль. Чердыгæй йæм бав- 
нæлдтаин, уымæн зонгæ дæр ницы кодтон... Уалынмæ йе 
’вдисæн бон æрцыд, фæлæ... Цæй хъазт æмæ цæй цыдæр. 
Фыртæссæй мæ къæхтæ мæ быны дьщæгьтæ кодгой. Мæ «уар- 
зонимæ» куы сæмбæлдтæн, уæд та бынтондæр ныккука дæн. 
Мæ къухтæ афтæ зыр-зыр кодтой æмæ мæ дидинджыты баст 
æнахъинон гæппытæ кодта. Адæмæй афтæ та, мæ хъазт афтæ 
хъуамæ уа æмæ фырхудæгæй гуыбынхæлдтæ фесты, стæй 
дын къухæмдзæгьд ма сисой. Мæнæн дæр мæ сæр мæ кой 
ссис æмæ — лидзгæ». 
Афтæ æнæнхъæлæджы фæрæстмæ йæ фыццаг рацыд сце- 
нæмæ. Кæуылты уыд йæ цин! Ахæм «уæлахизы» фæстæ ссис 
драмон къорды æнувыдцæр архайæг, йæ зæрдиагдæр кусæг. 
Иуцасдæры фæстæ Бало ахъазыд номдзыд Чермены ролы. 
Спектакль тынг фæцыд адæмы зæрдæмæ. Дыууæ къуырийы 
фæстæ сæм хъæуы хистæртæ баминæвар кодтой, иу хатт-ма 
йæ равдисут, зæгьгæ. Баломæ та уæдæй фæстæмæ йæ номæй 
дзургæ дæр ничиуал кодга. Æрмæстдæр «Чермен». Ацы къорд 
ма ноджы сæвæрдта дыууæ спектаклы: «Моллойы фырпæ» — 
Бало дзы хъазыд моллойы ролы, стæй Брытьиаты Елбыз- 
дыхъойы «Амран», уым та йын Бесæйы роль уыд баргонд. 
Стыхджын лæппуйы «низ» — театр бынтондæр йæ зæр- 
дæйæ нал хицæн кæны. Æгьгъæд ын нал у ацы драмон къорд. 
Æмæ иу сæрдыгон бон цалдæр лæппуимæ фистæгæй афар- 
дæг горæтмæ, æцæг театр фенынмæ. Се ’рвадæлты лæппу 
йын цы ’хца радта, уыдонæй балхæдта билетгæ æмæ ’рбад- 
тысты балкъоны. Уалынмæ байгом æмбæрзæн æмæ... дис- 
сæгтæ, зæгьæн дæр кæмæн нæй, ахæм Царциаты диссæг- 
тæ... Уыдон цыдысты уырыссаг театры спектакль фенынмæ, 
фæлæ ай театр куынæ у, æцæгдзинад куы у, цард! (Æвдыст 
цыд Лавреневы пьесæмæ гæсгæ æвæрд спектакль «Разлом»). 
Лæппу бахауд артистгы хъазты уацары. Сценæмæ кæс- 
гæйæ куы йæ буар ауазал вæййы æмæ йæ сæрыхъуынтæ арц 
сбадынц, куы йæ зæрдæ байдзаг вæййы цавæрдæр æхсыз- 
гондзинадæй, йе уæнгты анхъæвзы æнахуыр тых. Уæлдай 
тынгдæр йæ зæрдæмæ фæцыдысты революцион матрос Го- 
дуны хъуьщдæгтæ. 
«Æз дæр хъуамæ ахæм артист суон æмæ ахæм рольтæ хъа- 
зон!» — хъуыды кодта Бало фæсспектакль балкъоны иунæ- 
гæй бадгæйæ. (Иннæ театрдзаутæ иууылдæр аивгьуыдтой, 
фæлæ ма уый зæрдæскъæфтæй йæ бынаты баззад). Æрæ- 
307 

джиау æй театры кусджытæй иу фæфиппайдта æмæ йæ ба- 
зармæ хæстæг фысымуатмæ арвыста. 
«Мæ фæстаг абази бафыстон æмæ бацьщтæн,— дзырдта- 
иу Бало фæстæдæр,— иу дынджыр уаты ссæдзæй къадцæр 
нæ уыдыстæм. Хъæр, хъæлæба, сывæллæтгы цьæхахст... Фæлæ 
мæм хъуысгæ дæр ницы кодта. Дуаргæрон иу бадæныл фæ- 
хæст дæн æмæ та мæ хъуьщытæ, мæ сæнтты фæдыл афар- 
дæг дæн кæдæмдæр. Мæ цæстытыл та уад Годун, йæ хъæлæс 
зæлланг кодта мæ хъусты... Хатгай-иу ын афæлвæрдтон мæ- 
хинымæр йæ ныхæстæ афæзмын дæр, фæлæ-иу, æвæццæ- 
гæн, æгæр хъæрæй сдзырдтон æмæ-иу мæм иннæтæ æрба- 
дзагьултæ кодтой - ацы лæппу цыдæр кæны, зæгьгæ. Афтæ 
фæбадтæн суанг бонивайæнтæм, стæй рафардæг дæн фис- 
тæгæй нæхимæ, Æрыдонмæ». 
«Театр, æрмæстдæр театр,— скарста фидарæй Бало.— 
Фæлæ куыд? Уый тыххæй ахуыр кæнын хъæуы. Æмæ кæм? 
Дзæуджыхъæуы ахæм скъола нæй, искæдæм ацæуынæн та 
фæрæзтæ хъæуы». 
Æмæ райдыдта фæрæзтæ æмбырд кæнын. Ацыд кусынмæ. 
Бирæ фæндæгтыл фæцыд Тæбæхсæуты лæппу, цалынмæ 
«нæхи Бало» ссис, уæдмæ. Йæ фыццаг скъола уыдысты 
фæллой æмæ фæскомцæдис. Куыста Джызæлдоны электрон 
станцæйы арæзтады, Мызуры æрзæтыссæн фабричы, 1930 
азы та Ленинон фæскомцæдисы Центрон Комитеты сидт- 
мæ гæсгæ араст Ирыстоны фондзыссæдз бархионимæ дард 
Сахалинмæ, ног арæзтæдтæм. Æмæ алы ран дæр уыдис фæл- 
лойы раззагдæртимæ. Фæлæ кæдæмфæнды цыдаид, цыфæн- 
ды куыст кодтаид — йæ зæрдæйæ никуы схицæн йæ бæл- 
лиц. 
Сахалинæй куы ’рбаздæхт, уæд та иуцасдæр фæци Æры- 
доны хæдахуыр драмон къорды, стæй рацыд Дзæуджыхъæу- 
мæ. Ам фехъуыста, Мæскуымæ, дам, ахуыр кæнынмæ ар- 
выстой æртын лæппу æмæ чызджы — фидæны ирон театры 
артисттæ. Æрвдзæфау фæци, куыннæ йæ базыдтон, зæгьгæ. 
Иуцасдæр фæхъынцъым кодта, йæхи æгас дунейы цæр- 
джыты æнамондцæр хонгæйæ, стæй æнæбары, уæддæр уал 
истæуыл ахуыр кæнон, зæгьгæ, бацыд Краснодары фæн- 
даггон-механикон техникуммæ, фæлæ йæ нæ фæци каст. 
Дыууæ азы фæстæ бацыд ахуыргæнджыты курсытæм. 
1933 азы ахуырады облæстон хайады хъæппæрисæй арæзт 
æрцыд Темаф (театр малых форм) уырыссаг æмæ ирон 
æвзæгтыл. Истой йæм хæдахуыр театруарзджыты. Бахаудта 
йæм Бало дæр. Семæ куыстой уырыссаг театры актертæ æмæ 
308 

режиссертæ. Бацæттæ-иу кодтой спектакль кæнæ концерт 
æмæ-иу æй æвдыстой Ирыстоны алы хъæуты, куыстуæтгы, 
колхозты, скъолаты... Ам дæр та тынг арæхстджынæй рав- 
дыста йæхи Тæбæхсæуы-фырт. Хорз сарæхст Цæрайы ролы 
Гурджибети Блашкайы комеди «Æдули»-йы. Сæйраг роль та 
дзы хъазыд фæстæдæр зындгонд ирон филолог Хъуылаты 
Гала. Æвæджиау сгуыхт та Тандуты Аслæнджерийы пьесæ- 
мæ гæсгæ æвæрд спектакль «Кулаккаты Цъулбер», зæгъгæ, 
уым фæкодта: кæд æмæ дзы хъазыд цыппар ролы иумæ. 
Цæмæн, уый бæлвырд у — нæ фаг кодта адæм. Фæлæ куыд, 
куыд?! Уый абон дæр зын бамбарæн у. Куыд арæхсти, сце- 
нæйы дæсныйадæн зонгæ дæр чи ницыма кодта, уыцы хæ- 
дахуыр хъæуккаг «артист» уал хуызы йæхи равдисынмæ? 
Уæвгæ, курдиат адæймагæн Хуыцауæй лæвæрд куы уа, уæд 
ыл æрыгонæй дæр фæбæрæг вæййы. 
Уыцы аз зымæджы уырыссаг театры байгом кодтой 
студи. Райстой йæм Темафы ирон къорды курдиатджын- 
дæрты. Уыдонимæ уыдысты Хъуылаты Гала æмæ Гагу, 
Вардашева Мария, Дзукъаты чызг, Тæбæхсæуты Бало æмæ 
ма чидæртæ. 
«...Уыцы студи мæнæн уыдис, театралон аивады мæ дард- 
дæр чи ахуыдта, ахæм стыр скъола. Абон дæр мæ нæ рох 
кæнынц мæ фыццаг ахуыргæнджытæ М.П. Смелков, 
Е.А. Орлов, Г. Власова, Васильев, Кандиев, Н.Я. Горев æмæ 
иннæтæ. Уыдоны æххуысæй зонгæ кодтон уырыссаг драма- 
тургиимæ, цымыдисæй кастæн артистгы хъазтмæ... Уайтагьд- 
дæр мын бафиппайдтой мæ тырнындзинад æмæ-иу ин- 
нæтæй хъауджыдæр мæнмæ уæлдай æнувыддæрæй дард- 
той сæ цæстæнгас,— дзырдта-иу Бало. — Уæдæй фæстæмæ 
мæ царды стыр бынат бацахста К.С. Станиславский. Те- 
атры тыххæй кæй ныффыста, уыцы чингуытæй мæм иу 
æрбахауд æмæ йæ æдзухдæр хастон мемæ, кастæн æй, 
ахуыр æй кодтон». 
Фæлæ, хъыгагæн, йæ ахуыр бирæ нæ ахаста — студи сæх- 
гæнын бахъуыд, уымæн æмæ йæ ахуырдзаутæ нæ бафæрæз- 
той уыцы æххормаг азты уæззау цæрдтытæн, ацыдысты — 
чи кусынмæ, чи та ахуыр кæнынмæ, стипенди кæм уыди, 
ахæм скъолатæм. Театры ма уыцы къордæй баззад æрмæст- 
дæр Бало. 
«Цытæ дзурут, кæдæй-уæдæй театры дæн æмæ, дам... Нæ, 
нæ, цыфæнды зынтæн дæр ныффæраздзынæн, фæлæ хъуа- 
мæ ацы хъуыддагæн истытæ бамбарон»,— загъта йе ’мбæлт- 
тæн æмæ бацыд сценæйы кусæгæй, стæй пълотникæй. Æх- 
309 

хæст кæны йæ хæстæ æнæдзургæйæ. Лæмбынæг кæсы æмæ 
хъусы артистгы митæм. Ноджы ма уыцы рæстæг цыд завод 
«Кавцинчы» («Электроцинчы») клубы хихъæппæрисадон 
драмон къордмæ дæр. Ахъазыд дзы Чермены æмæ «Амран»- 
æй Бесæйы рольтæ. Адæмы зæрдæмæ афтæ тынг фæцыд, 
æмæ ма дзы суанг газетты дæр феппæлыдысты. Уый дæр та 
йын ныфсы хос фæци. Афтæ бонгай, санчъехгай цыди йæ 
нысанмæ Бало. 
Уалынмæ æрцыдис, æппынæдзух кæмæ æнхъæлмæ каст, 
уыцы амондджын бон! 1935 азы 10 ноябры байгом Ирон 
профессионалон театр. Куыд æмæ цы уыдзæн, уый нæма 
зыдта Бало, фæлæ иу хъуыддаг æмбæрста: уыцы фæрнæй- 
дзаг бон амондхæссæг у ирон адæмæн, стæй йæхицæн дæр. 
Æмæ æцæгдæр афтæ рауадис. Ирон театры разамонджытæ 
сæ куысты тæккæ райдианы ныхъхъуыды кодтой сæ фидæ- 
ныл — сомбоны артисттæ цæтгæ кæныныл. Сфæнд кодтой 
актертæн æххуысгæнæг къорд саразын. Æрлæууыд къамисы 
раз Бало дæр, фæлæ нæ фæрæстмæ йæ хъуыддаг. Фырæф- 
сæрмæй ницæмæ уал арæхст, йе ’взаг йæ коммæ нал каст, 
цы зыдта æмæ цæмæ арæхст, уыдон дæр æй ферох сты. 
«Раст æрыдойнаг роды хуызæн уыдтæ»,— мæстæй йæ 
мардта фæстæдæр уæды къамисы уæнг, ирон театры актер 
æмæ режиссер Маккæты Арсен. Бæтæгаты Тамарæ, Галазты 
Чермен, Дзугаты Георги æмæ иннæты айстой уыцы къорд- 
мæ, фæлæ Тæбæхсæуты Балойы аздæхтой, актеры куыстæн 
дæм курдиат нæй, зæгьгæ. Театры фыццаг директор Къоси- 
раты Сæрмæт та йын афтæ загьта: «Ам дæ хъуыддаг хорз 
нæу. Ацу æмæ æндæр искуы ахуыр кæн». «Йарæбын, кæд 
гæнæн и, уæд мæ бауадзут»,— лæгьстæ кодта лæппу, фæлæ 
кæм... «Цынæ мын фæкодтой... Нæ акуымдтон. Фондз мæйы 
æнæ мызд, æнæ ’ндæрæй фæцьщтæн. Цæхх-иу мæ дзыппы 
ахастон æмæ-иу пысыратæ-йедтæ ахордтон. Сæрмæт-иу мæ 
к^ы бафиппайдта, уæд та-иу мæ афарста: «Ам ма дæ?» — 
«Иарæбын, мæнæ ацы адæмы... мæнæ ног артистгæй зæ- 
гьын... бирæ сæ бауарзтон æмæ мæ семæ бауадз, стæй фен- 
дзыстæм». Мæ цæсгом ныдцардтон, мæхи ныхъхъæддых код- 
тон æмæ цьщтæн театрмæ. 
Уæд та мæм иу хатт Сæрмæт фæсидт æмæ мын афтæ 
зæгъы: «Куыд кæсын, афтæмæй ды ардыгæй нæ ацæудзынæ. 
Гъемæ дын куыст ссардтон. Уартæ уырыссаг театры рекви- 
зитортæн мах театры номæй æххуыс кæндзынæ, мызд ис- 
дзынæ æвдæй фондз сомы». 
«Æнхъæлдæн, мæ хъул сах абадт»,— загътон мæхинымæр 
310 

æмæ райдыдтон кусын. Зын та куыд нæ уыди. Мызд — чы- 
сыл, цæрæнбынат дæр нæй. Цыппар мæйы сусæгæй сце- 
нæйы сæрмæ колосниктыл (амад хъæдтыл, фæйнæджытыл) 
фæхуыссьщтæн. Зæронд æмбæрзæны иу хай-иу мæ быны 
бакодтон, иннæмæй та-иу мæхи æрæмбæрзтон. Иу хатг мæ 
сапон æрхауд æмæ мæ базыдтой. Расырдтой мæ, уæдæ цы 
уыдаид, сценæйы сæрмæ афтæ цæрæнтæ и?» 
Чи зоны, куыстæй дæр æй расырдтаиккой, фæлæ Сæр- 
мæты бæсты кусын райдыдта Сæлбиты Хъамболат. Цæмæн- 
дæр ног хицауы зæрдæмæ тынг фæцыд фæллойуарзаг ма- 
дзура лæппу æмæ йæ тæргæ нæ, фæлæ ма æххуысгæнæг къорд- 
мæ дæр бакодта, стæй йын снысан кодта стипенди — 56 сомы. 
Хур ракаст Балойыл, фенцондæр йæ цард, базыртæ йыл 
базад алы куыстмæ дæр. Кусгæ-кусын-иу йæ хъус дардта 
репетицитæм, лæмбынæг хъуыста актертæм, режиссертæм. 
Хатгай-иу æй сценæмæ дæр рауагътой, бирæ адæм-иу кæм 
хъуыд, ахæм рæтты. Искуы иу хатт та-иу ын, чысыл ныхæс- 
тæ кæм уыд, ахæм рольтæ дæр авæрдтой. Спектаклы рæс- 
тæг-иу декорацитæ æвæрд куы фесты, уæд-иу æмбæрзæны 
фæстæ слæууыд æмæ каст артистгы хъазтмæ. Иу хатг, дыууæ 
хатгы, бирæ хæттыты. Афтæмæй-иу йæ зæрдыл бадардта 
æнæхъæн рольтæ кæрæй-кæронмæ, æнæхъæн пьесæтæ. 
Иуахæмы, спектакль «Адвокат Патлен»-ы тæрхонгæнæг 
Бартолены роль чи хъазыд, уыцы актер фæрынчын. 
«Цы чындæуа! Утæппæт театрдзауты куыд арвитæм фæс- 
тæмæ?» — стыхстысты театры разамонджытæ. 
Бало сæм аивæй йæхи байста æмæ æфсæрмхуызæй загъта 
режиссер Борыхъуаты Бейбулатæн: «Æз æй ахъазин... Кæд 
мын бар радтат...» 
«Цы, цы? Ды? Бартолены роль?!» — дисгæнгæ кастысты 
театры кусджытæ реквизиторы хæдивæгмæ. Никæй уырньщга, 
исты дзы рауайдзæн, уый. Фæлæ хуыздæр гæнæн нæ уьщ — уæд 
ма спектакль аивын стыр худинаг уыд, театры æгуыдзæг- 
дзинады нысан, — æмæ рауагьтой Балойы. 
Сценæмæ рацыд цыдæр æнахуыр гуымиры цæрæгой... 
Хилы уыцы уæзбынæй, йæ къæхтæ йæ фæдыл ласгæ, цы- 
дæр гуым-гуымгæнгæ. Йæ бакастыл бæлвырд зыны, гуы- 
мыдза кæй у, уый. Исты йæ зæгъын хъæуы, зæгьгæ, уæд 
бирæ фæхъизæмар кæны, стæй æрвнæрæгау йæ хъæлæс рай- 
хъуысы. Иугæр æй загьта, уæд та йæхицæй ныббузныг вæййы 
æмæ йæ дæндæгтæ базыхъхъыр кæны, ома худгæ кæнын. 
«Æмæ, дам, гье уый лæг у, бæрнон лæг! Цæй мæгуыр 
вæййынц, сæ тæрхонгæнæг, сæ хъысмæт лыггæнæг ахæмтæ 
311 

кæмæн вæййынц, уыдон»,— хъуыдытæ кодтой театрдзаутæ 
Бартоленмæ кæсгæйæ. Ахæм хатдзæг та амыдта уый, æмæ 
Бало рæстдзæвин цуанонау сæмбæлд йæ нысаныл, æнæн- 
хъæлæджы хорз ахъазыд уыцы роль, ахъазыд æй йæхирды- 
гонау, йæхи фæрæзтæй. Афтæ ирд, афтæ раст ын равдыста 
йæ мидис æмæ ссис уыцы спектаклы сæйраг архайæг. Теат- 
ры чидæридцæр уыд — уазæгæй, артистæй — æппындæр 
дызæрдыг ничиуал кодта, стыр курдиат кæмæ ис, ахæм 
лæппуйы фыццаг уæлахизæн æвдисæн кæй сты, ууыл. Цы- 
бырдзырдæй, Бало афтæ сарæхст, æмæ йæ дыккаг бон æх- 
хуысгæнæг къордæй баивтой артистты рæнхъытæм! Сæх- 
хæст йе стыр бæллиц! Æрзылдис йæ амонды цалх æмæ йын 
æрхаста æгæрон цин, йемæ та ног сагъæстæ, ног фæлтæ- 
рæнтæ. 
Уæдæй фæстæмæ ноджы æнувыдцæрæй кусы Тæбæхсæуы- 
фырт йæ дæсныйад бæрзонддæр кæныныл. Хъазы ног пье- 
сæты, йæхицæн баззад Бартолены роль дæр — раздæр æй чи 
хъазыд, уыцы актер куы сдзæбæх, уæд æй нал бакуымдта. 
Афтæмæй Бало æнтыстджынæй цæуы йæ равзæрст фæнда- 
гыл, ныфсджынæй хизы зын, фæлæ фæрнæйдзаг асинтыл 
аивады бæрзæндтæм. Адæм дис кæнынц йæ хорз хъуыддæг- 
тыл. Бынтон диссагæн та баззад, æрыгон артист фыццаг хатг 
спектакль «Дыууæ хойы» зæронд «бирæгъ» Тæтæрхъаны 
фæлгонц куыд сарæзта, уый. Уыцы изæр — 1936 азы 15 но- 
ябры — райгуырд ирон театры фидæны номдзыд артист, 
сценæйы стыр архайæг Тæбæхсæуты Бало. Нæхи Бало! 
Уæлахиз! Арфæтæ, фæдзæхстытæ, цинтæ... Ахæм бон бам- 
бары адæймаг, раст фæндаг кæй равзæрста, уый, дзæгьæлы 
кæй нæ уыдысты йæ фыдæбæтгæ, стæй йæ дарддæры хъыс- 
мæт дæр йæхицæй аразгæ кæй у, уый. Æмæ йæ аразы. Иу 
иннæйы фæдыл нывæнды амæй-ай ирддæр æмæ вазыг- 
джындæр сурæттæ: хъазаг, хæларзæрдæ колхозон Гуыди 
(«Чындзæхсæв» — Джимиты Г.), Хазбийы хъæбатыр æрд- 
хорд Хъæссæй («Хазби» — Брытьиаты Е.), Командор («Ду- 
рын уазæп> — А. Пушкин) æмæ æндæртæ. Уæлдай тынгдæр 
адæмы зæрдæтæ фæцагайдта, йæхи адæмыл гадзрахатæй кæй 
рацыд, уый тыххæй ма суанг йæхи фырты дæр чи амардта, 
уыцы цæсгомджын Ягоры фæлгонц («Намыс» — Г. Мдива- 
ни). Ацы куысты театрдзаутæ федтой æрыгон артисты бирæ 
гæнæнтæ, бамбæрстой, йæ бон кæй уыдзæни стыр трагеди- 
он фæлгонцтæ ныв кæнын. 
Афтæ Тæбæхсæуы-фырты йе стыр курдиат ракодта раз- 
мæ æмæ дыууæ азмæ æрлæууыд раззагдæр актерты æмрæнхъ. 
312 

Адæм ыл сæ цæст æрæвæрдтой, бауарзтой йæ æмæ, сывæл- 
лон ног лæвармæ куыд æнхъæлмæ кæса, афтæ æнхъæлмæ 
кастысты йæ алы ног фæзындмæ дæр. Театрдзаутæ-иу дзырд- 
той, зæгьгæ, дзы иугæр нæхи Бало хъазы, уæд уыцы спек- 
таклæн æвзарæй тас нæу. Æмæ цыдысты цыдæр ногдзинад 
базонынмæ, ног фæлгонц фенынмæ, адæймаджы рæсугъд 
миниуджытыл бацин кæнынмæ, ног æнкъарæнтæ бавзарын- 
мæ. Нæ сын уьщис фæсайæн, фæфьщæнхъæлгæнæн, уый 
æмбæрста Бало æмæ кодта удуæлдай фæллой, нæ ауæрста 
йæхиуыл. 
Уынджы уа æви хæдзары, цины уа æви зианы — нæ дзы 
рох кæнынц аразинаг фæлгонцтæ, агуры сын фæрæзтæ, ахо- 
рæнтæ, бæрц... Театрæн лæвæрдта йе стыр курдиат, йæ уды 
цæхæр, йæ хьарутæ, йæ зовд — хорзæй йæм цы уыдис, уый. 
Афтæ хъæддых нæ фæлæууыд æмæ ахæм стыр куыст нæ 
кæны, зæгъгæ, уæд ын йæ хъысмæт ахæм бынат не слæвар 
кодтаид царды. Чи зоны, уыдаид хорз инженер, ахуыргæ- 
нæг, дохтыр... Фæлæ ирон театралон аивады арвыл нæ сæрт- 
тывтаид ахæм стьалы. 
Фвдарæй зæгьæн ис: Балойæн цыдæриддæр бантыст, уый 
æрмæстдæр йæхи уды руаджы. Хатгай иуæй-иутæй афтæ акæ- 
нынц: «Йæ ахуыргæнджытæ, йе ’мбæлтты æххуысæй рацыд 
размæ». Уый дæр хъуыдыйаг у. Фæлæ дæхæдæг куы нæ ку- 
сай, куы нæ архайай, хвд кæнын куы нæ уарзай, уæд дын 
ничи баххуыс кæндзæн. 
Тæбæхсæуты Балойы сфæлдыстады сæйраг бынат ахсынц 
сæрибарыл, адæймаджы ном, лæджы бынатыл чи фæтох 
кæны, уыимæ йæ бæстæйы кад æмæ намысы сæраппонд йæ 
цард нывондæн æрхæссынмæ æдзухæй цæтгæ чи вæййы, 
ахæм хъæбатырты сурæтгæ: ирон адæмы æрдхæрæны Чер- 
мен («Чермен» — Плиты Г.), Галилей («Номдзыд æнæдин» — 
Ч. Персонов, Г. Добржинский), Бæгьатыр («Фæтæг Бæгъа- 
тыр» — Мамсыраты Д.), Федор Таланов («Ныббырст» — 
Леонов), Аслæнбег («Бæтæйы фырттæ» — Мамсыраты Д.), 
Дзамболат («Сау мигь» — Джимиты Г.), Швандя («Любовь 
Яровая» — К. Тренев), инæлар Муравьев («Уæлахизуæв- 
джытæ» — Б. Чирсков), Темыр («Знæгтæ» — Уруймæгты Е.), 
Фучик («Юлиус Фучик» — Ю. Бураковский) æмæ æндæртæ. 
Ахæм рольты-иу Тæбæхсæуы-фырт уыдис уæлдай тыхджын- 
дæр. Æгæрон уыдис йе ’нкъарæнты хъомыс. Акодта-иу театр- 
дзауты йæ фæдыл, фæзминагæй-иу баззад сæ зæрдæты. Уый 
мидæг уыдис, æвæццæгæн, йæ аивадон тых. 
Фæлæ бирæвæрсыг курдиатджын артистæн къуындæг 
313 

уыдысты бæлвырд амплуайы гæнæнтæ. Уый æмхуызон дæс- 
ны арæхст канд драмæ æмæ трагедиты хъазынмæ нæ, фæлæ 
комедион фæлгонцтæ аразынмæ дæр. Чи сæ федта, уыдо- 
нæй никуы ферох уадзысты, Бало сæ хорз кæуыл фæхудын 
кодт^, уыцы æдзæсгом хистхор Бетьре («Хистхортæ» — Туа- 
ты Д.), зæронд рæузонд усгур кънйаз («Ханумæ» — Цага- 
рели); сылгоймæгтæй йæ удхæссæг чи уыдта, афтæмæй фы- 
руарзтæй йæ сæр кæмæн разылд, уыцы кавалер Риппофра- 
то («Фысымуаты хицау» - К. Гольдони); Мчъа («Нæ пъы- 
рыстыф сæрра» — Кочысаты Р.); хæрзæдылы æмæ æнæхъару 
уæвгæйæ йæхи тынг стыр лæг чи ’нхъæлдта, уыцы кънйаз 
Давид («Афтæ нал у» - Цагарели), Гибсон («Дыккаг фрон- 
ты чъылдыммæ» — В. Собко) æмæ æндæртæ. 
Цавæрфæнды гыццыл роль ын ратт, уæддæр-иу йæ 
куыст ницы хуызы фæкъаддæр кодта, æмæ та-иу адæм — 
актерæй, театрмæ кæсæгæй — дисы бацыдысты, кæм сæ сса- 
ры уыцы диссаджы агургæ ’мæ æнæаргæ сценикон фæрæз- 
тæ, æви йæ ахорæнты къæбиц уæле исгæ бынæй ахадгæ у, 
зæгъгæ? 
Æрхæсдзынæн иунæг дæнцæг. Æвдыстам «Пæсæйы фæн- 
дон» Туаты Дауыты пьесæмæ гæсгæ. Фæстаг нывы, чындз- 
æхсæв кæм вæййы, уым адæм нæ фаг кодта. Уæд дын Бало 
дæр рацыд, æз дæр уæм фæкæсдзынæн, зæгьгæ. Кæд ном- 
дзыд артист сси, уæддæр, ныры артисттæй хъауджыдæр, 
уыдæттæ йæ сæрмæ хаста. Кæсæм, æмæ дын уæртæ кæро- 
нæй æрбалæууыд иу дынджыртæарæзт гæмхетт лæппулæг. 
Йæ уæлæ уæрæх четæн хæдон æнæ ронæй, йæ сæрыл ны- 
мæтхуд... Фæндырмæ нæ хъусы, афтæмæй йæ къухтæ ам- 
тьупп-уымтьупп æрцæвы æдылы худт кæнгæ. Стæй дын, 
цыма йæ дзыхы тæвд картæфтæ уыд, афтæмæй куы срæ- 
цугьид: «Æз дæр акафин, фæлæ ме ’фсымæры марджытæн 
хъыг куы уа». 
Адæм кæл-кæл кæнынц. Мах нæ цæсгæмтгæ ’мбæхсæм, 
нæхи тыххæй уромæн. Хуыцау дæсны, цы зæгъынмæ хъавыд 
уыцы ныхæстæй. (Пьесæйы ахæм ныхæстæ нæ уыд.) Фæлæ 
йæ иунæг фæзынд æмæ сныхасæй загьта бирæ цыдæртæ. Абон 
дæр мæ цæстытыл ауайы уыцы æнамонд. Æмæ, æвæццæ- 
гæн, уым ницы ис уадиссагæй дæр. Сценæйы æцæг стыр 
дæсныйæн нæ рох кæны йæ иунæг фæзынд дæр. Бало стыр 
дæсны кæй уыд, уый та дызæрдыггаг нал уыд. 
Тæбæхсæуы-фыртмæ сценæмæ кæсгæйæ, адæймаг никуы 
загьтаид, хъазгæ кæны, зæгьгæ. Нæ, уый-иу райдыдта цæ- 
рын, кæй сурæт-иу арæзта, уыдоны хъуыдытæй, сæ хъыс- 
314 

мæт-иу сын райста йæхимæ, бафтьщта-иу сыл йæхи тых, 
йæ курдиаты руаджы-иу сæ кодта, нырыккон фæлтæрмæ 
куыд бахъарой, афтæ, æмæ-иу сæ æрмæстдæр уæд рахаста 
адæмы тæрхонмæ. Уымæн-иу уыдис йе сфæлдыстад цардæ- 
гас фæлгонцтæй сæ алкæцы дæр аивады сæрмагонд фæ- 
зынд, уымæн афтæ арф ныххызтысты адæмы зæрдæтæм Бзар 
(«Къоста» — Дзанайты И. æмæ Епхиты Т.). Амырхан («Си- 
дзæргæс» — Туаты Д.), Бесæ («Амыран» — Брытьиаты Е.), 
Забелин («Кремлы куранттæ» — Н. Погодин), Монтанелли 
(«Овод» — Э. Войнич), Амбако («Уарзæтгæ» — Бердзениш- 
вили), Карл Моор («Абырджытæ» — Ф. Шиллер), Городни- 
чий («Ревизор» — Н. Гоголь), Булычев («Егор Булычев æмæ 
иннæтæ» — М. Горький), Дзиба («Нæ райгуырæн хæхты» — 
Хуыбецты Р.), Сæрмæт («Сæрмæт æмæ йæ фыртгæ» — Са- 
ламты Къ.), Хъуыдæберд («Цæргæсты хох» — Темыраты Д.), 
Макар («Макар Дубрава» — А. Корнейчук), Матгиас Клау- 
зен («Хурныгуылды агьоммæ» — Г. Гауптман). 
Советон зындгонд поэт Павел Антокольский фыста: «Тæ- 
бæхсæуты Балойы хъазт у аивады æмбисонды фæзынд: сце- 
нæмæ кæсджытæ цавæрдæр уацары бахауынц, йæ циныл 
цин фæкæнынц, йæ мастыл — маст, æнæмæнг сæ алкæй 
дæр дисы бафтауы». 
Уыцы «æмбисонды фæзынд» Балойы сфæлдыстады уæл- 
дай ирддæрæй рабæрæг, дард æнустæй æрцæуæг Шекспиры 
æнæмæлгæ трагедиты кæй сарæзта, уыцы фæлгонцты. Ак- 
тер нæм æрбахуыдта, цыппарфондзыссæдз азы размæ чи 
райгуырд, уыцы венециаг мавр инæлар Отеллойы. Нæ буц 
уазæг сдзырдта иронау æмæ фæцард Ирыстоны зæххыл 
дыууиссæдз азмæ ’ввахс. Фæцард кад æмæ радимæ, адæмы 
уарзонæй. Цымæ цæмæн афтæ рауад? Уымæн æмæ йæ Бало 
фыццаджыдæр равдыста æцæг адæймагæй, тыхджын, сыгь- 
дæгзæрдæ, цæсгомджын адæймагæй. Уымæн-иу афтæ ба- 
хъардтой йæ маст, йæ катай, йæ хъизæмæрттæ не ’мдугон- 
ты зæрдæтæм. 
Ацы спектакль æрæвæрын, Отеллойы сурæт снывæндын 
уыдис стыр фæлтæрæн Балойæн дæр æмæ ирон театры ар- 
тисттæн се ’ппæтæн дæр. Фæлæ сæ хъуыддаг рауад, æнхъæл 
куыд нæ уыдысты, афтæ хорз. 
Газет «Советская культура» фыццæгæм апрелы 1941 азы 
фыста: «Цæгат Ирыстоны театр йæ фондз азы бонмæ кæй 
бацæттæ кодта, уыцы спектакль «Отелло» (режиссер Фоти- 
ев В.С.), бæлвырд равдыста коллективы курдиат, йе ’нкъа- 
рæнты рæсугъддзинад æмæ бæрзонд аивадон культурæ...» 
315 

О, уый уыдис æрыгон театры егъау сфæлдыстадон уæла- 
хиз. Фесгуыхт, фæсгуыхт Бало, фесгуыхт ирон театралон 
аивад. 
1950 азы, ирон театрыл 15 азы кæй сæххæст, уый охыл 
Тæбæхсæуты Балойы цалдæр æмбалимæ ахуыдтой Мæс- 
куымæ. Уым ын аивады кусджыты хæдзары уыдис дзуап- 
дæттæн изæр. Равдыста дзы Тæтæрхъаны, Бетьрейы, Егор 
Булычевы, булкъон Муравьевы æмæ Отеллойы сурæтгæ. 
Стыр аргь ын скодтой театруарзджытæ, æхсæнады минæ- 
вæрттæ. Мæскуы фехъуыста ирон Отеллойы хабар. 
Уымæй 5 азы фæстæдæр, 1955 азы ирон Отеллойы хъæ- 
лæс райхъуыст Мæскуыйы Моссоветы номыл академион 
театры сценæйы. 
«...Хъуьщцаг рауад афтæ,— мысьщ-иу фæстæдæр Бало,— 
мæ хъысмæт мæ сбаста зындгонд артист, режиссер æмæ 
театралон архайæг, Мæскуыйы Моссоветы номыл театры 
сæйраг режиссер Юрий Александры фырт Завадскиимæ. 
Федта мæ «Отелло»-йы, ахуьщта мæ Мæскуымæ. Моссове- 
ты номыл театры фæдæн цалдæр мæйы. Зæгьæн дæр ын нæй, 
уыцы ахуыртæ мын цас феххуыс сты, уымæн. Ноджы стыр- 
дæр хорздзинад та уый уыд, æмæ уыцы æвæджиауы курди- 
атджын артистгимæ æртæ хатгы Отеллойы ролы кæй ахъа- 
зыдтæн». 
Æмæ кæд уыцы æртæ спектаклы рæстæг Бало æмæ иннæ 
архайджытæ фæйнæ æвзагыл дзырдтой, уæддæр кæрæдзийы 
хорз æмбæрстой. Уæдæ театрдзауты дæр тæлмацгæнæг нæ 
бахъуыд, уымæн æмæ ахæм хъазт, ахæм стыр аивад бамба- 
рæн ис алы ’взагыл дæр. Уый тыххæй зындгонд советон 
фыссæг Николай Атаров фыста: «Æз федтон, ирон актер 
цы спектаклы хъазыд, уырдæм æнæнхъæлæджы чи бахауд, 
ахæм мæскуыйаг студенткæты. Уыдон фыццаг тынг фæдис 
кодтой, сæйраг роль чи хъазы, уыцы артисты ныхасыл — 
нæ йæ æмбæрстой, фæлæ æз федтон: куьщфæстæмæ æцæ- 
гæлон ныхасы зæлтæ уыцы студенткæты Отеллойы зæрдæйы 
ахаст æмбарын кæй нал хъыгдардтой...» 
Уæдæй фæстæмæ Тæбæхсæуы-фырты Отеллойы ном хъуы- 
сын райдыдта бæстæйы алы кæрæттæм. Стыр аргь ын скод- 
той æмæ йыл фыстой журнал «Театр»-ы, «Литературная 
газета», «Известия» æмæ «Советская культура»-йы. 
Тæбæхсæуты Балойы ном хаст æрцыд, цыппар æнусы 
дæргъы дунейы театрты Отеллойы роль æппæты хуыздæр 
чи ахъазыд, уыдоны кадджын номхыгъдмæ, фыст æрцыд 
Айро Ольдридж, Жозеф Франсуа Тальма, Дэвид Гаррик, 
316 

Эдмурд Кин, Томмазо Сальвини, Эрнесто Росси, Павел 
Мочалов, Александр Остужев, Ваграм Папазян, Акакий 
Хорава, Николай Мордвиновы нæмтты фарсмæ. 
Шекспиры сфæлдыстад иртасæг зындгонд профессор 
Морозов фыста: «Куыд Шекспиры сфæлдыстадиртасæг, 
афтæ рагæй баст дæн театримæ. Отеллойы ролы чи хъазыд, 
уыдонæй бирæты федтон. Тæбæхсæуы-фырт — Отелло схызт 
бæрзондцæр цъупмæ. Фæлгонцы мидис арф æнкъаргæйæ, 
фæлмæн æмæ адæймагаурзондзинад равдыста ацы дисса- 
джы актер дунеон репертуары зындæр рольтæй иуы». 
Фæстæдæр Балойы аивадимæ базонгæ сты Ленинград æмæ 
Бакуйы, Душанбе æмæ Краснодары, Тбилиси æмæ Цхин- 
валы, нæ бæстæйы бирæ æндæр горæтгæ ’мæ хъæуты; ахуьщ- 
той йæ Болгаримæ, Германы Демократон Республикæмæ, 
уьщис Алнглисы дæр. Монголы адæмон республикæйæ фы- 
стой: «Ахъаззаджы актер æмæ ахъаззаджы адæймаг Тæбæх- 
сæуты Владимиры гастрольтæ ахицæн сты æнтыстджынæй. 
Зæрдиаг арфæ уын кæнæм, диссаджы курдиатджын акте- 
ры, æцæг мавры нæм кæй æрбарвыстат, уый тыххæй». 
Ахæм арфæтæ иу æмæ дыууæ хатгы нæ сæмбæлд Ирыс- 
тоныл Тæбæхсæуты Балойы курдиаты тыххæй. Цалдæр хат- 
ты фыстой Шекспиры райгуырæн бæстæ Англисæй дæр. 
Дæнцæгæн — иунæг тел: «Зынаргь Тæбæхсæуы-фырт. Мах, 
æхсæнад Советон-Шотландийы хæлардзинады æмæ æхсæ- 
над Бритайнаг-Советон хæлардзинады минæвæртгæ, æнæ- 
кæрон стыр æхсызгондзинад райстам, 1953 азы 20 декабры 
Цæгат Ирыстон падцзахадон театры спектакль «Отелло» куы 
федтам, уæд. «Литературон газет» кæсгæйæ, фыццаг хатг 
базыдтам, ды кæддæр кусæг-шахтер кæй уьщтæ, уый. Ныр 
та ды дæ советон аивады ног фæлтæры минæвар. Мах фæн- 
ды дæуæн æмæ де ’мкусджытæн нæ зæрдиаг арфæтæ ракæ- 
нын. Дæ руаджы Шекспиры адæймагуарзондзинад ныр æм- 
бæрстгонд у Советон Цæдисы адæмтæн. 
Делегацийы уæнгтæ: Лесли Кредланд, Том Хилл, Брин 
Пирс, Ольф Персиваль, Андрей Ротшейнд, Ирек Роберт- 
сон æмæ иннæтæ». 
Къаддæр нæ фесгуыхт номдзьщ артист Шекспиры иннæ 
трагедитæ «Къарол Лир» æмæ «Макбеты» сæйраг рольтæ 
хъазгæйæ дæр. 
«Тæбæхсæуты Бало къарол Лиры хъазгæйæ йæхи æвди- 
сы, актеры аивады æппæт сусæгдзинæдтæй дæр хайджын 
чи у, æцæг трагедион курдиат кæмæ ис, ахæмæй. Йæ хъæ- 
лæс у музыкалон, пластикон, иттæг хорз æнкъары æм- 
317 

дзæвгæты ритм»,— афтæ загьта ССР Цæдисы адæмон ар- 
тист зындгонд советон режиссер Евгений Симонов. 
«Æз Мæскуыйы федтон Шекспиры геройты, мæ къухæм- 
дзæгьд нал урæдтон «Чермены»: нæ рæстæджы стырдæр 
актертæй иу схонæн ис Тæбæхсæуты Балойы. Дыууæ спек- 
таклы дæр мæ зæрдæйы ныууагътой арф фæд...» — уыдон та 
сты Назым Хикметы ныхæстæ. 
Ахæм дæнцæгтæ æрхæссæн ис бирæ. Фыссынц ыл чингуы- 
тæ, иртасæн куыстытæ, очерктæ, уацтæ... Æмæ се ’ппæты 
дæр — уарзондзинад ирон актеры бæрзонд аивадмæ. Куыд 
ма вæййы хуыздæр аргь скæнæн артисты фæллойæн! Чи нæ 
бабæллид ахæм стыр кадмæ? Æрмæст ын алчи нæ уромы йæ 
уæз. Бирæты сæр разилын кæны, бирæты курдиат бамынæг 
вæййы. 
Фидар разынд ам дæр та Бало, нæ фервæссыд йæхиуыл, 
уымæн æмæ зыдта: нырма йæ бирæ кусын хъæудзæн, ца- 
лынмæ йæ размæ цы хæстæ æрæвæрдта, уыдон сæххæст кæна, 
уæдмæ. Æмæ та-иу ногæй йæ цæнгтæ бафистæг кодта. Стæй 
артисты сценæйы кусынæн цы миниуджытæ фæхъæуы, 
уыдонæй иуæй дæр хъуаг нæ уыд: асæй, гуырыкондæй, 
ныхасыуагæй, хъæлæсæй... О, уыцы хъæлæс æрвнæрдау — 
тыхджын, ивылгæ, коммæгæс. Хъус дзы ахста «барабанты 
гыбар-гыбур» æмæ «флейтæйы æхситт». Уымæн йæ бон уыд 
ныхас æваст хъæрæй райдайын, стæй ныллæг, бæзджын хъæ- 
лæсæй ныхасмæ рахизын. Хатгай та-иу афтæ ныббогьтæ кодта 
æмæ-иу адæймагæн йæ буар ауазал. Уымæй-иу кæддæрид- 
дæр йæ хъæлæсы азæлыд бæлвырд æнкъарæнтæ — цин, маст, 
тыхст, сагьæс... 
Йæ ныхасы уаг уыдис иттæг аив æмæ бæлвырд, хъæздыг 
алыхуызон интонацитæй. Йæ алы ныхас, йæ алы дзырд дæр — 
пьесæйы архайдмæ гæсгæ - эмоционалон, аивадон зæл- 
тæй æххæст. Дзырдæн зæгъæм, Амырханы ныхæстæ «Си- 
дзæргæс»-æй: «Сылгоймагæн йæ дзыкку — даргь, йæ зонд 
— цыбыр». Ам-иу Бало дзырд «да-а-а-аргь» афтæ аивæзта, 
æмæ-иу лæгæн йæ цæстытыл ауадысты даргъ дзыккутæ; 
«цыбыр» та-иу æвиппайды фæлыг кодта. Иннæ ахæм йæ 
улæфт. Æмбисондæн баззадысты, цæмæй сæ хъуыды бæл- 
вырддæрæй райхъуыса, уый тыххæй-иу æнæ сулæфгæйæ 
кæй дзырдта, уыцы монологтæ: «Гъы, йæ зондæн кæрон 
кæмæн нæй æмæ хæдзары уынаффæ йæхимæ чи райста, 
уыцы хъал Хансиат, циу уый сынтæджы!» (Тæтæрхъан. 
«Дыууæ хойы». Брытьиаты Е.). 
Æниу йæ цæстытæ та!.. Уыцы егьау, уыцы æнæбын, уыцы 
318 

дзураг цæстьггæ!.. Иннæ ахæм йæ цыд, йе уæнгты фезмæлд, 
йæ фездæхтытæ. 
Сæйрагдæр та уый уыд æмæ йе сфæлдыстад кæддæрид- 
дæр ифтонггонд уыд революцион гуманизмыл тохы хьуы- 
дытæй æмæ æнцой кодта социалистон реализмы бындурыл. 
Уый æмбæрста: театры, Гоголы загьдау, адæмæн кæй ис 
бирæ хорз, бирæ зондамонæн ныхæстæ зæгьæн, æмæ ар- 
хайдта сæ зæгъыныл. Уый куыста, цæмæй адæм кæной 
хуыздæр, цæмæй се ’хсæн фылдæр уа хæларзæрдæ, сыгъ- 
дæгцæсгом, рæдау адæймæгтæ... Кæйфæнды сурæт дæр ара- 
зæд — алкæдцæр архайдта адæймаджы рæсугьдцæр миниу- 
джытæ ссарыныл æмæ сæ афтæ равдисыныл, цæмæй сæм 
тырной, цæмæй сæ фæзмой театрдзау дзыллæтæ. «Уый тых- 
хæй та сæ хъуамæ баууæндын кæнон мæхиуыл,— загьта-иу 
Бало,— хъуамæ сæ хъуьщытæ, се ’нкъарæнтæ абухой, мæн 
куыд бафæнда, афтæ». 
Æнæкæрон иузæрдиондзинад райгуырæн бæстæмæ; æнæ- 
рынцой фæллой æмæ хиуыл фервæссынæй хи бахъахъхъæ- 
нын; хъуьщытæ æмæ æнкъарæнтæн сæ арфмæ ныккæсын, 
сæ аххосаг æлхынцъытæ сын райхалын; царды æцæгдзинад 
æмæ сценикон бæрзонд культурæмæ тырнын; алы ныхас, 
алы дзырдæн дæр бæлвырд нысан зонын; иунæг сурæт дæр 
кæронмæ нывгондыл макуы нымайын; адæймаджы кувы- 
ны аккаг бæрзондмæ исыныл архайын — уыдысты Тæбæх- 
сæуты Балойы домæнтæ йæхимæ. Æмæ сæ никуы фæлæмæгь- 
дæр кодта. Уымæн афтæ фесгуыхт. 
Балойы курдиат канд театры не скъæфта адæмы зæрдæ- 
тæ, фæхæццæ кинойы аивадмæ дæр æмæ дзы æнтыстджы- 
нæй сарæзта цалдæр зæрдылдаргæ фæлгонцы: Къоста («Иры- 
стоны хъæбул»), Сау Магома («Афтæ райгуыры зарæг»), 
кънйаз Алимбек («Фатимæ»), Али-Солтан («Æз уæддæр каф- 
дзынæн»), Ашеров («Командиры раздæхт») æмæ æндæртæ. 
Вазыгджын уыдис Тæбæхсæуты Балойы цард. Хъуыдис 
æй бирæ фыдæбон, бирæ рæстæг, бирæ хъарутæ. Фæлæ уæд- 
дæр канд актер нæ уыди, уыдис зынгæ æхсæнадон архайæг 
дæр: цалдæр хатгы æвзæрст æрцыд ССР Цæдисы æмæ Цæ- 
гат Ирыстоны Сæйраг Советы депутатæй, партийы Цæгат 
Ирыстоны обкомы уæнгæй. Уыдис Сабырдзинад хъахъхъæ- 
ныны республикæйы комитеты сæрдар, Уæрæсейы театра- 
лон æхсæнады Цæгат Ирыстоны хайады правлени æмæ ирон 
театры аивадон Советы уæнг. Арæх цыд уазæгуаты куыст- 
уæттæм, колхозтæ æмæ совхозтæм, скъолатæ æмæ æфсæд- 
дон хæйттæм. Æххуыс кодта хæдахуыр артисттæн. 
319 

Бало æдзухдæр архайдга театры хуыздæр традицитæ бахъа- 
хъæныныл. Нæ хæлæг кодта фæсивæдæн йæ дæсныйад, йæ 
фæлтæрддзинад. Ирон театры æртын азы бонмæ фыста: 
«...Нæ æрыгон артистгы фæлтæрæн мæ зæрды ис цалдæр 
фæндиаджы зæгьын. 
Фыццаджыдæр, цардыл стырзæрдæ цæмæй ма кæной, 
æрвылбон æм сæ хъус куыд дарой. Цард у аивады æнæсыс- 
гæ суадон æмæ йæ ахуыр кæнын хьæуы, цардимæ æмцыд 
куы кæной, уæд сæ аивад æдзухдæр уыдзæн рæстаг, æв- 
зонг, егъау хъомыладон хотых. 
Нæ фæсивæд хъуамæ æрвылбон ахуыр кæной сæ хистæр- 
ты фæлтæрддзинад. Бирæ фенæг — бирæ зонæг. Хистæртæ та 
фылдæр рацардысты æмæ фыддæр зонынц. Йæ хистæры зовд 
æмæ уынаффæмæ чи хъуса, уый рæдыд никуы æруадздзæн. 
Нæ æрыгон артисттæ хъуамæ фылдæр кусой сæхиуыл. 
Дунеон аивады æмæ литературæйы хæзнатæ хъуамæ ахуыр 
кæной лæмбынæгдæр. 
Цин æмæ хъыг сфæлдыстадон æфсымæртæ сты. Цыфæн- 
ды курдиатджын артистæн дæр æдзух йæ къухы уæлахиз- 
дзинæдгæ нæ фефты. Æмæ нæ æрыгон артисттæн мæ зæрдæ 
зæгьы, цæмæй хицæн къуыхцытæй ма тæрсой, фæлæ агу- 
рой ног æмæ ног фæндæгтæ». 
Уый æвæджиауы программæ у. Æмæ йæ чи æххæст кæна, 
уымæн рæствæндаг æнæ фæуæвгæ нæй. Уымæн æвдисæн — 
Балойæн йæхи царды фæндæгтæ. 
Бало куывта æрмæстдæр иунæг хуыцау — ТЕАТРÆН. 
Уымæн æрхаста нывоцдæн йæ цард. Уымæн æй хуьщтой ирон 
театры цæсгом. 
Бало лæггад кодта æрмæстдæр иунæг хицауæн — ДЦÆ- 
МÆН. Уымæн ахæм стыр аргь скодтой адæм йе ’нувыд фæл- 
лойæн аивад æмæ æхсæнадон хъуыддæгты — лæвæрд ын 
æрцыд хорзæхтæ: Ленины орден, Фæллойы Сырх тырысайы 
дыууæ ордены, цалдæр майданы, кады гæххæттытæ. 
Йæ дæсныйад куыд рæзыд æмæ йе сфæлдыстады аха- 
дындзинад куыд егьаудæр кодта, афтæ бæрзонддæр кодта 
йæ цыты ном дæр. 1960 азы Мæскуыйы Цæгат Ирыстоны 
аивад æмæ литературæйы декадæйы фæстæ ссис ССР Цæ- 
дисы адæмон артист. Адæмон... Цæй амондджын вæййы, 
дзыллæтæ кæй бауарзынц, уый! Æнусон у йæ намыс. Ба- 
лойы рухс ном æнусмæ цæрдзæн адæмы зæрдæты, йе сконд 
фæлгонцтæ та — театралон аивады хæзнадоны. 
1989 аз 

АДÆМЫ ХЪÆБУЛ 
Уыцы изæр адæмæй къухбакæнæн нæ уыди ирон театры. 
Цавæрдæр егьау тых аздæхта йæхимæ адæмы цæстæнгас æмæ 
сæ акодта йæ фæдыл. Ныссабыр зал... Æрмæст ма дзы зы- 
ланг кæнынц, таурæгьты æрдынæй фехст цæхæркалгæ фæт- 
тау, поэты ныхæстæ... Æмæ куыд тыхджын, куыд рæстдзæ- 
вин æхсæг у! Адæймаджы зæрдæйы иннæрдæм ахизынц 
уыцы фæттæ, бафтауынц æй æнæкæрон хъуыдытыл. Æмæ 
куыннæ... Кæсут-ма йын йæ цæстытæм — суанг ма театры 
кæсæн залы фæстаг рæнхъытæм дæр ивылы сæ рухс. Айдæ- 
нау сæ ирдæй зынынц, поэты зæрдæйы цы алыхуызон æн- 
къарæнтæ абухынц, йæ сæры цы бирæ хъуыдытæ зилдух 
кæнынц, уыдон. Куы айдзаг вæййынц хъизæмаргæнæг уды 
æмбæхст цæссыгтæй, куы та дзы ферттивы тохмæ сидæг 
цæхæр... 
Цæуы фæстаг архайд. Поэты хъæлæс æнкъуысын кæны 
адæмы зæрдæтæ... Æвиппайды ныннæрыд тызджын къухæм- 
дзæгьд æмæ, йæ ауæзт атонæг ивылд донау, анхъæвзта залы. 
Адæм сыстадысты æмæ сæ цины хъæртæ, сæ арфæйаг ны- 
хæстæн нал уыдис бауромæн. 
Æмбæрзæн сæхгæдтой. Фæлæ ма Залихан уæддæр бады 
йæ бынаты æмæ джихæй кæсы сценæмæ. Йæ зæрдæйы ар- 
фæй сыстадысты цины уылæнтæ, баиу сты поэты арф 
æнкъарæнтимæ æмæ риуы къултыл сæхи хойгæйæ сæ бæт- 
тæнтæ тонынц æддæмæ, фæлæ æвиппайды алхынцъ вæйй- 
ынц æмæ ахгæнынц Залиханы хъуыр. Æмæ уæд зæронд 
усы æнцъылдтæ цæсгомыл æрфæд кæнынц хъарм цæс- 
сыгтæ. Нæ сæ сæрфы Залихан — уадз æмæ сæ адæм уыной, 
уымæн æмæ уыдон цины цæссыгтæ сты! Уадз æмæ йæ 
зоной — мæнæ ныртæккæ кæмæ кастысты, уыцы артист 
йæ хъæбул кæй у! Иæ фæлмæн къухтыл чи схъомыл, уыцы 
Мæирбег. 
* * * 
Нал æмæ нал фынæй кодта уыцы ’хсæв Залихан. Куыд 
сæрыстыр у йæ хъæбулæй! Йæ сæрæй нал хицæн кæнынц, 
театры кæй федта, уыцы диссаджы нывтæ, афтæ арф æм 
чи бахъардта, поэты уыцы базырджын ныхæстæ. 
Фæлæ дардцæр та куыд уыдзæни йæ лæппу? Бафæраз- 
дзæн уыцы уаргь ахæссын? Разындзæн æм, адæм ын цы 
стыр аргъ скодтой, уый аккаг суæвыны хъару? Тыхсы За- 
21 Темыраты Давид 
321 

лихан, катай кæны йæ хъæбулы дардцæры фæндæггыл. Алы- 
хуызон сагьæстæй йæ хуыссæг фæлыгъдис. О, куыд æнæн- 
цой дæ, мады зæрдæ! Рафт-бафт кæны Залихан, цæмæдæр 
байхъусы. Иуафон нал бафæрæзта, сыстад æмæ бацыд иннæ 
уатмæ, æрбадт йæ фырты сынтæгыл. 
— Цы кæныс, цы, лæппу? Цæуыннæ фынæй кæныс? 
— Нана? Æмæ йæ цæмæй базыдтай, нæ фынæй кæнын, 
уый? 
— Хъусын дæ, мæ хур, хъусын. Мады зæрдæ алцыдæр 
хъусы, алцыдæр æмбары. Цы кæныс, кæд æнæфæразгæ 
дæ? 
— Нæ зонын, нана, куыд дын æй зæгьон... Алы хатг дæр 
афтæ вæййын спектаклы фæстæ. Хуыссæг мæ нал фæахсы, 
æрæгмæ æрцæуын мæ чемы. Мæ зæрдæйæ нал фæхицæн 
кæнынц, кæй фæхъазын, уыдоны хъуыдцæгтæ. Ноджы мæхи 
дызæрдыгдзинад, тас... 
-Тас? 
— О, тас! Стæй цавæр тас, нана! Сценæмæ цæугæйæ 
алы хатт дæр адæймагмæ афтæ фæкæсы, цыма, æнæмæнг 
фесгуыхын кæм хъæуы, ахæм стыр фæлварæнмæ цæуы. 
Ноджы утæппæт æвдисæнты раз... Æмæ, зæгьæм, нæ фæ- 
рæстмæ дæ хъазтъ фæцудыдтай цæмæйдæр, ссардтой дæм 
исты аиппытæ... Ие та нæ сарæхстæ, уæд лæгæн... йæ амæ- 
лæт хуыздæр. 
— Абон дын уымæй тас нæу, мæ хур. 
— Нæ зонын, нæ зонын, нана. Цымæ цы зæгъынц, а 
изæр мæм чи каст, уыцы дзыллæтæ? 
— Куыннæ йæ зоныс, куыннæ, мæ хъæбул, æви дæ фыр- 
тæссæй хъусæй дæр фæцудыдтай? Сæ къухæмдзæгьд æрв- 
нæрæгау куы уыд? 
— Уый Къостайæн æмдзæгьд кодтой, нана. 
—О, фæлæ ды нæ уæвгæйæ, Къоста дæр абон уæ театры 
нæ уыдаид. Арфæ дæр дын уымæн кодтой, лæппу. 
— Арфæ... Ехх, куы йæ зонис, цас мын сыстад уыцы 
арфæ, уый! Мæ ахуыры фæудыл афæдз дæр нæма рацыд, 
æмæ æвиппайды ахæм фæлварæн. Куы мын æй загьтой, уæд 
мæ удæй мæ мидæг ницыуал аззад. Фыццаг хатт, мыййаг, 
не ’вдисынц Къостайы ирон театры. Æмæ йæ уый размæ цы 
фæлтæрдджын актертæ хъазыдысты, уыдонимæ мæ барын 
райдыдтой, зæгьгæ, уæд... куыд акодтаин? Сæ иу рацыды 
бæрц дæсниад мæм куы нæма уыди. Чидæртæ мын æй зæгь- 
гæ дæр кодтой, æгæр, дам, авнæлдтай, лæппу, æмæ дын 
зын уыдзæн. Фæлæ уæддæр, дадайы загъдау, бавзарын аипп 
322 

нæу, зæгьгæ, мæ цæнгтæ бафистæг кодтон æмæ бавнæлд- 
тон кусынмæ. Æххуыс мын кодтой актерæй, режиссерæй — 
театры кусджытæ се ’ппæт дæр. Æхсæвæй-бонæй æнцой нал 
зьщтон. Къостайы сагьæстæ, йæ удуæлдай тох, йæ хъизæ- 
мæрттæ мæ зæрдæмæ афтæ бахъардтой, æмæ мæ суанг мæ 
фыны дæр нал хицæн кодтой: кæм-иу пъырыстыфимæ бы- 
цæу кодтон, куы та-иу мæм жандармтæ лæбурдтой, куы та- 
иу мæ Ирыстонæй ахастой. Суанг ма ныр дæр хæрдмæ фæ- 
хауын мæ хуыссæны, мæ сурхид акæлы... Стæй катай дæр 
куыд нæ кæнон, нана? Ахæм номдзыд лæджы фæлгонц 
искуыдтæй ацаразгæ нæу. Нæ, ам бæлвырд сурæт аразын 
хъæуы, намæ уый нæй, уæд басæтг де ’нæхъаруйыл. Гъемæ 
та мæнæ ныр дæр сагъæсы фæдæн, исты мæ рауайдзæн 
æви нæ, зæгъгæ. 
— Уæдæ уæд æнæмæт у, мæ хур, хорз уыди дæ хъазт. Уый 
дын дæ мад зæгьы, лæппу, æмæ дæ бауырнæд. Æз дæр дæ- 
уæй æдасдæр нæ уьщтæн, мыййаг. Æнæмæтæй фынæй кæн, 
мæ хур. 
* * * 
Æнæмæтæй фынæй кæн... Йæ зæгьын æнцон у. Фæлæ æцæг 
актер никуыма бафынæй æнæмæтæй спектаклы фæстæ. Уæл- 
дайдæр та премьерæйы фæстæ. Сахуыр сты Маирбеджы би- 
нонтæ дæр сæ фыды æнæхуыссæг æхсæвтыл. Мæнæ та ныр 
дæр райхъал сты æмæ лæмбынæг хъусынц сæ уарзон на- 
найы фæлмæн ныхасмæ. Залихан арæхстгай исы йæ мыси- 
нæггæ ивгьуыд бонты хабæртты къæбицæй æмæ сæ æвæры 
йæ чындз æмæ йæ фырты цоты раз. 
— Цас фæбæллыдтæн ацы бонтæм, цас,— райдыдта йæ 
ныхас нана мынæг хъæлæсæй, раст цыма æхсæвы сабыра- 
дæн фезнæтæй тæрсы, уыйау.— Æниу мадæлтæ се ’ппæт дæр 
æмхуызон сты. Цæрæнбонты æнхъæлмæ кæсын — уый не 
’ппæты хъысмæт у. Æнхъæлмæ кæсæм, дунемæ кæд фæзын- 
дзыстут, уымæ. Стæй дзурын кæд райдайдзыстут, уæ гыц- 
цыл гæккытыл кæд азгьордзыстут, уæ фыццаг чиныг кæд 
райсдзыстут уæ къухтæм, адæмы рæнхъы кæд рацæудзыстут 
æмæ уæ фæллойы хай кæд райдайдзыстут исын, уымæ. 0, 
цас æмæ цас вæййынц уыцы бæллицтæ, цалынмæ байрæ- 
зут, уæдмæ! Уалынмæ та ног мæт — хъæбулæн аккаг цар- 
дæмбал ссарын. Уый дæр та Хуыцауы цæст куы бауарзы, 
уæд та нæ зæрдæ ног катайыл фæвæййы — ныр та нæ хъæ- 
булты хъæбултыл. 
323 

— Махыл, нана? — афарста гыццыл Зæлинæ æмæ йæ 
дыууæ сау цæсты фертгывтой. 
— Сымахыл, мæ къона, сымахыл. 
— Æмæ уæд папæйы мæт ничиуал фæкæны? — хынц- 
фарст кæны Зæлинæ. 
— Цæуылнæ, бинонты хуыздæр æрбауай, цæуылнæ! Па- 
пæйы мæт ныр æртæйæ кæнæм, ды, дæ мад æмæ æз. Æццæй 
нæ, Любæ? Мах та уæд дыууæйæ уыдыстæм, дæ рын бахæ- 
рон, уæ дадаимæ. Æмæ мын зын уыдис. Уæвгæ æнæ уыцы 
зынтæй циу сылгоймаджы цард? Дæ-дæ-дæй, мæ фыдгул 
фæцæрæд æнæзæнæгæй! Цалынмæ нæм мæнæ ацы сау хæй- 
рæг фæзынди, — зæронд ус мидбылхудгæ бакасти Мæир- 
бегмæ,— уæдмæ нын нæ цард ницы ад кодта. 
— Æмæ уæд папæйы балхæдтат, нæ? — фæрæвдз та и Зæ- 
линæ. 
— Нæ, мæ гыццыл къона, æлхæнгæ нæ. Уæ дадайы æф- 
сымæрæн лæппу куы райгуырд, уæд сæм ацыдыстæм Ала- 
гирмæ æмæ сын æй байстам. Афæдз æмæ йыл æрдæг цыда- 
ид, æвæццæгæн. Цæрдæг лæппу уыди, æмбаргæ... Æнæуый 
та, раст мæнæ фыры хъулы хуызæн кæмæй фæзæгъынц, 
ахæм. Æрбаластам æй нæхимæ, Садонмæ. Нæ цардæй нын 
адджындæр уыди. Дæс азы йыл нæма сæххæст, афтæ, мæ- 
гуыр, йæ ныййарæг мад Афашæ фæзиан, рухсаг æрбауа. Æмæ 
уæд лæппу бынтондæр нæхимæ баззад. Фæхъомыл æй код- 
там нæ комы комдзæгтæй. Нæ зæрдæхудты никуы бацыд 
йæхæдæг дæр нæ иунæг æнхъæлцау. Æрмæст иунæг хатт, 
астæуккаг скъола куы фæци, уæд смаст кодта йæ фыдæн. 
Уый йын афтæ зæгьы, ахуыр кæн дарддæр. Марадз зæгьай, 
кæд æм байхъуыста. Шофырты курсытæм — æндæр, дам, 
никæдæм цæуын. 
— Шофырæй лæгдæр мæм ничи касти уæд,— баппæрста 
йæ ныхас Мæирбег.— Стыр дисы-иу мæ бафтыдтой сæ ныфс 
æмæ сæ диссаджы арæхстдзинадæй. Зæххыл ма ахæм хъæба- 
тыртæ ис, уый æнхъæл никуы уыдтæн. Хæххон нарæг фæн- 
дæгтыл-иу куы фæцæйтахтысты, уæд-иу сæ фæдыл кæсгæ 
баззадтæн. Хæйрæджытæ раст. 
— Æмæ уайтагъд дæхæдæг дæр ахæм хæйрæгæй уымæн 
агæпп кодтай. Æхсæвæй-бонæй, сæрдæй-зымæгæй æнцой нал 
зыдтам æнæхъæн бинонтæй. Лæппу уæд Буроны куыста 
уæзласæн машинæйыл. Иу æхсæв æнæмæтæй мæ цæст нал 
æрцъынд кодтон. Уæлдайдæр-иу рæстæг куы фехæдди, уæд- 
иу, æллæх-æллæх, бынтондæр мæ уд сцæйхаудта фыртæс- 
сæй, афонмæ бабын ис уыцы сæрсæфæн фæндæгтыл, зæгъгæ. 
324 

Уалынмæ та-иу кæс æмæ уæртæ æрбацæуы заргæ. Йæхæдæг 
амонæг, йæ машинæ — хъырнæг. «Ныббар, нана, ме ’мбалы 
мæ архъанæй ласын бахьуыд»,— афтæ-иу хьазгæ æмæ худ- 
гæйæ йæхи араст кодта. 
— Архъанæй нæ, сыфцæй, нана, сыфцæй. Стæй дын раст 
куы зæгьон, уæд мæ сценæмæ дæр мæ машинæ баласта сыф- 
цæй. Хъуыды ма кæныс, Алагиры колхозон театрмæ мæ ку- 
сынмæ куы бакодтой, уый? Дæ зæрдæйæ мæ артистæй ба- 
кодтой? Куыннæ стæй! Шофырæй. Иуахæм театры æвдыс- 
той Брытьиаты Елбыздыхъойы драмæ «Дыууæ хойы». Æз дæр 
баздæхтæн æмæ, Сафары ролы чи хъазыд, уый кæрты фæз- 
мынын райдыдтон, афтæмæй мæ сæ режиссер Магкæты 
Арсен федта æмæ мын афтæ зæгьы: «Лæппу, æнхъæлдæн, 
дæуæй цыдæр рауайдзæн. Иу ныхасæй, хъаздзынæ Сафа- 
ры...» Кæм ма уыдис мæнæй лæгдæр, æвæдза! Афтæ дыл 
баууæндæнт! Сценæмæ куы рахызтæн, уæд мæ тыхстæй 
куыддæтæ кодтон, уымæн мæхæдæг дæр ницыуал æмбæр- 
стон. Фæлæ мæ, æвæццæгæн, Арсенæн йæхи загьдау, цы- 
дæр рауади, æмæ та мын дыккаг роль дæр радтой. Уый уыдис 
Фадеевы «Æрыгон гварди»-йæ Туркеничы роль. Цыдæр 
амæлтгæй та ахъазыдтæн уый дæр. Æппæлгæ дæр ма мæ ра- 
кодтой. Гъеуый адыл фæрынчын дæн «уæззау низæй» æмæ 
ма дзы абон дæр «хъæрзын»... 
— Мæ бындурыл, цавæр низ у уый та? — фæтарсти За- 
лихан. 
— Аивад мæ зæрдæйы ныххаудта. Фæлæ цалдæр мæйы 
фæстæ Алагиры театр сæхгæдтой, горæтмæ, стыр театрмæ 
та мæ ныфс нæ бахастон æмæ та ногæй машинæйыл сбад- 
тæн. Куыстон Мæздæджы районы, зылдтæн республикæйы 
фæндæгтыл, фæлæ мæ бæллиц нæрсыди мæ риуы, агуырд- 
та фæндаг. Æмæ та мын ам дæр мæ машинæ феххуыс. Фæс- 
куыст-иу Дзæуджыхъæумæ фæцагайдтон ирон театры спек- 
такльтæм. Нымады дæр мæм нæ уыдысты сæдæгай километр- 
тæ, фæллад æмæ низ. Уæдмæ театры фæсивæдæй кæйдæрты 
дзæбæхдæр базыдтон. Фæлæ искуы мæхæдæг дæр семæ уы- 
дзынæн, уый мæ фæсонæрхæджы дæр нæ уыдис. 
* * * 
Æрмæстдæр бонырдæм ахуыссын кодта Маирбег цырагь. 
Бæргæ архайдта афынæй кæныныл, фæлæ йæм хуыссæг 
хæстæг не ’рцыд. Йæ цæстытыл уадысты, ацы бонмæ йæ чи 
’ркодта, уыцы балцы фæндæгтæ... Æрæмысыд иу ахæм цау 
325 

дæр: йæ машинæ æрурæдта ирон театры дуармæ, бацагуырд- 
та, æрыгон артисггæй æрдхорды цард кæимæ кодта, уыдо- 
нæй иуы. Иуварс æй ракодта æмæ дзы фидар дзырд райста, 
сæ ныхас сын куыд ничи базондзæн, уый тыххæй. Стæй йæ 
бафарста: «Хъус-ма, афтæ фехъуыстон, Мæскуымæ, дам, 
фæсивæды къорд æрвитынц, театралон училищемæ? Уæд 
та æз дæр бафæлварин? Куыд дæм кæсы? Æргом дзырды 
къæм нæй, фæзæгьынц: уый ме стырдæр бæллиц у, фæлæ 
йæ ской дæр никæмæн уæндын. Куы мыл бахудой?..» 
Асæст бон уыдис, стæй куыдфæстæмæ арв бынтондæр 
æрбаталынг æмæ сæлфынæг кæнын райдыдта. Адæм сæхи 
фæйнæрдæм айстой. Уынгты ма цы иугай цæуджытæ аззад, 
уыдон та дисгæнгæ кастысты, бульварыл, уарын ницæмæ 
даргæйæ, æнæмæтæй цы дыууæ лæппуйы рацу-бацу код- 
той, уыдонмæ. Сæ иуыл урс китель, иннæуыл мазутæй дзаг 
комбинезон. Фæныхас кодтой сахат æмæ ’рдæджы бæрц, 
стæй уыцы хуылыдзæй театры фæмидæг сты. 
Дыккаг бон Мæирбег æрлæууыд фæлварæнтæгæнæг къа- 
мисы раз. Бакастис сын Къостайы æмдзæвгæ «Æнæ хай». 
Фæцыд сæ зæрдæмæ, фæлæ ма дызæрдыггæнджытæ дæр 
уыдис. Æмæ сын уæд Мæирбег йæхи ныхæстæй радзырдта, 
йæхæдæг кæй федта, ахæм хабæртгæ. Уый афтæ бæлвырд 
æвдыста царды нывтæ, афтæ дæсны фæзмыдта йæ хæлæрт- 
ты, æмæ-иу æм чи хъуыста, уыдонæн сæ цæстытыл ауадыс- 
ты бæлвырд адæймæгты сурæтгæ. Къамисы уæнгтæн фыр- 
худæгæй сæ бон нал уыд æмæ йæ баурæдтой, æгьгьæд у, 
зæгъгæ. 
* * * 
Мæирбеджы йæ хьуьщытæ ахастой Мæскуымæ... 1958 аз... 
Б.В. Щукины номыл театралон скъола... Райдыдтой ахуыры 
азтæ. Чингуытæ, лекцитæ, театртæ, музейтæ, æнæхуыссæг 
æхсæвтæ... Сæ ахуыргæнджытæ, советон сценæйы зындгонд 
архайджытæ æрыгон талатæй æнувыдæй хъомыл кæнынц 
фидæны арттистты. Цæстуарзон æмæ сын рæдауæй лæвар 
кæнынц сæ зонындзинæдтæ, амонынц сын театры сусæг- 
дзинæдтæ, артисты дæсныйад, æмбарын сын кæнынц стыр 
уырыссаг аивады реалистон традицитæ. Афтæмæй сын сæ 
зæрдæты тауынц, алчидæр сæ йæ фидæны дæениадæн бæр- 
кадцжын хорæрзад кæм æркæрддзæн, уыцы хуымтæн æв- 
заргæ мыггæгтæ. 
Зын уыдис райдианы Мæирбегæн. Фæзындис ыл, иуцас- 
326 

дæр ахуырæй кæй фæиппæрд, уый. Фæлæ уæддæр нæ фæцу- 
дыдта. Æгæр егьау уыдис йæ бæллиц æмæ йыл куыд хъуамæ 
систаид йæ къух. Æнувыдæй бавнæлдта ахуырмæ æмæ цы- 
быр рæстæгмæ йе ’мбæлтгы баййæфта. Уый нæ, фæлæ ма сæ 
разæй дæр фæцис æмæ йын радтой Б.В. Щукины номыл 
стипенди. Парахатдæр кодта йæ зонындзинæдтæ. 
Уалынмæ æрхæццæ ахуыры кæрон дæр. Ахуырдзаутæй 
хъуамæ алчидæр дипломон спектакльты равдыстаид, уал 
азы цæуыл фæцахуыр кодта, уыцы арæхстдзинад, йæ дæс- 
ныйад. 
Мæирбег ахъазыд Лермонтовы «Бэлæ»-йы Казбичы роль, 
Алоис Ирасекы «Цырагъы» буцхаст къуыдипп графы, Про- 
спер Меримейы «Африкæйаг уарзондзинады» æгьатыр Зейн- 
Бейн-Умейдæйы, Гермæн Гейермансы «Ныфсы» фесæфты» 
хæларзæрдæ Симоны æмæ драмæ «Мухтары» хинæйдзаг 
Аппейы рольтæ. 
Стыр аргь скодта Икъайы-фырты куыстытæн фæлварæн- 
ты рæстæг Паддзахадон къамис æмæ йын радтой диплом 
сгуыхты нысанимæ. 
* * * 
Хъуыдытæ, хъуьщытæ... Сæ иу нæма схицæн вæййы Мæ- 
ирбеджы сæрæй æмæ та иннæ ныххойы зæрдæйы дуæртгæ. 
Мæнæ та абоны хуызæн йæ хъустыл уайынц, ахуыры фæс- 
тæ фыццаг хатт театры къæсæрæй куы бахызтысты, уæд 
сын Ирыстоны фæлтæрджындæр актер, ирон театры араз- 
джытæй иу — Тотраты Бесæ — цы ныхæстæ загъта, уыдон: 
«Аивадмæ фæндаг зын у. Сценæйы уæлахиздзинад уыдзæ- 
нис, æрмæстдæр æнæрынцойæ чи куса, уымæ. Уæ зæрдыл 
æй дарут». 
Нæ, никуы ферох уыдзæн уыцы ныхас Мæирбегæй. «Æниу 
æй ферох кæн, мæнæй уый, æмæ дæ хъуыддаг сарæзтай. Уæд 
дæ абон Къоста нæ, фæлæ ма дæхи ном дæр ферох уыда- 
ид»,— загъта Мæирбег хъæрæй, фестад йæ хуыссæнæй, ба- 
кодта рудзынг, йæ риуыдзаг сулæфыд сæууон адджын уæл- 
дæфæй æмæ кæсыныл фæци йæ уарзон горæтмæ. Æвæдза, 
куыд тынг ивы йæ хуыз... Æвæццæгæн, адæмы дæр рæстæг 
афтæ ивы... 
Ныртæккæ йæ фарсмæ куы лæууин, уæд ын æз зæгьин: — 
«Æвæццæгæн нæ, фæлæ бæлвырдæй, Мæирбег. Мæнæ ды 
ныр дыууадæс азы кусыс театры. Дыууадæс азы дæ тых, дæ 
хъаруйыл нæ ауæрдгæйæ ныфсджынæй цæуыс размæ де 
327 

сфæлдыстадон фæндагыл. Цал æмæ цал мин адæймаджы 
бафтыдта арф хъуыдытыл дæ курдиат?! Чи фæнымайдзæн, 
дæ зæрдæйы цæхæрæй кæй батавтай, уыцы дзыллæты? Цымæ 
чи нæ бахуды дæ бахудынмæ, чи нæ ныккæрзы, кæй зæр- 
дæйы нæ ахизынц иннæрдæм дæ масты ныхæстæ, кæй риуы 
нæ сæвзæрынц цин æмæ хъару, рухс бæллиц кæнæ цард- 
бæллон хъуыдьггæ дæ арæзт сурæггæм кæсгæйæ?! Куыд 
æгъдауæй дын бантыст дæуæн, хуымæтæджы уæладжырон 
лæппуйæн, аивады бæрзæндтæм схизын? Цæмæн дæ хонынц 
адæм сæ уарзон хъæбул? 
Уымæн æмæ нæ рæстæг ахæм у! Нæ парти ахæм у! Уый 
дыл ауды, уый дыл мæт кæны. Уый дын аразы дæ алы къах- 
дзæф дæр! Уый ныфсæй дыл базад тывджын базыртæ!» 
* * * 
1970 азы и^ сæрдыгон изæр Икъаты бинонтæ кастысты 
телевизормæ. Йæ фæлмæн къæлæтджыны бады Залихан дæр. 
Йæ зæрдæ та байдзаг цин æмæ мæтæй. Æмæ куыд нæ — мæнæ 
та йын йæ фырты кой кæнынц, аивадæн кæй радта æнус- 
тæм, уыцы фырты кой. Диктор дзуры, 1960 азы Мæирбег 
ирон аивад æмæ литературæйы декадæмæ куыд ацыд Мæс- 
куымæ, уый тыххæй, æмæ та Залиханы зæрдыл æрбалæу- 
уыд йæ катай: кæд раздæхдзæн, цæимæ ссæудзæн, цы йын 
зæгьдзысты? Лæппу ахæм дзырдæй куы ацыд: «Ацы балц 
мын нæ фæрæстмæ, зæгьгæ, уæд театрмæ мæ къах дæр нал 
бавæрдзынæн. Уымæн æмæ Мæскуыйы театрмæкæсджыты 
’хсæн баддзысты мæ ахуыргæнджытæ дæр. Уыдон фыццаг 
хатг фендзысты, сæ кæддæры ахуыргæнинаг аивады фæн- 
дæгтыл цы къахдзæфтæ ракодта, уый». 
— «Туаты Дауиты фыст Къостайæ уæлдай ма,— дзурынц 
телевизорæй дарддæр,— Икъайы-фырт декадæйы рæстæг 
ахъазыд лейтенант Корны (Корнейчукы «Эскадрæйы сæфт») 
æмæ Эдмунды роль (Шекспиры «Король Лир»). Мæскуыйы 
театралон æхсæнад уыцы куыстытæ се ’ппæты дæр баны- 
мадта итгæг хорзыл. Уæдæ цымæ йæ ахуыргæнджытæ та цы 
загьтой Мæирбегæн? Б.В. Щукины номыл училищейы ис 
ахæм æгьдау — алы аз дæр ахуыры фыццаг бон, 1 сентябры 
ардæм æрæмбырд вæййынц, ам чи ахуыр кодта, уыдон се 
’ппæт дæр. Кæрæдзиуыл бацин кæнынц, фæдзурынц сæ ха- 
бæртгæ. Уыцы аз сæ уарзон скъоламæ æрбацыдысты, ирон 
театры фæсивæдæй декадæйы чи архайдта, уыдон дæр, Учи- 
лищейы аивадон разамонæг, ССР Цæдисы адæмон артист, 
328 

профессор Б.Е. Захавæ сын стыр арфæтæ фæкодта, стæй 
загьта: «Æз стыр амондджын хонын мæхи, декадæйы рæс- 
тæг нæ кæддæры ахуыргæнинæгты къухы цы стыр уæлахиз- 
дзинæдтæ бафтыд, уыдонмæ кæсгæйæ. Мах æнувыдæй нæ 
хъус дарæм уæ куыст æмæ уæ рæзты фæндагмæ. Фæнды нæ, 
цæмæй уæ зæрдыл дарат, ацы скъола уын кæдцæриддæр хи 
хæдзарау кæй уыдзæнис, уый». 
- Дунейы фарн уын раарфæ кæнæд,- нал баурæдта йæхи 
Залихан æмæ ноджы æнгомдæр æрбатыхта йæ фæлмæн хъæ- 
бысы гыццыл Зæлинæйы. 
— Уыдæпæн рох кæнæн нæй,— дзуры та диктор. - Йæ 
ахуыргæнджыты ныхæстæ, йæ уарзон адæмы фарн, дека- 
дæйы фæстæ йын Цæгат Ирыстоны сгуыхт артисты кад- 
джын ном кæй радтой, уыцы хъуьщдæггæ фæныфсджын- 
дæр кодтой æрыгон артисты æмæ дардцæры æнтыстдзинæд- 
тæм фæразæнгарддæр ис. 
Фондзыссæдз фæлгонцæй фылдæр сарæзта Икъайы-фырт 
ирон театры сценæйы æмæ дзы æрмæст цалдæры куы ра- 
нымайæм, уæддæр бæлвырдæй фендзыстæм йе стыр курди- 
аты æртгивгæ тæмæнтæ. Уыдон сты: Дурмишхан («Сурамы 
фидар»), Беслан æмæ Бацко (Цопанаты Хаджумары «Абы- 
рæп> æмæ «Æфсымæртæ»), Нолинакхо (Р. Тагоры «Доны 
чызп>), Яго æмæ Авфидий (Шекспиры «Отелло» æмæ «Ко- 
риолан»), Бæтæхъо (Мамсыраты Д. «Æфхæрдты Хæсанæ»), 
Маурисио (Кассоны «Мæлæтæй тыхджындæр») æмæ ин- 
нæтæ. 
Уæлдай æхсызгондæрæй актер фæкусы йæ ’мдугонты, 
кæимæ схъомыл æмæ фæцард, йе сфæлдыстады æвидигæ 
суадон кæцæй гуыры, уыцы цардаразджыты фæлгонцтыл. 
Зæгьæм, Тугъан — Токаты Ашæхы «Усгуртæ», Федор — 
Афиногеновы «Йæ сывæллæтгы мад», Касым — Айтматовы 
«Мады хуым», Ирбег — Козловы «Мах горæты» æмæ бирæ 
æндæртæ. 
Утæппæт алыхуызон адæймæггы сурæтгæ аразгæйæ Мæ- 
ирбег уыдонæй алкæмæн дæр ссары хицæн фæрæзтæ, ног 
ахорæнтæ. Кæй фахъазы, уымæн æххæстæй æвдисы йæ мид- 
дуне, йæ зондахаст, йæ зæрдæйы уаг, сбæлвырд ын кæны 
йæ бакаст, йæ уынд. 
Нæ ныхæстæм хъусгæйæ, хæрзаг ма зæгъат, мæлæты 
æнцонтæй йæ нæ ацаразы, зæгъгæ. Нæ-æ-æ, уый стыр рæ- 
дыд уаид. Алы ног куыст дæр артистæн у ног фæлварæн: 
ногæй та райдайынц йæ хъуырдухæнтæ, æнæхуыссæг æх- 
сæвтæ, æнæкæрон равзар-бавзартæ, цалынмæ дæ цы иунæг 
329 

мадзал хъæуы, ууыл фæхæст уый, уæдмæ. Æмæ та ахæм 
фæлварæнты рæстæг æрцыд Икъайы-фыртæн. Уый уыдис 
1962 аз. Шекспир. Нæй ахæм актер, уымæ чи нæ бæллы. Нæй 
ахæм актер, уый сфæлдыстадмæ æдæрсгæ чи бавналдзæн. 
Афтæ Мæирбег дæр. Уæвгæ ма уый айразмæ дæр «фембæлд» 
номдзыд драматургимæ, фæлæ уымæй йæ тасдзинад нæ 
фæкъаддæр. Уый нæ, фæлæ ма Шекспиры хъайтарты хæс- 
тæгмæ фенгæйæ, уыдоны æнкъарæнты æнæбын цадмæ нык- 
кæсгæйæ, йæ зæрдæ бакатай кодта. Уымæн æмæ бамбæрста: 
цæмæй уыцы цады ма аныгъуыла, уый тыххæй хъæуы стыр 
хъару æмæ дæсныйад. Афтæмæй йын иу бон театры хицауад 
æнæнхъæлæджы куы зæгьиккой: «Æвæрæм «Ромео æмæ Джу- 
льетгæ». Хъаздзынæ Ромеойы роль». 
— Æз? Ромео? Нæ, нæ, уымæн уæвæн нæй! — йæ къæхтæ 
ныссагъта Мæирбег. 
Фæлæ йæ уæддæр йæ цæнгтæ бафистæг кæнын бахъуыд. 
Фæрæстмæ йæ бирæ фыдæбон. Уый уыдис æцæг Ромео. 
Зæрдæзнæт æмæ мæтгæнаг, æгæрон уарзты базыртыл тæ- 
хæг æмæ масты дзæкъул, ныфсхаст æмæ цæхæрцæст. Йæ 
мидхъуырдухæнтæ-иу адæймаджы бафтыдтой алыхуызон 
хъуыдытыл, ахастой-иу æй сæ фæдыл. Фæлæ уæддæр цыдæр 
нæ фаг кодта артисты хъазты. Уый та уыдис уый аххос æмæ, 
æвæццæгæн, йæхиуыл кæронмæ кæй нæ баууæндыд. Йæхи- 
цæн зæрдæ кæй нæ бавæрдта. 
Къаддæр нæ фæфыдæбон кодта Данкойы фæлгонц ара- 
зыныл дæр. (М. Горькийы радзырдтæм гæсгæ Тыбылаты 
Лемзæйы арæзт инсценировкæ «Æхсидгæ зæрдæ»). Мæир- 
беджы бахъуыд æппæт адæмты хъысмæтыл дзурæг хъуыды- 
тæ æрбаиу кæнын æмæ уыдон ирдæй равдисын. Уымæн æмæ 
уыцы спектаклы ныхæй-ныхмæ æрлæууыдысты дыууæ тыхы, 
дыууæ удыхъæды. Иуырдыгæй, йæхи адæмæн чи снывонд 
кодта, æнусон мæйдарæй сæ чи ракодта, йæ судзгæ зæрдæ 
йæ риуæй чи срæдывта æмæ адæмæн сæ фæндаг чи ныррухс 
кодта, уыцы Данко, иннæрдыгæй та, адæймаг æнæуынон 
кæмæн у, адæймаджы чи ницæмæ дары, уыцы æгъатыр 
Ларрæ. 
Зын уыдис æрыгон актерæн ахæм уæззау уаргь сисын. 
Уымæн æмæ уыйбæрц нæма ауад царды гуылфæнты, уымæн 
æмæ йæм фæлтæрдцзинад фаг нæма уыдис. Фæлæ нæ уæд- 
дæр Икъайы-фырт фыдæнхъæл нæ фæкодта, кæд æрыгон 
уыди, уæдцæр хорз æмбæрста, адæмы сæрвæлтау йæхи ны- 
вондæн чи ’рхаста, уыцы Данкойы æхсидгæ зæрдæ æмæ тынг 
арæхстджын æмæ ирдæй бахæццæ кодта М. Горькийы арф 
330 

хъуыдытæ театрмæкæсджытæм. Маирбеджы Данко уьщис 
романтикон ахорæнтæй арæзт, иннæмæй та, хуымæтæг, 
рагон таурæгьтæй махмæ чи æрхæццæ, ахæм хъайтар æмæ 
уыцы иу рæстæг ныры дуджы адæмты минæвар. Адæймаг 
ыл æууæнды, цæуы йæ фæдыл, æнхъæлмæ йын кæсы йе 
сгуыхтдзинæдтæм. 
Икъайы-фырты дæсныйадæн аргь кæнгæйæ, адæйма- 
джы зæрдыл æрбалæууынц йæ ахуыргæнджытæй иуы, про- 
фессор Б.Е. Захавæйы ныхæстæ: «Советон хицауады азты, 
зæгьæн куыд нæй, афтæ бæрзонд сырæзт советон актеры 
культурæ. Нæ бæстæйы театралон коллективтæм æрбацæ- 
уынц сæ философон æмæ политикон зонындзинæдтæ, стæй 
сæ профессионалон дæсныйад революцийы агьоммæйы 
театры актерæй дзæвгар фылдæр кæмæн сты, ахæм ак- 
тертæ». 
Раст ахæм артист у Икъаты Мæирбег дæр. Икъайы-фыр- 
ты сфæлдыстады сæйраг бынат ахсынц æмæ йын уæлдай 
адцжындæр вæййынц, егьау социалон быцæудзинæдтыл 
дзурæг чи у, ахæм уацмыстæ, стыр политикон тохы чи ба- 
цæуы, ахæм хъæбатырты фæлгонцтæ. Æмæ дзы театрмæкæс- 
джытæ уæлдай бузныгдæр уымæн вæййынц. Афтæ уыдис 1969 
азы, болгайраг драматургийы фестивалы рæстæг ирон те- 
атр Крум Кулявковы пьесæ «Фыццаг цæф» куы бацæтгæ 
кодта æмæ дзы Икъайы-фырт Георгий Димитровы сурæт 
куы сарæзта, уæд дæр. 
Болгайраг театровед Петр Фильчев æмæ мæскуыйаг кри- 
тик Юрий Черепанов уыцы спектаклы тыххæй фыстой: 
«...Уæлдай зæрдæмæдзæугæ æвæрд æрцыдысты гермайнаг 
империйы тæрхондоны нывтæ. Ам спектакль бацæуы йæ 
тæккæ тæмæны, ам сулæфы йæ риуыдзаг æмæ схизы йæ 
бæрзондцæр къæпхæнмæ. Димитров лæгæй-лæгмæ нацистон 
тæрхонгæнджытæ, мæнгæвдисæнтæ æмæ Герингимæ æгъа- 
тыр тохы куы бацæуы, уæд ноджы тынгдæр разыны Лени- 
ны æнæбасæтгæ фæдон, æхсидгæзæрдæ коммунисты уæз- 
дан æмæ хъæбатыр удыхъæд. Раст ахæмæй æвдисы Димит- 
ровы Икъаты Мæирбеп>. 
Ирон театры спектакль нымад æрцьщ фестивалы тæккæ 
хуыздæртыл, Мæирбегæн та радтой ССР Цæдисы культу- 
рæйы министрад æмæ Уæрæсейы театралон æхсæнады дип- 
лом, стæй йæ уазæгуаты ахуыдтой Г. Димитровы райгуырæн 
бæстæмæ. 
Бирæ диссæгтæ федта Мæирбег Болгарийы столицæ Со- 
фияйы, стæй иннæ горæттæ æмæ хъæуты, бирæ æнæферох- 
331 

гæнгæ фембæлдтытæ йын уыдис нæ дардбæстаг æфсымæр- 
тимæ. Фæлæ йæ зæрдæ, кæй зæгьын æй хъæуы, æппæты 
фыццаг æхсайдта, болгайраг адæмы номдзыд фырты æмби- 
сонды цард æмæ куыст кæмыты цыдысты, уыцы бынæттæм. 
Æмæ иу бон бацыд йæ уарзон Димитровы хæдзармæ, ныр 
музей кæм ис, уырдæм. 
— Мæ тæлмацгæнæгимæ лæууыдыстæм кæрты æмæ æн- 
хъæлмæ кастыстæм экскурсоводмæ,— айста дикторы ныхас 
Мæирбег йæхæдæг,— уалынмæ мæ хъустыл ауадысты кæй- 
дæр къахдзæфтæ. Фæстæмæ фæкастæн... Мæ цурмæ æрба- 
хæццæ ацæргæ сылгоймаг, иу-дæс æмæ дыууиссæдз азы 
кæуыл цыдаид, ахæм. Йæ сæр чысыл фæхалас. Салам ын 
радтон, фæлæ уый исдуг сагьдауæй баззад æмæ нæм джи- 
хæй каст, стæй йæ цæстытæ донæй айдзаг сты, ныббогь- 
богь кодта æмæ мæм, мæ мадызæнæгау, йæхи ’рбаппæрста. 
Æз хьуыддаг дзæбæх не ’мбæрстон æмæ бынтондæр фырæф- 
сæрмæй ныссуйтæ дæн. Цæмæйдæрты ма йæ афæрстытæ код- 
тон, фæлæ уæддæр уый кæуы æмæ мын хъæбыстæ кæны. 
Æрсабыр æй кодтам цыдæр амæлтгæй æмæ нын уæд загьта: 
— Ныххатыр мын кæнут... Куы дæ ауыдтон, уæд мæхи 
нал баурæдтон... Раст цыма мæхи Георги йæ ингæнæй сыс- 
тад... Бынтондæр æй цæрмæстыгьд куыд бакодтай, уазæг!.. 
Куыд рабæрæг, афтæмæй уый уыдис Димитровæн йæ 
хæрз хойы чызг. Уый фæстæ нын лæмбынæг фæдзырдта йæ 
диссаджы цард æмæ куысты хабæртгæ, стæй мын балæвар 
кодта йæ уацмысты æмбырдгонд». 
* * * 
Бирæ ма фæдзырдтой уыцы изæр телевизорæй Икъаты 
Мæирбеджы тыххæй. Къостайы роль куыд ахъазыд кинойы 
æмæ йæ уый фæстæ куыд ахуыдтой Ленинград æмæ Тби- 
лисмæ «Князь Игорь» æмæ «Чермен»-ы кинонывты ахъа- 
зынмæ, куыд æм фыссынц бæстæйы алы кæрæтгæй, куыд 
арæх архайы алыхуызон концертты, куыд æххуыс кæны 
хихъæппæрисадон къордтæн æмæ ма ноджыдæр бирæ ахæм 
хабæртгæ. Науæд искæй æххуыс бахъуыдис æмæ хъуыдда- 
джы бацыдис, зæгьгæ, уæд та æхсæв дæр нæ бафынæй кæн- 
дзæн, цалынмæ йæ сараза, уæдмæ. Йæ цардбæллон зæрдæ, 
йæ тæмæнкалгæ курдиат, йе ’нæрынцой æхсæнадон æмæ 
сфæддыстадон фæллойæ йæхи уарзын кæны адæмæн. Уымæн 
ын саккаг кодтой 1968 азы Цæгат Ирыстоны адæмон артис- 
ты ном дæр. 
332 

* * * 
1970 азы 14 июлы Икъаты хæдзары уыдис стыр бæрæг- 
бон. Ирыстоны фæллойгæнæг дзыллæтæ стыр кад скодтой 
Мæирбегæн, равзæрстой йæ ССР Цæдисы Сæйраг Советы 
депутатæй. 
Æмæ та зæронд Залиханы цæсгомыл згъорынц цины 
цæссыгтæ! Фенкъуысы та риуы цинæйдзаг зæрдæ... 
* * * 
Икъаты Мæирбеджы тыххæй ацы очерк ныффыстон 
къорд азы размæ. Æмæ йæ ныр мæ чиныгмæ куы цæтгæ код- 
тон, уæд Ирыстоныл айхъуыст æвирхъау хабар: йæ дзыл- 
лæтæн йæ зæрдæйы хъарм æвгьау чи нæ кодта, ирон театры 
сценæйы бирæ азты дæргъы йæ зæрдæ цырагьау кæмæн 
сыгьди, уыцы уæлладжырон Мæирбег йæ цардæй ахицæн, 
йæ уарзæгой зæрдæ йæ кусынæй банцад. Фæлæ Уæрæсейы 
адæмон артист, Ирыстоны уарзон хьæбул Икъаты Мæир- 
беджы ном æнусмæ цæрдзæн ирон театры историйы, ирон 
дзыллæты зæрдæйы. 
1971-2004 азты 

Чиныджы ис: 
Пьесæтæ 
Цæргæстыхох 7 
Аланти Нана 76 
Туджыаргьæй 120 
Дасхан 166 
Хан æмæ йæ фырт 182 
Фыдыфæдзæхст 192 
Чысыл драмон нывтæ 
Хъазтизæры чегьретæ 208 
Налатчындзаг 216 
Дамдумгæнджытæ 222 
Цуанæттæ 225 
Дыууæ уæзхъусы 230 
Æнæфенд рынчын 233 
Къæрцхъус редактор 235 
Радзырдтæ 
Нывонд 239 
Уазæгуарзаг кавказаг 253 
Ногбонæхсæв 262 
Хуыцауы фæндæй 271 
Очерктæ 
Цæхæрцæст Солæман 293 
Ирон театры цæсгом 305 
Адæмыхъæбул 321 

Литературно-художественное издание 
ТЕМИРЯЕВ Давид Иласович 
АЛАНТЫ НАНА 
Пьесы, рассказы, очерки 
на осетинском языке 
Редактор 
З.У.ДЗУЦЕВА 
Художник 
Н. Ф. ВАСИЛЕНКО 
Художественный редактор 
Г. 3. ЧЦДЖЕМТЫ 
Технический редактор 
А. В. ЯДЫКИНА 
Корректор 
Т.А.КАЗБЕКОВА 

Сдано в набор 23.08.04. Подписано к печати 16.11.04. Формат бумаги 60x84 У^. 
Бум. офс. № 1. Гарн. шрифта «Таимс». Печать офсетная. Усл. п. л. 19,53. У четно- 
изд. л. 16,42. Тираж 500 экз. Заказ № МХГС 51. 
Комитет РСО-Алания по печати и делам издательств. 
Издательство «ИР», 362040, г. Владикавказ, проспект Мира, 25. 
ОАО издательско-полиграфическое предприятие им. В. А. Гассиева, 362011, 
г. Владикавкаэ, ул. Тельмана, 16. 


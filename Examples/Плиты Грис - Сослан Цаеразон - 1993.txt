плиты грис 
ПЬЕСÆТ? 
ДЗÆУДЖЬКЪÆУ «ИР» 1Ш Р. - . ' 

84 Осет 
П57 
Плиты Г. 
П 67 Сослан Цæразон: Пьесæтæ — Дзæуджыхъæу: Ир, 1993 — 
606 с. 
, Плиев 1\ Дз. • * 
•. Сослан Цæразон. 
В книгу вошли широко известные пьесы автора, написанные им в 
разные годы и ставившиеся на сцене Северо-Осетинского драмати- 
ческого театра — «Чермен», «Доверие», «Судьи» и др. 
4702470000-52 лл л 
П —143-92 84 Осет 
М 131 @3)-92 
18ВЫ 5-7534-0360-3 © Плиев Г. Дз. 1992 

ЧЕРМЕН 
ФОНДЗМИОНТРАГЕДИ 
МИ ’ВДИСДЖЫТÆ: 
Д а к к о — Тлаттаты мыггаджы хистæр, тæгиатæй. 
Хъасай — йæ фырт. 
Бестол — Даккойы кæстæр æфсымæр. 
М ы р з а — æлдар уæгиатæй. 
Æлдар — тæгиатæи. 
Дзандар — æлдæрттæй, Хъасайы лымæн. 
М у л д а р — кæсгон кънйаз. 
Н а н а — Бёстолы номылус, Чермены мад. 
Чермен — йæ лæппу, Вестолы кæвдæсард. 
Хадзы — фæрссаг лæг. 
А з а у — йæ чызг, фæстагмæ Чермены ус. 
С а д у л|— еду адæмæй, Чермены лымæнтæ. 
Дзиу. Т 
Инал-кæсгон лæшгу, Чермены æрдхорд. 
Æлдæрттæ, адæм, 1-аг æмæ 2-аг лæпну. 
Архайды рæстæг — XIX æнусы райдиан. 

ФЫЦЦАГМИ 
Хъобан. Дард хохрæбынтæй гоби уæйгуытау 
зынынц мæсгуытæ. Хъæууынг, йæ фæйнæ- 
фарс — гуымиры дурамад тъæпæнсæр хæдзæ- 
рттæ. Рахизæрдыгæй Садул бийы кау9 Дзиу 
хæссы уистæ. 
Нана зилæнтæ кæны кæрты. 
Уалдзæг, хæрисыл къуыпа фæхæцыд. 
Садул 
Цы фæдæ, Дзиу? Фæтындз, кæннод дыл пъæззы 
Ныббаддзæйи. 
Дзиу 
Фæлтау дæхи мæт кæн: 
Дæхицæн раст гуыркъойы йас æртæхтæй 
Дæ роцъойæ цъыкк-цъыкк куы кæны хид, 
Зæронд бæхау куы ныууæззау дæ, огъуыр, 
Дæ цæстытæй куы нал кæсыс æппын. 
Садул 
Хæсгæ, хæсгæ. Мæ цæстытæм цы кæсыс? — 
Æз чызг нæ дæн. Ды та хъыбыл нæ дæ, 
Дæ хæдзармæ дæ рардæуа, дæхиуыл 
^^^Æгас къæрта цы рауагътай? Мыййаг, 
Дæ^артæнбынтæ атондзысты хуырхæй! 
Дзиу >^- ;... —-¦ 
Дæ хорзæхæй^ды эвгъау# мын æй кæныс? 
Уæддæр та йæ Йс>ол^ йæ^суыйтæн калдзæн. 
Садул ~"—^_ 
Тъæпп ахау, тъæпп! Цу, уистæ рахæсс, цæй, 
-- Æххæст фæуæм Чермены ’рцыдмæ кау быд... 

Нана 
Нана уæ рынтæ бахæра, мæ хуртæ, 
Æгæр фæллайын ма кæнут уæхи. 
Æнæуи дæр куыстæй æхеæвæй-бонæй 
Куы не стут хъуаг, уæ сæрыл хаст фæуон: 
На^ лæппу кæд сæрæгас у, уæд абон 
Зындзæн хъæмæ,, йæ хæдзармæ та уæд 
Кæсдзæн йæхæдæг, абийдзæн йæ кау дæр. 
Садул 
Кау циу, нана? Кау мах æвджид фæуæд,— 
Чындзæхсæв нын! Чындзæхсæв та уæд де ’вджид! 
Дзиу 
Нана, зæххыстæн, ацы лæг бынтон 
Æдылы нæу — рæсугъд фæндон дын затъта. 
Нана 
Дзæбæхæй уал мын раздæхæд Емме,— 
Чындзæхсæвæн дæр исты хос кæндзыстæм. 
Садул 
Хъæуы, нана: уый комы аргъ лæг у,— 
Цæмæн уа хъуамæ искæмæн дæлдæйраг ? 
Йæ зонд, йæ хъару бирæтæй хуыздæр, 
Куыстмæ — домбай, зæрдæйы хох æппæтæн,— 
Цæй тыххæй нæй йæхицæн уæд к хæдзар? 
Цæмæн кæны кæйдæр сæраппонд тухи? 
Дзиу 
Кæс-ма йæм: уый — дæсны куы дæ, Садул, 
Æмæ:. дын æз куы нæ хъуыстон дæ кой дæр? 
Дæхицæн дæр ма исты хостæ скæн — 
Дæ уавæртæ хуыздæр, мыййаг, куы не сты? 
Садул 
Æз та цы дæн!. Æз ницы дæн. Ды дæр. 
Стæй — бирæтæ».. Æрдзæй æнамонд фестæм. 
Æвæццæгæн нæ ралгъыста хуыцау, 
Цæмæй нæ бонтæ батонæм зындоны... 
Фæлæ Чермен! Чермен зæххон лæг нæу,— 
Уый зæд у, зæд! Уый никæуыл у баргæ, 
Уый хъуамæ уаид не ’лдæрттæн æлдар, 
Цæмæй-иу сын æрбалваса сæ рохтæ. 
Кæннод уынут: сæхицæн уыдон ныр 
Сæ хæдзæртты зæрдæхъæлдзæгæн бадынц, 
Чермен та сын фæллад æмæ рыстæй 
Дайраны комы, зæйласæнты, Ларсæй 
Сæнайы ’хсæн фæндаг лæгъзгæнæг у,— 
Цæмæн? 
Дзиу 
Цæмæй дзы байгом уа фæндаг, 
Æмæ та уым, тынуафæгау, дыууæрдæм 
5 

Æхсæвæй-бонæй бæлццæттæ кæной 
Æмæ сæ исæм илци-хай. 
Садул 
Куыннæ ма! 
Дæуæн дæр дзы æвзаргæ хай уыдзæн,— 
Дæ фæдджи æмæ дæ хъустæ схъил кæн,— 
Цыдæриддæр æрæмбырд кæной уым — 
Дакко дын сæ æркалдзæни дæ разы 
Æмæ зæгъдзæни: «Дзиу, дзæбæх æркæс 
Нæ. хæзнатæм, сæ хуыздæртæй сын равзар 
Хъæдабæ, цыллæ, топпыхос, сæрак — 
Æмæ сæ уартæ мах хæдзармæ бахæсс...» 
Дзиу 
Тæрсын, Садул: æгæр хъæрæй кæныс 
Дæ ныхæстæ — фыдбылызы та хауыс. 
С а д у л 
Цæй, цæй, тæппуд! Цу, уистæ рахæсс, тагъд, 
Кæнцод ныртæккæ хъæр кæнын Хъасаймæ 
Æмæ та хъаздзæн де рагъыл йæ ехс! 
Дзиу 
О, де ’взагыл дæлгоммæ сынкъ фæзына, 
, Кæд ын æваст цы ракодтай йæ кой! — 
ÆрбаДæуы! Калм битъынайæ тарст, 
1 Æмæ йæ тæккæ къæсæрыл æрзади... 
Кæм амбæхсон? 
Фезгъоры. Бацæуы Хъасай. 
Хъасай 
Кæдæм, кæдæм? Æрлæуу! 
Фæстæмæ раздæх. Рацу-ма хæстæгдæр, 
Хæстæгдæр ноджы. Ноджы дæр...— Нана, 
Мæ ком ныххус, дæ хуырхæй ма мын авæр. 
Нана къус сисы æмæ ацæуы мидæмæ. 
Кæм сæфыс, кæ? Кæй куыстытæ кæныс? 
Черменæн ды йæ каубийæг цагъар дæ, 
Æви кæрдзын дæр уыдонмæ хæрыс?.. 
Цæугæ хъæмæ! 
Дзиу 
Чермен нæй ам ныртæккæ 
Æмæ Нанайæн æххуыс кæнæм... 
Хъасай 
Уайгæ, 
^Туымыдза фыс! , , , • 
Дзиу 
Цæуын ныртæккæ, о! 

Хъасай г .’ 
Тæхгæ! 
Цæвы йæ ехсæй. 
Дзиу 
Фæлæуу, æрбаздæха Чермен — 
Æз та дын сæ æрымысын кæндзынæи 
Уæлдайджынтæй. 
Хъасай 
Куыд? Цал хатты дын загътон — 
Куыдзау фæстæмæ ма къæпп кæн, зæгъгæ? 
Тæхгæ, зæгъын! Кæс-ма йæм, кæс: уæддæр ма 
Йæ цæстытæ куыд дзагъултæ кæны! 
Дзиу ацæуы. 
Сæ цъутта систой, нал хæссынц сæрбос: 
Куыстмæ сæ ’рвитай — байдайынц хъуыр-хъуыртæ 
Æмæ фæцæуы се ссырты къæс-къæс. 
Садулæн. 
Цæугæ ды дæр, уæхицæй дæм æрвыстой. 
Кæм и дæ зонд, кæй куыстытæ кæныс? 
Цæхгæр фæзилы, ацæуы. Фæзыны нана. 
Нана 
Цы фæци, цы, хуырх æй куы хъуыд Хъасайы? 
Цы фæци Дзиу? 
Садул 
Ныццавта йæ Хъасай. ч 
Нана 
Цæмæн, дам, уæд? 
С а д у л 
Фæндыд æй, æмæ уымæн. 
Нана 
Фыдвæнд фæуæд. Мæныйас дур æй ’ркъуырæд, 
Хъаймæты бонмæ ма ссарæд лымæн! 
Цæмæн ын барут алы хатт уæ бафхæрд? 
Нæ лæппу йын нæ ныббарстаид уый. 
Цæф барын нæу лæгæн сæрмæ хæссинаг. 
С а д ул 
Æлдары бон цы нæу, нана! Дæлбар лæг 
Цы нæ быхсы! Нырриуыгъон, зæгъын, 
Йæ былтæ сырдæн,— нæй, мæ бон нæ баци, 
Мæхиуыл та .ныххæцыдтæн: цыдæр 
Æнахуыр тых мын бабаста мæ къухтæ,— 
Æлгъыст фæуæд!.. Ныххатыр кæн, нана, 
Æрвитынц мæм, дæ кау дын быд нæ фестæм. 
7 

Нана ’ 
Цу, цу, мæ хур, дæ сæрыл хаст фæуон, 
Хæцдзысты та: (куыстафон у ныртæккæ, 
Иæ къухтæм алчи ’мхасæнтæ кæны, 
Нывонд дын уон. 
Садул 
Нана, тыхсгæ-иу ма кæн, 
Рæхджы та дæм æрбауайдзыстæм мах, 
Кæд уалынмæ Чермен зынæг дæр уаид. 
Ацæуы. 
Нана 
иунæгæй. 
Цымæ цæуыл фсæсты кæна Хъасай? 
Сынтау та нæм хуымæтæджы нæ уасы... 
Ацæуы. Рæбынæй фæзынынц Хъасай æмæ Дзандар. 
Дзандар 
Ау, уый та куыд: дæ минæвæрттæн «нæ» 
Куыд загътаиккой Моргуатæ? Цы хуызы? 
Нæ мæ уырны. Кæд чызджы фыд Хадзы 
Нæ уыд сæхимæ, йе мæстджын уыдысты, 
Кæнæ ирæд æгæр куырдтой, мыййаг, 
Йе — науæд та фæстæдæрмæ уыд се ’мгъуыд? 
Хъасай 
Цæй æмгъуыдтæ, цæй цыдæртæ: ныр сæм 
Цыппæрæм хатт куы баминæвар кодтон. 
Ирæдыл кой куы не ’рцыди. Хадзы 
Нæ уæле уым хæрз хъæлдзæгæй куы бадти!.. 
Æрхастой фынг, бæрæчет бирæ, хорз . 
Фæзарыд немæ, загътон; хъуыддаг рæвдз у! 
Фæлæ куыддæр мæ минæвар йæ дзырд 
Зæгъынмæ хъавыд чызджы тыххæй, афтæ 
Хадзы йæ рихи аздыхта, йæхи, 
Цъæх бирæгъау, фæгæмæл кодта, стæй 
Иæ къæлæтджынæй сыстад æмæ загъта: 
«Цæй, ныр, мæ зынаргъ уазджытæ, цы хъæуы 
Сымах мæнæй: æркæстытæ кæнут 
Мæ цæрæнтæм,— цыдæриддæр дзы ссарат 
Зынаргъ хæзнайæ — дзаума уа, бæх уа — 
Æрмæст,— зæгъы,— уæ зæрдæтæм фæцæуæд, 
Æндæр фæуæд уæ сæрвæлтау»...,Æстæй,— 
0, хъус-ма, хъус, цы сур сайд нын фæкодта,— 
Æстæй йæ къух фæхъил кодта хæрдмæ, 
Æдзынæг нæм ныккастис æмæ загъта: 
¦Æрмæст уын дзурын рагацау: мæнмæ 
Ис иу хæзна, хуыцауы раз уæ курын, 
Цæмæй мын уымæн ма скæнат йæ кой,— 

Нæй уымæн ницы, ницы хуызы раттæн! — 
Уый у мæ чызг, мæ иунæг чызг Азау...» 
Дзандар 
Ома: уæ гуыбын бафсæсти, фæнуæзтат, 
Ныр та цæугæут афтидæй? 
Хъасай 
Уяедæ! 
Цымæ мын цирхъ мæ зæрдæйы фæсагъта, 
Кæнæ мын арцæй фелвæста мæ цæст 
Æмæ мын кард æрбасæрфта мæ хурхыл... 
Дзандар 
Уæззау æфхæрд! Сæрмæ хæесинаг нæу. 
Хъасай 
Ай-гъай, Дзандар, фæхудинаг мæ кодтой, 
Æз ацы ’фхæрд æнæистæй мæ уæлæ 
Куы ныууадзон, æдзухдæр мын æй уæд 
Чызгæй, лæппуйæ, хистæрæй, кæстæрæй 
Мæ цæстмæ дардзæн алчидæр... 
Дзандар 
Дæуæн 
Æфхæрды раз фæразон у дæ зæрдæ,— 
Куыд бабыхстай? — Æстыр дис дыл кæнын! 
Дæ раны æз куы фæуыдаин.— ард дын 
Хæрын, Хъасай,— æгас хæдзарвæндаджы 
Уым къупыритæ скодтаин! 
Хъасай • 
Нæ, нæ! 
Æндæр у хъуыддаг ацы ран, мæ лымæн, 
Ам аххосджын æндæр лæг у,— Хадзы 
Иæхæдæг мæн куы бафхæрдтаид афтæ, 
Уæд дзы мæ маст æз райстаин,— йæ рихи 
Ныллыг кодтаин зæрондæн,— фæлæ 
Ам аххосджын æндæр у. 
Дзандар 
Чи? 
Хъасай 
Нæ саухъус, 
Нæ хинысырд, нæ гомзæвæт Чермен! 
Дзандар. 
О, диссæггтæ! Чермен Азауыл дзуры? 
Хъасай 
Ай-гъай, Дзандар, цæлхдур мын уый ныллæууыд, 
Æмæ ма лæг куы уыдаид^бæргæ, 
Мæ амонд мын куы истаид мæхицæй 
Уæздандæр æмæ исджындæр, уæд ма 
Быхсин, Дзандар, фæлæ нæ фидиссагæн 
Куыд раттон бар? Мæ худинаджы кой 
9 

Ныхъхъæр уыдзæн, ныцъиу-цъиу æй кæндзысты 
Æмæ ма уæд зæххыл мæ цард та циу? 
Дзандар 
Æз уый нæ зыдтон... Ау, æмæ Хадзы 
Иæ кæцы хорзмæ бабæллыд Черменæн? 
Уый Тлаттатæн сæ дæлдæйраг куы у, 
Гæвзыкк, сæмпæрчъи... Уалдзыгон фысау, 
Иæ хъуын, йæ хъис фæйнæрдыгæй куы згъæлы! 
Мæгуырæй алчи дард куы лидзы; амонд 
Йæ тæфтыл дæр куы нæ цæуы, уæд æм 
Азау, цымæ, цы хорз зыдта Черменмæ? 
Хъасай 
Гъе уый у, уый йæ бæллæк дæр — бæргæ мæ 
Лæгдæр куы уаид истæмæй, фæлæ 
Кæм басгуыхти? Цæмæн ын ис фылдæр кад? 
Цæмæн фæкæнынц алы ран æдзух 
Иæ хорзы кой? Ай диссаг нæу: æрмæст 
Дыууæ лæджы кæрæдзи фенæнт — уайтагъд 
Чермены стауын байдайынц; изæр 
Нæ чызджытæ куы фæцæйцæуынц донмæ — 
Дзыхæй-дзыхмæ йын фескъæфынц йæ ном; 
. Нæ хистæртæ фынджы уæлхъус æрбадой — 
Чермен — сæ кой; нæ сывæллæттæм кæс — 
Фæзмынц Чермены; мадæлтæм дæр байхъус — 
Уæддæр — Чермен! Кæмдæриддæр -г Чермен! 
Æмæ уæд чи у? — Ардыгæй дæумæ лæг!.. 
Нæ, нæ, Дзандар, уы# афтæ уадзгæ нæу: 
Цæргæ мын нал у уыимæ уæлæуыл — 
Нæ иуæн хъуамæ аскъуыйа йæ уд!.. 
Дзандар 
Уæззау хъуыддаг. Нывыл зынтæй нæ уыдзæн 
Уый мах фæндагæй аиуварс кæнын. 
Ам зондæй хъуамæ сархайæм: фыццаг ын 
Иæ лæмæгъ ранмæ бахъавын хъæудзæн 
Фæсаууонæй, цæмæй дзы лæг йæхæдæг 
Æнæ фыдбылыз баззайа... Зæгъ-ма, 
Фæрссаг лæг суынмæ, бархимæ куы хъавыд,— 
Цы баисты? — Уый диссаджы фæнд у! 
Дæ зæрдыл дар: куы хицæн кæна иугæр, 
Уæд æй Бестолæй ауадзын хъæуы 
Хæрз афтидæй, æнæ зæххæй, æнæ мулк... 
Чермен æдзухдæр бархимæ тырны, 
Æмæ йæ ауадз! — й’ахсæн къæппæг уый у: 
Уый цас хæстæгдæр бархимæ тырна, 
Тыхсдзæн ыл уый бæрц бархиад рæхыстау. 
Рох ма кæн ды: Бестолмæ ма куы уа, 
Уæд ын ирæд дæр бафиддзæн, уыдзæн ын 
Зæхх дæр йæ фаг — йæ фыд куы у Бестол! — 

Фæлæ Чермен куы рахицæн уа,— баууæнд,— 
.Лæскъдзæрæнæй йæ хъиутæ уæд хæрдзæн. 
Кæсаджы хусмæ раппар, æмæ дуртыл 
Æнæ донæй йæ гæндзæхтæ цæгъда... 
Хъасай 
Дæ фæндон хорз у, тынг хорз у, иттæг хорз! 
Кæсаджы ми йын бакæнын хъæуы. 
Нæ хистæртæн æй бакой кæнæм, цом, 
Уæддæр æм рагæй бахъав-бахъав кодтой. 
Æдде цæуы хъæр-хъæлæба. 
Дзандар 
Цы хъæр уа уый? 
Хъасай 
Æвæццæгæн, æрбаздæхт 
Нæ цæстысындз, нæ низ... 
Дзандар 
Чермен? 
Хъасай 
Чермен. 
Æрмæст нæм ууыл афтæ цин фæкæнынц,— 
Мæгуыр сæ бон, æндæр 1щн кæмæн нæй! 
Цæй, цом: йæ уынд мын уæнгæлæй фыддæр у. 
Дзандар 
Чысыл ма багъæц, амæстæй йæ марæм... 
Сывæллæттæ сбадтысты Черменыл, афтæмæй 
йæ баскъæрынц. Чермен йæ цыппæртыл цæуы 
æмæ галау уасы. 
1-аг лæппу 
Цобе, цобе! Хе, хе, мæ къобор гал! 
2-аг лæппу 
Æри-ма, æз дæр ыл иу чысыл абадон. 
1-аг лæппу ч 
Иуварс, æнтыды боцкъа! Хауыс æмæ кæлыс. 
2-аг лæппу 
Уæдæ ды цæуылнæ хауыс? > 
1-а г л æ п п у 
Æз — æз дæн æмæ уымæн; ды та цы дæ?.. Цобе! 
Дзандар 
Чермен, уый циу: куы бафæлладтæ, галау! 
Хъасай 
Гал циу, Дзандар? Нæл хуы у уый, нæл хуы! 
Цы ма уа фад, фæлыст! Еууы кæфой йын 
Иæ бызгъуыртыл куы бакалис, уæд дзы 
Иæ къæхты бынмæ иунæг гага ’рхауид? 
Чермен уыцщ ныхасмæ фестъæлфы, мæсты каст 
скæны, стæй сывæллæттæм йæ мидбылты бахудти. 

Чермен 
Æгъгъæд, мæ хуртæ, азгъорут уал ныр, 
Фæстæдæр та уæ ахæсдзынæн ме ’ккой. 
2-аг лæппу 
1-аг лæппуйæн. 
Хъусыс: ныр та мæ рад уыдзæни бадын. 
1-аг лæппу 
• Æз дын дæхиуыл сбаддзынæн. Цæугæ! 
Азгъордтой. 
Чермён 
сæ фæдыл. 
Цымæ цы нс сывæллонæй хуыздæр! —*¦• 
Сыгъдæгзæрдæ, æдыхст, æнæмæт, бархи... 
Дзандар 
Рьæй, маргъ нын ма фест, ма атæх, мыййаг! 
Чермен 
Ай ам куы стут æмæ уæ æз уынгæ дæр 
Куы нæ фæкодтон,— бахатыр кæнут, 
Мæ буц сыхæгтæ: лыстæджыты федтон, 
Фæлæ нæ федтон къамбецты! 
Хъасай 
. Рьым, гъым! 
Чермен I 
сæ къухтæ сын исы. 
Уæ бонтæ хорз... Ныххатыр мын кæнут,— 
Кæд уын фæрыст — мæ къух чысыл дæрзæг у. 
Хъасай 
Кæд ныууадздзынæ де ’нæсæрфат митæ? 
Чермен 
Хæрз зæрондæй, тых мæ куы нал уа, уæд. 
Фæлæ тæрсын, нырма уый тагъд куы нæ уа. 
Хъасай 
Дæ зонд та уæд кæД фæфылдæр уыдзæн? 
Чермен 
Куы базонай ды ме ’мбисы бæрц, гъе уæд. 
Дзандар 
Чермены ’взаг хъæбæр лаедзæг у раст.— 
Хорз нæу, Чермен... , 
Чермен 
Цæмæн зæгъыс, Дзандар? — 
Хъæбæр лæдзæг хæрæг тæрынæн хорз у. 
Хъасай 
Дайраны та уæд цас фæдæ? 1 

Че^мен 
Къуыри. 
Хъасай 
Æгæр у уый: дæ уæлæ та фæзынди. 
Чермен 
Цæмæй зæгъыс? 
Хъасай 
Бхсы æхситтæй! 
Чермен 
Ма зæгъ,— 
Кæмдæриддæр уæ гæрз ехсыты ’хситт 
Æз хъусын хорз,— мæнæн дзы нал у тас, 
Фæлæ тæрсын: кæй та фæнадтай абон, 
Дæхимæ дын куы сиса уый лæдзæг. 
Æниу, Дзандар, ныр мæн быцæу нæ фæнды,— 
Быцæутæн дæр рæстæджытæ уыдзæн, 
Ныр та уал иумæ ацæрæм лымæнæй. 
Хъасай 
Лымæнæн дæр мæ ницæмæн хъæуыс, 
. Æзнагæй дæр дæ мурмæ дæр нæ дарын: 
Дæ бæхджынтæ, дæ фистæджытæ уæнт 
Мæ фæйнæфарс — дæ додойæ нæ тæрсын. 
Дзандар 
Ныууадзут-ма, уæ хорзæхæй, уæ загъд 
Нырмæ цы ’рхастат? 
Чермен 
Арæби, нæ зонын, 
Цы йыл æрцыд, цæуыл мæсты кæны... 
Хъасай, фæлтау Дзандарæн зæгъ еблагъуæ — 
Нæ фæздæг къуыммæ саккаг кæнут. Цæхх, 
Кæрдзын... Кæд нæм сыкъайы дзаг дæр уаид. 
Хъасай 
Цæугæ, цæугæ,— æгæр ныллæг цæрыс: 
Кæвдæсардæн фæздæгджын у йæ ныккæнд. 
Чермен 
Нæ» ис ма дзы ныллæгдæртæ мæнæй: 
Цагъар, æркæнгæ адæмыхатт, кусæг, 
Стæй æз — кæвдæсард, уый уæле фæрссаг лæг, 
Стæй хъæуыхицау, уый уæле — æлдар, 
Йæ уæле — кънйаз Чысыл Кæсæгæй, ноджы 
Уæлдæрмæ скæс, уæд паддзах бады уым, 
Парахат, сæвджын,— о, табу4 йæхицæн,— 
Бæрзондмæ схызт! — Хæрдмæ-иу æм кæсут, 
Фæлæ уæ худтæ ма ’рхауæнт фæстæрдæм... 
Табуафси! 
Дзандар 
Марсу-алла, Чермен, 
Ныххатыр кæн, хъуыддæгтæ нын ис махæн. 
Ацæуынц.. 
13 

Чермен 
* иунæгæй. 
Æлгъ та кæнынц, æлгъ та кæнынц мæныл. 
Сæ хъуыддаг та сын бакодтон, сæ лæггад, 
Фæкуыстон сын дæллаг галау, уæддæр 
Кæсынц мæнмæ сæрбæрзондæй... 
Рацæуы нана. 
Нана 
Мæ хъæбул! 
Куы ’рбацыдтæ, цæуылнæ мæм æруайыс, 
Цы лæууыс ам?.. Цæуыл ныджджих дæ, цæ? 
Чермен 
Æлгъ мыл кæнынц! «Æгæр арф у дæ ныккæнд, 
Мæгуыр дæ ды, гæвзыкк... Бууы кæфой дын 
Дæ бызгъуыртыл куы бакалай, уæд дзы % 
Дæ къæхты бынмæ иунæг гага ’рхауид?» 
Кæдмæ сын афтæ бардзынæн, нана? 
Нана 
Ныууадз сæ, цæй, сæ хъал бонтæ ныккалæнт. 
Быхсын дæр дын нæ амонын, мæ хур, 
Фæлæ хуыздæр цы бакæнæм — нæ зонын. 
Чер мен 
Быхсин, нана,— зынтæй цы нæ фæразин! — 
Уæззау куыстæй цы не ’суаид мæ бон! — 
Мæгуырдзинадæн бафæразин; къахæй 
Æзмæнтин цъыф; мæрзин ыскъæттæ; стонгæй 
Цæуин къуыригай; рæгътыл хизин фос — 
Зæххыл мæ бон. цы не ’суаид фæразын! — 
Фæлæ мын а мæ кæвдæсарды ном 
Æппынæдзух мæ цæстмæ кæй фаедарынц,— 
Нæ, уый быхсын нæ бауыдзæн мæ бон! 
Нана 
Фæхъæлдзæг у, мæ рыст хъæбул, дæ сагъæс 
Æгæр арф ма ис зæрдæмæ. Каэс-ма, 
Цы каутæ сбыдтам де ’рцыдмæ нæ кæртыл! 
Фæкастысты нæм Дзиу æмæ Садул. 
Чермен 
Дзæбæх кау у. Сæ цæрæнбонтæ бирæ,— 
Лæджы зæрдæ ма ахæмтыл лæууы: 
Тыхсты рæстæг æрбалæууынц нæ уæлхъус. 
Нана 
Кæс-ма: Садул æрбауайы! 
Базгъдры Садул. 
Садул 
Чермен! 
Æгас æрцу! 

Чермен 
Садул, дæ лæггад бирæ! 
Нана 
Лæппу, дæ дарæс адзæбæхтæ кæн, 
Дæ зачъе алвын: ’руагъта йæ нæл сæгъау! — , 
Æз уын хæринаг ацæттæ кæнон. 
Нана ацæуы. Чермен цæеъды йæ куырæт. 
Чермен 
Кæсыс, Садул, мæ бæрæгбоны дарæс! 
Хъуамæ йæ бæмбæджы батухон æмæ иæ сызгъæрин 
Чырыны бафснайон. 
Садул 
Афтæ арф — цæмæн? 
Чермен 
Цæмæй йæ искуы нæ фæсфæстагæттæ сисой 
æмæ йыл бакæсой ныры хабæрттæ. Ацы æмпъу- 
зæнтæй алчидæр хицæн рæстæг æвдисы, хицæн 
хабар. Сæ хистæрыл авд азы цæуы. Ссæдзаздзы- ^ 
дæй. скодтон ацы куырæт. 
Садул 
Уæдæ дыл ныр авд æмæ ссæдз азы цæуы? 
Чермен 
Нымай: ссæдз азы мыл уый размæ цыдис, 
æртæ азы йæ æнæ ацы æмпъузæнæй фæдардтон, 
авд азы та æмпъузæнимæ — уый дын дæс æмæ 
ссæдз азы. Фæлæ куырæт ноджы хистæр у: мæ 
размæ йæ Бестол дардта, стæй хиды тæф куы скодта, 
уæд æй мæнæн радта. 
Са д ул 
Ай та цавæр æмпъузæн у, дæргъæй-дæргъмæ? 
Чермен 
0, уый хорз æмпъузæн у, зынаргъ æмпъу- 
зæн. Иу хатт Стыр Калакмæ чырæ аластам. 
Фæсхох бонасадæн бакодтам, аджы фыдæзгъæл 
бафтыдтам, нæ фæллад уадзæм. Уæд нæм Еры- 
стау-æлдары богал Мухран æрбацыдис, нæ аг 
нын афæлдæхта æмæ афтæ зæгъы: «Сымах, 
Хъобан/ æдзæллаг адæм стут, уæ хæринаг зæх- 
хæй хуыты хæрд бакæнут!» Хорз, зæгъын, Мух- 
ран, фæлæ уазæг дæр хъуамæ æххормагæй ма 
ацæуа: мах, зæгъын, зæххæй фыдæзгъæл бахæр- 
дзыстæм, ды та хъуамæ -зæххæй бас бацымай». . 
Гъемæ, зæххæй бас куы нæ цымдта, уæд нын : 
загъд бацайдагъ ис: уый мын мæ куырæт атыдта, 
æз та йын йæ базыг ратыдтон... Гъе ныр ма^зæгъ^ _ 
ирон лæг æфхæрд йæ сæрмæ кæй нæ хæссы, уымæн 
æвзæр æвдисæн у ацы ’мпъузæн? 
- 15 

Садул 
Хорз æвдисæн у, лæгдзйнад æвдисы. Фæлæ 
мæнæ ацы тымбылтæ та цы сты — фыры мæгъа- 
дæтты хуызæн? 
Чермен 
0, уыдон дæр зынаргъ æмпъузæнтæ сты, цæхх 
хæсгæйæ баихсыдысты. Иу хатт фыййау уыдтæн, 
афтаэмæй мæ кæсгон кънйаз Ахлæуаты Хъай- 
тыхъ аскъæфта, ауæй мæ кодта Хъызлармæ, 
æмæ уым иу бонджынæн цæххытæ хастон ден- 
джызæй. Куыд ма дзы раирвæзтаин, уымæн 
ницуал зыдтон, стæй цæхх ныххостон, йæ цæ- 
стыты йын æй бакалдтон æмæ расхуыстон. 
Садул 
Хæмпус дзулы хуызæн — ай та цаваэр æмпъу- 
зæн у? 
Чермен 
Кæцыйæ зæгъыс? Уым æмпъузæнтæ авд 
æддæгуæлæйы сты: мæнæ ай—тинтычъи, дæлæ 
уый — цикъæ, уæртæ уый — глази, ай та — 
сгæллад, уый цыллаэ, ай — фæсмын, маэнаэ 
. уый — каэсæмйр, уæртæ уый — четæн, ай та — 
^дари,— алцыдæр дзы ис, алцы. 
СГадул 
Хорз куыраэт у, æцæг æй хъæуы бафснайын. 
Æрмæст, мердыгонау, чырыны ’фснайгæ нæу,— 
арты хуыздæр сфидауид. 
Чермен 
Цытæ дзурыс! — афæдзмæ дæр сыгъд нæ 
фæуыдзæн: сæнарау, æхсæвæй-бонæй йæ фæздæг 
кгелид. 
Садул 
Æмæ та хъуамæ ахæм куырæты 
Азауы размæ рацæуай изæры! 
Чермен 
Куыд у, куы, уый та? Уæ, гормон, Садул, 
.Уаедаэй нырмæ мын не ’скодтай йæ кой дæр... 
Садул 
Каэсыс, кæсыс: дæ сау цæетытаэ та 
Цæхæртæ скалдтой стъалытау, фæсырх дæ!.. 
Дзæбæх у тынг, æрмæст — къæйных, къæйных,— 
Уæндаг, ныфсхаст, æргом ныхас! Нæ федтон 
Мæ цæрæнбонты ахæм чызг нырма: 
Сæумæцъæхæй фæгæпп кæны сæгуытау, 
Иæ хæдзар уайтагъд афснайы рæсугъд, 
Кæрт амæрзы, сæ фосы кой фæкæны, 
Суг асæтты, арт андзары, сæ уæларт 
Аг авæры — хæринæгтæ кæны, 

Стæй рацæуы æд къæрта донмæ хъуазау, 
Æрлæууы донбыл дуры сæр æнцад, 
Иæ гаруз сисы арæхстгай йæ сæрæй, 
Æмæ рæсугъд сæууон хуры тынтæм 
Иæ сау дзыккутæ сфæйлауынц йæ уæнтыл!.. 
Æрмæст мæм диссаг иу хъуыддаг кæсы: 
Иæ дзыккутæ куы ныффасы, куы сбийы, 
Куы ныхсы уазал суадонæй йæхи, 
Уæд баздæхы бæрзæйкъулæй сæхимæ, 
Иæ зæронд фыдæн арæвдз кæны фынг, 
Æрбараст вæййы уалæ уыцы сисмæ, 
Иæ цонг йæ сæрмæ сæвæры быцæу 
Æмæ цæмæдæр ацырдæм фæкæсы... 
Чермен 
Сабырдæр дзур! Кæй кой кæнай — къæсæрмæ!.. 
Садул 
сабыргай. 
Уый ацафон куы нæ фæхæссы дон, 
Æвæццæгæн дын базыдта дæ раздæхт... 
Азау фæзыны æд гогон. Чермен æм кауы зы- 
хъхъырæй йæ цæстытæ ныззынг кæны æмæ кауы 
рæбынты фæхъуызы, цыма — гæды мыстмæ. 
Азау фæаууон вæййы. 
Гъæцитт, гæды! Мыст ахсын дæр нæ зоныс! 
Чермен 
йæхи дзæбæхтæ кæны. 
Хъæмæ уал цу,— ныртæккæ дæм зындзынæн... 
Араст вæййы Азауы фæдыл, афтæ æдде кæйдæр 
ныхас ссæуы. 
Садул 
Фæлæуу!.. Фæцæуынц не ’лдæрттæ: Дакко, 
Бестол, Мырза» Дзандар, Хъасай дæр семæ. 
Цæй, лидзон æз — цæудзæни та сæ хъæр... 
Чермен 
Хæрз сæфт фæуой — сæ цыд нырмæ цы ’рхастой!.. 
Уæдæ уал цу дее куыстытæм, Садул, « 
Æз дæр мæ фæллад иу чысыл æруадзон. 
Ацæуынц. Фæзынынц æлдæрттæ9 семæ Хадзы 
дæр. 
Дакко 
Нæ, нæ, Вестол! Ныххатыр кæн, фæлæ 
Ды раст нæ дæ, æгас дзыллæйыл рын дæр 
Куы не 9хæссы, уæд уый бæрц зæхх кæм и? 
2 Сослан Цæразон 
17 

Кæм фендæуыд зæхх удгоймагыл уаргæ? 
Нæ алкæмæ дæр сау адæмтæ ис, 
Кæмæ — фылдæр, кæмæ та — къаддæр. Ис нæм 
Кæвдæсардтæ, цагъайрæгтæ дзæвгар.— 
Ау, се ’ппæтæн хæйттæ куы кæнæм, уæд 
Сæхи къуымтæм куы ныххæлиу уыдзысты, 
Нæ хæдзæртты куы нал уыдзæн æгъдау, 
Нæхи куы хъæудзæн уыдон раны кусын — 
Хуым кæнын, рувын, хос кæрдын, æрмгуыст, 
Фыййау цæуын... Цы дзурдзысты, зæгъ-ма мын, 
Нæ алыварс нæ бирæ лымæнтæ: 
Хъуыбадтæ, науæд Слонатæ, кæннод 
Тæтæрхъантæ, Ахлæуатæ, Мулдартæ? 
Сæ иу дæр нæ нæ раппæлдзæн! Нæ, нæ, 
Ныббар, Бестол, фæлæ дæ фæнд нæ бæззы,— 
Нæу Хъобаны зæхх удгоймагыл уаргæ. 
Бестол 
Æз уæ мæхицæн н ’агурын уæлдай,— 
Цæмæн мын дарут уый мæнæн мæ цæстмæ? 
Мæн уый фæнды, цæмæй-иу ал аз ам 
Кæрæдзи хъуын-хъис мауал калæм уалдзæг, 
Цæмæй æлдар, кæвдæсард, йе фæрссаг —> 
Сæ алчидæр йæ хай бæстонæй зона... 
Мæн уый фæнды... 
Дакко 
’ Цы дæ фæнды, Бестол, 
Уый зонæм мах, фæлæ дæ фæнд нæ уыдзæн! 
Дæу уый фæнды, цæмæй Черменæн уа 
Иæхицæн мулк, зæххытæ æмæ фос... 
Æмæ нын уæд нæ иннæ кæвдæсардтæ 
Цы зæгъдзысты, нæ курдзысты хæйттæ? 
Æви нын сæ нæ сæрмæ кæныс хизын? ^ 
Вестол 
Æз ницы зонын иннæтæн, Дакко, 
Фæлæ Чермен куы никæй сæрмæ хизы, 
Куы никæй зæрдæхудты уæ цæуы. 
Сæрæн гуырд у, æхсар хъуаг нæу, йе — зондцух: 
Сымах ын хай куы не скæнат, уæддæр 
Иæ хай йæхæдæг агурдзæн,— æфхæрдæй 
Æгады ран нæ ныууадздзæн йæхи. 
Æццæй, Хадзы, куыд дæм кæсы дæумæ та? 
Хадзы 
Цы зонын æз уæ хъуыддæгтæн, цы ’мбарын? — 
Даккойы загъдау, базæронд дæн æз. 
Мæ рæстаэджы ныры хуызæн нæ уыдис: 
Æндæр хуызты, æндæр нывты уыд цард. 
Æз ма куы уыдтæн Хъобанæн сæ хистæр, 
Уæд зæхх нæ уæрстам,— алчидæр куыста 

Æмæ-иу не ’хсæн байуæрстам нæ фæллой 
Æмхуызон, раст, æнæ хылтæй. Ныр та... 
Д акко 
Цы, цы «ныр та»? 
Хадзы 
Ныр афтæ нал у хъуыддаг: 
Ныр царды рохтæ тыхджындæрмæ сты, 
Ныр иутæ кусгæ, хидвæллой фæкæнынц, 
Бæрæчет та дзы иннæтæм цæуы 
Гъе уый фæдыл нæм рауайы, Дакко, 
Хылтæ ’мæ загъд дæр, уый ныхмæ фæкæны 
Быцæу Чермен дæр. Зæды хуызæн лæг — 
Цæмæн уа хъуамæ искæмæй ныллæгдæр? 
Д акко 
Уæдæ ды дæр Чермены сæрыл дзурыс? 
Быцæу кæныс? 
Хадзы 
Куы нæ кæнын быцаэу: 
Æрсытимæ кæрдо цæгъдын кæй бон у! 
Сымах — æлдæрттæ, Тлаттатæй, æз та — 
Дæлæмæ дæр, уæлæмæ дæр — фæрссаг лæг... 
Фæлæ уый бамбар: де ’нæзæрдæ митæ 
Хуыцаумæ дæр нæ фæкæсдзысты раст!.. 
Цæй, мæн ныууадзут, нал цæуын æз уемæ,— 
Уæхимæ гæсгæ байуарут уæ зæхх. 
Ацæуы. 
Хъасай 
Нæ хистæртæ, хатыр нын уæд нæ ныхас, 
Фæлæ Хадзы æцæг зæгъы: Чермен 
Сæрæнгуырд у, уый дурыл дæр фæцæрдзæн. 
Кæд æй Бестолæй ахицæн фæнды, 
Уæд æй цæмæн, цæй тыххæй йæ нæ уадзæм? 
Бестол 
Æмæ ма уæд цы уыдзыстут сымах? 
Кæцырдæм ма уæ ласдзæни уæд дон та? 
> Кæм-иу вæййут лæгдзинады рæстæг? 
Кæм уыдыстут, Мулдартæ нæм Кæсæгæй 
Куы ’рбалæбурдтой, Хъобанæн сæ фос, 
Сæ бæхрæгъау, сæ хъомрæгъау куы тардтой, 
Нæ бинонты, нæ зæрæдты нын дард 
Æнахуыр бæстæм уацарæн куы хастой,— 
Лæджы хъару куы равдисын хъуыд, уæд? 
Уæд уын, Хъасай, уæ лæгдзинад нæ уыдтон,— 
Уыдтон уæд иу ныв: къутæрты бынтæм 
Фæйнæрдыгæй куыд лыгъдыстут, тæрхъустау, 
Æмæ, мыстытау, хуынчъыты уæхи 
19 

Куыд æмбæхстат, уæ тæппуд сæртæ ’фснайгæ!.. 
Фæлæ Чермен, хæрз иунæгæй Чермен 
Æрлæууыдис гæрзифтонгæй сæ разы, 
Сæ бæхтæй сæ æрфистæг кодта уый, 
Нæ фосимæ сæ ’рбаскъæрдта фæстæмæ, 
Æмæ та сфидар Хъобанæн йæ ном. 
Хъасай 
Бестол, æдзух Чермены стауыс ды, 
Æмæ... ау, мах дæр рихитæ куы дарæм!.. 
Бестол 
Уый — рихитæ тæрхъустæн дæр вæййы. 
Д акко 
Бестолæн. 
Ды раст фæдзырдтай ацы ран, иттæг раст, 
Фæлæ уæддæр ды афтæ бакæн: кæд 
Фæнда Чермены байуарын, уæд-иу æй 
Сыгъдæгæй ауадз: мулк ын мур дæр ма ратт — 
Нæдæр ын зæхх, нæ — дарæс, нæ — фæрæт, 
Æппындæр ницы: мисхал дæр нæ, мисхал! 
Нæ мыггагæн æз хистæр дæн нырма, 
Ды нæ, фæлæ... Сыбыртт дæр ууыл нал!.. 
Æлдар 
Бæллæх нæу ай,— æппынæдзухæй та нæм 
Чермены фыдæй хъаугъатæ цæуы! 
Дакко 
Уæдæ, уæдæ! Сындзау ныссагъд мæ цæсты 
Æмæ дзы, сыгъдæг зæдтыстæн, мæ уд 
Мæ хъуырмæ схæццæ.— Æтт-мардзæ, лæппутæ, 
Уæд та йын хос сымах куы скæниккат... 
Кæсæджы’рдæм æй асайын хъæуы, 
Кæд æй уым искуы бахъуыддаг кæниккат. 
Хъасай . ¦ 
х Нæ баууæнддзæн, зын асайæн у уый: 
Ныртæккæ немæ кард æмæ фыдау у, 
Æгасæй Хъобан й ’алфамблай лæууынц 
Æмæ йæ адæм хъахъхъæнынц æмхуызон. 
Д акко 
Нæ фыдæлтæ-иу ахæм ран бæргæ 
Сæ фыдгултæй æфсымæртæ дæр кодтой,— 
Ирон æгъдæуттыл тынг æууæндаг у: 
Уæ иу дзы ’рдхорд куы бакæнид йæхицæн, 
Уæд хъуыддæгтæ рæвдз уаиккой хъæлæкк. 
Сывæллонау æууæндаг у, рæузæрдæ,— 
Иæ лæмæгъмæ йын бахъавын хъæуы. 
Дæуæн, Дзандар, æнцондæр уыдзæн уый. 
Цом, далæ ныр нæ зæххытæм æркæсæм. 
Хистæртæ ацæуынц. 

Дзандар 
Уæззау хъуыддаг. 
Хъасай 
Цом, атæрхон кæнæм. 
Фæцæуынц. Фæйнæрдыгæй фæзынынц Азау 
æмæ Хадзы. 
Ха д зы 
Цы фæдæ, чызг? Лæппын сæгуытау та мын 
Бынаты дæр куы нал лæууыс, æдзух 
Зæрватыккау пæррæстытæ куы кæныс, 
Дымгæйау дыл куынæуал хæцы цæст. 
Азау 
Дада, мæ куыст, мæ зылдтытæ куы фæдæн, 
Мæхи хæрз чысыл аирхæфсон ныр — 
Рæсугъд бон куы у, хур бон куы у абон... , 
X а д з ы 
О, хур бон у, рæсугъд бон у... Мæ чызг, 
Æз хъуамæ демæ адзурон цæуылдæр. 
Азау 
Æз алкæддæр цæттæ, дада: уæдæ ма 
Хуыздæр кæй дзырдмæ байхъусон æндæр? 
Ды дæ мæнæн дада æмæ нана дæр, 
Æфсымæр æмæ хо дæр. Дзндзийыл 
Куы баззадтæн, дæхæдæг мæ куы схастай 
Дæ ацы къухтыл, ацы риуыл мæнæ, 
Кæмæ ма хъуамæ байхъусон хуыздæр, 
Мæхи дада? 
Йæ боцъотæ йын лæгъзытæ’ кæны. 
X а д з ы 
Мæ чызг, сывæллон нал дæ, 
Ныр алцыдæр æмбарай хъуамæ ды, 
Æмæ — цы зæгъон, маст-иу ма кæн ууыл;.. 
Мæхицæн дæр йæ кой кæнын зын у, 
Фæлæ йын ныр æнæ зæгъгæ дæр нал ис. 
Азау 
Æвæццæгæн, уый маст цыдæр уыдзæн!.. 
Ха д зы 
Ныууадз, мæ хур, æнхъæлмæ кæсын уырдæм, 
амоны^Черментæм. 
Уым райсинагæй ницы ис. Чызгæн 
Ирæд куы нæ уа, худинаг у уæд, 
Æгад у уый, фæхуддзысты ныл адæм... 
Фæлæ мæ ныхас канд ирæдыл нæу: 
Иæ ном, мæ чызг, кæвдæсард у, дæ цардæн 
Мыггагмæ дæр рæхуыст уыдзæн йæ ном, 

Æмæ дæхи цæмæн кæныс æнамонд? 
Цæугæ, мæ хъæбул, комкоммæ йын зæгъ, 
Нæ, дам, мын ис дæ хæдзармæ фæцæуæн, 
Æмæ ныууадз дæ хъуыддйг... Гъæйдæ-гъа! 
Цы та кæныс? Дæ цæстытæ та доны 
куы разылдтай! 
Азау ацæуы. 
Уæдæ, цæй зын дæ, цæ, 
Идæдз зæрондæн сидзæр хъæбул дарын!.. 
Дæ амонд мын куы ссарис ды, бæргæ,— 
Мæ сæр дæр ма дын уый фæхъхъау куы уаид!.. 
Ацæуы.Бацæуы Дзандар. 
Дзандар 
Чермен, ам дæ? 
Чермен рацæуы хæдзарæй. 
Чермен 
Дзандар дæ, цы? 
Дзандар 
Æз дæн. 
Чермен 
Цы хъуыддагæн дæ бахъуыдтæн? 
Дзандар 
Изæры 
Уæллаг сыхы чысыл æрбадт уыдзæн 
Æмæ ды дæр куы фæзынис — хорз уаид. 
Чермен 
Уæллаг Хъобаны? Читæ дзы уыдзысты? 
Дзандар 
Нæ хæлæрттæ: Солым, Беслæн, Хазби... 
Чермен 
Солым, Беслæн... Хæлардзинадæй не 9хсæн 
Куы ницы уыд... 
Дзандар 
Ныффæрск та дæ, Чермен! 
Зæрдæдзæбæхæй абаддзыстæм. Хъуамæ 
Æз æмæ ды уым баназæм сыкъа. 
Куыд дæм кæсы? 
Чермен 
Дæ кад, дæ намыс бирæ! 
Цæй æфсымæры аккаг дæн дæуæн? 
Дзандар 
Дæ хуызæттæ хуыцау фылдæр куы раттид! 
Чермен 
Цæй, фендзынæн: кæд мын рæстæг фæуа, 
Уæд суайдзынæн. 

Дзандар 
Æнхъæлмæ дæм кæсдзынæн. 
Ацæуы. Фæзыны Бестол. 
Бестол 
дзуры Черментæм. 
Лæппу! 
1*ацæуы Чермен. 
Мæнмæ цæуылнæ суадтæ уæд? 
Чермен 
Нырма ныртæккæ ’рбаздæхтæн Дайранæй. 
Бестол 
Лæууы дзы исчи хнды уæлхъус? 
Чермен 
О. 
Бестол 
Куяд у ныр фæндаг? 
Чермен 
Асыгъдæг æй кодтам. 
Бестол 
Уеедæ мæм хъус: нæхи кæрты цæрдзынæ. 
Дæ уарыныл дæм мауал уæд фæнд дæр. 
Чермен 
Дада, мæн уый бæрц бирæтæ нæ хъæуы: 
Дыууæ галы9 зæхх — бонгæнд æмæ бонгæрст — 
Уыгæрдæн, аг, бæндæн æмæ фæрæт. 
Кæрон куы нæй дæ мулк æмæ дæ бынтæн. 
Дæ зæххытæ... Чысыл дæм нæй зæхх дæр. 
Дæ фыс-фос уа, дæ хъомрæгъау, дæ бæхтæ — 
Æнæнымæц, æз сæ мæхæдæг зонын: 
Сты мидæгдонæй, мидæгхорæй хаст, 
Лæвæрдтон сын мæхи армæй æз алкæд 
Сысджы, хъæбæрхор, цъататæ, хъуыдалы, 
Æсты хæрз зылд, сæ бынат хъарм, фæлмæн... 
Бестол 
Æмæ дын уæд ирæд та? 
Чермен 
Нæй ирæд дæр. 
Бестол 
е> Уæдæ цæугæ æмæ нæ кæрты цæр. 
Уый ивгæ нал у: хистæрты тæрхон у. 
Фæцæуы. 
Чермен 
Дада... 

Бестол 
Цы ма?.. 
Чермен 
Зын мын уыдзæн мæнæн — 
Нырау мæ бон нæ бауыдзæн фæразын... 
Бестол 
Цы дæ хъæуы? 
Чермен 
Лæджы бынат зæххыл! 
Бестол 
Дæ бынат зон æмæ сыбыртт дæр ма кæн! 
Чермен 
Дада... 
Вестол 
Æнцад! 
Цæхгæр фæзилы æмæ ацæуы. 
Чермен 
Р дурзæрдæ Дакко, 
Мæ къух дæумæ дæр баххæсдзæни, багъæц! 
Аджих вæййы. Бацæуы Азау. 
Азау , 
Кыс, кыс!.. Ды мæнæ уынджы ’рдыгæй слæуу, 
Æз та дæ разы кауы фæстæ слæууон... 
Кауы фæйнæфарс æрлæууынц. 
Дæ мад мæ ам куы раййафа, уæддæр мын 
Нæу уымæй тас,— æндæр уынæг мæ нæй... 
Къæйныхмæ мын æй ма бамбар, æргом дæм 
Кæй уæндын, уый,— нæ вæййыс арæх ам, 
Æмæ нын фадат никæд уыд ныхасæн,— 
Цы фæнд кæныс? Цы дын зæгъы дæ фыд? 
Чермен 
Нæ дæтты бар, йæ хистæрты нæ фæнды — 
Нæ кæртæй, .дам, дын къахавæрæн нæй. 
Ирæдваг дæр... Ирæдваг дæр нæ дæтты... 
Дæлдæр фæуæд, мæгуыр лæджы зæххыл 
Цы хуыцау скодта, уЫй! Фæлæ уæддæр, 
Хæрын дын ард: мах сау сыджытæй дарддæр 
Уæлæуыл ннчи ахицæн кæндзæн. 
Æрмæст ма бабыхс иу чысыл: лæскъдзæрæн 
Фæцæудзынæн, уыдзæн мын фос, ирæд,— 
Цыдæриддæр!.. 
Азау 
Уый ирвæзæн хос нæу: 
Дæ ном, лæппу, нæ раивдзынæ уымæй, 
Дæ номймæ нын амонд арæн нæй... 

Чермен 
Æндæр уæдæ цы сфæнд кæнон — нæ зонын,— 
Фæлидзин дардмæ Хъобанæй, бæргæ, 
Цæрын фæразин сырдты ’хсæк дæр, хъæды. 
Фæлæ мæ бон нæу лидзын дæр: мæ къах мæ 
Нæ хæссы мæн нана æмæ дæуæй... 
Хъасайæн ды йæ бинойнаг куы бауай — 
Мæрдты дыккаг мард акæндзынæн уæд... 
Аза.у 
Кæсын дæм ныр цыппæрæм аз æнхъæлмæ, 
Мæ сæнттæн кодтон абон кæнæ сом... 
Куы-иу фæцыдтæ де ’мбæлттимæ балцы — 
Æхсæвау-иу мыл баталынг и бон, 
Фæстæмæ-иу куы рагдæхтæ, угвд та мын 
Рæсугъд, фæскъæвда хурбонау уыд цард. 
Фæндыди мæн: æввахсмæ дæ куы фенин, 
Фæкæнин дын мæ сагъæстæ бæстон... 
Фæлæ дын ныр цы зæгъон — ницы зонын... 
Лæгдзинадæй дæм ницы арын фау, 
Фæлæ дæ фæндаг алырдæм æхгæд у,— * 
Дæ уавæры нын иумæ нæй цæрæн... 
Цы нæ вæййы: дæ быныл чи уа, уыдон 
Дæ уавæры куы бахъæуа цæрын, 
Æмæ дæ ном куы хæссой, уæд мæрдты дæр 
Æнцой йæхицæн не ссардзæн мæ уд. 
Нæ хуыцау нын нæ тæригъæд фæхæссæд!, 
Сындæггай ацæуы. Чермен стыр зæрдæтыхстæй 
йæ фæдыл кæсгæ баззайы. 
ДЫККАГ МИ 
Уый дæр уым. Нана кæрты цыдæртæ архайы. 
Нана 
Цымæ кæм уа, кæм тухæнтæ кæна 
Нæ мæгуыр лæппу афонмæ? Сæ хъал бон 
Ныккалои ацы стыр мыггаг, ныр та 
Лæбурынмæ фæцыдысты Дайранмæ,— 
Сæхи фæллой дæр баззайа дзæгъæл! — 
Æмæ та уый дæр абалц кодтой семæ. 
Цы бауыдзæн, куыд æрæгмæ зынынц?.. 
Бауайы Дзиу. 
Дзиу 
Нана, Чермен æрбаздæхти дзæбæхæй! 
Нана 
Мæ уд дæ рынтæ бахæра, кæм и? 
25 

Дзиу 
Æрбацæуынц. Цæй бæрц фæллой та сластой! — 
Уæ фæсхæдзар егъау цæндтæй лæууынц. 
Æрмæст дзæбæх нæ баззадысты се ’ппæт: 
Мæрдтæ сæм ис... Цæфтæ дæр сæ фæцис... 
Æрбацæуынц. Цæй, акæсон æз бæхтæм. 
Ацæуынц фæйнæрдæм. Бацæуынц æлдæрттæ. 
Æлдар 
Гъе, гъе мæ хуртæ, уый хъуыддаг у, гъе! 
Цæй бæрц дзы ис,— ныккæнæн дæр сын нал ис: 
Хæцæнгарз, цыллæ, цæхх, фæрæттæ... Гъым! 
Æрмæст ма се ’хсæн маргъы ’хсыр нæ зыны! — 
Фæхъуыртхъом та уыдзыстæм ныр, æй-гъай! 
Дакко 
Табу нæ кадджын аудæг хуыцауæн! — 
Тæгиатæн æппæт дзыллæйы раз 
Дайраны ком хæзнадонæн ныууагъта. 
Уый цалынмæ нæ къухы уа, уæдмæ 
Нæ царды суадон абуздзæн рæсугæй. 
Бестол, куыд рауад, радзур-ма, уæ балц? 
Бестол 
Æвзæр нæ уыд: нæ хæрзгæнæг нæм Ларсмæ 
Фæхабар кодта, Арвыкомы, дам,. 
Æрбацæуы егъау чырæ. Æхсæвæй 
Сæ разы фæсвæд бабадтыстæм мах 
Æмæ — сæ чырæ Хъобангоммæ раздæхт, 
Сæхæдæг та æнæ уæлдай сыбыртт, 
Мæздæджы ’рдæм фæцæуынц дон-дон, Терчы!.. 
Д акко 
Фæленк кæнынц æнæ уæлдай сыбыртт!.. 
Æлдар 
Æмæ сæ чырæ Хъобангоммæ раздæхт! 
Æлдæрттæ ’фсæст мыр-мыр кæнынц. 
Дакко 
Уæхиуыл кæд зиан, мыййаг, æрцыд? 
Бес тол 
Нæ кусджытæй дыууæ-цыдæр фæмард и, 
Цæфтæ дæр дзы... цæфтæ дæр дзы фæци. 
Дакко 
* Дзæнæты бадæнт, чи фæмард и, уыдон,— 
Сæ хицæутты раз бафыстой сæ хæс. 
Бестол 
Сæ бинонтæн сын аппардзыстæм исты, 
Æстæджы ’фсон, цæмæй ныссабыр уой. 
26 

Дакко 
Нæ хъæуы, уадз сæ, сау адæм зыд æсты,— 
Куыдзæн æстæг куы аппарай, уæд дæм 
Дзидзамæ дæр кйсдзæн æнхъæлмæ. Уадз сæ. 
Хуы кæримæ куы баирвæза, уæд 
Иæ сæрмæ хизы. Ма сæ кæнут ахуыр. 
Æлдар 
Уый раст у, раст у, зондджын амынд. Иугæр 
Сæ иуæн хай куы бакæнæм, уæд нæ 
Сæ иннæтæ дæр курдзысты. Хæфсытау, 
Цæудзæн сæ уасын: «Раттут мын мæ хай», 
«Æз дæр лæг дæн», «Мæ байзæддаг бæгънæг у», 
«Мæ хæдзар — афтид»!.. Уыдоныл рын дæр 
Куы не ’хæссы,— ныхъхъуытты-ма сæ уадзут!.. 
Фæлтау ма зæгъ: цæмæ ма у нæ каст? 
Кæд уарæм мулк? 
Вестол 
Цæй, саккаг кæнут уатмæ. 
Дакко, еблагъуæ,— адзурдзыстæм уым. 
Вацæуынц Бестолты уазæгуатмæ. Фæзынынц 
нана, Чермен æмæ Садул. 
Чермен 
Нæ, нæ, Садул, æнæсæрфат хъуыддаг у, 
Хъæддаг сырды ми! Никæд ма уыдтæн 
Æз ахæм балцы, нал дæр дзы уыдзынæн... 
Куы-иу нынниудтой талынджы — мæ зæрдæ 
Фæрчытæ хауд сæ тæригъæдæй... 
Садул 
Мах 
Нæ амардтам сæ иуы дæр, тæригъæд 
Нæй мах фæдыл. 
Чермен 
Ис, ис, Садул, ис, ис! — 
Уыдыстæм мах дæр се ’рдонджы, кæд маргæ 
Нæ кодтам мах, уæддæр уыдыстæм семæ, 
Æмæ тæригъæд мах уæлæ дæр ис. 
Садул 
Лæг бирæгътимæ иу хъæды куы цæра, 
Уæд уый дæр хъуамæ сбирæгъ уа, кæннод 
Иæ сæр æхсыд æрцæудзæни. Мæнæн 
Мæ цонг фæцæф,— дзæгъæл нæмыг каад уыд, 
Уæддæр фæцæф дæн ацы балцы семæ, 
Æмæ сæ хъуамæ бацагурон хай. 
Цæсгом сын нæй, куы нæ лæууон сæ цуры, 
Уæд та мæ хай сæ уæлдæттæй уыдзæн, . 
Сæхицæн та æвзæрст хæйттæ кæндзысты, 0, 

Æмæ ма уаед цæуыл ныккалд мæ/туг? 
Цыфæнды дзурæнт — хай сæ хъу^мæ райсон! 
Вацæуы Вестолты уазæгуатмæ. 
Нана / 
Лæппу, ды сæ цæуылнæ исыс хай? 
Ды уыдонæй хъæздыгдæр дæ, æви дын 
Ирæды фаг æмбырд кæнинаг нæу? 
Чермен 
Нæ, нæ, нана, мæн ахæм хай нæ хъæуы,— 
Уый туджы мидæг амæст у. 
На на 
Уæд ма 
Цæмæн цыдтæ? 
Чермен 
Рæдыд та мыл æрцыди... 
Нана 
Мæгуырæй мын сæрæстыр дæ. Цæй, цом, 
Уæдæ, хуырхимæ уазал къæбæр бахæр. 
Чермен 
Гье уый мæнæн хæрзаддæр у мыдæй. 
. Æз дæр ныртæккæ фездæхдзынæн; ацу,— 
Æххæст мæ бæхæн авæрон нæмыг. 
Ацæуынц фæйнæрдæм. Лæппутæ базгъорынц 
гæлæмытæй хъазгæ. 
1-а г л æ п п у 
Цæй, Чермены хъæзтытæ акæнæм. 
2-а г л æ п п у 
Чермен — æз! 
1-а г л æ п п у 
Ды — Чермен? Æмæ дæ род хуым куы бахордта. 
2-аг лæппу 
Ныртæккæ йæ аздахдзынæн. 
, Ие ’гънæджытæ æвæры. 
1-а г л æ п п У 
Иæ кæцы хъазт ын акæнæм? 
2-а г л æ п п у 
Бирæгъы йæ фæстæгтæй куы д æрцахста, уый. 
1-аг лæпцу 
Уымæй — кæсгон æлдары куыд фæтæрсын кодта, 
уый хуыздæр у. 
2-аг лæппу 
Нæ фæлæ Чермен туркаг богалыл куы фембæлд, 
уый. 
1-аг лæппу 
Чермен — æз! * 

2-аг лæппу 
Ай та æдзух Чермены йæхи бакæны: иу хатт ма 
йæ мæнæн дæр ратт. 
1-аг лæппу 
Нырма уал æз — Чермен, ды та — туркаг богал, 
стæй нæ бынæттæ аивдзыстæм. 
2-а г л æ п п у 
Чи фæсайа, уымæн... уый зæрдæхудт фæуæд! 
1-аг л^вппу 
Аммен! 
2-а г л æ п п у . 
Райдайæм. (Дардæй кæрæдзимæ бацæуынц бæз- 
джын хъæлæстæй дзургæ.) Гъей, хæххон дзигло! 
Тлаттаты Чермены нæ федтай? 
1-а г л æ п п у 
Бæгуыдæр æй федтон, хорз лæг, цæмæн дæ 
хъæуы? 
2-аг ’лæппу 
Æз дæн туркаг богал, фæнды мæ базонын Чер- 
менæн цал фæрсчы ис: хъуамæ йын сæ ацы 
лæдзæгæй анымайон. 
1-а г л æ п п у 
Чермен тыхгæнæг нæу, хорз лæг,— йæхицæн 
æй куы ныууадзис — хуыздæр уаид. 
2-аг л æппу 
Тæрсгæ йын ма кæн, хæххон дзигло, ницы 
йын кæндзынæн, æрмæст ын мæнæ ацы дже- 
богъ йæ къахы уæлтъыфалы нытътъысдзынæн, 
æфтауæг æй куыд нал сæфтауа. 
Лæдзæг ын йæ къахмæ сарæзта æмæ йыл æрæн- 
цади. 
1-а г л æ п п у 
Хорз байрай, хъæбатыр богал. Æз дæм ныр- 
тæккæ Чермены рарвитдзынæн. 
Иæ къух ын райсы æмæ йын æй нылвасы. 
2-а г л æ п п у 
Дæдæй; дæдæй! Мæ къух мын суадз! Мæ къухы царм 
мын астыгътай! 
1-а г л æ п п у 
Гъæ туркаг хæрæг! Уæдæ ды Чермены къахы 
джебогъ куы ныссагътай, уæд æй уымæн æхсын- 
чъы хæрд æнхъæлдтай? 
2-а г л æ п п у 
Ау, æмæ ды Чермен дæ? Уæдæ бабын дæн!.. 
Исдуг алидзы, стæй раздæхы бахаты йæхи 
хъæлæсæй. 
29 

Цæй-ма, ныр та мæн бауадз Чермены бæсты... 
1«а г л æ п п у 
Куыд? Æмæ кæм федтай дыууæ Чермены? Иу 
Чермен ис, æмæ уый æз мæхеедæг дæн! 
Бацæуынц Чермен, Дзиу, Хъасай, Дзандар æмæ 
чидæртæ. 
Чермен 
Стæ-ма, уый кæцы дæ? , 
1-аг лæппу 
Æз, мæ фыдыстæн, æз! Уартæ ма фен туркаг 
богалы къух. 
Чермен 
Æццæй, фæтых дыл ис? ^ 
2-аг лæппу 
Ай-гъай дæр: уый Чермен уыди. Стæй æз аходæн 
нæма бахортон. 
1-а г л æ п п у 
Аходæн нæ — æхсæвæр дæр бахæр, уæддæр дæ 
ныббырсдзынæн, стæй ма дын дæ былтæ дæр 
фæнæмдзынæн! 
Чермен 
Гьæй, æмæ кæд тыхджындæрæй у, уæд æз та 
дæу ныббырсдзынæн. 
1-аг лæппу 
Ауыстæн, ма кæн, дæхиуыл мæ ма ардау! 
Чермен 
Æз — дæ мад, дæ фыды уазæг — абон ма мæ 
ныууадз! 
1-а г л æ п п у 
Æтт, мæнæ хъал кæсгон кънйаз! Фæкæс-ма 
дæхимæ! 
Абадтис Чермены рагъыл, стæй уый фæдыл иннæ 
сывæллæттæ дæр бындзытау нымбырд сты Чер- 
меныл æмæ сæ рахæес-бахæес кæны. 
Чермен 
Гъæй, æмæ кæсгон кънйазимæ фембæлд афтæ 
куы нæ уыди: ^ермен искæй рагъмæ нæ хизы,— 
уый æлдæрттæ афтæ кæнынц. 
Лæ ппутæ 
Æмæ мах дæр æлдæрттæ стæм, æлдæрттæ — хæсгæ 
нæ! 
Чермен 
Æмæ уæд уæ хъуыддаг бынмæ цæуы, бынмæ. 
Лæппутæ 
Уый та ма куыд бынмæ у? 
Чермен • 
Куыд куы зæгъат, уæд мæнæ афтæ. 

Иæхи бауигъы, æмæ сывæллæттæ йæ рагъæй 
æрæзгъæлынц, йæ быны сæ æрбатымбылтæ кæны. 
Лæппутæ 
Æлдæрттæ не стæм, æлдæрттæ не стæм! Суадз нæ! 
Хъасай 
уæлбылæй. 
Фæдис: нæ сау гал родтимæ фæхыл ис!.. 
Чермен 
Æмæ сыл бур куыдз уæлбылæй рæйы! 
Хъасай 
Дæхæдæг ды — куыдз дæр æмæ хæрæг дæр! 
Сывæллæтты рацæфтæ кæны йæ ехсай, асуры рæ. 
Дзиу 
Ныууадз сæ цæй: сывæллæттæ сты уыдон... 
Хъасай 
Æмæ дæу та цы фыд рын ис, цагъар? 
Дæ хъуыддаг зон, цу уартæ бæхтæм базил! 
Чермен 
Дзиуæн. 
Уæхимæ цу — дæхи куыстытæ кæн, 
Иæ бæхтæм алчи базилдзæн йæхæдæг. 
Хъасай 
Дзиуæн. 
Æз дын цы загътон,— не ’мбарыс æвзаг? 
Уæд дын æй æз мæ ехсæй дæр зæгъдзынæн!.. 
Чермен 
Цæмæн дæм ис æвзаджы бæсты ехс? 
Хъасай 
Цагъар ехсы хуыздæр æмбары ’взагæй. 
Чермен 
Гъей! Адæймаг дæ æвй бирæгъ? 
Хъасай 
Лæг 
Куыйты ’хсæн хъуамæ бирæгъ уа. 
Чермен 
Къæбыла 
Тæрхъусты ’хсæн домбай кæсы йæхимæ! 
Хъасай 
Кæй хоныс ды къæбыла, кæвдаэсард? : 
Дзандар 
Хъасай, дæ фыды ’фсымæры лæппу у... 
Хъасай 
Æмæ йæ мад та? Номылус куы у! 
Даэлдæйраг, сау стæг адæмæй! 
31 

Дзандар 
Ныууадз-ма. 
Фæхуд дæхиуыл. 
Хъасай 
Арвистон, хæццæ туг! — 
Йæ буар урс у, йе- ’стджытæ та — сау! 
Чермен 
Æгæр куы рæйай, уæд æстæгæй, буарæй — 
Æгасæй дæр æссау уыдзынæ. 
Хъасай 
Банцай, 
Гæвзыкк, æнаккаг! Кæд лæппу дæ, уæд 
Сæмпæрчъийæ цæмæн хæтыс, дзæгъæлзад?!. 
Чермен 
Ды алы ран дæ дарæсæй дæ хъал, 
Фæлæ ма, цæй дæ лæгдзинадæй раппæл 
Хæрæджы бæркъа фиуы тыхт! 
Дзанда.р 
иргъæвы сæ. 
Æнцад, 
Æдзæсгæмттæ! Нæ хистæртæ уæ хъусынц!.. 
Уатæй рацæуы Садул, йæ фæдыл — Мырза. 
Чермён æмæ Хъасай фæйнæрдæм, 
æртхъирæнтæгæнæнгæ, ацæуынц. 
Мырза 
Фæлæуу... 
Садул 
Нæ, нæ! 
Мырза 
Садул, гормон, фæлæуу-ма, 
Тæргæйттæ ма кæн. 
Садул 
Мæн нæ хъæуы хай: 
Уæхæдæг искуы бафсæдут, æндæр уын. 
Мæ цæгæр сæр дæр ратдзынæн. Хæрут, 
Æмæ уæ фарсæй акæлæд мæ фæллой! 
Мæ тæригъæдæй бахæрут хæрам! 
Мырза 
Цом, райс дæ хай. Æдылы ма у, райс æй: 
Хуыздæр хай дын нæ ратдзысты уæддæр. 
Садул 
Цæмæн, цæмæн, лæджы хай мын цæмæн нæй? 
Цæмæй фыддæр дæн иннæтæй? Мæнæн 
Мæ туг ныккалд! . 

Мырза ., 
’ Дакко йæхæдæг загъта, 
Цæмæй сымахæй макæмæн уа хай. 
Фæлæ мæ кусæг дæ, æмæ дыл риссы 
Мæ зæрдæ. Райс æй. Кæд дæхи нæ хъæуа, 
Уæддæр æй райс, фæлтау æй ратт мæнæн. 
Садул 
Нæ ратдзынæн. Æз хъаст кæнын Черменмæ: 
Уæ фарсæй уын сæ акалдзæни уый! 
Æрбацæуы! 
Вацæуы Чермен. 
Чермен 
Цы хабар у, Садул? 
Садул 
Мæ хай мын раттæнт,— бирæ сæ нæ домын. 
Цæмæн æппарынц се стджытæ мæнæн? 
Æз куыдз нæ дæи. 
Уатæй рацæуынц æлдæрттæ. 
Бестол 
. Кæй куыдз рæйы мæ кæртæй? 
Мырзайæн. 
Цæмæн у уагъд йæ бæттæнæй дæ куыдз? 
Садулæн. ^ 
Цæугæ мæ кæртæй* тагъд! 
Садул 
Мæ хай мын раттут!.. 
Дакко 
Дæуæн? Цæй хай? Дæ фыдæй р&йстай хай? 
Æл д а р Д^ г 
Дæ зонд фæцыд? Кæй аххос--’да кæныс, 
Егъау хай дæм кæй не ’рхауд, уый? Æнамонд 
Æрдзæй фæдæ: дæ фыд æлдар нæ уыд. 
Дзиуæн. 
Лæппу, куырм дæ: цы сцæджындз дæ йæ разы? 
Нæ йæ уынысг куыд дурзæрдæ дын ис! — 
Фæкæе æм, марадз, акæя æй сæхнмæ, 
Тæригъæд у — йæ цокджы туг фæцыд. 
Адæм æжбырд кæныкц, хорхоргæнгæ. 
Дакко 
Цы ’рцыдис ам? Цæмæн кæнут æмбырдтæ? 
Цы уæ хъæуы? Æви уæм нал и ’гъдау? 
Черменæн. 
33 
: Сослан Цæразон ° 

Лæппу, ды та, уæд, хус хъæмпыл æхсидав 
Куы ’рхауа," уыйау, се ’хсæнæй дæ сæр 
Цы дарыс? 
Чермен 
Нæ, æз сæм куы ницы дзурын. 
Æз сын æрмæст цыбыр ныхас зæгъын, 
Цæмæй йæ дарой алкæддæр сæ зæрдыл. 
Дакко 
Цы уа, цымæ? Мæнæн ын зонæн нæй? 
Зæгъ-ма мын æй, дæ хорзæхæй. 
Чермен 
Цæуылнæ, 
Зæгъæн ын ис, кæд мын зын у, уæддæр. 
Хатыр уæ курын, байхъусут хæрз чысыл,— 
Æз бирæтæ нæ фæдзурын. Кæд уæм 
Мæ ныхас раст нæ фæкæса, уæд-иу мын 
Зæгъут æмæ ныууадздзынæн,— мæнæн 
Мæ хистæртæ цы бацамоной, ууыл 
Дыууæ нæ дзурын,— хистæры ныхас 
Æгъдау уа хъуамæ кæстæртæн. 
Хъæлæстæ 
Æцæг, 
Æцæг, Чермен,— дæ цæрæнбонтæ бирæ! 
Чермен 
Цæмæй дзы хистæр раппæла, кæстæр 
Иæ уд æдзухдæр ууыл хъуамæ хъара... 
Хъæлæстæ 
кæстæрты ’рдæм. 
Нæ кæстæртæ, Чермены-иу фæзмут! 
Че р м е н 
Мыггаджы уа, хъæубæсты, йе — хæдзары,— 
Æгъдауджын хистæр цалынмæ дзы уа, 
Иæ кæстæрты ’хсæн цалынмæ йын кад уа, 
Уæдмæ сæ хъуыддаг арæзт у, сæ цард 
Цæудзæн нывыл... Нæ фыдгулты мыггагæн 
Æгад фæуа сæ буц хистæр!.. Садул, 
Ныббар, фæлæ дæумæ дзурын: цæмæн 
Нæ кæныс разы хистæрты ныхасыл? 
Дæуæн нæ радтой хай, æмæ сæ ды 
Æнæгъдау хоныс, загъд-замана систай!.. 
Цæмæн, Садул? Даккойы фæнд у уый, 
Æмæ Дакко та хистæр у, æгъдауджын... 
Нæ хорз« хъæубæстæ! Чидæртæ уыди 
Сымахæй дæр Дайраны комы немæ. 
Кæд уым сырддон ми бакодтам, уæддæр 
Уæ алкæмæн йæ хай дæттын æмбæлди, 
Фæлæ Даккомæ уый нæ кæсы раст, 

Æмæ Дакко та хистæр у, æгъдауджын. 
Уæ фæрæттæ, уæ кусæндзаума уын .••/ 
Сæхицæн байстой, нал уæ уадзынц хъæдмæ,— 
Даккомæ уый дæр тынг рæсугъд кæсы, 
Æмæ Дакко та хистæр у, æгъдауджын. 
Сымах лæгтыл фæнымайут уæхи, 
Иæхи уæ алчи адæймаг æнхъæлы, 
Фæлæ Даккомæ уый нæ кæсы раст, 
Æмæ Дакко та хистæр у, æгъдауджын!.. 
Дакко . 
Æмæ ды та цы .куыдзы рæйд кæныс? 
Нæ кусджытæн дæ чи кæны сæрхъуызой? 
Чермен 
Мæ цæстытæ. 
Дакко « 
Æгæртæ дын уынынц,— 
Лæдзæгæй дын сæ къахын хъæуы! 
Ч е р м е н " 
Бавзар! 
Д акко 
Нæ хъусут, нæ? 
М ы р з а 
4 Черменæн. 
Дæ зонд фæцыд, лæппу? — 
Куыд уæндыс дзурын хистæрмæ, æдзæсгом? 
Д акко 
0, кæвдæсы кæй ныззадæуыд, уыцы 
Æлгъаг къæбыла! 
Æлдæрттæ 
Ма ныццæв, Дакко! 
Ныххатыр кæн æдылызонд фыдуагæн. 
Чермен 
Кæд рихи дарыс, бавзар уæд, ныццæв! 
Æлдæрттæ 
Чермен, Чермен! 
Иргъæвынц сæ. 
Чермен * 
Чермен дæн æз, Чермен! 
Уæ кæвдæсард, уæ сау кусæг, уæ цагъар, 
Лæг чи нæу, уый,— цы уæ хъæуы мæнæй?! 
Бестол 
Лæппу! Хъæмæ! 
Дакко 
Цы нæ хъæуы дæуæй? — 
Хæрз иунæг цау: цæмæй дæ зæрдыл дарай, 
35 

.^ Нæ кæвдæсард, нæ сау цагъар кæй дæ, 
\ Кæй дæм нæ хауы мах æхсæн лæджы ном... 
Че^мен 
Цымæ*ды та цы ’мбарыс, лæг циу, уымæн?! 
Цы хорзмæ хъуамæ бабæллон дæумæ? 
Фыдæй фыртмæ нрон дзыллæмæ баззад 
Цыт æмæ намыс хистæрæн. Цы ис 
Рæсугъддæр уыцы хорз æгъдауæй! Хистæр 
Ныхас кæны — йæ разæй ма дзур ды, 
Куы зæгъа цума — баххæст æй кæн уайтагъд, 
Фæндагыл ис — йæ разæй макуы хиз, 
Иæ разæй ма сбад бандоныл, йæ куыстæй 
. Куы раздæха — йæ дзабыртæ йын ралас, 
Иæ къæхтæ йын хъæрмуст донæй æрæхс, 
Фæрс-иу æй зондæй, кæн æххæст йæ фæдзæхст, 
Æмæ уыдзæн уæ дыууæйæн дæр кад. 
Лæг лæг куы уа, хæларзæрдæ, цæстуарзок, 
Рæстылдзæуаг, уæд уымæн ратт æгъдау,— 
Фæлæ ды стигъæг, удхор куы дгз, бирзэгъ, 
Лæгæк йæ рихи худинаггæнеэг! 
Æлдар 
Мæ бон дæм хъусык нал у! Ванцай, джауыр! 
Чермен 
Лæгдæр уæ чн у — рацæуæд хæстæг! 
Æлдæрттæ 
Æргæвдинаг у, марйнаг! Цæвут 88Й! 
Иуæрдыгæй — адæм, иннæрдыгæй — æлдæрттæ, 
куыддæр кæрæдзийыл сæхи ныццæвынмæ хъа- 
выдысты, афтæ се *хсæн нана февзæрдис æмæ 
сып сæ астæу йæ кæлшзрзæн æрæппæрста. 
Нана % • 
Мæ иунæг — уе ’вджид! Æз — уæ мæрдты уазæг! - 
Ныббарут ык, ныххатыр ын кæнут! 
Се ’ппæт дæр, кæлмæрзæнмæ кæсгæйæ, фæйнæр- 
дæм алæууыдысты. 
Дакко 
Черменæн. -. ¦ 
Дæ амонд бахæр, фервæзтæ мæлæтæй... 
Æлдæрттæм. 
Фæуæд ын барст. Æгъдæуттæ халæг у, 
Фæлæ сæ фæрцы нрвæзы, уый зонæд. 
Еæлмæрзæн сисы æмæ йæ дæтты нанамæ. 

Нана 
Ныббарут мын... 
Д акко 
Иæхи уыд аххос. 
Нана 
Ныххатыр кæн ды дæр,- 
Черменæн. 
Тагъд цæугæ нæхимæ!.., 
Адæм апырх вæййынц. Ацæуы нана дæр. 
М ы р з а 
Ай диссаг нæу: цы хабæрттæ цæуы! 
Кæдмæ нæ мастæй хъахъхъæндзæн кæлмæрзæн? 
Æлда р . 
Цыдæр быдыргъ æваст нæ разы ’рхауд 
Æмæ нын хохау ахгæдта нæ фæндаг!.. 
Бестол 
Дæ хорзæхæй, Дакко, каэд аипп нæу, 
Уæд ахæссæнт сæ фæллæйттæ,-- куысты бон 
Æвдæлон бадт сæрмæ хæссинаг нæу. 
Д акко 
Хæссæнт сæ ныр»*— мæнæн. мæ фарсæй фесты: 
Мæ.рнхитыл мьш.батъæпп кодта цъыф 
Дæ кæвдæсард,— æз æй дæуæй дæн бузкыг! 
Ацæуы, йæ фæдыл — иинæтæ дæр. 
Чермек 
иунæгæй. 
Цæй зын дæ, цæ, кæвдæсарды ном! Еъух дыл 
Нæ хæст кæны, цæстæй дын нæй уынæн, 
Феглæ уæддæр куыд уæззау дæ, куыд уæззау? 
Нæ, адонимæ и^у мæнæн цæргæ? 
Æфхæрддзинад мæ хъару нал у барын,— 
Дадайæ мык æшэ фæцæугæ нæй. 
Вацæуы сæ хæдзаржæ. 
Дзандар 
бамъоры, фæдис хъæргæнгæ. 
Фæдис, фæдис! Дакко, Мырза, Вестол!.. 
Æжбырд кæнынц æлдæрттæ. 
Д акко 
Цы ’рцыдис ам? Цы фæдие та у уый? 
Уæ хъæрæй та куы систат къвву уæ сæрыл, 
Кæуыкыæ уæм фæцыдæуа? ^ 
37 

Дзандар 
Дакко, 
Уæ рæгъау уын фæтардæуы, фæдисон 
Æрхæццæ нс уæ дарæнæй... 
Дакко 
Цæугæ 
Сæ размæ тагъд! Цы ми кæны Х^асай? 
Дзандар 
Цæттæ стæм мах, фæлæсты уыдон бирæ, 
Нæ бон сæ ныхмæ не суыдзæн хæцын... 
Дакко 
Фæдзурын хъæуы адæммæ фæдисы! 
Дзандар 
Дзырдтам сæм мах, лæгъстæ дæр ма сын кодтам, 
Фæлæ кæм и! — нæ ракуымдтой цæуын. 
Бестол 
Чермен! Чермен сæ раздахдзæн æрмæст! 
Фæлæ ма ныр кæй бон у уымæ дзурын!.. 
Мырза . 
Чермен, ай-гъай: уый адæммæ фæдзурдзæн. 
Цом бахатæм, ныззоныгыл кæнæм... 
Дакко 
Нæ дæлдæйрагмæ бацæуон? Лæгъстæмæ? 
Йæ разы та æркъул кæнон мæ сæр? 
Æ л д а р 
Ныууадз, Дакко, ныббар, фæлæ ныртæккæ 
Сæрыстырдзинад ницæмæн хъæуы. 
Фæтагъд кæнæм, кæннод бынтондæр сæфæм... 
Цы гæнæн ма ис: цом æмæ сæркъулæй 
Йæ разы ’рлæууæм,— бирæгъыл фыдбон 
Куы скæны, уæд куыдзы бын дæр фæтулы. 
Дакко 
0, уе ’хсæн ма куы фæцæрон,— тæрсын, 
Куы фестон уæд куыдз нæ, фæлæ хæрæг дæр! 
Ацæуы. 
В е с т о л 
Дзандарæн. 
Фæдзур æм, цу, æз адзурдзынæн йемæ. 
Дзандар ацæуы. 
Æлдар 
Зæгъ ын, зæгъ ын, кæннод хæрз сæфт кæнæм. 
Бацæуынц Чермен æмæ Дзандар. 
Чермен 
Дада, дзырдтай мæм? 

Вестол 
О, дзырдтон... Лæппу, 
. Дæ фыдæн ды йæ иунæг дæ — рох ма кæн... 
Цæмæн кæныс дæ мыггагимæ загъд? 
Чермен 
Дада, уæдæ сæ ме ’ккой бадын уадзон? 
Хæссæн сын дæн æви сын гал дæн æз, 
Цæмæй мын цъутта бакæной мæ былтыл? 
Вестол 
Нæ, уый нæ зæгъын æз, фæлæ фыдæлты 
Уæздан æгъдæуттæн аргъ кæнын хъæуы... 
Мырза 
Мыггаджы хистæр кадджын у, ды та йæм 
Æртхъирæн кодтай... 
Æлдар 
Хорз нæу, уый нæу хорз... 
Бестол 
Фæлæ ныр демæ уый тыххæй нæ дзурæм,— 
Дæхæдæг зоныс ног хабар: нæ хъæу 
Уынгæджы ис, хæрз сæфт кæнæм... 
Æлдар 
Нæ фос нын 
Фæтардæуы!.. 
Бестол 
Куы сæ ныууадзæм, уæд 
Нæ мыггаджы ном фидиссаг фæуыдзæн. 
Чермен 
Дада, хъæу хицæн адæмтæй, вæййы. 
Сæ иутæм бирæ, иннæтæм та — ницы. 
Мыггаг зæгъыс — мыггаг дæр иу лæг нæу,— 
Хæцæнгарз дары алчидæр, йæ фос дзы 
Кæмæн сæфы, йæ кад дзы кæмæн хауы, 
Уый ацæуæд фæдис æмæ хæцæд. 
Мæнмæ дзы фидис ничердыгæй хауы. 
Бестол 
Лæппу, æддаг фыдгул дыл арт куы ’ндзара, 
Уæд бинонтæм цы хъаугъа вæййы, уый 
Рæстæгмæ хъуамæ рохуаты уа. Абон 
Нæхимидæг быцæуты рæстæг нæу,— 
Нæ мæсыг судзы! 
Æл д ар 
Адæммæ дзырдтам, 
Æмæ нæм ничи рацыдис æххуысмæ... 
Вестол 
Дæхæдæг сыл æрзил, лæппу,— дæуæн 
Æнæ сыбырттæй сыстдзысты дæ фæдыл, 
Æмæ нæ фæллой раздахын хъæуы. 

Чермен 
Нæ уыдзæн уый! 
Æддæрттæ 
Дæ хистæртæ дæм хатынц!.. 
Чермен 
Æмæ уæ сæрмæ та куыд хæссут? Ау, 
Æнæуый мæ кæвдæсардæй куы тонут, 
Уæ алкæмæн къæхтæсæрфæн куы дæн, 
Мæ номæй мæм куы нæ фæдзурут. Исты . 
Хъуыддагæн уæ куы бахъæуы мæ сæр, 
Уæд цума дæр æнæрвæсгæ куы кæнут: 
«Кæвдæсард, уайгæ, банай нын кæн &ор», 
«Кæвдæсард, марадз, суг æрлас», «Кæвдæсард, 
Щ**’ бæхтæм базил», «ÆгъдæнцойыÆ хæц», 
«Ныммæрз мын ме ’скъæт», «Хуыммæ фаджыс 
алас!»— 
Уæд диссаг нæу: цы уыл æрцыди ныр? 
Цæмæн хæссут кæвдæсарды уæ сæрмæ? 
Нæ, нæ! Сымахæк адæймаг уæд дæн, 
Уæ быны дон куы бацæуы, уæ мæсыг 
Куы ссудзы, о! Фæлæ бынс%ыгъд фæут, 
Йæхх аскъуыйæд, фæдæлзæхх дзы ут уе ’ппæт — 
Сымахмæ æз куы фæкæсон, уæд мæ 
Ныццæвæд арв! 
Бестол ^ 
Лæпиу, дæ фыд дæ куры!.. 
Куыд бацæудзынæн хъæубæстæн сæ размæ? 
Уæлæмæ ма куыд сисдзынæн мæ сæр? 
Чермен ч... 
Дада, зын адын у,— кæй мæ дзырдæн ивæн... 
Дæхæдæг мын куы амыдтай кæддæр, 
Зæгъгæ, лæг хъуамæ аргъ кæна йæ даырдæн,— 
Æз аагвдоя «яæ!» Г 
Бестол 
йæ цæсгомыл ныххæцыд. 
Мæлæт, мæлает, мæлæт! 
Æлдæргтæ, æрдиаггæжæ* аи^æуынц. Фæзыны нана. 
».•¦* 
Нана 
Дæ сон5 дæ рын нанайы хай фæуæнт,— 
Дзæбæх ныхæстæ ракалдтай, мæ хъæбул! 
Дæ сæр ныллæгдæр макуы дарай хъуамæ, 
Фæлæ уæдлщ> хтдеуын хъæуы фæдис: 
Ам ис лæгдзикад р&вдисæн, мæ хъæбул,— 
Хъасайæн æмæ йе ’мбæлттæн сæ бон 
Цы не *сси, уый та бакæн, æмæ когæй 

Дæ ном, дæ памыс сисдзынæ бæрзонд, 
Сæ цæсты фиутæ тайдзысты хæлæгæй! 
Чермен - 
Хатыр, нæ мад, æз коммæгæсаг дæн,- 
Фæлæ мын нæй цæуæн ныртæккæ уырдæм. \ 
Дадайæн дæр ныртæккæ загътон «нæЬ 
Нака 
Æз дын дада нæ дæн, фæлæ нана дæн! 
Æмæ мын ууыл макæд бар мæ ком! 
Фæстиат нал, æрæдэ*сы кæны, батындз: 
Дæ сыкъа райс, ныууас та дзы фæдмс 
Æмæ дыл Хъобан амбырд уыдзæк уайтагъд. 
Æз дын дæ гæрзтæ ацæттæ кæнок* 
Дардæй фæзыны Азау. 
Черкея 
Цæй дард лæууыс,— хæстæгдæрмæ ныл барвæсс, 
Тæрсгæ нæ ма кæн... 
Азау 
Ахæмтæй — тæрсгæ? 
Æмæ ныр далæ фос чи тæры, уый уæ 
Куы кæ ъщюы,— цæа&æй уæ тæрсон æз? 
Хъæбатыртæ!.. Æнæсæрфат тæнпудтæ! 
Цæхгæр фæзилы æмæ ацæуы. 
Ч е рмек 
Тæппуды ном ма мын нæ кодта фаг! 
Фæлæ нæ, нæ! Мæнæн нæй уым хъуыддаг! 
Æвает бауайы Садул. 
Садул 
Чермен, Чермен! Цы ми кæныс ам — кæрты? 
Фæдисы бон кæм бамбæхстæ?!. 
Чермен 
Æнцад! 
Æнцад, Садул! Дæ уайдзæф ма мæм не ’рхауд! 
Мæнæн уым нæй хъуыддаг! 
Садул 
Цы загътай, цы? 
Нæ зоныс ды, канд не ’лдæртты рæгъæуттæ 
Кæй не сты уым — кæй фæтæрынц уæймæ 
Æнахъом сидзæр фыййæутты дæр семæ!.. 
Чермен 
фёстъæлфы, сыкъайæ ныууасы. 
Нана! Мæ гæрзтæ, саргъ, мæ нымæт! Тагъд! 

Нана рахæссы гæрзтæ, рæвдз кæны Чермены. 
Адæм æмбырд кæнынц. 
Хъæлæстæ 
Цы хабар у? Цæмæн хъæуæм Чермены? 
Чермен 
Йæ бæхыл алчи авæрæд йæ саргъ 
Æмæ мæ фæдыл уегас дæр — фæдисы! 
Фæдисонтæ тагъд ацæуынц. 
Нана • 
Лæппу, куывды, чындзæхсæвы нæ цæуыс,— * 
Мæ фæллæйттæ дын ахæлар кæнон. 
Чермен 
Хæлар мын уæнт!.. 
Нана 
Нæ, нæ, æрлæуу мæ разы. 
Дзуæрттæ йыл æфтауы. 
Хæлар дын уæнт мæ фæллæйттæ, мæ хъæбул. 
Дæ рахиз фæрсты лæгтыдзуар цæуæд 
Æмæ дæ хизæд кард æмæ нæмыгæй! 
Фæндараст у, æгас хæдзар та ссар! 
Чермен 
Рье Уастырджи, рæствæндагыл нæ бафтау! 
Ацæуы. 
Вацæуы Хъасай. 
Хъасай 
У джауыртæ! Йæ иу æхситт æрмæст, 
Æмæ йæ фарсмæ амбырдтæ сты уайтагъд 
Чысылæй, стырæй; иу æхситт æрмаэстг 
Æмæ сæ кæрдтæ фелвæстой йæ фæдыл, 
Æгомыг фос! Æз сын лæгъстæ фæкодтон, 
Хъуыры цъарæй сæм хатыдтæн, ныфс сын 
Æвæрдтон цас хæрзиуджытæй, уæддæр сæ . 
Нæ фенкъуыст иу! Фæлæ Чермены *хситт, 
Йæ иу фехситт сæ сау хъустыл куы ’рцыди, 
Уæд уадтымыгътæ фестадысты!.. Æз 
Цæлхдуртæ дарын джауырæн йæ разы, 
Йæ сау ном ын дæлдæр кæнын æдзух, 
Йæ кадыл _ын цъыфтæ фæкалын, уый та 
Цы уыди, уымæй алы бон кæны 
Цытджындæр æмæ кадджындæр, йæ ном та — 
Сыгъдæгдæр æмæ намысджындæр ноджы!.. 
Кæм и, хуыцау, кæм и рæстдзинад уæд? 
Цæмæн кæныс кæвдæсарды бæрзонддæр? . 
Ай диссаг нæу: хуыздæр дзаума мæныл, 

Уæддæр йæ бызгъуыр фидауы рæсугъддæр! 
Хæринагæй æз адджындæр хæрын, 
Æкæ дзы туг та уый къабæзты хъазы! 
Мæн куыст нæ домы, ницы хъуаг дæн,— уый та 
Æхсæвæй-бонæй галы куыст кæны, 
Уæддæр æз хус кæнын, Чермен та цардхуыз! 
Цæмæк, хуыцау, мæнæй лæгдæр" цæмæн у? 
Вацæуы Бестол, кæсы йæм тызмæгæй. 
Бестол 
Бынхор кæй нæу, дæ хуызæттау, гъе уымæн! 
Æмбарыс ныр? 
X ъ а с а й 
Æххæст ма йын уæдæ 
Дæ бынтæ ^æр цæмæ гæсгæ нæ раттыс? 
Е е с т о л 
Бъштæ, зæгъые? Мæ бынтæм хъавыс ды? 
Æкхъæлдæн, ды. бынтон сæрхъæн куы нæ дæ! 
Иæ сæры магъз кæмæн нæй, уый! Æлгъаг, 
Æмæ дæхи зæронд фыдæн йæ зæрдæ 
Иæ бындарæй куы нæ райы, сынкъау 
Куы разадтæ йæ бæрзæйыл, йæ мулк ын 
Дыууæ бонмæ куы кыддымдзынæ, уæд 
Бынтæ дæуæн куыд ныууадзон æз хъуамæ, 
Æнæеæрфат! Мæ цурæй фесæф дард! 
Хъасай 
Цы рамбулай, уый фендзыстæм! 
Ацæуы. 
Бес тол 
Æнагагаг!.. 
Уæдæ мæ коммæ нал кæеы Емме, 
Фæтигъ мæм ис. Цыдæр хæрæмигъ не ’хсæн 
Вæаджын кæны... Кæвдæсард мын кæд у, 
Уæддæр мæ удæн адджын у мæ иунæг. 
Цы мадзалæй æрлæгъззæрдæ уыдзæн?.. 
Уæд та йæ кæд йæ мад æркæнид тасын: 
Фæдзурон æм.— Зæронд, цы фæдæ, цы? 
* Нана рацæуы. 
*’ 
Цы та у уый? Кæрцыл хуыссæг гæдыйау 
Дæхимидæг цæуыл хъуыр^хъуыр кæныс? 
Нан а 
Кæуын дæ митыл. 
Вестол 
Уæд мæ цавæр ми*гыл? 
"Нана 
Дæхæдæг сæ хуыздæр зоныс мæнæй. 
43 

Бестол ^ 
Чысыл мын сæ æрлæууын кæн мæ зæрдыл. 
Нана 
Цæуылнæ ис дæ лæппуйæн ирæд? 
Цæй тыххæй у йæ фæллæйттæй æнæ хай? 
Бестол 
Дæ урсытæй куы не ’фсæрмы кæнин, 
Уæд та мæ ехс дæ бæрзæйыл æртыхсид! 
Æрбайсæф тагъд! 
Нана 
У бирæгъ, бирæгъ! 
Бес тол 
Пуй! 
Ацæуынц фæйнæрдæм. 
Лæппутæ разгъорынц хъæргæнгæ: «Чермен та 
фæуæлахиз» æмæ фæаууон вæййынц. Вацæуынц 
Чермен æмæ Дзиу. 
Чермен 
Дæ цæрæнбон мын бирæ уа, Садул, 
Мæнмæ рæстæгыл чи фæхабар кодта! 
Фæцæй кодта æнахъом сабиты 
Цагъайрæгтæй уæй кæнынмæ нæ фыдгул... 
Д з и у 
Табу хуыцауæн, худинаг нæм не ’рхауд. 
Чермен 
Нана кæм уа? 
Дзиу 
Уый фæзы ис нырма. 
Чысыл, цыма, тыхстгомау уыд... . 
Чермен 
Цæй фæдыл? 
Дзиу 
Бестол, дам, æм чысыл, цыма, цæуылдæр 
Фæбыцæу ис... Дзырдæуыд мын, цыма9 
Кæугæ дæр кодта... Уæвгæ, чи мын загъта, 
Уый афæрсæм, хуыздæр уыдзæни. 
Чермен 
Цом-ма, 
Ацæуынц. Фæзыны Азау. 
Азау 
Фæрæстмæ та, фæрæстмæ та йæ хъуыддаг! 
О ме скæнæг, цæй зын мын уыд, цæй зын, 
Æмæ ныр та куыд фенцон ис мæ удæн! 
Фæц&йцæуы, фæлæ йæ размæ фæвæййы Хъаеай. 

Хъ асай 
Цик кæн, мæгуыр дæ бон фæуа, цин кæн,— 
Дыдзы хур та дын батавта дæ зæрдæ! 
Фæлæ уæддæр кæвдæсард у йæ ном. 
Æнæуаг æвнæлд æм кæны. 
Аз ау 
Дæ зонд фæцыд? Æнæуаг митæ ма кæн! 
Хъас ай 
Хуымæтæджы нæ акæнынц: «Сылæн 
Йæ дзыкку — даргъ, йæ зонд — цыбыр». 
А з а у 
’ Фæлтау 
Дæхицæн зон, мæн тыххæй мур дæр ма тыхс. 
Чермен фæзыны. Азау фефсæрмы вæййы, ацæуы. 
Хъасай 
Цæй, куыд, Чермен? Ды басгуыхтæ иттæг хорз, 
Фæлæ ам мах дæр не ’хсæдæм хуыртæ. 
Дæ къæбут искæд федтай, саухъус? Нæ? 
Азауы дæр нæ фендзынæ дæ уаты. 
Фæлæ дæ бæллæх иунæг уымæй нæу: 
Нæ фыдæлтæ зæрæдтæ сты, мыггагмæ 
Нæ цæрдзысты Бестол æмæ Дакко,— 
Сæ фæстæ ды мæ кæвдаэсард уыдзынæ! 
Къæлæтау дæ æркъæдз кæндзынæн æз! ¦ 
Ацæуы. Фæзыны нана. 
Нана 
Куы ныджджих дæ,— цæуылдæр та тыхсыс... 
Чермен 
Куы нæ, нана. Хæрз хъæлдзæг дæн. Æнæмаст. 
Цæуыл тыхсон, цы мæт кæнон, цы маст? 
Сæ иутæ мын мæ ныккæндыл æлгъ кæнынц, 
Сæ иннæтæн хæрæджы куыст кæнын; 
Сæ иутæ мæ сæмпæрчъийæ фæтонынц, 
Сæ иннæ мыл былысчъилтæ кæны; 
Лæджы ном сæ æвгъау кæмæн у9 уый дæр 
Æдзух мæнмæ сæрбæрзондæй кæсы, 
Рæстмæ куы зилын, уæд нæй аргъ мæ рæстæн, 
Хорз ракæнын, æмæ та ссарын фыд... 
Уæддæр, нака, мæ удхæрттæн фæразин, 
Фæлæ дæу та цæмæн æфхæрынц, дæу?!. 
Нана 
Мæнæн та циу, дæ сæрылхаст æрбаусн,— 
Фыдæбæттыл æз рагæй дæн фæлтæрд: 
Æз царды рухсæй никуы ницы федтон, 
Æнхъæлмæ дæр æм нал кæсын, фæлæ 
45 

Дæуæн нырма дæ цард-цæрæнбон — разæй, 
Æмæ дæ удæн ма кæн маст æгæр,— 
Сырдты ’хсæн лæг сырды цард кæна хъуамæ! 
Чермен 
Нæ, ам мын, нана, ничиуал ис ныр 
Дæуæй фæстæмæ, схицæн дзы мæ зæрдæ. 
Æз хъуамæ айсон а кæртæй мæхи, 
Кæннод уыдзæн æдзух мæ былтыл цъутта, 
Рæхыс — мæ уæнгтыл, ме ’рагъыл — æфсондз! — 
Цæуын, нана,— мæгуыр хæдзар куы скæнон, 
Фæзындзынæн дæм, акæндзынæн дæу, 
Æмæ цыфæнды афтид уæд нæ ног къуым, 
Уæддæр нын амæй адджындæр уыдзæн. 
Нан а 
Цы ранмæ уæд, кæдæм цæуыс, мæ хъæбул? 
Чер мен 
Нæ цæуын дарддæр Хъобанæй, фæлæ 
Мæныл лæджы бар мауал цæуа хъуамæ,— 
. Æз цардвадат мæхæдæг кæнын ныр. 
Нана 
Уæд та дæ фыды федтаис,— зæгъон ын. 
Лцæуы. 
Чермен 
Нæ хъуыдис уый, цæмæн хъуыдис, нана?.. 
Цæуын, нана, хæрзбон дæр дын нæ зæгъын, 
Хæрзбон зæгъын мæ сау номæн æрмæст, 
Æмæ мæ талынг райгуырæн кæвдæсæн... 
Дæу та, нана, цы бон фæкæнон рох, 
Хæрам. мын фестæд уыцы бон дæ фæллой! 
Фæцæуы. Йæ размæ фæци Бестол. 
Бестол 
Лæппу, кæдæм?.. 
Чермен 
Цы ма хъæуы дадайы? 
Вестол 
Фæдзурын дæр дæм нал уæндын, фæлæ... 
Дæ ацæуын мæ зæрдæйæн уæззау у. 
Цæмæн мæ уадзыс сау хъæды сынтау... 
Мæнæн мæрдтæм фæхæстæгдæр мæ фæндаг,— 
Мæ сыджытыл мæ сæмбæлын кæ, стæй 
Дæ бар дæхи, цы дæ фæнды — кæн-иу æй. 
Чермен 
Дада, 4зын мын у» никуы загътон æз,— 
Фæрæзтон-иу цыфæнды зын. Фæлæ мын 
» Ныр тынг зын у дæу афтæмæй уынын... 
Мæ бон та дын æххуыс кæнын уæвгæ нæу: 

Дæ мыггагимæ бафидауæн нæй.— 
Нæ кæрæдзийæн кард æмæ фыдау стæм, 
Зынг æмæ донæн иугæнæн куыд нæй, 
Куыд нæй мæлæтæй царды ’хсæн лымæнад, 
Нæй уыйау махæн фидыды нысан: 
Цагъары ном æз нал хæссын мæ сæрмæ, 
Мæ бархй та сын не суыдзæн фæндон. 
Бестол 
Фæстагмæ дæм æрлæгъззæрдæ уыдзысты, 
Куы нал цæуай дæ масты фæдыл, уæд,— 
Сæхицæй дæ, рæхысбаст семæ тугæй... 
Чермен 
Нал, нал, дада, нæ уыцы рæхыс аскъуыд, 
Æмæ ма баззад мах æхсæн æрмæст 
Цъæхарт уадзæг хæрамдзинад. 
Бестол 
Дæ фыдæн 
Иæ зæрдæ ма хал, нæу зылын дæ фыд. 
Чермен 
Мæ фыд... Мæ фыд!.. Уый диссаг у бæгуыдæр... 
Мæнæн зæгъын дæр нал æмбæлы ныр — 
Лæг дæн,— фæлæ мæ сонты бонтæй ардæм 
Фыды рæвдыд куыд никуы федтон æз!.. 
Мæ зын царды мæ райгуырдæй фæстæмæ 
Зæрдæрухс бон куыд никуыма уыди! 
Чысылæй-иу мæ уæздæттæ куы ’фхæрдтой, 
Фыййауæй-иу куы баззадтæн æстонг, 
Мæ рыст къæхтæ-иу дондæппал куы сысты, 
Мæ цæссыг-иу мæ былалгъмæ куы схæццæ,— 
Куыд тынг, куыд тынг фæндыдис-иу уæд мæн 
Мæ сау зынтæ фæхъаст кæнын дадайæн! 
Фæлæ мæнæн хуыцау нæ радта фыд... 
Дыууæ дæр, зæхмæ кæсгæйæ, ныджджих сты. 
Дæ хæдзарæй дын ницы хъауын. Цардтæн ’ 
Æцæгæлонæй, кодтон дын фаэллой» 
Куы-иу фæцыдтæн искуы демæ балцы — 
Ды мцдæг бадтæ, æз лæууыдтæн кæрты, 
Дæ кæйдæрау, дæ цæст мæ уындæй рыст. 
Ныр дын дæ зæрдæ нал кæндзынæн риссык, 
Æз дæр та кæд нæ фесæфин, мыййаг. 
Б е с т о л 
Емме... Цæмæн мæ хъизæмарæй марыс? 
• Дзыназы. 
Чермен 
Бæргæ мын фыд куы раттаид хуыцау! — 
Цы диссаджы æвзыгъд кæстæр ын уаин! 

Лæгдыхæй-иу ын рафæлдахин хох, 
Æскæнин фос, уыгæрдæнтæ йын даеин, 
Уираг дурыл æрзайын кæнин хор!.. 
Цы хорздзинад мын бацамонид къухæй, 
Æмæ кæнын цы не суаид мæ бон! 
Мæ бар цæуид мæ уæззау хидвæллойыл, 
Æнцойбон-иу зæрдæрухсæй æз дæр 
Мæ карæнты *хсæн цардхуызæй æрлæууин.... 
Кæннод ма кæс9 цы хуызæн дæн: нырма 
Сæрак дзабыр нæма скодтон мæ къахыл, 
Куырæт æнæ ’мпъызт ме ’рагъыл нæ уыд, 
Мæ худ — сæгъдзармæй, цухъхъа циу — нæ зонык, 
Мæ боны дарæс9 ме ’хсæвхуыссæн — иу... 
Дада та ’лдар у! Хорз фыд ма цы вæййы!.. 
Мæнæн фыд нæй. Мæнæн фыд нæй! Нæй, нæй! 
Ацæуы. Бестол джихæй базгайы* стæй Хадзы йæ 
размæ фæвæййы. Иуварсæй кæсынц Садул æмæ 
Дзиу. 
Ха д зы 
Вестолы цæстытæм кæсеæйæ. 
Хъыг дæр дын уæд, фæлæ уæм хъуыстам мах. 
Цымæ цæмæй9 цæмæй у конд дæ зæрдæ? — 
Лæгæн ма гал куы бакусы, уæд ын 
Хъæмпы хал ратты... Уæд дæхи хъæбулы 
Куыд бастыгътай? Æлдар куы дæ, хъæздыг! 
Бестол» йæ цæстытыл хæцгæ, ацæуы. 
Цæуылнæ скъуыйы зæхх æмæ цæуылнæ 
Ныцъцъист кæны дæ хуызæтты! Хуыцау9 
Цæмæн мын радтай афтæ даргъ цæрæнбон? — 
Мæлæт мын ратт9 куыд нал уына мæ цæст 
Сæ галиу митæ!.. 0 мæнæ лæппутæ, 
Сæдæ фæцардтæн æз, фæлæ нырма 
Фыццаг хатт федтон афтæ тынг дзыназгæ 
Лæджы зæрдæ: йæ цæстытысыг калд — 
Иæ рустыл нæ — æмбæхстæй сæ ныхъуырдта!.. 
0, адæймаг æнæ цæстысыгтæй 
Куы фæкæуы — нæй уымæй зындæр ницы!.. 
Мæлæт нын уæд9 мæнæ лæппутæ, мах 
Иæ тыхсты бон куы нæ фæхæцæм ууыл! 
Æз та уæ разы ард хæрын, лæппутæ, 
Фæнды мыл худæнт, зарæг мыл кæнæнт,— 
Уæддæр ирæд нæ райсдзынæн Черменæй! 
Ацæуынц. 

ÆРТЫККАГМИ 
Фыццаг ныв 
Хъæууынг, ныхасы цур. Вацæуынц чидæргæ сау 
адæмæй. 
Садул 
Оуу, мæнæ та нæ куыд бабын кодтой Тлаттаты 
хъалтæ! Гъей-джиди, кæм дæ, Чермен* ныртæккæ!.. 
Адæмæйиу 
Кæм и, дæ хорзæхæй, ныр цалдæр боны дæргъы? 
Садул 
Дыгургомæй йæм адæм сæрвыстой, цыдæр змæ- • *• 
стытæ дзы цæуы, æмæ, дам, нын баххуыс кæн * 
бадилаты ныхмæ. 
Адæмæйиу 
Уый дæр алырдæм цæуы æххуыс кæнынмæ: 
Дæргъæвсмæ, Куырттатæм, Уæллагирмæ, Тырсы- 
мæ, суанг ма Дыгурмæ дæр, фæлæ нын ныр 
тæгиаты бирæгътæ нæхи куы бастыгътой, нæ хур- 
хыл нын куы ныххæцыдысты æмæ йæ сæр куы 
хъæуы, уæд ам нæй! 
Дзиуыхъæлæс 
Æдде. 
Гъей, адæм! Хъобан! Хур та ныл æркасти! 
Са ду л 
Цы хабар у? 
Дзиу 
Вазгъоры. 
Хæрзæггурæггаг рахæсс: 
Чермен æрбаздæхт! 
Садул 
Сайыс, хъилхъус!.. 
Дзиу 
Уаед 
Мæмард фенай! 
Садул 
Æхсæнæмбал дæ дзыхы!.. 
Фæзыны Азау. 
Кæс-ма, кæс-ма!.. Фæзындтæ та ды дæр? 
Дæумæ дæр та цыдæр хабар куы байхъуыст!.. 
Азау 
Кæм и?.. * ’ . 
?„ ._ 
4 Сослан Цæразон . *" 

Дзиу 
Кæм, дам, и! Раздæр уал æри 
Хæрзæггурæггаг,— афтæ чъынды ма у! 
Азау 
йæ хъус ын сивазы. 
Æрхъæцмæ хъæц! 
Дзиу 
Дæдæй... Дæ лæвар бирæ! 
Азау фæстæмæ фезгъоры. 
Садул 
Кæдæм, кæдæм? Куы та фæлидзыс уый! 
Ай диссаг нæу: Чермен куы вæййы балцы, 
Уæд ыл йæ бон изæр нæ кæны, ’хсæв та 
Иæ цæстытыл хуыссæг нæ хæцы; стæй 
Куы раздæхы, уæд бамбæхсы сæхимæ. 
Фæлæ-иу кæд æмбæхст вæййыс, уæддæр 
Фæкæсыс ды уæ фæрссаджы зыхъхъырæй... 
Азау фæаууон вæййы. 
Табу дæуæн, цытджын хуыцау! Сæ цард 
Кæй баиу ис, уый амондджын хъуыддаг у! 
Чындзæхсæв райсом. Къухылхæцæг ын 
Уыдзæн сæ лæппу!.. 
Ха д зы 
бацæуы. 
Уæ, Садул, дæ хойыл 
Дзынга цыма фæхæцыдис — йæхицæн 
Рæстмæ бынат дæр нал ары... Мыийаг, 
Черменæй исты фехъуыстат? 
Садул 
Чермен 
Æрбаздæхы Дыгургомæй фæстæмæ. 
Хадзы 
Табу г— хуыцауæн. Ма-иу ын зæгъут 
Нæ зæххы уæрст, уæ хорзæхæй,— чындзæхсæв 
Куы ’рцæуа конд, зæгъдзыстæм ын сæ уæд. 
Иæ мад кæм и? 
Садул 
Сæхимæ бады ’ккъардæй, 
Сæ арты фарсмæ къонайыл. 
Хадзы 
Зæгъут ын, 
Æмæ йын уый дæр мацы ской кæна. 

Дзиуæн. 4 * 
Цу* рахæсс ын йæ лæвæрттæ. 
Дзиу 
Ныртæккæ. 
.* Ацæуы. 
Садул- 
Иæ размæ цом. 
Ацæуынц. Базгъорынц сывæллæттæ. 
1-а г л æ п п у 
Чермен æрбаздæхы. Цæй, мæнæ ацы хытъынджы- 
ныл нæ мæстытæ акалæм... 
2-а глæппу 
Æмбæлы,— ай мæнæн мæ хъултæ байста. Та- 
гийыл цъыф бакалдта, Хъазийы худ доны бап- 
пæрста 
1-а г л æ п п у 
Гуьшсытæ кæны хытъынджыны. 
Ай дын — Хъазийы тыххæй, уый дын — худы 
тыххæй, мæнæ ай — хъулты тыххæй, ай та — 
мæхи кæй фæнды, уый тыххæй. 
Бацæуы Дзандар. 
Дзандар 
Цы ми кæнут, цы? У куыдзы хъæвдынтæ! 
Лæппутæ фæйнæрдæм ныббындзытæ сты. 
Æрбаздæхæд сын искуыцæй Чермен, 
Иæ кой йын хъусæнт, уыййеддæмæ уайтагъд 
Æгас хъæубæсты сау адæмы цот 
Че^ментæ фестынц, аскъуыйа сæ мыггаг!.. 
Цон хистæртæм, фæхабар сын кæнон 
Чермены раздæхт. О, ныр та уыдзæн 
Бгъау хылтæ — нæ фыдбылыз та раздæхт!.. 
Уæвгæ, мæнæн та циу: фæнды кæрæдзи 
Бындзагъд фæкæнæнт — ницы сафын æз. 
Фæнды Чермен, фæнды Хъасай фæмард уæд — 
Уæлдай мын нæу. Хъасай куы фæуа мард, 
Иæ хо уæд тагъддæр бафтдзæни мæ къухы, 
Кæннод мæ домдзæн комы дзаг ирæд,— 
Æз та ныртæккæ тынг хъæздгуытæй нал дæн: 
Мæ фыд Гæбис дæлдæр фæуæд мæрдты — 
Иæ фæллæйттæ йæ зæнæгыл куы уæрста, 
Уæд дзы мæнæн хæрз чысыл радта хай, 
Сæ фылдæр та — Ислам æмæ Исмелæн. 
Мæнæн мæ хай æрцыдис уайтагъд хардз. 
51 

Æзшяздæр мын нæ ныууагъта цагъартæ, 
Æмæ мæнæн ныр чи кæна фæллой? 
Куыд цæрон æз? Хъæуы æрхъуыды исты! 
Даккомæ ис цагъартæ дæр дзæвгар, 
Фæллой дæр бирæ, нæй кæрон йæ зæххæн, 
Æмæ йæ чызг куы бауа иугæр мæн, 
Уæд мæ чысыл йæ мулкæй дæр фæуыдзæн. 
Гъе уый тыххæй сæ абæрæг кæнын, 
Сæ разы ме ’взаг уый тыххæй æруадзын, 
Æндæр сæ мыггаг аскъуыйæд! Мæнæн 
Мæхи цард уæд, мæ удæн уæд æнцой, 
4 Æндæр — зæххыл кæрдæг дæр мауал зайæд!.. 
Æрбацæуы нæ фыдбылыз. Тæхон. 
Ацæуы. Адæм сæ разæй бахæссынц Чермены. 
Садул 
Дæ цæрæнбон нын бирæ уа, Чермен, 
Сæрæгасæй та чи фæзынд нæхимæ! 
Фæцардхъом дæ: хæдзар дын ис, фæллой, 
Чысыл дæ хуыз дæр раивтай. Кæсут-ма! 
Адæм фæйнæрдыгæй кæстытæ кæнынц Черменмæ. 
Черме н 
Фæллойгæнæг куыд диссаг у! Куыддæр 
Иæ куыствæллой йæхимæ бафты — цард ыл 
Мыдау æндæдзын байдайы... 
Дзиу лæвæрттæ бахæссы. 
А, Дзиу! 
Ха д з ы 
Ацы лæвæрттæ дын алы хъæутазй æрхастой 
адæм: æнхъæлмæ дæм фæкастысты, фæлæ æрæг- 
мæ здæхтæ æмæ фæцыдысты сæ хæдзæрттæм. 
Мæнæн бафæдзæхстой, сæмбæлын сæ кæн, зæгъ- 
гæ. Куырæт æмæ дын урс цухъхъа — адæмæн 
сæ фидыц кæй дæ, уый тыххæй. Местæ æмæ дын 
зæнгавйттæ — адæмы хъуыддæгтыл æнæзивæгæй 
кæй зилыс, уый тыххæй. Худ æмæ дын басы- 
лыхъхъ — адæм дæ сæрæстыр кæй сты, уый тых- 
хæй. Рон æмæ дын æхсаргард — адæмæн сæ ныфс, 
се ’хсар кæй дæ, уый тыххæй. Адæмы хорзæх 
дæ уавд! 
Фæрнæй сæ дар æмæ дæ хъару бирæ... 
Айс, айс, лæппу. 
Чермен 
Ау, уый та куыд! Бынтон мæ 
Æнæсæрфат, æдзæллагыл нымайут? 

Хадзы 
Уæлдæйттæ ма дзур: айс сæ дын зæгъын! 
Æдзух ды зилыс адæмы хъуыддæгтыл, 
Хæцыс сæ сæрыл. Ау, æмæ цæмæн, 
Цæмæн уай хъуамæ не ’знæгтæй фыдуынддæр? 
Сæ размæ ды æгас дзыллæйы номæй 
Куы балæууыс,— дæумæ куы хæссынц фау, 
Уæд-иу уый махæн не ’ппæтмæ фæхауы. 
Дæу . тыххæй нæу — нæхи тыххæй у уый, 
Хъ æл æстæ 
Ай-гъай, Чермен, уый не ’ппæты фæндон у. 
Чермен 
Уæ лæвар бирæ, хорз адæм! Уæ цард 
Цæмæй хуыздæр, æнцондæр уа, рæсугъддæр, 
Мæ сæр мæ уд уын уый тыххæй — нывонд. 
Кæддæриддæр уæ бахъæуон хъуыддаджы — 
Мæ тых уын никуы скæндзынæн æвгъау, 
Цæмæй уын исты феххуыс уон уæ зынты. 
Райсы лæвæрттæ, ратты сæ иу лæппумæ. 
Хъæлæстæ 
Дæ ныфс нын бирæ! Цæр фæрнæй! 
Вацæуы нана. 
Чермен 
Шна! 
А иннæтæ мæм хъæлдзæгæй куы кæсынц,— 
Цæмæн æнкъард дæ? Къулбæрзæйæ та мæм 
Куы рацыдтæ... 
Хадзы 
Нæ, нæ, куы нæу æнкъард. 
Нанайæн. 
Дæ хорзæхæй, нырма йын мацы ской кæн,— 
Рæстæг уыдзæн быцæутæн дæр. 
Нана 
Цæмæн? 
Уый хъуамæ зона хабæрттæ. Æмбæхсæн 
Нæй ахæм мийæн. 
Чермен 
Уагæры цы ми у? 
Нана 
Дæ фæстæ мыггаг сæрвæт æмæ зæхх 
Сæ тыхмæ гæсгæ байуæрстой. Дæуæн дзы 
Нæ радтой хай; лæг у, зæгъгæ, нæ загътой; 
Æвзæрдæрæн дæ равзæрстой, лæппу... 
Чермен 
’ Æндæр ма цы, цы бæЛлæх ма ныл сæмбæлд? 

Садул 
Æгъгъад у уый: нæ бонвæрнон ды дæ, 
Ды нын куы уай зындзинады, уæд махæн 
Цы сты нæ зынтæ уый раз? — Мур дæр ницы. 
Ч е р м е н 
Уæдæ нана дæр ууыл у æнкъард? 
Уæдæ уæ сæртæ уый тыххæй æруагътат? 
Куыд уын амардтæн! Иу лæгыл тыхсут? 
Æхсæны дæр нæ фæдардзыстут иуы? 
Ха д зы 
Дæ рынтæ мах фæуæнт, фæлæ дын мах дæр 
Хуыздæр ран не стæм: махæн дæр æппын 
Куы ницы радтой 
Ч е р м е н . ч 
Уый та куыд? Сыдæй уæ 
Цæгъдынмæ хъавынц? Ау,. хуыцау сын нæй? 
Нана 
Лæппу, дæ худ та де ’рфгуытыл куы ’руагътай, 
Дæ цæстæнгас та, мигъбоны хуызæн, . 
Куы фæтар кодтай. Стыр хъуыддаджы раз 
Æвиппайды мæсты кæнын нæ бæззы. 
Æвзæрдæрæн дæ равзæрстой, дæуæй 
Лæг у, зæгъгæ, нæ загътой — уый æфхæрд у, 
Бгъау æфхæрд! Сæрмæ хæссинаг нæу. 
Куы ныббарай, куы ныххатыр кæнай, 
Уæд уыцы ’фхæрд æрмæст дæумæ нæ хауы, 
Фæлæ мæнмæ дæр, адæммæ. Æз-иу 
Дæуыл мæ бонтæ уый тыххæй нæ хордтон, 
Цæмæй дæлдæр уа искæмæй дæ ном. 
Чермен 
Кæм та сты, кæ? 
Садул 
Нырма Даккотæм бадынц, 
Фæлæ рæхджы уыдзысты ам æмбырд: 
Цæуылдæр та тæрхон кæнынмæ хъавыкд. 
Чермен 
Садул, цæугæ, æрзил æгас хъæубæстыл, 
Æрцæттæ кæнæнт тауинаг; сæ галтæ 
Куыд уой рæвдзгонд хуым кæнынмæ. Зæгъ сын: 
Æрбамбырд уæнт чысыл фæстæдæр ардæм, 
Ныхас кæндзыстæм кё ’лдæрттимæ. Цу. 
С а д у л 
Фыдбылызмæ нын ма расайæд... 
Чермен 
Уайгæ! 
Лæг йе ’хсарыл куы не ууæнды, уæд ын, 
Йæ бон цы вæййы, нал фентысы уый дæр.— 
Цы фæдæ, Дзиу? Ды та дæ бæхыл абад, 

Æмæ мынм тагъд фæхабар кæн Иналмæ: 
Хъуыддагæн дæ, зæгъ, агуры Чермен, 
Æмæ фæзын æмбæлттимæ рæхджы 
Гæрзифтонгæй. 
Ацæуы. 
Хадзы 
лЦнал та чи у? 
Са д у л 
Ие ’рдхорд, 
Кæсгон лæппу. 
Ха д зы 
Æвæццæгæн,кæны 
Хæцынвæнд еемее. Ма йæ уадзут иунæг, 
Уæ цæст æм дарут: а Хъасай мæнгард у,— 
Хæлæг кæны,— хæлæггæнаг лæгæн 
Æвзæр мийæ цыдæриддæр æнтысы. 
Чермены хъуамæ хъахъхъæнат æдзух — 
Ныртæккæ уый нæ хъуыддæгтæн сæ магъз у. 
Са д у л 
Æцæг зæгъыс: цæст дарын æм хъæуы. 
Ацæуынц. Фæзыны Дзандар. 
Дзиу 
Дзандарæн. 
Рье, гъе æлдæрттæ, додой мын уæ къоны! — 
Фæцæуы та мæстыгæрæй Чермен: 
Уæ митæ та уын ракалдзæни хурмæ, 
Уæ фæндтыл уын ныффæлдахдзæни дур... 
Æрмæй хæстмæ уый франкау у; ныхасмæ — 
Нæртон Уырызмæг; зарынмæ — Ацæмæз; 
Сырдон — хъуыдымæ; кафынмæ — Сослан; 
Уæздан мимæ — Хæмыцы фырт Ватрадзау. 
Æрдын — йæ хъуыды; фат — йæ ныхас; йе ’хсар 
Мæгуыр лæгæн — зæрдæйы хох, рын та — 
Тыхгæнæгæн. Æрмæст уæ размæ бафтæд — 
Иæ уæздан уайдзæф йе ’ртхъирæн ныхас 
Иæ дзыхæй судзгæ ’хсидæвтау тæхдзысты 
Æмæ уын сæ уæ тæрныхтыл цæвдзæн! 
Дзандар 
Ды та, хæрæг бæхы къæхты хъæрмæ 
Куы сæпп-сæпп кæна, уый хуызæн, дæхиуыл 
Цы схæцыдтæ? Цы ’ртхъирæнтæ кæныс? 
Æнæ базыртæй мæргътимæ цы тæхыс? 
Æрлæууыдис ын йæ фæндагыл. 

Дзиу 
Цæй, иуварс лæуу! Сылкъи, сылваз, гæдывад! 
Дзандар 
. Кæс-ма, кæс-ма: цытæ уæнды!.. 
Дзиу 
Фæлæуу... 
Дæу амондæн мæ не ’вдæлы ныртæккæ... 
Фæлæ мæ искуы равдæлдзæн дæумæ! 
Тагъд де ’рагъыл æрзайдзæни картофтæ — 
Лæдзæгæй дыл сæ байтаудзынæн æз! 
Ацæуы. 
Дзандар 
Мæ ном мыггагмæ фидиссаг æрбауæд, 
Æз дын дæ туг куы кæ кыккалон, уæд! 
Дзуры æддæмæ, бацæуы Хъасай. 
Хъасай, цы фæдæ,— стыр фыдзæнд уæ ныхмæ! 
Ныртæккæ Дзиуæн ам Чермен дзырдта, 
Зæгъгæ, дам, тагъд фæхабар кæн Иналмæ, 
Цæмæй фæзына ’мбæлттимæ рæхджы 
Гæрзифтонгæй... Хуымæтæджы нæ уыдзæй. 
X ъ а с а $г 
Кввд цæуы Дзиу? 
Дзандар 
Æвæццæгæк, рæхджы. 
Хъасай 
Дæ хъус æм дар: ныллыг ът кæн йæ фæндаг — 
Иналмæ дæр куыд нæ ныххæццæ уа$ 
Æздæхгæ дæр куыд не скæна фæстæмæ,— 
Дыккаг Чермен нын басгуыхдзæн, мыййаг. 
Дзандар 
Мæ бар æй уадз! 
Хъасай 4 
Дæ хъуыддаг та мæ бар уадз: 
Дæ чындзæхсæвæй тагъд цæудзæн къæрцц-къæрцЦс 
Дзандар 
Уæдæ ды Дзиуы нал фендзынæ райсом — 
Йæ цæстытыл ныххуысдзæни мæлæт. 
Ацæуынц, 
. Дыккаг ныв 
Тæгиаты ныхас. Хистæртæ бадынц, сæ уæле Дак- 
ко, йæ даргъ зачъетæ дауы. Кæстæртæ лæууын- 
сæ дæле. 

Дакко 
Уæдæ нæ хъуыддаг ахицæн: нæ зæхх 
Хуыцауы фæрцы байуæрстам. Æрмæст ма 
А сихæн дæр, Черменæй зæгъын, исты 
Куы схос кæниккам... 
Хъасай 
Бафснаинаг у. 
Д а кко 
Сымах дщ>* дзы кæстæртæ стут, кæстæртæ! — 
Гъе уый уæ бон нæу бафснайын... 
X ъ а с а й 
Сымах ’, 
Цы сфæнд кæяат, æмæ цы нæ у мах бон? — 
Зæгъут, æмæ йын исты хос уыдзæн. 
Мырза . 
Æрбайхъусутгма ме ’дылы ныхасмæ: 
Мах ам уынаффæ бакодтам, фæлæ 
Кæ уынаффæ кæй сæххæт уыдзæн, ууыл 
Кæнын дызæрдыг: уыцы калм нын æй 
Нæ бауадздзæн æххæст кæкын дзæбæхæй,— 
Быцъцъяст ын хъæз^ы дурты бын йæ сæр... 
Мæимæ гæсгæ нын маргæ у, нæхимæ, 
Хæрз æргомæй, æгас дзыллæйы раз, 
Цæмæй йæ феной се ’ппæт дæр, ныккæрзой 
Æшæ фыр тæссæй асæтта сæ кыфс. 
Даккс "’¦ • . 
Дæ фæнд нæ бæззы: сау адæм тымыгъ у,— 
Куы сыста иутæр — ыал ныхъхъус уыдзæн, 
Нæ мыггаг кын ныффæядахдгæн æд уидаг. 
-ЙЗндæр фæндон... 
Æ л д а р 
Æндæр фæндон, ай-гъай, 
Æргомæй йæ куы марæга, уæд йæхадæг 
Æгас æфе&д у — цонгсæстытæ нæ 
Фæкæндзæки йæ уд сисыкы размæ. 
М ы р з а 
Уæд, та йын раттæм иу чысыл хай зæхх 
Былдауынæн, æрбасайынæн, хинæн: 
Нæхирдыгæй фæуыдзæн, æмæ адæм 
Æнæ сæрбосæй баззайдзысты. 
Д а к ко 
Нæ, 
Цъæмæлтæй дын нæ бакомдзæни сайын, 
Стæй канд йæхицæн н ’агуры уый зæхх... 
Æлдар 
Уыя раст у: иугæр иуæн хай куы раттæм, 
Уæ& иинæтæ дæр домдзысты, уæдæ! 

Д акко 
Дæттын та йын хъæуы æрмæст йæхи фаг, 
Стæй — арфдæр ран, æмбарут мæ: бынæй... 
Зæхх æй хъæуы, зæххыл кæны быцæу, 
Æмæ йæ зæхмæ барвитæм... 
Бацæуы Дзандар. 
Дзандар 
Чермен уæм 
Æрбацæуы... 
• Д а к к о 
Иæ марды хабар нæм 
Йæхи бæсты куы ’рбацыдаид, уæд 
Хъæлæкк хуыздæр уыд... Далæ—гъе, йæхæдæг 
Нæ дæндагниз, нæ цæстысындз, нæ рын... 
Йæ мæлæт нын нæ бауагъта лыг кæнын. 
Æлдар 
Кæвдæсардæн ныхасмæ нæй цæуæн,— 
Æрбалæбуры ком^оммæ! — Иæ маст, 
Æвæццæгæн, хуымæтæджы нæ уыдзæн! 
Бацæуы Чермен. Чидæртæ йын цæстмæхъус 
арфæтæ кæнынц. 
Æлдæрттæ 
О-гъо, Чермен? Æгас нæм цу, æгас! 
Æгайтма та нын раздæхтæ дзæбæхæй! 
ЧермеНу йæ къух нæ ратеæйæ, раарфæ кодта 
се ’ппæтæн дæр. 
Д акко 
Уæ балц куыд рауад? Истытæ нын радзур: 
Цытæ цæуы, цы хъуысы ногæй... Мах 
Зæраэдтæ стæм: цы зонæм, йе — цы ’мбарæм! 
Нæ фарсмæ сбад æмæ нын амон зонд... 
Чермен 
Фæрнæй фæбадут кæстæртæн сæ уæле, 
Уæ зонд та нын хуыздæрты хос фæуаед! 
Æз бузныг дæн, нæ хистæртæ, нæ балц уæ 
Кæй фæнды зонын, уый тыххæй. Нæ балц 
Дыгуры комы адæмæн фæхос и: 
Ныссабыр кодтам бадилаты. 
Æлдæрттæ 
Фæуыргъуыйау сты. 
Куыд! 
Цы хуызы уад? 
» 

Чер мен 
ДУР-ДУР æмæ Хæнæзæй, 
Хæристæй æмæ Хъобанæй æфсад 
Æрæмбырд иу мин барæджы. Æрцахстам 
Гæрзифтонгæй Æрæфы нарæг мах, 
Стæй бадилатæм баминæвар кодтам: 
«Фæстæмæ раттут адæмæн сæ зæхх, 
Сæ кусæндзаума, уадзут сын хъæд ласын 
, Æмæ сæ хъалон ма исут уæззау...» 
Дакко 
Æстæй, æстæй? Сæ зонгуытыл уæм кæд 
Лæгъстæ кæнынмæ не ’рцыдысты! 
Чермен 
Исдуг 
Кæм састысты: сæ фидæрттæй бынмæ 
Æртхъирæн кодтой, никæй уагътой се ’мвахс... 
Фæлæ уаад не ’фсад с’алфамблай æртыхст, 
Хæст бацайдагъ, æмæ сæ иу фæмард и, 
Сæ иннæ та уæззау цæфтæ фæци. 
Сæ хæдзæрттыл сын арт æфтыдтой адæм, 
Сæ мулк сын хастой... Нал сын уыд гæнæн, 
Æмæ фæстагмæ сразы сты нæ дзырдыл — 
Фæстæмæ радтой адæмæн сæ зæхх. 
Рье, афтæ сты Дыгурмæ балцы цаутæ; 
Кæд ма мæ исчи бафæрсинаг у, 
Кæннод æз та сымах фæрсынмæ хъавын: 
Уæхимæ та цы ног хабартæ ис? 
Тæгиатæ ныхъхъус сты. 
Сыбыртт дæр уæ куы нал цæуы, цыма уæм 
Æндæр æвзагыл бадзырдтон... Уæ зæхх 
Куы байуæрстат, уæд иу дур, иу цъыфдзастæй, 
0 гормæттæ, куыд не ссардтат мæ ном? 
Кæстæриад уæ фынджы уæлхъус бирæ 
Куы.фæкодтон, уæ рæгъæутты фаедыл 
Бæгъæввадæй куы фæхаудтæн; уæд та мын 
Зæронд мад куы ис,— даринаг, хæларæй 
Куы фæцард уе’хсæн,— гъе-мардзæ! — уæд ын 
Куыд нæ фæкодтат иу чысыл тæригъæд? 
Мырза 
Хуыцау — æвдисæн: мах зæрдæ дыл рыст, 
Фæлæ дын баххуыс ницæмæй нæ бон уыд... 
Че рме н 
Хъыг мын у тынг: æцæгæлоныл мæ 
Куыд банымадтат? Иу уæздандзинад уæм 
Цæуылнæ разынд? 

Æлдар 
Цæй-ма, ныр дæ маст 
Цы калыс ам? Цы уайдзæфтæ кæныс? 
Фыдæлтæ нын цы фæтк æмæ цы гъдæуттæ 
Ныууагътой, уыдон ныр дæу тыххæй мах 
Кæм халдзыстæм! Нæ, нæ, Чермен, уый раст 
Нæ фæкæсдзæн хуыцаумæ дæр, мæнмæ дæр. 
Чермен 
Дæумæ дзы раст цы нæ фæкæсдзæн, уый 
Æз зонын хорз, фæлæ мæнмæ дæр галиу 
Цы фæкæсдзæн, нæу рох кæнинаг уый дæр. 
Д акко 
Æмæ дык немæ уаринаг цы уыд, 
Цы ис, цы бис? Цы домыс махæй ды? 
Дæ хуызæттæн фыдæлтæй зæхх нæ баззад,— 
Дæ хуызæттæ фыдæй фыртмæ вæййынц 
Сæ хицауæн æрмæст цагъартæ..0 Ларсы 
Фыдæлтæй ардæм Слонатæ цæрынц: 
Сæ хистæр фыд Ахмæт уыди,— хуыцау дæ 
Фæкæна уыйау! — уый куы марди, уæд 
Йæ зæхх æмæ йæ цагъартæ ныууагъта 
Иæ фырт Османæн. А Осман куы мард, • 
Уад сæ йæ фырт Дзантемырæн ныууагъта. 
Дзантемырæн кæ рацыди зæнæг, 
Æмæ сæ уый та йе ’фсымæр Гæбисæк 
-’1 Кыууагъта. Стæй Гæбис куы марди, уæд ^ 
Иæ лæплутæ — Ислам шæ Исмел — /’~ 
Æрцардысты йæ бынтыл æмæ ныр 
Цæрынц дзæбæхæй. Мæнæ дык Дзандар — 
Сæ кæстæртæй, йæз^и дæр ма йын бафæрс, 
Мæ ныхæсты рæстдзикад дын зæгъдзæно^ 
Гъе, махмæ дæр фыдæй фыртмæ у афтæ. 
Кæд дæ фæнды — мæ фыдæлты дын æз 
Кæрæй-кæронмæ радзурдзынген: раздæр 
Кæм цардысты, цы зæххытæ сын уыд, 
Цы цагъартæ, цы хæстыты уыдысты, 
Æстæй уæд ам куыд æркодтой быиат» 
Æ л д а р 
Дæ зæрдыл бадар$ бадар сæ дæ зæрдыл, 
Æмæ хъысмæтæй мауал ракæн хъаст: 
Хъысмæтæй дæм цы хал æрхаудта, уый дын 
Кæй аххос у? 
Чермен 
Кæннод дзы м’ аххос циу? 
Цы фау мæм арут: магуса дæн, окгцух, 
Къуылых, йе — сохъхъыр?.. Не ’ппæт дæр зæххыл 
Куы райгуырæм, ау, улавфгæ куы кæнæм, 
Цæугæ, хæргæ... Сымах хуызæн мæн дæр 

Цæрын куы фæнды, дарæс дарын, худын, 
Кæуыи — хъыджы бон, цины бон т& — цин! 
Уæ миты уæд цæуылнæ ис рæстдзинад? 
Лæг, дам, нæу уый! Цæмæй нæ дæн уæд лæг? 
Цæмæ гæсгæ мæ равзæрстат æвзæрæн? 
Адæм чысылгай æмбырд кæнынц, салам раттынц 
ныхасæн æмæ та Чермены ’рдыгæй слæууынц. 
Æл д а р 
У, уаихтæ! Къуырматæ стут, æви? — 
Цæй тыххæй йæ нæ равзæрстат æлдарæн? 
Уæларвæй ’руадзгæ буц ф&г нæу, мыййаг? — 
Нымайын æй хъуыд уæздæттыл! 
Фæзылди Черменмæ. 
Хуыцау 
Уæздан лæгæн кæй не ’скодта йæ быны, 
Ныр уыдон мах куыд уæздæттæ кæнæм? 
Адæммæ сæрбæрзондæй. 
Кæсут-ма сæм,— æргом дзырды къæм нæй,— 
Цæй уæздæттæ ис адонæй ныр мæнæ? 
Цы хуызы дын сæ суæздæттæ кæнæм? 
Бæдлæх нæу ай? 
Æлд æрттæ 
Мах уыдонæй уæздæттæ 
Куы кæнæм ныр! — нæ раны стæм, нæ раны! 
Чер ме н 
Æмæ уæздан зæгъынæй у æрмгвст? — 
Цал сидзæргавсæн ацыдыстут зиуы? 
Йе цал мæгуырæн сарæзтат хæдзар? 
Цы дæм кæсы уæздаидзинад? Æфхæрын, 
Тыхмитез^ давын, магусайы цард, 
Куыстыл аэлгъ кæнын, искæй рагъыл бадын,— 
Рье уый дык у уæздандзинад? Нæ, уый 
Ирон дзыллæ уæздандзинад нæ хонынц. 
Уæздандзинад куыстæй гуыры фыццагдæр... 
Сæхи фæхонынц бирæтæ уаэздан, 
Фæлæ сæм иу уæздан ми дæр нæ вæййы... 
Ныххатыр кæн: æргом дзырды къæм нæй, 
Уæздандзинад дæлгоммæ дзырд нæ уарзы... 
Фæхудтæ мæнæ ац* адæмыл ды, 
Æлгъ сыл кæныс, былæсчъилæй сыл дзурыс, 
Цыма уæздан йæ дарæсæй вæййы! — 
Æмæ дæ хæдзар адоныл куы лæууы, 
Сæ фæллойæ куы фидауы дæ фынт, 
Дæ уазджытæн æгъдаудæттæг куы вæййынц, 
Хуым дын куы кæнынц, даргъ хæххон. зымæг 
61 

Дæ хæдзар хъарм сæ хаст сугтæй куы вæййы!.. 
Нæ, æз уæздан æндæрхуызон æмбарын: 
Куыстыл æмæ фæллойгæнæг лæгыл 
Æлгъ чи кæны, æлгъаг йæхæдæг уый у! 
Тæгиатæ схъиудтытæ кæнынц. 
Кæннод бæгънæг цæй тыххæй сты? Хуыз сыл 
Цæуылнæ ис? Лæгæн йæ рагъ, йæ хъуырмæ 
Куы ницы уадзай, уæд фыдуынд у. Ау, 
Уый æз, мæгуыр, къуымыхзонд лæг, куы зонын, 
* Уæд æй сымах куыд нæ зонут, уæхи 
Хуыцауы конд уæздан мыггаг куы хонут, 
Уæларвæй руадзгæ?! 
Дакко 
_У, дæлдæр фæурй, 
Дæлдæр фæуой, дæу нын цы зæдтæ радтой!.. 
Æлдæрттæм. 
Ныллыг ын кæнут иу гæмæх хай, кæд 
Ныхъхъус уаид. л 
• -" Фæцæуы, фæлæ адæм худаистæй йæ разы 
æрлæууыдысты. 
А д æ м 
Æмæ уæд мах та, мах? 
< — Гæппæл дæр нын куы ницы бахай кодтат... 
— Мæ сабитæ фæмæлдзысты сыдæб... 
— Мæ фæрæт ма мын раттын кæн... 
-«- Мæ цæвæг!.. 
— Мæнæн та хъæдæй сугласыны бар... 
Чермен 
æлдæрттæм. 
Уынут, уынут: куыд мæгуыртæ сты,. куы! 
Сæ тæригъæдæй бирæгъ дæр нынниуид, 
Ныккæрзид арс, зæхх аскъуыид, авфсæйнаг 
Сырх зынг æсуаид, бадон уаид цъити; 
Фæлæ сымахæй — о! — сымахæй иу къæртт 
Куы не схъиуы — цæмæй у конд уæ зæрдæ?! 
Д а к к о 
Куыд уæндыс ныр?.. Цы богътæ систай ам? 
Æгас мыггаджы, ног уагъд карчы цъиутау, 
Цы бакодтай дæ дзæмбыты?.. Ныхъхъус у! 
Цæугæ, ныссæй дæ кæвдæсы!.. 
Чермен 
Дакко, 
Дæуæн зæгъын æгас адæмы номæй: 
Æз ацы ’фхæрд дæуæй дæн бузныг; адон 

Дæ фæнд æмæ дæ бацамындæй сты. 
Ды сæ фæкодтай сусæгæй, фæсаууон, 
Фæлæ <æз дæу нæ фæзмын. Æмæ хъус,— 
Æргомæй дзурын, адæмы раз: 
Æхсаргард фелвасы, амоны дзы. 
Уартæ 
Нæ иу хатты æрнæджытæй дæхицæн 
Цы хай бакодтай барæвзарæй ды, 
Уым æз мæ дзывыр адардзынæн райсом, 
Æмæ-иу аххос уе ’рдыгæй фæуæд! 
Лæгдæр уæ чи уа, рацæуæд-иу уырдæм, 
Æмæ нæ хъару бавзардзыстæм!.. Цом. 
Кардæлвæстæй ацæуы. Адæм йæ фæдыл 
ныххæррæтт кæнынц. 
Мырза 
Чермен, фæлæуу! Фæлæуут, адæм! Адæм!.. 
Фæлæуут æмæ бафидауæм... Загъд 
Цæмæн хъæуы? — Нæй, нал хъусынц, фæцæуынц 
Нæ зæххытæм! — Дакко, хæрз сæфт кæнæм!.. 
Хъасай 
Мæлæт хуыздæр у худинаджы номæй! 
Сæ ныхмæ цом! > 
Æлдæрттæ сæ кæрдтæм лæбурынц. 
Дакко 
Æнцад! Æнцад! Æрлæуут! 
Уæ масты фæдыл ма цæут. Æнцад!.. 
Уæ кæрдтæ арф сæ кæрддзæмты нывæрут,— 
Ам ахæм кард нæ лыг кæны; хæцаг калм 
Сæрæй у маргæ! 
Бестол 
бауайы. 
Цавæр у, цы ’рцыд? 
Дакко 
Цы ’рцыд, зæгъыс? Куы ницы, мур дæр ницы, 
Æрмæст ныл мæнæ бафтыдта цъæх арт 
Дæ кæвдæсард. Цы ныл æрцæуа хъуамæ? 
Хæцаг калм нын куы не схастай, мыййаг! 
Кæс-ма йæм уалæ!.. 
Бестол 
Раздæр уæ хъуыд ууыл 
Хъуыды кæнын! — Фæйнæ гæппæлы сын 
Æппарын хъуыд... Мæ зæхх дæр мын фæлдахынц! 
Кæсы хуымтæм. 

Æлдар 
Хæрз. бын, хæрз бын нæ бакодта, Дакко,— 
Нæ тыд хуымтæ нын афæлдæхта ногæй... 
Мæ зæххыл мын куы адардта дзывыр — 
Цыма мын кардæй афаста мæ зæрдæ!.. 
Д а к к с 
Зæхх циу, зæхх циу!.. Нæ бæлæстæм ма хъус,— 
Къæс-къæс кæнынц, сæ бындзарæй фæлдæхынц: 
Уый канд бæлас нæ рафæлдæхтис,— уый 
Нæ мæсгуытæ къæс-къæс кæнынц бындзарæй, 
Уый не стыр кад, нæ уæздан ном æрхауд — 
Нæ цагъар ыл йæ сау къахæй ныллæууыд... 
Бацæуы Дзандар. 
Д з а н д а р 
Хъасай Кæсæгæй схæццæ ис, Дакко, 
Мулдар дæр йемæ. 
Дакко 
Хорз хабархæссæг дæ 
Хуыцау кæнæд. 
Еацæуынц Мулдар æмæ Хъасай, 
. Æгас нæм цу, Мулдар! 
Мулдар 
Уæ бснтæ хорз, нæ хъобайнаг хъонахтæ! 
Цы уыл æрцыд, цы та фæдис кæнут? 
Тæргæ бæхыл куы рарвыстат Кагсæгмæ! 
Дакко 
Кæуынмæ нæм куы ссыдаис фаалтау,— 
Кæс уалæ: арт ныл бафтыдта нæ цагъар!.. 
Æрбацæуы... Цæй, мидæмæ уал цом, 
Нæхимидæг уал акæнæм уынаффæ. 
Ацæуынц* Фæзыны Чермещ 
Чер мен 
æддæмæ дзурьи 
Садул, куыд цæзгы хуымгæнд? 
Садул 
бауайы. 
Хорз, иттæг хорз! 
Кæи. алыг кодтам, афæлдæхтам уый. 
Чысыл ма нын Даккойы зæххæй аззад 
Æмæ йæ уадзæм райсоммæ. Ныр та — 
Æризæрдартæ, хур ма ис бæндæнбæрц, 
Æмæ нæ раздæр бацазттæ хъæуы 
Чындзхæссынмæ. Чьшдзæхсæв уал„ чындзæхсæв! 

Нæ хуымгæнд дæр нæ фæлидздзæни дард,— 
Мыййаг нын бонты мыстытæ нæ хæрынц. 
Черме н 
Нæ, раздæр уал нæ иумæйаг хъуыддаг 
Нывыл кæронмæ ахæццæ уа хъуамæ: 
Æхсæны хъуыддаг хорз арæзт куы уа, 
Уæд хи хъуыддагæн уый фæдæтты фидыц. 
Садул 
Дæуимæ дзурæн нæй, Чермен, æрмæст 
Дæхи цы фæнда, уый кæныс æдзухдæр. 
Че р ме н 
Мæхи цы фæндыд, уый рæвдз у,. бфргæ, 
Фæлæ ныр а, кæй зæхх фæлдахæм, уыдон 
Цы фæнд кæнынц, гъе уый у диссаг, уый! 
Хуымæтæджы нæ ныхъхъус æсты уыдон,— 
Цымæ цы фæнд, цы тæрхæттæ кæной?.. 
Садул 
Дакко Мулдартæм арвыста, Кæсæгмæ,— 
Мыййаг кæд исты сусæг фæнд кæнынц... 
Че р м е н 
Цы бæрæг и... Дзиу не ’рбаздæхт фæстæмæ,— 
Æз æй Иналмæ арвыстон æзнон, 
Æмæ нæдæр йæхæдæг — 
Нæ фæзынди сæ иу дæр... Уый цы уа? 
Садул 
Æвæццæгæн, Инал нæ уыд сæхимæ... 
Æмæ йын Дзиу йæ раздæхтмæ кæсы... 
Æндæр кæм уыдзæн,— хъуамæ тагъд фæзыной. 
Хуымæтæджы гуырысхо ма кæн ууыл,— 
Гуырысхойад хъуыддаг аразæг нæу. 
Кæс-ма: куыд кусынц уалæ.рагъыл адæм! 
Æхсæрдзæнтау сæ зарджытæ нæрынц. 
Арахъхъ æрхастой хуымтæм æмæ кувынц 
Дæ цæрæнбонтæм се ’ппæт дæр, Чермен: 
«О, уый бæрц хъару чи равдыста, бирæ 
Фæцæрай ды, нæхи Чермен, нæ ныфс!» 
Чермен 
Каедæй-уæдæй ма зарын фехъуыст хуымтæй! — 
Гьæй, хъус-ма, хъус: цы зарджытæ кæнынц! 
Лæг бархийæ куы бавналы йæ куыстмæ, 
Уæд зæрдæ хъæлдзæг зарджытæ кæны... 
Фæкæс дзæбæх: куыд ничи бауа расыг, 
Сæ куыст кæнæнт, фæлæ гæрзифтонг уæнт,— 
Фыдгулы раз егъау хъуыддаджы хъуамæ 
Къæрцхъус æмæ цыппардзæстыг уа лæг! 
Садул 
Æниу сæ иу куы бавналид йæ гæрзтæм! — 
Мыдыбындзытæ се ’лдарæн цы ми 
0 Сослан Цæразон 
65 

Фæкæнынц, уый сын бакæниккам, ма тæрс: 
Хъæдын хырхæй сæ афадиккам мах! 
Чермен 
Цæй, хорз, Садул. Цу хуымонтæм. Бестол нæм 
Мæстыхуызæй æрбацæуы. 
Садул ацæуы. Бауайы Бестол. 
Вестол 
Лæппу!.. 
Цы ми кæныс? Цæмæн фæлдахынц адæм 
Кæйдæр хуымтæ дæ фæндонæй? 
Че рмен 
Уый канд 
Мæ фæндон нæу, уый адæмы фæндон у. 
Бестол 
Дæу ардыдæй! Мæ зæххытæ дæр мын 
Куы фæлдахынц: куыд ма цæрдзыстæм сомбон? 
Æви дæхиуыл нал нымайыс мæн? 
Черме н 
Нæ, а хъуыддаг мæныл-дæуылæй нал у,— 
Нæ ныхас ныр æппæт адæмыл у: 
Зæхх, чи йæ кусы, уыдонмæ уа хъуамæ! 
Бес тол 
Уынын, лæппу, куыд дард ацыдтæ, уый, 
Æмæ тæрсын: егъау бæллæх куы ’рцæуа! 
Чермен 
Егъау бæллæх! Æмæ дзы хиз дæхи. 
Æз донласт дæн — хуылыдзæй мын тас нал у. 
Вестол 
Æндæр хуыздæр мын ницы зæгъыс? 
Чермен 
Нал. 
Æхсаргард дауын хорз зоныс дæхаадæг,— 
Цæугæ æмæ ,йæ сцыргъ кæн; гъе æрмæст 
Дæ зæрдыл бадар: ме ’хсаргард дæр дауд у. 
Фæцыдæр ис. 
Бестол 
Цыма фын у, цыма зæхх аскъуыд не ’хсæн. 
Фыд æмæ фырт фæдыууæ сты, кæсынц 
Сæ кæрæдзимæ топпыты кæсæнтæй... 
Цы фæци, цы?... Дæлимонау æваст 
Æрбадæлзæхх... Цы бакæнон? Мæ фæндаг 
Фæсаджил ис: кæцырдæм ыл цæуон? 
Мæ хъæбулы сæр райсин, æмæ мыггаг 
Иæ къух мæхиуыл сисдзæнис... Уæдæ 
Мæ мыггаг райсин — сæфы уæд мæ хъæбул!.. 
Сагъæсгæнгæ ацæуы. Бауайы Садул. 

Садул 
Чермен, цы фæдæ? 
Чермен баздæхы. 
Хорз хабар: Инал — 
Дæ саг хъонах — æрбахæццæ Кæсæгæй. 
Дæ чындзæхсæвмæ кусæрттагæн гал 
Æрбатардта! 
Че рме н 
Иæ цæрæнбонтæ бирæ! 
Бацæуы Инал. 
Инал 
Уæ бонтæ хорз, мæ хъобайнаг хъондхтæ! 
Чермен 
Æгас цæуай! Куыд цунæг дæ, сайтан? 
Ина л 
Сайтан ды дæ! Йæ чындзæхсæв у райсом, 
Æз та йæ абон базыдтон! Æмæ 
Куы нæ уыд хонæг — чемæ дæм цыдаин? — 
Æнæ хуындæй дæм уазджытæ кæнон?.. 
Чермен 
Нæ хъуыддæгты ’хсæн чындзæхсæв дæр айрох. 
Фæлæ дæм Дзиу куы ацыдис?.. 
Ина л 
Мæнмæ?!. 
Нæ федтон æз. 
Чер ме н 
Ау, иу фæндагæй дарддæр 
Куы нæ ис уым — куыд фæхицæнтæ стут? 
Тæргæ бæхыл дæм ацыдис дыццæджы, 
Æрбаздæхынæн афон у... 
Садул 
Чермен, 
Æвæццæгæн, æввахсдæр рæттыл ацыд, 
Цы тас ын у? Фæзындзæнис. 
Че.рме н 
Инал, 
Егъау хъуыддæгтæм бавнæлдтам, дæумæ дæр 
Æххуысгур уымæн арвыстон. Цæй, цом 
Æмæ уынаффæ акæнæм. 
Ацæуынц. Фæзынынц Хъасай æмæ Дзандар. 
Хъасай 
Уый раст у? 
Уадæ ныр Дзиу уæлæуыл нал ис? 
Дзандар 
Нал,— 
Куы фæцæйцыд Чермены ’рдхорд Иналмæ, 

Уæд ыя йæ фæндаг алыг кодтам мах 
Æмæ йæ фæсвæд бафснайдтам. Тыхджын уыд! 
Хъæбысæй цас фæхæцыдыстæм, цас! 
Æртæйæ дæр нæ фæрæзтам йæ бырсын... 
Мæ цъухъхъа мын ныппырх кодта, кæс-ма... 
Дæ ехс дæр ма мын фесæфти уым, пыхсы. 
X ъ а с а й 
Ехс ницы у, æгайтма нал и Дзиу... . 
Хæдæгай! — о, дада та мын фæдзæхста, 
Фæтагъд, дам, кæн æфсымæр кæныныл 
Черменимæ... Æтт, ме ’ннæ хуым дæр та мын 
Фæлдахынц уыцы сау адæм! 
Æвналы йæ дамбацамæ. 
Дзандар 
Хъасай! 
Хъæргæнаг ма сис — фехъуысдзæн Черменмæ,— 
Цыргъагæй йæ нырриуыгъын хъæуы... 
Æз та цæуон, кæннод мæныл гуырысхо 
Куы кæной, уæд æфсымæр кæнæн нæй. 
. Ацæуы. Фæзыны Садул. 
» \ 
Хъ.асай 
У сау хуытæ! Кæй зæхх фæлдахудт, кæ?!.. 
Садул 
Зæхх алыг й, ныр та дæхи сæр хъахъхъæ! 
Хæцынц. Хъасай алидзы. 
Тæппуд, тæрхъусау лидзынмæ фæци! — 
Æддæмæ, хъалтæ, заууаттаг æрбауат! — 
Лæгдæр уæ чи у, равдисæд йæхи! 
^ Кæцæйдæр арсау фæзыны Вестол. 
Вестол 
йæ кард ласгæйæ. 
Кæцы дæ, кæ? Мæ куыдз фæлдыст фæуæд 
Дæ чъизи номæн! Не сластаин никæд 
Дæ хуызæн сау æнаккагмæ мæ кард, 
Фæлæ мын ныр æндæр гæнæн дæр нал ис! 
Хæцынц... Бестол Садулы къуыммæ бахаста. 
А ныр æй нырриуыгъа, афтæ Чермен фæзынд, 
йе ’хсаргардæй ныкъкъуырдта Бестолы кард æмæ 
йын зæхмæ атахтис. 
Че р мен 
Дада!.. 

Б е с т о л 
Лæппу!.. 
Чермен » . . ¦ 
Мæ фæндагыл мын ма лæуу!.. 
Садул 
Цæй, сис дæ кард! 
Бестол 
Фæлтау — мæлæт хуыздæр... 
Мæнæн уыд иу кард, уый уыди мæ хъæбул, 
Æмæ мæ ныхмæ рацыди... Мæ ныхмæ!.. 
Æз кард хæссынмæ нал дæн ныр аккаг,— 
Мæлæтмæ дæр уый нал уыдзæн мæ фарсыл... 
Лæппу, æххæст мын ингæн дæр æскъах 
Æмæ мыл бакал сау сыджыт дæхæдæг... 
Ацæуы сæркъулæй. 
Садул 
Чермен, хъыг ма кæн, ма хъыг кæн. Зын ран 
Æнкъард уæвьга хорз нæу, зæгъгæ, куы дзырдтай. 
Чермен 
Зын у, Садул... Цы фыд мын фæци, цы! 
Йæ уынд мын фестад калмы басæй мастдæр, 
Фæлæ нырма мæ зæрдæйыл хæцы: 
Ныффидар ыл, нæма мын комы стонын... 
Садул 
Сæ хистæртæ нæм рацæуынц, Чермен... 
Фæзынынц æлдæрттæ. 
Мулдар 
Дзæбæх мæхицæн уазджытимæ бадтæн, 
Æмæ Хъасай фæмидæг ис æваст: 
Фæзын, дам, тагъд, ныссабыр нæ кæн, рацу... 
Ау, уавд цæуыл, цæй фавдыл у уæ загъд? 
Зæххы тыххæй цæмæн кæрæдзи тонут? 
Д а кко 
Зæхх холы нæу, лæг та сырд нæу,— цæмæн ыл 
Кæрæдзи тонæм? Зæдтыстæн, Мулдар, 
Фæнд дæр-иу кодтон бафидауын семæ, 
Фæлæ кæм и! — кæм ма цæуынц хæстæг! 
Кæмæндæрты сæ кусæндзаума райстой — 
Фæстæмæ сын сæ ратдзыстæм... Лæппу, 
Цæуылнæ раттут адæмæн сæ дзаума? 
Кæд æмæ уын кæд загътон æз? Цæугæ 
Æмæ сæ байуар алкæмæн йæхиуыл. 
Хъасай ацæуы. 

Садул 
сабыргай Черменæн. 
/ йæ ныхас та зæлдаджы уагъд кæны,— 
Æвæццæгæн, дон бацыди йæ быны! 
Фæцæуынц. 
Мулдар 
Кæдæм, Чермен? Ныхасæн нæ хъуыдтæ,— 
Мах уый тыххæй куы ’рбацыдыстæм ардæм... 
Чер ме н 
Ныххатыр кæн, нæ буц уазæг,— нæ куыст 
Куы бакæнæм, ныхæстæ уæд кæндзыстæм. 
Ацæуынц. 
Мулдар 
Нæ, уыимæ ныхæстæ нæй кæнæн,— 
Æндæр уынаффæ бакæнгæ у уымæн... 
Д а кко 
Цом мидæмæ, уым атæрхон кæнæм. 
Ацæуынц* Фæзынынц Хъасай æмæ Дзандар 
дзаумæттимæ. 
Хъаса й 
дзуры æддæмæ. 
О уæртæ саухъус! Ардæм рауай тагъд! 
Бацæуы сау адæмæй иу лæг. 
Гъа, айс дæ фæрæт, аг æмæ бæндæн. 
Дæ аджы та цы фыцдзынæ — нæ зонын, 
Фæлæ ныллыг кæн фæрæтæй дæ хурх 
Æмæ дæхи дæ бæндæныл æрцауындз! 
Лæг 
Дæ хъуыддаг раст, фæцардхъом та дæн ныр. 
Сабыргай. 
Мæ бæндæнæй сын давдзынæн сæ сугтæ, 
Мæ фæрæтæй сын калдзынæн сæ хъæд, 
Мæ аджы та — сæ кæрчытæ фыцдзынæн. 
Ацæуы. 
Хъасай 
Дзандар, зæгъынц дын зæрæдтæ: кæд, дам, дæ 
Æцæгæй фæнды не сиахс уæвь/н, 
Уæд, дам, æвæстиатæй зæгъ Черменæй 
Æрдхорд-æфсымæр,— нæу æргъæвгæ уый! — 
Уед, дам, дын чызг, кæннод, дам, кой дæр ма скæн! 

Дзандар • ’ 
Хъасай, ды зоныс, цалдæр хатты æз 
Кæй фæлвæрдтон, фæлæ Чермен нæ комы: 
Нæ мыл æууæнды! 
Хъасай 
Бафæлвар та, кæд 
Æрæууæндид,— Дакко дæр дын куы загъта: 
Сывæллонау æууæндаг у! Зæгъ ын, 
Хуымæтæджы зæхкусджытыл ды дæр 
Кæй дæ æнувыд; зæгъ, æлдар кæй нал дæ, 
Кæй дæ ды дæр маэгуыр æмæ гæвзыкк, 
Æрмæст ма дæм йæ ном кæй ис æлдарæн. 
Æмбарыс? 
Дзандар 
Уый æмбарын æз, Хъасай, 
Фæлæ... 
Хъасай 
йæ дзырд ын исы. 
Чермен куы баууæнда дæуыл, 
Æфсымæр дзы куы зæгъай, уæд æнцон у 
Мæрдты бæетæм йæ барвитын. Æви 
Нырма уæддæр гзгырысхо кæныс? 
Дзандар 
Баууæнд, 
Æнцон мын нæу, æлгъаг хъуыддаг у уый: 
Æфсымæр зæгъ лæгæй... Æмæ йæ барвит 
Мæрдтæм!.. Æууæнкхор разынон? 
Хъасай 
Тæрсыс?!. 
Зыр-зыр кæныс? Уæддæр дæ зæрдыл бадар: 
Дæуæн кæнгæ у уыцы хъуыддаг! Уый 
Нæ бакодтай, уæд рахъæр уыдзæн уайтагъд 
Дзандар 
Цы рахъæр уыдзæн? 
Хъас ай 
Дзиу мæрдтæм кæй бацыд 
Дæ къухæй! 
Дзандар 
тарстæй. 
Нæ! Нæ уыдзæн уый! 
Хъ а са й 
Уыдзæн! 
Уæдæ цæугæ æмæ йæ ссар — Чермены — 
Æмæ йæ худгæ сцæттæ кæн мæрдтæм! 
Дзандар джихæй ацæуы. 

Хъасай 
Цу, ауай, цу, мæгуыр дæ бон, Дзандар! — 
Куыддæр зæгъа кæнгæ ’фсымæр Черменæй — 
’ Æфсымæртæй фæцæудзысты мæрдтæм: 
Сæ кæрæдзи сын бафснайын кæндзынæн. 
Мæхицæн ма цæмæн кæнон зынтæ? — 
Æнæуый дæр чысыл куы нæй зæрдæниз!.. 
Бæсты сæфт ма цы уа, уæдæ,— цагъар 
Кæны уæлахиз! Æрчъи æмæ дзабыр 
Дугъ рауагътой æмæ фæразæй æрчъи! — 
У, саухъус, саухъус! Цин кæныс нырма, 
Фæлæ дын бирæ н ’ахæсдзæни. Багъæц,— 
Æз дын дæ тугæй суадздзынæн мæ дойны! 
Ацæуы. Талынг кæны. Æдде хъуысы зарын тын- 
гæй-тынгдæр, стæй фæзынынц Садул, Дзандар 
. æмæ Чермен. 
Садул 
Нæ, нæ Дзандар, нæ уыдзæн уый: Черменæй 
Æрдхорд зæгъын нæ бантысдзæн дæуæн, 
Фæлтау. ныууадз: æгæр зын дæм æрхаудзæн. 
Дзандар 
Æрдхорддзинад тæрæзтыл баргæ нæу, 
Хъуыддаджы мидæг рабæрæг уыдзæни. 
Чермен 
Æрдхорддзинады стыр ард ис, Дзандар,— 
Зын дын уыдзæн, йæ фыдæх ын куы райсай... 
Дзандар 
Цæмæн, Чермен, цæмæн тæрсын кæныс 
Ды мæн зынтæй? Æз дæр ирон лæппу дæн, 
Æрдхорды хæстæ хорз зонын æз дæр. 
Садул 
Æмæ, мыййаг, кæд уыцы хæс мæнгард у!.. 
Чысыл куы нæй фæливджытæ: фыццаг 
Æууæнчы охыл акæнынц æрдхæрдтæ, 
Стæй се ’рдхæрдты ныууæй кæнынц, цæмæй 
Сæ чъизи митæ бакæной мæнгардæй. 
Цы дын ис немæ иумæйаг дæуæн: 
Мах — сау адæм, ды та уæздан æлдар дæ! 
Дзандар 
Æз дæн æлдар? Цæмæй ма дæн æлдар? 
Мæ кæцы мулкæй, йе — мæ кæцы фосæй? 
Цы ма мæм ис? Куы смæгуыр дæн æз дæр... 
Æлдар, дам... Ныр мæ кард æмæ мæ хъару 
Æлдæртты ныхмæ сараздзынæн æз. 
Мæ туг ныккæлæд, уыдонæн сæ тугæй 
Мæ мæстытæ куы нæ фæисон æз!.. 

Сымахæй курын: айсут. мæ æмбалæн, 
Уæ хъуыддаджы уын бабæздзæн мæ сæр. 
Оа ду л 
Цыфæнды дзур, цыфæнды ард мын хæр, 
Уæддæр кæнын дæ ныхæстыл дызæрдыг. 
Дзандар • ¦ ¦ 
Садул, цæмæн, цæмæн æфхæрыс мæн? 
Мæнгарддзинад нæ хæссын æз мæ сæрмæ. 
Дзандар сырд нæу, Дзандар æууæнкхор нæу... 
Чермен 
Цæй, хорз, Садул, æрдхорд æмæ лымæнæн 
Хæларзæрдæйæ чи агура мах — 
Кæддæриддæр разы уыдзыстæм йемæ. 
Фыдвæнд нæ ныхмæ чи кæна — фыд ми 
Æрцæудзæн ууыл. Дурзæрдæтæ не стæм, 
Фæлæ нын маст куы счындæуа, уæд ын 
Мæлæтæй дæр. хатырдзинад нæ уыдзæн. 
Дзандар, фæстæдæр фынджы уæлхъус а *зæр 
Æгъдаумæ гæсгæ бахæрдзыстæм ард. 
Дæ зæрдыл дар: куы бахъæуа дæ сæр — 
Мæхицæн дæ нымайдзынæн æрдхордыл. 
Ныр та, Садул, нæ куыст фæци: кæс-ма, 
Нæ хуымонтæ æрбацæуынц! Чындзæхсæв! 
Чындзæхсæв ныр! Дæ хъуыддаг кæн, Садул! 
Хуымонтæ заргæ æмæ симгæ рацæуынц. 
ЦЫППÆРÆМ МИ 
Фыццаг ныв 
Даккоты уазæгуат. Æлдæрттæ бадынц тымбыл 
фынджы уæлхъус. Хъасай сын уырдыг лæууы. 
Дакко 
Калм райгуырди нæ кæвдæсы, хæрз сæфт нæ 
Кæндзæн æмæ йын исты хос! 
Мулдар 
Ай-гъай, 
Тæссаг маргъ у, æгæр бæрзонд фæтæхы, -• 
Æхсаргардæй йын рацæгъдын хъæуы 
Йæ базыртæ. 
"• -Æлдар 
Бæргæ нын маргъ куы уаид,— 
Фæлæ йыл къух нæ хæст кæны — кæф у, 
Зынахсæн кæф. 
73 

Дакко 
Нæ хорз фыдæлтæ, дам, 
Кæддæр, бæргæ кæфахсджытæ уыдысты, 
Сæ цотмæ та тæрхъусы бон дæр нæй! 
Æлда р 
Æмæ мæнæн цы дарыс уый мæ цæстмæ? 
Уæ кæвдæсард сымахæн куы у! 
Д акко 
Уый 
«Сымахæй»-«махæй» не ’взары ныртæккæ, 
Уый арт æфтауы не ’ппæтыл! 
М у л д а р 
Ай-гъай, 
Хæрз егъау у, хæрз тæссаг у уæ хъуыддаг 
Æмæ бæстондæр ахъуыды хъæуы, ч 
Цæмæй ныр ам цы пиллон арт æссыгъдис, 
Уый ма анхъæвза махмæ дæр, цæмæй 
Ам,Хъобаны, ныссабыр уа фæстæмæ. 
Цыбыр дзырдæй, фæлæууын хъæуы рæвдз: 
Хæдзархал адæм хъуамæ ма уа не ’хсæн! 
Д а кко 
Æз уын дзырдтон æмæ уын дзурын ноджы: 
Кæсæджы ’рдæм æй асайын хъæуы, 
Кæд æй уым искуы бафснаиккат фæсвæд. 
Æлдар 
Уæд æй фыццаг дæр адæмæй хъæуы 
Фæхицæн кæнын, иу дæр ын йæ хабар 
Куыннæ базрна. Раздæр уал æй уæд 
Лæгъзæвзагæй æрæууæндын кæнæм, 
Цæмæй дызæрдыг ма фæуа. Уый хин у!.. 
Мырза 
Æрбайхъусут-ма ме ’дылы ныхасмæ: 
Чермен кæф нæу, æмæ нæу маргъ дæр, уый 
Хъæддаг бæх у,— цæххæй нæ комы сайын, 
Фæлæ йæ мах æрцахсдзыстæм. Архъан! — 
Хъæддаг бæхæн йæ хуыздæр хос архъан у. 
Архъан та нын йæ фыд уыд^æн — Бестол, 
Бестол æй балцмæ сразы кæндзæн. 
Дакко 
Раст дæ, 
Бæззы дæ фæнд. Бэстолмæ-ма фæдзур. 
Хъасай ацæуы, стæй фездæхы. 
Хъасай 
Дада, Бестол æрбацæуы йæхæдæг. _ —-"" 
Бестол ___- ’ 
бацæуы. 
Уæ изæр хорз, æмæ уæ бадты фарн! 

Æлдæрттæ 
Æгас нæм цу æмæ фæцæр фæрнджынæй! 
Дакко 
А баныхасмæ нал цæуыс, фæлæ 
Арахъхъæй та цæмæн фæтарстæ? 
Бестол 
Сбадут. 
Мулдар 
Мæ уæле сбад, дæ хорзæхæй, Вестол. 
Бестол 
Фæрсæй-фæрстæм дыууæ ’фсымæрæй? Ау, 
Уæд та хыл фестæм! 
Мулдар 
Тобæ! Хыл нæ хъæуы — 
Æнæуый дæр хылтæй куы нæ стут хъуаг. 
Д акко 
Хыл кæнын-иу кæмæ фæхъæуы, уымæ 
Куы хыл кæнис... 
Хъасайæъ. 
Лæппу, арахъхъ æркæн 
Æмæ лæугæйæ ма фынæй кæн... (Бестолæн.) Уæд 
Дæ фырт нæ сæрмæ не схызтаид, абон 
Кæуинаг дæр нæ уаиккам, «фæдис» 
Нæ хъæр кæниккам,. сау бон ныл нæ уаид. 
Хъасай сыкъа ратты Даккомæ. Дакко кувы. 
Хуыцау! Табу дæуæн, хуыцау! 
Æлд æрттæ 
Оммен! 
Дакко 
Хуыцау, цы цард нын раттай, уый нын ма байс, 
Мæгуыр цардазй наэ бахъахъхъæн! 
Æлдæр тт æ 
Оммен! 
Д акко 
Хуыцау, нæ сæфтмæ чи бæллы, йæ сæфт ын 
Нæхи цæстæй цы фенæм тагъд! 
Æлдæрттæ 
Оммен! 
Дакко 
Фыдаэбойнаг гуырд сæвзæрди нæ йæрты — 
Иæ фæндтæ йын фæцыбыр кæн! 
Æлдæрттæ 
Оммен! 

Дакко 
Мулдар, кæрæдзи бамбарæм, нæ ныхас 
Зæгъæм æргом. 
Мулдар 
Хуыздæр уыдзæн, ай-гъай, 
Фæстæмæ ’ргъæвгæ нæу уæ хъуыддаг. Цъутхал 
Йæ рæгъæдыл къæрт кæнгæ у, кæннод 
Иæ хæрам иннæ буарыл дæр пырх кæны. 
Дакко 
Дæ хъуыддаг раст, иттæг дзæбæх æй загътай. 
Сыстади, йæ фæдыл — иннæтæ дæр. 
Уæдæ, мæ кæстæр, уыцы риссаг цъутхал 
Дæ цонгыл ис, æмæ йæм райс дæ кард... 
Хъуыдытæ ма кæн,— бирæ йыл фæдзырдтам,— 
Хъуыдытæ — нал, ныр архайын хъæуы. 
Бестол 
Нæ, нæу мæ бон. 
Дакко 
Дæ мыггагæй, дæ цонгæй 
Зынаргъдæр чи у? 
Бестол 
Мыггаджы тыххæй 
Мæ сæр нывондæн ратдзынæн. 
Дакко 
Дæ сæр дæ 
Нæ домæм мах,— дæ рахиз цонг æрмæст. 
Бестол 
Мæ цонг дæр айсут, бахсынут æй уый дæр... 
Дакко 
Дæхæдæг æй ныллыг кæн. 
Бестол 
Нæу мæ бон. 
Дакко 
Дæхæдæг æй ныллыг кæндзынæ. 
Бес тол 
Никæд! 
Д а кко 
Ныллыг æй кæн! Уæлдай ныхæстæ — нал! 
Б е с т очл 
Мæ рихитæ мын мауал ахор туджы!.. 
Д а к к о 
Сабырдæр дзур.— Лæппу, æддæмæ акæс, 
Æгас хъæу нæм æрцæудзæнис фæдис. 
Хъасай акæсщ. 
Нæ сæрхъæнæн æрвнæрд кæны йæ хъæлæс.— 
Д& рихитæ сыгъдæг цæмæй уой, уымæн 

Мæнмæ ис хос: Чермен куы нал уа, уаед 
Æгас мыггаг йæ рихитæ ныхсдзæни. 
Бестол 
Æгас мыггаг æй амарæнт. 
Д а к к о 
Дæ къухæй. 
Мæлæтмæ нын æй бацæттæ кæн ды. 
Æгæр-æгæр дæхи фæндыл куы цæуай, 
Æмæ нæ фæнд куы не ’ххæст кæнай, уæд... 
Бестол 
Уæд цы? Æз æм нæ сисдзынæн мæ къух дæр! 
Д а к к о 
Уæд дын дæхиуыл сисдзыстæм нæ къух! 
Æгас мыггаг дыл бакæндзæнй хъоды. 
Æмбарыс, хъоды циу? Нæ буц мыггагæй 
Фæхаудзынæ, фæсурдзыстæм дæ дард, 
«Æгас цу» дæр дын ничиуал зæгъдзæни, 
Дæ ном уыдзæнис алкæмæн цъыфкалæн. 
Фæлæ дæ уымæ не ’руадздзыстæм, нæ! — 
Нæхицæй дæ, зын дын кæй у, уый зонæм,— 
Æнцон нæ вæййы иунæджы мæлæт, 
Зын у! Фæлæ хуыцау цы цард ныууагъта 
Нæ мыггагæн, цæмæй уый ма уа хæлд 
Æмæ ныл дарддæр хур кæса, Чермены 
Æрхæссæм хъуамæ уый тыххæй нывонд. 
Дæуæй мах иунæг, иунæг хъуыддаг курæм: 
Нæ кæстæртæн æххуысгæнæг фæлæуу,— 
Æрлæгъз æй кæн, сæ фæдыл сын æй бафтау, 
Æетæй йын хос сæхи къухты уыдзæн. 
Мулдар 
Вестол, Бестол! Дзæгъæлы стыхст дæ зæрдæ,— 
Иналимæ æнувыдæй цæрынц: 
Сæ иу куы вæййы тасдзинады, уæд 
Сæ иннæ уайтагъд балæууы йæ уæлхъус. 
Æрмæст ын зæгъ: Инал тыхст раны ис, 
Æмæ лæугæ дæр нал фæкæндзæн,— уайтагъд 
Фæраст уыдзæн. 
Д а кко 
Æнцон хъуыддаг, хæрз æнцон! 
Зæгъыс ма исты? Нал? Разы... Разы! — 
Лæгдзинад та дæ тугдадзинты бацыд. 
Рье Уастырджи, æххуысгæнæг нын у! 
Се ’ппæт дæр нуазынц æмæ кæсынц Бестолмæ. 
Уый нуазæн нылвасы йæ къухы, слæууы йе ’мбæрц, 
сыкъа зæххыл фæкæны æмæ рацæуы. Æлдæрттæ 
фестъæлфынц, ракæсынц йæ фæдыл 
77 

Тыхст . у ныртæккæ,— акæсут йæ фадыл.— 
Фæлæ уæддæр мæ фæнд уыдзæн, мæ фæнд! 
Аджих ис. 
Цы мæ хъæуы? Дзандармæ ма фæдзур. 
Хъасай ракæсы æмæ бйздæхы Дзандаримæ. 
Дзандар 
Хъуыдтæн, мыййаг? 
Дакко ’ ’ 
Тыхджын, Дзандар, тыхджын, 
Дæ сæр куы бахъуыд, уыцы бон. Ныртæккæ — 
Дæ лæгдзинад æмæ дæхæдæг... Айс. 
Нуазæн æм дæтты. 
Æмбæлæггаг. Айс, айс. Хæлар дын уæд. 
Кæм бафснайдтай, цы ран ныууагътай Дзиуы? 
Дзандар ’ 
Мулдарты хъæды, тулдз бæласы бын. 
Дакко 
Иæ мард цы фæци? 
Дзандар 
Аппæрстам æй рындзæй. 
Дакко 
Дзæнæты бадæд, бафыста йæ хæс 
Хуыцауы раз... Уæд абон та цы бадæ? 
Дзандар 
Æрдхæрдтæ стæм Черменимæ. 
Дакко 
Æцæг? 
Мæ уд дæ рынтæ бахæра — лæг чи у! 
Дыууæ знаджы — æрдхорд-æфсымæртæ!.. 
Лæг дæ, Дзандар. Мæ нуазæн ма йæм авæр. 
Хъасай Дзандармæ нуазæн дæтты. 
Æрмæст ма ноджы иу хъуыддаг хъæуы: 
Ды ацæудзынæ де ’рдхордимæ балцы 
Æмæ фæстæмæ иунæгæй æрбаздæх. 
Дзандар 
фестъæлфы. 
Черменимæ?.. Нæ... н’ акомдзæни мемæ. 
Стæй иунаэгæй?.. Нæ баууæнддзæн мæныл. 
Дакко 
Дæ сыкъайыл дзæбæхдæр хæц, фæкалд дын. 
Куыд ризыс уый? Рынчын, мыййаг, дæ? Ехх, 
Æз та ма дæ мæхицæн сиахсаг кодтон, 

Ды та тæппуд, тæппуд куы дæ! Тæссагæй 
. Цы уыныс ам: æфсымæртау, дзæбæх 
Ныццазудзыстут дæ зонгæ хъæды къохмæ, 
Æрхизут бæхтæй бæласы бын, сис 
Дæ рифтагæй арахъхъ æмæ фыдæзгъæл, 
Æмæ уæ минас цалынмæ кæнат, 
Уæдмæ Уызби, Мулдар æмæ Хъасай 
Уæ фæйнæфарс гæрзифтонгæй лæудзысты, 
Ды исты ’фсон фæиуварс кæндæхи, 
. Æмæ уый зæххыл баззайдзæн, сымах та 
Уæ бавхтыл хъазгæ сфардæг ут. 
Хъасай 
Дзандар, 
Фæхæц дæхиуыл, æтт гормон, лæг куы дæ! 
Нуазæн ын йæ дзыхыл сдардта. 
Д а к к о 
Лæппуйы ми. Хæлар дын уæд. Цу ныр 
Æмæ дæ гæрзтæ барæвдз кæн сындæггай. 
Дзандар ацæуы, Хъасай йæ фæдыл акæсы. 
Хуыцау, ныббар мын ацы сау хъуыддаг! 
Цæйнæ фæлтау нæ цагъар адæм сомбон 
Нæ сæрмæ схизой, сау хуытау, фæлтау 
Мæ урс рихитæ сахуырсæнт сæ туджы. 
Аджих ис, бацæуы Хъасай. 
Лæппу, ды дæ? Фæдзæхсын дын: Чермен 
Куы фæцæф уа, уæд иуварс лæуу,— йæ ныхмæ 
Æргом цыд ма кæн, мацы дыл æрцæуæд: 
Æнæ бындарæй баззайдзыстæм уæд. 
Фынг афснай ды, æз акæсон æддæмæ. 
Ацæуы. 
Хъас ай 
Фæлæуу, Чермен! Дæ сæрмæ мигъ æрбадт, 
Æрбатæхынц дæм сау сынтытæ стонгæй,— 
Дæ цæстытæ дын къахдзысты, фæлæуу! 
Дæ бон фæци: хъуыддæгты лæг уыдтæ, 
Æмæ дæ мах ныр бахъуыддаг кæндзыстæм! 
Ацæуы. 
Дыккаг иыв 
Чермены хæдзар. Азау æмæ чызджытæ фæнды- 
рæй цæгъдынц, кафынц. Кæртмæ бацæуы нана. 
79 

Нана 
О ме скæнæг! Кавд мын фын у, мыййаг,— 
Нæ мæ уырны, æгæр ныррухс мæ зæрдæ. 
Мæ урс уæрыкк, мæ урс бæлон цæрынц 
Æвæлмонæй. Сæ дзабыртæн сæрдæйнаг 
Куы фестин ныр! Мæ комдзагæй фæхастон 
Мæ иунæджы, ныр амондыл фæхæст. 
Цæрæнбонты цы мысыдтæн мæ сæнтты, 
Уый сæххæст ис; о ме ’скæнæг, кæд ма мын 
Хæрзиуæг раттын бауарздзæн дæ цæст, 
Уæд мæ ныр амар,— уымæй стырдæр амонд 
Мæ хуызæн мад нæ фендзæни уæддæр. 
Цæуон æмæ сын бакувон хуыцаумæ. 
Ацæуы. Фæзыны Хъасай. 
Хъасай 
кæрты. 
Нæ хъусут, нæ? Цæгъдынц фæндырæй, зарынц! 
Нæ сау кæвдæсард амондыл фæхæст, 
Мæ сæрмæ стахти уарийау, мæ *ур мыл 
Нытталынг ис йæ сау базырты бын: 
Мæ боны рухс, мæ царды цин мын байста. 
О стыр хуыцау, дæ быны ард хæрын,— 
Æз уымæн й’амонд ахуыссын кæнынæн 
Æскæндзынæн мæхи цард дæр нывонд,— 
Мæнæн цы нæй, уый макæмæн уа хъуамæ!.. 
Цымæ Бестол цы мæрдтаг баци? Тагъд" 
Фæрухс уыдзæн,— æрæджы нын кæндзæни. 
Ацæуы. 
1-а г ч ы з г 
хæдзары. 
Охх, бастадтæн. Ныр та ды ракаф, марадз. 
2-а г ч ы з г 
Кафгæ, ка:фгæ. Азауы фæстæ та дæуæн 
кафдзыстæм. 
1-а г ч ы з г 
Нæ, банафон ис, æмæ нæ хæдзæрттæм фæ- 
цæуæм. Цæй, хæрзæхсæв, Азау, мах дæ чысыл 
аирхæфстам, фæлæ рæхджы Чермен Дæргъæвсæй 
раздæхдзæн æмæ дæ бирæ та уый фавирхæфсæд. 
2-а г ч ы з г 
Ныр æй цæмæн уадзыс ацафонмæ искуы, уæ 
чындзæхсæвыл къуыри дæр куы нæ ма цæуы? 
А з а у 
Хъуыддæгтæ бирæ, куыд æй бауромон? 

Куыд вæййы афтæ, дуæрттæ йыл сæхгæн. Мæн 
куы уаид, ахсæвыстæн, ацафонмæ йæ æддæ 
ницыхуызы ныууадзин. 
1-а г ч ы з г 
Цæй, радде у, рæхджы уыдзæн дæуæн дæр, 
æмæ-иу уæд, цы дæ фæнда, уый кæн. 
2-а г ч ы з г 
Хуыцау зæгъæд! — Хæрзæхсæв у. 
А з а у 
Фæндараст! 
Чызджытæ ацæуынц. 
Цымæ цæмæн ныффæстиат ис уым? 
Хъусы. 
Мæ къонайыл: Æрбацæуы мæ хæйрæг!.. 
Ныр ахæм саумылаз æхсæв, цымæ 
Куыд рауæндыди; стыр хохы къæдзæхтæй 
Куыд нæ фæтылди; арф уынгæг кæмтты 
Æрра дæттыл куыд рахызти, йе сырдтæй 
Куыд фервæзти? 
Чермен 
Фæмидæг ис, цæхæртæкалгæ. 
0 ме стыр ныфс, мæ цард! — 
Дæумæ фæндаг рæсугъд дзæнæтвæндаг у: 
Кæд уыд мæйдар, уæддæр мæм афтæ каст, 
Цыма хæххон æрттиваг рухс хъæндилтæ 
Мæ разæй дзуггай тахтысты ’мæ мын 
Цьдрæгътæ дардтой; цъæх бирæгътæ рындзæй 
Гуыбыр бæрзæйæ кастысты ’мæ мын 
Сæ зынг цавстытæ стъалыты рухс кодтой; 
Мæ фарсмæ бур æрсыты къорд цыдис 
Æмæ лæпп-лæппæй кафыдысты; мæргътæ 
Сæ лæппынтимæ урс хæрис бæлæстыл 
Цъыбар-цъыбурæй хъазыдысты; хъæд 
Æмтъæлланг кодта булæмæргъты зардæй; 
Хæххон кæсæгтæ дурджын хуыдымтаэй 
Хъуына донбылтæм раленк кодтой балгай 
Æмæ сæ чысыл хъоппæг цæстытæй 
Мæнырдæм джихæй кастысты; мæ размæ 
Бæрзонд къæдзæхæй дидинæг æзгъæлд 
Æмæ мæ фæндаг, гауызау, æрттывта; 
Нæ зæппæдзтæй, нæ цардамонд уынæг, 
Нæ хорз фыдæлтæ рабадтысты,— цæссыг 
Сæ рустыл цины суадæттæй цыдис... 
Мæ зæрдæ ссыгъдис амондæй, æваст мæ 
. • * •** 
? Сослан Цæразон ? 81 

Йæ рог базыртыл уарзондзинад систа 
Æмæ нæ урсбарц тагъд дæтты сæрты 
Дæумæ, цæргæсау, байдыдтон тæхынтæ, 
Мæ зæды хай!.. 
Аза у 
Æстыр хуыцау зæгъæд, 
Кæддæриддæр-иу ’гас хæдзар цы ссарай!.. 
Че рмен 
Оммен, хуыцау! Æдзух дæр-иу ды у 
Мæ балцы сæр, æндæр мæ фæйдаг, уадз,— 
Æмæхгæд феста какон сындзæй, сыстæд 
Зындоны хох мæ тæккæ раз, йæ цъуппæй, 
Æздыхсгæ, удхор залиаг калм кæсæд, 
Лæгсырдтæ ’мæ дзы усбирæгътæ ниуæд! — 
Сæ сæрты фатау фехсдзынæн мæхи, 
Æмæ дæ размæ ’ртæхдзынæн, мæ дуне! 
Азау 
Куыд хорз у, куы! Æстæм æрмæст дыууæ! 
Чермён 
Фæстæдæр мах фылдæр уыдзыстæм. Ехх, 
Хуыздæр хæрзиуæг н’агурын хуыцауæй! 
Цы уаид, цы: мæ къухтыл æй хæссин, 
Кæнин-иу ын йæ урс гæккытæн батæ, 
Куысты рæстæг-иу хъазид уый дзæбæх 
Мæ нымæтыл, æз та йæ фарсмæ кусин, 
Æмæ йæм дзурин: «Ахуыр кæн, мæ хъæбул,— 
Фæллой кæнын лæджы хуыздæр хæс у!» 
Азау 
Ныууадз-ма цæй, æрра ныхæстæ ма кæн. . 
Кæркуасæнтæм æввахс у ныр, ды та 
Æгас къуыри хуыссæджы ’ртау нæ федтай,— 
Дæ хуыз фæцыд; æфсæйнаг мын нæ дæ; 
Æдзухдæр зилыс адæмы хъуыддæгтыл, 
Мæн та ныууадзыс иунæгæй; мæнæн 
Æхсызгон у: æгайтма сын æххуыс дæ, 
Фæлæ дæхи дæр ма рох кæн æгæр, 
Дæ удыл ауæрд... Цом, æхсæвæр бахæр 
Æмæ ныххуыс, дæ фæллад мын æруадз. 
Чермен 
Цымæ мæ цард цы уыдаид æнæ дæу? 
Сыгъдæджы бадæнт, дунейыл мын дæу 
Цы зæдтæ радтой царды хурæн, уыдон! 
Дæу ма æз иунæг абонæй фæстæмæ 
Куы ныууадзон, уæд мæ ныццæвæд арв. 

Бестол 
’’ . фæзыны кæрты. 
0, хъизæмар... Мæлæт хуыздæр, мæлæт! 
Цы кæнон ныр, цы ма мын ис гæнæн дæр: 
Мæ тугæй равзæрд зæд æмæ йæ хъуамæ 
Мæрдтæм мæхæдæг барвитон... Хуыцау, 
Тæригъæд мын ныххатыр кæн... 
Дуар бахойы. 
Че рмен , 
ракæсы. 
Уый чи дæ? 
Бестол 
Кæддæр дæ фыд кæй хуыдтай, уыцы ’намонд, 
Иæ мыггагæй дæр чи нал у, ды дæр 
Кæй аппæрстай дæ зæрдæйæ. 
Чермен 
Еблагъуæ. 
Бацыдысты мидæмæ. 
Бестол 
Фарн ам. 
Чермен 
Фæрнæйдзаг у. Æрбад нæм. 
.Бестол 
Чындз, 
Чысыл уал мах куы ныууадзис... 
Азау ацæуы. 
Чермен 
Цæуылдæр 
Тыхсыс, зæронд. 
Бестол 
Цæуыл ма дын тыхсон! 
Мæ уæрджытæ куы нал цæуынц мæ быны, 
Куы нал мын ис зæрдæлæууæн зæххыл. 
Нæ адæм коммæ нал кæсынц, гæвзыкмæ 
Цæуæм бынтон, дæ къух мыл систай ды. 
Чермен 
Мæнмæ гæсгæ, мах уый тыххæй дзырд фестæм. 
Æндæр цыдæр зæгъинаг мын дæ ды: 
Хуымæтæджы нæ фæзындтæ æнафон! 
Бестол 
тынг тыхсгæйæ* 
Мæ бон дын нæу йæ зæгъын дæр... Нæ, нæ! 

Ныртæккæ нæ,— зæгъдзынæн æй æндæр хатт. 
Ды хивæнд дæ, куы ацæуай, мыййаг... 
Чермен 
Хорз нæу, зæронд: мæнæй цыдæр æмбæхсыс. 
Бестол 
Æнаккаг ми ныффæнд кодтой... Бынтон мæ 
Æцæгæлоныл банымадтай ды, 
Фæлæ дæм æз, хæрзгæнæгау, фæзындтæн. 
Æнамонд бон! 
Чермен . > 
Ау, уагæры цы уыдзæн, 
Ды афтæ тынг кæуыл мæт кæныс, уый? 
Бестол 
Кæсæджы тагъд цыдæр хъуыддаг æрцæудзæн, 
Дæуæн тыхджын хъыг чи уыдзæнис, ахæм! 
Ды хивæнд дæ, куы сфæнд кæнай цæуын... 
Чермен 
’ Кæсæгмæ мæ нæ бафæндид, бæргæ: 
Мулдартæ мæм дзæбæх зæрдæ нæ дарынц,— 
Фæндагыл та куы сæмбæлæм, мыййаг, 
Уæд та фыдбылыз рауайдзæни не ’хсæн. 
Фæлæ уæддæр цы хабар у, зæгъ-ма? 
Бестол 
Инал цыма тыхст раны ис... Нæ зонын, 
Куыд æй зæгъон... æфсымæр у дæуæн 
Æмæ йаем ды куы фæраст уай æххуысмæ... 
Чермен 
Цы тыхсты уæд? Зæронд, зæгъ-ма йæ тагъддæр! 
Мæлæтмæ мæ куы не ’рвитыс, мыййаг. 
Цы тыхсты ис? 
Бестол 
Цыма Мулдартæ хъавынц. 
Иæ марынмæ. ^ 
Чермен 
Иæ марынмæ? 
Вестол 
,0, афтæ 
Æрцыд мæ хъустыл... 
Че^рмен 
Абон, дам? 
Бестол 
0, абон... 
Чермен 
Цымæ Мулдар сæхимæ ацыд? 
Бестол 
Фæлæ, лæппу, мыййаг, цæуынвæнд ма скæн. 
Æмæ дæ къах дæр ма авæр. 

Чер мен 
. Нæ, уырдæм 
Æдзæугæ нæй. 
Бестол 
Æдзæугæ нæй? Уæд та 
Дзандары акæн, иунæгæй куыд цæуыс? — 
Тæрсгæ дын кæнын иунæгæй, тæрсгæ... 
Чермен 
Æвиппайды зæрдæрæхуыст... Инал — 
Зын уавæры... Дæ хорзæхæй, зæронд, 
Зæгъ-иу Дзандарæн, арæвдз кæнæд тагъддæр,- 
Цæуын хъæуы, рæхджы уыдзæни бон. 
Вестол 
Лæппу!.. 
Чёрмен 
Зæронд!.. 
Вестол 
Хæрзæхсæв у! 
Чермен 
Фæндараст! 
Бестол 
кæрты. 
Дызæрдыг та куыд нæ фæци, дызæрдыг! 
Æвæццæгæн, хуыцауы фæнд у уый. 
Ацæуы. 
Чермен, сагъæсгæнгæ, тæрхæгыл æруадзы йæхи. 
Чермен 
Куыд басдадтæн. Мæ тæккæ зæрдæ мын 
Æхсаргардæй фæрæхуыста. Цымæ мын 
Цы хорз, кæнæ цы фыд хæссы мæ балц? 
Уæд та лæгæн цы фæвæййы нывгонд, 
Уый рагацау йæ бон куы уаид зонын! , 
Кæрты фæзынынц Хъасай æмæ Дзандар. 
Хъасай 
Цы дын фæдзæхстон — ма ферох кæн. 
Дзандар 
Ма тæрс. 
Хъ асай 
Мыййаг ма уемæ исчитæ куы уа, 
Уæд уыдонæй фæхицæн кæн Чермены, 
Æмæ йæ басай хъæды тарфмæ. 
Дзандар 
Хорз. 

Хъасай- 
Зæххыл хæцын куы бахъæуа йæ ныхмæ— 
Нæ хъуыддаг уæд цъæмæл уыдзæн. Ды йæ 
Æууæнкæй хъуамæ схизын кæнай тулдзмæ, 
Æппаргæ та йæ ракæндзыстæм мах. 
Дзандар 
Мыййаг, æрæджы ма фæкæнут. 
Хъасай 
Ма тæрс, 
Чермен ныртæккæ мæрдтимæ нымад у. 
Дзандар 
Нæ, ма зæгъ афтæ,— уыцы мард нырма 
Дзæвгар бæллæхтæ сараздзæни махæн... 
Хъасай 
Уæлдай дызæрдыг мауал кæн дæхи, 
Цæуын хъæуы. Хуыцау, рæстыл нæ бафтау! 
Ацæуынц. Уатæй хъуысы Чермеиы уынæргъын. 
Бацæуы Азау. Чермен утæхсæн кæны. 
Чермен 
Йæ мидвыны. 
Æтт, æтт, гъеуый дын!.. Гъæй-джиди, ныр исчи!.. 
Æдде уасæг ныууасы, Чермен фехъал еæййы. 
Азау 
Мæ къонайыл... Цы утæхсæн кæныс? 
Чермен 
Ха-ха, ха-ха! Нæртон æмбисонд! Федтон 
Æнахуыр фын: тæссаг, фæлæ рæсугъд!.. 
Мæидар æхсæв æдзæрæг тыгъд быдыры 
Фæцæйцыдтæн хæрз иунæгæй. Кæсын, 
Æмæ мæм дардæй, стъалыйау, æрттивы 
. Рæсугъд цыдæр, тыбар-тыбур кæны 
Æмæ хæрз ныллæг сабыргай фæлæсы. 
Цы уа, зæгъын? Цæуын, æмæ мæ раз 
Æмæхгæд сындзæй, тонынц мын мæ рустæ, 
Лыг сæ кæнын — мæ къухты туг кæлы, 
Фæлæ бырсын, æмæ ныфтыдтæн рухсмæ. 
Цы разынди? Цыкурайы фæрдыг! 
Уый кæлмыты дзуг йе ’хсæвдзуаны рацыд 
Æмæ сæ разæй чи фæцæйбырыд, 
Уый кодта рухс цыкурайы фæрдыгæй. 
Мæ кард нырттывта, цъыкк! — æмæ йæ сæр 
Фæхицæн калмæн, байстон ын йæ фæрдыг, 
Бæрзонд æй систон,— хуры рухс дзы калд. 
Фæлæ кæсын, æмæ дын — гъеуа-мардзæ! — 
Æрбамбырд уайтагъд иннæ дзуг мæныл,— 

•* 
Куы-иу ныхситт, куы-иу ныцъцъыс-цъыс ластой, 
Сæхи мыл-иу куы ’рбаскъæрдтой! Мæ кард 
Фæ&нæрдæм карста цонгдыхæй, сæ мæрдтæй 
Мæ фæйнæ фæрсты самадтон цæндтæ... 
Фæлæ уыдтæн æз иунæг, уыдон — бирæ, 
Æмæ тыхсынтæ байдыдтой мæныл... 
Фæхъæр ма кодтон: «Рьæй-джиди, ныр исчи!» 
Æмæ ныууасыд уасæг! Ха-ха-ха!.. 
Цы ныджджих дæ? Æнхъæлдæн,— ды фæтарстæ? 
Азау 
Уый хорз фын нæу, æмæ. тæрсын, тæрсын! 
Чермен 
Нæ, ма дзы тæрс: цыкурайы фæрдыг — 
Уый амонд у, хæдзарвæндаджы фарн у. 
Кæд уый, мæ хур, мæ фæндагæн ныв у, 
Уæд ыл мæнæн йæ кæронмæ цæугæ у. 
Дæ зæрдыл дар: дæ фæндагыл куы уа 
Рæсугъд нысан — æрдæгвæндагыл ма лæуу: 
Фæнды мæлæт дæ развæдыл лæууæд -»- 
Нысанмæ цу, зындзинæдтæй-иу ма тæрс, 
Æмæ дын хох къæсæр уыдзæни, фурд та 
Дæ фадхъултæй нæ кæлдзæни уæлдæр. 
Æдде фæзыны Дзандар. 
Дзандар 
Чермен, цæуæм! 
Чермен 
Фæцæуын дæм. , 
Дзандар фæаууон еæййы. 
Азау 
Кæдæм та? 
Чермен • 
Иналæн мын цыдæр фыдвæнд кæнынц 
Æмæ мæнæн æдзæугæ нæй. Зæгъ-иу 
Садулитæн,— сæ фенын мын нæ бантыст,— 
Фæлæ фæкæсæнт хъуыддæгтæм дзæбæх, 
Æз дæр рæхджы фæзындзынæн. 
Азау 
Нæ зонын, 
:’ Фæлæ Дзандар дæ фæндагыл кæй ис, 
Лымæндзинад æваст кæй фæзынд уе ’хсæн, 
Куыддæр мæм уый дызæрдыггаг кæсы... 
Чермен 
Уæлдай зæрдæниз мауал кæн дæхицæн. 
Æрбарухс бон,— нæ хистæртæй мæ исчи 
Цæугæ куы фена ацафон — мæ ном 

Æгас Хъобанæн фидиссаг куы кæны. 
Хæрзрайсом у. 
Азау 
Æгас хæдзар та ссар. 
Чермен рацæуы, фæаууон вæййы æмæ уайтагъд 
бæхы къæхты тъыбар-тъыбур ссæуы. Куыддæр 
Азау йæ фæдыл дуар бахгæны, афтæ Вестол, кæй- 
дæр агурæгау, бæгъæмсар æмæ тарстхуызæй, 
бауайы хъæууынгмæ. 
Бестол 
Цы фæуыдаид?.. Байхъуыста нæм уыцы . 
Кæйдæр мæлинаг! Худинаг кæндзынæн... 
Кæм уа, цымæ,— ныр уый хурхыл ныххæц!.. 
Ацæуы, Иннæрдыгæй хъуызгæ фæзыны æмæ Азау- 
мæ сындæггай дуар бахойы 1-аг лæппу, стæй хæ- 
дзары фæмидæг вæййы. 
Азау 
Кæм уыдтæ, мæ карк, куыд раджы рабадтæ? 
1 - а г л æпп у 
Сс... Сабыр... Æз æппындæр хуысгæ не скодтон. 
Æз дын ныртæккæ дæ хъусы цыдæр зæгъдзынæн 
’сусæгæй... Æрмæст мæ макæмæн схъæр кæн — 
Бедто мæ амардзæни. Дуар сæхгæн, Бедто мæ 
федта, мыййаг, æрбацæудзæни... Уый мæн къутуйы 
фалемæ куы басырдта, уæд æз бынæй фæкуси 
дæн æмæ уый бæрзæндты касти, æз та йын бынæй 
йæ къæхтæм кастæн. Уый уым бирæ фæлæууыдис 
æмæ мын ныронг рабырæн нæ уыдис, æндæр дæм 
хъуамæ раджы ’рбацыдаин... 
А з а у 
Мæлæты лæг, æмæ мын цы зæгъинаг уыдтæ мæ 
хъусы? 
1-а г лæппу 
Уыдон афтæ дзырдтой, Бмме, дам, нырæй фæстæ- 
мæ ам нал уыдзæн. 
Азау 
Мæ къонайыл, цы, дам, фæуыдзæн? 
1 - а г л æппу 
Амардзыстæм, дам, æй... Æмæ ма уæд мах кæимæ 
хъаздзыстæм? 
Кæуы. 
Азау 
Мæ къона байхæлд! Гъей-джиди, цы кæнон! 
Лæппуйæн. 
Садулмæ ма фæхабар кæн. 
Лæппу азгъоры «Садул» хъæргæнгæ. Æдде хъуы- 
сы бæхы къæхты хъæр. Лæппу бауайы. 

1-аглæппу 
. . Инал 
Гæрзифтонгæй æрбахæццæ Кæсæгæй. 
Инал 
батæхы. 
Чермен кæм и? 
Азау 
Мæ бындур разылд. Сæфæм! 
Ныртæккæ мын нæ сыхæгты лæппу 
Цыдæр фыдбылыз радзырдта. Ды та ма 
Цы фехъуыстай? ’ 
Ина л 
Мулдартæм куывд уыдис, 
Æмæ Мулдар уым расыгæй æппæлыд,— 
Черменæн, дам, йæ фæстаг бон у ныр,— 
Йæ цагъар мын фæхабар кодта афтæ. 
Азау 
Фæкæнынц æй, мæ бон ныккалд!.. Дзандар 
Фæцæуы йемæ... х 
Инал 
Раджы уыд? 
Азау 
Ныртæккæ. 
Фæдисы уад бакæнынц нана æмæ Садул, стæй ма 
чидæртæ. 
Садул 
Цæй фæдис у? — Æгас цæуай, Инал!.. 
йна л 
Тæгиатæ нæ байсæфтой, æнхъæлдæн, 
Черменыл сайдæй рацыдысты. Марадз, 
Дæ бæхыл абад, сурын сæ хъæуы. 
Садул 
Нæ ныфсы хох нæ бахызтам.., Мæлæт 
Хуыздæр у махæн... Ард хæрын хуыцауæй: 
Чермены сæрæй иунæг æрду дæр, 
Мыййаг куы ’рхауа — раздæхдзынæн æз 
Æмæ сын ам фæкæндзынæн хуыты цагъд! 
Инал 
Фæтындз, Садул, куы раздæхæм, уæд нын 
Уыдзæни семæ стыр ныхас, егъау тох! 
Ацæуынц, æрбайхъуысы бæхты къæхты хъæр. 
На на 
0 тугхортæ! Мæ зæрдæ йæ зыдта,— 
Сæ цæсты фиутæ тадысты йæ уындæй. 
Куыд бирæгътæ, куыд хъæддаг сырдтæ стут: 

Лæджы хуызæн лæг адæмæй куь| фенут, 
Дзырдхъом куы вæййы, бахæрут æй уæд. 
Цы уыдзæн, цы, мæ бон ныккалд, цы уыдзæн? 
Азауимæ кæрæдтуыл атыхсынц, кæуынц. 
ФÆНДЗÆМ МИ 
Тар хъæды астæу чысыл лæнн, стыр тулда. Бацæуынц 
Дзандар æд рифтаг æмæ Чермен æд нымæт. 
Сæ топпытæ бæласыл банцой кæнынц. 
Дзандар/ 
Дзæнæтон ран. Чысыл нæ фæллад суадзæм, 
Æмæ къæбæр дæр ахæрæм; нырма 
Сæумæцъæх у. Кæд не ’мбæлттæ дæр тагъд 
Фаэзыниккой... Куыд тар хъæд у!.. 
Чермен • . . 
Æгæр тар: 
Лæууынц ма джихæй бæлæстæ, гæзæмæ 
Сæ сыфтæртæ сыбар-еыбур кæнынц, 
Цыма дæлгоммæ сау хъуыддагыл дзурынц. 
Дзандар 
Чермен, æрмæст мæнгарддзинад уыныс 
Цæмдæриддæр, æмæ уый раст нæу, раст,— 
Цæмæн, гормон? Æууæндын хъæуы царды. 
Чермен 
Лæгыл æууæндын диссаг у, Дзандар: 
Зæххыл хуыцау цы сфæлдыста рæсугъдæй — 
Сæ тæккæ хуыздæр адæймаг у,— ууыл 
Æууæндын æз. 
Дзандар 
Æруадз уæдæ дæхи, 
Ам махæн мур дæр ницы тас у. Ницы... 
Чермен 
Тæрсын та циу? — Æз ын куы ницы зонын... 
Æнæдæндаг сывæллон дæн, мыййаг — 
Цæмæй тæрсон? 
Дзандар 
иуварсмæ. 
Уый фендзынæ ныртæккæ... 
Черме н 
Цы загътай, цы? — нæ фехъуыстон... 
Дзандар 
Куы ницы, 
Мæ бæхыл сахсæн авæрон, зæгъын... 
Дæуæн дæр ыл кæд сахсæн хъæуы? * 

Чермен 
Нæ, 
Уый иу къахдзæф дæр нæ акæндзæн нæ цурæй,— 
Кæмдæриддæр мæ йе уоны уыны, 
Æфсургъ у уый, нæртон æфсургъ,— йæ хъуын мын 
Уырды хъуынау, тыбар-тыбур кæны; 
Иæ саргъмæ йын куы баппарын мæхи — 
Тæрхъусау кафын байдайы мæ быны; 
Кæмфæнды уæд — куы йæм ныхситт кæнын — 
Цыппæрвадыгæй балæууы нæхимæ. 
Æмбаргæ у. 
Дзандар 
Хайыр хайуан дын уæд. 
Айс мæнæ рифтаг, сис арахъхъ, фыдæзгъæл; 
Æрытау нымæт. Арæвдз кæн. Æз уал 
Фæкæсон бæхтæм. 
Ч е р м е н 
Уæууа, Дзандар, уый 
Дæхи кæстæр куы скодтай... 
Дзандар 
Нæ, нæ, нæ! 
Мæхи бар уадз. 
Ацæуы. 
Чермен 
Иæ фырнымд митæ!.. Диссаг! 
Цымæ цæмæй ныффæлдæхт кæрдæг ам? 
Цыма дзы раст чындзæхсæв уыд. Кæсут-ма: 
Туг? Мæнæ диссаг... Стыр диссаг! Дзандар! • 
Дзандар 
бауайы. 
Цы хабар у? 
Чермен 
Æнæ ’рцæугæ хъуыддаг,— 
Æркæс-ма: туг. Кæдæм цæуа йæ фæд? 
Дзандар 
Цы уа, цымæ? Хуыца^ыстæн, нæ зонын... 
Чермен тугвæдыл ацæуы. 
Нæ хъуыддаг хæлы... Ме ’мбæдттæ нæ зынынц, 
Мæхæдæг хауын къæппæджы!.. 
Че рмен 
фездæхы.. 
Раст рындзмæ 
Фæхæццæ фæд, æстæй цыдæр фæци,— 
Æвæццæгæн æй аппæрстæуыд рындзæй... 

Дзандар * 
Ныууадз æй, цæй... Æвæццæгæн, Чермен, 
Ам иу абырæг иннæйы ныммардта, 
Кæнæ дзы. сырдтæн холыйы хæст уыд. 
Чермен 
Нæ, сырдты хæст æндæрхуызон вæййы, 
Æндæр цыдæр уыд ацы ран. 
Зæххæй систа ехс. 
Циу ай та? 
Хъасайы ехс! Æнахуыр диссаг!.. 
Дзандар 
фестъæлфы. 
Ма дзур ... 
Нæ уыдзæн уый!.. Кæс-ма: Хъасайы ехс!.. 
Чермен 
Уый ацы ран хуымæтæджы нæ уыдзæн... 
Дзандар 
Цымæ цы ’гъдауæй февзæрдаид ам? 
Куыд дæм кæсы? 
Чермен 
Мæ зæрдæ ’хсайы Дзиумæ... 
Дзайдар 
Хъасай йæ маргæ?.. Бантысдзæн ын уый дæр! 
Фыдзæрдæ у, мæнгард лæг у Хъасай, 
Уый рагæй дæр хæрамзæрдæ уыд Дзиумæ... 
Ч е р м е н 
арахъхъ рауадзы. 
Гъа, айс æмæ нæ балцы кой кæнæм; 
Кæсæгæй мах куы раздæхæм нæхимæ, 
Уæд мын Хъасайы бафæрсын хъæудзæн: 
Нæ ехс ма уыд æрæджы дæр йæхимæ. 
Цы ’гъдауæй фесæфт — хъуамæ йæ зæгъа. 
Дзандар 
Ай-рьай, Чермен, уый базонæм мах хъуамæ. 
Фæлæуу, фæлæуу: куы цыд Иналмæ Дзиу, 
Иæ фæдыл, цымæ чи рацыди уæд? — 
Нæ йæ базыдтай? 
Чермен 
Базондзыстæм уый дæр. 
Дзандар 
Хуыцау зæгъæд, хуыцау зæгъæд! Фыдзæрдæ 
Кæмæн и, уый хæдзархæлд фод! 
Чермен 
Оммен! 

Дзандар 
Чысыл нæй ахæм сау лæгтæ нæ зæххыл: 
Дæ цæстытæм дын комкоммæ кæсдзæн, 
Хæрдзæни ард, йæ мидбылты дæм худдзæн, 
Иæхæдæг ласдзæн кæрддзæмæй йæ кард, 
Цæмæй дын æй дæ зæрдæйы ныссадза! — 
Зæххыл сæ мыггаг сыскъуыйæд! — 
Чермен 
Оммен... 
Æдде бæхы мыр-мыр ссыди. Фестъæлфыдысты. 
Мæ бæх ныууасыд! Уый дзæгъæлы нæу... 
Дзандар 
Фæлæуу, мæхæдæг акæсон... 
Аназы, стæй сыкъа æрæвæры æмæ ацæуы. Чермен 
кæрдæгыл æнцад бады зæхмæ кæсгæйæ. Дзандар 
фездæхы, йæ цæстытæ бирæгъы цæстытау æртти- 
вынц, афтæмæй. 
Цыдæр сырд 
Сæ цурты балыгъд бæхтæн æмæ уымæй 
Фæтаретысты... Ау, не ’мбæлттæ нырмæ 
Кæм уой, цымæ? Чермен, уæд та сæм æз. 
Цæй, тулдзы сæрæй акæсон... Кæддæр ма, 
Сæлавырау, бæргæ уыдтæн, Чермен, 
Фæлæ дын ныр фæзæронд дæн... Уæд та сæм, 
Мыййаг, дæхæдæг акæсис, Чермен? 
Чермен 
кæсы бæласмæ. 
V 
Бæрзонд бæлас... Æз акæсдзынæн рындзæй. 
Куыддæр Чермен фæаууон вæййы, афтæ Дзандар 
топпытыл йæхи ныццæвы æмæ сæ аскъæфы. Фæ- 
зыны Хъасай. 
Хъасай 
фæстæмæ дзуры. 
Мулдар, æхсгæ йæ ма кæнут нырма: 
Иæ зæрдæмæ йын байхъусон æз хъуамæ, 
Иæ цæстыты йын ауынон йæ тарст 
Æмæ дзы кæд мæ сау тыппыртæ суадзин. 
Æрбацæуы. 
Ацæуынц. Фæзыны Чермен. 
Чермен 
Дзандар, цы фæдæ, цы? 

Хъасай 
æдде. 
Æтт, æтт, Чермен дæ фæстаг бон æрхæццæ! 
Чермен 
Хъасай дæ, цы? 
Хъасай 
Хъасай дæн æз, Хъасай! 
Бацæуы. 
Чермен 
Нæ дæ уынын, хæстæгдæр ма мæм рацу. 
Мулдар 
рацæуы. 
Æрмæст Хъасай? Æз дæр дын ам дæн, ам!.. 
Чермен 
Мулдар, ды дæр? 
Мулдар 
Æз дæр. 
Æлдар 
Уызби рацæуы. 
Æз дæр. 
Дзандар 
рацæуы. 
Æз дæр. 
Æртыхсынц ыл. 
Чермен 
Дзандар ды дæр? Æфсымæр мын куы уыдтæ,— 
Цы фæци ард? 
Дзандар 
Дыууæ фыдгулы ’хсæн 
Нæ вæййы ард. 
Чермен 
^Ембарын уæ. Иттæг хорз! 
Фæлæ уæддæр цы фæнд кæнут? 
Хъасай 
Цы фæнд? 
Дæ зæрдæмæ дын байхъусынмæ хъавæм. 
Чермен 
Куыд? Маргæ? 
Хъасай 
0. 
Чермен 
Æмæ уын нæ& хуыцау: 

Мæ бинонтæй, мæ мæгуыр зæррнд мадæй 
Тæригъæдджын цæмæн кæнут уæхи?! 
Хъасай 
Къуындæг у махæн иу дуне цæрынæн. 
Чермен 
Æцæг у уый, фæлæ уæхицæй исчи 
Мæ разæй хъуамæ бацæуа мæрдтæм, 
Кæннæуæд мæ нæ уадздзысты сæхимæ. 
Фæкæсут-ма! 
Дынджыр æхсаргард фæцъортт ласы æмæ сæ 
пыхсыты йæ разæй батымбылтæ кæны. Цæуы 
тотгпы гæрæхтæ. 
Хъасай 
Уызби, Мулдар! Цы фестут? 
Цæугæут тагъд,— чъылдымæй йæ цæвут! 
Фæйнæрдæм азгъорынц. Æдде хъуысы Чермены 
фæдисон хъæр. 
Чермен 
У бирæгътæ, уæхимæ ма фæкæсут!.. 
Хъасай ~ 
æрбауайы. 
Фæцагъта нæ, хуыргæрчытау!.. Æллæх! — 
Мулдар фæмард и. Ут, мардзæ, ныр та 
Уызби фæмард и. Æтт, Дзандарыл бафтыд! 
Гье, гъе Дзандар, гъеныр дæ раны дæ! 
Цæф арсау æм фæлæбуры! Ныртеэккæ 
Дæ фыдзæрдæ знаг уый ныхмæ фæуæд! — . 
Иæ уæззау даргъ æхсаргарды риуыгъдæй 
Дыууæ фæхауид адæймаг! Иæ ныхмæ 
Æргом цæуын æдылы ми у. Нæ, 
Раэстæгмæ уал хæцон мæхиуыл иуварс,— 
Уæдмæ йæ уæнгты нал уыдзæни туг... 
Ацæуы. Иæ къухтæ хæрдмæ даргæ, фæстæмæ- 
фæстæмæ бацæуы Дзандар, йæ фæдыл — Чермен 
кардæлвæстæй, йæ галиу цонг зæбул. 
Дзандар 
Мæлæт!.. Чермен, æгъгъæд мын у, ныууадз мæ!.. 
Чермен 
Цæугæ!.. Мæрдтæм мæ ницы бафтдзæн, дæу 
Æфсымæрæн куы ныууадзон уæлæуыл. 
Цæугæ мæ разæй рындзмæ!.. 
Фæаууон сты. Æдде хъуысы Дзандары тарст 
хъæр, рындзæй ахаудта, стæй Чермены сыкъайы 
95 

уасын æмæ йæ бæхы къæхты хъæр. Бауайы Хъа- 
сай. 
Хъасай 
О, ирвæздзæн,— 
Æрдыны фатау Хъобанмæ фæтæхы 
Хабар кæнынмæ, тарстхуызæй, йæ бæх. 
Уыдзæн фæдис,— фæуын æй хъæуы тагъддæр: 
Æгасæй йæ куы раййафой, уæд фервæзт, 
Æмæ та дардзæн хураууон мæныл.*. 
Мæлæт хуыздæр у! 
Куыддæр йе "хсаргард сласы, афтæ йæ кардæнцой 
цудтытæгæнгæ, бацæуы Чермен. 
Че рме н 
Нал фæцыдтæ, бур куыдз! 
Кæнæ дæ чъылдым равдис æмæ лидзгæ, 
Тæппуд тæрхъусау, кæд лæг дæ, уæд та 
Хæстæгдæр рацу... 
Хъ аса й 
Цалынмæ мæ чъылдым 
Дæ цæстæй фенай, уалынмæ дæуæн 
Дæ сырддон туг фæуыдзæн цыд дæ цæфтæй, 
Æмæ дын уæд, æнæ мæн дæр, мæлæт 
Дæ цæстытæ нытталынг кæндзæн, саухъус! 
Чермен 
Мæнг зæгъыс, бур куыдз! Раздæр уал дæуæн 
Дæ сырд цæстытыл ацы къух æрхæцдзæн. 
Æхсаргард ыл фехсы æмæ Хъасай уымæй йæхи 
хъахъхъæныныл куыд фæвæййы, афтæ йыл Чер- 
мен йæхи, стайау, баппары, йæ хурх ын ацахсы 
æмæ цасдæр хъуырдухæны фæстæ, Хъасай ныс- 
сабыр еæййы. Чермен сабыргай рабады. 
Мæлын дæ фарсмæ худинаг бæргæ у, 
Фæлæ мæ коммæ нал кæсы мæ тых: 
Мæ туг фæцыд цыхцырджытæй, мæ цард дæр 
Фæцæуы йемæ... Гъей-джиди, ныр йсчи!.. 
Хæстæгæй ссæуы бæхты къæхты хъæр, стæй бау- 
айынц Садул, Инал æмæ чидæртæ. 
Садул 
Бмме!.. 
.Инал 
Чермен! Хæдзархæлд дын куыд фæдæн!.. 
Ч е р м е н 
Садул, Инал... Кæм уыдыстут нырмæ? 

Садул 
Фæхæц дæхиуыл, мауал тыхс, Емме... 
Æгас хъæубæстæ рацæуынц фæдисы... 
Чермен 
Æз нал тыхсын,— тыхсгæ сымах кæндзыстут,— 
Цæргæ чи баззад йæ ’лдæртты дæлбар... 
Æз нал тыхсын... Мæ бинонтæ — уæ фæдзæхст, 
Мæ зæронд мад-иу уе уазæг фæуæд... 
Фæдзæхсын уын мæ кард æмæ мæ фæндаг: 
Æфхæрддзинад куы ныббарат, уæд не ’*сæн 
Цы ’фсымæрад фæдардтам, уый сыгъдæг ард 
Адзалмæ уæд сымах фæдыл æфтыд!.. 
Æрбабады мæ цæстытыл хæрæмигъ... 
Цæй зын дæ, цæ, мæрдтæм цæуын! Хæрзбон... 
Амæлы. 
Садул 
Емме!.. Мæрдты нын уды бæстæ ма уæд, 
Дæ марджытæн мах ацы сау хъуыддаг 
Куы ныббарæм... Хæрæм дын ард: уæлæуыл 
Нæ тырысайæн дардзыстæм дæ ном...— 
Инал, кæуын ирвæзынæн хос нал у,— 
Хъæуы йæ ласын Хъобанмæ — йæ мард ын 
Нæхи сыджытыл сæмбæлын кæнæм* 
Сисынц нымæтыл мард æмæ йзе фæхæссынц. 
К æ р о н. 

БОЦИТЫ ВАРОНИМÆ ФЫСТ 
ЗОНДАБИ 
ÆРТÆМИОН ЮМЕДИ 
МИ ’ВДИСДЖЫТÆ: 
у^ 
М и х е л — бынхор æлдар. 
Саухалон — 
Зондаби— 
Æрраби— 
Сауи — 
Азау — 
Бадри— 
Габоци — 
Лези — 
Зæронд лæг— ^/ 
> æххуырстытæ. 

ФЫЦЦАГМИ 
Михелы кæрт. Сæумæрайсом. у 
Бацæуы Саухалон. 
Саухалон. Хæсгæмард æрбауай, нæ лæг, кæд боны- 
гъæхтæм кæм сæфыс!.. Ныр æй кæм агуырдæуа? Чи цын цы 
:гндзæн? (Дзуры æддæмæ.) Æрраби! О Æрраби!... Уый дæр 
-акъуырма ис... Гоби! О Гоби, мæрдфынæй дыл бахæца! 
Æрраби (æддё). Цы хабар у, æхсин? 
Саухалон. Уæлæмæ-ма сæнкъуыс, гоби бауай! 
Æ р р а б и (бацæуы). Циу, æхсин? 
С а у х а л о н, Цъиу-цъиу фæкæн, хуыссæджы дзæкъул! 
?1æ лæг кæдæм ацыдис, нæ базыдтай? 
Æ р р а б и. Дысон уæтæрæй куы ’рцыдтæн, уæд дилиджан- 
:ы, дзингдзинггæнгæ, кæдæмдæр фæцæйцыди. 
Саухалон. Кæдæм цыди, ницы дын загъта? 
Æ р р а б и . Уый — æлдар, æз — йе ’ххуырст, цы мын 
хъуамæ загътаид... 
Саухалон. Дæхæдæг æй цæуылнæ бафарстай? 
Æ р р а б и. Бафарстон æй... 
Саухалон. Æмæ дын цы дзуапп радта? 
Æ р р а б и . Цæф — мæ бæрзæйæн, риуыгъд — ме рагъæн. 
Саухалон. Уæд мæнмæ цæуылнæ фæдзырдтай? 
Æ р р а б и. Омæ уын, æхсин, æз цы зонын уæ сусæг 
тъ уыддæгтæн? 
Саухалон. Дæ зонгуытыл фæбыр, дæлимон, кæд цы 
;æдзæ-мæдзæ кæныс? 
Æ р р а б и . Рæдзæ-мæдзæ цы хоныс, æхсин,— æппын 
М2 фынæй кæнын куы нæ уадзыс... Фосмæ цæуыны афон куы 
~:æ райхъал уон — æлдары ехс та мæ бæрзæйыл ратыхс- 
: 1тыхс кæндзæни... 
Саухалон. Хистаг дын фæуæнт уыцы фос, кæд æз 
^-ыртæккæ уыдоныл нæ дæн, хæлиудзых! Марадз, Азауы 
ггйхъал кæн, рарвит æй ардæм!.. Багъæц-ма... Нæ лæджы 
Азауимæ хибарæй никуы федтай? 
Æрраби. Бæгуыдæр сæ федтон, стæй бирæ хæттыты. 
99 

Æрмæст уымæ куы фæдзуры, уæд мæн та сæ цурæй тæргæ 
акæны. 
Саухалон. Цæугæ æмæ йæ рарвит, мæнæйуый дæ, 
зæгъ, агуры. (Æрраби ацæуы.) Уæ дæ цæсгом бахæрай, кæд 
цавæр лæг дæ! Йæ фыды бынтæ ныддымдта, гæвзыккæй 
агæпп кодта, æз та йæ фæстæмæ æлдары бандоныл æрбадын 
кодтон, уый та æххуырст чызгмæ бахъавыдис!.. 
Азау бацæуы. 
А з а у . Дæ райсом хорз, æхсин. Раджы рабадтæ,— цы 
хабар у? 
Саухалон. Рабадтæ! Æз дысон-бонмæ карчы цъынд 
дæр не ’ркодтон. Нæ лæг та цыдæр фæци! 
А з а у . Уый та куыд «цыдæр фæции» у, æхсин? 
Саухалон. Фесæфти, нал ис, дысон ам нæ уыдис, не 
’рцыди!.. 
А з а у. Мæ къонайыл, æхсин, æмæ йын цæмæй тæрсыс, 
судзин, мыййаг, куы нæ у — кæм хъуамæ фесавфа, цæмæй 
йын тæрсыс? 
Саухалон. Уый та куыд «цæмæй йын тæрсыс» у? Ау, 
мæ лæг нæу? 
А з а у . Чи зоны, искуы исты хъуыддаг аразы... 
Саухалон. Хорз хъуыддаг араздзæн ацы афон! 
А з а у . Ном æмæ йын фарн ис — цыдæриддæр афон 
сарæхсдзæнис. 
Сяухалон (фæрсмæ). Даэлгоммæ ныхæстæ кæны, цыма 
мæ не’мбары. (Уымæн.) Мæлæты æппæлдтытæ дзы кæныс! 
Мацæмаэй дын ныфс бавæрæд! 
А з а у . Бæргæ йæ куы бафæндид,— ахæм лæг кæмæндæрид- 
дæр ныфсы хох куы у. 
.Саухалон (фæрсмæ). Мæнæ диссæгтæ... (Уымæн.) Æмæ, 
хатыр, фæлæ дзы ды тв цы хъуыддагæй ныфс æвæрыс дæхи- 
цæн? 
Азау. Баныхас-ма йын кæн, æхсин, цæмæй сразы уа... 
Саухалон. Гъы, гъы, зæгъ, æфсæрмы ма кæн, зæгъ, 
цæуыл сразы уа? 
А з а у . ...Сразы уа нæ хъуыддаг саразыныл... 
Саухалон. Уый та ма цавæр «хъуыддаг саразыныл 
сразы уа» у? 
А з а у. Нæ йæ зоныс? А-а, бахатыр кæн уæдæ: æз афтæ 
*нхъæлдтон, Зондаби дын æй дзырдта. 
Саухалон. Марадз-ма, мусы хуыссы æмæ йæ.райхъал 
кæн. 
А з а у . Ныртæккæ, мæ дзæбæх æхсин. (Ацæуы.) 
Саухалон. Диссаг! Цымæ цæмæй загътаид, æлдаримæ 
баныхас кæн æмæ нын нæ хъуыддаг сараза? Мыййаг, æххуырс- 
тытæй искæмæ йæ зæрдæ’хсайа? Ау, æмæ йæ уад нæ лæг 
искæмг&н æлхæдта? Уæ, бындурзылд æрбауай, ахæм лæг! 
100 

_1С ныфсытæ мын æвæрдта: ныууадздзынæн мæ хæтгæ 
Х1?д, мæ уд дæуæн снывонд кæндзынæн, амондæй уыдзыстæм 
,:1^1джын... Цы ма уа хуыздæр амонд!.. 
Зондаби бацæуы хуыссæгхъæлдзæгæй. 
Зондаби. Махæн нæ сæрмæ ис хуыцау. Хуыцау йæ 
:ь:яы сфæлдыста адæм. Адæмæй ис бонджынтæ. Бонджынтæ 
прзынц бухъцард. Бухъцардæн хъæуы фæллой. Фæллой 
с ^нынц æххуырстытæ. Æххуырстытæ вæййынц фæллад. 
~=ллад лæг хъуамæ афоныл кæна фынæй. Фынæй кæнын 
ааъаз у мæнæн. Мæнæн афынæй бар чи нæ дæтты, уый мæ ’ 
т-ригъæд уæд! 
Саухалон. Сæнттæ цæгъдыс æви... Райхъал у! 
Зондаби. Ухх, æнæхайыры хуыссæг! Бахатыр кæн, 
•бх:ин, афтæ мæм фæкасти, цыма фыны дæн. Истæмæн дæ 
:)A::ъуыдтæн, æвæццæгæн, æхсйн... 
Саухалон. Нæ лæг та дысон йæ хæдзармæ... 
3 о н д а б и . Æндæр мæ хуымæта&цжы кæм райхъал 
с:1таис... 
Саухалон. Нæ лæг та, зæгъын, дысон-бонмæ... 
Зондаби. Дысон-бонмæ дæ рудзынгæй рухс калдис 
вмæ мын мæ хуыссæг фæсырдта... 
Саухалон. Дысон-бонмæ та нæ лæг йæ дадалиджын- 
||п,ы..~":. • • 
3 о н д а б и . Æмæ уымæй базыдтон, мæ буц æхсины куы 
«нгæмæн хъуыдаин, уæд мæ афтæ раджы кæй нæ райхъал 
.;|;;::: иаид... • 
Саухалон. Де’фсæртыл дур æруайæд, кæд цы пъæр- 
лзр кæныс! 
Зондаби. Ме’рдыгонау, мё ’хсин, ахæм ныхас мын 
ж&гъа, æрмаэст уый тыххæй нæ сыстын кодта... 
Саухалон. Сегас дæр мæ куыд хынджылæг скъæрынц! 
1з лæг та, зæгъын, кæмдæр фæдæлдзæх ис, гукк! Къуырма 
л:зе бакæна иунæг хуыцау! 
3 о н д а б и . Ухх! Æнæхайыры хуыссæг! Уыныс, авхсин, 
ш}:;.в.тлад лæг йæ фæллад куы нæ уадза, уæд ын куыд зын 
яшеййы! Мæнæ мæ цавстыхаутæ куыд нындæгъдысты! Баха- 
¦«ъгт кæн, æхсин, æмæ мур дæр мацæуыл тыхс, уымæн æмæ ныр- 
тк:-:кæйы сахатыл, æз æмæ ды ам куы ныхас кæнæм, раст гъе 
•:б- дæ лæг сæрæгасæй минас кæны иу фæрныг æлдары 
:::..;Е^зары. 
Саухалон. Минас кæны! Мæ фæстаг муртæй!.. 
3 о н д а б и . Тынг хорз! Иунæг хуыцау мæн дæр уым куы 
#е:тын кæнид! 
Саухалон. Ныр цы бачыдæуа уыцы æнæфæныкæн! 
Зондаби. Уый тыххæй дæ, ме’хсин, мидæгмоймæ 
я& дæ хæдзармæ куы ластай, уæд хъуыдис ахъуыды кæнын. 
101 

Саухалон. Ахæм ма дзы цардхал æмæ бынхор адæймаг 
уа! Йæ фыдæлтæй йын баззад комыдзаг мулк... 
3 о н д а б и . Уый сæ цалдæр азмæ акъуыввитт кодта, 
мæгуыр-гæвзыккæй баззади, æз æй æрбакодтон, æрцарди 
мæ фыды бынтыл, мой дзы скодтон мæхицæн, адæмы рæгъы 
та йæ радæуын кодтон... Уый мын мæ бынтыл арт бафтыдта, 
ныггаффутт мын ласта мæ ис, мæ бон, ныр хæдзармæ нал 
цæуы... 
Саухалон. Мæ къонайыл, ды та афтæ бæлвырд цæмæй 
зоныс? 
Зондаби. Ау, æрвылбон афтæ куы дзурыс, уæд мын 
сахуыр æнхъæл нæ дæ? 
Саухалон. Исты хос, зæгъын, куы ’рхъуыды кæнин... 
Куыд дзы фервæзон? 
3 о н д а б и. Æххуыретытæ дзурынц... Дæхи, дам, нæ 
фæнды, æндæр дзы тынг æнцонæй фервæзис... 
Саухалон. Загъта-бухтагæнгæ амæлæнт, кæд гæды 
зæгъынц, уæд!..? 
3 о н д а б и. Раст зæгъын хъæуы, æсхин, мæ зæрдæмæ 
дæр нæ цæуынц ме ’лдарæн йæ уыцы митæ: æгæр хъусы, 
рæстмæ йæ чи нæ ардауы, ахæмтæм. 
Саухалон. Иеты, мыййаг, фехъуыстай? 
3 о н д а б и . Чысыл цыдæртæ æрцыдис мæ хъустыл... 
Саухалон. Рох дæ ма уæд: мæ лæджы мын раст фæн- 
дагмæ чи раздаха — ницы йын бавгъау кæндзынæн. 
3 о н д а б и . Æрмæст тæрсын, йæ хабæрттæ йын мæнæй 
фехъуыстай, уый дæ куы базона — ме рагъыл мын цым 
лæдзæгæй картофтæ байтаудзæни. 
Саухалон. Æнæхуыссæг æхсæвтæ ’рвитон, уьдй мæ 
бафæнддзæни? 
3 о н д а б и . Цæвиттон уæдæ, ныртæккæ ме ’лдар цы ’лдар- 
мæ минас кæны, уый базæронд ис, æнæзæнæг у, æмæ йæ 
бынтæ кæмæн ныууадза, ахæмæй йын ничи ис. йæ бынтæ 
æхца фестын кодта,— ныр, зæгъы, бонджынтæн сæ фылдæр 
афтæ кæнынц. Ауæй кодта йæ бынтæ, ныр та уæй кæны йе 
’ххуырстыты, йæ цагъар чызджыты. Уыцы хабар базыдта 
мæ буц æлдар æмæ арæх абæрæг кæны зæронд æлдары. Æвæи- 
цæгæн ын хъавы йæ сызгъæринтæм дæр, йæ ’хцамæ дæр. 
фæлæ, æз куыд æнхъæлын, афтæмæй йæ тынгдæр бæллип 
у чызджытæм баирвæзын. Мæ буц æхсинæн уыцы чызджы- 
тæй иу саурæсугъд ныр дыккаг къуыри кусы йæхи кæрты. 
Саухалон. Цытæ дзурыс!.. Мæ бындурыл!.. Азау ма уа? * 
3 о н д а б и . Базыдтай йæ — уый у! Ме ’лдар æй балхæдта. 
цыма йе ’фсииæн лæггад кæнын тыххæй, фæлæ йе цæг фæнд 
æндæр фæндагыл арæзт у. 
Саухалон. Æз уыцы гомзæвæты мæхи къухтæй бахурх 
кæндзынæн! 
Зондаби. Кæд мæ буц æхсины рæстдзинад базонын 
Ж 

е ~нды, уæд мæгуыр чызг мур дæр ницы азымджын у. Стæй 
»ъ:й куы бахурх кæнай, уæддæр уæййаг чызджытæ — хæрх, 
и1т лдар та ссардзæнис. Æндæр фæрæз хъæуы. 
Саухалои. Бæргæ,фæлæкæмисуыцыхуыздæрфæрæз!.. 
3 о н д а б и . Кæд мæ буц æхсин йе ’ууæнк мæ бæрны 
^кæна, уæд та исты æрхъуыды кæниккам, цæмæй йæ лæг 
кд^æмæ кæсаг мауал уа. Кæд ма дæ зæрдыл лæууы — æз 
*7 æмæ дыууæ хатты куы нæ феххуыс дæн мæ буц æхсинæн 
гъ^ы хъуыддаджы. Нал хъуыды кæныс, иу хатт йæ хæзгул 
¦•"•••¦•: кæ куы бацыдис æмæ дын æз сæ пысултæ куы радавтон... 
:.^ууæ боны æддæмæ кæсын нал рауæндыдысты!.. 
Саухалон. Гъемæ сæ мæтæй амардтай! Дыууæ æхсæвы 
I/>:æ баззадысты! 
Зойдаби. Уæд иу хатт кæйдæр идæдзмæ куы фæцæй- 
::--"ьуызыди æмæ йыл æхсæвы талынджы царæй тæвд æнтыд куы 
ж:-:алдтон, уый та? Уый дæр ницы уыди? Райсомæй йыл 
: "ьзуы хуытæ æрæмбырд сты æмæ йæ фæцæйхордтой! 
Гаухалон. Омæ мын ныр та цы хуыздæр бацамондзынæ? 
Зондаби. Ме ’хсин хъуамæ фехъуыстаид, цалдæр усы 
шо; лдарæн вæййы, уымæн йæ зæрдæ кæстæр усмæ тынгдæр 
¦сей фехсайы. 
Саухалон. Уымæй та цы зæгъинаг дæ? 
Зондаби. Уымæй та уый зæгъинаг дæн, æмæ ме ’лдар 
А...:ауы йæ бинойнаг куы скæка, уæд ын уыдзæни дыууæ 
•»«’:ы æмæ йæ зæрдæ аздахдзæн каэстæрмæ — Азаумæ. 
Саухалон. Уæдмæ уал йæ тыбыртæ ацæгъдæд уыцы 
.лææгъæлзад! 
3 о н д а б и . Кæд ме >хсин уыцы хъуыддаджы ныхмæ 
.гошиæуа æмæ мын баххуыс кæна дыууæ цæрæццаджы амонд 
«т мзынæн, уæд йæ лæг æддæмæ кæсаг нал уыдзæни — æз 
,ш:е ахæм ми бакæндзынæн, искæй устытæм кæсын дæр нал 
¦.’нж=:-дзæни. 
Саухалон. Æмæ чи сты, кæй кой кæныс, уыцы дыууæ 
ишксæццаджы? 
3 о н д а б и . Уыдон сты ме ’хсины цæрдæг фыййау Сауи 
.:№«!„•« =¦ йæ коммæгæс лæггадгæнæг Азау. 
Гаухалон (фæрсмæ). Æвæццæгæн мын æрдгебон Азау 
шиЕхæдæг дæр уымæн дзырдта, Зондаби дын ницы дзырдта, 
жгъгæ! (Уымæн.) Æмæ уæдæ, цымæ, не ’рра ныр цæмæн ацы- 
т.^, уырдæм — зæронд æлдармæ? 
Зондаби. Æвæццæгæн, афтæ хъуыды кæны ме ’лдар, 
.ивегъгæ, хæдзармæ чи ’рбафтыди — Азау, уымæн тас нал у, 
шшзуыдæмуал аирвæздзæни, фæлæ ма æдде чи ис, уыдонæй 
г,;ш зврбайсын хъæуы: æлдары цæст æфсис кæм зоны! (Хъуысы 
шч~~ы къæхты хъæр.) Гъе-е! Кæй кой кæнай — къæсæрмæ! 
ийтлрмырæгты хъæр хъуысы.) Бон фæцъæх ис, æмæ цырагъ 
лауыссын кæн. Æз х^ввдз^ры хъуыддæгтæм акæсон. 
103 

Зондаби ацæуы. 
М и х е л (æдде). Гъе-гъей, Сауи-Гоби-Зондаби! 
3 о н д а б и . Мæнæ-мæнæ-мæнæ, мæ буц æлдар!.. 
Саухалон. Ныр æм цы хуызы сдзурон?.. 
Михел (æдде). Ракæсут бæхтæм, асæрфут сæ, холлаг 
сын авæрут! 
Саухалон. Баргæ та йын ныккæнон? Ницæй тыххæй! 
Нал, ацы хатт нал!.. Фæлæ... И? Цы нæ вæййы... Мæстыгæр 
у... Куы бамæсты уа, уарыныл куы ныллæууа... Уæвгæ та 
мын бындзы аргъ дæр нал кæны... Уæ, мæ тæригъæд дæ уа, 
ме сфæлдисæг, кæд мыл ахæмы цæмæн фембæлын кодтай! 
Михел (бацæуы). Æнхъæлдæн, ме ’фсин, æмæ та дæ 
тæккæ уарзондзинады ныхæстæм бахæццæ дæ?.. Райсом хорз, 
бæстырæсугъд! (Саухалон æм йæ чъылдым сыздæхта æмæ 
иæм ницы дзуры.) Лæугæйæ ма фынæй кæна? Райсом хорз, 
зæгъын, не >фсин! (Саухалон ницы дзуры.) Къæрмæг аныхъ- 
. уырдтай, æхсин? Кæугæ кæныс?.. Ау, æмæ чи куыдз, чи 
хæрæг бафхæрдта ме ’хсины? 
Саухалон. Де *хсин, дысон-бонмæ кæимæ. уыдтæ, уый 
у, æз де ’хсин нæ дæн. 
Михел. Уæууа, гормон, куыд дын фæхæдмæл дæн!.. 
Цытæ дзурыс? 
Саухалон. Ардæм ма та-иу цæмæн фæцæуыс, æххæст 
мæнæ дæ хуыссæнтæ дæр цæуылнæ ахæссыс уырдæм?.. 
М и х е л. Мæнæ цы æнæраст ныхæстæ хъусын мæ удæн- 
цойæ!.. 
Саухалон. Цæмæй дын сæ цъæрттæ дæр уым æхсой... 
Михел. Мæнæ диссæгтæ хъусын! Фынæй ма кæныс, 
ме ’хсин? 
Саухалон. Æмæ мæныл дæр æххуырсты ном мауал уа. 
М и х е л. Æфсин, дысон ды дæ зæрдæйы дзæбæхæн фы- 
нæй кодтай æмæ дæ хъæлдзæг ныхæстæм æвдæлы, фæлæ 
æз нозтфæллад дæн æмæ мын мæ дзабыртыл ахæц. Бирæ мæ 
кæй уарзыс, уый тыххæй сæ уæддæр æххуырст чызджытæн 
ласын куы нæ фæуадзыс. Æз иу чысыл аулæфон. 
Саухалон. Дысон кæй рæвдыдтай, уый дын сæ рала- 
сæд! ; 
Михел, Усай, æз иу хатт афтæ фехъуыстон, зæгъгæг 
лæджыхай цы ус фæдары, уый йæ мойæн «æддæмæ кæсаг 
дæ», зæгъгæ, фæуайдзæф кæны, цæмæй йыл лæгæн йæхи 
зæрдæ ма фæгуырысхо уа. 
Саухалон. Лæгай, ды мæнæн ахæм ныхæстæ ма кæн. 
нæ дын сæ ныббардзынæн. 
М и х е л. Усай, барай сæ, нæ барай, уый дæхи хъуыддаг 
у, фæлæ мæн цы фæнда, уый хъуамæ мæхи фæндонæй кæнон. 
æмæ йæ кæнгæ дæр кæндзынæн. Ды мæнæй дзуаппытæ ма агур! 
Бамбæрстай? Æз лæг дæн, хæдзары хицау. 
104 

Саухалон. Æмæ уыцы хæдзарыл, кæнæ уыцы лæгыл 
гъуамæ мæ бар æппын мацæмæй цæуа? 
М и х е л. Дæ бар? Усы бар? Мисхал дæр ницæмæй! Кæд 
!=¦ мæныл бардариуæг кæнын фæндыди, уæд мæ хъуамæ 
лзхицæн хъæбул загътаис, мой кæныны бæсты: дæ азтæм 
"•гсгæ ды мæнæн бæззыдтæ усæн нæ, фæлæ мадæн. 
Саухалон. Æмæ уæд цы уавæрты уыдтæ, уый дæ 
рерох ис? 
Михел, Мур дæр нæ! йууыл æхсызгон нал уыди мæ цард: 
„,,1Р фыды бынтæ æгæр тагъд ахардз сты, æмæ æнæнхъæлæй 
---ззыхк кæнын байдыдтон. Фæлæ афтæ куы нæ уыдаид, уеед 
æз ды дæр дæхицæн мидæгмой ницæй тыххæй скодтаис, 
1^ дын бакуымдтаин! 
Саухалон. Ферох дæ ис, дæ кæрты фосы бæсты мыстытæ 
I уы хъазыдысты, галты бæсты та гæдытæ куы ифтыгътай... 
М и х е л . Уый æцæг уыдй: мæ фыд мæ кусын нæ сахуыр 
• :лта,— дæ бæсты, дам, дæ цагъартæ кусдзысты,— æмæ гал- 
гъ:л куыд кусын хъæуы, уый ахуыр кодтон гæдытыл... Ехх, 
_ь: замманайы сæрибар цард мын уыди! Цыдæриддæр мæ 
;: -ндыди — кодтон æй... Фæлæ ныр ды ме’рагъыл ныббызычъи 
Цг!.. 
Саухалон. Æз дæ уыцы гæвзыкк уавæрæй фервæзын 
<;дтон, мæ фæрцы та адæмы рæгъы рацыдтæ, скодтон дæ 
„Ææхицæн мой... 
М и х е л (йæ ныхас ын цыма дарддæр хæццæ кæны). 
.•Ендæр мæ кæй ничиуал куырдта æмæ æнæ мойæ баззайынæй 
• зй тарстæн, уый тыххæй! Ха-ха-ха! Ау æмæ æлдарæн хуы- 
:1т куы радта цалдæр усы дарыны бар, уæд ды мæн цæуылнæ 
мдзыс иу æрыгон чызг ракурын? 
Саухалон. Табуафси! Ахицæн уыдзыстæм, æмæ-иу 
гзгнды æрыгон къамбец æрхæсс. 
М и х е л . Гъе-е-е! Мæнæй ахицæнмæ дæ ныфс нæ бахæсдзы- 
Саухалон. Ха-ха-ха! Цæуылнæ уад? Чи мæ нæ бауадз- 
1зæн? 
М и х е л. Ды дæхæдæг. Нал та мæм фæлæудзæни дæ 
::;зрдæ. 
Саухалон. Цæмæ ма дæм хъуамæ бабæллон? Фондз 
:зы дæргъы дæм иунæг æхсæв дæр дзæбæх кæй нæма бафынæй 
хзн, уымæ? 
М и х е л. Уый æвæдза ма уыцы фондз азы размæ дæр 
гу-фынддæс азы хорз никуы бафынæй дæ... 
Саухалон. Ха-ха-ха! Нæ бафынæй дæн фынддæс азы! 
7ый та ма уæд цæй тыххæй уыдаид? 
Михел. Æнæ мойæ баззайынæй тарстæ, æмæ дыл 
хуыссæг нæ хæцыди. 
Саухал-он. Иудзырдæй дын уæдæ табу кæнон, мæ 
г ервæзынгæнæгæн? 
105 

Михел. А-гъай, табу мын кæ æмæ та бафидауæм: 
æдзух хыл кæнынæй цард æнад кæны, бынтон сабыр цардæй 
та адæймаг тагъд фелгъæд вæййы. Табу дæуæн, не сфæлдисæг! 
Уæдæ та нæ абоны хыл дæр ахицæн ис. Дæ зæрдæ ма риссын 
кæн, мæ зынаргъ. Æрбабон ис, æмæ æз акæсон, цыма хæдзары 
хъуыддæгтæ куыд аразынц æххуырстытæ. Мацæуыл маст 
кæн, мæ зæрдæдарæн! (Ацæуы.) 
Саухалон. Нæй, ницы хуызы мæ бон у йе ’ртасын 
кæнын... Цæмæй тæрсын, уый базыдта, æмæ мæ донмæ скъæры, 
æнæдонæй здахы... Æмæ куыд нæ! Хыл мæм куы фæкæны, 
^ алы æртхъирæнтæй мæ хъизæмарæй куы фæмары, уæдау 
тынг никуы фæцæуы мæ зæрдæмæ. 
Вахизы мидæггаг уатмæ. Вацæуы Азау. 
А з а у. Цалынмæ бирæгъ Михел не ’рбацыдис, уæдмæ 
афснайон хæдзар æмæ та искуыдæм айсон мæхи, науæд та 
мæ уыцы арахъхъы боцкъа баййардзæни йе ’дылы уарзон- 
дзинады ныхæстæй. 
Хæдзар æфснайы. Рацæуы Саухалон. . 
Саухалон. Рагацау ахуыр кæныс дæхй ацы хæдзæрт- 
тæ ’фснайыныл, и? 
А з а у. Уæздан æхсинæн лæггад кæныныл мæн мæ ный- 
йарджытæ раджы сахуыр кодтой. 
Саухалон. Æмæ дæ уæд искæй лæг исыныл нæ сахуыр 
кодтой дæ ныййарджытæ? - 
Азау. Нæ, ууыл мæ нæ ахуыр кодтой, стæй мæ ахæм 
$хуырад хъæугæ дæр нæ бакæндзæн: мæ уынд æмæ мын ме 
^ыгондзинад ныфс дæттынц, цыма ссардзынæн иу мæхи 
аккаТ мæгуыр лæппу. Стæй мæм афтæ кæсы, цыма ныр дæр 
мæ щ^т æрхæцыдис иу ахæм лæппуйыл... 
СаУхалон. Мæ чызг, дæ ныхæстæ мæм зæрдæйæ 
цæугæ зынынц. Æз дыл гуызавæ нал кæнын. 
Азау. Нæ, мæ буц æхсин, гуызавæйаг нæу: уый мæн 
бир® уарзы. 
Саухалон. Хорз, мæ хур, хорз, афснай къуымтæ. 
(Сабыр). Ехх, цæуылнæ фæци мæн ахæм амонд! Мæ тæригъæд 
уæ уа, мæ ныййарджытæ, мæн афоныл моймæ чи нæ радта! 
Æлдары чызг, дам, дæ! Цалынмæ, дам, усгурты бæхты 
идæттæй нæ бæхбæттæн цæджындзтæ ехсы хъæдау не слыстæг 
уой, уæдмæ дæ чындзы не ’рвитæм — кадджындæр уыдзынæ!.. 
М и х е л (æдде). Сауи-Гоби-Зондаби! 
! С а у и (æдде). Мæнæ-мæнæ-мæнæ, мæ буц æлдар! 
А з а у (сабыргай Саухалонæн). Уый уыцы лæппуйы 
хъæлæе у!.. 
М и х е л (æдде). Марадз, фыййæутты хызынтæ райс 
* æмæ — цæуын афон у уæтæрмæ. 
С а у и (æдде). Ныртæккæ, мæ буц æлдар! 
106 

А з а у. Æхсин, тыхсгæ истæуыл кæныс? Кæд дын бах- 
;:тысæн бæззын, зæгъ, æмæ йæ, мæ бон уæвгæйæ, сараздзынæн. 
Саухалон. Бузныгл, мæ чызг, æз дын мæхæдæг эде 
ххуысы хай нæ бацауæрддзынæн. 
Азау. Кæд, æхсин, де ’ххуырст Зондаби куыд хъавы, 
игтæ рауайа, уæд хорз уыдзæни. 
Саухалои. Зондаби æрхъуыдыджын адæймаг у. Цон, 
•ес аныхас кæнон йемæ. 
А з а у • Ннкæд дын ферох кæндзынæн дæ хæрзиуæг. 
’¦гухалон ацæуы.) Диссаг! Цымæ мæм цæмæ батæхуды кодта? 
Еæеуыма фёдтон бонджын адæймаджы мæгуырмæ тæхуды- 
^нгæ. 
Бацæуы Сауи. 
С а у и . Æхсин, кæм дæ9 кæ? (Сабыр.) Мæнæ та ис... Арæби, 
/з: бæллæх уа?... Æрмæст йæ уындæй дæр мæ зæрдæ гуыпп- 
уыпп кæнын байдайы. Чызг... Бахатыр кæн, æхсинæн зæгъ: 
гыййæутты хызынтæ арæвдз кæнын хъæуы. 
Азау. Хорз... Æз ныртæккæ... Фæлæуу-ма, æмæ фый- 
1зутты хызынтæ исты уый фæрæвдз кæны? 
С а у и . Омæ уæд та дæхæдæг... кæд дын зын нæ уыдзæнис... 
Азау. Мæлæты зын хъуыддаг... (Архайы хызыны 
г-рдзын æвæрыныл.) 
С а у и . Цы ми кæныс, чызг? Хызыны комыл фæйкæрдæм 
^æц, æмæ дзы кæрдзын ныццæуа... 
А з а у . Лæппу, ды цæстыгæнæг цыдæр дæ... * 
С а у и. Стæ-ма, аххуыс дын кæнон. (Æххуыс ын кæны. 
5с цæуы Михел.) 
Михел. Лæпцу, цы ми кæныс ам æмбисбонмæ? 
С а у и. Мæнæ хызынмæ æрбауадтæн... Дæхæдæг мын куы 
мг-ьтай.-.. 
М и х е л, Æмае дын æз хызынмæ загътон, уыййеддæмæ... 
>йгæ тагъд! (Сауи фæцæуы.) Вагъæц-ма! (Сауи фæлæууыди.) 
Азау, мæ хур, не ’фсин дæм дзуры кæрты. Акæс-ма. (Азау 
^æуы.) Лæппу! Базон-базон, къуырийы цал боны ис? 
С а у и. Авд боны, мæ буц æлдар. 
Михел. Дæ зæрдыл сæ бадар æмæ ардыгæй уыдоны 
гæудмæ дæ къах дæр ма равæр ардæм. Куыддæр мæ чындзæ- 
х:æв ахицæн уа Азауимæ, афтæ дын арвитдзынæн фыры 
:æрзæй. Фæндараст! (Сауи ацæуы.) А-гъай, хъуамæ ахицæн 
7а чындзæхсæв къуыримæ... (Рауайы Зондаби.) 
3 о н д а б и. Чындзæхсæвы кой кæныс, мæ буц æлдар? 
Къуыримæ? Мах æй фæтагъддæр кæндзыстæм. Æз баныхас 
кодтон чызгимæ, æмæ хъуыддаг цæттæйы хуызæн у. 
Михел. Зондаби, ацы чызджы мын кæй балхæнын 
зодтай, уымæй мæнæн стыр амонд сарæзтай, дæхицæн та 
згæнæй райсдзынæ хорз бынат: ме ’ххуырстытæн дæ уромын 
хистæрæн... 
107 

3 о н д а б и. Цы мæ бон уа — уыдзынæн дæ иузæрдио^н 
лæггадгæнæг. 
Михел. Хорз! Уæдæ чындзæхсæв райдайæм цæттæ 
кæнын, и? 
Зондаби. А-гъай, ахæм хъуыддаджы, ме ’лдар, æнхъæл- 
мæ кæсынæй ахæрын хуыздæр у. Уый карæк чызг маргъæй 
уæлдай нæу: кæцырдæм апæррæст кæндзæни — иунæг кад- 
джын хуыцау йæ дæсны. 
М и х е л . Цымæ «нæ» нал зæгъдзæни? 
3 о н д а б и. Цалынмæ уый «о» зæгъа, уæдмæ куы ’нхъæл- 
мæ кæсай,— дæ фæрæт æнæ хъæдæй баззайдзæн, дæ хæрæг — 
æнæ къæдзилæй. 
М и х е л. Ахъаззаг хорз æй загътай! Цæттæ кæн уæдæ 
алцыдæр, æрмæст — хъусыс? — сусæгæй, дардыл æй ма 
ныхъхъæр кæн! Мæ лæггадгæнæджы курын, уый иннæ 
’лдæрттæ куы базоной — худдзысты мыл! 
Зондаби. Æмæ йæ цы хъæр кæнæм? Дæхи ’мсæр 
æлдары чызг куы уыдаид — æз мæхæдæг дунейыл ахъæр 
кодтаин ацы хабар, стæй нæ уазджыты афтæ фæрасыг кæнкн, 
сæ артæнбынтæ куыд фæкалой. Хуыцауæй дын ард хæрын, 
Михел, фыр цинæй ма мæхи дæр барасыг кæнин, фæлæ ам 
та — сидзæр чызг, мæгуыр, лæггадгæнæг... 
М и х е л. 0, фæлæ йæ ды абонæй фæстæмæ афтæ мауал 
хон: лæггадгæнджытæ ныр йæхицæн уыдзæни. 
Зондаби. Æмæ уæд цы! Уый аккаг у! Ис ахæм магусатæ, 
йæхæдæг лæггадгæнæгæн чи нæ бæззы, фæлæ сын уæддæр 
вæййы цагъартæ. Уæд уымæн цæуылнæ хъуамæ уа? Ау, дæ 
рæсугъд æфсин нæ уыдзæни? 
М и х е л . 0, рæсугъд кæй у, уый гуырысхойаг нæу. 
3 6 н д а б и . Сынты базыртау нæ тыбар-тыбур кæнынц 
йæ сау цæстытæ? 
Михел. Мæ зæрдæ мын басыгътой уыцы дыууæ цæсты. 
3 о н д а б и. Йæ нарæг астæу, гæнгæлыйы зæнгау, ратас- 
батас нæ кæны? 
М и х е л. Мæ уд йегас дæр баззади уыцы астæуы. 
3 о н д а б и. йæ цыллæ дзыккутæ, цыллæйау, зæу-зæу 
нæ кæнынц? Уалдзыгон хурау нæу йæ. мидбылты бахудт? 
Михел. Мæ зæрдæ мын стæфсын кæны йæ уыцы мид- 
былты бахудтæй... 
3 о н д а б и. Гъемæ хорзæн фæуæд йæ балхæнæн бон! 
М и х е л. Хъус-ма, Зондаби, уыцы чызджы мын кæй 
балхæнь^н кодтай, уый тыххæй дæ ме ’ххуырстытæн нырæй 
фæстæмæ æвæрын хистæрæй. Чындзæхсæвмæ мисхал дæр 
æдзæттæ ма ныууадз. 
Зондаби. Æз уал ныртæккæ цæуын рæсугъд Азаумæ, 
хабар ын бамбарын кæнон. 
Михел. Тагъд-иу фездæх. Æз та бакæсон Саухалы 
108 

чызгмæ: хабар куы базона æмæ, мыййаг, йæ зæрдæ куы 
нытътъæпп лас&\.. (Ацæуы.) 
Зондаби. Кæд мæ фæнд мæ хъуыры нæ фæбада, уæд 
тымæй дæр сурдзыхæй аззайдзынæ. (Кæсы æддæмæ.) Уый 
ма Сауи дæр ам куы ис. Ардæм-ма рацу аууæтты, Сауи... 
Ма дæ фенæд, йæ цым лæдзæг йæхимæ ис... Гьы, Азауы фед- 
гай? (Вацæуы Сауи.) 
С а у и. Йæ кой, йæ хъæр дæр кикуы ис, кæмдæр йæхи 
гааууон кодта... Иу уынд ма йæ уæд та куы фæкодтаин... 
Æнæхъæн къуыри, дам, уæтæрæй дæ къах дæр ма равæр... 
3 о к д а б и . Æгайтма мæ Гоби-Æррабийы бæсты хицау 
леодта, исгы фæрæзтæ кæндзыстæм... Цæугæ уæтæрмæ, æз 
Азауы ссардзынæн æмæ йæ арвитдзынæн хосдзаутæн кæрдзын 
хæссынмæ. Фæндагыл æй фендзынæ. 
С а у и. Тæхуды, Зондаби, æз дæр дын искуы исты хæр- 
зиуæг куы ракæнин! 
3 о н д а б и . Цæй, мæнæ кæф куы ’рцахсæм, арфæтæ мын 
;-æд кæндзынæ... О, хæдæгай! Зæгъ-иу фыййæуттæн, фос 
ныллæг æрыздахæнт æмæ-иу уыдон дæр ам уæнт изæры. 
С а у и. Чындзæхсæв нæм нæ уыдзæни, фæлæ уæддæр 
нæхиуæтты фаг иу далыс искуы сфæрæз кæндзынæн. 
3 о н д а б и. Ууыл ма тыхс, чындзæхсæвæн йæ рæгъауæй 
::у-æртæ тохъылы аргæвддзæни Михел. 
Сауи. Æмæ нын иæхи фæллойæ мамæлайы къæбæр 
йæ цек5т куы нæ уарзы! 
3 о н д а б и. Мах æй срæдау кæндзыстæм. Ныр та цæугæ 
уæтæрмæ. Æз Азауы рацагурон æмæ йын къæбæр арвитон 
хосдзаутæн. Æнхъæлмæ-иу кæс уыгæрдæнмæ фæндагыл. Фæн- 
гараст. (Сауи ацæуы.) Хъæлдæгæй фæуайы Сауи, æмæ мын 
æхсызгон у. Куырды хæдзар, дам, æнæ кард: мæхи амонд 
:аразын нæ базыдтон, фæлæ адон кæрæдзийæ фæхицæн кæнын 
бауадзæн нæй. Тæригъæд æмæ æвгъауаг у Азау арсы дзæм- 
:ыты бахауынæн... Уартæ рацæуы дывзагон Гоби-Æрраби 
Михелимф. Æвæццæгæн та йын æппæлы мæнагй. 
Иуварс алæууы. Вацæуынц Михел æмæ Гоби. 
М и х е л. Уæдæ мыл Зондаби хинæй рацыди? 
Г о б и. Рацыди, мæ буц æлдар. Уый хин æмæ кæлæнты 
згъуыбылой у» 
М и х е л. Дзæбæх сын байхъуыстай сæ ныхæстæм? 
Г о б и. Раст мæнæ ныр дæумæ куыд хъусын, афтæ. Дысон 
г.е ’рбацыдмæ ме ’нæннз хъус сæвæрдтон дуары зыхъхъырыл... 
Хъуыстон сæм... 
Михел. Æмæ, зæгъыс, Зондаби Азауы тыххæй мæнæн 
гы дзырдта, Сауийæн дæр сыгъдæг уый? 
Г о б и . Сыгъдæг иу джиппыуагъд ныхæстæ... 
М и х е л. Æмæ йын не ’фсин дæр æххуысæй ныфс бавæрдта? 
109 

^ Г о б и. Бавæрдта, мæ буц æлдар. Зондаби дын æй дæ 
ныхмæ сардыдта. 
М и х е л. Уагæры йын цытæ дзырдтаид? 
Гоби. Кæд, дам, мын зынаргъ æхсин баххуыс кæна 
дыууæ цæрæццаг уды амонд саразынæн,— ома, Азау æмæ 
Сауийы баиу кæнынæн,— уæд, дам, æз æлдарæн,— ома, 
дæуæн — ахæм ми бакæндзынæн, йæ цæсгом устытæм бакæсын 
дæр куыд нал хъæца... 
Михел. Ау, æмæ мын уагæры цы ми бакæнынхъом у 
уыцы гæвзыкк? 
Г о б и. Е-е-е, мæ буц æлдар! Æвзæрæн цы бантыса — хор- 
заен уый не ’нтысы... Сусæгæй цæйдæр æнтыды кой кодтой... 
М и х е л . Уый та ма цавæр æнтыды кой у? 
Гоби. Мыййаг дыл искуы исты ракалди æхсæвыгон... 
æнтыды хуызæн? 
М и х е л. Дæ зонд фæцыди! Цæй æнтыд мыл хъуамæ 
ракалдаид? 
Г о б и. Гъемæ кæсыс? Æхсины цæстыты дæ æгад кæны: 
мысы дыл алы гæдыныхæстæ, ды та йæ де ’ххуыретытæн 
хистæрæй баурæдтай... мæ бынаты. 
Михел. Диссаг, цымæ цы зæгъинаг уыдис æнтыды 
койæ? 
Г о б и. Уый, дам, æз уыдтæн! 
М и х е л. Ма сай! 
Г о б и. Ард хæрын хъуыран-чытаппæй! 
Михел (фæрсмæ). Гъæ, цæстфæлдахæг, уæдæ уый ды 
уыдтæ? 
Зондаби (фæрсмæ аууонæй). Гъæ, уæртæ хомхор 
Гоби, багъæц! * 
Г о б и. Уыныс, цы хуызæн кæлæнгæнæг у, ды та йæ мæ 
бмнаты сæвæрдтай... Мисхалы бæрц дæр дæ зæрдæхудты 
никуы бацыдтæн, уæддæр ык мæ бынат радтай... Æз дын уый 
митæ куы бакодтаин, уæд мæ Гандзамæ дæр фæхастаис... 
М и х е л. Мах ын йæ авналæнтæ фæцыбыртæ кæндзыстæм! 
Æгайтма йæ базыдтон! 
Г о б и. Гье-е, мæ буц æлдар, нæма йæ базыдтай... Де 
’ххзгырстытæ дæм истæуыл хæрам уыдысты? 
М и х е л. Уыдоны дæр истæуыл ардыдта? 
Гоби. Æгайтма, дам, ныр Зондаби нæ хистæр у,— мах 
не ’лдары донмæ скъæрдзыстæм æмæ йæ æнæ донæй здахдзыс- 
тæм... 
Михел (мæстæй ныттыппыр ис). Дæ хъус æм дар æмæ 
мæм хабар кæн ... 
Гоби. Цытæ дзурыс! Зондаби хистæр куы уа, уаед мæн 
æввахс уадзынц се ’хсæнмæ? 
М и х е л. Хорз. Ме ’ххуырстытæн та хистæр уыдзынæ ды. 
Г р б и . Дæ иузæрдион цагъар цæттæ у дæ рынтæ бахæрын- 
мæ. 
110 

М и х е л . Цæугæ ныр. Дæ цæст ма сис Азау æмæ Сауийæ: 
еысыл исты — хабар кæн. 
Г о б и. Мæ быгъдуан, ме ’лдар... (Ацæуы.) 
М и х е л. Ръæ, гæбæррагъ Зондаби! Æз дын тæккæ абон дæ 
ттс фæрсчытæ цым лæдзæгæй банымайдзынæн! Кæм уа 
жæ лæдзæг! (Ацæуы.) 
Гобк (мусонгæй ракæсы æд рифтæгтæ). Зондабийы уал 
;афæлдæхтон... Кæс-ма... Калм битъынайæ тарст æмæ раст 
1æ тæккæ хуынкъыл разади... (Иннæрдæм фезгъбры.) 
3 о н д а б и (бацæуы). Кæдæм ныббындз дæ, Гоби? 
Г о б и (дзыхълæуд фæкæны). А-а, Зондаби? Дæ бон хорз!!! 
Зондаби. Уый, æвæдза, мæ бон хорз куы уа, уæд дæ 
:сн æвзæр уыдзæни. 
Г о б и. Худæджы ныхæстæ кæныс... Цæй, мæн не ’вдæлы... 
3 о н д а б и. Багъæц иу чысыл. (Йæ фæндаг ын æрыхгæдта.) 
Г оби. Дæу фыдæй æфхæрды бахаудзынæн: байрæджы 
1гын уыдзæни... 
3 о н д а б и. Цыма, дам, Михел иу чысыл мæстЫгомау 
7ЭДИ? 
Гоби*. Чысыл цы хоныс? Дæумæ тынг мæсты уыдис... 
Зондаби.Мæнг ма зæгъ... 
Г о б и. Ды мæн алы хатт фаугæ кæныс, фæлæ та дæ æз 
-г ’лдарæк хорз феппæлыдтæн. 
3 о н д а б и. Сайыс! 
Гоби. Дæ фарс рахæцыдтæн æмæ та дæ сраст кодтон. 
Зондаби. Хъус-ма, Гоби, ныртæккæ афтидарм дæн, 
-злæ дын рæхджы дæ хорздзинæдтæ бафиддзынæн уæл- 
ждйджынтæй. ,. 
Г о б и. Бузныг, Зондаби, мæ бон кæм уа, уым дæ æз" 
дзр рохуаты на^ ныууадздзынæн... 
3 о н д а б и. Иннæ фембæлдмæ, Гоби. Далæ Михел æр- 
Задæуы, ам ма дæ куы ’рбаййафа — де рагъæй дын гæрзытæ 
: »ау адздзæнис. 
Г о б и. Хорзæй баззай. 
Зокдаби. Фæндараст. (Гоби ацæуы.) Багъæц, хуы- 
’-ь-хъус!.. Михел мæлæты мæстыйæ ’рбацæуы... (Иæхи бааууон 
жсдта.) • " . ... 
М и х е л (æрбацæуы). Мард æмæ мын дзуар ма уæд... 
3 о н д а б и (рауади йæ размæ). Исты агурыс, мæ уæздан 
з.тдар? 
Михел. А-гъа, уый саг фæрæтмæ куы ’рцыдис. Ма- 
радз-ма, мæ цым лаедзæг мын радав! 
3 о н д а б и. Куыд, искуыдæм цæуыс, мæ буц æлдар? 
Михел. Цу-ма, цу, иу чысыл картæфтæ айтауынмæ 
тъавын. 
Зондаби. Картæфтæ айтауынмæ? Ацафон? Кæм, мæ 
!тд æлдар? 
М и х е л. Кæм куы зæгъай, уæд де рагъыл! 
111 

1 
Зондаби. Ау, æмæ дын Азауы хабæрттæм хъусынæй 
картоф тауын æхсызгондæр у? 
Михел. Цытæ дзырдтай а райсом не ’фсин æщæ Сауи- 
йæн?. 
3 о н д а б и . Æз? 
М и х е л . Ды! 
3 о н д а б и. Цы сын хъуамæ дзырдтаин... Ницы. 
М и х е л . Марадз, мæ лæдзæг рахæсс, æз дын æй æрæмы- 
сын кæнон. 
Зондаби. Æз сын дæ ныхмæ цыдæртæ дзыртов загътой 
де ’фсин æмæ Сауи. 
М и х е л. Æндæр исчи ма уыдаид! 
3 о н д а б и . Гъемæ чи фæнды фод, загъта дын иттæг 
раст: æз де ’фсинæн дзырдтон цыдæртæ, иу чысыл ма дæ 
фаугæ дæр ракодтон, цæмæй дæ хъуыддаг йæ тæккæ райдианы 
ма фехæла. 
М и х е л. Ма фехæла?! 
3 о н д а б и. 0, уымæн æмæ цас йæ цæсты зынаргъдæр, 
кадджындæр æмæ сыгъдæгдæр уай, уыйас дæ фылдæр 
уарздзæнис æмæ дын тынгдæр тæрсдзæнис чызджытæм æмæ 
идæдзтæм афтынæй, æмæ дæ цæстыфæныкъуылдмæ дæр йæ 
цурæй хибар не суадздзæнис: ус йæ лæгæн æндæр сылгоймаг- 
мæ баирвæзынæй куы тæрса, уæд ыл ныппкси вæййы, къах- 
дзæфмæ дæр æй нал фæуадзы йæ цурæй. 
/ М и х е л. Уымæй, æвæдза, раст зæгъыс. 
Зондаби. Æмæ ма уæдæ дæхæдæг ахъуыды кæн, мæ 
буц æлдар, де ’фсинмæ кадджын æмæ сыгъдæг лæг куы кæсай, 
алы цæстыфæныкъуылдæн дæ цуры куы уа, уæд Азауимæ 
дæ хъуыддаг рауайдзæни? Æмæ уæдæ цавæр фыдгæнд 
ракодтон, де ’фсины зæрдæйæ дын рагацау гуырысхо кæй 
асырдтон, уымæй? 
Михел (уайдзæфгæиæгау). Æмæ йын йæ гуырысхо 
асурынæн мæ фæчъизи кæныиæй хуыздæр ницы ссардтай? 
3 о н д а б и. Гъемæ цы диссаг у, æвзæр исты дæ кæй 
загътон, уый? Æз иу стыр æлдарæй афтæ фехъуысток, 
хонæнт мæ, загъта, фаджысы рагъ дæр, суанг хæфсы лæнпьш 
дæр, уый мæ хъуыддагæн исты пайда куы уа, уæд! Стыр 
æлдар уыди! 
М и х е л . Мæнæй стырдæр? 
3 о н д а б и. Хæрз чысыл ма йæ хъуыди дæуыйас уæвынмæ. 
М и х е л. Хорз. Уæдæ ныр дзургæ: цы дзуапп райстай 
рæсугъд Азауæй? 
3 о н д а б и. Йсдуг тынг къæйныхæй равдыста йæхи. 
Худæгæй къæцæлтæ хаудта! 
Михел. Уый та цавæр «худæгæй къæцæлтæ хауд» у? 
.8 о н д а б и . Ныр, дам, иунæг урс æрду куы нæуал ис 
йæ зачъейы, йæ зæнгты магъз куы бахус и, уæд цы сæрра ис 
мæйдзыд цæукъайау? Уый дæуæй загъта, мæ буц æлдар. 
112 

М и х е л . Гъы, дæ хорзæхæй? 
Зонда.би. Мæ кадджын æлдар дын, зæгъын, кад кæны 
æмæ дæ амонд зæвæтæй цæмæн къуырыс? 
М и х е л • Афтæ! Хорз ын загътай! 
Зондаби. Мур дæр, дам, никуы ницы фехъуыстон де 
’лдары хæрзиуджыты тыххæй! 0, дæ хæдзармæ дæ, зæгъын, 
рардæуа, кæд цавæр æдылы дæ? Иæхи ’хцайæ дæ, зæгъын, 
балхæдта, æмæ барвæндæй куы нæ сразы уай, уæд йæ хъуыддаг 
бакæндзæн тых æмæ закъонæй дæр. Уый та йын æз загътон 
дæуæй. Дæ куыдзы.бон, зæгъын, цæуылнæ зоныс? 
М и х е л . Стæй, стæи? 
Зондаби. Уыдæттæм, зæгъы, куы ’рцæуа, уæд, дам, 
мæхи раппардзынæн къæдзæхæй, йæ цæсты кæронæй дæр 
мæ куыд кал фена... 
М и х е л . Омæ йын, гормон, цæуылнæ бамбарын кодтай, 
æлдар, мулк, зæххытæ æмæ цагъартæ цы сты, уый? 
3 о н д а б й. Фæнымадтон ын сегас дæр, фæлæ ахæм та- 
лынг адæймагæн уый бамбарын йæ бон у? Цин, зæгъын, 
цæуылнæ кæныс: маргъ йæ зæххытыл атæхын нæ фæразы, 
йæ дзугтæ æмæ йæ рæгъæуттæ иу абонæй иннæ абонмæ нымад 
нæ фæуыдзысты, йæ галуанты рæзты бындз атæхын нæ 
уæнды, иу кæркуасæнæй йын иннæмæ хидвæллой кæнынц йæ 
цагъартæ æмæ йæм, æвæлмонæй, дæ иу къух мыды, иннæ 
дарвы даргæйæ, æхсины цард кæндзынæ! 
М и х е л . Кæд не сцыбæл ис ахæм цардмæ! 
Зондаби. йе ’рфыг дæр нæ фезмæлыдй. Канд уый 
нæ — ахæм ныхас загъта æз дын æй ской кæнын дæр нæ 
уæндын. 
М и х е л * Уый, æвæдза, диссаг уыдаид!.. 
3 о н д а б и . Нæ зонын, куыд дын æй зæгъон... 
М и х е л . Куыддæриддæр æй загъта, афтæ. 
Зондаби. Никуы-ма федтон ахæм къæйных: йæ фосы 
рæгъæуттæй æмæ, дам, ын йæ бирæ зæххытæй йæ урс зачъе 
ахоргæ скæндзыстут? 
Мйхел. Уанцон нæу?! 
Зондаби. Иæ зæнгты, дам, ын магъз сæгъы сгуыйæ 
бауадздзыстут? 
М и х-е л . Нæ, хуыцауыстæн! 
Зондаби. 0, хуыцауыстæн!.. Æви, дам, æй æдзух 
:æгъы фыдæй хæсдзыстут? 
М и х е л . Афтæ бауæндыди? 
3 о н д а б и . Мысгæ сæ не ’ркодтон. 
М и х е л . Зондаби! 
3 о н д а б и. Мæ буц æлдар?.. 
М и х е л . Иузæрдион æххуырст мын кæй дæ, уый равдйсын 
~æ бахъуыди. 
Зондаби. Цавæр хъуыддаджы? 
у Сослан Цæразоы 
113 

Михел. Хъоргъы ауадзыны аккаг нæу уыцы ныхасы 
тыххæй? 
Зондаби. 0, фæлæ уый уыди йæ фыццаг ныхас. 
^ш-хг?!. ЛÆгалшя- чя~ мж. фæстаг тæрхон у, сæххæст æй 
кæн: тæккæ абон æй ауадз хъоргъы. 
3 о н д а б и . Алывыд ын акалдтон йæ сæрхъæн ныхæсты 
фæдыл: зæгъын, дæ сæр кæм нæй, дæ къæхтæ дын уырдæм 
хæссы, кафгæ цæуылнæ кæныс, æгайтма дыл ахæм разагъды 
лæг дзуры — уый йын дæуæй загътон! Тынг æй бафхæрдтон, 
стæй фæстæмæ куы фездæхтæн, уæд мын мæ куырæты фæд- 
джййыл фæхæцыди, йæ цæстытæ доны разылдта æмæ кæуын- 
хъæлæсæй афтæ зæгъы: «Цæугæ кæныс, Зондаби?» Цæуын, 
зæгъын, æмæ дын дæ дæрзæг. ныхас хъуамæ бахæссон мæ 
буц æлдармæ. «Ау,— загъта уый,— æмæ мын æй æцæгмæ 
бамбæрстай?» Æмæ дын уæдæ мæ буц æлдар хъазинаг у? 
Цы йын схынджылæггаг кодтай йæ зачъетæ? 
М и х е л. Стæй, стæй? 
3 о н д а б и . Мæ разы йæ зонгуытыл æрхауди æмæ мын 
лæгъстæмæ фæци: «Æз дæ мæрдты уазæг, ма мæ фæцух кæн 
мæ амондæй, ма мæ фенад кæн уыцы зæды хуызæн лæгæн. 
Къахгæ дæ, зæгъы, кодтон, æцæг мæ. уарзы нæ буц æлдар 
æви нæ, уымæй. Æмæ йын уæдæ, зæгъын, йæ урс зачъе цы 
сдзырддаг кодтай, æви дын уыцы урс зачъе рыгтæсæрфæн 
цъылын у? 
М и х е л . Царциаты диссæгтæ! Никуыма фехъуыстон 
ахæм диссæгтæ... Уæдæ ныр хъуыддаг чындзæхсæвмæ фæуыр- 
дыг и? 
Зондаби. О, хæдæгай! Чындзæхсæвæн, дам, æртæ 
тохъылы куыд аргæвда... 
М и х е л . Уанцон нæу æртæ тохъылы! 
3 о н д а б и . Дæ хорзæхæй, гал бастыгътай æмæ кард 
къæдзилыл мауал асæтт. 
М и х е л . Цæй, дымды фæуæнт уыдон дæр. Æндæр ма? 
Зондаби. Чындзæхсæвы агъоммæ, дам, мæ йæ уарзон- 
дзинады ныхæстæй бахъæлдзæг, бахудын кæнæд... 
М и х е л . Бахудын кæнæд! Ау, утæппæт ’ адæмы кæуын 
чи кæны, уый иу чызджы бахудын кæнын нæ базондзæн? 
Мæ туркаг гауызтыл куы басира, уæд йæ дзых нæ — йæ 
къæхтæ дæр ма худдзысты! 
3 о н д а б и. Гъемæ хорз, мæ буц æлдар. Цом ныр æз æмæ 
Азауы хъоргъы ауадзон. 
М и х е л . Хынджылæг кæныс? 
3 о н д а б и . Дæхæдæг мын куы загътай... 
Михел. Æз мæ тæрхон аивтон. Цæугæ æмæ йæ ардæм 
рарвит. 
3 о н д а б и . Уый ныртæккæ ам уыдзæн. Ахъуыды кæн 
æмæ йын зæгъ адджын ныхæстæ. 
М и х е л . Уый мын амонын нæ хъæуы. Æз хъуыды кæнын 
114 

райдыдтон. (Зондаби ацыди. Михел фæйнæрдæм акæстытæ 
кодта) Ничи мæ уыны, (Йæ зонгуытыл æрлæууы.) Азау, мæ 
дунейы рухс... уарз мæ... (Уыцы рæстæджы фæстæты бацæуы 
Саухалон æмæ джихæй хъусы Михелмæ.) Дæуы йеддæмæ 
никуы никæй раз æргуыбыр кодтон мæ сæр. Бахатыр кæн, 
хаттæй-хатт дæм тызмæг кæй уыдтæн... 
Саухалон (фæрсмæ). Мæ фæрстæ йын фехæлой, æз 
га йыл гуырысхо кодтон... 
М и х е л . Дæуы йеддæмæ никæйуал скæндзынæн мæ 
удæн адджын... 
Саухалон. Арв мæ ныццæва, æз ма дæуыл искæд. 
куы фæдызæрдыг уон... 
Михел. Хуыдау нæ мæрдты бæсты дæр кæрæдзийæ ма 
рæхицæн кæнæд... 
Саухалон. Тæхуды, æдзухдæр-иу ахæм ныхæстæ куы 
кæнид... 
М и х е л. Æз дын мæ сæрхъæн Саухалы-чызджы къæх- 
гæхсæг бауромдзынæн... 
Саухалон. Цы загъта, цы? 
Михел. Хуыцауы хатырæй, куыд æрæгмæ цæуы? 
Саухалон. Æз мæнæ куы дæн, нæ лæг, цы та мыл сты>- 
:тæ? 
М и х е л (фæрсмæ). Дæлзæхх фест, усбирæгъ! (Сыстади. 
’ымæн.) Ам дæ, не ’фсин? Табу кæнын кадджын хуыцаумæ, 
~æмæй нæ ма фæцух кæна нæ амондджын царды халæй. 
Саухалон. Гъæцитт, бындары гæды! 
М и х е л. Дæ цæстытыл исты ауади? 
Саухалон. Канд мæ цæстытыл нæ — мæ хъустыл дæр. 
М и х е л . Ау, æмæ цы федтай, цы фехъуыстай? 
Саухалон. Федтон, фехъуыстон диссæгтæ, лæгай: 
гзгма нæ хост цæу дыргъдонæй рараст и кæртмæ æмæ бын- 
лары дзæгъæлы сæныкмæ фæцæйхъуызыди. Диссæгтæ, дис- 
æгтæ, лæгай! 
М и х е л . Не ’фснн, кæд дын æнæзæх^ьинæгтæ дæ цæстытыл 
~:ты ауайын кодтой? 
Саухалон. Ц]ыма дын дæ мæгуыры лæдзæг дæ къухты 
::ыссагътон, мæ хæдзарæй дæ адде кодтон æмæ гæвзыккæй 
:ахау-бахау кодтай хъæуи-хъæу. 
М и х е л. Æхсин, цæй æмæ бавдæлæм: кæд мæ æцæг 
:гæлмæцыдтæ, уæд байуарæм æмæ фæсмойнаг чи фæуа, уый 
: æгъ фестæд! 
Саухалон. Æмæ мын цы уаринаг ис демæ? Гæвзыйæ 
мæм æрбацыдтæ æмæ дæ фæстæмæ дæр адде кæндзынæн 
-æззыйæ. Мыггагмæ дын бардзынæн дæ гуымыдза митæ? 
М и х е л . Гъемæ-иу мын мауал ныббар: хуыцау-иу мæ 
^•есафаед æнæ дæу! Кæддæра нæ фæсмойнаг чи фæуид! Абонæй 
с æстæмæ ды — дæхицæн, æз — мæхицæн. Цæрæнбонты мæ дæ 
115 

цæсты кæронæй дæр нæ фендзынæ. Æмæ— хорз байрай!.. 
(Ацæуы.) 
Саухалон. Æнхъæлдæн, мæ къона байхæлди... Мæхи 
къухæй мæ хурх ахауын кодтон! Цы ма кæнон? Куыд ма йæ 
раздахон?.. 
Зондаби (бауайы). Цы кодтай, æхсин, цы хабар у? Дæ 
уæрджытæ куыд хойыс æмæ куыд æрдиаг кæныс — кæрты 
алы къуымты азæлы! 
С а у х а ло н . Мæхи бацарæфтыд кодтон, сау хъæды 
халонау зыбыты иунæгæй баззадтæн... 
Зондаби. Куыд, Михелыл исты ’рцыдис? * 
Саухалон. Нал мын ис, нал, мæ бон бакæла, афтидæй 
дзы аззадтæн... 
3 о н д а б и . Ау, куыд фæзиан ис, æрдæбон дæр ма сæрæгас 
куы уыдис? 
С а у х а л о н. Зиан мын куы фæуыдаид, мæ бон бакæла, 
уæд ыл афтæ нæ кæуин... 
. - 3 о н д а б и. Ау, уæдæ цы кодта? Цы йыл æрцыдис? 
Саухалон. Фæбыцæу та стæм æмæ нæ ныууагъта... 
3 о н д а б и . Æз та, зæгъын-ма, кæд хæдмæл фæци. Æмæ 
нал раздæхдзæни? 
Саухалон. Дæ цæсты кæронæй дæр, дам, мæ нал 
фендзынæ! 
Зондаби. Уæдæ ма мæнæ Азауы къаба дæ уæлæ акæн, 
дæ сæрыл та — йæ кæлмæрзæи, æмæ кæртытæ мæрзгæ рацу; 
æцæг æм де ’ргом ма здах æмæ йæм мацы дзур. Æз ауайон 
йæ фæдыл, науæд æцæг куы аивгъуыйа, куы нæуал æй бай- 
йафон. (Зондаби ацæуы.) 
Саухалон. Цыфæнды æфсонæй дæр ма бафтæд мæ 
къухы — тæлфын дæр æй нал суадздзынæн. Ацы гомзæвæт 
Азауы та тагъддæр уыцы мæгуыр фыййауы разæй фæкæнын 
хъæуы, науæд мæ хъуыры стæгау ныссагъди. (Ацæуы.) 
3 о н д а б и (рацæуы æмæ хæдзары тигъæй ныхъхъæр 
кæны). Гъе-е-е, æлдар! 
М и х е л ’ (Зондабийы тæккæ къæхтыбынæй скæсы). Уый 
цавæр арало у? Куы мæ фæцæйкъуырма кодтай!.. Кæм уыдтæ 
уæдæй нырмæ, мæ цæстытæ дæм æнхъæлмæ кæсынæй куы 
ныуурс сты! 
3 о н д а б и . Абон дæм æрбакодтон Азауы рæсугъды, 
фæлæ иунæг нæ уыдтæ... Ныр та базил уæртæ уыцырдæм, 
Азау рыгтæ мæрзы æмæ аныхас кæн. Æз уал мæхи айсон. 
М и х е л. Цæугæ æмæ Саухалы-чызджы ма рауадз 
ацырдæм. (Зондаби ацæуы. Михел Саухалонмæ йæ цæстытæ 
ныццавта.) Гъе уый гуырвидауц у, гъе! Цы нарæг астæу 
у, цы мæлхъарæзт! Зæд, зæд, сылгоймаг нæ.фæлæ. Уый æмæ 
дын Саухалон... æнтыды голлаг — нарæг астæуы бæсты, 
рæтæнæгъдтæ — зæнгты бæсты... Цыма иу чысыл уый дæр, 
Саухалонау, хъæлзæнггомау у!.. Фæлæ нæ! Уый мæм кæсгæ 
116 

^фтæ фæкодта. Цы хъуамæ уа амæ Саухалоны хуызæнæй? 
Мур дæр ницы. Æрбауадзон æй хæстæгдæр аууонмæ—уыцы 
Гаухалы чызг та искуыцæй куы февзæра, кæнæ рудзынгæй 
:.уы ракæса... (Сабыргай йæм сидьи) Рауай хæстæгдæр, мæ урс 
=æлон, рауай... Ципа-ципа-ципа! Нæй, маргъы ’взагæй не 
: гбары... Фæйæ мах бирæ ’взæгтæ зонæм... Дзыгы-дзыгы- 
лзыгы!.. Нæй, сæныччы ’взаг дæр нæ зоны. Му-ма-ма! Рауай, 
;ауай, мæ дзæбæх гоцо, рауай... А-а, урс уæрыччы хуызæн 
7 æмæ йæм уæрыччы ’взагæй фæсидын хъæуы: бæ-æ-æ!.. 
~лссаг, уæрыччы ’взагæй дæр нæ арæхсы. Бавзарон-ма 
æдæ байрагау: мигъгъа гъа! Арæби, цы бæллæх уа, нæ 
нæргъты ’взаг зоны, нæ—цæрæгойты. А-гъа! Бавзарон ма 
тæдзарон мæргъты ’взаг: хъи-хъыри-хъи-и!.. Нæй, нæ мæ 
гъуыды кæны, нæ мæм кæсы... 
Саухалон. Чи дæм нæ кæсы? Цы мæм нымдзаст дæ, 
^зхма мæ никуы федтай! 
М и х е л . Ха-ха-ха! Уæдæ хин æмæ кæлæн та куыд кæ дæ, 
: ^ухалы-чызг! Авд дæлдзæхы мæлдзгуытæ ныхасы куы 
сæбадынц, уæддæр сын сæ хъуыдытæ базоныс раст Санаты 
Гтмау. 
Саухалон. Æмæ уæдæ куыд æнхъæлдтай! Ды — рувас, 
вл — дæ къæдзил. 
М и х е л . Цæй, хорз, æхсин, ахылтæ кодтам, абыцæутæ, 
:ь:р та сабыр ацæрæм. 
Саухалон. Бæргæ, дæ хъуыдытæ дæр дæ ныхæсты 
::уызæн куы уаиккой! 
3 о н д а б и (Æрбауайы). Нæ кадджын æлдар! Дæ фос, 
1.11:, Нугзар-æлдары хуымтæм баирвæзтысты æмæ тынг хыл 
с Ены. Куы йæм акæсис... 
Михел. Ау, æмæ фыййæуттæ кæм уыдысты? (Сауха- 
;. -;мæ.) Марадз, æхсин, мæ лæдзæг мын радав! (Саухалон 
.1^æуы.) Цы хабар у, цы митæ мын кæныс? Цы мæ схъазинаг 
«::.1тай? 
Зондаби. Раст ацы ран æз дæуимæ куы ныхас кодтон, 
¦’¦¦’Е^: де’фсин Азауы дарæсы йæхи афæлыста, уый та хосдзаутæн 
!«::;-рдзын хæссæг арвыста. Фæсте ма йæ басырдтон, цæмæй 
1и^н загътаин дæ фæндон, фæлæ мæм æнкъард хъæлæсæй 
и г гæ дзуры: ам, дам, æдас нæу Саухалонæй, уымæн æмæ, дам, 
ш^пæртæ рахатыдта, æмæ тæрсын, нæ хъуыддаг куы фехæла, 
’Гасзд фæрныг æлдарæй æнæхай куы фæуон. Фæлтау, дам, 
:и1,1.^æуæд уыгæрдæнмæ æмæ хибарæй фембæлдзыстæм... 
».гындз, мæ буц æлдар, науавд Сауи дæр уыцырдыгæй ис... 
Ы и х е л . Æцæг? Уавдæ фæстиат нал хъæуы... (Саухалоны 
кы :,чгæйæ.) Науæд уый бæрц фосæй афтидæй аззайдзыстæм.... 
Зондаби. Мæ буц æлдар, дæ дзæбæх уæлæдарæс куы 
!!!с: ^таис — аив нæу усгурæн ахæм куырæты. 
II и х е л . Дæ ныхас раст у. Ныртæккæ. (Вацæуы хæдзар- 
лæ.. . ’ 
117 ~ 

Саухалон. Æнхъæлдæн æмæ та цыдæр фæндтæ 
кæныс?.. ’ 
3 о н д а б и . Æхсин, дæ лæг афтæмæй нæ ныууадздзæн 
йе^рра митæ. Бар мын ратт. Æз æй чызджытæй фæзæрдæцъæх 
кæндзынæн. 
Михел (рацыди). Мæ фæдыл. Цæугæ мæ фæдыл! 
ЗонДаби. Кæуылты сæм фæбырсынц, уый^бæрæг наеу, 
æмæ ды цæугæ гакъæттыл, æз та къуылдымтыл — сæ размæ.: 
мыййаг сæ куы ратæрой. (Сабыргай Михелæн.) Чи зоны ма 
йæ фæндагыл баййафай, уæд йемæ сфардæг уыдзынæ пых- 
сыты уыгæрдæнмæ, Сауи дæм мæстæй тъæппытæ куыд ахауа! 
М и х е л . Гъæй зæгъ уæдæ! (Ацæуы.) 
Зондаби.О хуыцау, мæ. фæндтæ мын раст фæндагыл 
ауадз! (Ацæуы.) 
Саухалон. Лæгтыдзуар, мæ лваджы мын раст фæндаг- 
мæ раздах! 
ДЫККАГМИ 
Хъæд. Къуылдым. Вацæуы Сауи. 
С а у и. Арæби, уæдæ дзы иу къахвæндаг йеддæмæ куы 
нæ ис, уæд цæй æрæгмæ зыны? Мыййаг, пыхсыты фæдзæгъæл 
уыдаид?.. Æмæ хорз куы зоны ацы бынæттæ... Нæ зонын, 
хуыцауыстæн, уыцы æмбыд зыгуымы голлаг æй бакъуылымпы 
кодтаид — къупри Михел? Æмæ уæд ахæм худинаг сæрмæ- 
хæсгæ уыдзæн? Нæ, хъæбысæй рахæцын хъæудЗæн йемæ! 
3 о н д а б и (бацæуы фæстæты). Хъæбысæй хæцын рай- 
дыдтай? Æмæ дæ хæдзары куы нæма ис«.. 
\С а у и . Кæцæй фæзындтæ, кæ? 
Зондаби. Адæймагæн зæрдæлæууæн куы уа, уæд абон 
уа, райсом, уæддæр хæцдзæни хъæбысæй... Фæзындтæн, кæд 
дын исты æххуысæн бабæззин. Мæхицæн ницы амал фæци 
, амонд ссарынæн: уыдис æмæ ахауди... Цæй, ныууадзæм уый... 
Уæдæ Азау ,нæма фæзынди, зæгъыс? 
, С а у и. Ды ма далæ гакъæттыл уыдаис, уæдæй нырмæ 
йæм æнхъæлмæ кæсын. 
3 о н д а б и . Æз къуылдымтыл фæлыг кодтон фæндаг — 
хæс^æгдæр у. Уый дæр рæхджы ам уыдзæн. Æрбадæм уал. 
Михелы дæр тагъд ардæм хъæуы. Хъуамæ дзы иу чысыл мæ 
мæстытæй райсон. 
С а у и . Цыдæр та фæнд кæныс, æнхъæлдæн,— тæккæ 
* къуырцдзæвæны... Мацы бæллæх нын расайа? 
Зондаби. Алцыдæр мын хъуыдыгонд у. 
Сауи. Ацы бонты йын ныууадзæн нæй? Чысыл мæстытæ 
йын куы нæ фæцарæзтай, суанг ма йæ æнтыдæй дæр куы 
самæстай, нырæй фæстæмæ дæр цæрдзыстæм æмæ нын рохуаты 
нæ баззайдзæни. 
118 

3 о н д а б и . Уадз æмæ мæ ныхмæ сыстой дунейы æлдæртт 
г æ сегас. Цалынмæ йын йæ зæрдæйы риссаг уидаг фæцагайон, 
7æдмæ нæ ныссабыр уыдзынæн! 
С а у и . Гъемæ дын уагæры цы кодта? 
3 о н д а б и . Бафæрсын æнцон у — дзуапп раттын зын у... 
Гуанг ма мæ ном дæр уый тыххæй аивтон: ды ам куы нæма 
уыдтæ, уаед мæ Науи хуыдтой. 
С а у и . Науи æмæ Сауи? Хорз фидауынц! Нырæй фæстæмæ 
хæ афтæ хондзынæн! 
Зондаби. Макуы мæм сдзурай уыцы номæй: дæхи 
х:ыкка дæр, мæнонау, хомæй баззайдзæни. 
С а у и. Æмæ дæуæн дæ хъуыддаг кæй фехæлди, дæ ном 
7ый тыххæй аивтай? 
Зондаби. Уый тыххæй. Аивтон мæ ном æмæ зачъетæ 
муагътон мæ маст исынæн. Зондаби хуыздæр ном нæу, суанг 
жз. адæмон таурæгъты дæр худынæн у. Уадз æмæ мыл худа 
Йнхел, æз ын йæ хъуыддæгтæ кæндзынæн Науийы арæзт. 
Сауи. Хæрзаг диссаджы хъуыддаг уыдаи#, ды дæ ном 
сзй тыххæй раивтай, уый? 
Зондабй. Цалдæр азы дæллаг галы куыст фæкодтон 
дурзæрдæ Михелмæ, бавзæрстон æм, хæрæг дæр кæй нæ 
: I фæрæзтаид, ахæм хъизæмæрттæ, фæлæ быхстон, ницæмæ 
ж^рдтон мæ тухитæ... Уым кæрты уыдис иу сидзæр чызг 
Тези... Сæрæн адæймаг, куыстуарзаг, хæрзуд, хæрзконд... 
Æмæ кæрæдзийæн фæадджын стæм. Минæвар бакæнынмæ 
хзм куы хъавыдтæн, уæд иу мæйы дæргъы амардысты йæ 
«згййарджытæ. Мæ цæсгом нал бахъæцыдис ахæм заманы 
«Ын исты ской кæкын. Мæхиуыл хæцыдтæн цасдæр рæстæджы, 
сзлæ уыцы саузæрдæ Михел цыдæр чъизи хъуыддагмæ 
;г±хъавыди... Цыбырдзырдæй, хъавыдис ын тыхми бакæнынмæ. 
Æз æхсæвыгон йæ размæ фæдæн, цыдæр хуыцау мын мæ 
гъухты дынджыр дзæккор фестын кодта, æмæ йын дзы 
та^æуæн къæсæрыл йæ сæр ныххафтон, æмæ фæсур и... 
С а у и . Æмæ уæд чызгимæ нæ алыгъдтæ? 
3 о н д а б й . Алыгъдыстæм, фæлæ ныл æндæр æлдар 
.егхæцыди æмæ нæ фæйнæрдæм ауæй кодта. 
С а у и . Нал федтай уыцы чызджы?! 
Зондаби. Нал. Фарстон-иу бæлццæтты, кастæн æххуырст 
«гкзджытæм — йæ кой, йæ хъæр дæр нал. Бирæ рæстаеджыты 
к=етæ ралыгъдтæн уыцы æлдарæй, зачъетæ рауагътон, аивтон 
¦,йз ном æмæ та ныллæууыдтæн Михелмæ — мæ маст исынмæ. 
С а у и . Дис кæнын, кæм базыдтай утæппæт цыдæртæ. 
3 о н д а б и . Гъе-е-е, ды куы зонис, цас æмæ цас æууæрдæн- 
*ь: фæци дæ хæлары сæр, цал фыдлæджы ехсытæ хъазыдысты 
И,;в бæрзæйыл!.. Иуæй ралидз, хуыздæр æнхъæл, иннæмæ, 
шмæ та разыны фыццагæй мæнгарддæр æмæ гæбæрдæр. 
лЬтæ гыццылæй баззадтæн мæхи тыхы ’вджид æмæ сахуыр 
|(.;:Ьтон, æлдары зæрдæйæн цавæр дæгъæл базззы, чердыгæй 
119 

йæм бавналын хъæуы. А Михелы раджы ныдздзæрна кодтаин, 
кæрчытæ дæр æй куыд æруидзой, фæлæ йын æз бакæндзынæн 
ахæм ми, тынгдæр ын чи фæрисса, йæ амæлæты бонмæ дзы 
чи нæ ферох уа, адæм ыл кæй тыххæй худой. (Кæсы.) Кæс- 
ма сохъхъыр Гобимæ! Кафгæ ссæуы. Нæ къухтæ йыл ахъарм 
кæнæм... 
С а у и. Ныууадзæм æй, уымæн та нын цы йæ бон у? 
3 о н д а б и . Хицон уæвгæйæ гадзрахатæй чи цæуа, уый 
бон бирæ у. Амæй хуыздæр ран ыл никуы фембæлдзыстæм, 
мæ мыртт-мыртт æм рагæй цæуы. Уартæ ма уыцы къутæры бын 
бамбæхс, æз та мæнæ ам. (Æмбæхсынц.) 
Г о б и (кафгæ бацæуы). Æсса, мæнæйуый! Æсса, мæнæйуый! 
Дæ хъуыддаг хорз цæуы, сах дын абадти!.. Багъæц ныр, мæ 
лымæн Зондаби! А лæппу дын дæ рихы аздухдзæни! Ды де 
’мдзæхдон Сауийæн бацæттæ. кодтай замманайы комдзаг — 
Азауы рæсугъды, фæлæ уын æй æз уæ хъæлæсæй фелвас- 
дзынæн, сурдзыхтæй куыд аззайат! Ахæм ми уын бакæндзы- 
нæн, уæ фæрсчытæ куыд сцъæхтæ уой, уæ уыргтæ куыд 
нызгъæлой! Зондаби мыл æвзагæй тых у — йе ’взаг ын ра- 
ласдзынæн, фосау æй ныууасын кæндзынæн, стæй йын йæ 
дзыхы къæрмæг ныннæмдзынæн æмæ-иу сæгъы мехъхъытæ 
кæнæд! 
Къутæрыбынæй йæм Сауи фæхæпп кодта. Гоби, æрдиаггæн- 
еæ, иннæрдæм алыгъди, фæлæ йæм уырдыгæй дæр, къутæры 
бынæй, Зондаби фæхæпп кодта, æмæ Гоби, йæ цыппæртæ 
тилгæ, зæххыл фæуæлгоммæ ис. Пыхсæй йæм худгæ рацы- 
дысты Сауи æмæ Зондаби. 
Зондаби. Мæнæ дын стæм. Цы боны хорзмæ ма ныл 
ауæрдыс? 
Сауи. Гоби, уадзыг бадæ, фæлæ дæ æрчъицын ма ферох 
уæд. 
Г о б и. Хуыцау уын ма уæд! Чысыл ма бахъæуа, фæтæрсон 
уæ... (Сысты.) 
3 о н д а б и . Цытæ дзурыс? Ды — тæрсгæ? Никаед! 
Г о б и. Бæгуы дæр нæ фæтарстæн, зыдтон, ам кæй стут, 
уый. Æз ма, цæмæй схудтаиккат, уый тыххæй иу къорд 
ахудæн ныхасы дæр загътон... 
Зрндаби. Ахудынæн, зæгъыс, ныхæстæ? 
Гоби. 0, сымах бахудын кæнынæн, уæ фæллад æруа- 
дзынæн. 
3 о н д а б и. Ау, æмæ дæ абон ныхасмæ куы урæдтон, 
уед афтæ куы загътай, «нæ мæ ’вдæлы», уæд дæ ныр худын 
æмæ кафынмæ куыд равдæлди? Кæд æцæг ахæм æвдæлон 
дæ, уæд истæмæй ахъазæм. 
Г о б и . Нæ мæ ’вдæлы... 
С а у и. Ахъазæм! Стæй иумæ сфардæг уыдзыстæм 
уыгæрдæнмæ. 
120 

Гоби. Омæ цæмæй ахъазæм? * 
С а у и . «Фыййауы æрдхæрынтæй» хъазын зоныс? 
Г о б и. Нæ зонын. Уæ дыууæ уал ахъазут, æз та уæм кæсгæ 
;;акæндзынæн. 
3 о н д а б и. Нæ фæлæ «Гуыппытæй» ахъазæм. 
Г о б и. Мæ зæрдæмæ цæуы! Ды уал æргуыбыр кæн. 
3 о н д а б и. Табуафси. (Сауимæ сусæгæй йæ дыууæ 
æ;-гуылдзы равдыста, стæй æргуыбыр кодта æмæ йæ фæсонтыл 
ш.æ къухтæ æрæвæрдта.) Цæвут! (Ныццавта Сауи.) Гоби! 
Г о б и. Нæй! (Зондаби та æргуыбыр кодта, ныццавта 
1æ Сауи.) 
3 ондаби. Сауи! 
Г о б и. Нæй та! (Зондаби та æргуыбыр кодта Сауи 
^:бийæн амоны, зæгъгæ, цæв, фæлæ Гоби нæ цæвы.) Гъæ, 
хлшæйдзæгтæ! Зондаби, æрдæбон та дæ дыууæ æнгуылдзы 
~1тимæ цæмæн равдыстай? Ома, æртыккаг цæф уый уыдзæн 
:вмæ йæ базондынæн! Фæлæ а лæппуйыл дæр сæр и, сæр! 
С а у и . Сæр цы хоныс? Къодах! 
Г о б и (Зондабийæн). Кæцæй кæсыс, кæ, сусæгæй, хинæй- 
жсаг? (Цæвы.) Чи уыди? 
Зондаби. Æргуыбыр-ма кæн! 
Гоби. Ухх, хинæйдзаг! Базыдта мæ!.. 
3 о н д а б и. Ныртæккæ мæ ды дæр базондзынæ! 
Гоби æргуыбыр кодта, Зондаби æмæ йæ Сауи радгай гу- 
шг.пытæ кæнынц, æмæ сæ куы базоны, уæддæр ын нæ басæт- 
Гоби. Дæ-дæ-дæй! Цавæр цæф у, мæ уыргтæ мын куы 
Еызгъæлдтат! Мæ фæрсчытæ мыи куы сцъæхтæ кодтат!.. 
Зондаби. Цæй, уæд та «Фыййауы æрдхæрæнтæй» 
хлгъазæм. 
С а у и. Табуафси. Æз мæ фæдджийы мæнæ ахæм дзыхъхъ 
!:1эаздзынæн, стæй дзы кæрдæджы хал нывæрдзынæн, æмæ 
>1~ йе ’взаджы цъуппыл сисын чи базона, уый амбулдзæн. 
Г о б и. Æри, æз æй исын фыццаг! 
Гоби йе ’взагаæй нывнæлдта æмæ иын æй Сауи æрцахста. 
Сауи. Ды кæй æвзаг сласынмæ хъавыдтæ, хуытыхъус? 
Т 1гъд сæгъаугныууас! (Гоби сæгъау уасы.) Ныр та — уасæгау! 
Гэби уасы уасæгау.) Ныр та куыдзау срæй! (Гоби куыдзау 
м&йЫш) Фæлдыст фæу Михелæн, ксад хъæддаг куыдзау цы 
рггйътс! 
Зондаби. Æри йæ ныр та мæнмæ. (Сауи суадзы Гобийы.) 
Г о б и. Ноджы ма? Æгъгъæд уал мын уыди... Æви хатыр 
.«сьл зонут?.. 
Зондаби. Ма тæрс, тæппуд! Æз дын ницыуал кæндзы- 
!ьзн, æрмæст дын дæ дзыхы къæрмæг ныннæмдзынæн æмæ 
хз далæ Хæйрæджыты комы бæндæнæй бабæтдзынæн бæлас- 
121 

мæ, цæмæй ахсæв хъæубæсты дæ тæф ма калай: мах Михе- 
лæн тæрхон кæндзыстæм, Сауи æмæ Азауæн та чындзæхсæв, 
æмæ уым куы уай, уæд уæлдæф дæ комытæфæй саф- 
дзынæ. 
Г о б и (фæрсмæ). Михелæн — тæрхон, Сауи æмæ Азауæн 
та — чындзæхсæв! Гъей-джиди! Æмæ ма уыдон Михелæн 
куыд фæхабар кæнон?! 
3 о н д а б и . Рахæр-хæр æй кæн, Сауи, æвзагхæссын цы у, 
уый базона! * 
Аласынц Гобийы. Худгæ бацæуынц Азау æмæ Лези. 
Азау. Ха-ха-ха! Мæ артæнбынтæ фæрыстысты уыцы 
хуырым Михелыл худынæй. Иу чысыл аулæфæм... Ныр дык- 
каг къуыри рацыди, йæ иу æххуырст ын мæн куы балхæнын 
кодта, уæдæй, æмæ йыл цы нæ худæджы хабар, цы нæ диссаг 
фехъуыстон! Фæлæма уыцы къодахы, сылты фæдыл зил- 
гæйæ, цъымарайы дæр ныппæрстæуыди, уый фыццаг хатт 
дæуæй хъусын... 
Лези. Уый нырма ницы у. Мæнæ дæ уарзондзинадæй 
къуыммæ бахæсса — ноджы йæ хуыздæр базондзынæ. 
А з а у. Æмæ мæм ныр дæр бонæн минæвар куы кæны! Иу 
нæртон æххуырст æм ис — ахæм хуыцауыкъах æргæвдæг, 
ахæм æрхъуыдыджын, ахæм худæджы дзæкъул никуыма 
федтон! Гъемæ мæм уый барвиты уыцы къодах. Æххуырст. 
фæсхæдзар арацу-бацу кæны, стæй, мæн уынгæ дæр нæ 
фæкæны, афтæмæй баздæхы æмæ йын алы мысгæ ныхæрты 
сойæ йæ хус былтæ бафæлмæн кæны. Кæд цыфæнды æлдар 
у, уæддæр ын йæ сæр хъазинаг скодта, раст мæнæ гæды 
мыстæй куыд фæхъазы, афтæ. , 
Лези. Цымæ иумæ фидауын нæма райдыдтой? Сауха- 
лон дæр, дам, мæнæ сыгъдæгæй куы нæ фæцарди Михелы 
размæ... 
Азау. Зоны сæ иууылдæр! Саухалоны уый тыххæй 
хъазинаг дæр куы скодта. Афтæ йæм фертхъирæнтæ кæны: 
«Кæд мын дыккаг ус курын уадзыс, науæд нал цæрæм иумæ. 
Хорз байрай!» Иæхæдæг ацæуы, фæсхæдзар бамбæхсы,— 
ома, афардæг дæн! Стæй та куы сæххормаг вæййы, уæд тард 
куыдзау баздæхы, хъымхъымгæнгæ: «Фæтæригъæд дын 
кодтон... Чи дæ уадзы иунæгæй, худинаг у!» Афтæмæй 
здæхгæ та бакæны, Саухалоны бынтæй æнæхай фæуынæй 
тæрсгæйæ. Æцæг лæгтæй йæ усы алчи йæхæдæг дары, уыцы 
бынхор та йæ усы хардзæй цæры. 
Лези. Хуыцау бахиза ахæм бирæгъы ныхты бахауынæй. 
Азау. Тагъддæр дзы куы раирвæзин, науæд цы нæ 
бантысдзæн уыцы сæтойæн. 
Лези. Æз дзы ирвæзгæ бæргæ ракодтон, фæлæ мын 
æгæр зынаргъ слæууыди уыцы фервæзт! 
122 

Азау. Ацамон-ма мын исты фæрæз! Ницæуыл фæкъуы- 
лымпы уаин уымæй фервæзыны раз! 
Лези. Æз дзы цæмæй фæцух дæн, ахæмæй куы цух 
кæнис — дæ къах дæ нæ ахæссид уыцы кæртæй... Уый ахæм 
лæппу уыдис!.. 
Азау. Мæ къонайыл! Мæ низæй ма сæйай. 
Л е з и . О, фæлæ дзы ды адзæбæх уыдзынæ, мæнæн та дзы 
мæ зæрдæ амæлæты бонмæ хъæдгомæй баззайдзæни. 
А з а у. Уагæры цавæр лæппу уыдаид!.. 
Л е з и. Æмæ дзыхы ныхасæй уый ныв, уый зæрдæйы 
уаг равдисæн ис!.. Дурыл бæлас æрзайын кодтаид, æнæдон 
:ыдыры суадон райгуырын кодтаид... Цыфæнды тыхсты 
ран, цыфæнды мæгуырдзинады дæр йæ къухтæ не ’руагътаид... 
Сидзæрæй дын — мады хуызæн, бахъуаджы бон — æфсымæр, 
хъæрзыны заман — хи мады ныййаргæ хойау — лæггадгæнæг, 
ггонджы заман — йæ цинæй æфсæст. Дуры сæрыл дæр фæ- 
иардаин йемæ... 
А з а у. Алæ, йедау фæу! Æвæццæгæн дæ бирæ нæ 
тарзта, æндæр куыд хъуамæ фæхицæн уыдаиккат? 
Л е з и. Бирæ мæ кæй уарзта, хицæн дæр уый тыххæй 
фестæм. Афтæ куы нæ уыдаид, уæд мæ сæтол Михелæй ирвæзын 
кæнынмæ дæр нæ рацыдаид. Цæйнæфæлтау, зæгъы, ды уый 
амæттаг фæуай, фæлтау мæхи зæрдæ æрхæмæй баззайæд!.. 
А з а у . Æмæ дæ куыд фервæзын кодта? 
Л е з и. Мæ мæгуыр мад æмæ фыд Михелы къухты амар- 
лысты хъизæмарæй. Дыууæ боны нæма рацыдис сæ баныгæ- 
аыл, афтæ мæ фæдыл зилын байдыдта: тыхæй мыл ных- 
хæцынмæ хъавыдис. Уыцы хабар, цы лæппуйы кой дын ра- 
кодтон, уый базыдта æмæ Михелы байдыдта хъахъæнын 
бонæй-æхсæвæй. Цы мусонджы хуыссыдтæн, уым-иу бамбæх- 
ети хосы тъыфылы æмæ йæ цæст дардта Михелмæ. Иу ахæм 
æхсæв кæсын, æмæ Михел арсау æрбацæуы, йæ дзæмбытæ 
фæлæбурынмæ сцæттæ кодта, афтæмæй^ Гъемæ мæм а-ныр 
фæлæбура, афтæ йæ уыцы лæппу фæсте дынджыр дзæк- 
корæй фæкъуырма кодта... «Лидзæм, цалынмæ не ’рчъицыдта, 
уæдмæ!» —загъта уыцы лæппу, æмæ алыгъдыстæм... Алыгъ- 
дыстæм, фæлæ та ныл æндæр æлдар æрхæцыдис æмæ нæ ауæй 
кодта фæйнæрдæм. 
А з а у . Мæ бындурыл... Æмæ нал федтай уыцы лæппуйы? 
Лези. Нал... Ницуал дзы фехъуыстон цалдæр азы, 
фарстон бæлццæтты, кастæн æххуырст лæппутæм — нал æмæ 
нал. Рье ныронг фæрæзтон алы хъизæмар, алы тухи, ныр 
ралыгътæн: бафæрсон, зæгъын, аивæй Михелы æххуырстыты, 
чи зоны дзы уыдон исты фехъуыстаиккой... 
А з а у. Уæдæй нырмæ йæ, уый бæрц зынты фæстæ дæр, 
нæ ферох кодтай? 
Л е з и. Æз ма дыууæ уый бæрц рæстæджы фылдæр / 
хъизæмæрттимæ дæр бабыхсин, уый фæстæ ма йæ фендзынæн, ’ 
ахæм ныфс мæ куы уаид, уæд. 
123 

А з а у. Бахатыр кæн... уыцы рæстæджы дыл дзурджытз 
нæ уыди? 
Лези. Уыдйе, бирæ дæр. 
Л е з и. Никæмæн. Стæй цалынмæ уыцы лæппуйæ бæрæг 
хабар базонон, уæдмæ фæнд дæр ницы кæнын. 
А з а у. Æмæ йыл уæд та исты ’рцыди, уæд мой нал кæныс? 
Л е з и. Æвæццæгæн, нал. 
А з а у. Рье-е-е! Дæ зæрдæмæ чи фæцæуид, иу ахæм 
саггуырд куы фæзынид — дæ фæндон уайтагъддæр аивис... 
Лези. Дыууæ адæймаджы иу зæрдæ æмуарзт никæд 
фæкæны. 
А з а у. Æз зонын иу лæппуйы, уый моладзаны зæрдæмæ 
дæр фæцæуид. Ноджы цы лæппуйы кой кæныс, сыгъдæг уый 
цæрмæстыгъд бакодта бакастæй зæгъай, удыхъæй. Æрмæст 
Михелæй цы хъæзтытæ фæкодта, уыдон, æмæ йæ фæлмæн 
цæстæнгас, йæ худæн былтæ, йæ цыбыр сау зачъе æмæ йæ 
милрихитæ дæр сты лæппуйы аргъ. Ноджы йæ ном дæр кæд у 
йæ зондмæ гæсгæ: Зондаби! 
Л е з и. Гъемæ кæсыс, мæнонæн та йæ ном уыди Науи. 
А з а у . Науи æмæ Сауи! Куыд фидауынц! 
Л е з и. Чи дын у Сауи та? 
Азау. Чи... Кæд хуыцауы бафæнда, уæд нæ чындзæхсæв 
нал фехæлдзæн... Михелы æххуырстытæй иу... Уыцы Зон- 
даби афтæ зæгъы: «Кæд хуыцауы бафæнда, уæд уын азæр 
чындзæхсæв сараздзынæн! 
Лези. Азæр? Æмæ йæ æлдар Михел зоны? 
А з а у. Куыд нæ йæ зоны! Уыцы Зондаби чындзæхсæв 
аразы Михелы хардзæй, цыма мæн Михелæн куры, уый 
хуызæн... Хæсгæ та мæ кæнынц Сауийæн. 
Лези. Уæдæ уыцы Зондаби æцæг хæйрæг цыдæр куы у! 
А з а у. Куы йæ фенис, ард дын хæрын, дæ уд йæ мидæг 
баззаид! 
Л е з и. Чи зоны. Фæлæ уæддæр уæ чындзæхсæвы тыххæй 
йе ’рхъуыды тæссаг у: ахæм ран хæрз чысыл фæкъуыхцыйæ 
дæр адæймаг фыдбылызы бахаудзæн... Уæлдайдæр Михелы 
хуызæн сырдмæ. 
А з а у. Лези, нæ фæлæ ма-иу изæры рацу, фæцин-фæны- 
хæстæ кæндзыстæм. Æз дын уыцы Зондабийы равдисдзынæн. 
Хорз? 
Л е з и . Уый феныны тыххæй нæ, фæлæ æнæуый бауайдзы- 
нæн. Æцæг, изæрмилтыл, куыд ничи мæ базона, афтæ. 
Азау. Мæ къонайыл... Михел... Лидзæм!.. (Алидзынц.) 
Бацæуынц Зондаби æмæ Сауи. 
3 о н д а б и. Иу уал бафснайдтам нæ хъыгдарджытæй. 
Хорз. Гъе ныр ма... Фæлæуу!.. 
С а у и. Цы хабар у? 
Зондаби. Михел схæццæ ис! Афонмæ Азау сфардæг 
124 

нн: хосдзаутæм. Цæугæ ды уырдæм, Михелы мæ бар уадз... 
хæдæгай, æрдæбоны хæрæг та цы фæци? 
С а у и . Габоцийы цъæх хæрæг? Уæртæ уым пыхсы хизы. 
Зх дзы кæныс? 
3 о н д а б и . Чи зоны мæ бахъæуа... Уайгæ, æмæ-иу 
ишиЕсгæдæр Азауы ардæм рарвит. (Сауи ацæуы. Зондаби 
вж:вæд алæууы. Лæфлæфгæнгæ бацæуы Михел.) 
М и х е л. Офф, мæ зæнгты магъз батади, мæ быны нал 
сег;гынц... Иу чысыл аулæфон... Уæвгæ, куынæуал æй сæй- 
кигон... Æниу мын кæдæм лидздзæни? Мæ зæххыл уыдзæн 
;с,з йæ мæ къухтæм хъæуы... Аизæр хъуыддаг ахицæн 
!!,;:еиын хъæуы. Зондабимæ дæр æнхъæлмæ нал кæсын: 
щ^гуæрдæм зæвæтджын у æмæ чердæм цæуы — хæйрæг 
шше дæсны. Мæ зæрдæ мæм дзуры, цыма мын мæ иухатты 
•.ш.7ъар Науийы митæ кæны... Ухх, уыцы мæнгард! Фæхудинаг 
„•:,;;!& кодта адæмы цæсты... Куы мын къодах хъæбыстæ кæнын 
ксхга,— уый, дам, Азау у, дæ кæлæнгæнæг ус Саухалон, дам, * 
,„:;: кæлæнтæ скодта æмæ уый фыдæй фестадис къодах... Иу 
.э-гг та мæ, мæ уарзонмæ цæугæ-цæуын, цъымарайы ных- 
:;;;;цгык кодта... Раст мын уый митæ кæны ацы Зондаби дæр... 
¦^лха иу мадæй гуырд дыууæ фаззоны сты... Ай дæр мыл, 
<I" чызгмæ фæцæйцыдтæн, афтæмæй царæй тæвд æнтыд... 
„ш.гнæ диссаг! Мæнæ зæхх цы хъарм у*.. Раст дзы цыма тæвд 
»»’ъ:дын æвæрд уыди. (Смуды зæхмæ.) Ам чидæр бадти... 
» :;1}г!.. Уый уыди! Мæнæ куыд ферæджы кодтон... Æтт, мав 
::æ:гæмардæй, иу даэс æмæ ссæдз азы кæстæр ма уæддæр куы 
1Ш)е:тадаин, æз дæ бæргæ сæййæфтаин æмæ мын нал аир- 
шшестаис!.". Нæ, сурын æй хъæуы, кæд ма йæ сæййафин. 
Фæцæйцæуы, æмæ йæ размæ фæвæййы Зондаби. 
3 о н д а б и (цыма Михелы нæ уыны9 уыйау). Уæдæ цæй 
«•ггмæ цæуа, кæм бафæстиат ис мæ буц æлдар?.. 
Михел. Мæн агурыс, Зондаби? 
3 о н д а б и . Охх, мæнæ куы дæ, мæнæ... Цас дæм æнхъæл- 
•:1,;;е :-;æсын... 
Ыихел. Куыд у хабар? 
Зондаби. Ацы сахат æй ардæм хъæуы. Æрмæст дын 
;;:’’% 7 амæ зæгъон: де ’фсин хинтæ кæнын зоны. 
Ы и х е л. Цæмæй йæ зоныс? 
Зондаби. Цалдæр хатты йæ бафиппайдтон. 
Ы и х е л. Ма дзур! 
3 о н д а б и. Абон æхсæвы цæстæй сау сынтытæ хъуахъ- 
•акЕгæ зилдух кодтой дæ хæдзары сæрмæ. Сыхаг устытæй 
т\\\л^р афтæ зæгъы: «Саухалон та цыдæр бæллæх аразы йæ 
жгæн, хинтæ та йын кæны, сынтытæ йæ сæрмæ зилдух 
аИЕЕЫНЦ...» • 
М и х е л . Сынты уаст — уый хорзмæ нæ цæуы... 
125 - 

3 о н д а б и. Æз кæддæр иу хабар фехъуыстон дæу 
тыххæй æмæ — хуыцау бахизæд уымæй! 
М и х е л. Кæцы хабар? 
3 о н д а б и. Цыма, дам, ды цагъар чызгмæ куы фæцæйхъуы- 
зыдтæ, уæд уыцы чызг къодах фестади... Стæй дын дæхи 
хæйрæг фæкъуырма кодта къодахы цæфæй... 
Михел. Ды йæ кæцæй фехъуыстай? 
3 о н д а би . Саухалон æй кæмæндæр дзырдта... Уыдон, 
дам, дæуæн иууылдæр уый хинтæ сты. Адæймаджы, дам, цы- 
дæриддæр фестын кæндзæн... 
М и х е л . Æцæг уыдис ахæм хабар... 
3 о н д а б и . Дæ иу æххуырст та, дам, дын уыцы чызгмæ 
минæвар уыдис, æмæ уый та хæйрæджытæ ахастой... 
Ммхел. Уый дæр уыдис: йæ кой, йæ хъæр дæр нал ис 
уæдæй нырмæ. Æмæ йын афтæ хъуыди — хинæй мыл цыди! 
3 о н д а б и . Гъемæ кæсыс? Мыййаг, мæныл дæр исты куы 
’рцæуа: дур, хæрæг кæнæ æндæр исты куы фестон, науæд 
æваст куы ’рбамæлон, уæд мæнæй дæр афтæ зæгъдзынæ... 
Михел. Йе ’лдары тыххæй чи фесæфа, уый дзæнæтмæ 
хауы! 
Зондаби. Уый тыххæй стыр бузныг, фæлæ мæн ахæм 
дзæнæтæй куы бахизай, уæд мын æнцондæр уыдзæн. 
Михел. Ау, æмæ гал куы бастыгътай, уæд дæ кард 
йæ къæдзилыл сæттыс? 
3 о н д а б и . Ноджы афтæ фехъуыстон, Гоби дæм мæк 
тыххæй æвзаг хæссы æмæ ууыл æууæндыс, мæныл — нал. 
Кæд мыл æцæг гуырысхо кæныс, кæд дын мæ бирæ лæггæдтæ 
æндæр бæсты нæ цæуынц... 
Михел. Цытæ дзурыс, дæ хорзæхæй. Æндæр рæстæг 
не ссардтай Гобийы хуызæн гобитыл дзæнгæда цæгъдынæн? 
Цы у Гоби? Бындз! Пуй!.. Замманайы хъæлдзæг уыдтæн, 
æмæ та мæ сагъæстыл бафтыдтай! 
3 о н д а б и . Омæ мæгуыр чызгыл куы ’рцæуа дæ усы 
хинтæ æмæ кæлæнтæй, къодах кæнæ æндæр исты цæрæгой 
куы феста... 
М и х е л. Ды йæ ардæм ракæн, уый йеддæмæ къодах 
феста æви æндæр исты цæрæгой, уый мæ бар уадз. 
3 о н д а б и. Гъемæ хорз, æз дын æй дæ тккæ цæстыты 
раз дзæбæхæй ныууадздзынæн, æмæ исты куы феста, уæд- 
иу йæтæригъæд аххосджыны фæдыл бафтæд!.. Мæгуырæг чызг! 
Цы тæригъæд дын кæнын: чи йæ зоны, цы дæ фестын кæндзы- 
сты де ’хсины кæлæнтæ... 
М и х е л. Ныууадз, мауал мын æнкъард кæн мæ зæрдæ. 
Зондаби. Абон ма, мæгуыр, ардæм рацæуыны размæ 
афтæ зæгъы: «Тæхуды, йæ зæрдæйы уарзон адæймагимæ 
æнæмастæй чи ацæры...» Цæмæй зыдта, йе ’хсин ын йæ 
фæдыл сау кæлæнтæ кæй бафтыда?.. 
М и х е л . Ныууадз дæ хъарджытæ, куы ницыма æрцыдис... 
126 

Зондаби. Æмæ- йæ, раст мæнæ дæумæ куыд кæсын, 
«гтæ нæ зонын, исты кæй æрцæудзæнис, уый? Дысон ма йæ 
йæ фыны дæр куы федтон... 
М и х е л . Урс уæрыккæй скувдзынæн хуыцаумæ, кæд 
~эе ацы хатт бахизид æнамондæй. 
Зондаби. Табу йын, кадджын хуыцауæн! Цæуон æз, 
хæоугъд Азауы рарвйтон. 
М и х е л . Дæ цыхæстæй мæ æрæнкъард кодтай. 
3 о н д а б и . Æнкъард Сауи уыдзæн! Афонмæ Азауы тых- 
::æй йæ зæрдæ канчыритæ кæны. 
Мих.ел. Афтæ йын хъæуы! Уый ахæм уавæры куы уа — 
бо цин кæндзынæн. 
3 о н д а б и . Æз дæр. (АцæуъЦ 
Михел. Мæнæ ацы ран бамбæхсдзынæн, æмæ куыддæр 
? взына — мæхи йыл ныффыркъа кæндзынæн. Йæ фæлмæн 
!ч1згуытæ йын æрбалвасдзынæн. 
А з а у (къутæры рæбынæй ракæсы). Æцæг? Уæдæ ма 
.:’..1ззар... 
М и х е л (фæхъуызы йæм гæдыйау). Азау, мæ хуры хай, 
«кзгæн ахæм ныхæстæм хъусын не ’мбæлы. 
А з а у (йæхи дзы иуварс ласы). Æмæ дæ хуызæн лæгæн 
пæм ныхæстæ кæнын хорз у? 
":-1 пыр Михел йæхи ныццæва Азауыл, афтæ уый пыхсмæ 
балыгъди æмæ кæрæдзи расур-басур кæнынц. 
М и х е л . Азау, фæлæуу-ма, мæ цæсты рухс, æхсызгон 
х^дæр дын зæгъинаг дæн... 
А з а у . Цы мын зæгъинаг дæ, уый дæ уæлæ зыны. 
М и х е л . Минутмæ... Иунæг минутмæ... 
А з а у . Цæстфæныкъуылдмæ дæр нæ. (Алыгъди.) 
Михел. Багъæц уæдæ, мæ бар дæ уадз! (Асырдта йæ% 
^тлсыл фæстæдæр йе 9рдиаг ссыди.) Ухх, уыцы кæлæнгæнæг 
’-аухалон, мæнæ мын цы цъымара февзæрын кодта мæ разы... 
А з а у (бацæуы Зондабиимæ). Ха-ха-ха! Йæ тæккæ ас- 
пвумæ аныгъуылди цъымарайы! 
3 о н д а б и . Схойгæ йæ бакодтай? 
А з а у. Цъымарайы былмæ куы бахæццæ стæм, уæд 
:;;;&:«:хыл ахуыссыдтæн, уый йæхи нал баурæдта æмæ асхъи- 
чга цъымарамæ. 
Зондаби. Цæугæ Сауимæ, мæн уæ сæр нал хъæуы. 
¦лзау ацæуы. Зондаби къуыбырыл слæууы.) Цы ми кæныс, 
ьс. ме ’лдар? . 
М и х е л Сæдде). Дæ ныхас раст уыди, Зондаби, иу хин 
•«•¦гл мыл æртыхсти. 
3 о н д а б и . Цы хабар у? 
2^1 и х е л (æдде). Ноджы мын ды дæр абон мæ тæккæ 
;: ъ:здæр цухъхъа скæнын кодтай! 
127 

3 о н д а б и (цыма йæм сусæгæй дзуры). Рацу, мæ буц- 
æлдар... Æрсайдтон æй. 
Михел (æдде, сабыргай). Омæ куыд ацæуон æнæсал- 
барæй? 
3 о н д а б и . Куыд, салбар дыл нæ уыди? 
М и х е л . Уыди, фæлæ цъымарайы ныххаудтон æмæ 
йæ хурмæ байтыдтон. 
Зондаби. Дæ фæдджитæ ацæгъд, дæ цухъхъа дæлæмæ 
æруадз, дæ зæнгæйттыл та уæлæмæ схæц: ахæм фадат дын 
æрвылбон уыдзæни? 
Михел (рацæуы, сабыр). Ницы мæ зыны? Кæм и? 
Зондаби. Уæртæ къутæрты. Куы дæ бахъæуон — фæ- 
дзур-иу мæм. (Ацæуы.) 
М и х е л . Æхсызгон мæ хъæуыс! (Дзуры къутæртæм.) 
Азау, мæ удлæууæн... Хъазын дæр хорз у, фæлæ... Сæрыцæф 
хъазын ма хон... Цæмæн мæ марыс хъизæмарæй?.. (Пыхсæй 
йæм хæрæг ныууасы, Михел джихæй баззайы.) 
3 о н д а б и (бауайы). Цæй, куыд, ’ме ’лдар? 
Михел. Æцæг уыди Азау?.. 
Зондаби. Йæхæдæг, уæдæ чи? 
М и х е л . Дæхи цæстæй йæ федтай? 
Зондаби. Дæу куыд уынын, афтæ. 
М и х.е л . Цымæ цы афон уа? 
3 6 н д а б и . Хур арвы астæу ныллæууыди. 
Михел. Æмæ уæдæ адон цавæр фынтæ сты?. 
3 о н д а б и (тарстæй). Мыййаг та исты бæллæх? 
М и х е л . Бакæс-ма къутæры бынмæ... 
Зон.даби. Дæлæ дзы иу хæрæг бастæй хуыссы. 
М и х е л . Де ’рдыгонау, æз куырм дæн? Бакæс-ма дзæбæх- 
дæр... 
3 о н д а б и . Тынг хорз хæрæг у, цыппаркъахджын... 
М и х е л . Цыппаркъахыг дæхæдæг, гуымиры! Азау дæ 
ферох ис?.. Уый у! 
3 о н д а б и . Хуыцауы хатырæй!.. 
Михел. йæ цæстæнгасæй дæр æй нал зоныс? 
Зондаби (кæуынхъæлæсæй). Мæгуыр тæригъæддаг чызг!.. 
Цæй æнамонд фæдæ! Цы сау кæлæнтæ дын. счындæуыди!.. 
М и х е л. Акæс-ма уый тæригъæдмæ... 
3 о н д а б и. Куыд æнкъардæй дæм кæсы... Куыд ма йæ 
фервæзын чындæуа?.. 
Михел. Хуыцау æй ахæм хуызы мыггагмæ уадздзæн? 
Тæригъæд нал’ зоны?.. Акæнын уал æй хъæуы нæхимæ. 
кæд та йæхи хуызæн суаид... Хорз бакодтай, дæ астæуыл 
бæндæн кæй абастай, уымæй. Æри-ма йæ... Науæд, марадз. 
дæхæдæг ын. æй йæ хъуырыл афтау. (Зондаби ацыдис æм& 
бæндæны кæрон Михелмæ раппæрста, стæй рацыди йæхæдæг 
дæр.) Рацу, рацу, мæ удæнцой... (Фæласы хæрæджы.) 
128 

: ондаби. Мæ кадджын æлдар, дæ салбар дæ ма ферох 
.,<№... (Дæтты йæм æй.) 
Ш^ел ацæуы. Æдде хъуысы фыййауы æхситт. Вацæуы Бадри. 
гадри. Дзæгъæс, дзæгъæс! Мæ тæригъæд фæхæсс,— 
;,у, =-?лæуу хæтæны, мих ысныхса дæ тæны!.. (Ауыны Зон- 
¦чнтё^ы.) А-а, Зондаби! 
Г э н д а б и . Дæ фос бирæ, Бадри! 
г а д р й . Хорз дæ куы фервæзын кодтон!.. 
3 э н д а б и. Куыд мæ фервæзын кодтай? 
5 а д р и . Гоби дын ницы загъта? 
5 э н д а б и . Ницы... 
Е а д р и. Хæйрæджджын комы бæласмæ баст уыди, 
ш дзыхы къæрмæг тъыст, йæ цæстытæ ныдздзагъыр сты, 
„л^змæй. Æз ын йæ дзыхæй къæрмæг рафтыдтон æмæ, куы 
:"м;зфыди, уæд афтæ зæгъы: «Михел Зондабийы марынмæ 
шсæуы, кæд Зондабийы уарзыс, уæд мæ суадз, æмæ йæм 
агъ-дæр фæхабар кæнон». Ацы кардæй йын йæ бæттæнтæ 
.юииелъхг кодтон æмæ хъæуы ’рдæм ныббындз ис!.. 
3 э н д а б и (йæ ком ныххус и, афтæмæй). Хорз мæ фер- 
;;!1г:ъ:н кодтай!.. Тагъд уайгæ ам уæлæмæ, Сауийы сæййаф 
жа~ йын зæгъ: Зондабийы, зæгъ^ цъысымы баппæрстон, 
:«*..= йæ де ’ххуыс бахъуыди. Хъæумæ ратындзут! 
Вадри къæпдзыхæй баззайы. 
ÆРТЫККАГ МИ 
Фыццаг ныв 
Михелы кæрт. Вацæуынц Саухалон æмæ Габоци. 
Гаухалон (йæ хъустыл хæцгæйæ). Нæ дæм хъусын! 
Влв. нæ, нæ! 
Габоци. Дæ мад, дæ фыды хатырæй, æхсин, байхъус 
æн иунæг ныхасмæ... 
Гаухалон. Æрдæг ныхасмæ дæр нæ — мæ хъусты 
^.згрмæджытæ ис. Цы мæ баййардтай дæ рифтæгтимæ? 
:^.-;уы дæр ма ахæм хъалон фыстæуыди? Кæрчытæ дын стæм, 
1Ц!%,~мæлтæй нæ хæссыс? 
Габоци. Хуыздæр æмæ фылдæр исты мæм куы уыдаид, 
»Ж1; æй фæстæдæрмæ ауæрдын? Адон дæр мæ мæгуыр сывæл- 
яэетгы рагъæй æмæ гуыбынæй ратыдтон... 
Гаухалон. Алæ-ма, цытæ дын сты? 
Габоци. Мæнæ уый басылыхъхор — тинтычъи; фæл- 
:айгН æмæ хъарм... (Фæрсмæ.) Мæрддзагæн ын бахъæуæд! 
•цг-тс къуымыхцы та уын не ’фсин рарвыста, дзыккайæн... 
¦•¦".^быр.) Æмæ-иу уæ хъуыры фæбадæд... 
129 
’•I’ -;д«хьа Цæразон 

Саухалон. Ницыуал дæм ис? 
Г а б о ц и. Ницыуал... Уæд æй æмбæхсгæ кæнин? 
Саухалон. Фен-ма, фен дзæбæхдæр. 
Габоци. Кæс-ма, дæ хорзæхæй!. Далæ кæм бамбæхсти 
уыцы æнæхайыры карк! 
Саухалон. Уыныс, куыд æй базыдтон! 
Габоци. Ахуыр, мæ хур, ахуыр: æнæкæсгæйæ дæр ба- 
зоныс. Гъа, йæ хъахъа дæр, йæ айк дæр æмæ йæхæдæг дæр. 
Саухалон. Æмæ йæ пакъуы та кæм и? 
Габоци. Йæ пакъуы йын не ’фсин ацагъта: сывæллæт- 
тæн, дам, базæн... 
Саухалон. Райсом-иу æй æрбахæсс, æхсызгон мæ 
хъæуы бумбули. Æри йын йæ сæр, йæ къæхтæ æмæ йæ хуыл- 
фыдзаумæттæ дæр. 
Г а б о ц и . Куыд кæсын, афтæмæй, цыма, уыдон дæр 
нæхимæ баззадысты. 
С а у х а л о н . Уый цавæр «нæхимæ баззадысты» у? Ау, 
карк æлдары раз куы æрæвæрон, уæд æххуырстыты раз ницы 
авæрын хъæуы? 
Габоци. Бахатыр кæн, æхсин... 
Саухалон. Уый та ма цы змæлы дæ рифтæджы? 
Габоци. Куйд? Ау, исты ма дзы ис? Кæс-ма ацы 
уасæгмæ, рувасы холыйаг фæуа! Айс. (Сабыр.) Æмæ дын 
хæрам уæд! (Хъæрæй.) Æгас хъæуы кæрчыты-иу уый бахъæл- 
дзæг кодта. Ныр бунт скæндзысты æмæ нал æфтаудзысты. 
Саухалон. Ацу, æмæ иннæ хатт мауал байрæджы кæн. 
Габоци, Æмæ куы никуы ферæджы кæнын, мæ буц 
æхсин. Ныр дæр нæ байрæджы кодтаин, фæлæ дысон уыцы 
уасæгæн (амоны уасæгмæ) рувас йæ дымæг атыдта, а райсом 
нал ныууасыди æмæ мæ афоныл ничи райхъал кодта. Æгас 
хъæубæстæ сæ куыстафон уыцы уасæджы уасынæй зыдтой. 
Саухалон. Никæмæуал дзы ис уасæг? 
Габоци. Пæррæстаты Тъибомæ ма уыдис иу лæгуын- 
хъуыр уасæг, æмæ йын уый дæр фыддæрагæн йæ дымæг 
ныттыдта: исты, дам, уын мæ уасæг æхсæны æххуырст у? 
Æмæ нал уасы. 
Саухалон (йæ рифтæгтæм ын кæстытæ кæны). Уый 
дæр афтæ фæуæд, фæлæ... дæ рифтæгтæ мæм рæсугъдгомау 
зынынц, мæ зæрдæмæ фæцыдысты. Рагæй агуырдтон ахæмтæ. 
Мæ хъалонæй ма дæм цы баззади, уыйимæ сæрмæ-сæр ацæуæнт. 
(Райсы сæ æмæ фæцæуы.) 
Г а б о ц и (йæ фæдыл фезгъоры). Æхсин, æмæ дын фи- 
дæнмæ дæ иннæ хъалон мæ армы тъæпæны ’рбахæсдзынæн?.. 
Адымдта... Гъæ, зæронд куырысмаедзог! Хæрзаг заэгъы, мæ 
хъалон та райстон! Цæмæй зоны, йæхи сæгъты тинтычъи 
йын кæй ныффастон, йæхи карк æмæ йын уасæг кæй рачыр- 
хтон! Гъе, æцæг мын мæ рифтаг байста. Фæлæ багъæц, иу 
ран та дæм баххæсдзынæн! (Фæцæйцæуы.) 
130 

Михел æрбацæйцыд, æмæ кæрæдзиуыл сæхи скъуырдтой. 
лятыр, хатыр, хатыр, мæ буц æлдар... Æгас цæуай, нæ кад- 
1:кын... 
Михел. Уæрагсаст æмæ фыдвæндаг фæу! (Фæцæуы 
;~дзармæ.) ’¦ 
Г а б о ц и (сабыр йæ фæдыл). Ды та бæрзæйсаст фæу, 
хь:мæ нæ чи фембылды уаид! (Ацæуы æмæ фæстæмæ фез- 
1æхы.) Æлдар, Михел!.. 
М и х е л . Цы хабар у? 
Г а б о ц и . Дæ хъалон дын бафыстон... 
М и х е л . Афон дæр ын уыди. 
Г а б о ц и . Æххæстæй дын æй бафыстон... 
М и х е л . Гъемæ цы? 
Г а б о ц и . Мæ хæрæг ма мын цæмæн раластай? 
М и х е л . Цавæр хæрæг? 
Г а б о ц и . Мæнæ дæ кæрты кауы михыл баст... 
Михел, Хæрæг дæхæдæг, сыстбæрзæй! Искуы дæр ма 
фендæуыди ахæм хæрæг? 
Г а б о ц и. Федтай та цы хоныс, ме ’лдар? Æз ыл алы бон 
жæр Дæллаг комæй суг куы фæхæссын, мæнæ йæ ацы лæ- 
лгзæгæй та скъæргæ куы фæкæнын!.. 
Михел. Ныр кæд æцæг хæрæг нæ дæ, уæд æм лыстæгдæр 
аæуылнæ бакæсыс йæ базонынмæ? 
Г а б о ц и. Арæби, мæ цъæх хæрæг у... Кæс-ма, базыдта 
¦жæ. (Сиды йæм.) Кокыс, кокыс, кокыс!.. 
Михел. Ныр кæм федтай, гуымыдза фыс, хæрæджы 
^æ цæстысыгтæ калгæ? 
Г а б о ц и . А-гъай калы йæ цæссыгтæ: замманайы цъæх 
:<сæрдæгыл хызтис æмæ йæ уымæй æнæхай фæкодтай! Дæуæн 
з ;чи дæ разæй бурачъифых карк куы айсид, уæд æм хъæл- 
жзæгæй кæсис? 
Михел. Уæ, талынг фос, уый раздæр чызг уыди, чызг: 
ягндæр æм хæлæг кодта æмæ йын кæлæнтæ сарæзта... Æнæсæры- 
«Æагъз! Дæумæ гæсгæ, Зондаби дæр рæдигæ фæкодта? 
Г а б о ц и. Куыд, æмæ йæ уый дæр федта? 
Михел. Уæдæ мын йе ’намонды хабар ды загътай, 
1ЛЫНГ ф0С? 
Габоци. Уаадæ уый æндæр хъуыддаг у, бынтон æндæр 
гъуыддаг. Афонмæ дæр мын æй афтæ куы загътаис — бам- 
сзрстаин дæ. Иугæр Зондаби загъта — дыууæ зæгъын нал 
Ембæлы: уый у! (Фæрсмæ.) Цыдæр кæлæнтæ та скодта уыцы 
:::æфты гуырд! (Кæсы хæрæгммг.)^Фæлæуу’Ма.9 фæлæуу! 
7æвгæ, цы бæрæг и: хуызæй-хуызмæ, дам, лæг амардæуыди... 
М:-1хел! Уый мæ хæрæг нæу, мур дæр æм ницы ис уый æнгæ- 
::æй. Багъæц-ма, цъæх. хæрæг нæу? 
Михел. Цъæх у уæдæ урс у? Куырм бадæ? 
Г а б о ц и . Ныхас дæр ыл нал ис, мæн нæу. Бахатыр кæн, 
131 

дæ хорзæхæй, Зондабййы кой куы не скодтаис, уæд æй, чысыл 
ма бахъæуа, фæивддзаг кæнон... Цæй, æз цæуын. О, хæдæгай, 
фæцæй мæ рох кодта: нæмыг-иу ын раттын кæн кæфойыдзаг. 
М и х е л . Фесæф, æнаккаг! (Габоци алыгъди.) 
Саухалон (рауади хæдзарæй). Кæимæ та хыл кæныс, 
лæгай? Цы бадæ дæ фосæй? 
М и х е л . Цин кæн Саухалы-чызг. бирæ дын æнтысы! 
Де знæгтæй та иу дæ фæндиаг фæци! 
Саухалон. Мæнæн дæуæй стырдæр знаг никæд уыдис 
æмæ нæй. Ды куы фæуаис мæ фæндиаг — æрцæрин. 
М и х е л . Бирæ дæ нал бахъæудзæн æнхъæлзйæ кæсын 
уымæ дæр: бантысдзæн дын. 
Саухалон. Æнхъæлдæн, дæ зæрдæ цæмæйдæр фæцъæх 
ис? 
М и х е л . Дæ кæлæнтæй канд зæрдæ нæ — адæймаг 
æнæхъæнæй дæр куы сцъæх ис,— уартæ ма йæм бакæс! 
Саухалон. Чи у, чи, уыцы хъусджын? 
М и х е л . Хинты хинтæ кæмæн скодтай, гъе уый у... 
. Саухалон. Ха-ха-ха! Æцæг куы фæци уæдæ мæ 
фæндиаг, æцæг! 
Михел. Гъæ, зындоны арты судзинаг, кæлæнгæнæг! 
Кæд дурзæрдæ дæлимон нæ дæ, уæд æй æндæр цæй хуызæн 
фестын кодтаис, ахæмæй хуыздæр ницы ссардтай? 
Саухалон. Ныр базыдтай, мæ бон дын цытæ кæнын у? 
М и х е л. Исчи дæр ма йæ хуыцауы цæф нæ фæзоны! 
Кæуинаг мæны йеддæмæ кæй сæр у? 
Саухалон. Гъемæ та дын æй, цы хуызæн уыд, ахæм 
куы фестын кæнон, уæд мын цы ратдзынæ? 
М и х е л . Ома — куыд йæхи хуызæн? 
Саухалон. Раст куыддæриддæр уыдис, ахæм. 
М и х е л . Цы ракурай, уый. 
Саухалон. Сомы бакæн: 
М и х е л . Уæд мæ хуыцау мæрдты бæсты æнæ хай фæкæ- 
нæд мæ мад æмæ мæ фыды уындæй! 
Саухалон. Фендзыстæм, цымæ цас аргъ кæныс дæ 
мад, дæ фыды номæн! Æз ныртæккæ нымæтын ехс райсдзы- 
нæн æмæ фендзынæ диссæгтæ. 
Бацæуы хæдзармæ. 
М и х е л (иунæгæй). Нымæтын ехс? Багъæц-ма, багъæц... 
Аргъауы дæр ын фехъуыстон йæ кой... Мæнæ цы сыгъзæрин 
хъуыды февзæрди мæ-сафы; куыддæр Азау адзæбæх уа, 
афтæ ацы сау халонæн йæ ехс радавдзынæн, йæхи йын дзы 
æркъуырдзынæн, егар куыд феста... Æмæ уæд фендзыстæм... 
Фæлæуу, кæлæнгæнæг, æз дын мæ чындзæхсæвы стджытæ 
бахæрын кæндзынæн! 
Саухалон (рацæуыК Æз æй ацы ехсæй æртæ цæфы 
132 

«кæндзынæн æмæ ма хурæй бæндæнбæрц уыдзæнис, афтæ 
ишкгл хуызæн фестдзæни. 
М и х е л (фæрсмæ). Раст чындзæхсæвы афонмæ! 
Гаухалон (ацыди хæрæгмæ, æдде). Кокыс, фæлдыстаг 
•ншæуай! (Цæвы йæ.) Цы уыдтæ, уый фест! Цы уыдтæ, уый фест! 
1а* уыдтæ, уый фест! Цæугæ ныр! (Асырдта йæ.) 
М и х е л . Уадзгæ та йæ цæмæн акодтай? 
Гаухалон (æрбацыди). Исчи йæ куы фена, уæд ын 
шжх:-*: хуызæн фестæн нæй. 
М и х е л (ехсмæ нымдзаст ис). Мæнæ диссæгтæ уынын!.. 
Гаухалон. Кæд дæ нæ уырны — дæхи дæр дын нæл 
.•¦•яагъ фестын кæнон, науæд та — нæл хуы, мæнæн уæлдай 
шшру. 
М и х е л . Макæ, макæ, макæ, дæ мæрдтыстæн, нæ хъæуы. 
ш\Е-емæ.) Мæ къухты куы бафтид — нæл хуы нæ — дзæргъ 
..кишс дæ фестын кæнин! (Хъæрæй, уымæн.) Кæм дын уыди уыцы 
,’иии::-:з.джы дзаума, мæ зæрдæ? 
Гаухалон. Мæ фыды фыдæй мын баззади, зæрдæйы 
№ и х е л . Ау, æмæ йæ æз ныронг цæуылнæ зыдтон? 
Гаухалон. Æнхъæлмæ дын кастæн дæ абоны хъуыд- 
.дагтæм, цæмæй дæ мæ маст райстаин бахъуаджы бон. 
М и х е л . Æмæ йед у... Уæззау.нæу, уæззау? 
Гаухалон. Æдде бакæсгæйæ дзы уадиссагæй ницы ис. 
"ж:::ау дæр нæу. Фен æй, табуафси. (Ехс æм дæтты.) 
№ и х е л (куыддæр ехс райста, афтæ дзы Саухалоныл 
п\:.,æ.хст-дзæхст ралæууыд.) Егар фест, егар фест, егар фест!.. 
„ Л ж-æрста ехс.) Гъе ныр дæ бæхджынтæ уæле, дæ фистæджытæ 
Гаухалон (систа ехс æмæ худæгæй бакъæцæл ис). Ха- 
а 13.! Дæ ныфс дæ фæсайдта, нæ лæг, дæ ныфс дæ фæсайдта! 
11Aщ:ы ехсы цæф мæны йеддæмæ никæй цæфæй хъары! 
м и х е л (зæрдæсастæй). Никæй?.. Нæ сайыс?.. 
Гаухалон. Никæй, никæй, дæ сæрымагъз бахус уа! 
•йлвг-ма ныр дæхимæ, æз дæ къамбец фестын кæнон! 
М н х е л (йæ зонгуытыл æрхаудта Саухалоны раз). Ма 
1.нхæв, ма ныццæв! Æз дæ мад, дæ фыды уазæг... Æз хъазгæ 
едшт:н... Фæлваргæ йæ кодтон, зæгъын, æцæг уа ахæм дзаума... 
Гаухалон. Хъазгæ кодтай? Æмæ исты куы фестадаин, 
>æ№ га? 
М и х е л . Уæд дæ дзы дыккаг хатт æркъуырдтаин, æмæ 
,ш,«: ;-ыдтæ, уый абадтаис. 
Г аухалон. Сыст уæдæ уавлæмæ æмæ афтæ рæузонд 
•’!!Ш.,,,-1Л у. 
М и х е л . Ницыуал мæ фестын кæндзынæ? 
Гаухалон. Уый дæхицæй аразгæ уыдзæн: дæхи хорз 
...•№* дарай, уæд ма тæрс. 
133 

М и х е л (сыстади, сабыр). Вауырныдта мæ, æцæг кæлæн- 
гæнæг кæй у. 
Саухалон. Кæд дæ фæнды, æз æй дæхи цæстыты раз 
ныллыгтæ кæндзынæн. 
М и х е л. Ницæмæн нæ хъæуы, æдзух мæ цæстытыл 
уайдзæнис æмæ нын нæ сыгъдæг уарзондзинадыл марг 
тадздзæни. 
Саухалон. Æрмаэст — хъусыс! — ныууадз де ’нæуаг 
митæ! 
Михел. Баууæнд.мыл!.. 
Саухалон (лыгтæ кæны нымæтын ехс). Бæргæ, куы 
нал кæнис æрра митæ, куы та æрæмысис нæ кæддæры къуыр- 
фбын цард! 
Михел. Ныфс мæ ис, дæ нымæтын ехсимæ нæ фыд- 
былызтæ иууылдæр кæй фесæфдзысты. 
Саухалон. Уæдæ никуыуал фæхыл уыдзыстæм? 
М и х е л . Цæрдзыстæм, кæрæдзи уарзгæ. 
Саухалон. Тæхуды, дæхимæ куы бакæсис: дæ дзæ- 
бæх зæрдæйыл куы вæййыс, уæд дæ хуыз бынтондæр раивы. 
усгур лæппуйы хуызæн фестыс, кæсынæй дæм нал фефсæдын. 
М и х е л . Æдзух дæр дæ стаугæ кодтон, суанг дæм фыд- 
зæрдæ чи дардта, уыдон раз дæр... Зæронд кæлæнгæнæг-иу 
дæ куы хуыдтой æмæ-иу мын уайдзæф куы кодтой, Саухалы- 
чызг дын мадæн куы бæззы, уæд æй куыд курыс, зæгъгæ, 
уæд та-иу сын алывыд акалдтон; 
Саухалон. Дæ сæрылхаст мын фæуæнт уыцы фыд- 
дзыхтæ! 
Михел. Æз ма сын афтæ дæр дзырдтон, зæгъын, кæд иу 
чыс&Гл зæрондгомау у, уæддæр рæхджы Нарты Сатанайæ 
цауддæр нæ уыдзæни. 
Саухалон. Æмæ дæ ныхæстæ хорз куы ’рцыдысты! 
М и х е л. 0, фæлæ ды, мæ зæды хай, хъуамæ ахъуыдь: 
кæнай дæ митыл. Алы хатт дæр дæу аххосæй райдайæм хыл 
кæнын. 
Саухалон. Нæ фæлæ, дæу аххосæй, мæ дуне. 
М и х е л. Бахатыр кæн, мæ. дуне, алкæддæр-иу раздæр 
ды райдыдтай тызмæг хъæлæсæй уайдзæфтæ кæнын... 
Саухалон. Кæсыс, дæ хъæлæсы та дæрзæг мыртзе 
хъуысын байдыдтой... 
- Михел. Мæ хъуырмæ-иу мæ куы скæнай, уæд а-гъай 
дæр... 
Саухалон. Уæдæ та дæм хыл кæнын цæуы? 
Михел. Ницы мæм цæуы, фæлæ ахæм хингæнæг куь: 
уай... 
Саухалон. Гъе ныр та чи райдыдта раздæр? 
Михел. Ус-бирæгъы митæм хæрæг дæр нæ бауромдзæн 
йæхи... 
134 

М и х е л (сыстади, сабыр). Бауырныдта мæ, æцæг кæлæн- 
гæнæг кæй у. 
Саухалон. Кæд дæ фæнды, æз æй дæхи цæстыты раз 
ныллыгтæ кæндзынæн. 
М и х е л. Ницæмæн нæ хъæуы, æдзух мæ цæстытыл 
уайдзæнис æмæ нын нæ сыгъдæг уарзондзинадыл марг 
тадздзæни. 
Саухалон. Æрмæст — хъусыс! — ныууадз де ’нæуаг 
митæ! 
МихеЛ. Баууæнд. мыл!.. 
Саухалон (лыгтæ кæны нымæтын ехс). Бæргæ, куы 
нал кæнис æрра митæ, куы та æрæмысис нæ кæддæры къуыр- 
фбын цард! 
Михел. Ныфс мæ ис, дæ нымæтын ехсимæ нæ фыд- 
былызтæ иууылдæр кæй фесæфдзысты. 
Саухалон. Уæдæ никуыуал фæхыл уыдзыстæм? 
М и х е л . Цæрдзыстæм, кæрæдзи уарзгæ. 
Саухалон. Тæхуды, дæхимæ куы бакæсис: дæ дзæ- 
бæх зæрдæйыл куы вæййыс, уæд дæ хуыз бынтондæр раивы, 
усгур лæппуйы хуызæн фестыс, кæсынæй дæм нал фефсæдын. 
Михел. Æдзух дæр дæ стаугæ кодтон, суанг дæм фыд- 
зæрдæ чи дардта, уыдон раз дæр... Зæронд кæлæнгæнæг-иу 
дæ куы хуыдтой æмæ-иу мын уайдзæф куы кодтой, Саухалы- 
чызг дын мадæн куы бæззы, уæд æй куыд курыс, зæгъгæ, 
уæд та-иу сын алывыд акалдтон; 
Саухалон. Дæ сæрылхаст мын фæуæнт уыцы фыд- 
дзыхтæ! 
Михел. Æз ма сын афтæ дæр дзырдтон, зæгъын, кæд иу 
чысыл зæрондгомау у, уæддæр рæхджы Нарты Сатанайæ 
-- цауддæр нæ уыдзæни. 
Саухалон. Æмæ дæ ныхæстæ хорз куы ’рцыдысты! 
М и х е л. 0, фæлæ ды, мæ зæды хай, хъуамæ ахъуыды 
кæнай дæ митыл. Алы хатт дæр дæу аххосæй райдайæм хыл 
кæнын. 
Саухалон. Нæ фæлæ, дæу аххосæй, мæ дуне. 
Михел. Бахатыр кæн, мæ.дуне, алкæддæр-иу раздæр 
ды райдыдтай тызмæг хъæлаэсæй уайдзæфтæ кæнын... 
Саухалон. Кæсыс, дæ хъæлæсы та дæрзæг мыртæ 
хъуысын байдыдтой... 
- * Михел. Мæ хъуырмæ-иу мæ куы скæнай, уæд а-гъай 
дæр... 
Саухалон. Уæдæ та дæм хыл кæнын цæуы? 
Михел. Ницы мæм цæуы, фæлæ ахæм. хингæнæг кук 
уай... 
Саухалон. Гъе ныр та чи райдыдта раздæр? 
] Михел. Ус-бирæгъы митæм хæрæг дæр нæ бауромдзæк 
> йæхи... 
134 

М и х е л . Кæм и, кæ, уыцы дыууæрдæм зæвæтджын? 
3 о н д а б и (бауайы йæ размæ). Дæ хæрзæггурæггаг мæн. 
Михел-æлдар: Азау та йæхи хуызæн фестади! Уалæ йæм акæс. 
гакъæттыл симгæ æрцæуы иу цавæрдæр чызгимæ... Иуварс 
алæууæм, де ’фсин нæ куы хъуса, сусæгæй адзурæм... Бирæ 
дын цæмæ бæллыдтæн, уый æрхæстæг ис, мæ буц æлдар. Чын- 
дзæхсæв райдыдта! 
ДЫККАГ НЫВ 
Уый дæр уым. Изæр. Вацæуынц Сауи æм?æ Бадри. 
С а у и. Бадри, дæ фос бафснайдтай? Цæугæ уаедæ агтæм 
арт æндзарынмæ, мæнæн уым уæвæн нæй — Михел мæ фен- 
дзæни. 
Б а д р и . Лæппутæй искæмæн зæгъдзынæн, æмæ арт уыи 
андзардзæни. Мæхи не ’вдæлы. 
Сауи. Мæлæты хъуыддæгты лæг! Нæ йæ ’вдæлы! 
Бадри. Хъуамæ Æрра-Гобийæ мæ маст райсон абоны 
фæсайды тыххæй. 
С а у и . Хибарæй дыл куы сæмбæла — ныттыссйвг дæ 
кæндзæн. Фæлтау агты цур бад, стæй йыл мах иумæ абырдзыс- 
тæм. 
Б а д р и. Цæуын, фæлæ йын æй æз æрæмысдзынæк 
(Ацæуы.) 
3 о н д а б и (бацæуы). Цæй, цы митæ кæнæм? Куыд цæуынл 
хъуыддæгтæ? 
С а у и . Уый дæ рустæ куы адæвдæг ластай!.. Агтæ кæнын^ 
пæлхъ-пæлхъ, физонджытæ — цъыс-цъыс, сугтæ — къæрп- 
цытæ, фæсивæд кафынц, зæрæдтæ нуазынц... 
Зондаби. 0, бæрзавндты тæхыс! Куыд у Азау-хан? 
Сауи. Нырма йын цы бæрæг ис... 
3 о н д а б и . Иунæг у? 
С а у и . Нæ, абоны чызг дæр йемæ ис. Кæрæдзийæ нал хицæ:-? 
кæнынц. 
Зондаби. Æмæ чи у, цы бæстаг маргъ у? 
Сауи. Хæйрæг — йæ дæсны. Къаддæр дзургæ кæны 
фылдæр — хъусгæ. 
Зондаби. Дæ ком дын бирæ нал фæдарын кæндзæни 
йæ хæдзармæ дæр нал цæудзæни чындзæхсæвы фæстæ? 
Сауи. Æмæ æз тагъд куы нæ кæнын. , 
Зойдабй. Афтæ хуыздæр у, тагъд дон фурды не ’ййафы 
Æз фæкæсон, афонмæ фыдызгъæл цæттæ у æмæ йæ сисон 
Ды æххуырстытæн зæгъ æмæ сæхи .барæвдз кæной: ныртæк 
кæ райдайдзæни Михелы тæрхон. 
Ацæуынц. 
136 

А з а у (тарстæй рауади). Гъæй-джиди! Цы ма йын акæнон?.. 
Ам дæр куы ничи ис... Бадри, уæ Бадри!.. 
С а у и (фездæхы). Бадрийы не ’вдæлы... Æз мæнæ дæн. 
^з: хабар у? 
А з а у . Уыцы чызгæн йæ зæрдæ бахъарм ис! 
С а у и. Цы кодта? йæхæдæг дæуæн раздæр ныфсытæ 
.*уы æвæрдта?.. 
А з а у . Ницы йын зонын... Ныртæккæ Зондаби нæ рæзты 
пйиæцæйцыди, йæ зачъетæ даст, афтæмæй... Уый йæ рудзынгæй 
дуыдта, æмæ «мæнæ диссаг» фæхъæр кодта, стæй тæрхæгыл 
¦змауадзыг... 
С а у и . Кæд суртæгæнаг у... 
А з а у . Æмæ абондæргъы дзæбæх куы уыди?.. 
С а у и. Уазал донæй йын йæ цæсгом аумæл кæн æмæ 
хæснымæ искæй арвит, батутæ йыл кæна: чи зоны, цавстдзыд 
".¦•.... Зондабимæ бауайон. 
Фæйнæрдæм ацæуынц. 
Г о б и (бацæуы тагъдгомау). Судзы мæ сæр арты мидæг... 
¦Шжæ ’лдарæй зайдзынæн... Æнхъæлдæн, фынджы уæлхъус 
»лы. Фæхабар кæнын æм хъæуы. (Тагъдгомау ацæуы.) 
3 о н д а б и (бацæуы СауиимжЛ Ау, æмæ йыл дзынга 
:(|№вхæцыди? Цы кодтаид? Науæд ын æз дохтыр дæн? 
С а у и . Дохтыр дæ, цы дæ,— нæ зонын, фæлæ йæм бакавсын 
г^æуы. Уæртæ йæ Азау æддæмæ рахуыдта. Æвæццæгæн... 
Зондаби. Фæлæуу-ма... Уый кæй хъæлæс уа?.. (Хъуысы 
Жгзийы худын.) Уый чи худа?.. 
С а у и . Æвæццæгæн æй, зæгъын, Азау бахъæлдзæг кодта 
шаæ худы уыцы чызг. 
3 о н д а б и . Дзæбæхдæр ма сæм бакæс, Сауи... Мæнæн 
„*•!* сæр зилы... 
Сауи. Хуыцау ма зæгъæд, ма фæрынчын у... Нырма 
<«ьобы хæрд разæй ис. 
А з а у (бацæуьи фæстæмæ дзургæ). Цæй-ма, рацу размæ... 
Бсцæуы Лези.) 
3 о н д а б и . Сауи, дон ма мын авæр... мæ ком ныххус и... 
„~~зимæ кæсгæйæ баззади.) Мæ цæстытыл исты уайа?.. (Æрбад- 
*г± дурыл.) 
А з а у (Сауимæ). Цы кодта, цы? (Джихæй йæм кæсы.) 
3 о н д а б и (йæ куырæты фæдджийæ сæрфы йæ къæбут). 
«Æзлæты æнтæф нæу.:. 
С а у и . Кæд тыхсгæ кæныс — цом тæрхæгыл æруадз дæхи. 
3 о н д а б и . И?.. А!.. (Йæхинымæры.) Лези... Лези... 
С а у и . А-а, бамбæрстон... 
А з а у . А-а, æз дæр... (Æдде хъуысы Михелы хъæр.) 
Михелы хъæлæс. Гъæ, цæстфæлдахæг! Гъæ, мæн- 
г*?д фæлитой!.. 
С а у и . Михел æрбалæбуры!.. 
137 

Зондаби. Цæугæут сымах уæ бынатмæ. (Лези æмæ Азау 
ацæуынц.) Ды та, Сауи, марадз æмæ Габоцийы рарвит. Æз 
мæ сæр уазал донæй арог кæнон, науæд диссаджы хабæрт- 
тæй афæллади. (Ацæуынц.) 
Михел (балæбуры Гобиимæ). Кæм и, кæ>уыцы дыууæр- 
дæм зæвæтджын, уыцы, уыцы хин æмæ кæлæнты къуыбылой?.. 
Г а б о ц и (йæ размæ фæвæййы кæнеæ зачье æмæ æлдары 
дарæсы). Кæм и, кæ, уыцы худинаггæнæг, уыцы æдзæсгом 
Михел, нæ мыггаджы стыр ном нын цъыфæй чи сахуырста?.. 
М и х е л (Гобимæ). Ай та чи у? 
Гоби. Фыццаг хатт æй уынын... 
Габоци (Михелы нæуынæгау, сæрыстырæй рацу-бацу 
кæны). Гъæ, уыцы сæрхъæн Саухалы-чызг! Цыма æгас зæххк 
къорийыл никуы ссардта, не стыр номдзыд мыггагмæ уыцы 
æнæсæрымагъз Михелæй хуыздæр кæй æрбахуыдтаид, æгъ- 
дауджындæр мой кæмæй скодтаид?.. 
М и х е л. Хорз лæг! Фарн дæм бадзурæд, фæлæ ды та 
кæцытæй дæ? Лæгты ’хсæн дæ никуы федтон... (Гоби Габо- 
цимæ гуырысхойы кæстытæ кæны алырдыгæй.) 
""= Г а б о ц и (фæзылди Михелмæ). А-гъа, ам дæ, æнæсæры- 
магъз? Æз чи дæн, уый базонын дæ фæнды, хуымæтæджы 
цæрæгой, стуры мыггаг? Æз чи дæн, зæгъыс, æдзæсгом? 
. Уæдæ хъус: æз дæн, дæуæн дæ тæф дæр ам куы нæма уыди. 
куы нæма нæ фегад кодтай, уæд уæддæр нæ мыггаджы ’хсæк 
хъуыстгонд чи уыди, стæй ма дæ фæстæ дæр йæ хорзы кой 
кæмæн кæндзысты, уыцы лæг! Цы дæ фæнды?.. 
Гоби (Михелæн, сусæгæй). Æлдар, æрбайхъус-ма... 
Г а б о ц и (бафиппайдта йæ). Уый та ма чи у? Гоби ма уæд? 
(Фæлæбурдта йæм.) Фæлæуу-ма, фæлæуу, цъиудзых æмæ 
- галгуыбын! Æз дын де смаггæнаг тъæнгтæ ракалон! (Гоби 
алыгъди.) Æз дæ зæххы бынæй дæр скъахдзынæн, æлгъаг 
кæркхъус! 
М и х е л (сабыргай). Диссаг, уæдæ чи уа? Уыцы зæрдæрыс- 
тæй мыггаджы номыл чи тыхсы? Цавæр æлдар уа? 
Г а б о ц и (Михелæн). Уæ, фæнык кæмæн нæш æлдары 
намыс чи фæчъизи кодта, уыцы дыкъахыг цæрæгои! Искук 
дæр ма фендæуыди æлдары йæ хъуымайаг чызджы раку- 
ргæ? Науæд дæ мах не стыр, нæ кадджын мыггагмæ уымæн 
æрбауагътам, нæ рæсугъдты рæсугъддæры дын уымæн радтам. 
мидæгмоймæ дæ уымæн æрбауагътам, худинаггæнæг, цæмæй, 
нæ саурæсугъды рохуаты ныууадзгæйæ, цагъар чызджытыл 
~ зилай?.. Цæуылнæ исты дзурыс, фосы мыггаг?.. 
Михел. Цытæ дзурыс, дæ хорзæхæй, æз куы ницы 
курын... (Сабыр.) Ух, хинæйдзаг! Уæдæ ма йæ дæхæдæг курис. 
кæддæра йын цагъайраг кæй у, уымæ фæкæсис! Фыр хæлæгæй 
мын цы аргъæуттæ кæны... 
Габоци. Тагъд фесæф нæ мыггагæй, дæ тæф дæр нæ 
мыггаджы æмгæрон куыд нæуал уа! Æз ныртæккæ зæгъдзынæн 
138 

-ьухалы-чЫзгæн, цæмæй дæ йæ къæсæрæй мидæмæ мауал 
ж-уадза, худинаггæнæг! (Хъæр КæНЪ1. ) Гъей, хорз адæм! 
г-щавут тæрхонмæ! (Фæцæуы, сабыр.) Офф, мæ хид акалди. 
лЕлдар уæвын цы зын у! (Ацæуы.) 
Михел (иунæгæй). Цымæ цæй тæрхоны кой кодта? Сусæг 
фзнд мыл ма скæной! Ау, хинтæ-кæлæнтæ æмæ мыггаг 
:кфæнды фæуæнт, фæлæ цагъартæ дæр сыстадаиккой мæ 
гъсхмæ... Уый та циу?.. Чи уа?.. Диссаг! (Ауыдта Зондабийы.) 
]|"Гæрдтæ дæр сыстадысты?.. (Зондаби йæм комкоммæ бацæуы. 
\1-хел æм исдуг къæпдзыхæй баззайы, стæй фæцæйлидзы, 
¦тæлæ уыцырдыгæй йæ размæ рацæуы Лези. Михел сæм тар- 
..гæй ракæс-бакæс кæны.) Науи... Лези... Никуы мæ бауырныд- 
тшд, мæхи цæстæй сæ куы нæ уынин, уæд... 
Зондаби (амоны йын дурмæ). Сбад... 
М и х е л (фыр тæссæй дурыл куыд æрбадти — зонгæ дæр 
.еС нæ бакодта). Гъым... Кæд, мыййаг, фыны дæн... Уæдæ 
язрдгæ куыд райгас уыдаиккой?.. 
Зондаби. Æцæгдзинад у æви фын — ныртæккæ йа§ 
;«130ндзынæ. 
Бацæуынц Габоци, Сауи, Бадри, зæронд лæг, адæм. 
3 æ р о н д . Фæрнæй бадай, Михел... Бад, бад, цæмæн сыс- 
пдтæ, ныронг мын куы никуы стадтæ? 
М и х е л . Сбад, дæ хорзæхæй, мæнæ мæ уæле... Дзур истытæ, 
сьусын дæм... 
Зæронд. Бузныг, Михел... Гъе ныры йеддæмæ дæ 
нзхкуыма фехъуыстон «дзур истытæ, хъусын дæм», зæгъгæ. 
М и х е л . Æмæ... уый дæр цæмæн зæгъыс? Рæстæджытæ 
•гзгæ кæнынц, уавæртæ дæр. Иудадзыг уыцы иухуызон бон 
хæр нæ хæссы... 
3 æ р о н д . О, рувас, дам, уæларвæй куы рахауы, уæд куы 
пæ сæр фæдæле вæййы, куы — йæ къæдзил. 
М и х е л. Раст у, фæлæ ныртæккæ æмбисæндтæ бирæ нæ 
фæхæсдзыстæм, хъуыддаг нæм ис: цом чындзæхсæвмæ. 
3 æ р о н д . Чындзæхсæв дæр дард нæ алидздзæни, нæ 
ныхас уал алыг кæнæм. • . 
М и х е л . Æз загътон: хъусын уæм. 
Зæронд. Хъус нæм. Хъусут, хорз адæм, сымах дæр. 
А д æ м. Хъусæм, хъусæм, нæ хистæр, фæрныг ныхæстæ 
кæн дæ сызгъæрин дзыхæй. 
Зæронд. Хорз адæм! Иу арс ныл сагъуыди æмæ нæ 
:æфтмæ скъæры. Нал фæразæм йæ лæбурынæй: цæгъды æмæ 
нæ сафы, фос нæм нал уадзы, нæ фæллой нын хæры... Æг мæ 
зæронд сæрæй бирæ фæхъуыды кодтон, æмæ кæд нæ рæдийын, 
уæд æй цыма марын хъæуы, афтæ мæм кæсы. Арс амарын — 
уый карчы цъиу амарын нæу, уæззау хъуыддаг у. Ард 
бахæрæм мæнæ не ’лдары раз, кæй дзы нæ фæтæрсдзыстæм, 
ууыл. ¦ , ¦ 
139 

.А д æ м. Разы стæм ард бахæрыныл. Амарæ æй æмзондæй. 
Иунæджы бон бирæ нæу. Æмдыхæй, æмзондмæй йæ амарæм! 
3 æ р онд. Уæдæ угард ныккæнут мæнæ ацы* лæдзæгыл, 
йæ мæлæтыл фæсмон кæй нæ кæндзыстут, уый тыххæй. 
(Адæм лæдзæгыл утæрдтæ кæнынц.) 
Михел. Æмæ кæд... кæд уыцы арс мæ зæххытыл дæр 
ауайы, кæд мæ цагъарты хъыгдары, уæд æз дæр разы йæ 
амарыныл. Æрмæст — хъусут? — чи фæнды йæ амарæд сы- 
махæй — йæ гуыбыны фиутæ мæн хъуамæ уой! Уæд æз 
дæр разы. 
3 æ р о н д . Рьемæ дын хуыцау хорз ракæнæд, æгайтма 
нæ хъуыддаг дæхимæ дæр раст кæсы. Фæлæ дæ рох ма уæд: 
уыцы арс ды дæ. 
Михел (хæйрæджыны худт ныккодта фыр тæссæй). 
Ха-ха-ха! Мæнæ цы замманайы хъазт æрæмысыдысты! О, уæ 
цæрæнбонтæ бирæ уой... Æвæццæгæн дзы фæйнæ цалдæры 
анцъыхтат, уырдыглæууæг уæм дзы дзæбидыры сыкъайæ 
балæвæрдта æмæ бахъæлдзæг стут... Гъæй, хорз адæм, ацы 
дзæбæх хъазты тыххæй уын хатыр кæнын уæ фидæны хъа- 
лоны æмбис. Хъазт чи æрæмысыди, уымæн та... уый дæр рох? 
уаты нæ баззайдзæн! Æрмæст уЫн хъуамæ зæгъон: ахæм 
хъæзтытæ æндæрхуызон аразгæ сты... Искуы дæр ма фен- 
дæуыди/ æххуырстытæ сæ кадджын æлдарæй хъазой, уый?! 
(Фемдзаст ис Зондабимæ, йæ ныфс асасти.) Æз фаедæн. (Æрбадти.) 
3 æ р о н д. Хорз у, кæй фæдæ, уый. Даргъ ныхасæй 
цыбыр хъуыддаг хуыздæр у. Ацы адæм æрæмбырд сты дæуæй 
уæздан дзуапп фехъусынмæ,— фæнды сæ базонын, цыхуызы 
мæлæт дæм хуыздæр кæсы, уый. Мах дæумæ хъусæм... 
Г а б о ц и . Цæуылнæ исты дзурыс? Æви афтæ фенхъæлд- 
тай, мæ цъæх хæрæг дын батайдзæни? 
Михел. Хорз адæм! Замманайы фæнд: æрдæбоны 
хъазтæй бирæ хуыздæр! Цом, æмæ цалынмæ рухс у, уæдмæ 
нæхи хорз фенæм — фæминас кæнæм, фæнуазæм, фæзарæм, 
фæкафæм... Æз дæр сымахимæ. Цом!.. Марадз-ма, лæппу, 
фæндырдзæгъдæгæн зæгъ æмæ исты хъæлдзæг цагъд акæна... 
3 æ р о н д . Нæ, нæ, Михел, бадгæ кæн, фынгтæ никуыдæм 
алидздзысты. Цард — бонгай, хæрд — комдзаггай, куыд 
фæзæгъынц,— иу хъуыддаг уал ахицæн кæнæм. (Кæстæртæм.) 
Зæгъут, кæстæртæ, уæ фæндон. Æз мæхæдæг куыд базæронд 
дæн, мæ рæстæг, мæ хъуыдытæ дæр афтæ базæронд сты. 
Зæгъут исты: зонд кæстæрæй хистæры сæрыл нæу. Чи уæ цы 
тæрхон хæссы? 
Хъæлæстæ. — Дурты бын æй фæкæнæм! 
— Æхсæны дурæй йæ амарæм! 
— Ауындзын æй хъæуы, ауындзын! 
— Къæдзæхæй йæ аппарæм, куыдзæп- 
парæн къæдзæхæй! 
— Кафынмæ нæ хуыдта: акæнæм æй ка- 
140 

фынмæ, кау ыл рафæлдхæм æмæ йæ 
уæлæ симд саразæм, афтæмæй йæ 
ныцъцъист кæнæм! 
— Доны йæ баппарæм, йæ кой дæр куыд 
нал уа! 
— Цъæх арты йæ басудзын хъæуы, 
цъæх арты! 
— Уæд уал ын рагацау йæ зачъе ныт- 
тонæм, судзынæн æвгъау у! 
-- Цæй, фæлтау æй бæхы къæдзилыл 
бабæттæм... Æз æй мæхæдæг аласдзынæн 
Дæллаг коммæ, уым æй цъымарайы 
баппардзынæн! 
С а у и . Бахатыр кæн, нæ буц хистæр, сылгоймæгты ныхас 
яякгъын фæнды. 
Зæронд. Зæгъæнт, зæгъæнт, сæ рын бахæра мæ зæронд 
•:Ер. Бархиад сын фыдæлтæй бæргæ баззади, фæлæ сын æй 
ки^стæуыди. Зæгъæнт. 
Л е з и . Фарн уæм бадзурæд, хорз адæм. Сылгоймагмæ 
Ерхоны дзырды бар нæ хауы, фæлæ кæд аипп нæ уыдзæн... 
А д æ м . Зæгъ, Лези, зæгъ! 
Л е з и. Ацы ’лдар уæздан лæг у, йæхицæн дæр уæздан 
гъуыддæгтæ агуырдта. (Михелмæ.) Афтæ уыди, нæ? 
М и х е л . Раст зæгъы ацы сылгоймаг... Лези!... Диссаг!.. 
Л е з и . Æмæ уæздан лæгæн уæздан тæрхон хъæуы, уæд 
„.л: йæхæдæг дæр сразы уыдзæн. 
Михел. Æнæмæнг!.. Никуы-ма фехъуыстон мæ цæрæн- 
№:нты уымæй растдæр ныхас. 
Л е з и . Кæд æм цыфæнды хæрам стут, хорз адæм, уæддæр 
, >: адæймаджы зæрдæ ис, æмæ бирæ хъизæмарæй марынæн 
-гоигъæд у. 
М и х е л . Дæ рынтæ мæ уд бахæрæд!.. 
Л е з и. Гъомæ йæ зонгæ дæр куыд нæ бакæна, афтæ йын 
с^рдæй æваст ахауын кæнут йæ сæр. 
3 æ р о н д . Хорз адæм, æз бакуырм дæн æмæ уыцы ныхæстæ 
се загъта, уый уынгæ нæ кæнын, • фæлæ йæ. рынтæ мæ уды 
::.1Й фæуæнт. Цæуы мæ зæрдæмæ йæ тæрхон. 
Лези. Æрмæст æй нæ цæстыты разæй æддæмæ акæнут. 
Г а б о ц и . А-гъай, акæнын æй хъæуы æддæмæ, куыдзы 
\:;,~Р’ ничк мары йæ къæсæрыл. 
Зæронд. Хъусут, кæстæртæ? Ныр мæн ауадзут. (Бад- 
&**мæ.) Цы фæдæ» лæппу? Æри дæ къух.. (Вадриимæ ацæуы.) 
Габоци (Лезиитæм). Ацæут сымах дæр æмæ кæнут уæ 
; -уыддæгтæ. 
М и х е л . (æеиппайды). Чи куыдз, чи хæрæг... Цытæ 
злут, цы?... 
Г а б о ц и. Афонмæ дæр дæхи афтæ фæхъочах кæн æмæ 
::¦•.. рвзззай... Нытъæфс у!.. 
141 

Зондаби. Дæхи цæстæй федтай, адæмы бон цы у, уый? 
Далæ ма фынджы уæлхъус чи бады, уыдон мын загътой, нæ 
цины бон, дам, нæ туг уынын нæ фæнд^, æмæ кад сырд нал 
уыдзынæ, Сауи æмæ мæ чындзæхсæвыл сразы уай, уавд дын ха- 
тыр. Æрдæбон ам цы ’лдар уыдис, уый дæр загъта, сæмыггаджы 
ма дæ кæй ныууадздзысты, ахæм фæндон, æз ын кæй балæгъ- 
стæ кодтон, уый тыххæй. ^ 
М и х е л . Æмæ уæд Саухалон та? Азауы ныфсæй куы 
рахицæн дæн уымæй дæр. Бауадздзæни ма мæ? Æнтыды хабар 
дæр ны куы радзырдтай. 
Зондаби. Саухалон афтæ зæгъы: «Нæ лæг æрсабыр 
уæд, æндæр ныххауæд æнтыды нæ, фæлæ суанг... сызгъæрин 
доны дæр». 
М и х е л. Иу чысыл аназын хъæуы, уæд хъуыды кæнын 
æнцондæр уыдзæни. 
3 о н д а б и . Цæугæ, мах дæр дæ феййафæм. (Михел 
ацæуы.) 
С а у и. Тæрсын, Зондаби, йæ усмæ хардзау куы ’ркæса, 
куы бафидауой... Цыфæнды уа, уæддæр кæрцæй хæдон 
хæстæгдæр у. 
Зондаби. Раст у: бирæгътæ иууылдæр къуыбырхъустæ. 
Фæлæ ды нæ зоныс, ацæргæ ус æнæ лæгæй баззайынæй, 
науæд йæ лæгæй фæцухæй. куы фæтæрса, уевд ын цас æнтысы 
барын дæр æмæ къæйныхдзинад дæр. Цом, бакæсæм. 
Бадри бауайы æд къæсса. 
Б а д р и . Зондаби, Сауи! Мæ къæссайы ком мамын абæттут. 
. С а у и . Цы аразыс? 
Б а д р и . Чындзæхсæвы хъæлдзæгдзинад хъæуы? Хъæуы. 
Хъуамæ маймули саразон. 
С а у и . Зондаби, ныридæгæн дæ Бадри æмбулын байдыдта. 
3 о н д а б и . Кæстæртæ хистæртæй хуыздæр куы кæной, 
уæд уый адæмы амонд у. (Бадри къæссайы ныббырыд æмæ 
йын йæ ком бабастой.) Тагъд-иу ратул æмæ нæ бахъæлдзæг 
кæн. (Ацæуынц.) 
Б а д р и (ратул-батул кæны къæссайы). Æлдар уыдзынæн! 
Æлдар уыдзынæн! Гобийы æккой баддзынæн, хæрæгау æй 
скъæрдзынæн! (Бацæуы Гоби.) 
Г о б и . Цы фæци, цымæ, ме ’лдар? 
Б а д р и . Æлдар уыдзынæн... Æлдар уыдзынæн... 
Г о б и . Ай та циу?.. 
Б а д р и . Зирæ мулк, бирæ фос, бирæ зæххытæ... Гобийы 
æккой баддзынæн!.. 
Г о б и (сабыр). Бадрийы хъæлæс (Уымæн.) Цы ми кæныс 
уым, маймули? 
Б а д р и . Иуварс алæуу, сохъхъыр! Æз ныр æлдар дæн, ды 
та мæ цагъар уыдзынæ. Де рагъ-иу дын ныххойдзынæн æмæ 
дæ арвитдзынæн хуыгæсæй! 
Г о б и . Ды дæ æлдар? Куыд сæлдар дæ? 
142 

3 а д р и . Саухалон Михелы асырдта æмæ ныр мæн хæссы 
апрг-ъ уанмæ, йæхицæн мæ хъæбул зæгъынмæ хъавы, йæ бынтæ 
!г»7ылдæр мæн уыдзысты... 
Г о б и. Æз дæу тынг ныппырх кæнинаг уыдтæн, фæлæ 
ыБшгн ныр хатыр. Æрмæст дæ бынат хъуамæ р^аттай мæнæн. 
3 а д р и . Цы? Ха-ха-ха! Мæ бынат дæуæн? Ха-ха-ха! 
1;в хуызæн сохъхъырæн? Ха-ха-ха! Гоби — æлдар! Ха-ха-ха! 
Г о б и (тыххæй райхæлдта къæсса, æрцагъта дзы Бадрийы 
ж„,изе дзы йæхæдæг ныббырыди.) Къæссайы ком бабæтт, 
жуæд дæ ныххурх кæндзынæн, дзидзидай! 
5 а д р и (бæтты къæссайы ком). Омæ мын фидар бæттын 
№ бакомдзынæ... Куы феуæгъд уай, уæд- дæ базондзысты 
жжæ дыл нал саргъаудзæни. 
Г о б и (къæссайæ). Цæй, цæй, фидар балвас æмæ бирæ 
ш дзур. 
Б а д р и. Цытæ дзурыс? Нæй йын фидар балвасæн, æмбыд 
« яьæсса æмæ атондзæнис! Ахæстытæ ма йыл кæн, цымæ фидар 
«:т у, бауромдзæн? 
Г о б и . Хæйрæг дæр æй нал атондзæн. 
Б а д р и . Æмæ скъуыд дæр никуы у къæсса? 
Г о б и . Рухсы цъыртт дæр дзы никæцæй кæсы. 
Б а д р и. Ноджыдæр ма йыл ахæстытæ кæн, кæд, мыййаг, 
¦’жъуыд, къæсса у? 
Г о б и . Къамбецы цармæй фидардæр. 
Б а д р и, Уæдæ ма мын зæгъ: ды кæй асайдтай абон? (Гоби 
ш^хъхъус и.) Ницы дзурыс? 
Г о б и. Марадз, зæгъ сын æмæ мæ ахæссой аргъуанмæ! 
Б а д р и . Æз дыл мæхæдæг аргъаудзынæн, сауджын дæр 
æкæ дын пълагъодз дæр уыдзынæн æз мæхæдæг! 
Г о б и . Марадз, науæд мæ базондзысты! 
Б а д р и . Афтæ æнхъæлдтай, дæ райхалын чи зыдта, уый 
дз бабæттын нал базондзæн? 
Г о б и, Дзæгъæлы ма рæй, науæд дын дæ къубал стон- 
х-ынæн, дæдæмæдзыд! 
Бадри. Ды мæ къубал стонДзынæ? Æмæ дæхи къубал 
сьæдз лæдзæджы хуызæк куы ныцци, хæфцæст! 
Гоби. Гъæй, Бадри, хъазын хъазын у, фæлæ мæ суадз, 
•æл дæ фæнæмдзынæн. 
Б а д р и . Æз дæ мæрдты уазæг, ранæм мæ иу чысыл! 
Г о б и . Суадз мæ, суадз, æз дын чындзæхсæвы фыры хъус 
;;1тдзынæн. 
5 а д р и. Фыры хъус нæ — сæфтæг дæр дæ дзы нæ фæуы- 
хзæнк.. Æз дæ ныртæккæ, абон кæй ирвæзын кодтай, уымæ ба- 
ИЗ.СОН — Зондабимæ (Аласы йæ.) 
М и х е л (рацæуы9 сагъæсгæнгæ). Ныр цы чындæуа? Нæ 
1ын сразы уаин, æмæ цагъартæ æмвæндæй тымыгъæй уæлдай 
зе сты: ныддымдзысты мæ. Ноджы Саухалы-чызджы бынтæй 
дæр сурдзыхæй аззайдзынæн... 
143 
^ 

Рацæуынц Сауи æмæ Зондаби. - 
3 о н д а б и (сабыргай Сауийæн). Кæс-ма не ’лдармæ: 
фыййауы- лæуд ма бæргæ скодта, фæлæ йæм с|юс нал ис. 
(Бацыдис æм.) Михел, арæби, фыдызгъл нæ бахордтай, фæлæ 
бас та цæуылнæ ацымдтай? 
М и х е л . Куыд? Сымахимæ? Иу фынгыл? Æз? Æлдар? 
Сымах мæ разы хъуамæ зоныгыл кæнат! Æз фынджы 
уæлхъус куы бадон, уæд сымах та хъуамæ сæркъулæй лæууат! 
3 о н д а б и . Михел, гормон, æгæр бæрзæндты кæсын дын 
нал амбалы. Цы нал дæ, уымæй дæхи ма’вдис, науæд дыл адæм 
худынц. 
М и х е л. Мæныл абон чи худы — райсом та кæндзысты 
кæугæ. Сымах хуызæн цагъарты фыдæй ацы ран фехæлди 
мæ цард, фæлæ та æз æндæр ран дæр ссардзынæн фарн æмæ 
амонд!.. Цом, дам, немæ иу фынгыл æрбад! Иуварс, гомзæ- 
вæттæ, сыстбæрзæйтæ! Æлдар æмæ цагъар кæрæдзимæ хъуамæ 
дард лæууой! 
3 о н д а б и . Тынг раст зæгъыс, Михел. Уæдæ дарддæр 
алæуу, æмæ нын нæ хъæлдзæгдзинад ма хал! 
Бадри (рацæуы бæрзæй æхсынгæ). Михел, нал хъуыды 
кæныс, афтæ мын^куы загътай: мæ чындзæхсæвы дын фыры 
бæрзæй ратдзынæн? Зондаби дæм нал фæлæууыдис æмæ мын 
æй йæхæдæг радта... 
1937 аз. 
:/ 

ÆУУÆНК 
ЦЫППАРМИОН ДРАМÆ 
МИ ’ВДИСДЖЫТÆ: 
Л а д о — партийы обкомы секретарь. 
Д и м и — Иартийы райкомы севретарь. 
А д т о — иартион кусæг. 
М а с а — колхозон, Адтойы мад. 
С о н. —колхозы атроном, Димийы хо. 
Г о д а — колхозы сæрдар. 
А к к а — колхозон бригадир. ч 
Г а б о — хынцæг æмæ къæбицгæе. 
В о л а — тракторист. 
О т а р — мыдгæс. 
С.а у и — корресхюндент. 
3 а л и —-. дохтыр. 
Архайд цæуы 1950 азты Цæгат Иры. 
")Г г-ан Цæрааон 
^ 

РАЗВÆД 
Кæм дæ, кæм дæ, дзырддæсниад, фæзын 
Мæ хъæрмæ тагъд, нæртон æххуыс дæ курын: 
Кæнын æххæст мæ рухс фæндтæн сæ зын,— 
Хъæуы мæ ныр мæ сыгъдæг сæнттæ дзурын. 
Уæззау, зын хæс,— æмæ йæ быны мæн 
Куы фæкæна — нæ, уымæй дын нæ тæрсын,— 
Уæзæй, зынтæй бынтон тæрсаг нæ дæн, 
Æндæр цыдæр кæсы мæнмæ æгæр зын: 
Тæрсын, рæстмæ куы не ’ссарон æвзаг 
Æмæ дын ныр кæй кой кæнын — йæхистæн,— 
Æнæрхъуыды, сæртæг, дзырдæй, мыййаг, 
Куы бафхæрон йæ хорз ном коммунистæн... 
Æмæ мын ратт тыхджын дзырдтæ: кæрдаг, 
Фæринк кардау, уæзæй — æфсæйнаг хохау, 
Зæгъынæн — рог, хъуыдыйæн — раст, æрдаг, 
Сæ сыгъд — зынгау, рæхойынмæ — джебогъау. 
Сæ иуы. райс, уæд, иунæгæй дæр раст 
Æрвæрттывдау, йæ цæхæртæ куыд кæлой; 
Æнгом куыд уой сæ кæрæдзийыл баст, 
Æмбырдæй та, мырмырджытау, куыд зæлой. ’ 
Уæдæ кæм дæ, дзырддæсниад, фæзын 
Мæ хъæрмæ тагъд, нæртон æххуыс дæ курын: 
Кæнын æххæст мæ рухс фæндтæн сæ зын,— 
Хъæуы мæ ныр мæ сыгъдæг сæнттæ дзурын. 
ФЫЦЦАГ МИ 
Хохы хъæбысы хъæдрæбын. Суадон. Кæцæйдæр 
хъуысы фæндырæй цæгъдын, фæсивæд кафынц,— 
къаигай фæзынынц иуæрдыгæй æмæ та фæаууон 
вæййынц иннæрдыгæй. Бацæуынц Года æмæ 
Ота р 
Ш 

Года 
Нæ, нæ, Отар, æнæуаг ми кæныс! 
Ныххатыр кæ, фæлæ дæ фæндон мæнæ 
Ызмæст доны кæсаг ахсынау у,— 
Хæрам хъуыды дыууæ лæджы ’хсæн байтау, 
Цæмæй фæуа дæхи удæн пайда?! 
Нæ, ахæм фæнд мæ зæрдæмæ нæ цæуы. 
Ота р 
Гормон, Года, цы пайда дзы кæнын? 
Кæнæ хæрам кæй æхсæн тауон хъуамæ? 
Адто мæ куыст куы нæ фаудта æрмæст,— 
Дæхиуыл дын куы нæ фæдзырдта къаддæр! 
Стæй канд дæуыл! — Димийыл дæр дзырдта! 
Кæд ын сымах — нæ раздзæуджытæ — барут, 
Сыбыртт дæр ыл уæд нал кæндзынæн æз. 
Года 
Уæдæ ныууадз,— мæнæн дзырдта мæ хъæнтыл 
Æмæ уыд раст. Димийыл дæр дзырдта, 
Æмæ дзы раст цы рахона, уый айсдзæн. 
Хæрам ныхас нæ кодта уым Адто,— 
Уый критикæ нæ куысты хъæнтæ кодта! 
Фæци, æгъгъæд. 
Отар - - . 
Куы фæуаид, бæргæ! 
Фæлæ тæрсын: фыддæр митæ куы ’рцæуа... 
Фæстагмæ нæ куы сызмæнта... 
Года 
Зæгъ-ма: 
Цы дæ фæнды? 
Отар 
Мæхицæн мур дæр ницы. 
Ызнон Адто цы арт ыссыгъта, уый 
Тæссаг у махæн не ’ппæтæн,— хæрын дын 
Мæ удæй ард,— тыхджын тæссаг у уый. 
Года 
Цæмæй — тæссаг? 
Ота р 
Æгас хъæубæстæм айхъус — 
Дыв-дыв кæнынц мыдычыргъæдау раст, 
Дзыхæй-дзыхмæ Адтойы ном ыскъæфынц, 
Æппæлынц дзы! Уæндаг у! 
Года 
Æмæ цы? 
Отар 
Гормон, куыд ницы? Базыртæ сыл разад: 
Хъæуа, нæ хъæуа — алы ран дæр ныр 
Кæй фæнда, уый тъысдзæн йæ фындз, ысгардзæн, 
Фæрсдзæни дæ: куыд у æмæ цы у, 
147 

Цæмæн у афтæ, уфтæ дæм цæмæн нæу, 
Ай ам цæмæн и, науæд уый кæм и?.. 
Æмæ сын дзуапп дæттай бæстонæй хъуамæ! 
Стæй канд уый нæ — цыфæнды раст куы уай — 
Бындзæй дæр къамбец акæндзысты уайтагъд! 
Нæ, де ’рдхорд у Дими, æмæ йын зæгъ,— 
Йæ ных ын иу хатт бакъуырæд Адтойæн! — 
Фæхъус уыдзысты иннæтæ дæр уæд. 
Года 
Дæ хорзæхæй, сыбыртт дæр ма скæн абон, 
Нæ уазджытæ сæ фæллад уадзынц ам. 
’ Стæй уæд, зæгъ-ма, дæ фыдыстæн: цы тыхсыс? 
Кæд, къамбец чи суа, ахæм бындз дæм нæй, 
Уæд ма тæрс. 
Отар 
Æз, Года, нæ тæрсын мур дæр... 
Цæмæй тæрсон?.. 
Года 
Æрбацæуы Дими! 
Бацæуы Дими. 
Дими, хæрзаг, мæсты кæныс, æлгъитыс, 
Æнцойбон дæм кæй фæдзырдтам... 
Дими 
Куы нæ! 
Иттæг хорз у, æмæ дæ тынг дæн бузныг, 
Æгайтма ардæм рацыдтæн. Кæс-ма: 
Ныссабыр хъæд, кæцæйдæр мæргътæ зарынц, 
Йæхи фæлынды дидинджытæй æрдз 
Æмæ лæджы йæ цъæх хъæбысмæ ласы! — 
Æццæй, Отар? 
Отар 
Æцæг зæгъыс, Дими. 
Д ими 
Æмæ уæдæ дæ мидбылты цы худыс? 
Отар 
Бæрнон кусæг, æмæ — сыгъдæг поэт! 
Дими 
Поэт нæ — ам лæг булæмаргъ дæр фестдзæн. 
Нæма зонæм нæ фæллад уадзын мах, 
Æндæр фæскуыст æмбырдæй рацу ардæм,— 
Цы ма хъæуы рæсугъддæр ран лæджы! 
Отар 
Бæргæ, фæлæ уæд адæмимæ арæх 
Æмбæлдзыстут, бæрнон лæгæн та уый 
Сахъат ми у. ч 
Дими 
Æй, критикæ мæ ма кæн! 
Худынц. 

Отар " 
. Дæ цæрæнбонтæ бирæ уой, Дими, 
Нæ рацыд махæн чи бадзæбæх кодта! 
Габо бахæссы дурын нуазæнтимæ. 
Года 
О, дзагарм уай, нæ къæбицгæс Габо, 
Æмæ дæ бæркад макуы кæна сысгæ! — 
Отар, фæкæс. 
Отар 
Æри-ма сæ мæнмæ. 
Габо аздæхы. 
Года 
Айс, айс, Дими. Фæйнæ уал,— репетици. 
Ота р 
0, рагацау уал аназæм фæйнæ,— 
Арахъхъимæ æнцондæр вæййы дзурын... 
Мæнмæ, хæлæрттæ, 
Куы нæ уа дзагæй 
Арахъхъы дурын, 
Уæд мæ мæ зæрдæ 
Рæсугъд æвзагæй 
Нæ уадзы дзурын!.. 
Кафгæ фæзынынц А д т о æмæ 3 али. 
Д ими 
Кæимæ кафы уый, цымæ, Адто? 
Отар 
Нæхи хъæууон чызг, Хъороты Залинæ, 
Зынгæ хирург, фæкусы Сахалины. 
Æрцыд йæ фæлладуадзынмæ.— Адто, 
Æрбауай нæм! 
А д то 
Чысыл хатыр, Залинæ. 
За ли 
Дæ хорзæхæй. Æрмæст мæ ныфс уыдзæн, 
Фазстæдæр та кæй ракафдзыстæм, уымæй. 
Æз чызджыты рдæм бакæсон. 
Зали ацæуьи 
А д то 
Хатыр. 
Отар 
Цæмæн зæгъыс,— æз дæр, куы зонин кафын, 
Уæд ахæмимæ расимин!.. 

\ 
А д то 
Æцæг, 
Сæрæн чызг у. Фæлæ цæй тыххæй нуазут? 
Года 
Дæ цæрæнбонтæ бирæ уæнт, Дими, 
Иæ рацыдæй нæ чи бахуызæн кодта! 
Æнæуи дæр æнæвдæлон дæ ды, 
Æмæ дын ноджы байстам мах дæ рæстæг. 
Д ими 
Бæргæ, мæхи дæр тынг фæнды, Года, 
Куы уаин ахæм хъæлдзæг рæтты арæх, 
Фæлæ лæг уый бæрц не ’ххæссы. Сымах 
Лæлпутæ стут, æз та — зæронд, фæллайын. 
Отар 
Дæ уавæрты фæллайын диссаг нæу: 
Куыд фæразыс, куыд дын æнтысы уый бæрц! 
Æвæдза, ды нæ районы нæ дæ, 
Нæ хабæрттæй уæд раппæлæн нæ уаид. 
Хъуыддаг дæ къухтæм бахауæд æрмæст,— 
Цыма йын маргъы базыртæ нысеадзыс — 
Фæрæвдз вæййы. Хæрын дын ард, Дими,— 
Æниу козбаумæ ма бамбар мæ ныхас,— 
Фæлæ дын мах хæлæг фæкæнæм тынг 
Дæ хъарумæ. 
Дими 
Уæ цæрæнбонтæ бирæ. 
Отар 
Дими, цæр, цæр! 
Д и ми 
Цæй, аназ æй. 
Отар 
Чи? Æз? 
Мæ фыдыстæн, ныртæккæ ам, нæ рæзты, 
Фæтæхы саг — дæ разæй йæ нæ фехсин. 
Ау, уый та куыд?.. 
Д и м и 
Цы зæгъыс ды, Адто? 
Адто 
Цы ма зæгъон? — Отары хуызæн зарын 
Нæ зонын æз, æмæ нæ дæр хъæуынц 
Козбау ныхæстæ ацы ран. 
Отар 
Ды дæр, 
Гормон, Адто, дзæбæх куы кæныс заргæ! 
Зæгъæм, ызнон нæ колхозон æмбырды 
Куыд зарыдтæ! Тыхджын хъæлæс дын уыд! 
А д то 
’Ныхъхъус-ма у, дæ марг нын не *хсæн ма уадз! 

О т а р ^^ 
Æз уадзын марг! Уæдæ кæй фауДтай знон?.. 
Д ими 
Сыбыртт дæр нал! Уæ зонд фæвддди? Адæм 
Фæйнæрдыгæй сæ цинæй райынц ам, 
Сымах та тонут, уасджытау, кæрæдзи! 
Адто 
Хатыр, Дими. 
Отар 
Дæ хорзæхæй, хатыр. 
Димй 
Мæнæй — цæмæн? Уæ кæрæдзийæ... 
Отар 
Курын 
Хатыр, Адто. 
Адто 
Дæуæй нæ курын æз,— 
Козбау æмæ цæстмæхъус ми нæ уарзын. 
Года 
Ныссабыр ут, уæ хорзæхæй. 
А д т о 
Дими, 
Æнæниз у, дæ цæрæнбонтæ бирæ. 
• Æцæг мын нуазгæ ма фæуæд,— нырма 
Æз кафты дæн,— куы фæцудон уæ нозтæй,— 
О гормæттæ, уæд худинаг кæнын! 
Хатыр — мæнæн. 
Д.ими 
Цæй, хорз, Адто, Цу, каф. 
Адто ацæуы. 
Отар 
Æрыгонæй æбузн æмæ сæрбæрзонд! 
Дими 
Нæ, раст нæ дæ. Иттæг хорз кусæг у: 
Ныфсхаст, æргом. Дзæгъæл митæ нæ уарзы, 
Нæдæр сæ бары иннæтæн. Æцæг, 
Иæхи чысыл æгæр сæрбæрзонд дары, 
Фæлæ лæппуйæн баргæ у рæдыд. 
Куы акуса, уæд абаддзæн йæ гаччы. 
Æвзыгъд у æмæ хорз цæуы хæрдмæ. 
Ота р 
Хæрдмæ тырны, æгæр дæр ма, стæй зоны 
Фæрæзтæ дæр, цæмæй йæ фæндаг уа 
Быгъдæг æмæ йæ ма хъыгдара иу дæр. 
Дими 
Мæ хæрæфырт, фæлдæхт ныхас кæныс^. -» 
Хæрам æмæ быцæу нын не ’хсæн ма ’фтау. 
Ш 

О т^р^ 
Куыд бауæндыд дæ ныхмæ дзурын? Йе — 
Сидт рацæуæд хæлары цæрæнбонтæн 
Æмæ йыл афтæ атигъ кæн дæхи! 
Иæ хъуын ын иу цъус ацæгъдын хъæуы. 
Д ими 
Æгъгъаед!.. 
Кафгæ фæзынынц Адто æмæ Сона. 
Со на 
Салам! Цы тæрхон кæнут? Кафгæ! 
Адтойы феуæгъд кæны, Д имийыл йæхи 
ныццæвы æмæ йæ зилгæ ахæссы йемæ. 
Д ими 
Дæ зонд фæцыд! Цы хабар у, мæ хо? 
Сона 
Æнцойбон зонд нæ хъæуы мæн æппындæр. 
Димийы феуæгъд кæны, Годайыл йæхи 
ныццæвы æмæ йæ зилгæ ахæссы йемæ. 
Д ими 
Гье уый цæуы мæ зæрдæмæ, мæ хо! 
Года 
Æгъгъæд, æгъгъæд! Уæ сæрдары сæр разылд. 
Сона 
Цæугæ æмæ йæ уазал доны стул! — 
Адто, цæй, цом, нæ кафт фæуæм кæронмæ. 
А дтоимæ кафгæ ацæуъи 
Ота р 
Æгъдау æм нæй: куы иу чызгыл хæцы, 
Куы иннæуыл... 
Д ими 
Мæ хорз хæрæфырт, хъус-ма: 
Дæ дзыхыл хæц, дæ былтæ дар æхгæд, 
Кæд нæ, уæд æз дзыхæхгæнын дæр зонын. 
Отар 
Хатыр, мæ мады хорз æфсымæр, æз 
Нæма зыдтон, куы фæкæны дæ фыдгой, 
Куы фефтауы дæу адæмы цæсты, 
Дæ ном бынмæ куы феппары, йæхи та 
Уæлдæр куы исы, уæд дæуæн йæ ми 
Хуыздæр кæй у, æз уый нырмæ нæ зыдтон. 
Мæ дзыхыл хæцын базондзынæн ныр. 
Д ими 
Нæ, иугæр уый кæм радзырдтай, уым — дзургæ! 
Куыд мæ æфтауы адæмы цæсты? 

Отар 
Кæмфæнды уа, кæнæ цыфæнды дзура — 
Дæ номыл никæд ауæрды. Æмæ 
Кæм фидауа, цы ран æмбæла фауын, 
Уым фау æвзæры,— критикæ — уый хорз у! — 
Лæджы йæ хъæнтæй асыгъдæг кæны! 
Фæлæ æдзух, кæмдæриддæр, æргомæй, 
Кæй дæлбар кусыс, уыцы лæджы фау! — 
Иæ хорз ном ын æдзух æппар дæлдæрмæ! 
Нæ, нæ, Дими, уый баргæ хабар нæу. 
Иæ цæстмæ йын æй исты хуызы бадар 
Æмæ йæ рæдыд бамбара,— фæстагмæ 
Хæрамы хос уыдзæни уе ’хсæн уый. 
Д ими 
Уæддæр нырма нæ бамбæрстон: куыд фаудта? 
Æргом-ма зæгъ: цытæ дзырдта мæнæи? 
Отар 
Дæ кой кæна — йæ мидбылты фæхуды, 
Сырдонау раст. Хъыг у мæнæн дæр уый — 
Кæрæдзийæн æцæгæлæттæ не стæм, 
Дими æеаст фæтызмæг. 
Д ими 
Цытæ дзырдта?!. 
Ота р 
Дæ зæрдыл ма лæудзæн, 
Фыстай æрæджы иу гæххæт Обкоммæ,— 
Æркæс-ма йæм, дæ хорзæхæй. 
Дæтты йæм гæххæтт. 
Д и м"и 
Циу ай? 
Æгасæй дæр — сырх кърандасæй хъулон! 
Отар 
Ды, райкомæн йæ фыццаг секретарь, 
Гæххæтт ныффыстай, радтай йæ мыхуырмæ 
Дæ машинисткæмæ, фæлæ уæд уым 
Лæууыд Адто, æртыккаг секретарь, 
Æркасти йæм, йæ сырх кърандас систа 
Æмæ йæ афтæ бахуым кодта, стæй 
Зылындзыхæй, Сырдонау худгæ, дзуры: 
«Кæдмæ нын уыдзæн ахæм секретарь, 
Æнахуыргонд!»... Дæ бынатмæ дын хъавы!.. 
Дими фестъæлфы. 
Д и ми 
Цытæ ма дзырдта æмбырды та знон? 

О т а р 
Цы нæ дзырдта?! Уым колхозы сæрдары 
Куыд фегад кодта! Афтæ йын зæгъы: 
«Цæй кусæг дæ, цæй колхозы сæрдар дæ? 
Дæуыл уæле куы ничи хæцид, уæд 
Къуыримæ дæр нæ фæлæууис сæрдарæй!» 
Дими 
Уæле хæцæг, цымæ, кæй хуыдта? 
Ота р 
ДæУ- 
Д ими 
Цы дзурыс ныр?.. 
Ота р 
Хæрын дын ард, рæстдзинад. 
Цæй, ныр мæнæн ныххатыр кæн. Года 
Æрбацæуы, æмæ йæ бафæрс уый дæр: 
Мæ ныхас дæ нæ уырны, фæлæ дын 
Уый радзурдзæн, цы куыст цæуы дæ ныхмæ! 
Ацæуы. 
Дими 
Фыццаг хатт мын нæ дзырдæуы, Адто 
Цыдæр фыдвæнд кæй аразы мæ ныхмæ... 
Ау, ахæм уа? Нæ мæ уырны куыддæр... 
Иæ бакастæй æнæхин у, хъуыддаджы — 
Æргом ныхас... Дызæрдыг мæ кæны 
Мæ хæрæфырт: цыдæр гуырысхо бацыд 
Мæ зæрдæйы. Мæнгард лæг уа? Хуыз ыл 
Нæ хæцы мур, æхсæв фынæй нæ кæны,— 
Æдзух фæкæсы чингуытæ... Нæ, ахæм 
Тæссаг лæг у... 
Вацæуы Г од а. 
Года 
Куыд иунæг дæ,. Дими? 
Сæрхызт нæу хорз,— хъуыддаджы бон нæу абон, 
Цом адæммæ, уым абад немæ. 
Д и ми 
Багъæц. 
Года 
Ау, хицауæн æппын æнцойбон нæй? 
Д ими 
Цы ныхæстæ уыд уе ’мбырды? 
Года 
Отар дæ 
Нæ ныууагъта,— фæдзырдта сæ, уæддæр... 
Мæн та фæндыди, ацы бон нæ фæллад 
Æнæмастæй куы суагътаиккам, уый. 

Д им и 
Дæ хорзæхæй, цы ныхæстæ уæм рауад?!. 
Года 
Отар дзырдта куысты фæткыл. Æваст 
Фæзынд Адто, фæбыцæу ис Отармæ, 
Иæ нйхас ын фæлыг кодта: ды, дам, 
Нæ бæззыс ам, нæ, дам, дæ агитатор! 
Мæн бафхæрдта... Фæлæ нæ фæндыд мæн 
Ныртæккæ дзурын уыдоныл,— æндæр хатт 
Уыдзæн рæстæг. 
Д и ми 
Æмæ дæу тыххæй та 
Цы загъта, уæд?* 
Года 
Уæ колхозонтæ, дам, дæ 
Нæ равзæрстой сæрдарæй. 
Д ими 
Уæдæ ^— чи? 
Года 
Цы бæрæг и?!. 
Дими 
Фæдзур-ма мын Адтомæ, 
Æнхъæлмæ йæм кæсдзынæн мæнæ ам. 
Ацæуынц. Æд дидинджытæ бацæуынц А д 
æмæ Сона. 
. Сона 
Адто, кæс-ма: æнхъизы зæххæй суадон! 
Цæстысыгау — сыгъдæг æмæ рæсуг. 
• Адто 
. Сыгъдæг, рæсуг, æцæг лæджы зæрдæйау! 
Цæры, фыцы æмæ йæхи дæтты, 
Æххуыс кæмæн у — сё ’лпæтæн хæларæй. 
Сона 
Цæры, фыцы æмæ йæхи дæтты, 
Æххуыс кæмæн у — се *ппæтæн хæларæй! — 
Поэт! Ды уарзыс ахæм зæрдæ? 
Адто 
Тынг. 
Æмæ фæбæллын: негас адæм ахæм 
Куы суаиккой — куыд адджын уаид цард! 
Сона 
Æмæ сæ скæн! 
А д то 
Æмбал мæ хъæуы уымæн, 
Æххуысгæнæг цæрæнбонтæм — æфсин, 
Уæд мин хатты æнувыддæрæй кусин. 

С о н а 
Æвæдза, уымæй раст зæгъыс,— бынтон 
Æрыгон дæ,зын баууæндæн у ууыл. 
А д то 
Егъау поэт уыд грекъмæ — Гесиод — 
Æмæ фæдзæхста усгуртæн уый афтæ: 
«Иугæр дын афон æрцыд, уæд дæ хæдзармæ 
бахæсс сылыстæг. 
Ма кæн æртын азмæ тагъд, ма *дæр уый фæстæ 
бакæн æрæджы,— 
Усгур лæппуйæн æртын азы кар у йæ тæккæ хорз 
афон. 
Бауадз дæ къайы куырдуаты цыппар азы, стæй 
йæ уæд ахæсс. 
Ракур æнæцыд чызг,— ахуыр æнцондæрæй 
суыдзæн æгъдæуттыл. 
Рагацау равзар, кæй зонай, хæстæг ран дæм чи 
цæра, ахæм. 
Раздæр æй базон, цæмæй дыл дæ сыхæгтæ ма 
худой сомбон. 
Ницы ис хорз усæй хуыздæр дунейыл, нæ дæр дзы 
уыдзæнис, 
Фæлæ æвзæр усæй, мондаг сылыстæгæй ницы 
и ’взæрдæр: 
Ахæм ус лæгтæн сæ тæккæ тыхджындæрыл 
бафтæд, уæддæр æй 
Бадомдзæн æмæ зæрондмæ æртæрдзæнис афонæй 
раздæр». 
Сона 
Ха-ха, ха-ха! Уый зондамынд у, гъе! 
Фæлæ йæ ды цæмæн æрхастай? 
А д то 
Уымæн 
Æмæ мыл ныр æртын азы цæуы, 
Æмæ мын у хъуыддаг кæнынæн афон. 
Суадонмæ кæсы. 
Сона 
Цæмæ дзы кæсыс уагæры? 
А д то 
Кæсын: 
Сæ дыууæйæ кæй равзарон — нæ зонын. 
Сона 
Цæй дыууæйæ? 
Адто 
Сæ йу кæсы бынмæ,. 
Сæ иннæ та уæлæмæ кæсы цадæй. 

Сона 
Бынæй хæрдмæ цы чызг кæсы, уый — дæу! 
Дон ыл бакалы. 
А д то 
Дон сызмæсти,— цыдæр фæци мæ дуне... 
Кæс-ма йæм, : фæстæмæ та ныллыгъд,— 
Йæ цæгатыл æмхиц уыдзæни ме ’фсин! 
Сона 
Кæд дын уа, уавд. 
А д то 
Æнæ уæвгæ йын нæй. 
Сона 
Ухх, хиппæлой! Мæ цæстытæм мын ма кæс. 
Доны кæрæдзи цæстытæм кæсынц. 
Адто 
Мæ цæстытæм кæсыны бар мын нæй? 
Сона 
Дæу цæстытæ? Дæу цæстытæ нæма ст&. 
А дто 
Уыдзысты мæн, хæрын дын ууыл ард. 
Сона 
Ау, туркаг дæ,— цал усы курыс? 
Адто 
Иунæг. 
Сона 
Иу уал дын ис. 
А д то 
Уаед — чи? 
Сона 
Хирург Зали, 
Мæ размæ демæ чи кафыди, дардæй 
Дæумæ бæлгæйæ чи фæцыди, уый. 
Æниу æй, гдама, нал зоныс дæхæдæг! 
А д то 
Зали æцæг дзæбæх чызг у,. хæрзконд, 
Хæларзæрдæ, куыстуарзаг чызг,— æрмæст 
Хъыгаг у уый, æмæ кæй нæ дæн *уркаг, 
Æмæ мын курæн иуæй фылдæр нæй. 
Сона 
Мæнмæ дзæгъæлы мауал кæс æнхъæлмæ. 
Адто 
Цы загътай, цы? Æрбакæс-ма уæдæ 
Мæ цæстытæм æнæхудгæ. 
Сона 
Ха-ха! 

Адто 
Уыныс, уыныс,— дæ зæрдæ дæ нымудзы! 
Сона 
Ныхъухъус у, цæй! Бæрцон лæг, секретарь, 
Æмæ кæны рæузонд лæппуйы митæ! 
А д то 
Дæумæ гæсгæ, бæрнон лæг хъуамæ уа 
Æфсæнзæрдæ, къæлæтриу, стæй гуыппырсар, 
Хъандзалбæрзæй æмæ цæнгæтæй уагъд? 
Сона 
Нæ фидауы бæрнон кусæгыл хъазын, 
Нæ йын æмбæлы уарзын дæр. 
А д то 
Цы, цы? 
Гæдыныхас! Уый пьесæты у афтæ» 
Сона 
Уæд царды та? 
А д т о 
Нæ, царды афтæ нæу,— 
Мæхицæй дын куы зæгъон уæд... 
С о н а 
Ныхъхъус у! 
Цинæй йæхицæн бынат нал ары. 
Куыд хорз у бон! Фæскъæвда хур ныккаст 
Иæ зынг цæстæй. Цæхæртæ калы бæстæ. 
Æрфынæй дымгæ, басабыр и хъæд, 
Гæзæмæ змæлынц бæлæсты сыфтæртæ, 
Стæй булæмаргъ цъыбар-цъыбур кæны, 
Æмæ мæ зæрдæ урс уæрыккау кафы!.. 
Хъуызæгау бакæны Отар. 
Отар 
Хатыр, хатыр, уæ хорзæхæй, хатыр,— 
Фæхъыгдардтон. Кæсут, фыццагау, стихтæ. 
Æрмæст Адтойæн иу ныхас зæгъон: 
Дими куырдта, кæс, дам, мæм ам æнхъæлмæ. 
Ацæуы. 
Адто 
Дæлгоммæ у, дæлзæхты кæны хуым. 
Æвæццæгæн та сифтыгъта Димийы. 
Цæй, ды цæугæ,— æрбазындис Дими. 
Сона 
Нæ, хъуамæ уон, ныхасгæнгæйæ, уе ’хсæн, 
Æмæ уæ раздæр чи кæна быцæу, 
Иæ тæрных уымæн бакъуырдзынæн: сабыр! 

Адто 
Быцæу нæм нæй. 
Сона 
Цы бæрæг уын и, цы! — 
Уæ иу — дзæбуг, уæ иннæ та — хъæсдарæг, 
Уæ дыууæйы ’хсæн судздзæни мæсæр. 
Ад то 
Нæ, ма тæрс ды, дæ уды сабырдзинад 
Мæхн удæй зынаргъдæр у мæнæн. 
Бацæуы Дими 
Д ими 
Цы фестут, царддзу фæсивæд? 
Сона 
Æркæс-ма, 
Цы пуцалтæ æрхастон хъæдæй æз! 
Урс дидинæг ын йæ риуы дзыппы ныссадзы. 
Д и ми 
Дæ лæвар бирæ. 
Сона 
Урс дидинæг — уый 
Сабырад æмæ фидыды нысан у. 
Д ими 
Зынаргъ лæвар. Зæрдылдарæн ныхас. 
Сона 
Уæ хъуыддæгтыл куыд не скæнат сыбыртт дæр! 
Д ими 
Хорз, хорз. Ныууадз нæ иунæгæй,— нæ хæс 
Мах зонæм хорз. Цу, æфсинтæм фæкæс. 
Сона худгæ ацæуы. 
А д то 
Æрбад, Дими. Ам сатæг ран у. 
Д ими 
Бузныг. 
Æрбад ды дæр, æцæг, дæ цухъхъа — урс 
Æмæ йæ хъйхъхъæ, схъулон дын уыдзæни,— 
Кæрдæгахуырст зынæхсæн у. 
А д то 
Бæлвырд. 
Дими 
Зынхъахъхъæнæн, цæстдаринаг у ахæм 
Уæздан дзаума кæддæриддæр. 
А д то 
Æнæмæнг: 
Лæгæн йæ дарæс хъуамæ уа сыгъдæг. 
159 

Д ими 
Хъæууон куыст та, æнæхайыр æрбауа, 
Сæнтурс дзаума дæр асау кæны уайтагъд. 
Адто 
Вæййы. Æрмæст мæ дарæсы тыххæй 
Мæнæн мæ куыст æнæконд никæд баззад. 
Иæ фæдджитæ йын амбырд кæнын, дыстæ 
Æрбассивын æмæ куыстмæ — цæттæ. 
Д ими 
Цы дын у, цы? Фыццаг хатт уынын æз 
Ирон цухъхъа райкомы секретарыл. 
Кæсын дæм — цыма музейы дæн раст! 
А д то 
Хæрын дын ард, фæцагуырдтон æз Марксмæ 
Стæй Ленинмæ, кæд цухъхъайы ныхмæ 
Фыссынц, зæгъын, æмæ сæм никуы ссардтон, 
. Зæгъгæ, иронæн цуХъхъа дарæн нæй! 
Д ими 
Æдылы хъазт! 
А д то 
Куы нæ кæнын æз хъазгæ: 
Цæмæй у ’взæр? Æнцондарæн, рæсугъд, 
Хæссынæн — рог, уæлдайдæр та — бæрæгбон! 
Нæ, ууыл демæ æз разы нæ дæн. 
Д ими 
Æндæр быцæу нæм кæд нæ уа, уад хорз у. 
А д то 
Быцæуиуæг куы фæзына, уæд æй 
Кæндзыстæм лыг æнæбыцæу, æмвæндæй. 
Д ими 
Быцæуы сæр нæ бахъæудзæни мæн: 
Зæронд дæн ныр, æгъгъæд фæхырхтон зынты. 
Цæуынафон у пенсимæ мæнæн. 
Мæ бынатмæ куы ссариккой æндæры — 
Бæргæ ныууадзин, цингаёнгæ, мæ куыст!.. 
Адто 
Æгæр раджы фыссыс дæхи зæрондыл. 
Дими 
Нæ, кæстæртæн фæндаг дæттын хъæуы. 
Æз нал бæззын æмæ æрмæст хъыгдарын. 
А д то 
Нæ мæ уырны, зæрдæйæ дзурай, уый. 
Д и ми 
Нæ дæ уырны? Уый диссаг у! Æз зонын, 
Мæ бынатмæ ис хъавджытæ дзæвгар, 
Æмæ цæмæн, цæй тыххæй сæ хъыгдарон? 

Адто 
Дæ раны æз нæ ныууадзин мæ куыст,— 
Мæ фæндагыл цæуин, салдатау, размæ... 
Дими 
Æмæ хæрдмæ! 
Адто 
Хæрдмæ нæ бæллын æз. 
Дими 
Æцæг уа уый? Уырнинаг нæу дæ ныхас. 
Додзийы дурау, алы дзырдæн дæр 
Ис хицæн авд æвæрæны,— рæсугъддæр 
Цы ран уа дзырд, кæм фидауа хуыздæр 
Æмæ йыл тынг цы ран æууæндой адæм, 
Æвæрын дæр æй уыцы ран хъæуы,— 
Уæд фидар у, уæд нæй йæ ныхмæ дзурæн. 
Ды та дæ ныхас хаттæй-хатт кæныс 
Сæртæг æмæ æнæвзæрстæй, стæй — хъалæй. 
Дæхи ном дзы дæлдæр фæкæныс ды 
Æмæ мæныл дæр бады къæм дæу тыххæй... 
Адто 
Дæ бацамындæй бузныг дæн, Дими, 
Фæлæ — цы къæм?.. 
Дими 
Æрбакæс-ма дзæбæх! 
Отар æм цы гæххæтт радта9 уый йæм æвдисы. 
Кæй куыст у ай? 
Паузæ. 
А д то 
Æмæ уæдæ Обкоммæ 
Куы ацыдаид ахæм хуызы, уæд 
Хуыздæр уыдаид? 
Д ими 
Уæд æвзæр уыдаид. 
Фæлæ, гормон, дæуæн дæ бон нæ уыд 
Иæ сраст кæнын æмæ фæстæмæ раттын? 
Мæхи къухæй йæ рафыстаин æз 
Æмæ йæ ногæй радтаин мыхуырмæ,— 
Уæд къухæй-къухмæ н ’ацыдаид. 
Адто 
. Уый 
Мæ рæдыд у, фæлæ æнхъæл нæ уыдтæн, » 
Пайда дзы исчи скæндзæни, цæмæй 
Хæрам æмæ фыдæх фæзына не ’хсæн... 
Д ими 
«Кæдмæ нын уыдзæн ахæм секретарь, 
Æнахуыргонд! — Цæмæн хъуыд афтæ дзурын? 
• I Сослая Цæразон л61 

Уый чи зæгъы? Гæдыныхас у уый, 
Фыдæвзаджы æрæмысгæ! Фæдзур æм,— 
Цæстæй цæстмæ йæ багæды кæнон. 
Уый чъизи æмæ хахуыр у! 
Д ими 
сабыргай амонгæ. 
Тæвд ма кæн. 
А д то 
Чысыл рæстдзинад райста уый, цæмæй 
Бгъау мæнгдзинад сараза... 
Дими 
тамако судзгæйæ. 
Цы рауад 
«Уæлахизы» колхозы ’мбырды знон? 
Адто 
Куы ныццыдтæн, уæд мæ Года — сæ сæрдар — 
Иæхимæ хоны, рахастой арахъхъ, 
Кæрчытæ ’ргæвдынц... 
Дими 
Уым цы ис æвзæрæй? 
Æви нæ бæззы разамындæн кад? 
Адто 
Дими, нæ, уый былтæсæрдæн æгъдау у, 
Зæрдæлхæнæн. 
Д ими 
Зæгъæм, фод афтæ. Стæй? 
Адто 
Сæ хуындмæ сын куы нæ бацыдтæн — адæм 
Фæджихтæ сты æмæ сыбыртт дæр — нал. 
Дими 
Уыныс, Адто,— ды иу ныццæлхъæн хъавыс, 
Фыдæй-фыртмæ цы ’гъдау ныффидар, уый 
Фæлдахынмæ.— А-гъай, фæджихтæ сты,— 
Сæ цæсгæмттыл сын бакалдтай фыцгæ дон. 
А д то 
Дæ дидинæг æнгъард кæны,— йæ сæр 
Фæгуыбыр ис... 
Дими 
дидинæг аппары. 
Æнæхайыр æрбауæд! 
А дто 
Кæд разамынды кусæгæн йæ кад 
Фынгæй вæййы — мæн ахæм кад нæ хъæуы! 

Д и м и 
Тæрсын, нырау æгæр цæхгæр куы уай, 
Уæд дын, мыййаг, куы нæ уа кад æппындæр!.. 
Тызмæг дзурын нæ фæндыд абон мæн. 
Фæлæ дæм лæг куыд нæ дзура тызмæг дæр? — 
Куыд бафхæрдтай Годайы знон? Отар 
Цæмæй нæу хорз колхозон агитатор? 
А д то 
Цы хорз æм ис, цæмæй фæзминаг у? 
Æнæхъæн афæдз бакуыста æрмæст 
Фынддæс боны, йæ ус та ноджы къаддæр; 
Дывзагон æмæ магуса, козбау! 
Д ими 
Дæ хъуыддаг нæу! Ис колхозы парторг,— 
Куы нæ бæзза, уæд æй йæхæдæг сисдзæн. 
Адто 
Дими, кæд æз нæ рæдийын, уæд мæ, 
Æнхъæлдæн, фарстай колхозон æмбырдæй... 
Д и ми 
0, о, зæгъ-ма, куыд рауадис? 
А д то 
Æвзæр. 
Д и м и ¦ . • 
Æвзæр, зæгъыс? Æмæ, цымæ, цæй тыххæй? 
А д то 
Цæттæгонд не ’рцыд. Колхозы сæрдар 
Иæ даргъ ныхасы амцъыкк-уымцъыкк кодта: 
Æгас зæххыл цы хабæрттæ цæуы, 
Куыд цардысты нæ дард фыдæлтæ раджы, 
Куыд æфхæрдта мæгуыр лæджы хъæздыг, 
Сæрибармæ куыд бæллыдысты дзыллæ, 
Нæ бæстыл ныр куыд цæуы размæ цард 
Æмæ куыд бырсынц адæм коммунизммæ... 
Зæрдывæрдæй, цæттæйæ, наизусть 
Йæ доклад зарыд, уасæгау. Куы ’рхæццæ 
Иæ колхозмæ, фæлыг æй кодта уæд 
Æмæ бæрзондæй рахъæр ласта лозунг: 
«Æгас цæуæд нæ бæстыл коммунизм!» 
Д и ми 
Цыдæриддæр фæнымадтай — хъæуынц. 
Æви ды пропагандæйы ныхмæ дæ? 
Адто , 
Æз дæн æрмæст дзæнгæдайы ныхмæ,— 
Нæ лозунгты, нæ партион хъуыдыты 
Æгад æмæ фæстивыд кæны уый. 
Д и м и 
Дæумæ гæсгæ! Цы дзырдтой уæд йæ фæстæ? 
№ 

Бæстон-бæлвырдæй ницы дзурæн уыд: 
Иæ доклады хъуыды нæ уыд Годайæн. 
Куыд рæвдз у куыст сæ колхозы, сæ разы 
Цы хæстæ ис, куыд æвæрд у æгъдау, 
Бригадты ’хсæк цы уавæры ис ерыс, 
Куыд цæуынц адæм быдырмæ, куыстыл 
Æнувыд чи у, йе — фæллойхор чи у,— 
Сыббыртт дæр ууыл не скодта Года! 
Æртæ-цыппарæй радзырдтой, æдзухдæр 
Ныхас чи кæны, ахæмтæ. Уыдис 
Сæ алкæмæ цæттæ фыстæй йæ ныхас 
Æмæ-иу æй куы бакастис, уæд-иу 
Сæрбæрзондæй йæ бынатмæ фæцæйцыд, 
Цыма æрмæст фыст кæсын уыд йæ хæс. 
Дими 
Æвзæр нæу уый: лæгæн куы уа йæ фæндон 
Фыстæй цæттæ, цыбырæй дзуры уæд 
Æмæ уæлдай дзæгъæл ныхас нæ кæны,— 
Иæ хъуыдытæ æмбырд вæййынц, æвзæрст. 
А д т о 
Æмбырд, æвзæрст, фæлæ сæ уд нæ вæййы 
Æмæ нæ вæййынц хъуыддаджимæ баст! 
Сæ фылдæр кодтой джиппыуагъд ныхæстæ, 
Цыма сыл раст лæгъзгæнæн уагъд æрцыд... 
Къæбæрсайæн, цæстфæливæн куыстытæ! 
Дими 
Дæ зæрдыл дар, нæ уæле дæр кæй ис, 
Фыстæй йæ ныхас чи фæкæсы... 
Адто 
Уыдон 
Æппæт дзыллæйы хъуыддæгтæ кæнынц, 
Фæамонынц, фæдæттынц директивтæ, 
Бынæтты та æххæстгæнджытæ стæм, 
Æмæ нæу уыцы хицæндзинад рохаг. 
Æниу, мæ ныхас иунæг ууыл нæу,— 
Сæ дзæнгæдайæ иуæй-иутæ махмæ 
Професси скодтой: æмбырдты сæм хъус, 
Сæ хъæрæй уæд дыз-дыз фæкæнынц къултæ! 
Цыма йæ хъæрæй чи кæна фæсус, 
Фылдæр æмбырдты чи бада, уый тынгдæр 
Æххуыс кæны, уый партион куыстмæ 
Æмхицдæр у, дæсныдæр коммунист у! 
Нæ, ахæмтæ нæ низы хæйттæ сты, 
Æмæ хъæуы æгъатыр тох сæ ныхмæ. 
Æви, мыййаг, æз раст нæ дæн? Æппын 
Куы ницы дзурыс?.. 

Д ими 
Омæ ма цы дзурон? — 
Кæд ахæм тохæй исты пайда уа, 
Уæд у дæ тох нæ фаг æмæ уæлдайдæр! 
Нырма нæ кусыс афæдз дæр, фæлæ 
Ныридæгæн дæ тæссæй ризынц адæм! 
Адто 
Уæд цавæр адæм? Магусатæ, куыст 
Йæ удхæссæг кæмæн у, уыдон; давгæ 
Æмæ фыдгæндтæ чи кæны, кæнæ 
Æхсæнады æгъдау чи халы, уыдон? 
Рье-е, Дими, кæд ахæмтæй зæгъыс, 
Уæд уадз æмæ æмрызтæй ризой уыдон! 
Дими 
Цæмæй нæ бæззы колхозы сæрдар? 
Цæмæ гæсгæ дæ тæссæй хъуамæ риза? 
Адто 
Цыбырзонд у, æмæ йæ зæрдæ сфиу, 
Æнæмæт куыст, æдыхстæй цæрын уарзы,— 
Кæрцæй хæдон хæстæгдæр у, зæгъгæ, 
Иæ удæнцой йын колхозонты фарнæй 
Зынаргъдæр у! 
Д и м и 
Цæуыл æй домыс, цæ? 
Цы дæ хъæуы, цы дæ фæнды, зæгъ-ма йæ! 
А д т о 
Мæн уый фæнды, цæмæй нæм уа фылдæр 
Æхсыр, дзидза, мыд, царв, æйчытæ, урсдзул; 
Стæй канд уый нæ,^ фæллойгæнæг фæлладæй 
Куы раздæхы быдырон куыстæй, уæд 
Иæхи ныннайа абанайы, скæна 
Сыгъдæг дзаума, стæй рацæуа ’мæ фена 
Кинонывтæ, йе — бакæса газет, 
Кæнæ журнал колхозон кæсæндоны; 
Цæмæй нæ дзæбæх фæсивæдæн ам, 
Нæхимæ, скæнæм клубтæ, стадионтæ, 
Цæмæй сын ам уа горазтæгты цард 
Æмæ сæ зæрдæ макуыдæм æхсайа. 
Кæннод-ма ды нæ фæсивæдмæ кæс: 
Фæцыдысты нын горæттæм фæйнæрдæм. 
Кæй аххосæй? Фæхæцæг сыл нæ уыд, 
Сæ размæ сын нæ чындис идеалтæ! — 
Цыбырзонд у нæ колхозы сæрдар! 
Фæлæ йæм ис егъаудæр аипп ноджы: 
Зæхкусæгæн йæ хавдзар у колхоз, 
Æууæнды йыл, йæ цард, йæ бæркад уым ис. 
Цы бæркад скæной колхозонтæ уым, 
Вæййы сын уый сæ куыстмæ гæсгæ уаргæ,— 

Уый хицæн лæгтæ бахордтой, кæнæ 
Куыстмæ гæсгæ уæрст не ’рцыди, уæд уымæй 
Сæттъх сæ зæрдæ адæмæн, тыхджын 
Æнæууæнк кæнынц колхозыл, стæй ноджы 
Йæ сæрдарыл, уæлдай тынгдæр та махыл. 
Нæхи нæ уымæй хъахъхъæнын хъæуы. 
Д ими 
Кæд ахæм у, уæд æй цæуылнæ сисынц? 
Æзи йыл исчи ауды? Уæд — чи? 
Адто 
Нæ зонын æз. 
Д ими 
Куыд æй нæ зоныс? Ау, 
«Къуыримæ дæр нæ фæлæууид» — куы загътай! 
Цы дис кæныс? Æви дæ рох фæци? 
А д то 
Нæ, Дими, æз нæ уарзын загъта-бапьта. 
Æз зонын уый, кæй дæм хæссынц æвзаг 
Æмæ кæй дæ ныр уыцы ’взагæй ифтыгъд. 
Д ими 
Мæ хæлар, нæ> сæртæг ныхас дын у! — 
Æз ифтыгъд дæк, райкомы ном дæ митæй 
Æгад кæй кæныс, уый тыххæй... Райком 
Куы суай, мыййаг,— тыхджын кæй бæллыс уымæ. 
Бæрæг у уый,— уæд-иу æй фау, фæлæ 
Райком нæма дæ. Чи дын радта бар та, 
Цæмæй хæссай райкомы куыстмæ фау 
Æппæты раз? 
А дто 
Ау, критикæ куы кæнæм 
Кæйдæр хъæнтæ, уæд уыцы хъæнтæй каад 
Вæййы райкомы аххосæй, уæд хъуамæ 
Цæуылнæ сдзурон уыдоныл? Æви 
Бæрнон кусджытæн критикæ нæ бæззы? 
Д и м и 
Æндæр хатт ма куы критикæ кæнай, 
Уæд-иу сын зæгъ, дæхи куыстыл кæй дзурыс. 
Æмæ райкомæн мауал кæн йæ кой: 
Уым критикæ æрмæст мæнмæ фæхауы, 
Дæумæ та — нæ. Гъе уый дæ зæрдыл дар! 
А д то 
Нæ, уымæй раст нæ дæ, Дими, рæдийыс. 
Æз исын ацы дидинæг, фæлæ 
Урс дидинæг — уый урс тырыса ма ’нхъæл. 
Д и ми 
Цы загътай, цы?!. 

Адто 
Æрбацæуы Сона!.. 
Бацæуы Сона. 
Сона 
Уæ хорзæхæй, уæ загъд нырмæ цы ’рхастат? 
Адто 
Ома — цæй загъд? Сындæг ныхас кæнæм,— 
Æццæй, Дими? 
Дими 
Куы ницы загъд ис махмæ... 
С о н а , 
Уæдæ цæмæн ис дидинæг дæумæ? 
А д т о 
Уый фидыд у,— нæ дыууæмæ дæр — фидыд! 
Сона 
Цом, цом» уæдæ,— æнхъæлмæ кæсынц уым: 
Цъыс-цъыс кæны уæ бур физонæг фынгыл. 
Адто 
Мæнæн — хатыр. 
Сона 
Нæ цæуыс фынгмæ? 
А д то 
Нæ,— 
Хъуыддаг мæ ис æмæ мын нæй æдзæугæ. 
Дими 
Цытæ кæныс? 
Сона 
Кæдæм цæуыс, Адто?!. 
Нæ фæсивæд фæхъыг уыдзысты, баууæнд, 
Сæ дзæбæх бон сын фенад уыдзæн уæд... 
- Фæлæуу, æз дыл сæ сардауон ныртæккæ! 
Азгъоры. 
Д ими 
Тæргай кæныс? Цы дзуапп сын хъуамæ раттон, 
Куы мæ фæрсой, цæмæн ацыдтæ, уæд? 
Адто 
Тæргай та циу,— æз ын куы ницы зонын. 
Æрмæст тæрсын: фынг чи бацæттæ кодта, 
Цыма нын не ’хсæн уый тауы хæрам,— 
Æз ахæмæн йæ фынджы цур нæ бадын. 
Стæй канд уый нæ,— цы ныхас нæм уыд ам, 
Уый хъазгæмхасæн ахицæн уа, уый дæр 
Нæ фæнды мæн. 
Д ими 
Быцæумæ хъавыс ды? 
167 

А дто 
Нæ зонын æз, быцæу уыдзæни, хыл, 
Фæлæ нæм тох кæй уыдзæн, уый бæлвырд у. 
Ныр та, Дими, кæд ис амал, уæд мæ 
Дæ машинæйыл бадавæд дæ шофыр. 
Дими 
Дæ бар — дæхи. 
Адто 
Фæрныгулæфт кæнут. 
Ацæуы. 
Д ими 
Цы ныфс æм ис, цы хъару йæм ис! Судзы, 
Цæхæркалгæ; парахат ын — фæндаг, 
Йæ ном цæуы фæндаггæнгæ йæ разæй,— 
Цы хорз кусæг дзы рауаид! Æрмæст 
Æз цалынмæ йæ хъæнтæ сафон амæн, 
Уæдмæ, мыййаг, куы фæбынæй уон æз 
Æмæ, мыййаг, мæ бандоныл куы сбада!.. 
Тæссаг лæг у, æгæр кæрды йæ зонд. 
Хæрдмæ тырны,— цы нæ федта, уый. фена, 
Бæрæг цы нæу, уый сбæрæг кæна. Ау, 
Æмæ йæ уæд цæмæн хъæуой, цæй тыххæй? 
Æппæт дзыллæйы пайдайæн? Нæ, нæ! — 
Цæмæй уæлдæр, хуыздæр бынат æрцахса! 
Æмæ æз дæр гъе уый тыххæй зæгъын: 
Тæссаг лæг у! Дими, дæ бынат хъахъхъæн! 
Фæсивæд бакæлынц. 
Хъæлæстæ 
. — Кæдæм цæуы? 
— Ау, цавæр цыд у уый? 
Сона 
Адто цы фæци, ацыди? 
Д ими 
0, ацыд. 
Ныхасæн мæ хъæудзынæ, мæ хо, ды... 
Ды та, Сауи,— корреспондент! — æрхъуыдтæ 
Ныртæккæ мæн. 
Ныхасгæнгæ ацæуы йемæ иуварс. 
Зали 
Адто кæм нæ уа, уым 
Цин цинау нæу,— нæ фидауæм æнæ уый. 
Нæ хъæлдзæджы бон фенкъард ис æваст. 
Ацæуынц. Баздæхынц Дими æмæ Сау и. 
Дими 
Куыд у дæ куыст? 

Сау и 
Куыддæриддæр мын загътай, 
Ныффыстон афтæ,— раппæлыдтæн тынг 
Адтойы куыстæй. Ме статья цæттæ у, 
Дæттын æй райсом газетмæ,— кæс-ма! 
Д и м и 
Фæлæуу чысыл. Нывæр æй уый дæхимæ,— 
Фæзæронд йе ’рмæг. Ныр хъæуы æндæр, 
Бынтон æндæр... Æмбарыс мæ? 
Сау и 
Нырма дæ 
Нæ бамбæрстон: цы хуызы уæд — æндæр? 
Д и ми 
Цы иыффыстай, уый иннæрдæм фæфæлдах. 
Сау и 
А-гъа, фыццаг æппæлгæ, ныр та... 
Д и м и 
О. 
Сау и 
Æрмæг кæм уыдзæн? 
Дими 
Райсом-иу æрбауай,— 
Æз æмæ ды цы не ссардзмстæм, и? 
Сау и 
Табуафси, цы уæлдай у мæнæн та? 
Ацæуынц. Аууонæй, сæ фæдыл кæсгæ, рацæуы 
Отар. • 
Отар 
Уæлдай йын нæу! Уæлдай йын нæу! Уый хорз у! 
Дæ хуызæтты сæрхъæндзинæдтæ сты 
Мæнæн пайда. Дæ цæрæнбонтæ — бирæ! 
Дæ хуызæттæ фылдæр куы вæййынц, уæд 
Мæ хъуыддæгтæ хуыздæр фæцæуынц, рæвдздæр— 
Æз уарзын иу егъау закъон æрмæст: 
Дæ хъуыдытæ, гуыдырæвæрд хæзнайау, 
Æмбæхстæй дар, дæ зæрдæ ма кæн гом, 
Дæ цæстæнгас та ивгæ ма кæн; хъуамæ 
Дæхæдæг зоиай алкæй дæр, дæу та 
Æппындæр — мачи,— адæмæн сæ хъæнтæ 
Куы зонай хорз, æнцон у кусын уавд. 
Зæгъæм, Дими — бæрзондыл бадæг, хицау, 
Фæлæ — хуырым, цытуарзаг, эгоист; 
Йæ бынаты аккаг кæй нæу, уый зоны, 
Æнæнхъæлæй кæй бахауд уырдæм, уый дæр 
Æмбары хорз, уæлдæр бынатмæ йын 
Фæндаг кæй нал ис, тынг хорз зоны уый дæр. 
0, ахæм лæг йæ бынатыл хъæбæр 
169 

Фæтох кæны,— кæмæйфæнды йын зæгъ: 
«Дæ ныхмæ кусы»,— баууæнддзæн дыл 
уайтагъд,— 
Иæ бынатæй йæ фелвасдзæн æваст 
Æмæ йæ, дурау, атулдзæн уырдыгмæ! 
Мæ куыст Димийы хъуамæ скæнон ныр, 
Цæмæй Адто — мæ цæстысындз — фæхауа 
Йæ бынатæй!.. Æртиссæдз мины ’хца мын 
Уыд райсинаг нæ колхозы мыдæй, 
Фæлæ Адто ныббыцæу ис мæ ныхмæ, 
Хуыдта мæ стигъæг, давæгой, хъæусай, 
Æмæ мæ мулк колхозон банчы базздо!.. 
Куыдз хосы раз ныххуыссыд æмæ дзы 
Нæдæр хæры, нæдæр æм искæй уадзы... 
Фæлæуу, мæ лымæн! Рихиты бæсты • 
Отарæн ам хæмпæлгæрдæг æрзайæд, 
Дæуæн йæ маст куы батайа! Æз дыл 
Æнæномæй ныффысдзынæн писмотæ 
Димимæ цалдæр хицæн ранæй, уый 
Дæуæй бынтон йæ удхæссаг куыд фена. 
Мæнгдзинад æз рæстдзинады ныхмæ 
Æфтауын тохы,— афтæ дзурынц адæм: 
Мæнгдзинадæн цыбыр у ныр йæ къах! 
- Цымæ уый раст уа? Фендзыстæм æй мах! 
Ацæуы. 
ДЫККАГМИ 
1-а г сценæ 
Колхозы уынаффæдон. Отар газет кæсы иунæгæй. 
Отар 
Уæуу» мæнæ цины хабæрттæ! — Адтойыл 
Хъæццулыйас фыст рацыди... О-гъо! 
«Тызмæг æмæ гуымиры ’взагæй дзуры, 
Нæ кæны хъæуты хъомылады куыст, 
Колхозы цард нæ зоны, стæй нæ тырны 
Иæ зонынмæ, нæу адæмимæ баст»... 
Цыма мæнг у, фæлæ цыма у раст! 
Мæнгдзинады цæстæнгасæй — иттæг раст, 
Рæстдзинады цæстæнгасæй та — мæнг. 
Цыма йæ раст мæхи къухæй ныффыстой! 
Бацæуы Года. 
Года 
Отар дæ, цы? 
170 

О т а р 
Æмбйсæндтæ, Года! — 
Фыссынц Адтойыл... Ахохо йæ кодтой. 
Года 
Æмæ йыл ды цы цин кæныс? 
Ота р 
Æз — цин? 
Æппындæр нæ, æз ма йыл маст дæр кодтон. 
Хъæнтæ æмæ рæдыдтæ йæм кæд ис, 
Уæддæр æй афтæ бафхæр, уый æгæр у. 
Газет, мæ хур! — йæ ныхмæ дзурæн нæй,— 
Æрмæст дзы фондз проценты уæд рæстдзинад,— 
Æнæрайегæ уæд йе ’ппæтæн дæр нæй! 
АдТойæн ныр йæ развæндаг фæцыбыр! 
Хъыгаг хабар... 
Года 
Цæй, мах хъуыддаг нæу уый. 
Цу, азил уынгтыл, ма кæнæнт дзæгъæл бадт,— 
Дими æрцæуы — фендзæн сæ, мыййаг. 
Отар 
Фæцæйцæуы, стæй фездæхы. 
Года... 
Го д а 
Цы ма?.. 
Ота р 
Уæндгæ дæр дæм нæ кæнын... 
Года 
Кæдæй нырмæ мæм нал уæндыс, цымæ? 
Отар 
Фыццаг мыд систам... 
Года 
Систам — æмæ цы? 
0 т а р ’. • 
Зæгъын, Димийæи къусыдзаг... лæварæн... 
Цы нæ вæййы,— куы бахъæуа йæ сæр. 
Года 
Дыдзæсгом ми! Гæртам дæттын æлгъаг у! 
Отар 
Цæмæн — æлгъаг? Мыдыкъус хорз лæвар у: 
Лæгæн йæ ком фæлмæн кæны, стæй — лæгъз, 
Иæ былтæ йын кæрæдзийыл нындадзы 
Æмæ йын дзурæн нал вæййы. 
Года 
Æдзæсгом! 
Дæ мады *рвадмæ ахæм цæстæй кæс?.. 
Отар ^ 
Цæмæн зæгъыс? — Æз тугхæстæг дæн йемæ, 
Дæуæн та у кæнгæ хæстæг—æрдхорд! 

Года 
Æцæг, æрдхорд у мемæ, фæлæ уымæй 
Цы зæгъинаг дæ? 
Отар 
Уый — æмæ ныртæккæ 
Æфсымæртæ кæнын лæгдзинад нæу, 
Уæлдайдæр та сымахæн — коммунисттæн. 
Æвæццæгæн, пайдайæн конд у уый... 
Ау, мах заман æндæр уæдæ цæмæн у? 
Года 
Æцæг æрцыди мах æхсæн уый конд. 
Фæлæ уæдæй ныр бирæ азтæ рацыд 
Æмæ уый раджы ферох и. 
Отар 
Цæмæн? 
Фыдæлты ’мбисонд — иу зæронд хæлар 
Дыууæ ногæй хуыздæр у,— зæгъгæ, раст у. 
Адто Димийы н ’абырсдзæн. Уыныс? 
Газет ын æвдисы. 
Адтойы хъысмæт алыг и, фæци, 
Фæлæ мах ам цæрын хъæудзæнис иумæ. 
Лæг хицауыл цы сфæлхас кæна, уый 
Фæсмойнаг нæу — фæстæмæ та йыл бафты 
Уæлдайджынтæй. 0, хйцауимæ лæг 
Куы зона дзурын, хорз у уæд йæ ’хъуыддаг. 
Года 
Тæссаг 
Отар 
Афтæмæй та дзы 
Тæссаг æппындæр ницы ис, Года: 
Адто фæцис, мæрдты дзæнæты бадæд! 
Цæмæн æй бахъуыд критикæ кæнын 
Уæлдæр хицауы? Радзырдта йæ ныхмæ 
Æмæ — фæци; йæхæдæг скодта уый 
Апойнагау йæхицæн харакири. 
Шæ мидбылты худеæ ацæуы. 
Года 
Мæнгард лæг у, æнаккаг у Отар, 
Фæлæ йæ фæндыл ахъуыды хъæудзæни... 
Цымæ цæмæн фæзындаид Дими? 
Дзæнеæрæг цæгъды, бацæуы Габо. 
Г а б о 
Дæ райсом хорз. Хъуыдтæн, мыййаг? 
Г о д а 
Хъуыдтæ мæ: 

Дими æрцæуы,— мвдæмæ, мыййаг, 
Куы нæ цæуа, уад — алæгъз кæн йæ фæндаг. 
Æмбарыс мæ? 
Габо 
Иттæг дзæбæх. Цытæ? 
Фыссæн чиные сисы. 
Года 
Фысгæ сæ ма кæн,— цал хатты дын загътон?.. 
Йæ шофырмæ сæ ратдзынæ тыхтæй. 
Габо 
Æххæст уыдзæн иттæг дзæбæх. 
Ацæуы. 
Года 
Хуыцау, 
Мæ хицау мæм куыд никæдбон фæхъыза!.. 
Бацæуы Дими. 
.Дими 
Фарн ам, Года. 
Года 
Æгас цæуай, Дйми... 
Д и ми 
Æвдæлон бон куы нæу, Года куыд бадут? 
Уæ куыст ныртæккæ быдыры куы ис,— 
Тындзын хъæуы: мæнæугæрдæнты хур бон 
Зынаргъ вæййы. Уæ найгæнæнæй уын 
Уæ хъæууынгты фылдæр куы федтон адæм!.. 
Года 
Мæхæдæг сыл æрзылдтæн абон æз, 
Фæлæ ис ахæм адæмтæ, ныхас 
Кæмæ нæ хъары: иу зæгъдзæн «рынчын дæн», 
Сæ иннæ уалæ базар&æ хæсдзæн 
Æйчытæ, царв, æхсыр кæнæ та халсар... 
Закъонæй нæу сæ раздахын мæ бон. 
Д и м и 
Ау9 æмæ уæд цы фæнд кæныс? — Къæвдатæ 
Куы ракæна, дæ мæнæу сæфт у, уæд. 
Года 
Адто мын иу фæнд амоны,— æрмæст ма 
Дæу афæрсынмæ хъавыдтæн... 
Д и ми 
Цы фæнд? 
Года 
Нæ колхозонтæ базармæ цы хæссынц — 
Æлхæн сæ ам æмæ сæ колхоз ласæд 
Иæхи уæййагпродукттимæ уæймæ,— 
173 

Уæд адæмы дæр кусынмæ æвдæлдзæн. 
Мæнмæ гæсгæ, пайдайы фæнд у уый. 
Дими 
Нæ, Года, уый фæлварын хъæуы раздæр. 
Цæттæ йæм не сты мах адæм нырма.— 
Ныртæккæ фадат нæй эксперименттæн. 
Уæлдай сæрниз цæмæн кæныс, гормон, 
Дæхицæн дæр æмæ мæнæн дæр? 
Года 
’ Ног та 
Куы кæна загъд: «Мæ фæндон мын æххæст 
Цæуылнæ скодтай?»... 
Д ими 
Мауал тæрс ныр уымæй: 
Лыг у йæ хъысмæт. 
Года 
Уæд — цы хуызы? 
Д ими 
Знон 
Уыдтæн обкомы,— макæмæн æй ской кæн! — 
Æндæр куыстмæ æрцæудзæн тагъд æрвыст. 
Года 
Кæй фæндонæй? 
Дими 
Кæй фæндонæй,— райкомы! 
Года 
Нæма йæ зоны? 
Д и м и 
Базыдта йæ знон,— 
Иæ хабарзонæг ацыдис обкоммæ. 
Года 
Мæ фыдыстæн, уый рауадис, Дими,— 
Куывд кæндзынæн.. 
Димн 
Уæдæ дæ куывдыл батындз. 
Æрбацæуы Адтойы мад Маса. 
Иæ фенын мæ нæ фæндыди ныртæккæ. 
Бацæуы Маса. 
Æгас нæм цу! 
Маса 
Зæрдырай ут, мæ хуртæ... 
Кæд уæ хъыгдарын — бахатыр кæнут, 
Нывонд уын уон. 
Дими 
Цæмæн уый зæгъыс,— тобæ!.. 
Маса 
Дæ машинæ дын ауыдтон, мæ хур,— 

Фæрнæй йыл цу,— æмæ дæм иу ныхасмæ 
Æрбауадтæи. 
Д и м и 
Цы хуызæттæ, куыдтæ?.. 
Маса 
Мæгуыр усæн та цал хуызон уæвæн ис, 
Нывонд дын уон,— æгайтма мын уæхавдæг 
Дзæбæхтæ стут... Нæ лæппуйы тыххæй 
Æрбауадтæн,— Адтойы. 
Д и ми 
А, Адтойы? 
Æмæ, Маса, мæ кусæн кабинет 
Куы нæ ис ам,— райкоммæ мæм æрбауай. 
Ма са 
Бæргæ бауаин, урс уæрыкк дын уон, 
Фæлæ хъæрзгæ дæн,— уый бæрц ма кæй бон у! — 
Мæ уæрджытæ мæ нал хæссынц дзæбæх. 
Дими 
Æрбад, Маса. Цæмæн дæ хъæуын? Бирæ 
Рæстæг мын нæй, æмæ цыбырæй зæгъ. 
Года 
Мæнмæ гæсгæ, Масайы æз нæ хъæуын. 
Ацæуы. 
Д и м и 
Дæ хорзæхæй, дæумæ хъусын, Маса. 
Ма са 
Бывонд дын фестон, ма мæ стыхс,— мæ иунæг 
Цыдæр кæны... Мæ лæппуйæ зæгъын... 
Дæуæд хуыздæр æй никæуыл фæдзæхсын. 
Æрыздæхт дысон горæтæй. Къæбæр 
Нæ бахордта,— æххормагæй ныххуыссыд. 
Æгас æхсæв цыдæр тыхст у: кæрзы 
Æмæ уынæргъы; рафт-бафт кæны уаты... 
Йæ тамако кæд ныууагъта дымын, 
Ныр иунæг дысон бадымдта æгас къодп. 
Зæгъьш, цы кæныс, цард дын фестон? Уый 
Æнцад хуыссы йæ сынтæгыл уæлгоммæ, 
Æдзынæг цармæ комкоммæ кæсы 
Æмæ йæ дзыхæи иу сыбыртт нæ хауы. 
Куы ницы, дам, куы ницы, дам, кæнын... 
Æмæ куыд ницы? Ау, æз æй нæ зонын, 
Нæ йæ уынын, цыдæр кæй кæны, уый? 
Йæ мадæй хуыздæр чи зоны хъæбулы?!. 
Иæ цæстыхаутæ а сахат чысыл 
Кæрæдзийыл æрæвæрдта сындæггай 
Æмæ йæ цурæй рахъуызыдтæн æз, 
Кæд, зæгъын, искæй афæрсин: цы кæнон? 

Ды йе *мгусæг, фæрныг хицау куы дæ, ^ 
Дæ фæхъхъау фæуон, ацамон мын исты... 
Д и м и 
Маса, нырма бæлвырд нæ зонын æз, 
Цæуыл тыхсы, цы сагъæс ис йæ зæрды. 
Æз æй мæхæдæг фендзынæн рæхджы 
Æмæ йæ маст куы сбæрæг уа, æххуыс ын 
Уаед уадз мæ бар; ды та йыл ма кæн мавт,— 
Цы йыл тыхсыс? Сывæллон дын куы нал у. 
Æдде хъуысы Адтойы æмæ Годайы 
хъæлæс. 
Адто 
Дæ райсом хорз, Года! 
Года 
Дæ райсом хорз!.. 
Дими 
Гъе-гъе, кæсыс: æрбауади йæхæдæг. 
Æнкъард куы нæу, хæрзхъæлдзæг у, хæрзхуыз! 
М а с а / 
Нæ, нæ, дæ сæрылхаст фæуон, уый барæй 
Иæхи æвдисы цардхуызæй, æндæр 
ч Мæ уд зоны, йæ зæрдæйы цы маст ис. 
Дими 
Мæ бар æй уадз æмæ йыл ма кæн мæт. 
БацæуыАдто. 
Адто 
Фарн — ам. Дими, æгас цæуай. Нæ, бадгæ. 
Чысыл — хатыр.— Нæ мад, цæмæн дæ ам? 
Æрбакæс-ма. Цæмæн ысты уымæл та 
Дæ цæстытæ? Цы хабар у, нæ мад? 
Маса 
Цæй, ницы сты уымæл,— цы систай бустæ? 
Мæхинымæр хъуыр-хъуыр кæнын, æндæр 
Цæуыл кæуон? Кæуинаг фод йæ къона, 
Дæумæ фыдзæрдæ чи дары! 
Адто 
Нæ мад, 
Хъæмæ цæугæ, рынчын куы дæ... 
Маса 
Фæдзур-ма 
Нæ уазæгмæ: цæхх æмæ нæм кæрдзын... 
Дими 
Нæ, бузныг. Тагъд кæнын. Уæвгæ, Адто мæ 
Нæ хоны!.. 
Маса 
Уый мæ ингæнкъахæг фод, 
Чысыл нæм чи нæ абада!.. 

Д ими 
Нæ,— тобæ! — 
Нæй фадат ныр* Цæи, иннæ хатт, Маса. 
Маса 
Хатыр, уæдæ, уæ сæрылхаст æрбауа 
Мæ зæронд сæр... 
Ацæуы. 
Д ими 
Уыныс, куыд зоны уый 
Ирон æгъдау!.. 
Адто 
Цæмæн хъæуынц мæнг митæ? — 
Куы дæ хонин, нæ бацæуис уæддæр. 
Дими , 
Цæй, æз цæуын... 
Адто 
Дыууæ минуты багъæц, 
Дæ хорзæхæй, ныхасæн мæ хъæуыс. 
Д ими 
Уæдæ мæм де ’ргом раздах, æз нæ уарзын, 
Чъылдымæй мæм ныхас чындæуа, уый. 
А д то 
Уыдтæн Обкомы. Фыхэдаг секретары 
Нæ баййæфтон,— уый районты уыди,— 
Фæлæ уæ фарсмæ æртыккагæн чи бадт, 
Фæныхас кодтон уыимæ. 
Д ими 
Æмæ? 
Цы загъта пропагандæйы сæргълæууæг? 
Адто ; 
Цы мын загъта, мæн уый размæ фæндыд 
Дæуæн дæхицæй базонын: мæ куыстæй 
Цæмæ гæсгæ, цæй тыххæй ист цæуын? 
Дими 
Уый даргъ ныхас уыдзæн, Адто, æгæр даргъ, 
Ньфтæккæ мын нæй дзурынæн рæстæг. 
Адто 
Ау, уый бæрц бирæ аххобтæ кæд зоныс, 
Уæд мын æппын куыд никуы скодтай хъæр, 
Кад се ’ппæт кæ, уæд та æрмæст сæ иу хай? 
Д ими 
Нæ, уый раст нæу,— кæддæриддæр-иу æз 
Æргомæй кодтон критикæ, райкомы 
Цы кусджытæ ис — се ’ппæты хъæнтæ. 
Адто 
Æмæ ныр дзуапдæттын æрхаудта иунæг 
Æрмæст мæнмæ? 
;...! Сослаи Цараэон 171 

Дими 
Нæ, уый дæр дын нæу раст,— 
Сымахæй алчи дзуапп фæдæтты иунæг 
Иæхи тыххæй, æз та — мæхи тыххæй 
Æмæ сымахæн уе ’ппæты хъуыддæгтыл. 
Газет æм æвдисы. 
Дæуыл ды фыссынц ацы ран, уый канд 
Дæумæ нæ хауы,— дзуаппдæттын мæн хъæудзæн, 
Мæ сæрыл дзы егъау цæфтæ цæудзæн 
Æмæ йæ царм уæлдайаг нæу мæнæн дæр. 
Адто 
Уæддæр нырма нæ бамбæрстон, цæмæн мæ 
Мæ куыстæй исыс? 
Д и м и 
Чи? Æз исын дæу? 
Адто, бынтон дæр худæг куы дæ, худæг! — 
Дæу райсын, йе — дæу сисын нæу мæ бар,— 
Нæ зоныс уын? Æз ма куырдтон, цæмæй дæ 
Ныууадзой ам. 
А д то 
Æцæг ныхас уа уый? 
Дими 
Æмæ йыл ды цæмæн кæныс гуырысхо? 
Адто 
Обкомы ма уæ фарсмæ чи уыд, уый 
Æндæр цыдæртæ радзырдта. 
Дими 
фесхъиуы. 
Ома?.. 
А дто 
Цæмæн дæ хъæуынц хин митæ? Куы зоныс, 
Мæнæн кæмфæнды парти раттæд куыст, 
Кæдæмфæнды мæ арвитæд — нæ тæрсын. 
Мæ бынатыл куы нæ тыхсын, уæд мыл 
Цæмæн кæныс æгадгæнæн хъуыддæгтæ? 
Д ими 
Гæды зæгъыс! Цы дын дзь!рдта æргом? 
А д то 
Дзырдта, мæнæй дæ фервæзын кæй фæнды! 
Дими 
Уый хахуыр у, гæдыныхас у, мæнг!.. 
Адто 
Хъæр ыл кæныс? — Нæ фехъуысдзæни уырдæм! 
Д ими 
Нæ, раст нæу уый, хæрын дын ард, мæнг у... 

А дто 
Цæй, хорз, мæнг фод. Ды загътай: мæн мæ 
куыстæй 
Обком кæй исы. Уым та мын дзырдтой, 
Зæгъгæ, æрмæст дæу фæндон у мæ сисын. 
Мæн ацы писмо арвитын фæнды 
Обкомы фыццаг секретарьмæ,— курын,’ 
Цæмæй зæгъа, æцæг сæ чи у, уый. 
Цы мын зæгъдзынæ? Арвитон æй? 
Дими сæргуыбырæй бирæ фæсагъæс кæны, стæй йæ 
мидбылты хинæйдзаг худт бакæны. 
Д ими 
Арвкт! 
Уый хорз уыдзæн. Иттæг хорз! 
А д то 
Дис кæнын: 
Цымæ цы уыдзæн ам уæ иуæн хорзæй?!. 
Д ими 
Нæ иуæн уый æцæг нæ уыдзæн хорз! 
А дто 
Цæй, фод уал уый. Иыр æз цы кæкон? 
Дими 
Кусгæ! 
Нырæй хуыздæр, ныфсджындæрæй. Рæхджы 
Уыдзæни пленум, уый æвзардзæн фарета,— 
Нырма лыг æеу. Фыццагау фидар лæуу! 
Уæууа, гормон, уый де уæнгтæ куы ’руагътай. 
Кæддæр куысты цæз^ер куы калдтай ды! 
Адто 
Æмæ — цы! Бузныг уымæй дæр, Дшш,— 
Мæнг ныфсытæ æвæрыи дæр фæбæззы. 
Д йми 
Мæнг ныфсытæ?!. Æзæдза, дзурæм, уæд 
Мæнг цы у, уый дæуæй мæнмæ нæ хауы. 
Мæнг мæнæ ды, нæ районы хъæуты 
Мæныл цы чъизи хахущр кæныс, уый у\ 
Бирæ писмотæ скалы йæ дзыппытæй. 
А д т о 
Æмæ — цы сты? 
Дими 
Цы мыл фæдзурыс, уый,— 
Æрвитынц мæм сæ алы ранæй. 
Адто 
Диесаг! 
Сæ нæмттæ сыл куыд нæ фыссынц æргом? 
179 

Дими 
Тæрсынщ дæуæй! 
Адто 
Кад раст хъуыддагыл дзурынц, 
Куыд тæрсынц уæд, куыд æмбæхсынц? Йе — ды, 
Гормон, бæйвырд цæуылнæ скæныс — чи сты? 
Дими 
Бæлвырд у иу: æлгъаг фæрæзтæй ды 
Уæлдæр бынат æрцахсынмæ кæй хъавыс, 
Кæй дæ бынтон æдзæсгом, карьерист! 
Адто 
Дæ зæрдæйы дын чъизи удтæ ссардтой 
Лæмæгъ бынат æмæ дын хъавынц, раст, 
Тыхджындæр дын цы ран фæрисдзæн, уырдæм. 
Æмæ дæ адон бауыркыдтой?!. 
Д ими 
О! 
А дто 
Цæй мæгуыр у, зæрдæйæ мæгуыр чи у! 
Д ими 
Цы загътай, цы? 
А д то 
Ды цы фехъуыстай, уый! 
Д ими 
Куыд уæндыс ныр, цытæ уæндыс, æдзæсгом? 
Æдде бауайы Года. 
Года 
Цы хабар у? Æгас адæм уæм хъусынц... 
Д и м и 
О, адæм дæр æй базондзысты тагъд! 
Æвдисы газет. 
Уæвгæ, ныр дæр ын базыдтой йæ цæсгом. 
А дто 
Гуызавæ ма кæн, раргом уыдзæн тагъд, 
Æнæ дæу æй кæй нæ ныффыстой, уый дæр! — 
Калм цасфæнды къæдз-мæдзытæй лæсæд, 
Уæддæр æй хуынкъмæ раст лæсын фæхъæуы.— 
Цæй, ныр фæуæм,— рæстæг та нын уыдзæн,— 
Цæуын дæ хъæуъп афрнмæ та искуы 
Дæ физонæг ныууазал. 
Дими 
Уый та циу?!. 
Адто 
Æрбайрох дæ? Ау, колхозты сæрдарты 
-Я?дзух цы ’гъдæуттыл ахуыр кæныс, уый 
Куыд нал зоныс? Ам, районæй сæм исчи 
180 

Куьг ныфты, уаэд арахъхъ хæссынц, æргæвдынц 
Кæрчытæ, хъазтæ,— арæвдз кæнынц фынг, 
Цыма сæм, раст, кæддæрау, ’рцæуы се ’лдар! 
Года 
Рье-е, Адто, ды уымæй раст нæ дæ,— 
’ Æфхæргæ кæныс сæрдарты. Нæ, уазæг 
Ысбуц кæнын — рæсугъд ирон æгъдау у. 
Æз разамынды кусджыты æцæг 
Фæхонын хатгай, иннæтæ дæр афтæ, 
Фæлæ сын уымæй кад фæкæнæм мах, 
Нæ уарзондзинад февдисæм! 
А д то 
Уый раст у:. 
Дæ хуызæттæн сæ уарзондзинад у 
Æцæгæй иунæг ахæм хуызы ’вдисгæ — 
Хæрд æмæ нозтæй,— фæлæ уыцы ’гъдау 
Цы разамонæг фидар кæна, адæм 
Фæуарзынц уый, æлдары-иу кæддæр 
Цы уарзтæй уарзтой, иунæг уыцы уарзтæй, 
Æндæр хуызы йын уымæн уарзæн нæй! 
Цæхгæр фæзилы æмæ тагъд-тагъд ацæуы. 
Дими 
Æтт, дзидзидай! Цымæ йæ ныфс куыд хæссы?!. 
Года 
Вæргæ уын дзырдтон, равзарын хъæуы, 
Цы маргъ у, уый. 
Дими 
Нæ байрæджы ныр дæр: 
Дард н’ атæхдзæн! 
Хъавы ацæуынмæ. 
Года 
Ныххатыр кæн, Дими,— 
Мæ цæсгом дæм фæдзурын дæр нæ хъæцы 
Мæ хæдзармæ,— йæ бонæй уæд Адто, 
Тыхджын у, уазæг буц кæнын нæ уадзы!.. 
Дими 
Æрбайхъус-ма... Мæн пленуммæ хъæуы 
Дзæбæх æрмæг, йæ ныхмæ дзурæг факттæ. 
Хæрам æм чи уа, ахæм адæм нæй? 
Года 
Ис, бирæ дæр! Нæ дæм уæндыдтæн дзурын, 
Æндæр æз зонын ахæмты, дæуæн 
Æрмæг иттæг хорз чи ратдзæнис, факттæ. 
Д ими 
Æрмæст, хъусыс,— куыд нæ дзы уа мæ ном. 

Го д а 
Цытæ мын дзурыс! 
Д им и 
Чи сты уыцы адæм — 
Нæ зонын æз, нæ сын лæвæрдтон хæс, 
Года 
Дæуæн дæ кой æмгæрон дæр нæ уыдзæн. 
Дими 
Æрæмысгæ мæнг хъуыддæгтæм мæ ном 
Хæццæ кæна, мæн уый нæ фæнды. 
Года 
Мах ыл 
Бынæй нæхæдæг бандзардзыстæм арт, 
Æмæ йæ фæздæг пихылæйттæ калдзæн! 
Д и м и ? 
Æххæст ма мын Сонамæ дæр фæдзур. 
Æз машинæйы баддзынæн. 
Года 
Ныртæккæ 
Уыдзæнис ам. 
Д им и ацæуы, фæзыны Отар. 
Æрбацу-ма, Отар. 
Нæ райкомы рæхджы уыдзæнис пленум, 
Бæрнон хъуыддаг дын хæс кæны Дими: 
Хъæуы æрмæг Адтойы ныхмæ, факттæ. 
Хæрам æм чи уа, ахæм адæм нæй? 
О т а р 
Ис, бирæ дæр. Нæ уæм уæндыдтæн дзурын. 
Æндæр æз зонын ахæмты, æрмæг 
Адтойы ныхмæ чи ратдзæни, факттæ. 
Года 
Æрмæст, хъусыс,— куыд нæ дзы уа мæ ном. 
О т а р 
Цытæ мын дзурыс! 
Го д а 1 
Чи сты уыцы адæм — 
Нæ зонын æз, нæ сын лæвæрдтон хæс. 
0 тар 
Дæуæн дæ кой æмгæрон дæр нæ уыдзæн. 
Года 
Æрæмысгæ мæнг хъуыддæгтæм мæ ном 
Хæццвд кæна, мæн уый нæ фæнды. 
Отар 
Мах ыл 
Бынæй нæхæдæг бандзардзыстæм арт, 
Æмæ йæ фæздæг пихылæйттæ калдзæн! 

Года 
Уæдæ цæугæ æмæ дæ хъуыддаг кæн. 
Дзуры рудзынгæй. 
Дими, Сона æрбацæуы,— кæд ам 
Ныхас кæнут,— æз мусонгмæ ныууайон. 
Ацæуынц. Вацæуынц Дими æмæ Сона. 
Д и м и 
Сона, мæ хур, æнæнцой куысты дæн,— 
Куы иу ранмæ, куы иннæ ранмæ уайын,— 
Æмæ мын рохæй аззадтæ куыддæр... 
Сона 
Æмæ мын циу? Æз ам куЫ ницы хъуаг дæн. 
Куыст — бирæ, хорз æмбæлттæ та — фылдæр,— 
Ам чи бады, сæ цъæмæлтæ сты уыдон; 
Фæлæ куы фенис быдыры! Рæсугъд 
Цы адæм ис — цæхæртæ калынц куысты: 
Кæрдынц мæнæу, ыссивынц, най кæнынц, 
Æмæ сæ сæрмæ зарæг зилы, маргъау. 
Æнкъард æппындæр никуы вæййын æз. 
Дими 
Фæмæллæг дæ. Зын дын у ам, уæззау куыст... 
Ау, иунæгæй куыд фæразыс цæрын? 
Нæхимæ рацу, районмæ, куыст дæр дын 
Уыдзæнис уым, нæ хæдзармæ хæстæг. 
Сона 
Цы уа хуыздæр колхозон агрономæй? 
Дзыхъхъынног хор, дзыхъхъынног халеар уадз, 
Дæ хъару дæтт хъæздыгдæр хорæрзадæн — 
Цы ма хъæуы бæллиццагдæр? Нæ, нæ, 
Нæ ивын æз мæ фарны куыст æндæрыл. 
Д и ми 
Мæ хо Сона, æз мастæй хъуаг нæ дæн, 
Уæлдай мæстджын мæ мауал кæн. Цæугæ у 
Дæуæн хъæмæ. Ды ацы рын уай, уый 
Нæ фæнды мæн. Æмбарыс мæ? 
Сона 
Цæуылнæ, 
Иттæг дзæбæх. Кæй цурæй мæ кæныс, 
Æмбарын уый дæр. Не ’мбарын-æрмæст, 
Цæй тыххæй йæ кæныс æнад дæхицæн? 
Д и ми 
Йæ сæрыл дзурын байдыдтай? 
Со на 
Æз нæ,— 
Æгас адæм! Куыд нæ уыныс дæхæдæг, 
Куыд æй уарзынц, цы куыстытæ кæны! 
183 

Сæумæрайсомæй дидинджытæ хурмæ 
Куыд аздæхынц, нæ фæсивæды ’ргом 
Раст афтæ аздæхт уыйырдæм. Уый кусы 
Нæ дзыллæйы хуыздæртимæ,— ды та? 
Кæй æмбырд кæныс д’ алфамблай? 
Д и м и 
Ныхъхъус у! 
Бынтон дæ цæсгом бахордтай, мæ хо! 
Цу, арæвдз кæн æмæ —- цæугæ нæхимæ. 
Со на 
Мæнæн куыст ис. 
Д и м и 
Нæ дæ хæссы дæ къах 
йæ цурæй, и? 
Со н а 
Гуымиры ’взагæй дзурыс. 
Цы дыл æрцыд, цæмæн кæныс тызмæг? 
Дими 
Сæрхъæн ныхæстæ мауал кæн! Уый бамбар: 
Ам адæмы цард чи змæнты, дæуæн 
Цы ’мбал у уый? Цы хур æм хъуамæ фенай? 
Æз дын хуыздæр циу, уый дзурын, ды та 
Мæн не ’мбарыс,— куыд нæ кæнон тызмæг! 
Со на 
Æмбарын дæ,— дæуæй æндæр мын чи ис? 
Æрмæст дыууæ: æфсымæр æмæ хо,— 
Нæ кæрæдзи куыд нæ бамбарæм хъуамæ! 
Æз хорз æмбарын дæу, æмæ ды дæр 
Æмбарыс мæн, фæлæ* йæ бæллæх уый у, 
Нæ хъуыдытæ кæй не сты иу. Ды мын 
Цы ныз кæныс, мæ удæн нæу уый адджын; 
Зынаргъ мын чи у, адджын, уый та ды 
’ Хæрам æмæ фыдгул кæныс дæхицæн. 
Фæлæ дзы нæу мæнæн мæ бон фæхицæн. 
Д и м и 
Уæззау хъуыддаджы бацыдтæ, мæ хо, 
Фæлæ нырма нæ байрæджы,— дæхи дзы 
Айс иуварс! Ды кæуыл дарыс дæ зæрдæ, 
Нæ районæн йæ цæстысындз у уый. 
С о н а 
Дими, нæ район иунæг дæуæй нæу. 
Д и м и 
Нæ район канд мæнæй куы уаид, уæд 
Адтойы уавæр бирæ хуыздæр уаид, 
Фæлæ уым ис æндæр кусджытæ ноджы... 
Со на 
Æмæ сæ фылдæр уый сæрыл хæцы! 

Д и м и • 
Ды раст нæ дæ: райкоммæ йыл æрбацыд 
Æнæномæй фыстытæ бирæ,— ды 
Æвдакат фест — æххуыс кæнæн ын нал ис. 
Сона 
Æмæ кæд уыдон раст хабар фыссынц, 
Сæхæдæг кæд сæ хъуыддагыл æууæндынц, 
Уæд сусæгæй цæмæн фыссынц, æргом 
Цæуылнæ дзурынц уыцы «раст хъуыддагыл»? 
Нæ, уый дæр мæ нæ бауырндзæн,— мæнг у! 
Д и ми 
Мæнг, мæнæ ды кæй сæрыл дзурыс, уый &! 
Со на 
Ау, уагæры, цы ран фæзылын ис? 
Дими 
Цыма куырм дæ, кæнæ бынтон къуырма 
Æмæ нæ уыныс, ницы хъусыс мур дæр! 
Со на 
Æз уый уынын, æмæ кæй кусы хорз, 
Æз хъусын уый, кæй дзы æппæлынцадæм 
Æмæ йæ тынг кæй уарзынц. Кусы ам 
Цыбыр рæстæг, фæлæ колхозон адæм 
Куыстмæ сæ зæрдæ аздæхтой, ныфс сæ 
Сæ фæллойбонтæй бацыди; нæ хъæуæй 
Фыццаг фæйнæрдæм чи фæлыгъди — ныр 
Фæстæмæ здæхын байдыдтой... 
Д ими 
Æххæст ыл, 
Нæ парти ам цы куыстытæ кæны, 
Цæуылнæ фыссыс уыдон дæр? 
Сона 
Нæ, парти 
Абстракци нæу, уый хицæн лæгтæй у, 
Сæ иу — Адто. Ныр чидæриддæр махæй 
Куы кусид уый бæрц, партийæн дæр уæд 
Фылдæр æнтысид. 
Д ими 
Уый, мæ хо, æвдакат 
Куы разындтæ! Фæлæ ма хъус, æз дын, 
Кæй сæрыл дзурыс, уый дыдзæсгом митæ 
Æргом зæгъон... Æрбад-ма мæнæ ам, 
Куыддæр, цыма æгæр тызмæгæй дзурæм 
Æмæ кæрæдзи не ’мбарæм. Зæгъ-ма, 
Нæ фехъуыстай... Кæйдæримæ ныхасгонд 
Кæй у Адто?.. Цæйдæр хирург Зали... 
Дыккагæн æм цæуыс, æви?.. Цы худыс? 
Сона 
Мæнг хабар у! 
185 

Дими 
Мæнг хабар у? 
Со на 
А-гъай! 
Фæлæ, гормон, дæ сæрмæ та куыд хæссыс 
Бæрзонд ранæй ныллæг ныхæстæм хъусын? 
Дими 
Дæ хъысмæт мын уæлдай куы уаид, уæд 
Нæ хъусин. Ды дæ зæрдæ кæуыл дарыс* 
Рæхджы бон уый æрхаудзæнис бынмæ 
Æмæ фæуыдзæн къæхты бын! 
Сона 
Нæ, уый мæ 
Нæ бауырндзæк. 
Д ими 
Уæ, баууæнд мыл, мæхо,— 
Лыг у йæ хысмæт. 
Сона 
Чи йæ алыг кодта? 
Д ими 
Обком. 
Сона 
Фæлæ — дæ фæндонæй? 
Д и м и 
Æмæ 
Цы уæлдай у? 
Сона 
Куыд нæу уæлдай та? Искæд 
Куы раргом уа, дæ фæндон кæй уыд, уый,— 
Цы цæстæй ма кæсдзынæ уæд Адтомæ? 
’Дими 
Мыййаг ын æй ды ма зæгъай! Мæ хо, 
Иæ раргомгæнæг партийæ фæхаудзæн! 
Сона 
Æнæраст митæй архайыс! Фæлæ 
Мæнг фесгуыха — нæ мæ уырны. 
Д ими 
Уæ, ма кæн! — 
Тыхджын фæсмон фæкæндзынæ, мæ хо: 
Дæхи фæндыл куы ацæуай, уæд не ’хсæн 
Бгъау бæллæх æрцæудзæни. 
Сона 
Дими, 
Æз не ’мбарын, мæ удæн адджын чи у, 
Куы баиу кæнон уыимæ мæ цард, 
Уæд мыл бæллæх цæй тыххæй хъуамæ ’рцæуа? 

Д и ми 
Ды уыимæ куы баиу уай, мæ хо, 
(Уæд мах мыггагмæ ахицæн уыдзыстæм! 
Со на 
Уæззау ныхас. 
Д ими 
Уæззау ныхас у,— рог,— 
Мæн тынг фæнды, дæ зæрдыл æй куы дарис. 
Сона 
Æфсымæрæн йæ иунæг хо зынаргъ у,— 
Цыбыр рæстæг мæм ахылтæ кæндзæн, 
Æмæ йæ зæрдæ ’рфæлмæн уыдзæн когæй. 
Д ими 
Уæдæ ныфсджын дæр уымæй дæ, налат? 
Дæ хæзгулыл мæ баивынмæ хъавыс? 
Сона 
Мæнг дзурыс ды, дæ ныхæстæ сты чъизи, 
Фæлæ мæ иугæр ракъахтай, уæд хъус,— 
Ирон чызджытæй абоны онг иу дæр 
Æфсымæры раз никуыма дзырдта, 
; Зæгъгæ, æз уарзын ахæмы,— фыццагдæр 
Ныр дзурын æз, дæ тæккæ раз, æргом: 
Куыдфæнды худæнт — æз Адтойы уарзын! 
Тыхджын, рæсугъд, ныфсхаст лæппу кæй у, 
Сыгъдæгзæрдæ, гъе уый тыххæй йæ уарзын! 
Д ими 
Сыгъдæгзæрдæ? 
Сона 
Сыгъдæгзæрдæ, а-гъай! 
Д.ими 
Ды йын, бæлвырд, æрвылизæр фæхъусыс 
Иæ зæрдæмæ! 
С о н а 
Æлгъаг, æлгъаг, æлгъаг! 
Сона ныккæуЫу Дими ацæуы. 
2-аг с ц е н æ 
Уынг. Бацæуынц Акка æмæ Бола. 
А кка 
Уæдæ дзæвгар фæзагъд кодтой? 
Бо л а 
г Стæй.— куыд! 
Фыццаг хатт хъуыстон хицæуттæм, кæрæдзи 
Гуымсытæгæнгæ,— афтæ нхъæлдтон æз, 
Уæларвон зæдты цард фæкæнынц уыдон. 
Уым иу зыхъхъырæй байхъуыстон,— тыхджын, 
187 

Тыхджын æй кодта критикæ Димийы 
Нæхи Адто. Уæндаг лæг у, ныфсхаст: 
Дими нырмæ сæ бынæттæй кæй систа — 
Сæ иу дæр æм нæ уæндыд афтæ дзурын. 
Фæлæ уæддæр, æвæццæгæн, Адто 
Æрцæудзæн бырст. 
А кка 
Æмæ дæумæ куыд кæсы? 
Уый раст уыдзæн? 
Бола 
Цы хъуыддаг ис мæн та?.. 
А к к а 
Нæ, ахæм ран нæй фæсвæд лæууæн махæн. 
Бо л а 
Мæ хур. Акка, уый партионтæн дзур, 
Адтойы фарс æрбатымбыл кæн уыдон. 
Æз ницы дæн, æбæрнон лæг дæн æз. 
Æз дын сыбыртт дæр не скæндзынæн, никæд! 
Хуымæтæджы чысыл лæсгæр дæн æз. 
Акка 
Тæппуд! Фæцыдтæ арвæмбæрц, къæдзæхау, 
Æмæ тæрсыс! Æнæраст ми уыныс 
Æмæ йæ ныхмæ иу сыбыртт нæ кæныс! 
Бырсынц дæ разы раст лæджы, хæрынц, 
Æмæ йæ фарс ныхас зæгъын нæ уæндыс! 
Цæй лæг дæ ды, тæппуд! 
Бо л а 
Чи, æз — тæппуд? 
Ха-ха! Ныууадз, мæ мастыл мын цæхх ма зæр! 
Тæрсын... Бæргæ, тæрхон кæнын* мæ бар 
Куы уаид уымæн, йе — куы ?рбафтид ардæм! — 
Æз æй бæргæ ныззылынтæ кæнин, 
Фæстæмæ йын ысраст кæнæн^куыд нал уа! 
Ехх, а советон хицауад лæгæн 
Цынæ бæркад, цынæ хæрзиуæг радта, 
Фæлæ, дæуыстæн, а наэмыны бар 
Кæй байста, уый мæ зæрдæмæ нæ цæуы. 
Акка 
Къуырма, гуымиры! Тых нæ хъæуы ам,— 
Политикæ! — уым зондæй хъæуы кусын 
Рæстдзинадыл! 
Бо л а 
Нолитикæ? Нæ, уый 
Мæ хъуыддаг нæу. Цыфæнды хъаст мæ ракæн — 
Нæу ахæм ран æххуыс кæнын мæ бон. 
Дæхицæн дæр дын амонын: лæуу иуварс! 
Акка 
Уæдæ, тæрхъусау, арф æмбæхсыс, и? 

Бо л а 
Зæрдæйæ æз Адтойы фарс дæн, раст у, 
Фæлæ, цыма, ныр уый фæци... 
А кк а 
Фæци? 
Гæды зæгъыс, æнæсæрымагъз! Хъуамæ 
Фæуа уæлахиз а хæсты Адто! 
Дæ зæрдыл дар: сæрбахъæуыны бон 
Кæй бамбæхстæ, фæсмон кæндзынæ ууыл! 
Ацæуы. 
Бо л а 
Акка, фæлæуу-ма... Ехх, бæллæх нæу ай! — 
Адтойы фарс куы нæ радзурон — иу сæфт, 
Куы радзурон — дыууæ сæфты кæнын! — 
Йæ ныхмæ чи у? Стыр хицау! Куыддæр мæ 
Адтойы фарсмæ ауына лæугæ — 
Конфликт æнæмæнг рауайдзæни не ’хсæн... 
Нæ, уый ныхмæ нæ ралæудзынæн,— уый 
Мæ хуызæтты æнæууылдæй ныхъуыры, 
Æмæ сæ хъæр фæхъус вæййы æваст. 
Фæлтау фæраз æмæ йын бар дæ маст! 
Ацæуы. 
Худгæ бацæуынц Адто æмæ С она. 
А д то 
Уæдæ ды дæр фæхыл дæ? 
Со на 
Абон махæн 
Хылты бон у. I 
Адто 
Кæрæдзи ныхмæ ма 
Куы рахыл^уæм, уæд нын æгъгъæд у абон- 
С о н а 
Æз нал, æз нал! Мæнæн мæ маст ыссыд,— 
Фæбарын бирæ, стæй ныццæхæр калын 
Æмæ фæвæййын. 
А д то 
Тынг хылгæнаг дæ! . 
Со на 
Нæ йæм кæсут! Сæтти Бæттийыл худы! 
Ды дæ хылгæнаг... Нал хъуыды кæныс, 
Куыд хылтæ кодтам ногдзаутæй? Уæд дын, 
Фыссыс ды иу хатт къулы газет. Æз 
Кæсын дæумæ. Дæ чернилайы авг дын . 
Цыдæр æгъдауæй афæлдæхтон — газет 
Ныхъхъулæттæ,— ды атахтæ æваст, 
189 

Æрбаскъæфтай дынджыр пысыра кæртæй 
Æмæ дзы дзæхст-дзæхст ралæууыдтæ раст 
Мæ фæлмæнтыл. О, рафыхтæн дын æз, 
Гæдыйау дын фæлæбурдтон ^æ рустæм... 
Иæ рустæм ын фæлæбуры. 
Адт.о ¦ , ’ 
Дæ дзыккутæй дæ ацахстон æз дæр! 
Иæ дзыккутæм ын фæлæбуры. 
Со на 
Мæ дзыккутæ! 
Адто 
Мæ рустæ! 
Соиа 
Исчи фендзæн! — 
Бынтон æрра, æнæзонд секретарь!.. 
Адто 
Æдыхст, æнæмаст сонты бонтæ! Диссаг, 
Цæрæнбонтæм куыд адджын вæййынц, куы! 
Сона 
Фæззыгон мæргътау атахтысты... Стæй 
Хæст райдыдта... Æлхынцъæрфыгæй араст 
Хæцынмæ Гектор Трояйы- сæрыл 
Æмæ сæркъулæй дзуры Андромахæ: 
«Гектор, Гектор, хæстмæ ма тындз афтæ,— 
Уым Ахилл Приамы цотыл бафтыд, 
Аскъуыдта сын се ’намонд бындур. 
Исты дыл, мыййаг, куй ’рцæуа хæсты,— 
Цард мын ад куы нал кæндзæн дæ фæстæ, 
Де ’нхъæлцауыл аныгуылдзæн хур!» 
А д то 
«Уæ, мæ дуне, ме скаст Андромахæ, 
Нæй хъысмæтæй аирвæзæн махæн, 
Ацы тыхст бон фидардæр фæлæуу! 
Марадз, марадз, рахæсс мын мæ гæрзтæ, 
Зæгъ «фæндараст» де ’нхъæлцауæн хæстмæ,— 
Басæттын сæрмæхæссинаг нæу!..» 
Сона 
Куы фæци хæст, уæд цардæгасæй Гёктор 
Æрыздæхти... 
Адто 
Æмæ ныртæккæ у... 
Сона 
Бæрнон кусæг!.. 
А д то 
Фæлæ Димийæн табу,— 
Кæд уый фæнд уа, уæд фервæздзынæн тагъд... 

Цы фенкъард дæ? Хъыг дын уыди?.. 
Сона 
Æз зонын, 
Хæрамы мигъ кæй фæзынд уе ’хсæн. Кæд 
Æцæг бæрнон хъуыддагыл у уæ быцæу, 
Уæд уæ нæ кæнын фидауын, фæлæ 
Кæрæдзимæ æдзух кæй вæййут ифтыгъд, 
Зын мын у уый. 
А д то 
Хъыгаг хабар у тынг, 
Фæлæ нæй махæн фидауæн,— нæ иуæн 
Рэедыд фæндаг и, уый та у Дими! — 
Æмæ тæрсын: дæ зæрдæйы мын искуы 
. Рæстдзинадыл куы фæтых уа, мыййаг, 
Æфсымæры мæнг уарзондзинад. Мæн 
Тынг бафæндид, нæ быцæумæ куы кæсис 
Мæ цæстытæй. 
Сона 
Зæгъын æнцон у уый! — 
Йæ сахъæттæ мæнæн æнæзынд не сты... 
Куы зонис ды, цы хылтæ нæм вæййы,— 
Фæлæ мæнæн æндæр æфсымæр нал ис... 
Адто 
Æмæ æфсымæр у, зæгъгæ, уæд ын 
Æнæраст ми хатыр кæнынмæ хъавыс? 
Кæнæ йæ куыст рæдыд куы уа, уæд ын, 
Дæ хицон у, зæгъгæ, йæ рæдыд барыс? 
Æмæ ма уæд цæмæй дæ коммунист?.. 
Сона 
Нæ, зондæй йын йæ лæмæгъ митæ хатын, 
Фæлæ, цыма, мæ зæрдæйы цыдæр 
Æнкъарæн ис æмæ мын сабыр дзуры: 
«Даэхион у, æмæ йæ сæрыл хæц!» 
А д то 
Цыбырдзырдæй, дæ зонд æмæ дæ зæрдæ 
Кæрæдзи ныхмæ тох кæнынц? 
,’Сона 
Чысыл. 
Адто 
Уæдæ дæ зонд йæхицæн мæн ныффыссæд 
Æфсæддоныл,— йæ фарс хæцдзынæн æз. 
Сона 
Уæд — зæрдæ та? - 
А д то 
Дæ зæрдæйæн йæ хицау 
Ды дæ æрмæст: тæрхон дæхæдæг кæн. 
Сона 
Димиимæ куыд алыг ис уæ хъаугъа? 
191 

А д то 
Фыссын писмо обкоммæ,— уадз, зæгъой, 
Раст чи у, уый. 
Со н а 
Тæрсын, мыййаг, фыддæрмæ 
Куы расайа... 
А д то 
Фыддæрмæ та цæмæн? 
Со на 
Кæд дын Дими къæппæг, мыййаг, æвæры... 
Адто 
Цы бæрæг ис!.. Фæдис ыл кодтон тынг: 
Цы хуызы сразы й* арвитыныл? Исдуг 
Фæхъуыды кодта, стæй ныррухс æваст 
Æмæ фæдзырдта: «Арвит æй! Уый хорз у!» — 
Цымæ йын уым цы хорз уа?.. 
Сона 
А! Адто, 
Æрвйтæн нæй дæ писмойæн! 
Адто 
Цæуылнæ? 
Сона ’ • 
Æртæйæ уым цы алыг кодтой, уый 
Хъæргæнгæ нæу,— уый сусæгыл нымайынц! 
Дæ хæлар дын æй раргом кодта, уый 
Куы базоной,— йæ бынатæй фæхаудзæн... 
Дæуæн та нал фæуыдзæн уый æххуыс! 
Дими дын уым къæппæг æвæры!.. 
Адто 
Иæ къухыфыдтæм фæлæбуры. 
. Куыд бауæндыди, чъизи уд, дыдзæегом?!. 
Мæстыйæ фæуайы. 
Со на 
Æрлæуу, Адто! * 
Адто 
Куыд мæ лæууын кæныс? 
Куыд ын ныббаррн чъизи ми? 
Со н а 
Мæн тыххæй . 
Ныххатыр кæн. Зын дын кæй у — æмбарын... 
Дзыназы. 
А д то 
Зын у, Сона! Кæдмæ уыдзæн мæ бон 
Æдзæсгомæн æнаккаг митæ барын?!. 
Ацæуынц. 

ÆРТЫККАГ ТМИ 
1-аг сценæ 
Отары хæдзар. Года æмæ Отар, 
Года 
Цы кусыс уый? 
Отар 
Æмбырд кæнын æрмæг: 
Адтойы хъулмæ рауилдзыстæм тохси! — 
Нæ ныхмæ нын ныффыста уый статья, 
Æмæ йын мах фыссæм йæ ныхмæ иу том! 
Кæронæй ма дзы иунæг цъар хъæуы,— 
Цæттæ у уый дæр, фен-ма йæ дæхæдæг. 
Дæтты йæм гæххæтт. 
Цы фæджих дæ? Æнæууæнк ыл кæныс? 
Года 
Уæдæ мын факттæ адон хуыдтай? Адон 
.Бынтондæр мысгæ хабæрттæ куы,сты! 
Отар 
Лæгæн, Года, йæ цардвæндагыл исчи * 
Куы ныллæууа, уæд уый ныхмæ хъæуы 
Хæцын цыфæнды хотыхтæй. 
Года 
Уæдæ 
Димийæн дæр ныфс ахæмтæй æвæрдтай? 
Уæдæ дæ факттæ адон хоныс? 
Ота р 
Димийæн ма æз ахæм факттæ радтон, 
Æмæ сыл тынг хорз баууæндыдис уый. 
Цыдæртæ ма сыл афтыдтон, уый раст у, 
Фæлæ уый уыд æууæндыны тыххæй. 
Г о д а 
Æнхъæлдæн, цъыфмæ ласынмæ мæ хъавыс, 
Зæрдæхудты хъуыддæгтæм. Нæ, Отар, 
Æз не ’рхæсдзынæн ахæм ми.мæ сæрмæ... 
Кæнæ дын ауыл чи ’рфысдзæн йæ къух? 
Ота р 
Ды уый тыххæй гуырысхо мур дæр ма кæн,— 
Цæттæ мын у: æрфысдзæн ыл Габо. 
Года 
Уый не ’рфысдзæн! 
Ота р 
Мæ къухты ис. 
Года 
Цы хуызы? 
. * Сослан Цæразоы 193 

Отар 
Фыдыбæсты хæсты рæстæджы уыд 
Нæ фыдгултæм, куы фæци хæст — æрбалыгъд 
Фæстæмæ уаед; ныр афтæ ’нхъæлы уый, 
Цыма йын ничи базыдта йæ хабар. 
Куы фæтæрса, æрфысдзæн уæд йæ къух. 
Цы фæджих дæ? , 
Года 
Æдзæсгом митæ, хахуыр! 
Нæ, лидзгæ у мæнæн... Фæсмон кæнын, 
Уæ сау миты кæй фæцæйцыдтæн, ууыл! 
Ацæуы. 
Отар 
Фæцæйцыдтæ? Ды бацыдтæ, Года: . . 
Æз дæ архъанæй баласдзынæн уырдæм!.. 
О-гъо, Габо! Саг фæрæтмæ æрцыд. 
Бацæуы Габо. 
Габо 
Дзырдтай мæм, цы? 
Отар 
Егъау хъуыддагæн бахъуыд 
Дæ сæр, Габо. 
Габо 
Дæ хины митæн та, 
Æвæццæгæн? 
Отар 
Æрбайхъус-ма дзæбæх: 
Ис иу зæронд лæг горæты, æлхæны 
Бызгъуыр-хæррæгътæ; уынгты зилгæ, уъга 
Фæхъæр кæны: «Хæррæгъ-бызгъуыртæ ’лхæнын 
Сыгъдæг æхцайæ!..» Уый хуызæн æз дæр: 
Адтойы ныхмæ факттæ ’лхæнын, факттæ! — 
Сыгъдæг. æхцайæ! 
Габо 
Де ’хца уæнт сыгъдæг, 
Фæлæ æлхæнгæ факттæ дæр сыгъдæг уой? 
Отар 
Сыгъдæг уой, чъизи, уый дæ хъуыддаг нæу! • 
Дæ къух ма мæнæ ацы ран æрæвæр. 
Габо 
Цы гæххæтт у? 
.0,т а р 
Адтойы ныхмæ — факт. 
Иæ кæстæр æфсымæр кæй кусы знæгтæм, 
Гъе уый тыххæй. Йæхæдæг та дзырдта, 
Зæгъгæ, фæмард. . 

Габо 
Æз ахæм факт нæ зонын. 
0 та р 
Уый ницы кæны,— зондзынæ йæ ныр. 
Цы фæджих дæ? 
Габо 
Цы фæджих дæн? — Уый мысгæ, 
Æлгъаг хъуыддаг у, чъизи ми! 
Отар 
А-гъай, 
Æлгъаг у, мысгæ, чъизи у, фæлæ йыл 
Уæддæр дæ къух æрæвæрдзынæ ды, 
Цыма сыгъдæг у, раст, æцæг. 
Габо 
Нæ, никæд! 
Отар 
Æрæвæр ыл!.. Куы нæ у, йе *ппæт мæнг, 
Ныууагътон дзы æз иу чысыл рæстдзинад. 
Габо 
Æдзæсгом дæ,— чысыл рæстдзинад дæу 
Дæ сау хъуыддæгтæн бахъуыди, цæмæй йыл 
- Æнæраст ми фæуæлахиз кæнай. 
Отар 
Æри мын фондз проценты ды рæстдзинад, 
Æз дын сæ фæдыл аласын кæнон 
Фынддæс æмæ цыппарыссæдз проценты 
Æнæрæстдзинад. Æмæ иу лæг дæр 
Нæ бауæнддзæн сæ ныхмæ ’ргомæй дзурын,— 
Бынмæ нæ кæнæм критикæ ныр мах,— 
Вынæй уæлæмæ! — Бамбæрстай мæ, гоцо? 
Габо 
Хъуынахор дæ, дыдзæсгом æмæ хин! 
Политикæйы агурыс зыхъхъыртæ, 
Цæмæй дзы зулкъау бабырай, мæнгард, 
Æмæ кæнай уым халыны куыст! 
0 т а р 
Ма кæн! — 
Дæуæн дæ уд мæ къухты ис: куыддæр 
Нæ кæнай разы — аскъуыйдзæн тæбынау! 
Габо 
Цыфæнды кæн, уæ цъымарайы уын 
Æз нал лæууын. 
Отар 
Цы? Нал дзы лæууыс, ме ’рдхорд, 
Фæсмон кæныс? Æнцад ма афтæ лæуу, 
Æз дæ ныртæккæ сармадзанæй фехсон! 
195 

Бацæуы мидæггаг уатмæ. 
Габо 
Цымæ цы уа? Мæ ныхмæ мын цы зона? 
Димийæн ай хæрæфырт у,— нæ хъуыддаг 
Куы раргом уа — фæхæцæг ыл уыдзæн, 
Фæлæ мæнæн цъæмæл уыдзæн мæ хабар! 
Райкоммæ сын Адтойы ныхмæ æз 
Цы писмоты æххуыс фæкæнын, уыдон 
Куы раргом уой,— о! — байсæфдзынæн уæд! 
- Нæ, рагацау мæ лидзын хъæуы... Диссаг, 
Цымæ цæмæй æртхъирæнтæ кæна? 
Цыфæнды фод! — Æз сыл нæ Зонын къаддл 
Фæлæуу, Года! Уæдæгонд хынцæг дын 
Нæ дæн æз дæр,— дæуыл æз бирæ зонын, 
Æмæ дæуыл дæр, о мыдгæс Отар! 
Иæ дзыппæй сисы сырхцъарджын фыссæн ч~+:- 
Ис хицæуттæ,— дæттын фæкæнынц раздæр 
Хуынтæ, лæвæрттæ къæбицæй, стæй уæд 
Лæг суды раз куы балæууы, сæхи дзы . 
Уæд айсынц дард æмæ тæрхоны бон 
Æвдисæнтæй æрбалæууынц йæ ныхмæ. 
Æз ахæм ран нæ бахаудзынæн. Ис 
Мæнмæ чысыл фыссæн чиныг «На всякæй 
Пожарнæй случай». Диссаг у Года: 
«Фысгæ сæ ма кæн, цал хатты дын загът:н 
Уæдæ, Габо нæ ныффысдзæн, куыннæ!.. 
Чысыл чиныг, фæлæ йæ мидæг бирæ 
. Нæмгуытæ ис сæ ныхмæ. Искæд арт 
Куы сирвæза, уæд а чиныг «На всякæй 
Пожарнæй случай» нал уыдзæн чысыл, 
Уад сырæздзæн, егъау уыдзæн,— фæлæуут! 
Афснайы йæ. Рацæуы Отар. 
Ота р 
Габо, уæдæ дæ къух нæ фыссыс? 
Габо 
Нæ! 
Отар 
Ныссомы кæн. 
Габо 
Хæрын дын ард мæ удæй! 
Отар 
Хъæбатыр дæ! 
Габо 
Æмæ йæ ма кæн рох! 

О та р 
Хорз, хорз... Фæлæ мæ лымæнтæй дæр иутæ 
Куы нæ уаиккой рохгæнаг.,. 
Габо 
Цымæ 
Цæмæй зæгъыс уый? 
0 та р 
Рох кæнынæй. Тынг хорз 
Нæу рох кæнын. 
Габо 
Цы ферох кодтон? 
Отар 
Иу 
Чысыл цыдæр. Дæ хуызист. Фотографи. 
Æркæс-ма йæм. Æви дæ ферох? Ехх, 
Хъыгаг хабар! Уæдæ мæнæй нæ ферох! 
Цы замманайы боцъо дын уыд уаед! 
Нæл сæгъау раст; йæ дæргъæн — мæнæ ардæм; 
Фæхаласхæст. Кæсын æмæ уынын: 
Мæхи Габо дын кæттаджы гæбазæй, 
Йæ сур хид калгæ, сармадзан сæрфы, 
Цæмæй нæхи советон æфсæддонты 
Хуыздæр æхса... 
Габо 
Æри-ма йæ, Отар!.. 
Ота р 
Уæд иу нæмыг æрбатахти кæцæйдæр,— 
Сырхæфсæддон кæй фехста, ахæм,— цъыкк! 
Æмæ Габойы рахиз цæстыл сæмбæлд... 
Габо 
Дæ фыдыстæн, сыбыртт дæр нал, æгъгъæд!.. 
Æз разы дæн, æрфысдзынæн мæ къух дæр. 
0 та р 
Фæлæ Габо дæр уа-хуымæтæг нæу: 
Фæсхæст дзæвгар гæххæттытæ фæкодта, 
Зæгъгæ, уыдтæн Фыдыбæсты хæсты, 
Мæ рахиз цæст уынгæджы тохы рахауд 
Æмæ мын пенси рафыссут! 0, о! 
Æмæ йæ райста,— мæй æртын туманы. 
Гье афтæ, сырхæфсæддоны нæмыг 
Уæдæй нырмæ советон паддзахадæн 
Æхсæз æмæ дыууиссæдз мйны сыстад. 
Уый диссаг нæу? Хъæбатыр, патриот! 
Габо 
Сынд1æгдæр дзур... 
0 та р 
Сабтæлæг! Ма тæрс, иу дæр 
Нæ зоны уый. Фæлæ сæрхъæн куы уай, 
197 

Уæд æй кæмдæрты базондзысты. 
Габо 
Уый бæрц 
Æнæхатыр куыд разындзынæ ды? 
Отар 
Æз та цы дæн? Дæхй кæнгæ у,— марадз... 
Айс мæнæ ручкæ, ам та дын чернила, 
Дæ къух та мæнæ ацы ран æрфысс. 
Габо 
0, фæлæ уый æнæраст ми у, хахуыр! 
Отар 
Æнæраст ми, фæлæ йæ бон у, ды 
Кæй уыдтæ знæгтæм, уыцы стыр рæстдзина^ 
Ныххурх кæнын. Гъе афтæ, гъе, мæ бон. 
Г або йæ къух æрфыссы. 
Гье уый æцæг лæджы хъуыддаг у. Науæд 
Хъæртæ кæны: «Æз не ’рфысдзынæн, никæд!> 
Гæххæтт ын йæ цæстытæм бахæссы. 
Уæдæ ай циу? 
Габо 
Мæнгард хъуыддаг кæныс! 
Отар 
Мæнгард хъуыддаг ды кæныс уый, æнаккаг! 
Дæ номæй конд у ацы документ, 
Уый ма кæн рох, дæ пъири дар æхгæдæй 
Æмæ-иу кæн, æз дын цы зæгъон, уый, 
Къæбицы мь*ст! Кæннод дæ сау хъуыддæгтæ 
Куы раргом уой, уæд царæфтыд кæныс! 
Габо 
Къæбицы мыст? Уæд чыргъæдты уыры 
Бынтон сыгъдæгæй аирвæза? Ма ’нхъæл! 
Дæу дæр, мæ хæлар, къæппæгмæ хъæудзæ^. 
Æз дæ мæ фæдыл баласдзынæн уырдæм,— 
Мæ къæдзилмæ рæхыстæй баст дæ ды! 
Отар 
. Хыл нæ, хыл нæ! Дæ хорзæхæй, хыл ма кæн: 
Мах иу бæласыл зайгæ дыргътæ стæм,— 
Нæ иуыл — голлаг, не ’ннæуыл та — хъиске, 
Æмæ мах хъуамæ фидыдæй цæрæм. 
Æмбисонд! Рæстæг аст сахатæй ахызт! — 
Цæугæ, гормон, ысуадз дæ фæллад, цу,— 
Мах райсом бирæ кусын хъæудзæн, фактткх. 
Фæндараст у. Фæндараст у. Фæндараст! 
Габо сæркъулæй ацæуы. 
Ис, ис та факт,— дзыхъхъынног документ! 
Ш т # 

Мæгуыр Адто! Ды критикæ куы кодтай, 
Уæд де ’взагыл куы разадаид сынкъ — 
Дæхицæн ныр æнцондæр уаид бирæ. 
Хъæуы ма ныр мæн иу писмо фыссын: 
«Сона, дæ хъус Адтомæ дар бæстондæр,— 
Фæливы дæ, сыгъдæг дзы нæу Зали». 
Цыбыр писмо, фæлæ йыл сагъæс бирæ 
Фæкæндзæнис йæ кæсгæйæ Сона, 
Хæрамдзинад сын байтаудзæни се ’хсæн! 
Гъе уый фыссæджы сфæлдыстад у, гъе! 
Æвæдза, диссаг та куыд не сты иутæ *_ 
Ныры рæстæджы критиктæй! Хуыцау 
Мæн бахизæд, фæлæ ныр иу фыссæг 
Мæ ныв куы скæнид уацмысы — æваст ыл, 
Сынтытау, иумæ суасиккой: «Мæнг у, 
Уый хахуыр у( Ныр ахæм адæм нал ис!» 
Сæ цæрæнбонтæ бирæ уой, мæнæн 
Цæдисæмбæлттæй чи лæууы! Ныртæккæ 
Сæ иу мæнæй куы ракурид гæххæтт, 
Уæд ын ныффыссин: «Ацы критик раст у! 
Кæм ма дæн æз? Æз — æз нæ дæн, æз нал дæн! 
Мæ хуызæны æвдисын нæу пайда!..» 
Дуар хостæуы. 
И? Чи уа уый? Кæд критик у!.. Года! 
Вацæуы Года. 
Года 
Æрцыди стыр æнамонд хабар: рацыд 
Нæ районы газеты некролог 
Адтойыл. 
Тæфæрфæсгæнджыты лæуд скæнынц. 
Отар 
Кæм? Æри-ма йæ, цы ран ис? 
Æцæг зæгъыс: «Уыди райкомы пленум. 
Доклад дзы кодта фыццаг секретарь...» 
Цæр нын, Дими! — Хъæбатыр лæг у! — «Пленум 
Йæ куыстæй суагъта...» Цинты цу, Года! 
Цы йын нæ бон у? Рухс дзæнæты бадæд! 
Года 
. Амин. 
Отар 
Нæ фыдгул рухсаг уæд! 
Года 
Амин. 
Сæ ферадыл худæгæй артæнхæлдтытæ кæнынц. 
199 

Отар 
Мæлын, Года, мæлын, мæ фæрстæ тонынц! 
Дæ хæдзарæй æнæрай уай, Дими, 
Каед ды быитон сæрхъæн æмæ хуырым дæ! 
Æрмæст æм афысс: ахæм кусæг дыл 
Фыдгой кæны, дæ бынатмæ дын хъавы,— 
Ома дын йемæ баныхас кæна! — 
Цытæ мын дзурыс! — Батулы йæ дыстæ, 
Æргæвдæгау; йæ къуымых фæрæт райсы 
Æмæ йæ, тулдзау, адзæнгæл кæны 
Иæ бындзарыл. Æрмæст йæ фарсмæ фенæд 
Хуыздæр æмæ æнтыстджындæр лæджы, 
Уæлдæр йæхицæй чи фæуыдзæн сомбон 
Æмæ фылдæр кæмæн уыдзæни кад,— 
Йæ ныхмæ йын хъуыддæгтæ скæны уайтагъд 
Æмæ йæ, дурау, атулы бынмæ! — 
Цыфæнды дзур — нæ дыууæйæн уый хорз у. 
Ды та, Года, дызæрдыг кодтай, дæу 
Нæ уырныдта, мæ факттæ исты скусой 
Æмæ Димийæн бабæздзысты, уый! 
Года 
Ныр бамбæрстон, цы тых сæм ис дæ факттæм. 
Ота р 
Цымæ Адто цы фæуыдзæн, Года? 
Года 
Куы фæци пленум, уæд куырдтон Димийæ: 
«Мæнмæ ма йæ æри, зæгъын, мæнмæ! 
Æз дын æй дугъы раскъæрон! Ныр та йын 
Æз хицауиуæг акæнон». Уæд мын 
Дими зæгъы: «Дæу фод æд тъанг-æд тъунг!> 
Хуымæтæджы колхозонæй нæм кусдзæн! 
Отар 
Æрбайхъус-ма мæм: сæвæр-иу ыл саргъ 
Æмæ йыл радгай сирдзыстæм нæ дыууæ! 
Года 
Куы уаид ам, уæд æй сымах бар уадз: 
Иæ раны уаид,— иу кæрты куыйтау ыл 
Æвиппайды ныццæвиккат уæхи, 
Æмæ тæхид йæ бумбули фæйнæрдæм! 
Ота р 
Дими йæ хинтæй абырста, фæлæ 
Тæрсы уæддæр: йæ къахыл та куы слæууа! 
Года 
Куыд нæ тæрса? Дими иттæг хорз зоны, 
Йæ бынатæй куы фзехауид, уæд æй 
Фыййауæй дæр нæ райсиккой æндæр ран. 
Отар ’ ’ 
Цæй, бакувæм, цæмæй нын уа Дими! 

Арахъхъ æрхæссы. 
Года 
Æцæг зæгъыс, бæззы дæ фæнд. Æри-ма. 
Нæ фæндæттæ цы басгуыхой!.. 
Отар 
Оммен! 
Дуар хостæуы. 
Года 
Уый чи уа? 
Ота р 
Чидæр.— Чи дæ ацы *нафон? 
Æрбахиз, цæй! 
I 
Вацæуы Сау и. 
Сау и 
. Фарн ам! 
Отар 
Фæрнæйдзаг у. 
Года 
Арт сирвæзæд дæ хадзарыл! Хуыснæгау 
. Куы хъуызыс уый... 
Сау и 
Ау, афтæ тынг тæрсут? 
Æвæццæгæн, уæ хъуыддæгтæй рæвдз не стут. 
Ота р 
Рæвдз не стæм, мах? Æрбад-ма, мæнæ фен. 
Газет æм æвдисы. 
Сауи 
Ха, диссæгтæ! Уæдæ Адто фæбырст и? 
Отар 
Бырст та цы у? — Ныттыссæг и, ныцъцъист! 
Сау и 
Рæхджы йæ къахыл нал ыслæудзæн,. и? 
0 тар 
Ныфссаст у ныр,— цæуыл ма хъуамæ слæууа? 
С а у и 
Цымæ йын ничи баххуыс кæна, и? 
О т а р 
Фæци, æрхауди, ахахх æй кæн: нал ис. 
Са у и 
Уæ фыдыстæн, зæгъæм ын уæдæ рухсаг! 
Æгъгъи! Мæ низ цыма цыдæр фæцис: 
Æваст мын фенцон, ницыуал мæ риссы. 
Хур фен, Отар! Мæ нуазæн ма мын айс. 
201 

Ота р 
Уый циу, Сауи, хæрзæггурæггаг? Ау, 
Кæддæр æй ды дæ хорз хæлар куы хуыдтай, 
Уæд, уагæры, цы ’рцыди уе ’хсæн? 
С а у и 
0, 
Æцæг уыдыстæм мах хæлæрттæ раздæр, 
Фæлæ ныр м’амонд уый сæфты уынын!.. 
. Кæддæр уыдтæн... Мæ нуазæн уал мын аназ. 
Отар 
Дæ нуазæн бирæ. Цæй; уæд та сæ иумæ 
Фæкъул кæнæм,— куыд хуыйны? — Брудершафт! 
Нуазынц. 
Сауи 
Оф! Исчи дæр ма цайцымæнæй нуазы? 
Мæ сæры бацыд... О, æмæ уыдтæн 
Директор хъæуы скъолайæн. Мæ хæстæг 
Фæзиан ис, æмæ йын æз хæрнæг • 
Иронау скодтон — ме скъолайы залы. 
Гье уый адыл Адто мæ ныхмæ сси, 
Мæ куыстæй мæ фæтæрын кодта, стæй мын 
Райкомы радтой карз æфхæрд. Хуыдта мæ 
Фыдгæнæг, антипартион тип! 0, 
Ныр рабæрæг, æцæг нæ чи у ахæм! 
Мæ маст дзы сеыд. Æз дæр ын хорз фæдæн: 
Æгас Ирыл æй худинаг фæкодтон! 
Уый газеты — мæ фыст уыди, мæ фыст! 
Дзæбæх саг дзы куы рафæлдæхтон! 
Отар 
Банцай! 
Ныррасыг дæ, уæлдай бæр-бæр кæныс! 
Сау и 
Нæ буц фысым, дæ уаты хъустæ сæхгæн,— 
Мæ сусæг ныхас цъиуцъиугæнгæ нæу. 
Отар рудзыпгæмбæрзæнтæ æрбахгæны. 
Ды раст зæгъыс, фæрасыг дæн, æндæр уын 
- Æвзæр хабæрттæ дзуринаг уыдтæн. 
Года 
Цы хабæрттæ? 
Сауи 
«Рæстдзинад»-ы уыдтæн,— 
Фæхуыдта мæ йæ редактор фæлитой... 
Года 
. Цæй тыххæй уæд? 

Сау и 
Куыд мæнгард у Дими! — 
Мæнг разындысты ме статьяйы факттæ. 
Фæлæ сæйрагдæр иннæ хабар у: 
Ног секретарь æвзæрст æрцыд обкоммæ, 
Иæ ном — Ладо. Тызмæг æй хонынц тынг, 
Мысты хуынкъ дæр æнæсгæрстæй нæ уадзы, 
Иæхæдæг кæсы хъуыддæгтæм æрмæст, 
Кæйдæр ныхæстыл не ’ууæнды,— ныхас æм 
Цы лæг хæсса — йæхицæй йæ тæры! 
Писмо ныффыста редакцимæ — домы, 
Цæмæй йæ факттæм каст æрцæуа хорз. 
Года 
Дæ балгъитæг Ладойы къухтæм бафтæд! 
Каеддæр уыдтæн йæ дæлбар кусæг æз 
Æмæ мæхиуыл бæвзæрстон йæ митæ: 
Сынтау æппæтдæр йе уæны уыны, 
Иæ бафхæрд та, дзæбуджы цæфау, риссы. 
Нæ, рагацау нæ исты фæнд хъæуы... 
Сауи 
Хæдæгай, ис ма иу ног хабар ноджы: 
Уыдис райкомы бюройæн æмбырд, 
Адтойы нæм æрæрвыстой парторгæй! 
Отар 
Æвзæр хабар! Калм битъынайæ тарст, 
Æмæ йæ тæккæ къæсæрыл æрзади! 
Года 
Фæсайдта нæ дæ мады ’рвад, Отар. 
О тар 
Фыдæнхъæл нæ фæкодта, Года, де ’рдхорд! 
Года 
Дæ мады ’рвад йæхиуыл тыхст æрмæст, 
Цæмæй Адтойæ фервæзтаид. 
Отар 
Де ’рдхорд 
Фæцудыдта,— нæ хабар нал у хорз. 
Нæ хъуыддæгтæ, нæ цин цæй бæрц уыд, уый бæрц 
Нæ цæуынц рæвдз, фæлæ-ма хъус, Года: 
Куы ссæуы сыгъд, уæд къутуйы уырытæ 
Фæйнæрдæм лидзынц,— исты тас куы уа, 
Уæд дзы Дими дæр фæсвæды нæ уыдзæн! — 
Иæ тактикæ йын зонæм хъуамæ... Уый 
Иæ сау хъуыддæгтæн раргомæй куы стæрсы, 
Уæд йемæ чи уа, аххостæ æваст . 
Фæкæны уыдон, ралæууы сæ ныхмæ 
Æмæ йæхæдæг баззайы сыгъдæг. 
Мыййаг нын исты тас куы уа — ныгæнын 
Цæй тыххæй хъуамæ бауадзæм нæхи? 
203 

Фæлтау Димийæн бакæнæм йæхи ми. 
Года 
Иæхи ми? Куыд? 
Отар 
Куыддæриддæр уыд, афтæ: 
Димийы дзырдæй кодтам уыдон мах! 
Года 
Ау, уый та куыд? Дæ мады ’рвад, дæхицон, 
Æмæ йыл хинæй рацу! 
Отар 
Нæ, Года, 
Мæнæн пайда цы лæг нæ уа, уый хицон 
Нæ хонын æз. Æцæгæлон мын уæд, 
Уæддæр мын лæг пайда куы уа мæ царды, 
Мæхицон дæр уæд уый вæййы мæнæн. 
Хæрын дын ард, мæ мады ’рвад ныртæккæ 
Иæхæдæг бахауд мах бынаты, уæд 
Æнæмæнг афтæ бакодтаид уый дæр. 
Года 
Куыд дæм кæсы, цы зæгъдзынæ, Сауи? 
Сауи 
Уæ хорзæхæй, цы уæлдай у мæнæн та! 
Отар 
Фæлæ нырма Димимæ стыр тых и,— 
Димийыл уал фæдзæхсдзыстæм нæхи! 
Нуазынц. 
2-аг сценæ 
Уынг. Акка газет кæеы газетауындзæныл. 
Бацæуы Бола. 
Бола 
Дæ бон мын хорз, мæ лымæн лæг Акка! 
Акка 
Фæрнгуыст фæкæн, дæ быдыртæй дыл сæрды 
Мæнæуы зæйтæ рацæуæд; дæ дыргъ 
Ныззæу-зæу кæнæд бæлæстыл; дæ нартхор 
Æрмæриндæргъæн басгуыхæд; дæ картоф, 
Нæ урс хæхтау, бæрзонд кæритæ суæд; 
Дæ хъом, дæ фос æртыгæйттæ ныззайæд; 
Æхсæрдзæнтау дыл ракæлæд æхсыр; 
Æфсæст куыд уай сæлæф мыд æмæ царвæй, 
Æмæ дæ кафт, дæ зард куыд нæрой арвау! 
Бол а 
Акка, кæс-ма: дæ хъуыддæгтæ ныууадз 
Æмæ фæлтау фыссæджы куыстмæ бавнал! — 
Сыгъдæг фыссæг! 

Акка 
Сыгъдæг фыссæг, зæгъыс? 
Æнæсыгйдæг фысджытæй дæр хъуаг не стæм. 
Бо л а 
Цы хабар у? 
Акка 
Адтойыл тынг фыссынц. 
Бо л а 
Уый иууылдæр Адтойыл у? Æмбисонд! 
Фыццаг йæхæдæг иннæтыл фыста, 
Ныр та йын иннæтæ фыссынц йæхиуыл. 
Фысгæ йæ, цымæ, чи кæны? 
Акка 
«Дзынга», 
Фæлæ йæ хæст та — риссаг, скорпионау. 
Бола 
Нæ дын дзырдтон, нæ ныббардзæн Дими?.. 
А кка 
О, хивæнд у æмæ тызмæг: нæ уарзы 
Ныфсхаст æмæ сæрыстыр чи уа, стæй 
Иæхи сæрæй хъуыды чи кæна, уыдон. 
Фæцахуыр ис æлдариуæг кæнын, 
Кæмдæриддæр къамандæ кæнын уарзы 
Æмæ, йæ коммæ чи нæ кæса, уый 
Дæлæмæ уайтагъд раппары. Адто та 
Иæхи сæрæй фæцахуыр кусын,— уый. 
Æлдариуæг нæ уарзы, стæй нæ бары. 
Æрдзæй, цыма, раст дон æмæ зынгау, 
Сæ тых, сæ зонд кæрæдзи ныхмæ равзæрд, 
Бынтондæр — хицæн. Хъахъхъæн-ма-иу ды, 
Цымæ цы стыр гуыппытæ ’рцæуид се ’хсæн. 
Бола 
Кæнæнт гуыппытæ! — мах сæм нæй хъуыддаг,— 
Чысыл лæгтæ стæм. Хицæуттæ куы хæцой, 
Уæд иуварс лæуу,— æнæнхъæлы цæф дыл 
Æруайдзæни! 
Акка 
Уæдæ та лидзгæ, лидзгæ! 
Æмæ та бамбæхс, къутуйы мыстау! 
Бо л а 
Хатыр, Акка,— политикæ нæч уарзын.,. 
Вауайы Отар. 
Ота р 
Ды раст кæныс, нæ дæ хъæуы, Бола,— 
Æнæуи цард — æнæмастдæр, æнцондæр... 
Уæвгæ, цы у, цы газет у? 
205 

Акка 
Статья. 
О т а р 
Кæс-ма, АдтойылГ Диссаг æмæ ’мбисонд! 
Йæ сæрдзарм ын куы растыгътой. Ныр ма 
Куыд равдисдзæнис адæммæ йæ цæсгом? 
Иæ развæндаг ын сæхгæдтой. Фыссынц: 
«Бынтондæр — хивæнд, критикæ нæ уарзы,— 
Иæ хурхыл ын ныххæцыди...» 
Акка 
Отар, 
Мæнæн кæсыс? — Æз хорз кæсын мæхæдæг. 
Отар 
Куыд дæм кæсы: æцæг уой æви мæнг? 
Акка 
Ныр маймули цæмæ кæныс дæхицæй? 
Отар 
Нæ бамбæрстон... 
Акка 
Куы кастæ газет ды, 
Уæд ныр дæхи æнæэонæг цы скодтай? 
Отар 
Гæды зæгъыс, нæма йæ федтон æз! 
Акка 
Уæдæ æрдæбон къанторы цы кастæ? 
Отар 
Дæ фыдыстæн, ай уыцы газет у? 
Мæ фыдыстæн, æз ацы фыст нæ федтон. 
Акка 
Куыдзау та смудыс алырдæм, цæмæй 
Ныллæг ныхæстæ бахæссай бæрзондмæ. 
Отар * 
Уый хахуыр у! Æвзагхæссæджы куыст 
Æлгъаг æмæ дыдзæсгом хъуыддаг у, 
Æз æй мæ сæрмæ никуы хастон уый! 
Акка 
Кæй ракъахай, мæн ахæм картоф ма ’нхъæл. 
_ Отар тæргайæ ацæуы. 
Ьола 
Æцæг, цымæ, ныхæстæм хъуыста ам? 
Акка 
Æрмæст ныхæстæм, хистæртæм хæссынмæ. 
Дими сæ скодта цардæгас быру. 
Бола 
Кæрæдзи та цы хуызы ссарынц? 
Акка 
Халон 
Иæхи хуызæны дардмæ уыны. 

Бола 
Иу та 
Куыд кæнынц? 
Акка 
Халон халонмæ тæхы. 
Брла 
Кæрæдзийæн æлгъаг митæ куыд барынц? 
Акка 
Нæ къахы халон халонæн йæ цæст! 
Бол а 
Кæнæ куыд уæндынц ахæм чъизи митæм 
Æргомæй уæд, куыд сæм хæсеынц сæ ныфс? 
Акка 
Дими сын уавæр аразы, нæ тæрсынц,— 
Æдзæрæг хъæуы рувас у æлдар! 
Сæ ныхмæ тох куы бахъæуы — фæйнæрдæм 
Тæрхъусты лыгъд фæкæнæм уæд, дæуау!.. 
Уæвгæ, кæдæмдæр рараст дæ... 
Бола 
Цæуын та 
Изæрæй уалæ горæтмæ. 
А к к а 
Цæмæ? 
Æвæццæгæн, Министырты Советæн 
Цыдæр фарста лыг кæнын нæу сæ бон 
Æмæ дæм сидынц: «О Бола, фæкæс нæм!» 
Бо л а 
Цы хъал лæг дæ! Æз найынмæ цæуын! — 
Рæсугъд ыскъæттæ аразæм, кæркдæттæ, 
Нæ хуыты найæм! Фæлæ кусæг лæг 
Фæскуыст йæхи хъæрмуст донæй кæм ныхса, 
Нæма ис уый. Годайæ хъусын æз, 
Зæгъгæ, цæрæм хъæздыг, культурон цардæй!.. 
Уый, чи зоны, æндæр хъæуты цæрынц 
Хъæздыг æмæ рæсугъд культурон цардæй, 
Фæлæ мæн ам, мæхи хъæуы, фæнды 
Рæсугъд цæрын!.. 
Акка 
Æмæ дæ фæндон раст у! 
Бола 
Куысты мæ удыл н’ауæрдын,— уæд æз 
Æнæхсадæй куыд цæуон коммунизммæ? 
Акка 
Æхца нæ дæтты колхозы сæрдар! 
Бо л а 
Мæгуыр куыд нæу чъынды æмæ мæрддзæст лæг! 
Рæхджы уыдзæн нæ бæстыл коммунизм,— 
\ 
207 

Æхцайы сæр дзы нал хъæудзæн,— уæд та ма 
Цы кæндзæни, мæгуыр йæ бон, æхцайæ? 
Акка 
Ныфсæй — тæппуд, хъуыдыйæ та — марксист! 
Цу, абанамæ байрæджы кæндзынæ. 
Бо л а 
Куыдфæнды мæ æфхæр, Акка, уæддæр 
Мæнæй политик не скæндзынæ, никæд! 
Акка 
Тæппудтæ дзы нæ хъæуынц уым. Цæугæ! 
Фæйнæрдæм ацæуынц. Вацæуынц Адто æмæ Зали. 
А д то 
Цыбырхъуыр у, хъуыды нæ кæны дардыл 
Æмæ нæ зоны фидæнмæ кæсын, 
Сæрдар та хъуамæ дарддзæст уа, нывгæнæг. 
Цы диссæгтæ ис ацы ран кæнæн! — 
Уыдзæнис уартæ уыцы ран аллейæ 
Бæрз бæлæстæй, ам — астæуæй та — цад 
Æмæурс дардзæн бабызтæ ’мæ хъазтæй. 
Ныртæккæ уалæ стыр обау кæм ис, 
Уым сыстдзæнис цъæх-цъæхидæй нæзы къох, 
Йæ астæу та —культурæйы хæдзар. 
Уæлдæрмæ кæс: уыдзæнис уым рынчындон, 
Æмæ ныгъуылдзæн дыргъбæлæсты астæу! 
Зали 
Æгæр рæсугъд æй ма ныв кæн, Адто, 
Кæннод цæгатæй ралидздзынæн ардæм. 
А д то 
Æрцу-ма нæм. Æцæг зæгъын, æцæг,— 
Æхсæны рухс цард араздзыстæм иумæ. 
Фæцæуынц ныхасгæнгæ. Бацæуынц Дими æмæ 
Схо н а. 
Д ими 
Кæс-ма, сæрхъæн,— дæхи цæстæй сæ фен. 
Нæ дæ уырны æмæ сæм уартæ бакæс... 
Сона 
Æнæгъдау мийæ ницы уынын уым. 
Д и м и 
Нæ дзы уыныс? — Иæ уынын дæ нæ фæнды! 
Дæ хъуыддæгтæ фæу конд абон ам, 
Тæккæ райсом дæ ног бынатмæ бацу! 
Ацæуынц. Фæйнæрдыгæй бацæуынц Акка æмæ 
Адт о. 

Акка 
Адто, мæ хур, ныхасæн мæ хъуыдтæ... 
Фæлæ, мыййаг, кæд тагъд кæныс?.. 
Адто 
Тындзыдтон 
Цыдæр хъуыддагмæ, о... 
Акка 
Уæдæ цу, цу... 
Цæугæ, мæ хур... 
Адто 
Цыдæр тыхстæй мæм дзурыс... . 
Акка 
Кæдæй нырмæ дæ агурын, æрмæст 
Дыууæ ныхасмæ, æмæ не ’фтыс къухы. 
А дто 
Зæгъ мын æй ныр! 
Акка 
Куыд æй зæгъон, нæ зонын... 
Кæддæр уыдтæ мæ дзæбæх къамандир. 
Дæ кармæ гæсгæ, уæд мæнæн хъæбулæн 
Бæззыдтæ ды, æз та дæуæн — фыдæн, 
Фæлæ мæ ды хъæбул хуыдтай дæхицæн, 
Æз та дæ уæд хуыдтон мæхицæн фыд... 
Зæгъ-ма, Адто, уæззау зынтæ куы ’взæрстам, 
Уæд мыл дæ зæрдæ истæмæй фæхудт? 
А д то 
Цæмæн зæгъыс?.. Нæ, иунæг хатт дæр никуы,— 
Кæддæриддæр мæ рахиз цонг уыдтæ, 
Нæ цин, нæ маст-иу байуæрстам æмбисыл. 
Акка 
Уæдæ ныр æз зæронд лæг дæн, Адто, 
Æмæ нæ иу дæр нал ис ныр æфсады: 
Ныр ды мæнæн хъæбулау дæ æрмæст... 
Æппын дæ никуы ницæмæн фæхъæуын? 
Хæрз иунæгæй куы трх кæныс, гормон, 
Зынты куы дæ,— æз æй уынын мæхæдæг! — 
Цæмæн мыл афтæ тигъ кæныс дæхи? 
Цæмæй мыл фæдæ узгæры дызæрдыг? 
Æз дыл æдзух дæр феууæндын... 
А д т о 
Акка, 
Дæ зæрдиаг рæсугъд ныхæстæй — бузныг! 
Дæхæдæг зоныс: февзæрстам зынтæ 
Хæстон фæндагыл, фæлæ мын мæ царды . 
Ныры хуызæн зын никæдма уыди!.. 
Фæлæ нын нæй фæллайыны бар махæн. 
Мæ тыхст æмæ мæ рысты заман мын 
Зæрдæйы ныфс кæй фæдæ, уымæй — бузныг! 
Г:слан Цæразок 
209 

Акка 
Цу ныр, мæ хур. Мæ маст дын загътон æз, 
Æмæ фæци мæ удæн ныр æнцондæр. 
Кæддæриддæр дæ бахъæуа мæ сæр, 
Æвгъау æй никæд бакæндзынæн. 
Адто 
Бузныг! 
Ацæуынц. 
3-аг сценæ 
Димийы кабинет райкомы. Дими хъусы ра- 
диойæмузыкæмæ. Бацæуынц А дт о æмæ Года. 
Дими 
Æрбадут. Уарзын музыкæмæ хъусын,— 
Хæрзуд кæны лæджы, æмæ йæ маст, 
Йæ сагъæстæ æрбайрох вæййынц уайтагъд. 
Æхсæвæй-бонæй хъусин, фæлæ нæй 
Мæ фаг рæстæг. 
Адто 
0, музыкæ — уый хорз у. 
д и м и сæхгæдта радиомæ хъусæн. 
Æппæт дæр царды хорз уаид, бæргæ, 
Фæлæ нæхицæн маст кæнæм нæхæдæг. 
Раст нæу, Адто? 
А д то 
Цяеуыл у ныхас, уый 
Æз не ’мбарын æмæ хæцын мæ дзыхыл. 
Дими 
Ды не ’мбарыс? Обкоммæ мыл писмо 
Нæ ныффыстай? 
Адто 
Æмæ цы ис уым мастæй? 
Ног секретарь æрцæудзæнис, æркæсдзæн, 
Нæ хъуыддæгтæ нын равзардзæн бæстон 
Æгутæ нæ куыст фæрæвдз уыдзæн. Тæссагæй 
Мæ писмойы нæ уынын мур дæр æз. 
Дими 
Æз та уынын: быцæутæ нæм æрцæудзæн... 
Ныртæккæ нын быцæутæн нæй рæстæг. 
Хорз нæу, Адто!.. Фæлæ уал уый ныууадзæк. 
Цаки фæдыл у Годаимæ уæ загъд? 
Цы уаринаг ис уе ’хсæн, науæд — цавæр 
Идейæтыл нæ фидаут? 
Адто 
Дими, 
Сывæллон нæ куы ничиуал у,— хъазгæ 
Цæмæн кæнæм? Цы хъуыддаг æрцыд, уый — 

Егъау у тынг: нæ колхозы æххæстгонд • 
Нырма нæма у хорцæттæйы пълан, 
Æмæ фæзынди газеты та рапорт. 
Куыд рауад уый? Годайы дзы фæрсын, 
Æмæ мын уый дæр дзуапп рæстмæ нæ дæтты. 
Д ими 
Бындзæй та къамбец ма араз, Адто! 
Егъау хъуыддаг! Цы уыныс уым егъауæй? — 
Уæ колхозæй æрбацыди гæххæтт, 
Цæттæ у элеваторæй та справкæ,— 
Æз сæ обкоммæ арвыстон ызнон 
Æмæ йæ радтой газеты мыхуырмæ- 
А д то 
Æмæ Года куыд рарвыста гæххæтт? 
Æз æй цæуылнæ базыдтон? Мæ къух дзы 
Куы не ’рфыстон! Кæнæ сын элеватор 
Куыд радта справкæ, хорцæттæйы пълан 
Æххæст нырма куы нæма фестæм, уæд? 
Дими 
Адто, нæ зонын, уый бæрц дзы тæссагæй 
Цы уыныс ды? — Уæ хорцæттæйы пълан 
Фæуыдзæн райсом, абон та ис рапорт! 
А д то 
Хатын, Дими,— уый сайын у! 
Д ими 
Ха-ха! 
Æгас бæсты æнæкæрон кæритыл 
Фæзындзæн тынг уæ колхозы тыллæг!.. 
А д то 
Дими, колхоз куы фæсайы, уæд сайы 
Æгас районы; район сайы, уæд 
Æгас республикæ фæвæййы сайды; 
Республикæ куы сайа, уый та уæд 
Æгас Советон Цæдисы фæсайы! 
Дими 
Дæ хорзæхæй, æцæгæй дзурыс ныр? 
Адто 
Иттæг, æмæ дзы худæгæй та мур дæр 
Нæ уынын æз» 
Д ими 
Дæхицæн дæр дзы кад 
Нæ уыныс, и? 
А д то 
Ома — цы кад? 
Д ими 
Уæ колхоз 
Æппæты разæй баххæст кодта пълан,— 
Ау, уый кад нæу? 
211 

А д то - 
Æцæг хабар куы уаид, 
Уæд кад у уый; фæлæ нырма æрмæст 
Гæххæттыл у — мæн ахæм кад нæ хъæуы! — 
Сæрмæхæссиыаг никæмæн у уый. 
Д и м и 
Иттæг хорз. Цæй, ныууадзæм уæдæ хъазын!.. 
Года, нæ зыдта а хъуыддаг Адто? 
Года ницы дзуры. 
А д то 
Цæуылнæ дзурыс? 
Года 
Æмæ уын цы дзурон? 
А д то 
Ома — куыд «цы»? — Цы уыд, уый радзур раст. 
Дими 
Мæ хæлæрттæ, æз ма уæ иу хатт курын: 
Цæй, бавдæлæм æмæ ныссабыр уæм,— 
Быцæуæй-загъдæй ницы ис æмбулæн,— 
Фæуыдзыстут уæ хортæ райсом ласт,— 
Фæкæсдзынæн уæм машинæтæй. Хабар 
Куы не стынг уаид, тынг мæ фæнды уый. 
Куы рахъæр уа — æфхæрд сымахмæ ’рхаудзæн, 
Мæнмæ та — уайдзæф. Февналæм фæлтау 
Æмзæрдæйæ,— уæд физонæг дæр фых, 
Æмæ, Адто, нæ басудздзæни уæхст дæр. 
А д то 
Кæсын дæм æмæ дис кæнын, Дими: 
Дæ цæсгом та куыд хъæцы уыдон дзурын! 
Д ими 
Кæд афтæ у, æргомæй дзурæм уæд. 
Года, ды ацу, æмæ хортæ ласут,— 
Æхсæвæй дæр куыд нæ ныллæууа куыст! 
Года ацæуы. 
Цыбырдзырдæй, уæдæ йæ ды нæ зыдтай? 
Æмæ мæнæн бæлвырд куы у, ды йæ 
Кæй зыдтай, уый!.. 
Адто 
Мæнг хабæрттæ та райстай. 
Дими " 
О, ды мæныл дæр никæд калдтай цъыф,. 
Кæнæ — нæ кодтай газетыл дæр хахуыр! 
Цæмæн хуыдтай, цы фыст дыл уыд, уый мæнг? 
Уый партиоы мыхуыр у! Æви ды 
Нæма зыдтай, кæй йын нæй уымæн фауæн? 

Нæ, Дими, æз нæ фаудтон газет,— æз 
Нæ кодтон хахуыр партион мыхуырыл. 
Цы фыст мыл рацыд, уый хуыдтон æз мæнг. 
Стæй канд æз нæ — уый адæм афтæ хонынц. 
Д ими 
Уæдæ нæ сæттыс? 
Адто 
Арæби, куыд сæттон? 
Д ими 
Кæд дæ фæнды — фæдзурдзынæн дын æз 
Æвдисæнтæм,— бюро уыдзæнис абон,— 
Æз сæм фæситтæн. 
А д то 
Зонын дын сæ, чи сты: 
Отар, Габо, Года... Æндæр ма чи?.. 
Æмæ, гормон, дæ цæсгом та куыд хъæцы 
Мæ ныхмæ уыдон равдисын? Куыд сыл 
Æууæндыс уыцы чъизиуд уæййæгтыл? 
Дими 
Цы, цы? Советон адæймæгты ды 
Уæййæгтæ æмæ чъизиудтæ хоныс? 
Адто 
Кæй кой кæнæм, æз уыдонæй зæгъын! 
Дæ зæрдыл дар: куы фæцудай чысыл, 
Уæд бирæгътау лæбурдзысты дæ ныхмæ, 
Цæмæй сæхæдæг фервæзой, ды та 
Ныххауай уæрмы. Нæ, Дкми, нæ зоныс, 
Дæ районы цы митæ цæуы, уый. 
Д и ми 
Мæ районы цы ис хуыздæрæй, уыдон 
Æз зонын хорз: йæ хор, йæ фос, йæ хуымтæ... 
Мæ мидвыны куы фехъал уон, уæд мæ 
Куы фарстæуа — цъындæй дæр сæ зæгъдзынæн! 
А д то 
0, уый тыххæй дæумæ хæссæн нæй фау, 
Фæлæ, Дими, ды адæмы нæ зоныс. 
Д ими 
Гæдыныхас! Æрвылбон сæ уынын, 
Фæдзурын семæ хибарæй, бæстонæй. 
А д то 
Ис адæймагмæ комкоммæ кæсæн, 
Нæ йæ уындзынæ, афтæмæй; стæй зоныс 
Ныхас кæнын дæр, фа^лæ дын уæддæр 
Сæ зæрдæтæ нæ байгом кæнынц адæм* 
Дими 
Сæ зæрдаэтæ? Ха-ха! Æмæ зæгъ-ма, 
Дæ хорзæхæй, сæ зæрдæты цы зайы? 

Мæнæу? Нартхор? Ие — дыргъ? Æви — картоф? 
Цы хъуыддаг ис мæн адæмы зæрдæты! - 
Мæнæн ис пълан, æххæст кæнинаг пълан, 
Æмæ мын уый куы сæххæст кæной адæм, 
Сæ зæрдæ мын зындгонд уыдзæни уæд! 
Фæлтау-ма зæгъ: цы хъаст кæныс Ладомæ? 
Цы фыст дыл уыд, цы ис æнæраст уым? 
А д то 
Æнйу дзы раст цы уыд мæн тыххæй? 
Дими 
Ницы! 
Ау, фондз проценты раст дæр дзы нæ уыд? 
Уæдæ йæ райс æмæ сыбыртт дæр ма кæн! 
А д то 
Хъæр та цæмæн?.. Уæзхъус куы нæ дæн æз, 
Нæ бартæ дæр æмхуызон — коммунисттæ. 
Дими 
Цы ран дæ, уый дæ ферох ис!.. 
Адто _ „ 
Раикомы,— 
-Едзух тæрсын кæмæй фæкæныс, уым. 
Райкомæй æз нæ тæрсын,— комммунистæн 
Зæрдæлæууæн, ныфсы хох у райком, 
Фæцæуы йæм æхсызгонæй, цæмæй дзы 
Йæхицæн райса разамынд, æххуыс, 
Фæлмæн ныхас дзы фехъуса æмбалæй. 
Ды та мæ дзы тæрсын кæныс! Цæмæн? 
Д ими 
Фæрсыс мæ, и? Цыма ды прокурор дæ, 
Æз та дæ разы — азымджын, зылын! 
Фæлæ ма хъус, æз дын зæгъон дæхицæн,— 
Тæрсынæн нæ — зæрдылдарынæн. Ам 
амоны папкæмæ. 
Ис алцыдæр æмбырдгондæй, цæттæйæ, 
Дæ ныхмæ мах цыдæриддæр хъуыдис 
Æмæ дæ карз цæмæй бафхæрæм, уымæн: 
Райкомы куыст куыд фæфауыс æдзух, 
Куыд кæныс хахуыр партион мыхуырыл, 
Куыд бахурх кодтай критикæ, мæ ном 
Куыд фæкæныс æдзух дискредитаци, 
Стæй — бирæ факттæ! Иунæджы дзы райс — 
Уыдзæк æгъгъæд дæу партийы рæнхъытæй 
Фæсурынæн. Фæлæ нæ фæнды мæн... 
Куы зонын æз, кæй зилыс ды мæ хойыл, 
Кæй дæ фæнды, цæмæй мын уай сиахс, 
Æмæ хылтæ куы кæнæм, уæд, зæгъ-ма мын, 
Цы хуызы хъуамæ бахæстæг уæм мах? 
Куыд цæрдзыстæм мах тугхæстæгæй-знæгтæк 

А д то 
Æмæ хæстæг куы бакæнæм, уæд мыл 
Дæ зæрдæ дарыс чъизи сау хъуыддæгты? 
Д ими 
Нæ мæ фæнды дæ бафхæрын, Адто» 
Æз зонын хорз, куыд тухи кодтай фронты 
Фыдыбæсты еæрибарыл. Фæдæ 
Уæззау цæфтæ. Куыстай иттæг хорз раздæр. 
Ныр дыл æрцыд рæдыдтæ... Фæлæ дын 
Уыдзысты барст,— æхгæд æрцæудзæн хъуыддаг. 
Æрмæст — ныхас: нæ дæ хъыгдарын æз, 
Æмæ ды дæр мæ фæндагыл куыд нæ уай! 
Адто 
Уый диссаг у. Цымæ цы хуызы уæд? 
Д ими 
Мæн ныфс уыди, ды бамбардзынæ хъуыддаг, 
Дæ тæлтæг митæ аппардзынæ тагъд, 
Æмæ дæ ам, мæ районы, ныууагътон. 
Ныр бамбæрстон, уæвæн нын иумæ нæй,— 
Цæугæ дæуæн у, уый дæхæдæг зоныс... 
Æрцахс дæхицæн иу фæрныг бынат,— 
Пайда кæм уа, æдыхст цы ран уай, ахæм,— 
Хæцын ыл зон æмæ дзы цæр дзæбæх! 
Дæ хуызæн лæг æдылы ма уа хъуамæ: 
Æхсæны куыст куы кæной адæм, уæд 
Хъуыдыгæнæг нæй хицæн адæймагыл,— 
Иæхи удыл куы нæ мæт кæна лæг, 
Уæд тагъд сæфы. Хуыздæр цы уа дæ удæн — 
Хæлцæй, мыздæй — дæхицæн-иу æй райс 
Æмæ-иу ма хъус адæмы хъуыр-хъуырмæ. 
Стæй ноджы иу: лæджы бон бирæ нæу>— 
Зæхх афæлдахын никæмæн ма бантыст: 
Цыфæнды сыгъд куы кæнай ды куысты — 
Æппæты цард нæ сараздзынæ, никæд! 
Уæдæ фæлтау дæхи уд ма кæн рох... 
Æххуысæй дæ цы хъæа, уый та — ме ’зджид. 
Цы ма зæгъдзынæ? 
Адто 
Дис кæнын тыхджын: 
Цæй куырм уыдтæн, куыд нæ дæ зыдтон ныронг? 
Æз дæ æрмæст æнхъæлдтон эгоист, 
Фæлæ ма ды дæ ноджы пессимист дæр. 
Нæ, бузныг, Дими, де ’ххуысæй. Æххуыс 
Куы хъæуа мæн, уæд ме ’ххуысгæнæг — парти! 
Д ими 
Уæ, ма рæди, хуыздæр дын у, Адто! 
Æви дæ ныфс ног разамындыл дарыс? 
215 

А д т о 
Кæддæриддæр нæ разамындæй æз 
Ныфсджын уыдтæн, уæлдай тынгдæр та — ногæй. 
Д ими 
Цыбырдзырдæй, уæдæ хæцæм? 
Адто 
Хæцæм! 
Д ими 
Фынддæс минутмæ райдайдзæни бюро. 
А д то 
Фынддæс минутмæ ам уыдзынæн æз. 
Фæцæуы. 
Д ими 
Ныфс мæ уыдзæн, æз дын цы загътон, уыдон. 
Кæй нæ дзурдзынæ бюройы. Дæуæн. 
Æвдисæн нæй, мæнмæ та —: документтæ! 
Æвдисы папкæ. 
Куыд? Худыс ма дæ мидбылты?!. 
Адто 
А-гъай! 
Дæ рæстдзинадыл не ’ууæндыс дæхæдæг: 
Æлгъаг дын у, æдых æмæ мæнгард! 
Фæлæ ды ма тæрс — æз Дими нæ дæн. 
Æрмæст-ма зæгъ: цы цæстæй ма кæсдзынæ 
Нырæй фæстæмæ ды мæнмæ? 
Д ими 
Дæумæ? . 
Ха-ха! Цы цæстæй? Айдæн мын куы нæ дæ,— 
Цы дæм кæсон? 
Адто ацæуы* 
Фæлæуу, æнаккаг! Уавд 
Дими мыггагмæ фидиссаг æрбауæд, 
Дæу партийæ куы нæ фæтæра уый! 
Дзæнеæрæг цæгъды, бацæуы иу чызг. 
Фæдзур-ма мын, дæ хорзæхæй, Масамæ. 
Æрмæст æй,— хъусыс! — ма фенæд Адто! 
Ч ы з г ацæуы. 
Мæ фæндагыл ныллæууæгæн йæ фæндаг 
Цæмæй æхгæд æрцæуа, уымæн æз 
Нæ кæнын æлгъ æнаккагдæр фæрæзтыл. 
Бацæуы Маса. 
Маса дæ, цы? Хатыр, Маса, хатыр... 
Хъæрзгæ-рынчын дæ, батыхсын дæ кодтон, 

Мæхицæн нæ — дæхицæн у хуыздæр... 
Дæ хъæбулыл егъау рæдыд æрцыдис, 
Æмæ йæ хъуамæ фервæзын кæнæм. 
Æрбадын æй кæны* 
Маса 
Цы хабар у, цы бæллæхты та бахауд? 
Д ими 
Йæхæдæг дын æй не схъæр кодта? 
Ма са 
Нæ, 
Сыбыртт дæр ницы, мæ мæрдтыстæн,— мæнæн та 
Цы хъæр кæны? 
Дими 
Иæ бавллæх дæр гъе уый у, 
Æргом кæй нæу. 
Маса ’ 
Мæ къонайыл, æмæ 
Цы не схъæр кодта уагæры,— сымыхæй 
Цы бамбæхста? 
Д ими 
Ис ихæм хабар, ис... 
Зын ын уыдзæн, уæззау уыдзæн йæ уавæр. 
Маса 
• Æмæ цы у, мæнæн хъæргæнгæ нæу? 
Дими 
Зын у, фæлæ йын сусæг кæнæн нал ис... 
Цыбырдзырдæй, Адто дæуæн дзырдта, 
Цыма йæ кæстæр, йе *фсымæр — дæ лæппу — 
Æнæбæрæгæй фесæфт хæсты. Уый, 
Дæ зæрдæ йыл цæмæй нæ рисса, уымæн 
Дзырдта Адто,— æцæгдзинадæй та 
Нæу сæфт, Маса,— сæрæгас у дæ лæппу. 
Маса 
Мæ бындурыл, цытæ мын дзурыс уый?!. 
Уæдæ кæм и, цæмæн нæ цæуы ныронг? 
Д ими 
Цæуæн ын нæй: æндæр бæсты цæры. 
Уый алыгъд фронтæй æмæ знæгтæм кусы... 
Маса, æрмаэст, дæ хорзæхæй, тыхсгæ 
Куыд нæ кæнай,— дæ цæстысыгтæ ма кал. 
Мæхицæн дæр йæ р»адзурын зын уыд, 
Фæлæ йын ныр æмбæхсæн дарддæр нал ис,— 
Гъе уыцы хабар бамбæхста Адто. 
Фæлæ йæ зонынц чидæртæ, Года дæр. 
Æцæг дын æй æз сусæгæй зæгъын, 
Æмæ йын нæй æндæрæн дзурæн уымæн. 
Маса 
Уæдæ йын ныр æвзæр уыдзæн, зæгъыс? 
217 

Д ими 
Æнцон нæ уыдздвн, фæлæ иумæ хъуамæ 
Иæ басусæгыл бацархайæм мах. 
Маса 
Дæ сæрылхаст æрбауон, уаед — цы хуызы? 
Д ими 
Года гæххæтт æрбарвыста, зæгъгæ» 
Фæци нæ колхоз хорæфснайд, бынæй дзы 
Адто йæ къух нæ бафыста: мæнг, дам, у! 
Ныр æм Года æртхъирæнтæ кæны,— 
Куы раргом кæна йе ’фсымæрш хабар... 
Маса 
Мæ хъæбулæн зæгъдзынæн æз, цæмæй . 
Ныссабыр уа. 
Д ими 
Æрбацæуы обкомæй 
Ног секретарь — ды уый раз зæгъ æрмæст, 
Адто кæй зыдта гæххæтт,— уæд Года дæр 
Нæ хъаст кæндзæн, уæд фервæздзæн Адто. 
Маса 
Æууæндын дыл, дæ сæрылхаст æрбауон. 
Мæ хъæбулы дæуыл фæдзæхсын æз. 
Дими 
Хорз, хорз, Маса. 
Дзæнгæрæг цæгъды. Вацæуы чызг. 
Фæдзур-ма мын Адтомæ. 
Чызг аздæхы æмæ бацæуы Адто* 
А д то 
Нæ мад? Ды — ам? 
Д ими . 
Цы диссаг дæм кæсы? 
Æви дæ ферох ис, мæнæн мæ мад 
Куы амардис, уæд мæ Маса кæй хаста 
Иæ хъæбулау? Иæ дзидзи дадтон æз! 
Кæрæдзийæн æцæгæлæттæ не стæм, 
Æмæ йын ныр мæ хъæстытæ кæнын, 
Ныййарæгау: дæуыл тыхсын, уый бамбар! 
Адто 
Куыд мыл тыхсыс, уый хорз æмбарын æз, 
Фæлтау мыл ма тыхс: ма зын кæн дæхицæн. 
Ди.ми 
Адто, гормон, куы зыдтай рапорт, уæд 
Цæй тыххæй змæнтыс хъуыддæгтæ? Мæнæн дæр, 
Дæхицæн дæр цæй фæдыл кæныс маст? 
Ды бадзырдтай дæ хæдзарæй Годамæ, 
Цæмæй уый рапорт арвита, цæмæй дзы 

Дæ бæсты исчи бафысса йæ къух,— 
Æццæй, Маса? 
Маса 
Ныссабыр у, мæ хъæбул,— 
Дими дæуæн дæ хæрзгæнæг лæг у 
Æмæ дæхи цæмæн кæныс æнамонд? 
Дæу аххос уыд... 
Ад.то 
Нæ мад, цы дзурыс, уый 
Дзæбæх æмбарыс? 
Ма са 
Тынг хорз æй æмбарын: 
Цы ’рцыдис, ууыл басæтт, æмæ уявд 
Дзæбæх, æнæмаст баззайдзыстæм. Басæтт... 
А д то 
Нæ мад, нæ мад! Ды не ’мбарыс, мæнæн 
Цы ми кæныс! — Дæ ныхæстæй мæ сафыс! 
Фæсайдта дæ... 
Маса 
Уый дзуарылæг куы у,— 
Куыд фæсайдзæн? Лæппу, йæ ныхмæ ма дзур... 
Д ими 
Маса, цæй, хъазт мæ мауал кæн,— Ладо 
Куы бафæрса, уæд раргом уыдзæн хъуыддаг! 
Дæумæ дæр уæд фæдзурдзынæн, Адто. 
Адто ацæуьи 
Маса, ды ма тыхс: ахъуыды кæндзæн 
Æмæ фæстагмæ сразы уыдзæн. Ма тыхс. 
М а с а 
Тæрсын, мыййаг, куы не сразы уа. Кæд 
Гæды кæй загътон, уый фыддæр у уымæн,— 
Гæдыныхас куы никуы загътон æз... 
Д ими 
Гæдыныхас дын ирвæзæн куы уа, 
Уæд уый мæнгдзинад нал вæййы, уæд хос у. 
Æниу, Маса, мæ верандæмæ цом 
Æмæ уым сабыр баддзынæ дæхицæн. 
Масайы акæны, стæй фездæхы. 
Цыма мæ хъуыддаг раст цæуы, фæлæ 
Уæддæр мæ удыл бафтыди гуырысхо... 
Цыма мæхæдæг цъысыммæ цæуын: 
Мæ хид кæлы, куыддæр мæ къухтæ ризынц. 
Цыдæр кæнын,.. 
Вацæуы чызг. 

Чызг 
Обкомы секретарь. 
Чызг ацæуы. Бацæуы Ладо. 
Л а д о 
Фарн ам, Дими. 
Дими 
Фæрнæйдзаг у, Ладо. 
Ладо йæ плащ ауындзы. 
Фæкæсон дæм. ^ 
Ладо 
Нæ, нæ, мæхæдæг. Бузныг. 
Йæ къух ын исы. 
Температурæ? 
Дими 
Саджы хуызæн раст. 
Ладо 
Дæ къух куыддæр æнахуыр тæвд у, ризы. 
Кабинетыл йæ цæст ахæссы. 
Тыллæг дæм зад у. Агрокабинет! 
Хъæууон хæдзарады Цæдисон равдыст: 
Нартхор дæм фовдзæфсирджын у, мæнæу — 
Дывæрæфсирджын, картофы губаччы — 
Фынддæс егъау картофы, пъамидор — 
Иæ уæз — кйло, харбыз — фынддæс килойы! 
Хъæздыг тыллæг. 
Д ими 
Мæгуырау нæу. 
Л а до 
Æрмæст, 
Мæнмæ гæсгæ, æндæр ран у сæ бынат,— 
Дæ хæс политикон куыст у, ды та 
Дæ кабинеты дарыс экспонаттæ. 
Дими 
Тæккæ абон сæ аивдзыстæм мах 
Æндæр ранмæ... 
Ладо 
Зæгъ-ма, æвзаргæ не сты, 
Æппæт районы ахæм тыллæг ис? 
Дими 
Раст ахæм у,— æз сыл зылдтæн мæхæдæг. . 
Мæ зæрдæ рзгхс у быдырты уындæй. 
Л а д о 
Иттæг хорз. Æз æхсгæуадæй æруадтæн,— 
Цы нæма зонын, ахуыр кæнын уый. 

Ды рагæй кусыс, хорз зоныс дæ район,— 
Мæ рахиз цонг уыдзынæ* Дими, ам. 
Æрмæст дын æз зæгъынмæ хъавын раздæр: 
Дæ зæрдыл дар, мæн иунæг хатт дæр лæг 
Куы фæсайы, æдзухдæр ыл дызæрдыг 
Фæкæнын уад,— куы та фæсайа ног! 
Дими 
Уæдæ мæныл нæ кæндзынæ дызæрдыг. 
Ла д о 
Ныфсхаст ныхас. Дæ къухты — уый та циу? 
Д и ми 
Адтойы том,— æвзарæм та йæ абон. 
Ладо 
Йæ хъуыддаджимæ зонгæ дæн æз дæр,— . 
Фыстой мæнмæ дæр чидæртæ писмотæ. 
Д ими 
Иæ митæ йын куы базыдтон, уæд æй 
Дæлдæр куыстмæ дæр уый тыххæй æривтон. 
Ладо х • .. 
Сæрæнгуырд уыд,— æз æй зыдтон кæддæр, 
Цы йыл æрцыд: æвиппайды куыд фехæлд!.. 
Дими 
Æвиппайды? Нæ, рагæй уыди хæлд, 
Гæдыныхæстыл тынг рагæй у ахуыр. 
Уыди уый хæсты полчъы къамандир, 
Æмæ йыл мæнæ цавæр фыст æрбацыд: 
(Кæсы фыст.) 
«Уыдис Адтомæ йе ’фсымæр салдат 
Æмæ йын хæсты алыгъдис фыдгултæм, 
Адто та афтæ рарвыста хабар, 
Цыма йæ кæстæр "нæбæрæгæй фесæфт!» 
Ла до 
Егъау том у! Æркастæ сæм дзæбæх? 
Дими 
Фæкастæн сæ,— мæхи дæр ма мын фауынц, 
Иæ ныхмæ, дам, нæ тох кæны Дими, 
Хæцы йæ фарс, æфхæрын æй нæ уадзы!— 
’ Куыд ма йæ тынгдæр бафхæрæм, нæ зонын... 
Æрыгон у, æхсæз ордены йæм... 

Фæхæцьтди кæрæй-кæронмæ хæсты. 
Иæ мад — рынчын... Тæригъæд дæр хъæуы. 
Ладо 
Уый афтæ у, фæлæ кæд раст фæндагæй 
Фæцудыдта, æркæсинаг у уед. 
Æрмæст сыл æз куыддæр кæнын гуырысхо... 
Æнæномæй цæмæн фыссой, цымæ?-. 
Цæстæй-цæстмæ сæ никуы ’рлæууын кодтай 
Адтоимæ? Уый хорз фæрæз у тынг, 
Цæмæй рæстдзинад рабæрæг уа тагъддæр. 
Æви дæу уый нæ бафæндыд? 
Дими 
Ладо, 
Нæ бамбæрстон, цы зæгъинаг дæ уымæй? 
Ладо 
Ис ахæмтæ, сæрмагонд сын вæййы 
Дзырдхæсджытæ... 
Дими 
Ды мæн æфхæрыс уымæй. 
Ладо 
Æппындæр уый дæуæй нæ зæгъын æз. 
" Æз уый зæгъын: фæфыссын кæнынц уыдон 
Кæйдæр ныхмæ, фæлæ кæуыл фыссынц, 
Уый не ’рывæрынц фысджытимæ иумæ 
Цæстæй-цæстмæ,— æвæццæгæн, фæтæрсынц, 
Сæхи æвæрд дзырдхæсджытæ, мыййаг, 
Куы раргом уой. 
Дими 
Ладо, цытæ мын дзурыс?!. 
Кæд дæ фæнды — Адтойы мад ис ам,— 
Сæ рапорт газеты куыд фæзынд, уый дын 
Иæ ныхæстæй бæстон-бæлвырд уыдзæн. 
Л а до 
Нæ, уадз уал уый,— мæн ацы томы хабар 
Фæндыди раздæр базонын, Дими. 
Цымæ сæ фенæн никæмæн ис, адон 
Кæй фыстытæ сты, уыдонæй? 
Дими 
Сæ фылдæр — 
Æнæнæмттæ, фаесномыгæй... Фæлæ 
Фæдзырдтон æз кæмæдæрты. Ныртæккæ 
Уыдзæнис ам... А, агроном! — Мæ хо. 
¦ Бацæуы Сона. 
Л а до 
Мах зонгæ стæм.— Цы хур æмæ цы къæвда?.. 
Æгас цæуай! 

Сона 
Æгас цæуай, Ладо!.. 
Æз ам вæййын. Æгайтма нæм æруадтæ. 
Дими 
Уаедæ ныхас кæнут, æз дæр ныртæккæ... 
Лцæуы. 
Ладо 
Куыд у уæ куыст? 
Сона 
Дими дын æй зæгъдзеен. 
Роман? 
•I 
Амоны Ладо йы раз папкæмæ. 
Ладо 
Роман!.. 
Сона 
Колхозон цардæй ма уæд? 
Ладо 
Нæ, детектив у. 
Сона 
Зонын æй. 
Ладо 
Æцæг? 
Æмæ куыд у? 
С о н а 
Куыд у, раст ахæм — чъизи! 
Ладо 
Адтойы зоныс? 
Сона 
Зонын. 
Ла.до 
Рагæй? 
Сона 
О. 
Ладо 
Æнгом цæрут? 
Сона 
Нæй сусæгдзинад не ’хсæн... 
Ладо 
Æмæ сырх та цæуыл фæдæ? 
Сона 
Куы нæ. 
Ладо 
О, хинæйдзаг, мæнæй та йæ цы ’мбæхсыс? 
Сона 
Нæ, ахæмæй нæм ницы ис нырма. 
223 * 
• - I 

Ладо 
Хатыр, Сона, уедæ дзы дæу нæ фæрсын,— 
Адтойы фарс, а-гъай, хæцдзынæ ды. 
Сона 
Æфхæрыс мæ,— ды раст нæ дæ æппындæр. 
Сæ иу дæр нæу æцæгæлон мæнæн. 
Л а до 
Мæн иу хъуыддаг фæндыд. бæлвырдæй зонын, 
Фæлæ... æндæрты бафæрсдзынæн æз. 
I Тыллæг уæм зад у. 
Лмоны экспонаттæм. 
Сона 
Нæ, нырма цæй зад у: 
Сæ иу хай у æндæр районтæй ласт, 
Сæ иннæ хай — æвзаргæ. 
Ладо 
Ау, æвзаргæ? 
•Сона 
Æвзаргæ, о. Фæлæ нæхи тыллæг 
Рæхджы уыдзæни сгуыхтдæр. 
Ладо 
Диссаг, диссаг! 
С о н а 
Цы — диссаг? 
Л а до 
Æз æнхъæлдтон, зæгъын, кæд 
Уæ районы рæстæмбис тыллæг афтæ 
Хъæздыг æрзад. 
Сона 
Нæ, ахæм нæу нырма... 
Ладо 
Уæдæ ды ныр Адтойы фарс хæцдзынæ? 
Сона 
Рæстдзинадæн хæцдзынæн æз йæ фарс. 
Æз ацы томыл не ’ууæндын. 
Ладо 
Цæуылнæ? 
Дими сыл уæдæ тынг æууæнды. 
Сона 
Уый 
’ Хъыгаг хабар у. ¦¦ 
Ладо 
Ды дзырдтай дæ фæндон 
Æргомæй ам? Нæ дзырдтай? Уæд — цæмæн? 
Рæстдзинады фарс радзурин,— куы загътай. 
Сона 
Мæ хъару нал у... Васдадтæн, Ладо, 
Сæ быцæуæй.— Иу ме ’фсымæр у, иннæ... 
. 224 

Фæстаг рæстæг фæныхмæ сты бынтон. 
Мæ цард мæ удæн сæнад ис... 
Л а д о 
Кæугæ та 
Цæуыл кæныс? Сывæллон дæ, мыййаг? 
Ныссæрф дæ рустæ. Худинаг у,— исчи 
Куы ’рбацæуа — цы дæ зæгъдзæнис уаед?!. 
Зæгъ-ма æргомæй: азымджын сæ чи у? 
Сона 
Мæнмæ гæсгæ, Дими кæны фыдми... 
Адтойыл алы чъизи хахуыр мысы. 
Л а до 
Райкомæй та куыд æрцыд ист Адто? 
Сона 
Æз æй нæ зонын,— пленумы нæ уыдтæн... 
Л а до 
Уæнг дзы нæ дæ? 
Сона 
Уæнг — дæн. 
Ладо 
Æмæ уæдæ 
Куыд нæ уыдтæ? 
Сона 
Нæ мæм фæдзырдтой,— се ’ппæт 
Нæ уыдысты уым пленумы уæнгтæ: 
Æвæццæгæн, Димийы фæндыд афтæ... 
Ладо 
А рапорты хабар нæ зыдтай ды? 
Сона 
Æрæджиау æй базыдтон,— Дими 
Æппæты разæй бавдыста йæ район... 
Фæлæ Адто куы не сразы йæ фæндыл, 
Уæд æй æнæ уый сарæзтой. Ныр ын, 
Мæнмæ гæсгæ, йæхи фæкодтой аххос. 
Ладо 
Æмæ ды дæр ныссабыр дæ, цыма 
Нæ уыныс æмæ ницы хъусыс мур дæр? 
Ныссæрф дæ рустæ! Уый аккаг дæ ды, 
Цæмæй дæ дарддæр асурин мæ цурæй. 
Æнæсæрфат! 
Сона 
-фцæг зæгъыс, æз дæн 
Æнæсæрфат, æз суринаг дæн дарддæр... 
Цæуын æз абон ардыгæй. 
Л а д о 
Кæдæм? 
Сона 
Æндæр куыстмæ, æндæр колхозмæ... 
.5 Сослан Цæразон 

Ла до 
Уый та — 
Лæмæгъдæр ми! Дæ хæлары та ам 
Мæстджынæй уадзыс? Ие-уæууæй, Сона, 
Хъаруджындæр, тыхджындæр дæ куы ’нхъæлтдон! 
Ды та лæмæгъ, æдых куы дæ бынтон. 
Сона 
. Дæ хорзæхæй, Адтойæн зæгъ дæхæдæг, 
Цæмæй мæ сиса партион хыгъдæй. 
Л а д-о 
Æнæрхъуыды, æдылы митæ ма кæн! 
Æрсабыр у, стæй бадзурдзыстæм мах, 
Хуыздæр цы у, цы кæнын хъæудзæн, ууыл. 
Сона ацæуы, 
Дызæрдыггаг хъуыддæгтæ дзы уынын,— 
Сындæггай сæ хъæудзæн æвзарын. 
Вацæуы Дими. 
Дими 
Аздæхт 
Мæ хо Сона? Æндæр ранмæ цæуы, 
Æндæр колхозмæ,— иу чысыл фæхъаугъа 
Адтоимæ: лæппынтæ сты нырма, 
Сæ зæрдæты цы цæуы — хæйрæг зонæд! 
Ладо 
0, адæймаг зын эонæн у æцæг, 
Фæлæ йын нæй æнæбазонгæ искуы! 
Дими 
Кæй агуырдтаи,— сæ иу ис мæнæ ам. 
Габо бацæуы. 
Дæ хорзæхæй, Габо, æрбахиз ардæм. 
Ладо 
Дæ бонтæ хорз. 
Габо 
Дæ бонтæ хорз. 
Дадо 
Æрбад. 
Хынцæг? 
Габо 
Хынцæг æмæ къæбицгæс ноджы, 
Ладо 
Хынцæг æмæ къæбицгæс — иумæ? 
Габо 
О. 
Ладо 
Уый диссаг у! Уæззау куыст наду? 

Габо 
Фæразæм! 
Ладо 
Кæд дæ дæ куыстæй ратыдтон?.. 
Габо 
Нæ, нæ! 
Цæмæн зæгъыс,— æгайтма уæ хъуыддагæн 
Мæ сæр хъæуы,— æнæпартион лæг, 
Кæй хъæуын æз? Цы зонын, йе — цы ’мбарын?,. 
Ладо 
Æдзæрæг сакъадахыл цæрыс ды, 
Æви, Габо, æшхын куыд ницы зоныс? 
Габо 
Чысыл цыдæртæ зонын. 
Ладо 
Хорз у уый. 
Æз иу хъуыддагæн мисхал дæр нæ зонын, 
Æмæ мæ тынг йæ базонын фæнды. 
Габо 
Цы зонон, уый нæ бахæлæг кæндзынæн. 
Ладо 
Адтойыл бирæ хъæстытæ цæуы. 
Ды та цы зæгъис?.. 
Габо 
Адæм дзы цы зæгъынц,— 
Цы зæгъдзынæн æз уыдонæй уæлдай? 
Ладо 
Цыбырхъуыр, дам, у, адæмы нæ уарзы.— 
Æцæг уа уый? 
Габо 
Æцæггомау у уый... 
Димимæ бакæсы. 
Адто, цыма, куыддæр æцæг у, о... 
Ладо 
Æгæр тæлтæг у, разамонын хорз 
Нæ зоны, стæй йæ зонынмæ нæ тырны. . 
Ау, ахæм уа? 
Габо - 
0, ахæм у æцæг. 
Иæ куыстмæ йын лыстæг цæстæй куы ’ркæсай, 
Уæд — разамындмæ иууыл дæсны нæу. 
Ладо 
Мæнæ йыл ам цы хъуыддæгтæ фæфыстой, 
сшоны папкæмæ. 
Сты уыдон дæр æнæгуырысхо, раст... 
Куыд дæм кæсы? 
227 

Габо 
Гуырысхо сыл нæ хъæуы,— 
А-гъай сты раст. 
Димимæ та бакæсы. 
Ладо 
Уый коллективон цард 
Хъыгдары, стæй парторгæн дæр нæ бæззы. 
Габо 
Хъыгдары, стæй цæй парторгæн бæззы? 
Ладо 
Парторг дзы хорз нæ рауайдзæнис никæд. 
Габо 
Мæнмæ дæр уæдæ афтæ кæсы раст. 
Ладо 
Нæй разамынды ахæм лæгæн уадзæн,— 
Къуылымпы кæны хъуыддæгтæ бынтон. 
Габо 
Ды раст зæгъыс: нæ йæ хъæуы ныууадзын. 
Ладо 
Цыбырдзырдæй йæ сисæм уæдæ, и? 
Габо 
Æмæ, хатыр, дæхимæ та куыд кæсы? 
Ла до 
Куы ’рцæуа ист, хуыздæр уыдзæни уæд. 
Габо 
Хуыздæр уыдзæн, хуыздæр уыдзæн, æнæмæнг. 
Нырмæ дæр æй хæрз дзæгъæлы ныууагътат. 
Ладо . 
Уæдæ нæ ныхас бакодтам: Адто 
Æрцæудзæн ист. 
Габо 
Мæ фæндон дæр ахæм. 
Ладо 
Дими, цымæ, Акка та чи у? 
Габо 
Уый 
Æз зонын хорз,— ам, кæрты ис ныртæккæ — 
Мæн ауадзут,— фæдзурдзынæн æм æз. 
Ладо 
Ды уал фæлæуу. Дими нын æм фæдзурдзæн. 
Дими ацæуы. 
Уæдæ Адтойы сисæм, зæгъыс? 
Габо 
О. 
Ладо 
Æмæ хуыздæр та чи уыдзæн йæ бæсты? 

Габо 
0, уый дæру: хуыздæр йæ бæсты нæй... 
Ладо 
Цы ма уа ’взæрдæр! — Ахæм хорз лæг у 
Æмæ фæстагмæ афтæ *рхау æвзæрмæ! 
Æвæдза, раздæр хорз уыди! Раст нæу? 
Габо 
О, раздæр хорз уыд, тынг хорз куыста раздæр. 
Ладо 
Дзæбæх цæстæй каст адæммæ, зыдта 
Йæ хъуыддæгтæ, парторгы куыстмæ арæхст. 
Габо 
Уый колхозæн йæ астæумагъз куы уыд! 
Нæ ныфс, нæ хъару уый куы уыди раздæр! 
Л а до 
Стæй разамонын тынг дзæбæх зыдта. 
Габо 
Æгънæгæн æй хуыдтой сæ хъуыры адæм, 
Сæкæрæй та сын адджындæр уыди! 
Хуыздæр ма лæг кæй рахуыдтаид уымæй? 
Ладо 
Мæнæ йыл ам цы хъуыддæгтæ фыссынц, 
Зын баууæндæн у уыдоныл дæр. 
Габо 
Раст у, 
Æрæмысгæ сты, баууæндæн сыл нæй, 
Л а д о 
Ам, разамынды, ахæм лæгтæ ноджы 
Куы уаад, уæд хуыздæр цæуид уæ куыст. 
Габо 
. Цытæ мын дзурыс? Бирæ хуыздæр уаид! 
Л а д о 
Иæ куысты йæ ныууадзæм уæдæ, и? 
Габо 
Æмæ, хатыр, дæхимæ та куыд кæсы? 
Ладо 
Хуыздæр уыдзæн, куы йæ ныууадзæм, уæд. 
Габо 
Хуыздæр уыдзæн, хуыздæр уыдзæн, æнæмæнг... 
Хуыздæр уыдзæн, ныууадзын æй хъæуы. 
Ладо 
Бузныг, Габо, дæ цæрæнбонтæ бирæ. 
Габо 
Цæуон уæдæ? 
Лидзæгау фæкæны. 
^адо 
Дæ хорзæхæй. Дæ худ, 
Дæ худ æрбайрох. 

Габо 
Цæй, уæдæ... 
Йæ худ айсы. 
Л адо 
Фæндараст. 
Табо ацæуы, 
«Æмæ, хатыр, дæхимæ та куыд кæсы?» — 
Цы хуызæттæ ис адæмæй нырма! 
Æдде хъуысы Аккайы хъæлæс. 
Акка ’ 
Гье иудзæстыг! Уæрагсаст мæ куы кодтай! 
Хъæддаг дæ, цы? Кæдæм тæхыс сырдау? 
Вацæуы мидæмæ. 
Ладо 
Цы хабар у? 
Акка 
Æгас цæуай, нæ уазæг. 
Габо фæцæйтахт ардыгæй цыма 
Тæрхъус ураст... фаэфаэлдæхта мæ кæрты! 
Ладо 
Æмæ йæ сырд куыд фæхуыдтай, уæддæр? 
Акка 
Сырды митæй йæм алцыдæр и ссарæн: 
Йæ бакаст — арс, лæгдзинадмæ — тæрхъус, 
Хæрынмæ — бирæгъ, асайынмæ — рувас. 
Л а д о 
Ды коммунист дæ? 
Акка 
Тынг хорз коммунист!— 
Æцæг зæгъын. Æз къахæй дæн къуылых, 
Фæлæ хъуыдыйæ — раст цыма хæдтæхæг! 
Бацæуы Дими. 
Æццæй, Дими? 
Дими 
Цæуыл загъд кодтат, цæ? 
Акка 
Габо мæ скъуырдта! 
Д и м и 
Омæ, гормон, ууыл 
Дæхи куыд барыс,— иудзæстыг у уый! 
Акка 
Гъе афтæ ма зæгъ! — мах æртæйæ иумæ 
Æхсаэз цаэстæй куы кæсæм уымæ, уæд 

Æххæст дзæбæх нæ уындзыстæм Габойы. 
Фæлæ нæм уый йæ иу цæстæй кæсдзæн, 
Æмæ уындзæни не ’ппæты дæр тынг хорз. 
Ладо 
Адтойыл мæм писмо фыстай? 
А кка 
Фыстон, 
Æмæ ныффыстон писмойыл мæ ном дæр. 
Фæсномыгæй тæппуд хæцы, мæнгард,— 
Иæ кæлæнтæн уый раргомæй фæтæрсы,— 
Æз та æрмæст цæстæй-цæстмæ хæцын: 
Рæстдзинадыл æргомæй хъæуы дзурын! 
Æз дæм фыстон, йæ хъуыддагмæ йын ды 
Куыд æркæсай,— мæнмæ гæсгæ, бынтондæр 
Æназымæй æфхæрд цæуы Адто. 
Л а д о 
Æназымæй? Цæмæн ыл фыссой ай бæрц? 
Уый иу лæг нæу,— фæйнæрдыгæй фыссынц, 
Æвæццæгæн, уый бирæты хъыгдары. 
Акка 
Цæсгом кæмæн и, кусгæ чи кæны, 
Рæстдзинадыл æнувыд чи у, уыдон 
Адтойы уарзынц, й’алфамблай лæууынц, 
Фæлæ фæллойхор магусатæ чисты, 
Гье уыдон æм æцæг кæнынц хæрам,— 
Æмæ куыд нæ( — сæ хурхыл сын ныххæцыд! 
О, сайджытæ йæм тынг мæсты кæнынц, 
Сæ рохтæ сын кæй æрбалвæста, уымæн. 
Д и м и 
Бæлвырддæрæи дæм ницы хабар ис? 
А кк а 
Æз уын цы хабар радзырдтон ныртæккæ, 
Уый бæлвырдтæн сæ тæккæ паддзах у, 
Фæлæ мæнмæ ис ноджыдæр бæлвырддæр: 
Дзырд уын дæттын, уæ разы уыцы том 
Цы писыр фыссы — тагъд уыдзæн мæ къухы. 
Л а д о 
Уый диссаг у! Цымæ цы хуызы уæд? 
Дими зыр-зыр кæны фæлурсæй, 
Акка 
Дими, цыма дæ хуыз фæцыди,— дысон, 
Æвæццæгæн, нæ бафынæй дæ хорз? 
Д ими 
Акка, мæныл æппындæр ма тыхс,— дзургæ. 
Акка 
Уæдæ мæм хъусут. Иу мæйдар æхсæв 
Æрцæуын уынджы, рухс æрхуыссыд алкæм, 

Æрмæст ма иунæг рудзынгæй кæлы 
Гæзæмæ рухс. Цы уа, зæгъын, æнафон 
Æхсæвбадæн цæмæн кæна? Цæуын 
Мæ фæндагыл æмæ мæ хъустыл уайы: 
«Сона, дæ хъус бæстондæр дар Адтомæ,— 
Фæливы дæ, сыгъдæг дзы нæу Зали!»... 
Фæстæдæр та æз базыдтон, Сонамæ 
Æнæномæй кæй бацыди писмо 
Æмæ кæй райста уыцы чъизи хахуыр, 
Адтоимæ кæй фесты ныр хæрам. 
Д ими 
Кæй хæдзар уыд — нæ базыдтай? 
Акка 
Иттæг хорз! 
Фæлæ йæ хъæр нæ кæнын æз нырма: 
Уый иунæгæй мæхæдæг хъуамæ ’рцахсон,— 
Разведкæйы дæр иунæгæй цыдФæн. 
Дими 
Иæ ном дæр ын нæма зæгъыс? 
Акка 
Нæ зæгъын. 
Д им и 
Ау, махыл дæр ыл не ’ууæндыс? 
А кка 
Æмæ, 
Хатыр, фæлæ ды не ’ууæндыс мæныл? 
Ладо 
Цæй, хорз, уый фод. Цы ма зæгъыс Адтойæ? 
Акка 
Адтойы тыххæй бирæ дзурæн ис, 
Æз та уын дзы зæгъдзынæн иунæг хабар, 
Цыбыр, фæлæ цы адæймаг у, уый 
Æвдисы уыцы иунæг хабар тынг хорз. 
Æрмæст уæ курын, мачи йæ зæгъæд 
Иæ мад Масайæн,— уый нæ зоны хабар,— 
Адто йын æй нæ хъæр кæны нырма. 
Ладо 
Акка, цыма нын аргъау дзурыс... 
А кка 
Хъусут,. 
Сæрыхъуын арц кæмæй ыслæууы, лæг 
Зæрдæбынæй кæуыл дзыназы, ахæм 
Уынгæг хабармæ. 
Л а д о. 
Хъусæм дæм, Акка. 
Акка 
Адтойæн уыд кæстæр æфсымæр, иунæг,— 
Уыдыстæм хæсты иу полчъы — Адто, • 

Æз, йе ’фсымæр. Дыууæ боны æнæсцух 
Уынгæджы ран фæхæцыди нæ полкъ, 
Сæрæгас ма нæ иу армыдзаг баззад, 
Фыдгул та нæм кæлмыты бырст кæны, 
Æмæ нæ зыны йе ’фсæдтæн сæ кæрон. 
Уæд бахъуыди фæстæмæ здæхын мах, 
Фæлæ цы хуызы? — Хъусут, хъусут,— адон. 
амоны папкæмæ 
Сæ фыдгулыл кæй нымайынц æмæ 
Ныр нартийæ æппарынмæ кæй хъавынц, 
Уый уыцы ран цы стæрхон кодта! Уыд 
Нæ размæ хид, нæ фыдгул хъуамæ ууыл 
,. Æрбабырстаид. Полчъы къамандир — 
Адто — фæдзырдта йе ’фсымæрмæ: «Райс 
Дæ пулемет,— цу, хидыхъус æрцахе 
Æмæ йæ хъахъхъæн, бауром фыдгулы, 
Цæмæй мæлæтæй фервæза нæ полкъ; 
Зон: уырдыгæй фæстæмæ здæхæн нал ис,— 
Дæ мæлæт дæ æрæййафдзæнис уым, 
Фæлæ уый у Фыдыбæсты сæраппонд». 
Кæрæдзийæн ныхъхъæбыс кодтой, стæй 
Адто зæгъы: «Цу ныр, мæ кæстæр, амæл, 
Уæддæр дæ мардæй сæхгæн хид!» — Æмæ 
Иæ кæстæр ацыд, хидыхъус æрцахста 
Æд пулемет, уым удуæлдайæ цас 
Фæхæцыди! Цæй бæрц фæцагъта знæгтæй! 
Фæлæ йæхæдæг дæр фæмард ис... 
Верандæйæ æрбайхъуысы Масайы цъæхахст. 
Маса 
Ахх!.. 
Акка 
Уый циу? 
Л а д о 
Цы уа? 
Акка 
иу сæррæтт бакæны верандæмæ. 
Маса! Маса! Маса! 
Фæлтау мæхи куы амардтаин!!! 
Масайы рахæссы марды хуызæнæй. 
Л а д о 
Марадз, 
Мæ машинæмæ,— дохтырмæ йæ — тагъд! 
Дими 
Æз тилифонæй дохтырмæ фæдзурон... 

Маса 
Нæ хъæуы. Бузныг. Ницы мæ хъæуы. 
Мæ хъæбултæ сæ дыууæ дæр, сæ фыдау, 
Æнæхæрам, рæстуд лæппутæ сты,— 
Мæн уымæй хуыздæр ницы хъæуы. Бузныг... 
.. Цæй æнæзæрдæ разындтæ, Дими? 
Фæсайдтай мæ... Æз дыл æууæндгæ кодтон, 
Ды та мæнгард фæлывд фæкодтай мæн!.. 
Акка, фæкæс мæм« бахæццæ мæ кæн. 
Аккайæ акæны. Лад о Димимæ 
комкоммæ кæсы. 
ЦЫНПÆРÆМ МИ 
1-аг сценæ 
Колхозы быдырон стан бæлæсты астæу. Ба- 
цæуынц Адто æмæ Зали 
Адто 
Хатыр, Зали, æнæвдæлон дæн. 
За ли 
Багъæц!.. 
Рæстæг ма ис. 
А д то 
Нæ, байрæджы мын ис. 
Зали 
Æнæвдæлон, æдзух тындзыс мæ цурæй... 
Адто 
Цы ми кæныс ам, быдыры? Дæуæн 
Дæ кусæн бынат уартæ рынчындон у. 
Зали 
Фæнды мæ æрдзы хъæбысы уæвын. 
Æви мын бар нæй? 
Адто 
Бар та дын куыд нæ ис! 
Кявд афтæ у — дæ хорзæхæй, улæф. 
Æз та — цæуон... 
Зали 
Фæлæуу, æрмæст минутмæ... 
Куыд не 9мбарыс... Куыд нæ мæхатыс... Æз 
Канд практикæмæ не ’рбацыдтæн дардæй... 
Дæумæ кæсын, дæу.уынын мæ фæндыд, 
Дæ ныхас хъусын, цин кæнын дæ цуры 
Зæрдæбынæй... 
Адто 
Цытæ дзурыс, Зали?!. 
Æз ныв нæ дæн — цы мæм кæсыс, нæ дæр дын 

Артист дæн, тенор, чызджытæ кæмæ 
! Фæхъусынц тынг цымыдисæй... 
. Зали 
Дæ фæдыл 
Фæцæуин æз... Мæ зæрдæйæн... 
А дто 
Зали, 
Нæ хъæуы дзурын, мауал зæгъ дæ хъуыды. 
Зали 
. Рæхджы цæуын... 
Адто 
Чысыл кæй фæдæ ам, 
Хъыгаг у уый. 
Зали 
Æрбацæуон ма искæд, 
Фæнды дæ уый? 
А д то 
Куы дын дзырдтон: фæу 
Дæ ахуыр æмæ ардæм куыстмæ рацу, 
Уыдзæн дын дохтыры бынат цæттæ. 
Зали 
Уæдмæ ма баззад фараст мæйы. Афæдз. 
Нæ фендзыстæм кæрæдзи афæдз мах... - 
Адто 
Аз атæхдзденис иу бонау. 
За ли 
Чынзæхсæв 
Уæдмæ нæ уыдзæн — уалдзæгмæ? 
А д т о 
Ды нæм 
Куы раздæхай, уæд нын кæндзынæ арфæ 
Лæппу кæнæ чызджы тыххæй. 
Зали 
Æцæг?!. 
Адто 
Æцæг! Цæмæн дæм дис кæсы? 
Зали 
Нæ, дис мæм 
Нæ кæсы уый... Хъыг дæр мын нæу. Æрмæст, 
Кед сусæг нæу, уавд чи у? 
Адто 
Сусæг нæу: 
Сона. 
За л и 
Сона? 
Адто 
Нæ йæ зыдтай? 
23$ 

Зали 
Нæ зыдтон... 
Нæ зыдтон уый... Дæ цæстытæм мæ бауадз 
Æнцад кæсын... 
А д то 
Дæ хорзæхæй. Æрмæст... 
Зали 
Нæ, ма дзур... 
Æвиппайды йын пъа кæны йæ былтæн. 
Афтæ. Ныр хæрзбон. Æз ардæм 
Цæуинаг — нал. Хæрзамонд ут. Хæрзбон. 
Тыхстæй тагъдгомау ацæуы. Адто джихæй йæ 
фæдыл кæсгæ баззайы, стæй уый дæр ацæуы. Ин- 
нæрдыгæй бацæуынц Года æмæ Отар. 
Года 
Цъымарайы мæ бассыдтат, куырм галау. 
Сыдз-мыдзы хъуамæ ралæоон, кæннод 
Хæрзбын кæнын. Куыд баууæндыдтæн ахæм 
Æлгъаг удтыл?.. 
Отар 
Мæн аххос дын уыди? 
Æрдон сыкъа дæр мемæ нуæзтай? Уый дын 
Дими ,уыди! 
Года 
Кæй аххос уыди — ныхас 
Ныр ууыл нал у: тагъд уыдзæн æмбырд 
Æмæ мæ доклад ивинаг у. 
Отар 
Азæр 
Уыдзæн æмбырд? 
Года 
Димийы фæнды уый. 
Отар 
Æмæ йæ фæнд иттæг раст у: ныртæккæ 
Ладо нæй ам, хъыг ничи дардзæн мах, 
Нæ фæндонæй æрцæудзæн хаст уынаффæ, 
Адтойы хъуын дæр ацæгъддзыстæм хорз! 
Года 
Æвæццæгæн мæ критикæ кæндзысты... 
Отар 
Æмæ цæуылнæ айсæрстай, гормон, 
Сæ былтæ уыцы критикæгæнджытæн? 
Года 
Сæрдгæ — цы хуызы? 
236 

Ота р 
Де ’фсин зоны уый: 
Уæливыхтæ, арахъхъ, кæрчытæ — уыдон 
Лæгæн йæ хъæлæс ахгæнынц æваст, 
Æмæ сыбыртт дæр не скæндзæн дæ ныхмæ. 
Æгæр мæрддзæст, æгæр чъынды дæ ды, 
Æмæ дæ уымæн критикæ кæндзысты. 
Къæбæр раттын капекк аппарын у, 
Æмбулгæ та дзы ракæндзынæ туман. 
Фынджы хъуыддаг, наукæйау, бæрзонд 
Æвæргæ у,— лæг æй бæстон куы зона, 
Уæд ын тыхджын æххуыс кæны. Цæххæн 
Æмæ кæрдзынæн бирæ тых и, стæй сыл 
Арахъхъ куы бафты, свæййынц уæд домбай 
Æмæ сæ ныхмæ нал вæййы фæлæууæн. 
0, ахæм тых зæрдæтæ ’лхæнæн у, 
Фыдгæнд дæр ма ныхъхъус вæййы йæ разы. 
Нæ, критикæ тыхджын кæндзысты дæу. 
Кæронбæттæн ныхас ныффыстай? 
Года 
О, 
Цæттæ мын у. 
Отар 
Уæд акæн репетици: 
Куыд дзурдзынæ? 
Го д а 
Зæгъдзынæн сын: «Хорз адæм! 
Æмткæй куы райсæм, уæд дзæбæх уыд не ’мбырд, 
Политикон æгъдауæй уыд бæрзонд, 
Куыд хъæуы, афтæ!» Уый фæстæ зæгъдзынæн 
Мæ куысты тыххæй хикритикæ: «Мæн 
Уæлæнгай кодтат критикæ. Хæрз æвзæр 
Уыди мæ куыст, бынтон лæмæгъ, æдзæллаг! 
Фыдракæндæй уæлдай нæ кодтон æз. 
Зылын дæн æз. Мæн тынгдæр хъуыди фауын. 
Сымах æууæнк, райкомы стыр æууæнк 
Фæсайдтон æз. Егъау рæдыд æруагътон. 
Мæн ноджы тынгдæр бафхæрын хъуыди, 
Мæн партийæ дæр аппарын æмбæлди, 
Мæн ахæстоны бакæнын хъуыди: 
Мæ хъуыддæгтæ фыдмитæ сты, фыдракæнд!.. 
Фæлæ мын ам фæцамыдтат бæстон ’ 
Мæ равдыдтæ, рæсугъд фæндаг мын радтат, 
Æмæ уын ард хæрын, хорз адæм, æз 
Мæ хъару, ме ’хсар абонæй фæстæмæ 
Кæй кæндзынæн нæ хъуыддæгтæн нывонд!» — 
Куыд дæм кæсы? Æндæр ма сæ цы хъæуа? 
Отар 
Иттæг хорз у, фæлæ-иу бахат тынгдæр: 

«Мæн ноджы тынгдæр бафхæрын хъуыди, 
Мæн партийæ дæр аппарын æмбæлди, 
Мæн ахæстоны бакæнын хъуыди!» 
Æмæ дæ риу тымбылкъухæй хой арæх! 
Года 
«Мæн ахæстоны бакæнын хъуыди!..» 
Отар 
Сыгъдæг артист! Иттæг дзæбæх æй хъазыс! 
О, хавдæгай,— куы бахъæуа, уæд-иу 
Цæссыгтæ дæр кæуынхъæлæсæй равдис. 
Года 
Нæ, уый æгæр у: аивады лæг 
Бæрц зона хъуамæ. Æз цæуын, мæ ныхас 
Æнæкæсгæйæ сахуыр кæнон ныр. 
Отар 
Æз та — Габомæ, иу четверт дзы райсон 
Æмæ фæсæмбырд абаддзыстæм хорз. 
Ацæуынц, Вацæуынц Акка æмæ Вола. 
Бол а 
Кæс-ма, дæлдон цы нау фæкæны, уымæй 
Куыд лидзынц ацы бур уырытæ! 
Акка 
Нæй 
Сæ наутæрæг ныр семæ, фæлæ хъуамæ 
Рæхджы йæ къухтæй саудза руль. 
Бола 
Æз сæ 
Фырысыкъайау сыздухдзынæн абон, 
Хæрын дын ард! 
Акка 
Куыд? Æмбырды ныхас 
Кæнынмæ хъавыс? Уæд цæй тыххæй? 
Бола 
æвдисы фыссæн чиныг. 
Мæнæ — 
Сæ ныхмæ бомбæ, халæн, динамит: 
Сæ бындзарæй сæ срæмудздзынæн азæр! 
Акка 
Цы дын у, цы? 
Бола 
Фыссæн чиныг — Габойы: 
Цы фæлæвæрдта къæбицæй, кæмæн, 
Цы хуынтæ ’рвыста сæрдары ныхасæй 
Фæйнæрдæм алы хицæуттæн, цы бон, 
Йе — одс — цыхтæй, æхсырæй, царвæй, 

Мыдæй, дзидзайæ... Уæртæ ис Габа: 
Кæсы фæйнæрдæм, агуры йæ чиныг. 
Фæсвæд алæууынц. Бацæуы Габо. 
Габо 
Охх, охх, мæ чиныг! Охх, мæ чиныг, охх! 
Хæрз сæфт фæдæн: мæ фыссæн чиныг ахауд! 
Годайы къухы бахаудтаид? Уæд 
Уый фервæзид, ныттыппыр уаид цинæй. 
Кæнæ йæ исчи æмбырды, мыййаг, 
Куы равдиса! Кæнæ Адтойы къухтæм 
Куы бахауа,— ныддымдзæни нæ уый, 
Охх, охх, мæ чиныг! Охх, мæ чиныг, охх! 
Охх,охх,мæ чиныг! Охх, мæ чиныг, охх! 
Бола 
Габо, мыййаг дæ исты фесæфт? 
Габо 
Л И? 
Мæнæй? Куы нæ. Цæмæн мæ фæрсыс афтæ? 
Бола 
Фæйнæрдæм, цыдæр агургæ, кæсыс... 
Габо 
Мæнæй æппындæр ницы фесæфт. Ницы! 
Æви ды исты ссардтай? 
Бола 
Ссардтон! 
Габо 
Цы? 
Бо л а 
Сæрхъæн лæг! 
Габо 
Кæм?.. 
Бо л а 
амоны Габомæ. 
Мæ цæстыты раз, мæнæ! 
Габо 
Сæрхъæн ды дæ!.. 
Акка 
Габо, ныууадз-ма цæй. 
Фæлтау-ма зæгъ: æмбырд уыдзæнис азæр 
Æмæцæуыл, кæй фарс хæцдзынæ ды? 
Габо * 
Цы хоныс уый та? Раст дзы чи уа, уый фарс. 
Акка. 
Дæумæ гæсгæ дзы чи уа хъуамæ раст? 
Габо 
Тыхджындæр чи уа, уый, а-гъайдæр, раст у. 
239 

Акка 
Æмæ тыхджындæр чи разына, уый 
Куы нæ уа раст? 
Габо 
Цытæ мын дзурыс? — Никæд! 
Тыхджындæрæн æнæраст уæвæн нæй. 
Тых кæмæ уа, рæстдзинад дæр ис уымæ. 
Акка 
Цыбырдзырдæй, Димийы фарс дæ ды? 
Габо 
Æз никæй фарс дæн,— бакæсон уал раздæр. 
Бо л а 
Уæдæ æз никуы радзырдтон нырма, 
Фæлæ ныр нæй æнæдзургæ «На всякæй 
Пожарнæй случай!» 
Фыссæн чиныг æвдисы. 
Габо 
Ардæм æй æри!.. 
Бола 
Дæ чиныг у? Йæ фыстытæ йын кастæн,— 
Цы диссæгтæ дзы базыдтон! Дæу у? 
Габо 
Нæ, уый мæн нæу.— Бæргæ у уый мæ чиныг, 
Фæлæ йæ ныр куы схъæр кæнон — хæрз сæфт 
Фæуыдзынæн. 
Бола 
Мыййаг, дæу кæд у — айс æй. 
Габо 
Цытæ дзурыс? Мæн нæу! Уæвгæ, æри. 
> Йæ хидауæн æй ратдзынæн æз азæр. 
Бола 
Нæ, адæмæн æй равдисын хъæуы. 
Фæлæ йыл раздæр радзурдзынæн абон. 
Æз дæр фыццаг хатт критикæ кæнын. 
Габо . 
Ды — критикæ? Дæ хæларау дæ курын, 
Ныууадз! — Дæ цард цæмæн кæныс æнад? 
Дæ хъуыддаг нæу!.. 
Бола 
Ома — куыд нæу мæ хъуыддаг? 
Фыццаг хатт мæн ныхас зæгъын фæнды, 
Рæсугъд хъуыдытæ радзурынмæ хъавын, 
Æмæ, дам, уый дæуæн дæ хъуыддаг нæу! 
Уæд аимæ куыд цæуон коммунизммæ?!. 
Акка 
Цæй, адзурут,— Годайы фенон æз, 
Ацæуы. 

Æз дæр цæуын,— Болаимæ нæ дзурын... 
Ацæуы. 
Бола 
Дæ бæсты дзурдзæн а чиныг, фæлæуу» 
Бацæуынц Года æмæ Акка. 
Года 
Хæрзаг дæхи цæттæ кæныс ныхасмæ? 
Акка 
Æцæг зæгъыс. 
Года 
Цы дзурдзынæ, цæуыл? 
Акка 
Нæ кадджын, зондджын, диссаджы сæрдарыл! 
Дæуæй хуыздæр нырма сæрдар нæ уыд... 
Года 
Цæй, хорз, Акка, æгæр бæрзонд мæ ма ис! 
Акка 
Нæ, нæ, Года, ды сисинаг лæг дæ, 
Æмæ дæуæн дæ сисыныл йæ цонгдых 
Ныр хъуамæ мачи бакæна æвгъау. 
Года 
Дæлимон дæ,— дыууæрдæм у дæ ныхас. 
Акка 
Цæмæн? Æз дын æй иуæрдæм зæгъын. 
Года 
Дæ бар — дæхи, цы дæ фæнда, уый радзур, 
Æрмæст дын хъуамæ рагацау зæгъон: 
Нæ хъæуы дзурын... Фырытæ куы хæцой, 
Фæлæууынц иуварс уæрыччытæ уæд. 
Æдылы стæм? Цæрын ма нæ куы хъæудзæн! — 
Нæхимæ сæ цæмæн кæнæм хæрам? 
Адтойы сæрыл радзурынмæ хъавыс? — 
Нæ дзы рауайдзæн мисхал дæр. Æххуыс 
Нæ фæуыдзынæ уымæн дæр, дæхи та 
Хæрз сæфт кæныс! Цæмæй зоныс, Адто 
Нæу аххосджын? Иæ ныхæстыл ын ма ’ууæнд,— 
Ныртæккæ ’ууæндæн иунæгыл дæр нæй. 
Æххуыс дæр ма кæн, макæмæй дæр ракур. 
Цæр хибарæй дзæбæх, сабыр, æицад. 
Кæуыл мæт кæныс? Цъысыммæ цы лæсыс? 
Дæ хæрзгæнæгау, курын æз дæуæй: 
. Лæуу иуварс дард,— цыма нæ федтай мур дæр, 
Цыма нæ зоныс мисхал дæр, цыма 
Нæ фехъуыстай дæ цæрæнбонты ницы. 
Дæ дзыхыл хæц æмæ дзидза хæрай! 
Ацæуы. 
Цæразон 
241 

Бола 
Уый диссаг нæу?!. Цы ныхæстæ фæкодта!.. 
Акка, ды партион куы дæ, зæгъ-ма: 
Ау, нæй, æцæг, æууæнк кæуыл уа, ахæм? 
Æцæг, æууæндын никæуыл хъæуы? 
Æмæ ма уæд куыд цæуæм коммунизммæ?!. 
Акка 
Цом, цом, Бола! Æмбырд уыдзæни тагъд, 
Æмæ сæ хурмæ рахæсдзыстæм мах! 
Ацæуынц. 
2-аг сценæ 
Адтойы хæдзар. Маса сынтæджы бады; 
сабыргай бацæуы Адт о . 
Маса 
Ды дæ, лæппу? 
Адто 
Æз дæн. Фынæй нæ дæ? 
Маса 
Мæрдвынæй дын куы бауаин, мæ хъæбул, 
Уæд дын зæрдæниз нал уаин, бæргæ. 
Адто 
Нæ мад, фæхæц дæхиуыл фидар. Дохтыр 
Нæма уыд ам? 
Маса 
Æрбацæуинаг у. 
Адто 
Куыд дæ, нæ мад? 
Маса 
Дзæбæх дæн, цард дын фестон. 
Дæхæдæг та цы хуызæн дæ, кæм дæ? 
Адто 
Мæ куысты дæн, мæхи гыцци, ныртæккæ 
Фæззыгон куыст йæ тæккæ тынгыл у, 
Æгас хъæубæстæ быдыры куы вæййынц; 
ч Æз та — парторг, колхоэон бригадир, 
Мæ хуыздæр бынат — адæмы хæрз астæу. 
Иæ фæлæ мын кæд уайдзæфтæ кæныс,— 
Рынчынæй дæ æвæгаэсæг ныууагътон... 
Маса х 
Мæхиуыл нæ — дæуыл тыхсын. 
Адто 
Мæныл? 
Æмæ мын циу? Сæрæгас дæн, æнæмаст, 
Мæ куыстытæ цæуынц рæсугъд, нывыл. 

Ма са 
Мæ цуры-ма æрбад чысыл, мæ хъæбул, 
Æз дæм дзæбæхдæр бакæсон, мæ хур... 
Æнæмаст уай, дæ хуызыл уый нæ зыны. 
Фæлурс, фæлмæст, дæ цæстыбынтæ — хауд, 
Цæугæ-цæуын тыхстæй фæкæсыс зæхмæ— 
Æнахуыр маст дын де ’нгасыл уынын, 
Фæлæ цы у — куы ницы мын фæдзурыс? 
Дæ сагъæстæ нæ хъæр кæныс мæнæн,— 
Æмæ уæд та хæдзары фæнд куы скæнис. 
Ад то 
Хæдзар нын ис. 
М а с а 
Хæдзары фарн дæмнæй. 
Адто . 
Хæдзарæн мад йæ тæккæ хуыздæр фарн у. 
Маса 
Цæй фарн дын дæн, дæ сæрылхаст фæуон, 
Зыгъуыммæ дыл куы рацыдтæн!.. 
уынæргъы. 
Адто 
Дæу аххос 
Нæ уыди уый. 
М а с а 
Куыд фæсайдта Дими? 
Хъæбулау æй куы фæхастон мæ риуыл, " 
Мæ дзидзи йын куы фæдардтон кæддæр,— 
Мæнгардæй цæуы, уый æнхъæл та чи уыд?!. 
А дто 
Æцæг мæнгард, фыдзæрдæ лæг у уый... 
Маса 
Фæлæ.— тæппуд, тæригъæддаг: ызнон мæм, 
Ды быдыры куы уыдтæ, уæд фæзынд... 
А д то 
Куыд? Ардæм? 
Маса 
О, хатыркурæг, сæркъулæй: 
Фæсмонгæнгæ, йæхицæй кодта хъаст, 
Кæй баууæндыд мæнг æвдисæнтыл, уымаэн, 
Æмæ дæуæн кæй кодта бирæ маст. 
Мæ разы ам йæхи марынмæ хъавыд. 
Адто 
Æмæ йыл баууæндыдтæ? 
Маса 
Нæ, мæнмæ 
Тæригъæддаг фæкасти: кæд йæ митыл 
Фæсмон кæны... 
.6* 
243 

А д то 
Кæд афтæ уа æцæг... 
Маса 
Æз ыл æууæндын, афтæ у, мæ хъæбул, 
> Æмæ дзы мастисын нæ хъæуы. Уый 
Цы хъизæмæрттæ фенын кодта махæн,— 
Иæ намыс дзы нæ бæсты исдзæн маст. 
А д то 
Сырд амæлæд йæ зæрдæйы, æндæр дзы 
Цæй маст исон? Дæхæдæг та, нæ мад, 
Ныртæккæ хъуамæ уай ныфсхаст, æнæниз. 
Маса 
Мыггагмæ дын нæ цæрдзæни дæ мад, 
Дæуæн хъæуы къуырф царды мæт æркæнын... 
Дæ хорзæхæй, цы хабар у,— Сона 
Ныр фæндзæм бон куыд нал æрбацыд ардæм? 
Кæд нæм, мыййаг, хæрам фæци,— цæуыл? 
А дто 
Хæрам фæуынæн ницы аххос зонын... 
Фод й’ амонд хорз, æндæр ын циу нæ бон? 
Маса 
Хъæбул йæ маст ныййарæгæй куы ’мбæхса, 
Уæд ын кæны йæ зæрдæниз дывæр... 
Адто 
Хъæбул йæ маст рынчын мадмæ куы хæсса, 
Уæд мадæн уый æвзæрдæр у, зындæр. 
Маса 
Дæ маст дын æз куы базонон, мæ хъаебул, 
Мæхи низ мын уæд асурдзæни уый. 
Дæуæй кæй райсон, уый та мæнæн хос у. 
Адто 
Æцæг зæгъыс: ныртæккæ мын зын у... 
Цыма фæллайын байдыдтон, мæ зæрдæ 
Куыстмæ нæ райы раздæрау, куыддæр 
Кæнын æрхуым. 
Маса 
Дæ зæрдæмæ кæсыныл 
Фæдæ, лæппу,— уый хорзы нысан нæу. 
А д то 
Æмбарын æй, мæ лæмæгъдзинад хатын: 
Кæйдæр дыдзæсгом сау миты ныхмæ 
Кæй рацыдтæн, сæ маст мæ исынц уымæн,— 
Кæнынц цъыфкалæн, алы хахуыр мысынц, 
Цæмæй ныхъхъус уон, асæтта мæ ныфс, 
Æнæууæнк кæнын байдайон мæхиуыл, 
Йе — се *мдзæхдоны бацæуон,— бæргæ 
Æмбарын уый, мæ удæй йæ æнкъарын, 
Фæлæ йæ сæттьш нæу нырма мæ бон... 

М а с а 
Æвзæр зæрдæ дæм чи дары, мæ хъæбул, 
Дæхи раст уыдон фæндиаг кæныс. 
Хæлæрттæ дын чысыл куы нæй, дæхи сæ 
Цæмæн хизыс? 
А д то 
Хæлæрттæ ис, фæлæ 
Дими кæй у мæ ныхмæ, уый æмбарынц 
Æмæ ныхъхъус сæ фылдæр хай,— тæрсынц: 
Цæмæн ардауой хицауы сæхиуыл?!. 
Маса 
Фод худинаг, сæр куы фæхъæуы, уад 
Йæ удæнцойæн чи бамбæхсы, уымæн! 
Фæлæ уæддæр, лæппу, сæ фылдæр хай 
Дæ фарс нæ уой — куыддæр мæ уый нæ уырны. 
Адто 
Сæ мидзæрды мæ фарс хæцынц, бæргæ, 
Фæлæ æргомæй уый зæгъын нæ уæндынц. 
Ехх, азæр ам куы уыдаид Ладо! — 
Иæ хабæрттæ йын базыдта Димийæн,— 
Фæлæ Мæскуымæ ацыдис,— нæй ам! — 
Телефон цæгъды, хъусы йæм. 
0, хъусын дæм. Фæцæуын дæм ныртæккæ. 
Фæраст кæнын.— Æмбырд уыдзæн, нæ мад,— 
Æз райдианмæ бауайон, фæкæсон. 
Маса 
Цу*цу» фæкæс, рæдыд дæхиуыл ма *руадз. 
Кæд дохтыр уа, æвæццæгæн мæ уæд 
Уый рынчындонмæ ласдзæни,— хуыздæр у 
Мæхицæн дæр, нæ тыхсдзынæ ды дæр. 
А д то 
Æнæ мæн нæ, æз фездæхдзынæн уайтагъд. 
Маса 
Дæ дзыхмæ исты систаис, лæппу. 
А д то 
Æцæг зæгъыс. Кæрдзын æмæ цæхджын цыхт! — 
Цæугæ-цæуын хуыздæр хæринаг нæй! 
Скъаппæй райсы цыхт æмæ кæрдзын, Масам æ* 
бахуды æмæ хæргæ ацæуы. 
Маса 
Фæндараст у.— Цыдæр æндзыг кæнын. 
Æргъæвсын. Уазал тугдадзинты ’лвасы... 
Уæууа, Сона, кæм дæ, гормон, ды та?.. 
Бацæуы Зали. 
245 

Зали 
Цæуон та уæм? Фарн ам, Маса. 0, бадгæ 
Куы кæныс, уый! Æнцойдæр дæ, Маса? 
М а с а • * 
Æнцойдæр, о: нырма вæййын ^æлæуыл,— 
’ Цæрынæн — мард, ныгæнынæн — æгас. 
3 а л и 
Нæ, нæ, Маса,— чындзæхсæв уал Адтойæн, 
Стæй — бар дæхи. Кæм и Адто? 
Маса 
Дзырдтой йæм 
Цæйдæр æмбырдмæ. А фæстаг рæстæг 
Чындзæхсæв нæ — бынтон йæ сæр æруагъта! 
Æмæ цæуыл — нæ мын æй кæны хъæр. 
За ли 
Тыхсæн дын нæй дæуæн, Маса, ныртæккæ. 
Термометр ын йæ дæларм æвæры. 
Фæуыдзæн æмбырд — раздæхдзæн Адто... 
Кæд дæ фæнды, уаед машинæ цæттæ у,— 
Цом рынчындонмæ- Уым уыдзæн хуыздæр: 
Æдзух дæ разы — дохтыртæ, æдыхстдæр. 
М а с а 
Хорз, хроз, мæ хур. Æххæст ма мын Сонамæ 
Фæхабар кæн, æрбауай, зæгъ,.чысыл. 
За ли 
телефоны дзуры. 
Вера? Зали. Сона мæ хъуыд æхсызгон. 
Сона? Зали. Масатæй дзурын. 0, 
Дзæбæхдæр у. Æрбауай ма йæм,— куры. 
Æрæвæры хæтæл. 
Æрбацæуы. 
Маса 
Æхсызгон цард фæкæн. 
Зали 
Маса, куыддæр фæсæрæндæр уай, афтæ 
Хъæудзæн чындзæхсæв, хорз чындзаг дын 
Маса 
Бæргæ ма уый куы федтаин — мæ фæндаг 
Мæрдты бæстæм зæлдаг уыдаид уæд. 
Вацæуы Сона. 
Сона 
Уæ изæр хорз. 
Маса 
Æгас цæуай, мæ къона. 

Сона 
Маса, мæ цæсгом нал хъæцыд цæуын,— 
Кæдæй нырмæ дæм нал уыдтæн!.. Ныббар мын. 
Маса 
Æмбарын æй, куыстафон у, мæ хур, 
Ныр дæр, мыййаг, æнæвдæлон уыдаис... 
Сона 
Нырма мын йс рæстæг. 
Маса 
Уæдæ æрмæст 
Дыууæ ныхасы, хибарæй. 
Зали 
Æри-ма. 
тер^ометр райсы. 
Куыд у дæ тæвд? Рæстæмбис у. 
Сона 
Уавд — цас? 
Зали æмæ Сона сабыргай дзурынц.• 
Зали 
Фынддæс æмæ ыссæдз. Дæлæмæ хауы. 
Зæрдæдзæф у, стæй нервæнкъуыст фæци 
. Æнæнхъæлы цыдæр æвирхъау мастæй. 
С о н а 
Æвæццæгæн — йæ сæфт лæппуйы маст... 
Зал и 
Хъæуы йæ тынг тагъд рынчындонмæ ласын. 
Маса 
Цæй, бирæ мыл цы тæрхæттæ кæнут,— 
Мæ уавæр æз мæхæдæг хорз куы зонын. 
Зали 
Куы нæ, Маса,— æндæр ныхас нæм уыд. 
Æз мапшнæйы арæвдз кæнон хуыссæн. 
Ацæуы. 
Маса 
Сона, мæ дзæцц, цыдæртæ мæ фæндыд 
Дæуæн зæгъын, фæлæ, цыма, мæ фадат 
Цыбыр кæны,— цæуынафон мын у... 
Бæрæг мын нæу, кæд фæсæрæн уыдзынæн. 
Мæ хаедзар та... рæвдз нæу... Мæ хур, Сона, 
Мæ хъæбулы, зæрдæтыхстæй ам уадзын... 
Дæ зæрдæ ныл куы не сивис — хуыздæр, 
Ме ’дзардыстæн, æз ницæмæ бæллыдтæн... 
Уый циу? Кæугæ? Нæ, ме скаст, нæ, æз дæм 
Зæрдæйы хъару равдисынмæ сидын. 
Мæ иунæг ам тыхст уыдзæни, ды та 
247 

Мæ иннæ дæ,— уæлæхох мын ыл ма су. 
Сывæллонау, кæсинаг у. Куыстыл 
Куы бафты, уавд йæ уды мæт нæ кæны. 
Æнæзылдæй, æвидыцæй, мыййаг, 
Куы баззайа — тыхджын зын мын уыдзæни. 
Куы зонис ды, цы цæстæй дæм кæсы, 
Йæ зæрдæйы цы рæсугъд бынат ахсыс! 
Лæвæрттæн дын цытæ цæттæ кæны! 
Йæ писмотæ та — уæртæ уыцы скъаппы,— 
Фæфыста мæм сæ хæстæй. 0 хуыцау! — 
Цы хъуыдытæ, цы рухс фæндтæ фыста 
Дæу тыххæй уый! Дæхæдæг-иу сæ бакæс... 
Бацæуы Зали. 
Зали 
Къæвда кæндзæн,— хъæуы фæтындзын мах. 
Сона 
Цæй тагъд кæнут,— йæ лдвппумæ йын багъæц. 
Маса , 
Нæ, афон у... Цы ма зæгъон, Сона? 
Мæ иунæджы æрмæст дæуыл фæдзæхсын. 
Акæнынц Масайы. Баздæхы Сона. 
Сона 
0 ме скæнæг! Куыд адджын мын уыд ам 
Зæрдырййæ рæсугъд изæртæ ’рвитын! 
Цы базырджын сыгъдæг фæндтæ нæм уыд 
Нæ рухс хъысмæтæн! Уый æнхъæл та чи уыд, 
Нæ сæнтты мæсыг акæлдзæн... Маса, 
Ныххатыр кæн, дæ фæнды сæрты хизын 
Æвæндонæй, æмæ цæуын... 
Фæцæйцæуы, хæрхæмбæлд фесты Адтоимæ. 
А д т о 
Сона!.. 
Уынын ма дæ. Æрбакастæ нæм, хурау. 
Уый уæгъды нæ: кæнæ ныл хорз æрцыд, 
Кæнæ та фыд...— Нæ мад!..— Нæмад цы фæци? 
Сона 
Ам 
Уыдис йæ дохтыр... 
Ад то 
Рынчындомæ?.. 
Сона 
О. 
Æз ын дзырдтон... Нæ ныллæууыд йæхæдæг. 
Тыхст уыди тынг. Мæн н’ауагъта цæуын. 
Чысыл фæстæдæр бауайдзынæн. 

А д то 
Иумæ... 
Сона 
Нæ, бузныг,— æз мæхæдæг фæндаг зонын. 
Адто Фæцæуы. 
Чысыл фæлæуу. 
Сона 
А „ « л Рæстæг мын нæй. 
А д то 
Сона, 
Хатыр, фæлæ... дæхи мæм ма дар дæрддзæф, 
Ныртæккæ ды мæ цуры хъуамæ уай. 
Сона 
Кæнгæ ныхас, зæрдæйæ чн нæу, ахæм. 
Адто 
Кæнгæ ныхас дæуæн зæгъдзынæн æз? 
Куыд бафæрæзта йе сдзурын та де ’взаг? 
Æви æууæнк дæуыл-дæр нал ис? 
Сона 
Ды, 
Æвæццæгæн, æндæр хуызон æмбарыс 
Цæсгом, æууæнк? 
Адто 
Æз не ’мбарын æрмæст 
Ныртæккæ дæу. 
Сона 
Мæн бамбарын æнцон у: 
Дæуæн хъаймæтмæ ме ’ууæнк радтон æз, . 
Дæ зæрдæйыл ныффæдзæхстон мæ зæрдæ, 
Мæ фидæн демæ сныв кодтон, ды та? 
Дæу та цы хуызы бамбарон? 
А д то 
Æз хатын: 
Æвирхъау калм нын не ’хсæн уадзы марг, 
Æмæ тæрсын, хæрам куы уæм ныртæккæ, 
. Иæ фæндон уæд куы сæххæст уа, мыййаг. 
Сона 
Хуыцау зæгъæд, æнæрастуды хахуыр 
Цы разыной. Æрмæст тæрсын: цыма 
Æгæр тырныс бæрзонд цыты бынатмæ,— 
Æз дæ, мыййаг, кæд асинæн хъуыдтæн... 
Адто 
Цы загътай, цы? Куыд бахъæцыд дæ цæсгом?!. 
Арв ныннæры. 
Сона 
Куыд бахъæцыд? Æз быдыры уыдтæн, 
Æнæнхъæлæджы йу ныв федтон... 
249 

Адто 
Цавæр? 
Сона 
Ды иунæгæй нæ уыдтæ уым!.. 
Адто 
Кæс-ма!.. 
Цы ми дзы кодтай? 
Сона 
Арвыста мæ чидæр: 
Дæхи цæстæй, дам, фен!.. 
А дто 
Дими уыд?!. 
Сона 
О!.. 
Ад то 
Кæсут-ма уыцы цъаммармæ, цы митæй, 
Цы чъизи хуызы архайы! 
Æрра цыма фæци,— кæл-кæлæй худы. 
Уæдæ 
Залийы дæр уый барвыста мæ фæдыл, 
Цæмæй нын цурк ныссадза не ’хсæн! Ау, 
Æмæ, Сона, ды баууæндыдтæ ууыл?!. 
Ау, худинаг дын нæу, гормон Сона?!. 
Арв ныннæры, стæй бæстæ фæхъус вæййы. 
Сона 
Хъæр та — цæмæн? Дæ хæдзары дæн æз 
Æмæ цæуын. 
А д то 
Фæлæуу!.. Дæу дæр мын байста!.. 
Ау, уый зондыл ныллæууыдтæ ды дæр? 
Дæ ныфс фæсаст æмæ фæдæ дызæрдыг? 
Гуырысхойыл дын бафтыдта дæ уд?!. 
Цыма фын у. Фыдфын цыма у. Диссаг! 
Уынгæг хæсты Фыдыбæсты сæрыл 
Æз фондз азы фæхæцыдтæн,— цы маст дзы, 
Цы удхар дзы нæ бавзæрстон! Уæддæр 
Мæ ныфс нæ саст, кæддæриддæр мæ риуы 
Сыгъди дæ хуыз æмæ хуыдта мæн уый 
Фыдыбæсты сызгъæрин къухæй размæ. 
Дæ ныфсимæ мæ фадхъултæм дæр уæд. 
Нæ хæццæ кодта хъизæмæртты денджыз,— 
Мæ къахыл дардæй-дарддæрмæ цыдтæн, 
Мæ зæрдæ та дæумæ хæстæгдæр кодта. 
Мæ цæстытæм-иу кастис уым мæлæт, 
Фæлæ дæуыл æз никуы сивтон ме ’ууæнк... 
Уæд ды, гормон, куыд фенкъуыстæ? Кæнæ 
Куыд не "мбарыс, цæй зын мын у æнæ дæу?!. 

она 
Мæнæн та — ’нцон!.. 
Тагъд-тагъд, дзыназгæ, ацæуы. 
дто 
Сона! Сона!! Сона!!! 
Арв ныццæвы, рухс ахуыссы. 
Рухс ахуыссыд. Ныссауд алынг и бæстæ, 
Зæхх æмæ арв тызмæг æмбу кæнынц, 
Цыма хъаймæт æрцыд æгас дунейыл... 
Фæхъус и арв, фæсабыр ис йæ хъæр, 
Æрмæст ма тагъд-тагъд уарыны æртæхтæ 
Мæ рудзынджы æвгтыл цæвынц сæхи... 
Къулы сахат цæгъдьи 
• 
Æхсæз сахаты... Афонмæ уæззаугай 
Хабаровскы зынгцæстæй скæсы хур 
Æмæ йæ рухсмæ дидинджытæ райынц... 
Зын у, æвæдза, иунæгæй цæрын. 
Маса нæй ам. Сона дæр мæ ныууагъта... 
Телефоны дзæнгæрæг хъуысы. 
Уый чи цæгъда? Цы йæ хъæуа? Нæ, нæ, 
Æз ам нæ дæн!.. Уæвгæ, мыййаг, кæд исты 
Бæрнон хъуыддаг... Цы? Хъусын дæм. Адто 
Нæй ам ныртæккæ. Рынчындонæй дзурыс? 
Уыдзæн рæхджы. Цы йын зæгъон? Куыд?.. 0! 
«Куы ’рбацæуа, уаед-иу ын зæгъ, Маса йын 
Кавй нал ис, уый!..» Нæ фехъуыстай, Адто? 
Æви дæ сæр цæуылнæ хойыс къултыл?.. 
Арв ферттивы æмæ Адто уый рухсмæ фæзыны 
Масайы афтид сынтæджы уæлхъус. 
Цæй уæлæхох мыл разындтæ, нæ мад? — 
Мæ тыхстыл мæ куыд иунæгæй фæуагътай?.. 
Уæвгæйæ дæр куыд фæдзурæм: — «Лæг нæм 
Зын сахатыл нæ баззайдзæнис иунæг! — 
Иæ уæлхъус нæм кæддæриддæр вæййы 
Æмбæлтты къорд!» — Уæдæ, цымæ, цы фесты? 
Цæуылнæ ис мæ уæлхъус исчи ныр?.. 
Æтт, æтт, Дими, ныр ферай ды,— дæ сæгътæ 
Дыгæйттæ арын байдыдтой, цин кæн!.. 
Æвæццæгæн, Дими æмæ Отарæн 
Æнцондæр у! — Æнæмæтæи цæрынц 
Æмæ нæ тыхсынц иннæтыл... 

Дуар хостæуы, 
Уый чи дæ? 
Талынджы хъуысы Лад ойы хъæлæс. 
Ла до 
Ладо. 
А д то 
Ладо? 
Л а д о 
Дæ рухс-ма ссудз, кæм дæ? 
Адто фæтæеены цыраеъмæ куы бавнæлдта, уæд 
ссыгъди электрон рухс. 
Адто 
Фын у, æви... Обкомы секретары 
Куыд равдæлди къæвда æмæ хъызты 
Изæрæй иу лæджы тыххæй цæуынмæ? 
Ладо 
Ау, адæм хицæн адæймæгтæй нæу? 
Куы нæ уына хицæн адæймаджы, 
Уæд адæмы цы хуызы фендзæн уый? 
А д то 
Фынау у раст 
Ладо 
Бæргæ, куы уаид фын, 
Уæд ме рагъыл лæсæнтæй дон нæ уаид. 
Йæхи цæеъды. 
Цы дис кæныс? 
А д то 
Нæ уыдтæ ам... 
Л а д о 
Фыццаг 
Нæ уыдтæн ам, фæлæ ныр дæн,— æртахтæн. 
Нæхимæ дæр нæма уыдтæн; куыддæр, 
Æмбырд уæм ис, уый базыдтон — фæраст дæн. 
Уæ хабæрттæ уын базыдтон: фæдæ 
Зынты, фæлæ дæхимæ хауы аххос: 
Ды хъавыдтæ мæнгард миты ныхмæ 
Хæрз иунæгæй хæцынмæ; дæуæй ферох, 
Куы бахъыгдарай иу мæнгарды, уæд 
Кæй фæсиды йæ хъузæттæм æххуысмæ, 
Цæмæй æмвæндæй хъахъхъæной сæхи,— 
Ды та дæ фарсмæ не ’рбатымбыл кодтай 
Æххуысгæнджытæ адæмæй. Стæй ды . 
Куы бастадтæ, уæд алæууыдтæ иуварс, 
Дæ зæрдæмæ ныккастæ, æмæ мæнг 
Гъе уый тыххæй фæцæйкодта уæлахиз! 

А д то 
Ныртæккæ æз тыхджын тыхст дæн, Ладо... 
Фæлмæст, фæялад 
Л а до 
Лæджы митæ нæ кæныс! — 
Фыдгæнджыты ныхмæ куы хæцæм, уæд 
Нæй ахæм ран фæллайыны бар махæн! 
Цæй, афон у: цом æмбырдмæ. 
А д то 
Ладо... 
Кæд ис гæнæн, уæд мæн ныууадз... 
Ла до 
Куыд уый та? 
Цы хъуыддагыл хæцыдтæ, уый куы ’рцыд 
Лыг кæнынмæ, дæхи уæд иуварс ласыс? 
Æмæ ма дыл цæй æууæнк уыдзæн уæд? 
А д то 
Мæ мад Маса уыд рынчындоны... Нал ис. 
Л а до 
Кæд? Куыд, Адто?.. Дæ хорзæхæй, хатыр. 
Нæ зыдтон, ницы. 
Тæфæрфæс ын кæны. 
Рухсаг дын уаед, рухсаг. 
Сындæггай сисы телефоны хæтæл. 
Клуб. Колхозы сæрдар Года? 
Ладо дæн æз. Æрхæццæ дæн ныртæккæ. 
Кæд ис амал, уæд де ’мбырд азæр аив. 
Фæстæдæрмæ йæ аргъæвут. Цæмæн? 
Зиан уæм ис. Адтойы мад фæзиан. 
Фæхабар кæнут хъæубæстæм. Цы, цы? 
Дими ис уым? Æз ын цы зæгъон? Ницы. 
Æвæры хæтæл. Бацæуынц Акка æмæ Бола. 
Тæфæрфæс кæнынц. 
Акка 
Хъыг мауал фен, дæ мад Маса та — рухсаг. 
Бо л а 
Дæ мад уæд рухсаг... 
А д то 
Цииты мын цæут. 
Л а д о 
Адтойæн. 
Цу рынчындонмæ, машинæ дын — кæрты. 
Акка, Бола, фæкæсут æм. 

Акка 
Цæуæм. 
Л а до 
Ам, хæдзары уал æз уыдзынæн. 
А д то 
Бузныг. 
Адто, Акка, Бола ацæуынц.Хъуысыуарыныæртæхтыхъæь. 
Фæд-фæдыл бацæуынц Дими, Года, Отар, Сауи земæ 
Г або. Тæфæрфæсеæнджыты лæуд скæнынц бацæуæны. 
Фæстæдæр бацæуы Сона, сæркъулæй æрлæууы 
къуымы æмæ дзыназы. 
Года 
Адто кæм и?.. Æрбацыдыстæм мах... 
Л а д о 
Цæмæй тæфæрфæс ракæнат? Нæ зонын, 
Уæ тæфæрфæс уын айса, уый, æрмæст 
Бæрæг у иу: йæ хъизæмæртты аххос 
Уæ фыдæй сты, сымах фыдæй æрмæст. 
Дими, ды та дæ сегасы сæйрагдæр. 
Дими 
О, фæлæ æз цæмæй хæйрæг уыдтæн, 
Мæ цуры ахæм сау мæнгæрдтæ бады!.. 
Амоны Отар æмæ уый хъузæттæм. 
Ладо 
Ды раст нæ дæ: нæ сæ зыдтон, зæгъыс, 
Фæлæ — цæмæн, цæй тыххæй сæ нæ зыдтай? 
Дæ хæс уыди мæнгæрттимæ хæцын 
Æмæ хуыздæр — рæстудты сæрыл дзурын. 
Ды та зылынæй раст кæныс дæхи. 
Дими 
Æз азымджын дæн, ууыл дын куы сæттын, 
Фæлæ сæйрагдæр — адон аххос у. 
Габо 
Бынтондæр нæ дæлдон кæнынмæ хъавы! 
Отар 
Куырм къæбыстæ нæ фенхъæлдта! 
Сау и 
Уæд ын 
Иæхи ми хъуамæ бакæнæм: цы кодтам, 
Уый кодтам мах Димийы фæндæй. Хорз? 
Года 
Дæуимæ æз цы сыкъа нуæзтон — марг мын 
Цæуылнæ фестад?!. 
Д ими 
Дард лæуут мæнæй! — 
Æдзæсгом æмæ хахуыргæнæг адæм! 
254 

Года 
Дими, гормон, куы ницы кодтон æз 
Мæхи фæндæй... 
Д ими 
Уæдæ мæ фæндæй кодтат 
Уæ сау хъуыддæгтæ? 
Г о д а 
Хорз!.. Уæдæ, Ладо, 
Дæуæн фæнды мæн радзурын цыдæртæ. 
Отар 
Мæн дæр фæнды æргомæй дзурын ам. 
Габо 
Хатыр... Æз дæр зæгъон цыдæртæ хъуамæ. 
Л а до 
Дими, кæс-ма сæм! Къутуйы бын арт 
Куы сирвæзы, уæд мыстытæ дæр афтæ 
Фæцæйлидзынц. 0, уыцы инæлар 
Цæй мæгуыр у, кæмæн фæлидзынц йе ’фсад 
Æмæ хæцгæ кæй ныууадзынц йæхи! — 
Сауи, ды та цы ныхъхъус дæ? Ды дæр сæ 
Нæ зоныс, ау? 
Сауи 
Кæй, адон? Зонын, хорз. 
Л а д о 
Сæ ныхмæ сын фыссынмæ ницы хъавыс? 
Са у и 
Табуафси, цы уæлдай мын у? Хорз. 
Ладо 
Рæдийыс! Ам дæуæн нæй хорзæй мур дæр! 
Мыхуырмæ æз дæуау мæнгард-уæййæгты 
Нæ фæуадзын. Мæ цурæй фесæф дард! 
Года, Отар, Сауи æмæ Габо9 мыстытау, 
къуымы стымбыл сты. 
Куыд баззадтæ хæрз иунæгæй! 
Д им и 
Чи? 
Л а д о 
Ды. 
Д ими 
Цытæ дзурыс, дæ хорзæхæй, Ладо? 
Æз адон митæн ницы зыдтон мур дæр! 
Ладо 
Кæд сæ райкомæй ардыдæуыд? 
Д ими 
Уый 
Нæ уырны мæн... 
. 255 

Л а до 
Уæдæ ма мын æрбакæс 
Мæ цæстытæм. Раст, комкоммæ! Цъыфхор! 
Д ими 
Дæуæн нæй бар,— нырма æз секретарь дæн! 
Ладо 
0, дæ, фæлæ дын æз æвæрын ныфс, 
Рæхджы ды уый кæй нал уыдзынæ, уымæй. 
Æууæнк лæджы хуыздæр хæзна у,— ды 
Æнæууæнк хъуыддаг бакодтай æмбалæн! 
Дæуыл ма уæд куыд баууæнда æмбал? 
Мад дунейы хæрзиуджыты нысан у, 
Ды мады дæр фæсайдтай; коммунист 
Иæ партийыл æнувыд у, нывондау, 
Ды партийы дæр сайгæ кодтай!.. Нæ, 
Фæцух дæ ды лæджы хуыздæр хæзнайæ. 
Цæй мæгуыр у, æууæнк каеуыл нæй, уый! 
Æниу, дæ бæллæх канд уый нæу,— дæ зæрдæ 
Хæрз афтид у: цæуыл æмæ кæуыл 
Æууæндай, уый дын а дунейыл нал ис,— 
Лæджы цард ма цæмæн у уæд зæххыл?!. 
Дими 
бирæ фæсагъæсы фæстæ. 
Ды раст зæгъыс. Æз иунæг дæн. Хæрз иунæг. 
Хъæды халон дæр иунæг у, мæнау... 
Мæ ныфс цæмæй æвæрдтон, уый нæ рауад. 
Æз цы фæрæзтæй архайдтон — сæ дуг 
Фæцис. Цæуыл мæ зæрдæ дарон — нал ис, 
Æмæ ма уаэд цæмæн хъæуы цæрын?.. 
Тагъд-тагъд ацæуы. Сона йæхи баппары 
Ладомæ. 
Сона 
Ладо! Иæ фæдыл! Раздахут æй, курын!.. 
Йæ фæдыл тагъд... Хæцæнгарз дары!.. 
Æдде æхс фæцыди. 
0х!.« 
Ох, ме ’фсымæр, цы бакодтай, æнамонд!.. 
Иууылдæр æддæмæ акæлынц. Сонайæ фæстæмæ. 
Сона бирæ фæдзыназы, стæй Ладо баздæхы сæркъулæк 
Л а д о 
Сона, хатыр мын... Рухсаг уæд Дими.. 
256. 

Сона 
адо 
ис мæ разы, 
аххосджын 
* ч 
17 Сослан Цæразон 

ТÆИЮНЫ ДÆГТÆ 
ДРАМОН КАДÆГ 
МИ ВДИСДЖЫТÆ 
^КиррвСертейМиронович. 
Мамсыраты Саханджери (Сафар). 
Барахъты Гино. 
Спартакон Ленæ. 
Б е т ъ а — Ирыстоны уынаффæгæнæг деникннонты заман.- 
Пасюк — хъазахъхъаг афицер. 
Гаппо — Дзæуджыхъæуы горæты сæр. 
А х м е д — меньшевик. 
Созыр — инæлар. 
К а р у м — дезертир урс æфсадæй. 
Д а р и — йæ чызг. 
* — Дарийы зонгæтæ. 
Дзæнæт 
К у с æ г — заводы кусæг. 
Б а б о — хæххон мæгуыр зæхкусæг. 
Д е б о — штабс-казготан. 
Ефрейтор. 
Б а р о н — газетуæйгæнæг* 
Роландсон— англисаг миссийы сæр. 
Д У Д а р — зæхджын. 
X æ м æ т — зæхджын. 
Хæххон адæм, æфсæддонтæ» хъазахъхъ 
Архайд цæуы 1917 азæй 1920 азмæ. 

ФЫЦЦАГ МИ 
1-аг сценæ 
Зал Æрыдоны дины семинары. 
Фронтæй раздæхæг афицерты номыл хуынд. Бадынц хистæр 
афицертæ, сæ уæлет- инæлар Созыр, йæ фæйнæфæрсты — 
Гаппо, Ахмед, Дудар, Хæмæт, дæлдæр бадынц 
Бетъа, Г.ино æмæ хннæтæ. 
Фынгмæ зилынц уæздан æхсинтæ. 
Хъуысы ирон фæндырдзагъд æмæ сабыр къухæмдзæгъд. Кæстæр 
афицертæ ирон фæлыст чызджытимæ симды ленкгæнгæ фæзынынц 
иу дуарæй æмæ кафгæ фæаууон вæййынц иннæ дуарыл. 
Гаппо. 
Нæ хъазхъуыртæ, нæ сагсуртæ! Æтт, æтт, 
Нæ Ирьг скаст, нæ фарн æмæ нæ фидыц! 
Нæ кæстæрты кæдæй нырмæ нæ федтам 
Рæсугъдæй кафгæ ахæм ран! — Созыр, 
Дæ фæрцы у!.. 
Созыр. 
Гаппо, æгæр мæ ма стау! 
Тæрхоны лæгты рамбырд кæнын — уый 
Нæ кадджын хæс у. 
Вæ къух фæдары адæммæ, хъазт фæхъус еæййы. 
. Сидты бар Гаппойæн! 
Гаппо. 
Нæ фæсивæд! Нæ фынг, нæ цинæн аххос 
Бога иры афицертæ сты^ ам 
Фыдыуæзæгыл чи сæмбæлдис ацы 
Æнæнцой æмæ стыр тохы рæстæг. 
Ирыстоны цы нæ къордтæ фæзынд — 
259 

Цæдис, Къоста, Чермен, Цæразон, Гутон,— 
Кæрæдзи тонынц партитæ; зæххыл 
Цы хицауад нæ равзæрди! — фæйнæрдæм 
Хæцы сæ алчи; зондджын лæг хъæуы 
Ныртæккæ мах... Æтт. Хетæджы цæхæрцæст 
Нæртон Къоста! Куы ма нын уаис ды, 
Бæргæ, дæ балцы зарæгæн хъырниккам! 
Фæлæ дæ хъæлæс бамыр ис... Къоста, 
Дæ сау ингæн сызгъæрин тала суадзæд! — 
Нæ афицертæм кадджын хæс æрхауд: 
Куырыхон лæг нæм нал баззад,— йæ зондæй, 
Иæ фарны хъæрæй чи баиу кæна 
Нæ чысыл Иры, хъахъхъæнæг ын ^й уа! — 
Сымах уæнтыл æрæнцади йæ хæс, 
Уæ бæрны ис, нæ хохаг афицертæ,— 
Фыдыбæстæн тæрхонгæнæг фæут, 
Уæ зын хъуыддаг уын бантысæд æххæстæй: 
Уæ райгуырæн зæхх бахизут фыдхæстæй! 
Уæ цæрæнбонтæ!.. 
Созыр. 
• Аназ æй, Гаппо! 
Гаппо• 
Мыййаг, кæд исчи нæу разы мæ сидтыл... 
Созыр. 
Гаппо, ды загътай негасы фæндон. 
Дæ сидты — фарн.— Уæ цæрæнбонтæ бирæ! 
Ахмед, сидт ауадз кæстæртæм. 
Ах мед. 
Хатыр. 
Æз æй нæ хъавын нуазынмæ. Гаппо 
Цы зæгъинаг уыд,— бамбарæд æй хæйрæг. 
Гаппо. 
Ахмед, гормон, ды дæр дæ фæндон зæгъ, 
Дæ дзыхæй нын сызгъæрин хъуыды схауæд! 
Чи байхъуса, чи бамбара, уый — мах. 
Дæ хорзæхæй! 
Ахмед. 
Цы партиты та фауы, 
Цы хицауæдты!.. Иу йдеал ис 
Гаппойæн — конституцион монархи, 
Æмæ ныр ног цы хицауæдтæ ис, 
Цы партитæ — сæ иу дæр ын нæ бæззы... 
Гаппо. 
Иу хицауад куы уаид махмæ ныр, 
Уæд адæмтæ нæ уаиккой æмхæццæ,— 
Нæ афицертыл кадджын хæс и, ам 
Сæ цæрæнбонтæн уымæн загътам сидт дæр, -’ 
Каед æй нæ наузыс — бар дæхи. 

Ахмед • 
Гаппо, 
Афицертæ хæцынæн вæййынц, уыдон . 
Тæрхонæн не сты, уæд фæтæджы хæс 
Цæмæн æвæрыс уыдоныл? 
Гаппо. . 
Нæхицæн 
Фæтæг куы ’взарæм — зондзыстæм дæу дæр! 
Ахмед . 
Нæ хъусут, нæ? Цы тугтæ та мыл мысы! 
Созыр. 
Нæ кæстæртæ, сымах уæ кафт кæнут. 
Нæ ныхæстæ æнæ сымах кæндзыстæм! 
Симд та райдайы, фæсивæд кафгæ ацæуынц. 
Тызмæг æмæ сæртæг ныхасы сæр 
Нæ хъæуынц ам; нæ афицертæ дардæй 
Æрцыдысты сæ райгуырæн бæстæм, 
Гъе уый фавдыл у не ’мбырд дæр, нæ хуьвдд дæр,— 
Цæмæй кæрæдзц бамбарæм, цæмæй 
Æрæмвæнд уæм, æрæмзæрдæ, куырм галтау 
Æдзух фæйнæрдæм ма хæцæм... Нырма 
Æрмæст фынг у, хъуыддагыл та фæстæдæр 
Уыдзæн ныхас. Ахмед, кæд уыцы сидт 
Нæ нуазыс, уæд та не ’фсинты цæрæнбон. 
Цы дзаджджын фынг æрæвæрдтой, кæс-ма! 
Ахмед. 
Кæд ахæм сидт ис бануазæн — табуафси, 
Уæ цæрæнбонтæ, не ’фсинтæ! А-гъа! 
Нуазы. 
Д У Д а р. 
Хатыр, Ахмед, æз хистæрты сидт нуазын,— 
Фод чифæнды тæрхонгæнæг — мæнæн 
Цы уæлдай у? Зæхкусæг лæг дæн æз, 
Мæ хор, мæ фос мын ма исæнт, æнцад мæ 
Нæ зæххыл кусын уадзæнт, æз æндæр 
Куы ницы курын. Кæд нæ афицертæ 
Уым сарæхсой, уæд уыдон тыххæй æз 
Ма бануазон? — Уæ цæрæнбонтæ бирæ! 
Иууылдæр нуазынц. 
Гаппо. 
Ахмед, тæрсгæ цæмæй фæкодтай? Кæд 
Дæхи ирон фæтæг кæнынмæ хъавыс? • 
Ахмед. 
Гæдыныхас! Æз ницы хицау дæн. 
Иры фæтæг — уый горæты сæрдар у. 
261 

Гаппо. 
Фæтæг уæвынмæ чи нæ тырны, уый 
Дæуау хæрамы партийы нæ кусы. 
Ахмед. 
Нæ хъусут, нæ? — Цы дæ фæнды, уый дзур 
Мæхи тыххæй, фæлæ мæ цæргæбонты 
Цы партийы идейæтыл хæцын, 
Уый ма фау! 
Гаппо. 
О, кæуылты у дæ парти 
Æмæ йæ хуыцау Каутски! Табу 
Сæхицæн!.. 
Созыр. 
Уый уæ хъазæн ныхас хорзмæ 
Куы нæ цæуы: уæ бон æнæ загъд нæу, 
Увед адзурут уæ маст калгæ, куы фæуат, 
Уæд та фæстæмæ ’рбаддзыстæм; æрмæст, 
Уæ хорзæхæй, уадмæ фæут уæ хъаугъа! 
Сысты æмæ иуварс алæууы. 
Цы фестут, фарн уæм бадзурæд, æфсинтæ! — 
Нæ фынг нын аног, адзæбæх кæнут. 
Ацæуы. 
Иууылдæр сыстынц æмæ къордгæйттæй ныхас 
кæнынц залы къуымты. Иу къорды — Ахмед 
æмæ Бетъа. 
Ахмед. 
Созыр йæ цæрæнбонты монархист у: 
Æрбамбырд кодта афицерты,- кæд 
Цы дуне фехæлд, уый сæрыл хæциккой, 
Æмæ фæстæмæ сног уаид; фæлæ 
Цы асæтта, ныхасæн нал ис уымæн. 
Нæ дыууæ дæр интеллигенттæ стæм, 
Пысылмæттæ, фæсарæнты фæцардтæ, 
Уæрæсейы цы цæуы — зоныс хорз, 
йрыстоны цы уавæртæ ис, уый дæр 
Уыныс дæхæдæг. Бæстæ ’змæст у, хъуамæ 
Æрæвæрæм фыдызæххыл æгъдау: 
Хæххон дзыллæйы иугонд Цæдис домы, 
Цæмаэй, куы ’взарæм хицауад, уæд ын 
Æрæвæрæм сæрдарæй Бекир-Бейы 
Куындыхаты. 
Бетъа. 
Куыд, туркаг эмиссары? 
Æмæ нæм, ау, нæхи бæстаг лæг нæй? 
Ахмед. 
Ис æви нæй — ды фехъуыстай мæ фæндон, 
Æмæ йыл раздæр ахъуыды кæн. 

Хорз. 
Вацæуынц Дз æнæт, Дари æмæ Ф у з æ. 
Ахмед. 
Мæлæт уын ма уа, саурæсугъдтæ, махæн 
Нæртон фынг чи æрæвæрдта! 
Д з æнæт. 
Уый фод, 
Фæлæ дæуæн цæуылнæ ис ам де ’фсин 
Фæкæсынмæ? 
А хм е д . 
Æхсинджытæ, сымах — 
Æдыхст, æнæмæт, бархи мæргътæ, нæй уæ 
Хæдзары мæт: сæрибар удтæ стут 
Æмæ тæхут, уæхи куыд фæнды, афтæ. 
Мæ бинойнаг та къонайыл у баст. 
Стæй ме ’взонг усы афицёртæм хонон? — 
Нæ, ме ’хсинтæ, тæрсгæ йын кæнын æз. 
Д з æн æт. 
Дæ усмæ исчи бахæсса йæ ныфс? — 
Дæхæдæг усуарзой куы дæ! 
Бетъа. 
Цæвут æй 
Иæ лæмæгъ ран! 
Д з æн æт. 
Лæмæгъ бынæттæй та уæм 
Фылдæр цы ис? Сырхытæ уын бынтон 
Куы срæгъæд кодтой нæмынæй уæ сæртæ, 
Цы ма уæ нæмæм мах та? 
А х мед . 
О æхсин, 
Æфхæрыс нæ — мах ничима фæнадта, 
Нæдæр фæнæмдзæн... 
Дзæн æт . 
Хицæуттæ куы суой — 
Нæмгæ цæмæн — цæгъдгæ кæндзысты! 
А х м е д . 
Ма тæрс, 
Уæздан æхсин, дæ зæрдæ фидар уæд: 
Куы бахъæуа — пысылмрн æфсад бирæ! 
Д з æнæт. 
Цæвут сæ уæд, цæмæ ма у уæ каст? 
Сырхытæ сты — уаед уадзгæ у сæ сырх туг! 
А х мед. 
Тызмæг æхсин! Пысылмонау дæ хорз ном 
Дзæнæт куы у, ды та,— ныккалут туг!.. 

Д зæнæт. 
А фыдрæстæджы адæймаг хъæддаг сырд 
Куыд нæ фесты! Дыууæ боны нæм уыд 
Цыбæллаг цард нæ афицерты руаджы, 
. Ныр а сырхытæ февзæрдысты ам, 
Æмæ нæ сабыр дуне змæст дон фестад... 
Дари. 
Уæд мах лæгыл цы ’рцыд — нæ зоныс? 
Дзæнæт. 
Цы? 
Дари. 
Æвирхъау ми! Тыххæйты ма куы фервæзт: 
Фæцæй йæ хордтой бирæгътæ! 
Д з æ н æ т. 
Уый кæд? 
Ахмед. 
Ау, мах куы ницы фехъуыстам!.. 
Д зæнæт. 
Зæгъ-ма йæ! 
Дари. 
Æрцахстой дын æй салдæттæ,— уæдæ! — 
Гуымиры, чъизи салдæттæ, куыддæр æй 
Сæ джебогътыл фæцæйистой хæрдмæ... 
Бетъа. 
Кæд æй федтай? 
Дари. 
Дзырдтай мын æй дæхæдæг! 
Раст афтæ сæм фæхъæр кодта: — Æз дæр 
Сымахæй дæн, æз дæр Советты фарс дæн! — 
Тыххæйты ма мын фервæзти йæ уд... 
Бетъа. 
Уæздан æхсинтæ, аздæхут, уæ фынгмæ 
Фæкæсут. Мах лæгты ныхас кæнæм. 
Дзæнæт. 
Нæ сабыр цард нын ма бауадзут халын 
Хæлæггæнаг гæвзыччытæн... - 
А х м е д . 
Мæт ма кæн, 
Уæздан æхсин, уæ фынджы кой кæнут. 
Ацæуынц. 
Иннæ къорды — Гаппо, Барон æмæ Гино; 
Гаппо. 
Лæппу, ды та куыд æрбафтыдтæ ардæм? 
Барон. 
Уырдыглæууæг. Фæдзырдта мæм Гино: 
Нæ бон, дам, нæу тæрхон кæнын æнæ дæу. 

Г и н о . 
Барон — о уый,— нæ йæ зоныс, Гаппо? 
Кæуылты у! Уый цас зоны! Цы бæстæ 
Нæ басгæрста! Дунейы хæсты уый 
Кæм нæ фæци! Цы хъæбатыр дзы басгуыхт! 
Æццæй, Барон? 
Барон, 
Уыдис, Гино, уыдис: 
Æз ацы къухæй бирæ сæртæ ’ркалдтон! 
Г и н о • 
Хадзымуратмæ та цæуыл хæрам дæ 
Дзæрæхохты, цы дын кодта? 
Барон. 
Æмæ 
Хадзымурат та чи у, йе — цы мары? 
Йæ полчъы раздзог а лæппу куы уыд, 
Йæ ном æмæ йæ кадгæнæг æз куы дæн! 
Гино. 
Æцæг, æцæг? 
Барон. 
Цы сгуыхтытæ йæм ис, 
Цы хорзæхтæ — сæ кæнæг ацы къух уыд, 
Мæ фæринк кардæй ард хæрын... хатыр, 
Мæ кард нæхимæ байрох ис... 
Гино. 
Ау, уæд 
Дæ хорзæхтæ, дæ лæвæрттæ цы фесты? 
Барон. 
Цы хорзæхтæ мæм хауди уым, цы кад — 
Ныууагътон ын сæ: уадз æмæ сæ райса, 
Хæсса йæ риуыл,— хорзæхтæ, йæ кад . 
Лæгæн цы сты? Æз уыдоныл нæ хæцын, 
Æз революци аразæг лæг дæн! 
Хадзымурат йæ хорзæхтæй ысбуц и, 
Æз та кæнын дунеон революци! 
Нæ уæ уырны? Цæмæн худут, Гино? 
Га ппо. 
Дæ хабæрттæм æнæ худгæ кæй бон у! 
Г и н о. 
Мæнг хабæрттæ, гæдыныхæстæ мыс 
Æмæ сырх ма кæн! — Худæг ма цы вæййы? 
Цы сæ кæныс, цæй тыххæй мысы ныр 
Дæ мæнг, дæ гæды хабæрттæ? 
Барон. 
Сымахæй 
Кæйфæнды райс,— йæ цард рæсугъд, хъæздыг 
Хæстон митæй, лæгдзинады хъуыддæгтæй, 
Æз та нырма... Нæу уадиссаг мæ цард 
265 

Æмæ йæ мысгæ хабæрттæй фæлындын. 
Куыддæр мын фадат фесгуыхынæн уа — 
Мæ мысгæ цард æрцæудзæн ивд æцæгæй! 
Гино. 
Ахмеды зоныс, хъуыстай йæм? 
Барон. 
Куыд нæ! 
Йæ чысыл паддзахадæй нын æппæлыд... 
Вацæуынц Ахмед æмæ Бетъа. 
Гино æмæ Варон дзурынц сабыргай. 
Бетъа. 
Дæ хъуыдытæ фæлтау æмбæхстæй дар: 
Дæу туркофил, панисламист куы хонынц! — 
Æви æцæг дæ туркæгты фарс? 
Ахмед. 
Æз 
Цæрæнбонты мæ сыгъдæг сæнтты дарын 
Иу идеал — пысылмон паддзахад 
Хæххон пысылмон адæмæн! Кæд сомбон 
Йæ саразын мæ къухы бафта, уæд 
Уæрæсейæ дæр, Туркæй дæр — сæрибар! 
Кæд уыцы паддзахады сæрыл дæу 
Æфсадæй хæцын бахъæуа, уæд равдис 
Дæ лæгдзинад. 
Бетъа. 
Дæ паддзахадæн æз 
Салдат нæ дæн, нæ йын бæззын: Уæрæсе 
Æнæ дих æмæ иугондæй уынын, 
Нæ хохаг адæм уымæй уаргæ не сты!.. 
Гино. 
Цыдæр та уарынц тæрхоны лæгтæ, 
Æмæ сæ дзырд кæрæдзийыл нæ бады,— 
Мухаммедмæ та ма кувай, Ахмед? 
Бетъа. 
Йæ хохæгты пысылмон паддзахадæн 
Æфсад кæны!.. 
Ахмед. 
Нæ сæм хъусыс, Гаппо? 
Тæрхоны лæгтæ адон хоныс? «Нал ис 
Къоста, æмæ ныр адон хъуамæ уой 
Тæрхонгæнджытæ!» — Ахуыр лæгтæ ис, 
Æмæ тæрхон дæр уыдон кæной хъуамæ!.. 
Гаппо. 
Тæрхоны лæгтæ нæм куы уаид, уæд 
Нæ тыхсты бон æнæсæрбос уæнгуытау 
Нæ хæциккам фæинæрдæм... 

Гино. 
Нæ, Гаппо, 
Цыфæнды стыр сæрхъуызой нæм куы уаид, 
Уæлдæр хæциккам алырдæм, уæддæр 
Нæ хъуыддæгтæ ныхæй-ныхмæ лæууиккой... 
Г а п п о. 
Æз та уæм сидын: а уæззау рæстæг 
Æмзонд, æмвæндæй архайын æмбæлы! 
Уырысы фæзмæм, уый фадат нын нæй: 
Уæрæсейы цæуы ныртæккæ мидхæст, 
Милуантæ дзы цæгъдынц кæрæдзи... Ир 
Иу армыдзагæй фылдæр не сты,—¦- иугæр 
Куы фæхæрам, куы фæбыцæу уæм мах, 
Куы ссудза не ’хсæн хæст, уæд цалдæр полчъы, 
Ие цалдæр сармадзаны дæр æгъгъæд, 
Цæмæй Ирыстон сау æвзалы феста... 
Гино. 
Куыдфæнды нæ куы ну кæнай, уæддæр 
Уæрæсейы цы цæуы, уымæй махæн 
Нæй бамбæхсæн. 
Гаппо. 
Дунеон хæст цæуы: 
Кæфтау егъау паддзахæдтæ лæбурынц 
Кæрæдзи хурхмæ, ахæм заман мах — 
Чысыл адæмтæ — иуварс лæууæм хъуамæ. 
Нæ чысыл бæстæ фервæздзæни уæд, 
Нæ фесæфдзæн!.. 
Гино. 
Цыбырдзырдæй, Щедрины 
Хъыппи-кæсагау, хуынчъы бамбæхс арф, 
Æмæ дунеон стыр кæфтæ куы хæцой — 
Герман, Америк, Англис, Франц, Уырыс,— 
Уæд фервæзай! Æдзæрæг сакъадахыл 
Куы нæ цæрыс!.. 
Ахмед. 
Кæцырдæм фæнды бар 
Хæххон дзыллæйы уавæртæ — æрмæст сын 
Ис иу фæрæз — сæрмагонд паддзахад 
Сæхицæн хъуамæ расидой; сæ фылдæр 
Пысылмæттæ сты, уыдонæн сæ цард 
Æрмæст сæхи фæндонæй у æвæргæ. 
Ги но. 
Кæм федтай ахæм паддзахад, Ахмед? 
Ахмед. . 
Хъыгагæн, никуы, ахæм дзы нæма уыд; 
Фæлæ уа хъуамæ! Иугæр нæм æрцыд 
Бæллиццаг социалон революци, 
Уæд ахæм паддзахад кæнгæ у. Раджы 
267 

Иу ахуыргон, Блюнчи, зæгъгæ, дзырдта: 
. «Зæххыл цыфæнды нацийæн дæр уа хъуамæ 
Иæхи сæрмагонд паддзахад, цæмæй 
Иæ мидхъуыддæгтæ араза йæхæдæг!» — 
Цыбыр, бæлвырд, рæсугъд хъуыды! 
Гино. ’ 
Барон! 
Газетуæйгæнæг дæ æмæ ды зоныс, 
Нæ дунейыл цы хабæрттæ цæуы, 
Куыд дæм кæсы Ахмеды фæнд? 
Бетъа. 
Иттæг раст! 
Цыдæриддæр ис адæмтæ зæххыл — 
Сæ алчидæр уæд паддзахад йæхæдæг. 
Æз. дæн Уæллагираг; кæд мæ фæрсут, 
Уæд уын зæгъын нæхи комбæсты номæй: 
Уæллагиры ком, Салыгæрдæн, Хърупс 
Кæнынц сæрмагонд паддзахад сæхицæн, 
Æмæ сæ суадзут иннæ Ирæй, уæд 
Æрæвæрдзыстæм хицауад нæхицæй. 
Гино. 
Зæгъ-ма, цымæ уæ паддзахад та уæд 
Цæмæй цæрдзæн? 
Барон. 
Хъуыдыгонд нын у уый дæр: 
Нæ нарæг комыл сæвæрдзыстæм хидтæ, 
Æмбырд кæндзыстæм илци-хайæ мызд 
Æмæ гъе уымæй дардзæни Уæллагир 
Иæ паддзахад! 
Гино. 
Цыбырдзырдæй, сымах 
Сосланы дугмæ аздæхынмæ хъавут? 
Барон. 
Уæллагир иннæ Ирыл баргæ нæу,— 
Уым равзæрдысты Иры номдзыд адæм — 
Цæразонтæ: Алгъуыз, Сослан, Къоста,— 
Æмæ уа хъуамæ хицауад сæхицæй! 
Гино. 
Къоста цыма Цæразонтæй нæ уыд, 
Цыма уый Хетæгкатæй уыд... 
Б а р о н . 
Уæллагир 
Цæразонтæ сты сегас дæр!.. Ау, кæд 
Ахмед йæ хъæуæй уырыссæгты суры, 
Цæмæй йын Ногхъæу хибарæй цæра 
Æмæ уа къаннæг паддзахад, уæд нæм 
Нæ Иры лæгты райгуырæн — Уæллагир 
Куыд нæ уа хицæн паддзахад?!. Гино, 

Дæхæдæг дæр Уæллагираг куы дæ, 
Цæуылнæ хæцыс хицæн паддзахадыл? 
Цæуылнæ дæ нæ сыхы патриот? 
Фæзилы æмæ сæрыстырæй ацæуы. 
Ахмед. 
Гино, дæ ацы маймули та чи у? 
Гино. 
Дæ паддзахадыл тохгæнæг. 
А хме д. 
Ды йæ 
Дæхæдæг бацæттæ кодтай мæ ныхмæ, 
Цæмæй фæзма дæ хъуыдытæ! — Профан! 
Ды та, Бетъа, Онегинау быцæуы 
Æдзух цæмæн дæ мадзура? Æви 
Уæлахиз чи уа, уый фарс лæууыс? 
Бетъа. 
Хъусын, 
Кæд бамбарин, цы цæуы, уый. Æдзух 
Быцæу кæнут, уæлдæр уæ чи уа, ууыл,— 
Лæгдæр, бæрзонддæр, кадджындæр,— æз та 
Æхсæвæй-бонæй адæмимæ; се ’хсæн, 
Сымахау, знæгтæ н* агурын, цæрын 
Æмхæрд, æмнозтæй адæмимæ, худын 
Кæл-кæлæй семæ, дæн æргом бынтон — 
Хуымæтæджы хæххон лæппу Дантон! 
Уæдæ уæ иуы иннæ схойæд мастмæ, 
Хæрут кæрæдзи! Æз фæцæуын хъазтмæ. 
Ацæуы. 
Гино. 
Кæсут-ма уыцы хинæйдзаг сылкъимæ! 
Гаппо. 
Йæ цæрæнбонты кафгæ цард кæны, 
Фæлæ мæнгард у: байхъусы быцæумæ, 
Æмæ куы ссары иу зыхъхъыр, уæд дзы 
Иæхк фæтъыссы, кæд уæлæмæ сбырид! 
Созыры фæдыл акæсæм. 
Ацæуынц, Гинойæ фæстæмæ. Бацæуы Карум. 
Гино. 
Карум! 
Кæцæй фæдæ? 
К а р у м . 
Ау, базыдтай мæ? 
Гино. 
Уæ-ууа! 
Абырæджы цæй нæ базонæн ис? 

Карум. 
Абырæг — æз? Æнæхайыр æрбауæд 
Мæ байсафæг хъазахъхъаг афицер! — 
Мæ уадул мын ныцавта фронты. Хъама 
Мæ хъухы февзæрд, азылдис йæ риуы, 
Фæмард ис æмæ ралыгъдтæн. Æндæр 
Цæй абырæг?.. Æруадтæн, зæгъын, фенон, 
Кæд базонин, цы хабæрттæ цæуы. 
Хыл, дам, кæнут!.. 
Гино. 
Фыркъаты хыл. Фæлтау-ма 
Дæхæдæг зæгъ, цы ми кæныс, кæм дæ? 
Карум. 
Æмбæхсын хохы. 
Гино. 
Куыд?!. 
Карум. 
Тæрсын мæхицæн... 
Гино. 
Тæрсы, салдат? 
Ка рум. 
О, фронтæй — дезертир!.. 
Гино. 
Цы рихитæ, цы боцъотæ дыл разад!.. 
Карум. 
Цæмæй мæ мачи базона... 
Гино. 
Кæддæр 
Дæ зачъетæй æмризæджы рызт де знаг, 
Ныр та сæ дарыс бамбæхсынæн? 
Карум.. 
Хъазыс! 
Æз та ныртæккæ хъазыныл нæ дæн... 
Æртæ фырты мын баззадысты ’хæсты... 
Мæ хæдзар бабын, сафтид и бынтон... 
Чызг ма мын уыд, зыбыты иунæг... Ацыд 
Кæйдæр фæдыл,— фæсайдта йæ Бетъа, 
Мæ удæн рагæй адджын чи нæу, уыцы 
Фæяитой!.. Ехх, цæй зын мын уыд!.. 
Гино. о • 
Зæронд! 
Ныр хи зынтыл мæты фадат нæма.ис. 
Цы фæкусыс? 
Карум. 
Зæххы гæппæл мын ис 
Æмæ йæ галтæй хуым кæнын. 
Г и н о . 
Æхгæныс 
Дæ хæдзар? 

+ 
Кару м. 
Иугæр лæг æфсадæй ралыгъд, 
Уæд ын йæ сæр æфснайгæ у, кæннод 
Иæ фæдыл зилынц, ахсынц æмæ здахынц 
Фæстæмæ фронтмæ — тугкалынмæ. Æз 
Ныууагътон хæст, ныр хъахъхъæнын мæ хæдзар... 
Цæуыл худыс? 
Гино. 
Дæ хъуыдытыл, зæронд! 
Фæлтæрд салдат, нæ дунейыл цы цæуы, 
Уый не ’мбары! — Цы хохы ’мбæхсыс, уый дын 
Уынын нæ уадзы ног заман: ныр ма 
Цæй бамбæхсæн ис царды цаутæй фавсвæд? 
Карум. 
Æз бавзардзынæн! 
Гино. 
Бавзар уæдæ, фен, 
Цы рамбулай — мæнæн дæр-иу дзы раппæл! 
Карум. 
Куырттаты комы сæмбырд кодтон бардз — 
Дыууæсæдæ хæстон лæппуйы,— хизæм 
Нæ хæдзæрттæ тыхгæнæгæй! 
Ги но. 
Зæронд, 
Æгас дуне фæдыууæ ис, лæугæ у 
Сæ иуы фарс. Æртыккаг бынат нал ис, 
Сæ иуы сæрыл райсын хъæуы топп. 
Ка ру м. 
Æз райсон топп лæг марынмæ? Нæ, никæд! 
Фæндырæй цæгъдын ахуыр кодтон æз, 
Цæмæй хæларзæрдæ уой адæм, уарзой 
Сæ кæрæдзи, хæрзуд кæной,— цæмæй 
Сæ байзæддаджы рухс фæндагмæ хоной, 
Нæ сабыр хæхты адджын куыст кæной... 
Æмæ мын байстой, асастой мæ фæндыр, 
Тыхæй мæ хæстмæ аластой, мæ туг 
Фæкалдтон уым... Æнæраст хæст куы федтон, 
Уæд ралыгъдтæн нæхимæ дезертирæй... 
Сымах та мын — цæмæй лæг марон ног! 
Мæн нал фæнды лæгмар уæвын! Нæ марын!.. 
Бауайы Дари. 
Дари. 
Мæ къонайыл! Цæмæн дæ ам, Карум, 
Цы дæ хъæуы? Цы хъазахъхъаг фæмарди, 
Ныртæккæ ам ис йе ’фсымæр! 
К а р у м . 
Мæ чызг... 
Иу бирæгъ мæ нæ бахæрдзæни, ма тæрс... 
271 

Хабæрттæм байхъус, уый дæр нæу æвзæр, 
Фæлæ ныр æз æрбафтыдтæн дæ фæдыл, 
Дæу фенынмæ... 
Д а р и • 
Дзæбæх дæн æз, мæфыд. 
Дæхæдæг дæр, бæргæ, æдыхст куы уаис... , 
Карум. 
Мæ раздæхынмæ нал быхстай!.. 
Дари. 
Мæ фыд, 
Ды мæ тыхджын лæппуйы хъару домыс, 
Æз та чызг дæн, æнæбон чызг, мæгуыр, 
Зыбыты иунæг... Нал мыл уыд фæхæцæг; 
Фыд нал, мад нал, æфсымæртæ мын нал — , 
Æвирхъау хæст мын уегасы дæр байста, 
Ныууагъта мæ хæрз иунæгæй... Мæ мад 
Уæ мæтæй бахус, ингæнмæ фæлыгъди, 
Æз та уæлæуыл баззадтæн, сынтау 
Дзыназгæ, ниугæ. Кастæн уæм æнхъæлмæ 
Къуыри, мæй, аз, дыууæ, æртæ, цыппар — 
Уæ хъæр, уæ кой дæр никæцæй... 
Карум. 
Уæд ууыл 
Куыд фембæлдтæ, дæ лæджыхайыл? 
Дари. . 
Уыд . 
Нæ хъæуы куывд, æрцæуæг афицертæн 
Хъазт сарæзтой; чызгæй, лæппуйæ уым 
Уыдысты симды; æз лæууыдтæн иуварс, 
Сæркъулæй кастæн... Уыд Бетъа дæр уым, 
Æрбацыдис æмæ мæм дзуры: «Хорз чызг, 
Цæуылнæ кафыс иннæтимæ?» Æз 
Мæ сæр æнкъардæй бауыгътон: — Мæ уавæр 
Нæу кафынæн.— Уый ракуырдта хатыр 
Æмæ фæстæмæ аздæхтис. Фæстæдæр, 
Куы фæци хъазт, уæд та æрбацыд ног 
Æмæ сындæггай къулбæрзæйæ дзуры: 
«Кæд дæ фæнды, Дзæуæджыхъæумæ цом, 
Чызгæмбæлттæ дын немæ ис; дæхи 
Куы аирхæфсай, де *рхæндæг куы ’рцæуа, 
Фæстæмæ дæ куы бафæнда цæуын, 
Уæд фаэтоны абад æмæ — рацу»« 
Æрбазгъордтой мæм цалдæр чызджы уæд, 
Кæнынц мыл цинтæ, хатынц мæм: «Цом нема^ 
Цæмæй тæрсыс? Цом, цардæй исты фен, 
Дæ уавæры уыдыстæм мах дæр раздæр, 
Ныр ма нæм кæс, цы цард нын ис...» 

Карум., 
А-гъай, 
Куы федтай уыцы хæзгулты, уæд уайтагъд 
Ысразы дæ, куы сæм фæдæ, уæд дæ 
Дæ къах фæстæмæ нал хаста!.. Уæд уыцы 
Æнаккаг демæ бацардис?.. Мæ чызг, 
Дæ цæсгом бахæр!.. 
Дари. 
Ау, уæдæ мыггагмæ 
Мæгуырæй хъуамæ цардаин? Дæ цæст 
Куыд уарзы уый дæ иунæгæн?.. Мæ мад 
Цы хур федта? Куыд мæгуырæй фæцарди: 
Иæ уæлæ дарæс никæд уыд нывыл, 
Иæ дзыхыдзаг къæбæр нæ систа никæд,— 
Уый цард хоныс? Æви дæ уый фæнды, 
Цæмæй æз дæр æнамонд уон мæ мадау? 
Карум. 
Æцæг зæгъыс, мæгуыр уыди дæ мад, 
Фæлæ хæзгул нæ уыдис уый! 
Дари. 
Æз дæр ын 
Нæ дæн хæзгул! 
Карум. 
Уæдæ цы дæ? 
Дари. 
Иæ ус^. 
Карум. 
Рæстæгмæ!.. 
Дари. 
Нæ! Æнувыд мыл у, баууæнд. 
Дæумæ дæр хорз зæрдæ... « 
Карум. 
Гино, 
Цы ныхъхъус дæ? Мæ дзæгъæл чызгмæ исты 
Цæуылнæ сдзурыс? 
Гино. 
Ахæм ран, зæронд, 
Зын дзурæн у. Бетъа йæхи куыд дардзæн, 
Дæ чызджы хъысмæт уымæй у. Ныр та 
Дæуæн цæугæ у ардыгæй: фыдбылыз 
Куы рауайа. Цæугæ, зæронд, цæугæ. 
Арвитынц æй фæстаг дуарыл Дариимæ. Раззаг 
дуарыл бацæуынц Созыр, Гаппо, А хмед, 
Ветъа, Пасюк æмæ иннæ афицертæ. 
Се ’хсæн — Саф ар . 
Сафар. 
Фарн ам. 
15 Сослан Цæразон 
273 

Созыр. 
Фæрнæйдзаг у. Æрбад. 
Ахмед. 
Салам дын, 
Цæгат Кавказы стырдæр большевик! 
Созыр. 
Сафар, каэд нын æгъдау нæ дæтты бар 
Фынджы размæ дæ фæрсынæн, уæддæр нын 
Зæгъ ног хабар! 
С а ф а р. 
Æхсызгонæй, аэрмæст 
Кæрæдзимæ æгъдауыл хъæудзæн хъусын: 
Гæрзтæм æвналгæ иунæгæн дæр нæу,— 
Гæрзтæй куы дзурæм, уæд нæ уыдзæн фидыд. 
Пасюк. 
Цы нæ фæдзаэхсыс рагацау? Æви 
Дæ хабар нæу æхсызгон махæн? 
Сафар. 
Киров 
Æрыздаэхт дысон Ленииæй!.. 
Пасюк. 
Æмæ? 
Цы хæрзтæ нын æрхаста? 
С а ф а р. 
Уый æрхаста 
Зæхх уарын æмæ фидыды декреттæ! 
Пасюк. 
А фидыд — уый æцæг хъæуы: цæрынц 
Хæххон адæмтæ хъазахъхъимæ рагæй 
Фæрсæй-фæрстæм, фаэлæ хæрам сыгъди 
Цъæх артæй се ’хсæн, æмæ фидыд хорз у, 
Фæлæ зæхх уарын — уый цы хонут? 
Сафар. 
Уый та — 
Рæстæй цæрыны, фидауыны хос: 
Æнæ уый — фидыд хус ныхас у, ницы. 
Пасюк. 
Æмæ кæй зæхх у уаринаг? 
С а ф а р . 
Уæлдай 
Кæмæ ис, уый — кæмæ нæй, уымæн. 
Пасюк. 
Худæг! 
Æмæ уæлдай кæмæ ис ам? 
Сафар. 
Майор, 
Дæхицæй ницызонæг ма кæн. 

Пасюк. 
Ард дын 
Хæрын — нæ зонын. 
Сафар. 
Ау, хæххон лæгæй 
Хъазахъхъагмæ цæй бæрц уæлдай зæхх хауы, 
Нæ зоныс уый? 
Пасюк. 
Уый зонын, фæлæ ды 
Уæлдай цы хоныс? Рагæй ардæм хъазахъхъ 
Уæрæсейы сæр хъахъхъæнджытæ сты. 
Фыдæй фыртмæ сæ паддзах дардта бастæй 
Æфсæн рæхыстæй, службæйы куыйтау,— 
Цæрынæн сын Уæрæсейы кæрæтты 
Зæххытæ радта, службæмæ гæсгæ 
Цы ’мбæлдис, уый, æмæ сымах ныр хъавут 
Иæ байсынмæ, йæ байуарынмæ! Уый 
Тыхми куы у! Нæй хъазахъмæ уæлдай зæхх. 
Ау, афтæ нæу? Сымахæн, господа, 
Уæ фылдæр — Иры кадджын афицертæ, 
Кæдæй нырмæ стут хъазахъхъыл нымад! 
Уæ иузæрдион службæмæ уын паддзах 
Хæрзиуæджы зæхх радта, æмæ ныр 
Уый чидæр исы,— уымæй тынгдæр бафхæрд. 
Цы уаид махæн? 
Са фар. 
Господин майор, 
Ам алчидæр йæхæдæг’ зоны дзурын,— 
Ды сегасы сæрыл куы хæцай, уæд 
Æгæр уæззау бæрны нæ цæуыс? 
Пасюк. 
Ам дын 
Мæ бынаты сæ алчидæр зæгъдзæн 
Иæ хъуыды, раст æз æй куыд загътон, афтæ. 
Æцæг нæу уый? 
А фицертæ ницы дзурынц. 
Сафар. 
Дзуапп раттут, господа, 
Майор уæ комкоммæ фæрсы. Нæ дзурут? 
Хатыр, Созыр, ды хистæр дæ, дæумæ 
Цы хъуыды ис? 
Созыр. 
Мæнмæ нæ хауы уайдзæф. 
Кæддæр мын паддзах иу-мин дæсæтины 
Зæхх ралыг кодта, дыккаг бон æй радтон 
Æрыдонæн. Чысыл бынтæ мын ис — 
Къæбæры фаг; цæрын спартайнаг цардæй; 
275 

Æртæ хæргæфсы, фаэтон мæм ис, 
Æххуырст нæ дарын, баззад мæм бæхтæрæг, 
Цæры мæ цардæй, фæлæ кæд мæнæй 
Фæлмæцы,— уый дæр ацæуæд; бæх тæрын 
Зыи нæу, мæхæдæг сарæхсдзынæн. Æз 
Мæ ацы къухтæй алы куыст дæр зонын 
Мæ уды фаг. Тæрхоны лæг нæ дæн 
Æмæ нæ тырнын хицауы бынатмæ, 
Къамбецтыл мæ куы ласиккат, уæддæр 
Нæ бакомин. Мæ сонты бонтæй ардæм 
Салдаты куыст фæкодтон æз; ныр та 
Цы хицауад æрлæууа ногæй, ууыл 
Куы баууæндон, Уæрæсейыл æцæг 
Æнувыд у — куы базонон,— табуафси! 
Мæ кард æмæ йын ацы къух нывонд, 
Ныллæудзынæн та йе ’фсады салдатæй. 
Сафар. 
Салдат æмæ инæлары ныхас 
Æргом, цæхгæр.— Сымахæн дæр уæ фæндон 
Зæгъинаг у, нæ.афицертæ. 
Пасюк. 
Мах 
Цæхгæр зæгъæм: куыддæр нæ зæххыл исчи 
Фæзына — маргæ! 
Гино. 
Сегасы бæсты 
Цæмæн дзурыс, æви дын хъазахъхъ иууыл 
Æфсымæртæ сты, иу фыды фырттæ? 
Пасюк. 
Мах, хъазахъхъ, не стæм дихтæгæнгæ! Нæй нæм 
Мæгуыр, хъæздыг — æфсымæртæ сты хъазахъхъ 
Сæ цæрæнбонты, иу фыды фырттау! 
Гино йын йæ разы бандон авæры. 
Гино. 
Бæрзонддæр алæуу, ромаг Цицеронау 
Дæ ныхас уæд парахатдæр уыдзæн, 
Гæдыныхас ныллæг ранæй нæ хъуысы! 
Пасюк. 
Цы ныхас у — мæ зæхх куы уарат, уавд 
Бæрæг уыдзæн! 
Сафар. 
Æвæццæгæн, майор, 
Нæ фехъуыстай, кæй æрцыд революци? 
Пасюк. 
Уый Терчы бæстæм цалынмæ цæуа, 
Уæдмæ хуыцау æнцой куы раттид! 

Сафар. 
Ма зæгъ! 
Æгæр цыбыр уыдзæни де ’нцой уæд: 
Фæсидти Ленин гутондартæм, уыдон 
Зæххы хъуыддаг сæхимæ райстой... 
Дудар. . 
Куыд?!. 
Æгасæй бæстæ сæмтъеры уыдзысты... 
Сафар. 
Рæстдзинады ныхмæ куы хæцат, уæд! — 
Уæдæ сымах, нæ Иры афицертæ, 
Цы зæгъдзыстут? 
Афицертæ ницы дзурынц. 
Гино. 
Тæвд картофтæ уæ хъуырты 
Фæбадтысты? Æлхынцъæрфгуытæй мæм 
Бынты кæсынц сыкъатæйхæцæг галтау! 
Хæрзаг зæгъынц: «Хорз, мæнæ нын нæ зæхх 
Куы уарат, уæд æхсаргард æмæ топпæй 
Цы дзуапп дæтдзыстæм — фендзыстут!» — 
Æццæй, 
Нæ зæгъын раст? 
Æдде бæхы къæхтыхъæр цæуы. 
Созыр. 
Цыдæр фæдисон барæг! 
Бауайы Дебо. 
Пасюк. 
Цы хабар у? 
Дебо. 
Станицæйы фæзынд 
Зæххыты къамис. Бары дын дæ хуымтæ, 
Къæбæлтæ садзы арæнтыл... 
Пасюк. 
Æрмæст 
Мæ зæххытыл? 
Дебо. 
’ Фылдæр кæмæ ис — барынц. 
Дудар. 
Хъазахъхъаг чи нæу, уый зæхх дæр? 
Дебо. 
Зæхджын 
Кæй хонынц, уый хъазахъхъаг уа, æлдар уа — 
Уæлдай сын нæу; лыг æй кæнынц! 
Дудар. 
Уæд уый 
Бæсты сæфт куы у, хорз адæм! ^ 
277 

Гаппо. 
Уæ хъаугъа 
Фæуадзут, мæнæ — нарты фынг! Созыр. 
Фæсид нын фидыд æмæ фарнмæ! 
Созыр. 
Бадгæ, 
Уæ хорзæхæй! 
Дудар. 
Цæй фидыд ма, цæй фарн? 
Фыдæх æмæ хæрам кæнынд уæлахиз, 
Цард сæмтъеры: кæй цы фæнды — кæны, 
Æмæ йын «ма кæ» нæй зæгъæг! 
Пасюк. 
(Созырæн). Хатыр мын, 
Дæ хорзæхæй, æз,ауайон... 
Дудар. 
Æз дæр! 
Созыр. 
Дудар, майор! А скъола Иры дзуар у, 
Фынг уый тыххæй æвæрд æрцыдис ам, 
Цæмæй æгъдауыл ма фæтых уой хъаугъа 
Æмæ хæрам... 
Пасюк. 
Мæ инæлар, хатыр, 
Фæлæ дæ фынг, æвæццæгæн, ам уымæн 
Æвæрд æрцыд, цæмæй æнцад куы бадæм, 
Уæд фыдгæнджытæ сау хъуыддаг кæной 
Æмæ сæ ныхмæ ма уа сдзурæг... 
Йæ гæрзтæ бæтты. 
Созыр. 
. Уый та 
Цы ныхас у? Дæ бынаты ма бад, 
Нæ фынг æмæ нын не ’гъдау ма хал! 
Пасюк. 
Бузныг 
Дæ цæхх æмæ дæ кæрдзынæй, фæлæ 
Ныр зæхх чи уары, уыдон халынц не 9гъдау. 
Ацæуы. 
Дудар. 
Созыр, хатыр, цæугæ мын у. Хатыр. - 
Ацæуы. 
Афицертæ. 
Хатыр нын, кадджын инæлар! Хатыр нын. 
Ацæуынц. Созыр джихæй баззайы. 

Гино. 
Афицертæ дæр равдыстой сæхи. 
Æвзæр нæу уый дæр; базыдтам сæ, чи сты. 
Сафар. 
Хатыр, фысым, мах атындзын хъæуы, 
Цы нæ вæййы, куы рауайа быцæутæ,— 
Æнæуаг ми цæмæн æруадзæм? Цом. 
Ацæуы Гиноимæ. 
Ахмед. 
Мæ инæлар, Хæххон Цæдис дæ куры, 
Цæмæй йын уай къамандыгæнæг ды. 
Созыр. 
Дæ хорзæхæй, мæ мастыл мын цæхх ма кæн. 
Ахмед. 
Хæххон дзыллæты иугонд Цæдис тагъд 
Иæ республикæ расиддзæн, уæд хъуамæ 
Уа йе ’фсадæн къамандыгæнæг... 
Созыр. 
Æз 
Мæ цæрæнбонты хъахъхъæдтон монархи 
Уæрæсейы, уый хорз уыдис, æвзæр,— 
Æз ууыл никæд акрдтон хъуыды дæр,— 
Салдат уыдтæн: æрмæст мын бардзырд ратт, 
Æндæр мæ разы ничи лæууыд хаэсты. 
Цы сгуыхтытæ, цы хорзæхтæ мæм уыд, 
Цы намысы хъуыддæгтæ кодтон, уыдон — 
Уæрæсе æмæ паддзахы сæрыл. 
Ныр сыл мæ къух зæронды бонты сисон? 
Нæ, мачи домæд ахæм ми мæнæй. 
Цы мæ хъуыддаг уыд, паддзахадæн, хистæр 
Хуыгæс æвæрд уыд æви стыр кънйаз? Æз 
Политикæтæ, партитæ нæ зонын, 
Æз зонын иу: Уæрæсейыл хæцын, 
Политикæ та — паддзахады фесгуыхт. 
Ахмед.. 
Дæ зæрдыл дар, куы не сразы уай, уæд 
Нæ хъуыддаг хаэлы, ма йæ бауадз сæфын! 
Созы р. . 
Нытту ма кæн дæ Цæдисыл æмæ 
Йæ армыдзаг республикон æфсадыл! 
Дыууиссæдз азы кардæлвæстæй æз 
Фæтох кодтон, цæмæй Уæрæсе иу уа 
Æмæ йæ дихтæ ма кæна фыдгул. 
Сæрвæлтауæй мæ туг фæкалдтон ууыл, 
Мæ хъæдгæмттæ, мæ хæлмæгтæ нырма 
Нæ бандидзыдтой; хи цыппар хъæбулы 
Апоны хæсты баныгæдтон æз 

Æнæдихгонд Уæрæсейы сæраппонд; 
Ныр ды кæныс нæ Иры уымæй дих, 
Уырысы сурыс, ирæттыл сæ уарыс, 
Æмæ куыд нæ хæцдзынæн уæд дæ фарс, 
Дæ меньшевикон партийы хъуыддагыл! 
Æз партиты нæ тох кæнын, æз дæн 
Салдат, мæнæн мæ хуыцау у У æрæсе, 
Хъаймæты бонмæ уымæ кувын æз. 
Фæзилы æмæ тыхстæй ацæуы. 
А х м е д. 
Салдатæй суанг инæлармæ — 
цыбырхъуыр. 
Ныууагъта фынг æнæхицауæй... 
Гаппо. 
Кæд 
Иæ уазджытæн сæ иуæй-иутæ не сты, 
Сæ уæле бада, уый аккаг? 
А х м е д. 
Ды та 
Кæй сирынмæ сæпп-сæпп кæныс, кæй фарс дæ? 
Æви ма дзедзырой кæныс? 
Г а п п о. 
Дæуæн 
Салдат нæ дæн, нæдæр уыдзынæн. 
А х м е д. 
Уæ-ууа! 
Ды мæ куы нæ уай — афæлдæхдзæн 
зæхх!.. 
Бетъа. 
Дебо, цы фæдæ? 
Бауайы капитан Дебо. 
Дебо. 
Хъусын дæм... 
В е т ъ а. 
Мæ бæх! 
Нæ къæхты бынæй цалынмæ нæ зæхх 
Нæ ацыдис! — Мæздæгмæ тагъд! 
Бетъа æмæ Дебо ацæуынц. 
Гаппо. 
(йæхицæн). Мæздæджы 
Цы хъуыддаг кæна ацы змæст 
рæстæджы? 
Æви кæй хонынц революци, ам 
Мæгуыр адæмыл чй таудзæй хæрам, 
280 

Хæххонты цард кæмæй кæндзæн 
æмхæццæ, 
Æрцæуы уый? 
Ахмед. 
Æрцæуы нæ — æрхæццæ! 
Ацæуынц. 
2-аг сценæ 
Хохаг хъæууынг. 
Бацæуынц К а р у м æмæ Б а б о. 
Вабо 
Цы кодтай, цы? 
Карум. 
Æнæхайыр фæуæнт, 
Æрыдонæй куы раздæхтæн — мæ фæндаг 
Хæстæгдæр уыди хъазахъхъы зæххыл,— 
Æрцæхстой мæ, ныддæрæн кодтой. 
Бабо. 
Ахс 
Дæ русты туг. Хуыцау сын ма ныббарæд 
Нæ тæригъæд. 
Кæру м æхсы йæ рустæ. 
Карум. 
Нæ фæсивæд цы фесты? 
Б а б о. 
Уæллагхъæуы, æнхъæлмæ дæм кæсынц. 
Байхъуысы бæхы къæхтыхъæр. 
К а р у м, 
Цымæ уый чи уа? 
В а б о. 
Капитан Дебо. 
Вацæуы Дебо. 
Д е б о. 
Фарн ам. 
Карум. 
Салам уын, капитан. Хабæрттæ? 
Гæрзифтонгæй нæм а фæстаг рæстæг 
Мæлæты арæх февзæрут... Уæ фадат 
Кæд амоны — еблагъуæ. 
Д е б о. 
Бузныг, æз 
Хъуыддаджы дæн. Къамандыйад дæ 
митæм 

Мæсты кæны, цæуылнæ, дам, æрцæуыс 
Дæ къордимæ, цы фæстиат кæныс? 
Цæмæн æй сайыс? 
К а р у м. 
Сайынæй мæнг загътай: 
Æз никуы никæй асайдтон,— лæгыл 
Нæ фидауынц æнцойбоны ныхæстæ. 
Дебо. 
Уæдæ ныртæккæ змæст заман у, уый 
Дæхæдæг зоныс, марадз æмæ ракæн 
Дæ къорд æд гæрзтæ. 
]$арум. 
«Марадз» мын зæгъыс? 
Ау, гормон, иу бон хистæр дæ уæддæр 
дæн! 
Æрыдоны æгъдау æрхауд, æви 
Дæ цæрæнбонты талынг хъæды цардтæ? 
Д е б о. 
Дæуæн æгъдау дæттын мæ фадат нæу. 
К а р у м. 
Æз та хъуыддаг æнæгъдауæй нæ кæнын. 
Дебо. 
Фæлæ уæддæр ды рацæудзынæ ныр 
Дæ къордимæ. 
Карум. 
Сæртæг ныхас та загътай. 
Дебо. 
Дæ фæндонæй Куырттаты комы сæвзæрд 
Æфсæддон къорд, лæвæрд æрцыди дзырд, 
Цæмæй уый сиу уа хъазахъхъимæ; 
хъуамæ 
Къорд афонмæ уыдаид уым, фæлæ 
Ам, се ’хсæн чидæр ардауы... Дæ 
къордæн 
Цæугæ у мемæ. Хъазахъхъæгты бардз 
Æнхъæлмæ кæсы хъæугæрон, сæ 
сæргъы — 
Майор Пасюк, куы фæстиат кæнай,— 
Æфхæрдзысты та хъæубæсты, уæд аххос 
Уæхимæ хаудзæн. Ракæн сæ уæдæ... 
Карум йæ бынатæй нæ фезмæлыди. 
Мæн рарвыста бæрзонд хицау,— 
æфхæрын 
Мæ бон у тынг, фæлæ нæ фæнды мæн... 
К а р у м. 
Дæ хорзæхæй, æртхъирæнтæ нæм ма кæн. 

Дебо 
Æртхъирæнтæ? Куы нæ уаин ирон, 
Уæд фенис ды... 
Карум. 
Цы фенин? 
Дебо. 
Рахъæр уаид, 
Ды чи дæ, уый! Æви, дæумæ гæсгæ, 
Нæ зонын æз дæ сау митæ? 
Кару м гæзæмæ фестъæлфыд. 
Æфсадæй 
Фæлыгъдтæ, скодтай къорд æмæ цæуыс 
Фыдракæндты. Нæ мæ фæнды дæу 
раттын: 
Ныффæдзæхста мын де’сиахс Бетъа, 
Цæмæй дæ мачи базона/Ных ма лæуу!.. 
Карум 
Дæ уæздан мийæ бузныг, фæлæ къорд 
Уæддæр нæ цæуы. 
Дебо. 
Бафæдзæхс сын, хъазахъхъ 
Аренды мызд куы агурой, уæд сын 
Ных ма лæууæнт; Уæллагхъæуы 
æмбæхсынц 
Æфсадæй лидзæг салдæттæ, куы сæ 
Кæной æмбырд, дæ къорд лæууæд уæд 
иуварс — 
Хъыг ма дарæд! 
Карум. 
Дæ домæнтæ мæ бон 
Æххæст кæнын нæ бауыдзæн,— зæгъ 
««. афтæ 
Дæ хицауæн. ^ 
Д е б о. 
Фæци нæ ныхас? . 
Карум. 
Д е б о. 
Мæнæй-иу мачи хъаст кæнæд. Йæхæдæг 
Æрбацæудзæн майор Пасюк. 
Ацæуы. 
Б а б о. 
Фæзынди 
Мæ бастигъæг... Æрбалæбурдта иу бон, 
Мæ хæдзары фæбадтысты дæсæй, 
Мæ бон цы уыди — хорз сæ суазæг 
кодтон, 
283 

Æмæ мын ноджы аскъæрдта мæ гал... 
Ныфс мын æвæрдта де сиахс Бетъа, 
Зæгъгæ йæ ссардзæн... Доныкъусау 
фесæфт. 
Фыдзæрдæ у Басук!.. 
Карум. 
О, хорз лæг нæу... 
Бабо. 
Цæуылдæр арф хъуыды кæныс?.. 
Карум. 
Хуыздæр нын 
Цы уыдзæни — куы та хъыгдарой?.. 
Бабо. 
Кæс! 
Æрбацæуынц! 
Карум. 
Бабо, тыхдзырд сæм ма скæн. 
Кæрты фæйнæрдæм ацæуынц. 
Бацæуынц Пас юк, Дебо æмæ ефрейтор. 
Пасюк, 
Ам ничи ис. 
Дебо. 
Уыдысты ам. 
П а с ю к. 
Тæрхъустау, 
Æмбæхсын — уый сæ хуыздæр ахаст у; 
Фыдыбæсты сæраппонд тохы бацу — 
Тæссаг у уый лæджы удæн, фæлтау 
Абырæг цæуын, давын æмæ стигъын 
Æнцондæр у. А, уæртæ иу. Къуылых! 
Æруай-ма тагъд! 
Вацæуы Бабо. 
Б а б о. 
Æгас цу, уазæг. 
Пасюк. - 
Адæм 
Цы фесты? 
Бабо. 
Уазал у æмæ сæхи 
Фæйнæрдæм айстой — хæдзæрттæм. 
Пасюк. 
Ефрейтор, 
Æрзил-ма хъæуыл, хъарм хæдзар дзы 
ссар, 
Кæм абадæм. 
284 

Бабо 
Мæнæн мæ хæдзар — уазал, 
Суг нæй, сæнар æндзарæм. 
П а с ю к. 
Суг, дам, нæй! 
Чъынды цæмæн дæ? Ау, дæ уатæй 
фæздæг 
Цæмæй кæлы? 
В а б о. 
Уым устытæ вæййынц, 
Цæуæн нæй уырдæм. 
Пасюк. 
(ефрейторæн). Ацагур-ма искæй, 
Уæллагхъæумæ нæ разæй суайа. А! 
Æрхоны хъазахъхъæгтæ кæй фæнадтой, 
Уый уæртæ ис.— Æнæхæдзар зæронд! 
Фæгæпп-ма кæн, мах ам нæ зонæм 
бæстæ, 
Æмæ нын фæндаг ацамон. 
К а р у м. 
Кæдæм? 
Пасюк. 
Уæллагхъæумæ, лыгъд æфсæддонтыл 
зйлæм. 
Уæдæ фæтагъд кæн, мах цæуын хъæуы. 
Карум йе ’рчъиты фæсал ласы. 
Уæдæ, зæгъыс... Ау, устытæ цы ран ,уой, 
Цæуæн нæй уырдæм? Бакæсæм-ма, цом. 
Б а б о. 
Хатыр, мæ уазæг. 
Йæ разы æрлæууы, 
П а с ю к. 
Атавæм нæ къухтæ! 
Б а б о. 
Нæ, махмæ лæгтæн хицæн хатæн ис, 
Уæ хорзæхæй. 
П а с ю к. 
Уæд сæнар акал артæй, 
Дæ саргъы гопп нын асæтт. 
Б а б о. 
Ома куыд? 
П а с ю к. 
Куыд вæййы, афтæ: арт нын акæн, 
марадз! 
Б а б о. 
Ам алцыдæр — уæ сæрвæлтау, бæлццон, 

Фæлæ мæ саргъ — нæ, не’нтысы уый 
артæн. 
Пасюк. 
Нæ хъæуы мах... 
Бабо. 
. Фæлæ мæхи хъæуы. 
П а с ю к. 
Æнæ бæхæй? 
В а б о. 
Цы зæгъинаг дæ уымæй? 
Мæнмæ бæх ис 
П а с ю к. 
Уыдис! 
Бабо. 
Æмæ уыдзæн,— 
Мæ бæх æрмæст мæ удимæ ис байсæн. 
Пасюк. 
Дæ уд? Къуылыхы уд нæ хъæуы мах. 
Цæугæ-ма, далæ де скъæтæй бæх ралас! 
Б а б о. 
Мæ гал мын байстай айфыццаг, гормон, 
Тæригъæд та куыд нæ зоныс? Цæмæй ма 
Фæдардзынæн мæ бинонты? 
Пасюк. 
Цæй, тагъд! 
Карум. 
Бабо, дæ саргъ æмæ дæ бæх дæр ма 
ратт. 
Пасюк. 
Уый чи у?!. 
К а р у м. 
Æз — мæгуыр хæххон. 
П а с ю к. 
Кæс-ма! 
Æз дын цы загътоы? Арæвдз кæн 
фæндагкз: 
Нæ фехъуыстай, ды, бирæгъы мыггаг? 
Карум. 
Нæ, фехъуыстон, ды мæ тызмæгæй 
домыс, 
Цæмæй уын æз фæндагамонæг уон 
Уæллагхъæумæ. 
Пасюк. 
Уæдæ дæ къæхтыл акæн 
Дæ хæлынтæ, мах не ’вдæлы, мызд та, 
Цæй бæрц æмбæлы — райсдзынæ дæ 
куыстæа. 

Карум. 
Нæ кусын æз — хуыцаубон у. 
Пасюк. 
Хъæддаг! 
Фæнда дæ, нæ — цæугæ дын у 
ныртæккæ! 
Карум. 
Фæндæтты хицау стыр хуыцау у, уый 
Нæ уадзы кусын. 
Пасюк. 
Ау, уæдæ, дам, раздæр 
Куы схуыдтай уырдæм лидзджыты, 
дæуæн 
Цы уæлдай у: кæйфæнды хон! 
Карум. 
Нæ, хорз лæг, 
Мæнæн уый тынг уæлдай у, уыдон сабыр, 
Æнæхотых æфсæддонтæ, цæфтæ. 
Сæ удтæ махыл б$фæдзæхстой, радтой, 
Нæ къæсæртыл куы бахызтысты, уæд 
Сæ хотыхтæ,— нæ уазджытæ сты уыдон. 
Сымах та нæм уæ сармадзантæ ласут 
Нæ мæгуыр хъæутæ судзынмæ. Дæуæн 
Хъæддаг кæд дæн, уæддæр æмбарын, 
уыцы 
Дыууæ хъуыддаджы иу кæй не сты. 
Пасюк. 
Ды, 
Æвæццæгæн, æгæр егъау мызд райстай, 
Фыццаг кæй схуыдтай, уыдонæй, уæййаг, 
Æмæ ныр немæ уымæн кæныс базар... 
Карум. 
Базары кой, дам, уый зæрдыл лæууы, 
Уæййаг йæхæдæг чи вæййы. 
П а с ю к. 
Хъæддаг сырд! 
Фæстаг хатт дын зæгъын: уæлæмæ сыст 
Æмæ цæугæ бæгъæввадæй нæ разæй! 
Бфрейтор, ардæм! 
Бауайы ефрейтор. 
Рабадын æй кæн 
Тымбыл ехсæй, куы нæ кома, уæд ма 
йын 
Иæ хæмхуттæм нæмгуытæ бадæтт! 
Кару м 
Ау, 
Æмæ мæ уæд мæлын дæр ничи уадзы? 

Рабады. Фæсивæд æмбырд кæнынц æмæ сæ х-ьаматæм 
æвналынц ефрейторы раз. Ефрейтор иуварс алæууъ 
К арумæй. 
Пасюк. 
А! Бунт кæнут? Ефрейтор, уайгæ тагъд, 
Хъазахъхъы рахон хъæугæронæй ардæм. 
Ефрейтор ацæуы. 
Æз та ма сын тæригъаед кодтон, кæд 
Сæ хъæумæ хъазахъхъ нал цæуиккой 
бардзæй. 
Ныр фендзыстут: æнæхъæн афæдз мын 
Аренды мызд нæ бафыстат мæ зæххæн,— 
Дывæрæй мын æй бафиддзыстут ныр! 
Æхсгæ уад бакæны Бетъа. 
Бетъа. 
Фарн ам! Салам, майор! Салам уын, 
адæм! 
Цы загъд уæм и? Цы хабар у, зæронд? 
Карумæн иунæеæй. 
Фæфæдис мæм дæ чызг: фæцæуынц 
хъазахъхъ 
Бæллæх уыдзæни! — Уæд цы хабар у? 
Карум. 
Цы хабар у! Мæлаэт хуыздæр у ахæм 
Æгады ран. Нæ уазæг нæм лæбуры. 
Æмбары йæ: æгъдау нæ дæтты бар, 
Иæ къух æм ничи сисдзæни... 
Пасюк. 
Зæгъ-ма йын, 
Уæлдай дзæнгæда мауал цæгъда, мах 
Цæуын хъæуы, нæ разæй суайæд уалæ 
Уæллагхъæумæ. 
Б е т ъ а. 
Майор, кæстæртæ ис — 
Сæ чидæриддæр суайдзæни уæ разæй. 
Пасюк. * 
Цæй хорз, фæлæ ма фендзыстæм нырма. 
Цом, чи у, размæ ранкъуысæд! Куыд, 
ничи" 
Бетъа. 
Нæ хъусут? Фæндаг ацамонут, нæй 
Хуыздæр гæнæн! 
К а р у м. 
Куыд нæй гæнæн? Уæйгæнæг 
Нæ ныллæууын — нæ бон нæу уый? Æви 
288 

Нæ иубæстонты сафæгæй ныллæууын 
Хуыздæр у? 
Б е т ъ а. 
Уый куы ничи зæгъы ам! 
Уæ иубæстонтæм ницы маст æрхаудзæн, 
Уый бамбæхсæг æфсæддонтæм цæуы... 
Карум. 
Мæнæн мæ уазæг сомихаг уа, лекъаг, 
Кæсгон кæнæ цæцæйнаг — нæу уæлдай: 
Уый уазæг у, йæ бавæрын та — ме хæс. 
Ау, уый та куыд? Дæ уазæджы, дам, 
ратт! 
Нæ, никæдбон! Уæ сæрвæлтау мæ уд 
дæр, 
Фæлæ мæ уазæг ауæй кæнон, уый 
Мæлæт куы у! 
Бетъа. 
Гæнæн уын нæй — 
фыдрæстæг!.. 
Карум. 
Фыццаг дзырдтат: хæххон лæджы 
зынтæн 
Сæ иунæг аххос паддзах у, фæлæ 
Уæрæсейы уый афæдзы бæрц нал ис, 
Уæддæр нæма ис мах зынтæн кæрон. 
Б е т ъ а. 
Уæдæ хуыздæр цы фæнд кæнут? ’ 
К а р у м. 
Нæ комынц 
Цæуын нæ хъæуæй салдæттæ, зæгъынц: 
«Куы ацæуæм, уæд та нæ ног уæ ныхмæ 
Хæцын кæндзысты».— Уадз æмæ цæрой 
Нæ хардзæй, хæст уæддæр нæ уыдзæн 
не ’хсæн. 
Бетъа. 
Майор, мæ бон дын ницы у æндæр. 
Уæ бар уæхи. 
П а с ю к. 
Уæздан полкон, æз домын, 
Цæмæй æрцæуа а фыдгæнæг ахст 
Æмæ лæвæрд æфсæддон трибуналмæ. 
Бетъа. 
Мæ бар нæ цæуы ацы ран, майор. 
Сымахæн та — цæмæн лæуут йæ ныхмæ? 
Нæ, а хъуыддаджы иуварс лæууын æз. 
Ацæуы, 
. г Сослан Цавразоы 

Карум. 
Дыууæ мады цы уæрыкк дæйа, уымæн 
Зын бамбарæн у ацы хъуыддаг: ды 
Хæрдмæ цæуæн дыууæ фæндагыл баст 
дæ,— 
Иу — хохаг лæг, хæххонты фарс хæцыс,— 
Уæвгæ сын уымæй ницы ’ххуыс дæ! — 
Иннæ — 
Ды урс æфсады полкон дæ, бæлвырд, 
Дæ у&вæры дын нæй дæ зæрдæ ’бдисæн, 
* Фæлæ мæнмæ æндæр хъуыды ис... 
Пасюк. 
Цы? 
Цы зæгъинаг дæ? 
ЛСарум. 
Аздæхут дзæбæхæй!.. 
Пасюк. 
Бæрæг у: ды хуымæтæг лæг нæ дæ, 
Дæ хъуыддæгтыл, дæ ныхæстыл 
фæзынди, 
Хæрын дын ард, аз базондзынæн дæу, 
Æмæ уыдзынæ ауындзæныл ауыгъд! 
Карум. 
Уæдæ, майор, дæу базонын фæнды, 
Æз чи дæн? Ды дæ фыны дæр нæ 
1 федтай, 
Цы уыди Плевнæ кæнæ Шипкæ, ды 
Апоны хæст дæр не ’мбарыс, нæ федтай 
Германы хæст, нæ басмыстай нырма, 
Цы тæф фæкæны топпыхос фыдхæсты, 
Атакæйы куыд ниуынц лæгтæ, туг 
Цæй ад кæны, цы хуызæн у... Куыд 
хордтон 
Мæ къухтыфыд æцæгæлон зæххыл, 
Уæрæсейыл цæй бæрц мæ туг фæкалдтон, 
Салдатæй цал фыдæфхæрды фæдæн,— 
Рæстдзинадæн йæ кой дæр никуы 
ссардтон, 
Æмæ фæлыгъдтæн службæйæ... 
Пасюк. 
Карум!.. 
К а р у м. 
Ныр хохбæсты мæхи цæстытæй федтон, 
Кæуыл хæцыдтæн, уый æфсад — сымах 
Куыд æфхæрут, куыд худинаг кæнут 
Æназым сабыр адæмы, куыд хъазут 
Мæ фыдæлты сыгъдæг æгъдæуттæй... 
Нæ, 

Сымахимæ мæ хъуыддаг алыг. Бахæсс, 
Кæдæм дæ фæнды, уырдæм хъаст, 
зæгъгæ, 
Æрдивæг лæгц кæй фæдыл зилæм рагæй — 
Уый рацыдис æргом нæ ныхмæ! 
Пасюк. 
Ха! 
Уæдæ ныр ам дæ! 
Карум. 
Ам — мæ зæххыл! 
Пасюк. 
Еагъæц!.. . 
Карум. 
Хуыцау æвдисæн, хæсты быдыр нæу, 
Нæ мæ фæнды хæцæнгарз райсын!.. 
Пасюк. 
Абон 
Мæ балцытæн сæ амондджындæр у: 
Æдпæты стырдæр сырд мæ къухы 
бафтыд! 
Дæ фыдмитæн æрхæццæ ис кæрон: 
Нал фæцыдтæ мæнæй!.. 
Фæлæбуры йæ дамбацамæ. 
Карум. 
Ды та мæнæй! 
Æваст йæзæнгойыхъусæйкардфелвасы, Пасюкы риуы 
Ьæ ныссадзы, æмæ уый ахауы мардæй. Адæм схор-хор кæнынц, 
устытæ скæуынц. Бауайынц Бетъа æмæ Дари. 
Дари. 
Мæ хæдзар фехæлд, фесæфтай нæ! 
К а р у м. 
Ма тæрс! 
Бетъа. 
Цы бакодтай?!. 
Карум. 
Дæу цы кæнын хъуыд, уый! 
В е т ъ а. 
Æмбарыс, чи уыд? 
Карум. - 
Чифæнды фæуæд: 
Тираны марын намыс æмæ кад у. 
В е т ъ а. 
Хъазахъхъаг уыд, уырыссаг афицер... 
К а р у м. 
Цы уæлдай у, фæнды ирон уед удхор! 
9* 291 

Дæуæн ай-гъай нæу уый уæлдай, фæлæ 
Мæн уыдонимæ службæ хъæудзæн 
сомбон! 
Карум. 
Ды уыдонимæ службæйы кæй дæ, 
Уым, ме сиахс, æппæлинаг нæй мурдæр. 
Дари. 
Ныууадз, нæ фыд! Æнæуый дæр чысыл 
Æнамонд не стæм, зындоны цæхæры 
Фыцæм æдзух, ды та ма мын нæ цард 
Æнад кæныс!.. 
К а р у м. 
Мæ чызг, ам лæгтæ дзурынц!.. 
Æдде бирæ бæхджынты хъæр цæуы. 
Дари. 
Лæгай, цом иуварс, мах аххос дзы нæй... 
Æрбалæбурынц хъазахъхъ... Лидзæм 
дарддæр^ 
Бабо. 
Карум, фæтындз, æрбацæуынц! Дæхи 
Куы бафснаис... Цу хæхты *рдæм... 
К а р у м. 
Цы тæрсон? 
Ау, ме сиахс полкон куы у! Æви 
Нæ бахиздзæн йæ каисы мæлæтæй? 
Бетъа. 
Æрбайхъусут-ма: ам нæ уыдтæн æз, 
Нæ мæ федтат, æз дæр нæ федтон ницы! 
Карум. 
Ау, уый та куыд?.. 
Бетъа. 
Хæстæджытæ стæм, уый 
Куы раргом уа — æвзæр уыдзæн нæ 
хабар. 
Дыууаэйæ дæр... 
К а р у м. 
Æз не ’мбарын!.. 
Бетъа. 
Уæд мын 
Дæ сæрыл дзурæн нал уыдзæн: мæ 
каис! 
Мæхицæн дæр... мæхицæн та фыддæр. 
Уаедæ мæ иунæг дæр нæ федта... 
Ацæуы. Иæ фæдыл — Дари. 

Б а б о. 
Марадз, 
Мæ бæх цæттæ у, авæрдтон ыл саргъ,— 
Уæддæр æй хъазахъхъ атæрдзысты. 
Бадгæ, 
Фæлтау, Карум, дæу амæттаг фæуæд! 
К а р у м. 
Куыд! Æз мæхи сæр бафснайон, сымах 
та — 
Мæ хъæубæсты тыхстæй ныууадзон? Нæ! 
Фæлтау, кæстæртæ, къордмæ исчи 
суайæд, 
Хæцынмæ уæ, зæгъ, агуры Карум! 
Ам чи ис, уыдон райсæнт тагъд сæ 
гæрзтæ, 
Æмæ хæцынмæ рацæут мæ фæстæ! 
Ацæуынц. 
ДЫККАГ МИ 
1-аг сценæ 
Кировы кабинет Дзæуджыхъæуы. 
Бацæуынц Киров, Сафар æмæ Гино. 
К и р о в. 
Цыбырæй уал: цы нæм ис ногæй? 
С а ф а р. 
Ницы... 
Чермены къордтæ сарæзтам, фæлæ 
Зæхх уарыны хъуыддаг нæ цæуы размæ: 
Нæ ныхмæ хъазахъхъ, афицертæ, стæй 
Зæхджын хъæздгуытæ хотахрæвдзæй 
растынц, 
Октябры стырдæр хорзæхтæн сæ иу — 
Зæхх байуарын — нæ къухы не ’фты. 
Нæй нæм 
Закъон бынæттон, хибæстаг... 
К и р о в. 
Уыдзæн! 
Сафар. 
Нæ дзых нын уайтагъд ахгæнынц: 
Уырысы 
Цы цæуы, уый, дам, ма фæзмут!.. 
Киров. 
Ахмед. 
Иæ куыст кæны? 
Сафар. 
Сæ артæндзарæг уый у! 
1293 

Уый ахсинаг у: нал хъыг дардзæн уæд! 
К и р о в. 
Гъе уый йын зæгъ, æмæ фæуа 
тыхджындæр: 
Нæ заман æмæ паддзахы заман 
Æмхуызон хона — уым дæр ахстой, ам 
д&р... 
Йæ хъуыдытæ хъуыдытаей сæтгæ сты! 
Тæккæ райсом сæ раргом кæндзæн 
съезды... . 
С а ф а р. 
Æрбацæуы... 
Вацæуы Ахмед дидинджыты бастимæ. 
А х м е д. 
Фарн ацы р&н! Салам! 
Уæрæсейæ Кавказмæ бирæ адæм 
Фæцыдысты, сæ иутæ нæм тырныдтой 
Цагъаргæнæг, сæ иннæтæ — цæмæй 
Ам цинтæ исой, аннæтæ — Кавказы 
Сæрибаруарзаг адæмы уырынг 
Фыры сыкъатау сыздухой... Ныссасти 
Уæ фæрцы уыцы худинаджы дуг, 
Æмæ сымах æрхастат ардæм бархи. 
Цы ног рæсугъд идейæтæ хæссут,— 
Æнувыдæй сæ хохаг адæм исынц; 
• Сымах та ацы дидинджыты баст 
Уæ хæрзиуæгмæ мах адæмæй айсут! 
К ировмæ бахæссы дидинджытæ. 
К и р 6 в. 
Рæсугъд лæвар! Поэты стыр ныхас! 
Мах — Ленины хуымæтæджы фæдонтæ, 
Иæ номæй исæм ацы лæвар. Бузныг! 
Ахмед. 
Хатыр, нæ уазæг! А лæвар дæуæн у!.. 
Кавказ кæддæр Уæрæсейæ зыдта 
Æрмæст гуыбынджын хицæутты, 
йæхицæн 
Хъæздыг хæзнатæ чи кодта, хæрдмæ 
Карьерæйы бæрзонд асинтыл чи хызт, 
Уырыс æмæ хæххон дзыллæйы ’хсæн 
Хæрамы къул чи амадта, цæмæй 
Кавказæгтæ Уæрæсейæ уыной 
Æрмæст æдылы, зондцух Скалозубты! 
Фæлæ тыхгæнæг Уæрæсейæ дарддæр 
Уыдис æндæр, кæй нæма зыдтам мах — 
Сæрибары, рæсугъддæр идеалты, 

Нывæфтыды, поэзийы бæстæ, 
Сыгъдæг, бæрзонд хъуыдыгæнæг ’ 
поэтты — 
Некрасов æмæ Пушкины бæстæ... 
Æз ма йæ мысын, уыцы заман махмæ 
Уæрæсейæ æрбафтджытæй куыд хауд 
Æрмæст фыдном: гæмæхсæр азиаттæ! 
Æмæ уæ ног Уæрæсе халы ныр, 
Хæххон адæм æмæ уырысæн се ’хсæн 
Цы стыр хæрамдзинады къул уыд, уый. 
Кавказы хохаг адæмæн ныр ис 
Сæ рухс фидæнмæ иу ориентаци: 
Хъуыды æмæ поэзийы уырыс. 
Æхсырф æмæ дзæбуджы стыр Уæрæсе! 
К и р о в. 
Рæсугъд ныхас! Иттæг бузныг, Ахмед, 
Дæ дидинджытæ фарнæвæрæг фестæнт! 
Стъолыл æеæры дидинджытæ. 
Ныр та æркæсут боныфæткмæ, съезды 
Æмвæнд уæм хъуамæ. Верандæйы 
сбадут. 
* 
*хмед, Сафар æмæ Гино гæххæттытæ райсынц æмæ 
жæуынц верандæмæ. Æдде хъуысы газетуæйгæнæджы хъæр. 
Барон. 
Газет, хорз адæм, райсомы газет! 
«Бритайнаг мисси ахст æрцыд фыдгæнды: 
Мæнг æхца уагъта Советты ныхмæ!» 
Хуыздæр хабар: «Иæ цæфтæй фервæзт 
Ленин!» 
Киров . 
(рудзынгæй). Лæппу, газет! 
Барон 
(æдде). Фæхæссын дын. Кæсут 
Фæстаг хабæрттæ райсомы газеты: 
«Дæтты хæцæнгарз урс æфсадæн 
Англис!» 
Газет кæсут! Æхсызгондæр хабар: 
«Æнæнизæй йæ куыстмæ рацыд Ленин!..» 
Бацæуы Барон, дæтты газет. 
К и р о в. 
Хъочах лæппу, дæ ном куыд у? 
Б а р о н. 
Барон! 
Киров. 
Барон, зæгъыс? Барон фон Унгер? 
295 

Барон. 
Штейнгель! 
Барон — уый немыцаг хъæздыджы ном у, 
Æз дæр кæд искуы схъæздыг уаин. 
Киров. 
0! 
Уæдæ сæйраг фæрæз дæ къухы бафтыд. 
Иæ цæфтæй чи фервæзти, загътай? 
Барон. 
Ленин! 
Киров. 
Уый чи у? 
Б а р о н. 
Ленин? 6, домбай! 
Киров. 
Домбай?!. 
Барон. 
Ау, паддзахы чи рафæлдæхта, уый 
Домбай куыд нæу?.. 
Киров. 
Æцæг домбай у. 
Дардæй хъуысы «Интернационал»-ы зарзёг. 
Хъусые? 
Иæ зарæг у,— «Интернационал». 
Барон. 
Ныр зондзынæн «Интернационал» дæр! 
Киров. 
Уый хорз, фæлæ нæм англисаг тызмæгæй 
Æрбацæуы. 
ВацæуыРоланд сон. 
Роландсон. 
Сэр Киров, æз мæ хъаст 
Хæссын уæ митыл англисаг корольмæ. 
Цæмæн æрцахстой миссийы уæнгты? 
Цæмæн сыл мысынц алы хахуыр? 
Киров. 
Сэр, 
Уæ миссийы уæнгтæ мæнг æхца уагътой, 
Сæ ныхмæ ахæм азым ис æвæрд, 
Кæд уый мæнг уа,— æвзарынц æй 
ныртæккæ.— 
Уæд рацæудзысты, ма сын тæрс, кæд нæ, 
Мæнг æхца махмæ кæд æцæгæй уагътой, 
Уæд ныл, кæдæм дæ фæнды, бахæсс 
хъаст, 
Мах, чи фæтæрса, уыцы адæм не стæм. 

Роландсон. 
Сэр Киров, ды хæрз дзæгъæлы кæныс 
Гуьфысхо махыл; иу хæрзиуæг тауы 
Дунейыл Англис: фидыд æмæ фарн! 
Киров. 
0, сэр! Нæхиуыл мах æвзарæм тынг хорз, 
Сымах куыд таут фидыд æмæ фарн... 
Дуар хоСтæуы. 
Хатыр мын, сэр æвæстиат хъуыддаг, 
Æвæццæгæн. Цы хабар у уый, чи дæ? 
Бацæуы ку сæг. 
Кусæг. 
Сергей Мироныч, дисеаджы хъуыддаг! 
Æрбацыд поезд вагзалмæ, хæссынц дзы 
Æддæмæ хъазахъхъ табæттæ.— Цы 
сты? — 
Фæрсын, æмæ мын хъазахъхъаг: — 
Мæрдтæ сты, 
Хæххон æфсадæй чи фæмард и хæсты, 
Сæ хъæубæстыл сæ сæмбæлын кæнæм, 
Цæмæй ныгæд сæхи зæххыл æрцæуой!..— 
Уæд дын дзы зæхмæ иу табæт æрхауд 
Æмæ йæ сæр цыдæр æгъдауæй фегом... 
Оу, мæнæ, зæгъын, диссаджы мæрдтæ! — 
Сыгъдæг æфсæйнаг? Топпытæ! Уæдиннæ 
Чырынтæн дæр сæ сæртæ систам...Е! 
Кæм гилдзытæ, кæм пулеметтæ — 
се ’дзаг, 
Кæм та гранаттæ! Хъазахъхъ, зæгъын, ай 
Уæ мæрдтæ англисаг куы сты! Сæ уæлæ 
Мыхуыр æвæрд ис, урсытæн сæ ’рвыстой, 
Ныр та сæ радтой хъазахъхъæн, цæмæй 
Хæххонты ныхмæ райгас уой сæ мæрдтæ! 
Зæгъын, уæ мæрдтæн дарддæр ласæн нæй, 
Æмæ сæ байстам, хъазахъхъы 
фæсырдтам. 
Киров. 
Сэр, фехъуыстай, куыд рæсугъд таут фарн? 
Барон. 
Хатыр мын, сэр»дæ цæсткæсæн æрхауы. 
Роландсон. 
Уыныс, сэр Киров, Англисмæ цы цæстæй 
Кæсынц уæ адæм? 
К и р о в. 
Сэр, уый раст у: лæг 
Цы байтауа, кæрдгæ дæр уый фæкæны. 

Роландсон. 
Иæ цæстытæ куыд дзагъултæ кæны!.. 
Кавказæгтæ хъæддæгтæ сты! 
Киров 
О, сэр! 
Уæрæсейы кавказæгтыл цы фыстой, 
Уый зоныс хорз! 
Рола н д с о н. 
Иттæг раст сыл фыстой: 
«Кавказ абырджыты бæстæ у...» «Нæй, 
дзы 
Цивилизаци, ахуырад...» «Уым ис 
Хъæддаг культурæ адæммæ.*.» «Нæ 
зонынц 
Ныхас кæнын, æвзæгтæ дæр сæм нæй...» 
«Хъæддæгтæ ма сты хохæгтæ цæгъдинаг!..» 
Киров. 
Æмæ сымах — европæйæгтæ дæр — 
Фæзмут æмдзыхæй уыцы зондцух тауыс! 
Роландсон. 
Хатыр мын, сэр, æцæг æууæндыс ды, 
Хæххон лæгмæ культурæ кæй ис, 
ууыл? 
Киров. . 
Европæ хъал цы культурæйæ у, 
Хæххон адæм бæрзонддæр лæууынц 
уымæй: 
Европæйаг йæ хуыцау хоны — мулк, 
Кавказаджы хуыцау та у сæрибар!.. 
Роландсон 
(Варонмæ амонгæйæ). 
Культурæ, дам! Цы цæстæй мæм кæсы!.. 
Хъæддаг лæджы хæцæнгарз ис йæ 
фарсыл! 
Сэр, байс ын æй! 
К и р о в. 
Нæ, сэр, уый исгæ нæу, 
Уый хохæгтæм лæгдзинады нысан у! 
Роландсон. 
Цæй, хорз, сэр Киров! Фембæлынмæ!.. 
Б а р о н. 
Ма зæгъ! — 
Æвзæр дын уыдзæн уыцы фембæлд! 
Роландсон ацæуьи 
Ехх! 
Лæгæй-лæгмæ куы адзырдтаин йемæ! 
298 

Киров. 
Куыд? Англисагау зоныс? 
Барон. 
Зонын иу 
Хæххон æвзаг: интернационалон! 
Æвдисы тымбыл къух. 
Киров. 
Хорз, хорз, Барон, æрбад, хъæуыс ма 
ды.- 
Уæдæ, зæгъыс, уæ «табæттæ» цы фесты? 
Кусæг. 
Æрбамбырд уайтагъд кусджыты 
дружинæ, 
Æмæ сæ байстам. Заводы сæ ’фснайынц. 
К и р о в. 
Уый хорз. Ныр та Баронимæ цæугæ 
Æмæ кадетон корпусы фæкæсут. 
Б а р о н. 
Лæгдзинад равдисæн дзы ис? 
Киров. 
Иттæг. 
Б а р о н. 
Уæдæ цæргæсы базыртыл фæтæхæм! 
Ацæуынц кусæгимæ. Вацæуынц Сафар, 
Ахмед9Гино. 
А х м е д. 
Сергей Мироныч, номхыгъдты бынтондæр 
Уæхиуæтты куы бакодтат, уæд уый 
Куыд рауайдзæн? 
К и р о в. 
«Уæхиуæттæ» — кæй хоныс? 
А х м е д. 
Ам, Терчы зылды кусджыты нымæц 
Æртæ мины дæр не ’ййафы; ныр бахынц 
Зæхкусджыты — æртæ милуаны бæрц,— 
Фылдæр чи уа, кæд уыдон кæнут хицау, 
Уæд хицауад зæхкусджытæй хъæуы. 
Киров. 
Ахмед, мах зонæм, ахуыр лæг кæй дæ, 
Кæй кодтай революцион куыст, кастæн 
Дæ чингуытæ... Æргом дын æй зæгъын: 
Дæ хъуыдытæй нымайын иутæ растыл, 
Сæ иннæтæ мæм тынг рæдыд кæсынц. 
Дæ рæдыдтæ фыдæнæн кæныс, уый мæ 
Нæма уырны, мæн тынг фæнды, цæмæй 
Рæдыдтæ убй! — æмбарыс мæ? рæдыдтæ! 

Рæдыдæн ис йæ раст кæнæн, уæд лæг 
Хъæугæ кæны, уæд сомбон уый æмбал у! 
Ахмед. 
Ай диссаг нæу? Цы раст кæнинаг ис 
Мæ хъуыдыты? 
Киров. 
Хъыгагæн, бирæ, бирæ! 
А х м е д. 
Зæгъæм? 
К и р о в. 
Зæгъæм, Октябры тыххæй ды 
Фыстай, зæгъгæ, тыхконд у революци 
Æмæ фыдгæнд у уый тыххæй, нæ хъуыд. 
Ахмед. 
Мæ фыст у раст: хæцæнгарз райсын нал 
хъуыд, 
Иу революци уыд æмæ æгъгъæд! 
Иæхи хъæдæй цыдаид хъуыддаг размæ, 
Тыхæй тæрын æй ницæмæн хъуыди! 
Киров. 
Мах, большевиктæ, никæмæй æмбæхсæм, 
Æгас дзыллæйы бархийы хъуыддаг 
Кæддæриддæр тыхæй кæнгæ кæй вæййы. 
Дæуæн дæ рæдыд канд уый нæу: ды 
ноджы 
Фыссыс, зæгъгæ, Уæрæсейы ныртæккæ 
Æд&х æмæ чысыл у кусæг кълас, 
Зæхкусджытæ та сты дæсгай милуантæ 
Æмæ дзы пролетарты диктатурæн 
Бынат дæр нæй... 
Ахмед. 
Æцæг фыстон æз уый, 
Æмæ у раст, ам, Терчы куыд у, афтæ: 
Чысылдæр чи уа, уыдон диктатурæ 
Фылдæры раз?.. 
Киров. 
Мах не ’мбæхсæм, Ахмед, 
Кæй у ныртæккæ кусджыты кълас 
’ къаддæр, 
Фæлæ Советон хицауад уæддæр 
Уый бархъомысыл. аразы йæ бындур. 
Уæууа, гормон, дæ фыдæлтæ кæддæр 
Ам, быдыры, куы цардысты, паддзах сæ 
Æдзард хæхтæм куы фæсырдта, сæ зæхх 
Ам хъазахъхъæн куы радта! Ау, нæ 
зоныс, 
Хъазахъхъаг лæгмæ ссæдз хатты 
фылдæр 

Нæ хауы зæхх хæххон лæгæй? Ныр мах 
Куы раздахæм дæ хохæгты фæстæмæ 
Сæ фыдæлты цæрæнбæстæм, рæстад, 
Куы сæвæрæм, куы байуарæм æмхуызон 
Æппæтæн зæхх, дæ хорзæхæй, зæгъ-ма: 
Кæй фæдыл раздæр ацæудзæн хæххон 
лæг? 
Сымах, йе мах? 
Ахмед. 
Уæрæсейаг æгъдæуттæн 
Нырма Кавказы раджы у! Кавказ 
Æндæр бæстæ у, уадзут æй йæхи бар! 
Киров, 
Цыбырдзырдæй, дæу уый фæнды, цæмæй 
Уæрæсейæ фæдих кæнай Кавказы, 
Пысылмон паддзахад дзы скæнай? 
А х м е д. 
О! 
Киров. 
Уæдæ-иу райсом съезды зæгъ дæ фæндон 
Хæххон адæмы раз, фæлæ-иу хъахъхъæн, 
Мыййаг дзы зæхмæ ма ’рхауæд дæ худ! 
А х м е д. 
Хæрз дзæгъæлы ныфс æвæрыс дæхицæн 
Уæлахизæй! 
Сафар 
(Ахмедæн). Нæ хъуыддæгтæ нын ма 
змæнт! 
А х м е д. 
Чи, æз? Уæд куыд? 
С а ф а р. 
Тыхсыс нæ къæхтыл!.. 
А х м е д. 
Ды 
Куырм куы нæ уаис, уæд уынис, нæ 
къæхтыл 
Ныр чи тыхсы, хæддзу æлдæрттæ нын 
Тыхæй йæхицæй чи кæны!.. 
С а ф а р. 
Уый — чи сты? 
А х м е д. 
Ной Буачидзе, Кот.Булле, Пашковски, 
Бутырин, Милль, Фигатнер — иууыл 
дзуттæ! 
К и р о в. 
Ахмед, антисемит дæр ма куы дæ! 
Æмæ дæ хицау Каутски дæр дзуттаг 
Куы у уæдæ! Стæй Аксельрод дæр! 

Ахмед. 
Уыдон 
Нæ хæлдтой цард! 
Киров. 
Ды большевикты хоныс 
Цардхалджытæ? Уый диссаг у, Ахмед. 
Европæйы фæцахуыр кодтай, уадзыс 
Женевæйы дæ журнал «Дин», уыдтæ 
Америкæйы, Азийы, æрзылдтæ 
Европæ æмæ Африкæйыл; цас 
Дзыллæтæ федтай, цас чингуытæ кастæ,— 
Куыд дин кæныс? 
Ахмед. 
Ды та? 
К и р о в, 
Æз дин нæ кæнын. 
А х м е д. 
Æнæ дин дæр уæ уымæн хонынц адæм: 
Нæ уын хуыцау, нæ уын дзæнæт... 
К и р о в. 
Ахмед, • 
Хуыцау æмæ дзæнæтыл ды дæхæдæг 
Æууæндыс? 
Ахмед. 
Æмæ уый цы давы? 
К и р о в. 
Куыд?!. 
Кæд сыл æууæндыс, уæд уый иу 
хъуыддаг у: 
Цы дæ уырны, цæуыл æууæндыс, уый 
Дæ адæмæн дæр амоныс,— уый хорз у! 
Æмæ йæ хъуамæ дзыллæтæ кæной. 
Фæлæ йыл йугæр не ’ууæндыс дæхæдæг 
Æмæ йæ тауыс афтæмæй, уад та — 
Уый сайын у, уæд адæмы фæливыс!.. 
Ахмед. 
Æппындæр нæ! Дзæнæт æмæ хуыцау 
Нæ уырнынц мæн, нæдæр пысылмон 
динæй, 
Нæдæр чырыстон, адæмæн уæддæр 
Фæцамонын, хуыцау кæй ис нæ сæрмæ, 
Нæ быны та — мæрдты бæстæ, дзæнæт, 
Цæмæн, уый абон саби дæр æмбары. 
Киров. 
Хатыр, Ахмед, æз саби нал дæн ныр, 
Уæддæр дæ хъуыды не ’мбарын. 
Ахмед. 
Ау> адæм 

Цæрæнбонты цæмæ куывтой, ныр уый 
Куы раппараи, цæуыл ма хъуамæ дарой 
Сæ зæрдæ уæд? Цæмæй сæ уыдзæн ныфс 
Хъаймæты бон? Цæмæй ма уын 
тæрсдзысты. 
4 Фыдгæнды раз? Кæнæ дзæнæтон ныфс 
Лæгæн куы байсай, удыбæстæ та йын 
Кæй уыдзæни зæххон зынты фæстæ,— 
Лæгæн куы байсай уыцы ныфс, уæд ма 
дын 
Цæуыл йæ зæрдæ дардзæнис? Æдзух 
Цæрæнбонты мæлæты ран нæ риздзæн? 
С а ф а р. 
Нæдæр дæ ризгæ федтон æз, нæдæр 
Хуыцаумæ кувгæ!.. 
А х м е д. 
Уыдоныл мæ ма бар! 
Киров. 
А! Уыдон — талынг хохæгтæ, ды та — 
Зæххы бикъ æмæ комы дæгъæл, ахуыр, 
Æндæр дæ ды! 
Ахмед. 
Æмæ уый афтæ нæу? 
С а ф а р. 
Гъе ахæм дæ кæддæриддæр: дæхй нын 
Фæхоныс интернационалист, 
Фæлæ нæ уарзыс уырыс æмæ дзутты, 
Канд уыдон нæ — дæхи дзыллæйыл дæр 
Уæлæхох дæ, нæ сæ барыс дæхиуыл, 
Фæдзурыс нын: мæ царды хуыздæр хай 
Нывонд уырысы пролетартæн радтон, 
Фæлæ куы ’рцыди революци, уæд 
Нæ уадзыс пролетарты диктатурæ. 
Ды фестауыс Уæрæсейы, зæгъгæ, 
Хæххон дзыллæйæн ахуырад, поэзи, 
Уæрæсе радта, афтæмæй тæрыс 
Ирæй уырысы; зæд, хуыцау, дзæнæт 
. Дæхи нæ уырнынц, афтæмæй та диныл 
Æфтауыс хохаг адæмы... Зæгъ-ма, 
Куыд бæттыс уæд дæ ныхæстыл дæ 
митæ? 
Дæхи философ хоныс, ортодокс, 
Фаэлæ нæ зоныс абетæ дæр Марксæй! 
Ды демагог, авантюрист дæ! 
Ахмед, 
Цы!.. — 
Сергей Мироныч, диссаг куы дæ, ацы 
Неандертайлаг адæймаджы ма 
303 

.Цы цъассы скъахтай? Музеймæ йæ 
арвит, 
Уынынмæ йæм цæудзысты адæм: сырд! 
Сафар 
(æвналы маузермæ). 
Æз дын дæ меньшевикон уд æваст 
Дзæнæтмæ атæхын кæнин, æнаккаг!.. 
Ахмед. 
Хæц ыл, Мйроныч! Мары мæ! 
К и р о в. 
Сафар!.. 
С а ф а р. 
Ай маргæ у! Мæ бон æм хъусын нал у, 
Нæ фæндагыл цæлхдур ныллæууыд, 
калм! 
Ахмед. 
Æцæг зæгъынц: рæстдзинадыл æвзагæй 
Хæцын кæй бон нæу, зонд кæмæ нæй фаг, 
Иæ къух, дам, уый йæ маузерыл дары.. 
Киров, 
Сафар, ныхъхъус у. Худинаг уын фод, 
Тæрхонмæ уæм æнхъæлмæ кæсынц адæм, 
Сымах та уасджытау хæцут! 
С а ф а р. 
Рьа, айс. 
Сындзытæ ис дæ дидинджыты басты! 
Дидинджыты баст басхойы А 
К и р о в. 
Уæ хорзæхæй,æрсабыр ут. Ахмед, 
Бæстондæр бакæс æрмæг æмæ съезды 
. Дæ фæндон зæгъ. 
Ахмед. 
Бæгуыдæр æй зæгъдзынæн! 
Ацæуы верандæмæ. 
К и р о в. 
Цы хабар уыд, цæуыл рауад уæ 
хъаугъа? 
С а ф а р. 
Цыбырæй уымæн дзурæн ис?.. Кæддæр, 
Уыдтæн ма саби, кастæн уæд мæ мадæн 
Къостайы «Сидзæргæс», æмæ мæ мад 
Дыууæ боны кæугæ фæкодта,— мах дæр 
Фондз сидзæры уыдыстæм,— æмæ хорз 
Куы бастадис йæ кæуынæй, уæд дзуры: 
«Кæм дæ, хуыцау, куыд мæгуырæй нæ 
скодтай? 
Фæтæригъæд кæн сидзæртæн! Æви 

Нæй дунейыл рæстдзинадау хуыцау 
дæр?» 
Дзæнгæрæгау йæ мастæфхæрд хъæяæс 
Уæдæй фæстæмæ азæлы мæ хъусты... 
Æцæг, зæгъын, нæ сæрмæ нæй хуыцау, 
Æндæр нын — ау! — куыд нæ кæны 
тæригъæд?.. 
Мæ фарстæн дзуапп фæцагуырдтон... 
Уаед цас 
Фæкастæн алы чингуытæ — Коперник, 
Евангели, Хъуыран... Фæлæ сæ дзуапп 
Нæй, не ссардтон! Куы нал куывтон 
хуыцаумæ, 
Уæд семинарæй рахаудтæн æмæ 
Æгас дунейыл азылдтæн куыстагур. 
Кæм нæ куыстон къæбæры фаг мыздыл! — 
Китайы уа, Австралийы, Апоны... 
Кæмдæриддæр мæгуыры туг хъæздыг 
Хуыцауы номæй нуазы. Æмæ ныр 
Кæй фенын дины номæй сайгæ — фесты 
Мæ удæн марг! 
К и р о в. 
Дзæгъæлы дæ нæ хонынц 
Цæгат Кавказы стырдæр большевик! 
Æзфæраздæронæй бауайынц Барон æмæ Бабо. 
В а б о. 
Цы фæдæ, Киро?.. 
Б а р о н. 
Диссæгтæ дын, Киро!.. 
Кæсын, æмæ дыууæ усы фæуайынц, 
Тъæпптъæпгæнгæ, уæззау 
цырыхъхъыты, 
Сæ фæдыл та дыууæ фургрны; бадынц 
Сæ дыууæйы дæр устытæ. Уæд та 
Кæсын, æмæ æндæр устытæ ноджы. 
Фæд-фæдыл тагъд-тагъд разгъорынц. 
Кæдæм? 
Зæгъын, æрлæуут!^ 
Б а б о. 
Тагъд уæ къухтæ сдарут!.. 
Баро н. 
Ныхас кæнын мæ нал уадзыс, Бабо? 
Бабо. 
Æххуыс кæнын, куы дæ ферох уа исты! 
Б а р о н. 
Æрурæдтам сæ, бафарстам, æмæ! 
Куыд æнхъæлыс, уый чи уыдысты? 
20 Сослан Цвразон 305 

Б а б о. Хъазахъхъ!.. 
Б а р о н. 
Фæлæуу, Бабо! Сæ уæлæ скодтой кæд 
Нæ фæсайынæн устыты пысултæ! 
Кæдæм, зæгъын? — Мах базармæ 
цæуæм! — 
— А, базармæ? Уæ фургонты цы 
ласут? — 
— Сырх пъамидортæ, джитъритæ, ссад. 
— Æри-ма, зæгъын, мах уын сæм 
æркæсæм! 
— Нæ, ауадзут нæ, базармæ тындзæм!.. 
Бабо. 
Сылгоймæгты хъæлæсæй загътой афтæ!.. 
Барон. 
Кæсæм дын æмæ — фургонты цы ис? 
Цас топпытæ! Цыппар та — пулимоттæ... 
Бабо. 
Сæ гилдзытæ та — асыччыты дзаг! 
К и р о в. 
Æмæ цы фесты устытæ? 
Барон 
(Бабойæн). Цы загъта! 
Цæй устытее, цæ? Рихиджынтæ! 
Хъазахъхъ! 
Кадетон корпус ахсын сæ фæндыд... 
Б а б о. 
Уынын сæ фæндыд дилигæтты райсом! 
Барон. 
Бабо! 
Бабо. 
Лæппу, ды иунæгæй дзырдтай, 
Фæлæ хъуыддаг дыууæйæ кодтам, иумæ! 
К и р о в. 
Уый хорз, фæлæ цы фесты хъазахъхъ 
ныр? 
Барон. 
Æрбаййæфта нæ иу кусæг лæг, уый сæ 
Иæхимæ айста, тагъд уыдзæнис ам... 
Бабо. 
А-гъа, кæсыс, æрбаййæфта нæ! 
Б а р о н. 
Мæнæ! 
I 
Бацæуы кусæг. 
Кусæг. 
Сергей Мироныч, хъазахъхъæгты къорд 

Æрбацæйхъуызыд, съезд кæм уыдзæн, 
уырдæм. 
Фыдвæнд сæм уыд, æвæццæгæн. Ныр сыл 
Æрхæцыдыстæм. Бирæ сæм — 
хæцæнгарз, 
Æд гилдзытæ... 
К и р о в. 
Æмæ цы фесты? 
Кусæг. 
Ахст. . 
К и р о в. 
Чи сæ æрцахста? 
К у с æ г. 
Кусджыты дружинæ. 
К иров йæ мидбылты худгæ кæсы 
Варонæмæ Вабомæ. 
Барон. 
Куыд! Мах дæр уемæ!.. 
Б а б о. 
Мах дæр дзы уыдыстæм!.. 
Барон. 
Æмæ даумæ фæхабар кодтам! 
К и р о в. 
Бузныг, 
Мæ хæлæрттæ, уæ фесгуыхтæй! Сымах 
Уыдзыстут съездæн хъахъхъæнджытæ 
райсом. 
Æдас уыдзæни делегаттæн уæд. 
(Кусæгмæ). 
Фæстæдæр сæ æххуысæн акæн. 
Кусæг. 
Хъусын. 
Киров. 
Бабо, уадæ куыдтæ цæрыс? 
Бабо. 
Цæрын... 
Нæ — мард, нæ — *гас, сæ дыууæйы 
’хсæн афтæ... 
К и р о в. 
Сырхыты æмæ урсыты/хсæн? 
Б а б о. 
Нæ! 
Æгæсты æмæ мæрдты ’хсæн. 
Киров. Ау, паддзах 
Куы рахауди! 
Бабо. 
Уый рахауди, бæргæ, 
307 

Фæлæ ма ис цыдæртæ. Ис мæгуыр цард... 
Ис комиссар, цæдистæ, къордтæ ис, 
Дзандартæ дæр, советтæ дæр, ис парти,— 
Стæй ноджы цал! Докладтæ дæр ис 
фаг... 
Фæлæ кæрдзын,— кæрдзынæн нæй йæ кой 
дæр.. 
Дзидза дæр нæй, нæдæр хъуымац. Кæм 
ма!.. 
Æфсæдтæ нæ ныггаффутт кодтой... 
Иутæ 
Сырхытæ сты,— фæзынынц нæм æваст, 
Цыдæр æмбырдтæ акæнынц, фæдзурынц: 
«Æриут гал, бæх, хор!» т— рæхджы уын 
мах 
Зæхх ратдзыстæм! Æмæ æцæгæй 
раттынц, 
Фæлæ та хъазахъхъ февзæрынц æваст, 
Æмæ йæ байсынц... Болыпеменыиевиктæ 
Дзæвгар ныфсытæ февæрынц: уыдзæн 
Æппæтдæр фаг! Лæгæн та йе стонг ахсæн 
Айдагъ ныфсытæй не ’фсæды... Æниу, 
Мæхи тыххæй нæ дзурын æз, зæронд 
дæн 
Бынтон зын раны сылгоймæгтæ сты: 
Сылгоймаг донмæ рацæуы, зæгъгæ, 
Уæд нæлгоймæгтыл ахъæр кæнæм: 
«Лæгтæ 
Хæдзары бадæнт!» — Сылгоймæгтæн нæй 
Уæлæдарæс, бæгънæгæй цæуынц донмæ... 
К и р о в. 
Зын у... Фæлæ нæ къухтæ ’руадзæм, уый 
Нæу ирвæзынæн хорз мадзал.— Гино! 
Верандæйæ бауайы Гино. 
Цы баистут? 
Г и н о. 
Ахмед ныхмæ ныллæууыд, 
Зæхкусджытæй, дам, бахæссут фылдæр! 
Киров. 
Йæ гæндзæхтæ дæр ацæгъдæд!.. Æрзилут 
Æгас хъæутыл, салдæттæ демæ айс, 
ÆЗрзилут хъæздгуыты хæдзæрттыл: 
джигул 
Кæмæдæриддæр, хор æмбæхст кæм 
арат — 
Кæнут æй конфискаци!.. 
Вацæуы А хмед. 

А х м е д. 
О, кæнут, 
Цæмæй та ноджы стыхджын уа анархи! 
К и р о в. 
Ахмед, мæгуыр хæххон адæм тыхсынц 
Æххормагæй,— хæрынæн нæй къæбæр, 
Сæхи сын бафæрс! — Афтæмæй 
æмбæхсынц, 
Кæй сæрыл дзурыс, уыцы ’лдæрттæ хор... 
Дæ хорзæхæй, нæ тыхсты бон дæ курæм, 
Гиноимæ цæугæ æмæ сын зæгъ, 
Цæмæй сæ уæлдай хорæй раттой, мæнæ 
Æххормаг чи у, уыдонæн, кад нын 
Æххуыс кæныс — лæгдзинады сæр 
бахъуыд. 
А х м е д. 
Сергей Мироныч, де ’рдыгонау, æз 
Хуыртæ уыгътон, сымах уæ сæртæ 
зондджын 
Кæм кодтат, уым? 
К и р о в. 
Дæ ныхас дын бæстон 
Нæ бамбæрстон 
А х м е д. 
Сымах хæххон мæгуыртæн 
Нæ хъæуы хор, Мæскуыйæн уæ хъæуы... 
Зæхкусджытыл æцæг куы мæт кæниккат, 
Уæ хицауады раттаиккат уæд 
Зæхкусджытæн фылдæр бынат, ныр та 
дзы 
Нæй иунæг дæр. 
С а ф а р. 
Ома куыд нæй? Уæдæ 
Шерипов, Дахадаев, КалмУков, 
Охриев,— ау, зæхкусджытæй дын не сты? 
Кæнæ, дæумæ гæсгæ, æз чи дæн? 
А х м е д. 
Ды? 
Зæхкусæг дæ? Æцæг зæгъыс? Хатыр 
мын, 
Дæ хорзæхæй, хатыр, Сафар, нæ зыдтон 
Мæ дарæджы; дæ тыд мæнæуæй дзул 
Кæй феууилын; цы фос фæдарыс, уымæй 
Дзидза кæй хæрын; о, дæ сагъд 
картофтæй 
Хъæрмхуыпп кæй цымын! Ма рох кæнут, 
’ адæм, 
Уæ дарæджы!.. Сывæллонæй нырмæ 
309 

Зæххы куыст циу — уынгæ дæр æйнæ 
кæны, 
Æмæ ныр азæхкусæг ссис æваст, 
Цæмæй сæ тагъд конд хицауады 
’рбада 
Рæбынæй, кадджын хицауæй, бæрзонд! 
Æцæг зæхкусæг адæмæн та — фучъи! 
Киров. 
Ахмед, ныр нын быцæуы фадат нæй!.. 
Гино. 
Фæстаг хатт: рацу! 
А х м е д. 
. Демæ? Нæ! 
Гино. 
Дæхи нын 
«Социалон революцийы хъайтар» ^ 
Куы фæхоныс? 
Ахмед. 
Дæ хуызæттæ ныртæккæ 
Кæуыл хæцынц, уый революци нæ — 
Уый пец у, уе стыр Ленины пец, сугтау 
Кæм судзынц мæнæ ахæм адæм. 
Амоны Бабо æмæ кусæгмæ. 
Æз 
Нæ лæууын уым æндзарæгæй! 
К и р о в. 
Нæ ныхас 
Лыг у уæдæ. Гино, дæ хъуыддаг кæн... 
Гино. 
Сергей Мироныч, иу ныхас... 
(Сусæгæй йын дзуры). 
Æрæджы 
Бетъа æрыздæхт Калакæй, уыдис 
Жорданиамæ, бирæ ’хца дзы райста, 
Цæмæй хæцæнгарз балхæна нæ ныхмæ. 
Бар ратт, æмæ йæ абæрæг кæнон 
Лæгæй-лæгмæ: нæ къухы бафтид йе 
*хца,— 
Хæцæнгæрзтæ сæ балхæниккам мах... 
Киров. 
Ныууадзут-ма уæ партизайнаг митæ!.. 
Сыбыртт дæр мауал уый тыххæй. Сафар! 
Цы фесты, бадзур иннæтæм. Мæ фæдыл, 
Серго æркæса боны фæткмæ. Цом. 
Рацæуынц кæртмæ. Киров йæ кабинеты дуар сæхгæны 
Кæрты А хмед, Вабо æмæ к у сæг. 
310 

Б а б о. 
Цæуыл у быцæу? 
А х м е д. 
Хицау чи уа, ууыл. 
А большевиктæн хицауад æрмæст 
Сæхи хъæуы, æндæр æм никæй уадзынц! 
Хæрамы хæст дæр хицауыл цæуы: 
Фыдæй фыртмæ æзуæлдæруоныл адæм 
Кæрæдзи тонынц. Хицауы бынат 
Лæджы, цы нæ уа, ахæмæй æвдисы,— 
Сæрхъæн дзы зондджынæй зыны, 
тæппуд — 
Хъæбатырæй, цæнкуыл — хæрзконд, 
рæсугъдæй, 
Æгомыг та — дзырддæсныйæ. Сæхи йæм 
Гье уымæн хъарынц: хицауы бынат 
Цæрыны хос у, уым лæгæн фылдæр кад, 
Фылдæр æхца, йæ ныхас дарддæр 
хъуысы, 
Пайда йæм хауы иннæтæй фылдæр, 
Æфсæстдæр у, рæсугъддæр дарæс дары, 
Æвзист æмæ сызгъæрины тыхт у, 
Æфтынц хæрзконддæр устытæ йæ къухы,— 
Цыбырдзырдеей, аелдариуæг кæны! 
Æмæ хæцы лæгимæ лæг, æфсымæр — 
Æфсымæримæ, фырт — фыдимæ, хъæу — 
Хъæуимæ, адæм — адæмимæ! Афтæ 
Хæрынц кæрæдзи сау хъæды сырдтау 
Нæ дунейы æлдариуæгыл адæм, 
Сæ кæрæдзи туг донæн нуазынц! Уый 
Сæ сафæг марг у, се стырдæр æнамонд! 
Æмæ ныртæккæ ууыл цæуы тох! 
Фæцæйцæуы. 
Кусæг. 
Ахмед, хатыр, нæ кусджыты совет мын 
Фæдзæхста демæ бадзурын, цæмæй 
Сæ разы раныхас кæнай, ныртæккæ 
Цы хабæрттæ, цы хъуыддæгтæ цæуы... 
Ахмед. 
Æз кусджыты раз радзурон? Нæ, бузныг! 
Æрæджы сын ныхас кæнын... Æваст 
Лæхъуг айк чидæр фехста æмæ раст 
Мæ былтыл сæмбæлд... Сæхситт кодтой 
иумæ, 
Кæл-кæлæй худынц; иуæй-иутæ та 
Кæнынц æртхъирæн, марынвæнд мæ 
кодтой,— 
311 

Тыхæй-фыдæй ма раирвæзт мæ уд, 
Мæ цæсткæсæнтæ ахаудтой, мæ худ 
Цыдæр фæци... Нæ, нал мæ фæнды 
дзурын,— 
Мæ бæсты хъусæнт Кировмæ! 
Ацæуы. 
К у с æ г: 
Ха-ха!.. 
Ай райсом съезды бандзардзæнис арт! 
Бабо. 
Æцæг кæд афтæ тох кæнынц бынатыл, 
Æвзæр у уæд. 
Кусæг. 
Цытæ мын дзурыс, цы? 
Бæрзонд бынатыл хи тыххæй тыхсы! 
Б а б о. 
Уыдзæн: йæхи фæнды, цæмæй уа хицау! — 
Сайтан, фæзондджындæр кæныс 
мæхицæй! 
Ацæуыпц. 
2-аг сценæ. 
Иры сæрдары кабинет. 
Æдде хъуысы сындæг фæндырдзагъд æмæ къухæмдзæгъд. 
Бацæуынц Б е т ъ а æмæ Л е н æ (афицеры дарæсы). 
Б е т ъ а. 
Офф! Нал кафыдтæн къахыфындзтыл 
рагæй. 
Кæс дарддæр. 
Ленæ. 
Тынг æвзæр фыст у, полкон... 
Дæрзæг æвзаг... 
Бетъа. 
Кæсгæ дын, загътон, дарддæр! 
Л ен æ. 
«Дæ уæздандзинад! Хъусын дын кæнæм, 
Кæй бабырста нæ къорд дæ хъæумæ 
дысон... 
, Дæ бандит урс афицертæн сæ иу 
Кæй фæци мард, æртæйæ та дзы фесты 
Нæ уацары. Хæцæнгæрзтæй уæм уыд 
Æхсаргæрдтæ, ливортæ,пулеметтæ, 
Сæдæ мины та гилдзытæ; цæмæй 
Сымах фæцæгъдæм — раластам сæ немæ. 
Æцæг, хъыгаг уыд, гилдзытæ уæм фаг 
312 

Кæй нæ уыд, уый, дæ уæздандзинад, 
арвит 
Дæ хицæуттæм, фылдæр гилдзытæ 
райс,— 
Хæрæм дын ард, сæ иуæй дын..,» 
Бетъа. 
Кæс дарддæр! 
Л ен æ 
«Дæ тенка мах кæй акъуырдзыстæм...» 
Ветъа. 
Гм!.. 
Ленæ. 
«Дæ урс бандиттæ сылтимæ хæцынмæ 
Дæсны сты, ноджы сабитимæ, кæд 
Хъæбатыр дæ, уæд ма æддæмæ ракæс! 
Дæ уæздандзинад, урс мæрддзæгтæ скæн 
Æмæ дæхицæн тагъддæр араз табæт,— 
Дæхи ныннай, дæ уæлсынтыл дæ ныр». 
Бетъа. * 
Ха-ха! Фæци? 
Ленæ. 
Фæци. 
Бетъа. 
Æрбахгæн рудзынг... 
Цытæ фыссынц! Кæмæ уæндынц! 
Зæгъ-ма: 
Иæ фыссæг чи у? 
Л ен æ. 
Барахъты Гино. 
Бетъа. 
Иæ къубалæй æрцауындзинаг! Хъус-ма! 
Фæстаг рæстæджы хъаст кæнынц мæнæй, 
Æгъатыр, дам, у, ауындзы, дам, мары! 
Уæд ахæмтæ уæлæуыл уадзгæ сты! 
Дзæнгæрæг цагъдæуы. Ацæуы Ленæ. 
Мæ къухты бафт, æрмæст мæ къухты 
бафт! 
Æндæр дæуæн цы хъæуы, уый æз { 
зонын... • 
Ваздæхы Ленæ. \- 
Л енæ 
Дæ уæздандзинад, горæты сæрдар. 
Бацæуы Гаппо. 
Гаппо. 
Фарн ам. 
313 

Бетъа. 
Салам. Æрбад. Цы дæм и? 
Хъусын. 
Гаппо. 
Нæ мæ уырны, нæ горæтмæ бырсын 
Æцæг фæнд кæнут хъазахъхъимæ... 
Бетъа. 
Куыд?!. 
Уый чи зæгъы? Куыд ахъæр и мæнг 
хабар? 
Ленæ ницызонæджы каст кæнъи 
Æниу, куы уа — цы диссаг у? 
Гаппо. 
Æвирхъау 
, Фыдгæнд у уый!.. ¦ - • 
Бетъа. 
Хъус, горæты сæрдар! 
Дæгъæлтæ нын цæттæйæ дар, мыййаг 
дæм 
Куы бабырсæм, нæ размæ рацу уæд. 
Нæ ныхмæ иунæг фехсæг дæр куыд нæ 
уа! 
Г а п п о. 
Дзæуджыхъæумæ Национ. Совет 
Æфсад кæнын нæ уадзы,— уыд 
уынаффæ, 
Иæ сæрты хизын никæй бон у! 
Бетъа. 
Цы? 
Тынг мæт кæнын дæ Национ Советыл! 
Цæмæй Ирыстон фервæза, хъæуы 
Æрцахсын горæт, не ’фсад дзы уа 
хъуамæ. 
Г а п п о. 
Æмæ ды дæр нæ тæрхоны лæг дæ! 
Дзæуджыхъæу ирон лæджы зæрдæ у, 
Ды та ныр уырдæм хъазахъхъы кæныс, 
Цæмæй ныппырх уа, туг ныккæла 
уынгты... 
Зæгъ-ма мын: чи дын радта уымæн бар? 
Б е т ъ а. 
Гаппо, гормон, фæстаг хатт дæ куы 
федтон, 
Уæдæй нырмæ нæ фæфылдæр дæ зонд. 
Дæ хъæлæс хъахъхъæн, афтæ хъæрæй 
ма дзур> 
Хъæрæйдзурæг фæсус кæны, ды та 

Ныхас кæндзынæ тæрхондоны райсом: 
Куы нæ дзурай, нæ райсдзынæ уæд 
мызд — 
Ныууадздзысты дæ де ’хцаджын 
клиенттæ! 
Гаппо. 
Æхцайы мæт сымах кæнут! 
Бетъа. 
Гаппо. 
Ныххатыр кæн, хъуыддаггæнæг 
ныртæккæ 
Фыдæбоныхай афицертæ сты,— 
Цы кæнгæ сын у — зонынц æй сæхæдæг. 
Ды та æппындæр мацæуыл тыхс. Цу 
Дæ хæдзармæ. Тыхсын нæ хъæуы. Ма 
тыхс. 
Гаппо. 
Уæ сусæг фыдгæнд рахъæр уыдзæн! 
В е т ъ а. 
Æз 
Дæуæй нæ тæрсын. 
Гаппо. 
Фёндзыстут! 
Ацæуы. 
Бетъа 
(Ленæйæн). Йæ фаэдыл! 
Дебойæн зæгъ: æрцахсæнт æй, цæмæй 
Ныртæккæ ма уа горæты! Цымæ 
Æмбырд нæма сты афицертæ? 
Ленæ. 
Рагæй. 
Бетъа. 
Уæдæ сæ рауадз. 
Ленæ ацæуы9 бауадзы афицерты. 
Бадгæ, гоопода. 
Æцæг, хæстæгдæр картæмæ. Нæ разы 
Бырсыны бардзырд. Горæты нæ ныхмæ 
Салдæтты полкъ, гæрзифтонг бронепоезд, 
Аст «максимы», ста^ кусджыты отряд, 
Дæс пулеметы, фараст сармадзаны... 
Бырсæм сæумæйыл райсом. Бырст 
цæудзæн 
Æрхонæй къордгай, фондз сахатыл. 
Курын, 
Уæ сахæттæ раст сæвæрут: ныр у 
Дæс сахаты. Куыд ахст цæудзæнн горæт, 
31$ 

Цы тыхтимæ, кæцæй уыдзæн æххуыс? 
Æрыдоны, Дермецыччы, Æрхоны 
Станицæтæй хъазахъхъæгтæ уыдзæн 
Цыппарсæдæйы, Ирыхъæу дæр радта 
Раст иу уый бæрц, быдирон хъæутæй нæм 
Æрбамбырд мин, цыппарсæдæ лæджы 
Хъазахъхъ æрбацыд Сунжæйæ, 
ныууагътон 
Беслæныхъæуы,Уæлгинскæйы къорд, 
Цæмæй нæ ныхмæ ма сирвæзой 
мæхъхъæл. 
Куырттатæй æмæ Хъобангомæй нын 
Æххуыс нæ уыдзæн,— хохаг хъæутæй 
иу дæр 
Бырсын нæ комы горæтмæ,— нæ хæст 
Куы фæуа, уæд ныхас кæндзыстæм 
семæ! 
Нæ бырсты пълан: сæйраг тыхтæ 
. бырсынц 
Æрхонæй. Раст æхсæз сахатыл хъуамæ 
Ныццæвæм горæт. Бабырсты сигнал — 
Дзæуæджыхъæуыл сармадзанты залп. 
Кæмæ цы фарст и? 
Афицертæ. 
Бамбæрстам æппæтдæр, 
Бетъа. 
Уаедæ фæндараст, господа. Æгъгъад 
Фæкафыдыстут, райсом уын хæцгæ у. 
^ А ф ице рт æ ацæуынц. 
Цымæ цы хорз, цы фыд мæм кæсы 
райсом? 
Къулæй райсы гитарæ, цæгъды æмæ зары. 
Талынг æхсæвы гæлæбутæ 
Рухсæнхъæл артмæ тæхынц. 
О Ир, дæуæн дæр дæ хъæбултæ 
Се сæфтмæ афтæ цæуынц. 
Нал сынис уыцы хъæбатыртæн 
Фæндагæй раздæхæн, нал. 
Разад сыл се саэфты базыртæ, 
Размæ сæ суры адзал... 
Уæ-ууа, фыдызæхх, цæй сæфт фæдæ, 
Иу дæр дыл нал кæны мæт... 
Цæй-ма, фæндараст мын зæгъ уæдæ, 
Разæй мæм худы мæлæт... 
Æхсгæуад бакæны Дебо. 

Д е б о. 
Полкон, хабар! Æнæрцæугæ хабар! 
Ленæ ацæуы. 
Нæ фыдгултæ кæрæдзи ныхмæ фесты! 
Гкно æмæ, дам, Кировы ’хсæн рауад 
Егъау хъаугъа! 
Бетъа. 
Æцæг уа уый? Уæд æм 
Æрвитын хъæуы а сахат, нырттæккæ! 
Æваст дуарæй фæмидæг вæййы Г ино. 
Гино.’ 
Æз ам дæн, мауал мæм æрвит. Салам! 
Дамбацатæм фæлæбурынц. 
Уæ-ууа, гормæттæ, уе штабы куыд 
тæрсут? 
Б е т ъ а. 
Тæрсын та, уанцон нæу, Гино? Еблагъуæ. 
Гино. 
Ныхасмæ дæм æрбацыдтæн, Бетъа. 
Хъæуы хъуыддагыл адзурын, дыууæйæ. 
Ветъа цæстæй ацамоны Дебойæн9 уый ацæуы. 
Бетъа. 
Ныхас кæнынмæ чи фæхъавы, уый 
Иæ къух æдзух йæ маузерыл дары? 
Гино. 
Кæцæй дæм чи фæхъавдзæни, лæгæн 
Бæрæг нæу уый. 
Бетъа. 
Æгъатыр террорист дæ. 
Гино, 
Æнæраст фау! 
Бетъа. 
Æнæраст фау? Уæдæ 
Цæй тыххæй бадтæ ахаэстоны? 
Гино. . . 
Ууыл 
Æз радтон дзуапп, цы партийы дæн, 
уый раз, 
Дæ разы та нæу дзуапдæттын мæ хæс. 
Фæлæ мæ иугæр бафарстай, уæд байхъус. 
Æвæццæгæн, нæ зоныс ды, полкон, 
Дыууæ хуызы кæй вæййынц 
террористтæ,— 
Сæ иу вæййы, йæ адæмы сæрыл 

Хъæддаг бирæгыы чи фæцæгъды, ахæм, 
Сæ иннæ та — хуымæтæджы бандит. 
Б е т ъ а. 
Кæй зæгъын хъæуы, фыццагыл нымайыс 
Дæхи хуызæтты, дыккагыл та мæн? 
Г и н о. 
Æз уый нæ загътон, фæлæ иугæр афтæ 
Хъуыды кæныс дæхæдæг — бар дæхи. 
Бетъа. 
Гино, цымæ поэт æрмæст æвзагæй 
Куы тох кæнид, уæд ын рæсугъддæр нæу? 
Гина 
Фыццаджыдæр, нæ дыууæ ам æвзагæй 
Хæцæм, полкон; дыккаджы та — мæнæн 
Æрмæст æвзагæй тох кæныны мадзал 
Нæма ис, фæлæ уый уыдзæн рæхджы. 
Бетъа. 
Цыбырдзырдæй, йæ фæтагъддæрыл 
Гино. КУСЫС? 
Æмбарыс мæ. 
Бетъа. 
Æз та ма дын уæдæ 
Лæджы бынат цæттæ кодтон мæхимæ. 
Гино. 
Мæнг ма зæгъай? Зын уавæры кæй дæн, 
Кæй фæбыцæу дæн ме ’мбæлттимæ, 
уымæй 
Пайда кæд кæныс? 
Б е т ъ а. 
Ма рæди. Æз дын 
Хуыздæр цы уыдзæн, уый амыдтрн 
рагæй, 
Фæлæ, хъыгагæн, не ’мбæрстай. Уыдтæ 
Урс. афицер, пъагонджын цинел дардтай, 
Стæй ралыгъдтæ; ды раивтай дæ хуыз, 
Сыстæй чи ссау ис, ахæм цинел райстай 
Æмæ дæхицæй скодтай большевик... 
Дæ фыд Текко мæрдты фæдæлгом уаид, 
Куы фехъусид дæ уыцы хабар, уæд... 
Г и н4о. 
Хатыр, Бетъа, дæ хорзæхæй, хатыр мын: 
Мæ фыды номыл афтæ тыхсыс, уый 
Нæ зыдтон æз. 
Бетъа. 
Цы ’мбарыс, йе цы зоныс? 
Цæй большевикты парти дæ хъуыдис? 
Уæ-ууа, гормон, босяктæ сæ куы хонынц, 
Дæ сæр та сæм куыд æруагътай? 

Гино. 
Æцæг, 
Хъæздгуытæ не сты, хаттæй-хатт сæ 
• ¦ " уæлæ 
Хæссынц бызгъуыртæ, бирæтæ — бæгънæг, 
Сæ къæхты ’нгуылдзтæ дзабырты 
хуынчъытæй 
Кæсынц æддæмæ; иууыл бæллæх та — 
Хæлцæй сæ гуыбын хъуаг вæййы... Фæлæ 
Сæ сæртæ уыйхыгъд никæд вæййынц 
афтид... 
Æниу, дæ сагъæс ууыл цыма нæу... 
Цырыхъхъытæ мын ма лæвар кæн? 
Науæд 
Рæсугъд цинел, персайнаг тынæй? 01.. 
Кæсы къулыл Ветъайы цинелмæ. 
. Æрæджы, дам, Тифлисы уыдтæ, райстай 
Дзæвгар æхца Жорданиайæ, уым 
Æртæ милуанæй балхæдтай хъуымæцтæ, . 
Дывæрыл сæ æрбауæй кодтай ам 
Æмæ къупецæй агæпп кодтай, хъуамæ 
Афицер нæ — сæудæджер уаис ды* 
Дæ мулкæй ма мæнæн дæр авæр. 
Бетъа. 
Хъазыс?.. 
Фæстæмæ раздæх... Худыс?.. 
Гино. 
Ха-ха-ха! 
Бетъа. 
Уынын, мæ фæнд дæ зæрдæмæ нæ цæуы. 
Гино. . 
О, ард фыдгулы бацæуа, æмæ 
Куыд цæуа, куыд? Мæн партизантæн 
раздзог 
Куы равзæрстой æгас Иры,— куыд сæ 
Ныууадзон уый бæрц хотыхрæвдз 
отрядты? 
Ирыстоны мыстыхуынкъ дæр куы нæй, 
Мæ отрядтæ кæм нæ фæзыной, ахæм, 
Куы рацæуин, æрбабырсиккой уæд 
Æмæ дæу дæр ныммариккой мæ фарсмæ. 
Бетъа. 
Уæдæ быцæу дæ Кировимæ, уый 
Æрымысгæ у, сайынæн? 
Гино. 
Мæ сæрæй 
Æрду куы ’рхауид, ацы сахат уæд 

Дæ сæр йæ фæдыл атулид. Нæ хъæуы. 
Бетъа. 
Уæдæ ныхас: сæрæгасæй дæ уадзын, 
Дæ ном дæр дын нæ худинаг кæнын, 
Кæд радтон дзырд, зæгъгæ, куыддæр мæ 
къухтгн. 
Æрбафтай, афтæ сауындздзынæн дæу 
Æнæ хæлафæй,— уыцы дзырд дæр ивын, 
Æрмæст ныффысс дæ сыстæйдзаг 
отрядтæм, 
Гæххæтт ын йæ разы æвæры. 
Сæ хотыхтæ куыд æрæвæрой, ды 
Дæхи кæй радтай... 
Гино 
Æз мæхи нæ радтон... 
Бетъа. 
Фæстаг фадат дын, Барахъы-фырт, 
хъус-ма! 
Паддзахы ’фсады афицерæй ды 
Ард бахордтай, Уæрæсейыл æнувыд 
Кæй уыдзынæ,— уыдис? 
Гино. 
Уыдис. 
Бетъа. 
Мæнг ард 
Куыд бахордтай? Куыд кæныс агитаци 
Нæ цардхалджыты — большевикты фарс? 
Фыдгæнд у уый! Паддзахы ’фсады номæй 
Æз домын: раздæх! Уæд дæ удæн тас 
Нæ уыдзæн; уым куы баззайай, уæд та 
дын 
Нæй фервæзæн... 
Г и н о. 
Бæлвырддæр: уæд цы уыдзæн? 
Бетъа. 
Уæд — ауындзгæ!.. 
Гино. 
Нæ, макæмæ фæдзур!.. 
Нæ хъæуы. Хъазты адæмæн сæ фылдæр 
Мæ къордæй сты, хæцæнгæрзтимæ; 
ноджы 
Æввахс хæдзæртты ме ’мбæлттæ лæууынц 
Гæрзнфтонгæй. Æви ды афтæ 
’нхъæлдтай, 
Гино дæумæ хæрзиунæгæй цæудзæн?.. 
Мæн демæ баныхас хъæуы... 

Бетъа 
(дзæнгæрæг цæгъды). 
Бацæуы Дебо. 
Тагъд базон, 
Уым, хъазты, цавæр адæм и, стæй 
ам — 
Нæ сыхбæсты æцæгæлонæй чи ис? 
Дебо ацæуы. 
Гино. 
Нæ дæ уырны? Уæд ма дæ къухтæ 
сдар! 
Бетъа. 
Æрра сдæ, цы? 
. Гино. 
Æрæвæр, цæй, дæ гæрзтæ! 
Зæгъ ныр: кæм ис æхцатæдарæн сейф? 
Ветъа сæрæй амоны сейфмæ. 
Сæудæджерæй цы пайда райстай, уый 
дæр! 
Уæ хицауæй та райсдзыстут сымах... 
А, мæнæ сты. Сыбыртт дæр нæ! — куы 
зоныс, 
Нæмыг дзæгъæлы хардз нæ кæнын æз. 
Дзæвгар æхца! Куы балхæнæм 
хæцæигарз, 
Уæ пырх кæнын æнцондæр уыдзæн уæд. 
Ды хъавыдтæ мæн худинаг кæнынмæ... 
Ныртæккæ ма (сусæгæй йын) дæ хæлаф 
ласгæГТагъд! 
Бетъа* 
Цæмæн мæ худинаг кæныс? 
Г и н о. 
Дæу фенон 
Æнæ хæлафæй. № схъæр уыдзæн уый, 
Хæрын дын ард мæ фыд Теккойы 
номæй 
Цы хуызæн у Иры сæрдар! Бандит! 
Рудзынгæй агæпп кæны æмæ иу бæхы 
къæхтыхъæр ссæуы. Вауайы капитан Дебо. 
Дебо. 
Æддагон адæймаг нæй хъæуы иу дæр... 
Бетъа. 
Цы фæци Ленæ? 
ч 
: 1 Сослан Цæразон * 

Дебо. 
Абадтис дæ бæхыл, 
Гинойы фæдыл афардæг... 
Б е т ъ а. 
Балван!.. 
Цы федтай, уый куы схъæр кæнай!.. 
Æнаккаг! 
Сæ фæдыл уайгæ æмæ сургæ тагъд! 
Дебо ацæуы æмæ уайтагъд бæхты 
къæхты хъæр ссæуы. Хъуысы топпы гæрæхтæ. 
ÆРТЫККАГ МИ 
1-аг сценæ 
Александры проспект. Ресторан «Париж-ы» раз. 
Бацæуынц Ахмед æмæ.Гино. 
А х м е д. 
Реакцийы хъуынахор Ганнибал 
Йæ цырыхъхъæй нæ Иры дуæрттæ 
хойы,— 
Деникин нæм æрбабырсы!.. 
Г и н о. 
Æмæ, 
Хатыр, фæлæ хуыздæр цы мадзал 
хоныс? 
Цы ми кæнгæ у де ’рдыгонау? 
А х м е д. 
Каед 
Æцæгæй патриоттæ стæм, уæд ардæм 
Цæуылнæ хонæм Турчы ’фсад, цæмæй 
Ныууромæм деникинон лæгсырдты? 
Г и н о. 
Ды — патриот, æгъдау æвæрынæн 
Дæ бæстæм хоныс Турчы ’фсад, дæ адæм 
Хæцой сæхæдæг, уый нæ фæнды дæу? — 
Нæ, ды дæ зæрдæ адæмыл нæ дарыс. 
Деникин нæм куы ’рбалæбуры, уæд 
Дæ бынат айсыс дарддæрмæ — 
Тифлисмæ. 
, Ахмед. 
Фæлæ мæ уд сымахимæ ис — ам! 
Г и н о. 
Нæ мæ уырны! Æз базыдтон, æрæджы 
Кæй уыд дæумæ Куындыхон Бекир-Бей, 
Муссæйы фырт, æрбацыди дæм Туркæй, 

Иæ сусæг фæнддын раргом кодта уый, 
Ды та йын радтай нуазæн... 
Ахмед. 
Уый уыд уазæг! 
Уый неэгъдау у! 
Г и н о. 
Нæ, ахæм æгъдау нæй,— 
Хæххон адæм сæ уазæгæн сæ бæстæ 
Нæ кæнынц уæй! 
Ахмед. 
’ Теккойы-фырт, уый хъазгæ 
Куы нал кæныс, æргомæй ма мын зæгъ, 
Цы йын уæй кодтон уагæры? 
Гино. 
Дзырдтай йын, 
Цæмæй «Хæххон Республикæйæн» уый 
Сæрдар уыдаид. Туркаг æфсад хонын 
Деникины ныхмæ нæ хъуыди дæу — 
Протекторат нæм цæттæ кодтай Туркæн! 
Ахмед. 
Гæдытæ дзурыс! Зайлаг калм мын у 
Деникин, æмæ уый ныхмæ кæд туркаг 
Æфсæдтæ хонын, уæд — æрмæст цæмæй 
Нæ республикæ фервæза: æмвæндæй 
Хæххон дзыллæтæ расидтысты уый, 
Ныр æй æхгæнынц болыпевиктæ, Ленин! 
Ды та сæ фæнд æххæстгæнæг дæ! 
Гино. 
О! 
Æхсызгон мын у уыцы ныхас хъусын: 
Фæзыхъхъыр ис дæ сау зæрдæйы дуар 
Æмæ дæ фæндтæ равдыстай æргомæй. 
А х м е д. 
Дæ зæрдыл дар: пысылмон адæм ам 
Советты фарс нæ хæцдзысты. Деникин 
Куы басудза Ирыстоны хъæутæ, 
Уæд аххос хаудзæн большевиктгем! 
Гино. 
Янус! 
Дæ газет дæр ды уымæн айстай дард 
Ирыстонæй: пысылмон паддзахад дын 
Куы нæ уа, уæд дæуæн Ирыстон нæй. 
Мæ цурæй иуварс!.. 
Ахмед ацæуы. 
Ехх, Сергей Мироныч! 
Цæмæн ацыдтæ Астраханмæ? Ныр 

Куы уаис ам — куыд фенцон уаид 
уавæр! 
Ацæуы. 
Рацæуынц ресторан «Париж-æй» Роландсон 
æмæ Гаппо. 
Роландсон. 
Сэр Баев, фынгæй фестадтæ тæргайæ,— 
Уый нæу уæздан ми! 
Г а п п о. 
Сэр, уæздан ми мах 
Фæйнæхуызон æмбарæм: дæ къух радтай 
Фыдгулмæ, загътай: «Бантысæд уын!» — 
уый 
Мæнæн æфхæрд у, ахæм ран нæ бадын. 
Роландсон. 
Хæдбар æфсад дæ фыдгул хоныс ды? 
Гаппо. 
Æнæмæнг, æмæ йыл гуырысхо ма кæн. 
Ам Советтæ куы сæвæрдтой сæ уаг, 
Уæд уайтагъд радтой кусæг къласæн 
бартæ, 
Сæ астæу сраст и; зæхкусджытæн та 
Зæхх байуæрстой. Фæлæ Деникин ардæм 
Æрбабырсы, æмæ та къæдз кæны 
Фæстæмæ кусæг лæджы астæу; зæхх 
Фæстæмæ исы, æлдæрттæн æй уары, 
Хæххон дзыллæйæн ног къæлæт хæссы, 
Цагъайраг цард... Æмæ зæронд Европæ, 
Культур æмæ цивилизаци тауæг 
Иæхи чи хоны, уый — «æгасцуай» дзуры 
Хъæддаг æнæфсис тугцъирæн! Нæ, сэр, 
Æууæнк уыл нæй, дыдзæсгом 
дипломаттæ! 
Роландсон. 
Мæ тæккæ раз Хæдбар Æфсад сымах 
Цæгъдгæ куы кæна, ауындзгæ, æргæвдгæ, 
Уæддæр уæ сæрыл не сдзурдзынæн,— уый 
Мæ бон дæр нæу: Деникин æмæ йе ’фсад 
Закъонон хоны англисаг король! 
Фæлтау ма, сэр, хуыздæр фæндонмæ 
байхъус. 
Æрвиты мæм Британийы король 
Гуманон фæнд, интеллигенттæй чи ис 
Тыхст уавæры — мæ фыдыбæстæм ын 
Цæуынæн фадат, фервæздзæн мæлæтæй 
Фæндаггагæн цы бахъæуа — уыдзæн 
Цыдæриддæр: билет, æхца... 

Гаппа 
Нæ, сэр, 
Æхца æмæ билетæй ма зынаргъдæр 
Вæййы цыдæртæ дунейыл, дæуæн 
Æппындæр кадджын чи нæ у, мæнæн та 
Зынаргъдæр чи у де ’хцайæ. 
Ацæуы ¦ 
Роландсон. 
Æрра! 
Вацæуы Ахмед. 
Цæй, куыд, фæтæг! 
А х м е д. 
Мæхинымæры кувын, 
Цæмæй мæ бæллиц сæххæст уа, цæмæй 
Мæ фыдгултæ бындзагъд фæуой, 
быныскъуыд! 
Дыууæ калмы хæрынц кæрæдзи ныр; 
Сæ иу — Деникин, иннæ — большевизм, 
Кæрæдзи ’ргæвдынц,— хорз у уый, 
æхсызгон! 
Æрмæст хъыгаг: сæ иуы иннæ тагъд 
Куы фæуа хæрд, куы фервæза сæ иннæ! 
Фæлтау фылдæр сæ кæрæдзи хæрæнт, 
Кæрæдзи стджытæ сабыргай æхсынæнт: 
Сæттæнт сæ дурæй-дурмæ, цъирæнт 
магъз, 
Кæрæдзи магъз! Кæрæдзи удтæ ласæнт 
Зыдæй, кæрæфæй! Нал уаид йæ кой 
Сæ иуæн дæр... 0, уæд мæ уд æрцæрид! 
Уæд мæ, полкон, куы рахонис фæтæг, 
Дæ арфæ мæ уæд бауырнид æцæг! 
Роландсон. 
Ды болыпевикты бирæ уарзыс! 
А х м е д. 
Бирæ! 
Куыдз лæдзæджы куыд уарза, афтæ Уæд 
Дæхæдæг та? 
Роландсон. 
Куыд нæ, Ахмед, куыд нæ! 
Æдзух мæ зæрдæ уыдон мæтæй ризы, 
Æлгъыст фæуой! Цом, бануазæм фæйнæ, 
Зæгъæм сын «рухсаг» ресторан 
«Париж-ы», 
Фæцæуынц ресторанмæ. Бауайы Сафар.. 
325 

С а ф а р. 
Полкон, хатыр, Ахмед, хъæуыс æрмæст 
Дыууæ ныхасмæ. Ахиз ды, мæ полкон. 
Роландсон бацæуы мидæмге. 
Ахмед. 
Цæмæн уæ хъæуын уагæры? 
С а ф а р. 
Ахмед... 
Цы уавæр у — уыныс дæхæдæг: судзьгац 
Иры хъæутæ, чысылæй-стырæй адæм 
Уынæргъынц, ниуынц — не знаг сæ 
цæгъды... 
Лæг чи у — нал ис иуæн дæр æмбæхсæн,— 
Хæцын хъæуы! — Тыхтæ нæм нæй нæ 
фаг, 
Фæсид, Ахмед, пысылмон афицертæм: 
Ир, мæхъхъæл, цæцæн, кæсæг, йе асы,— 
Дæ дзырдмæ хъусынц, рамбырд сæ 
КсзеН... 
Ахмед. 
Дин мын 
* Нæ дæтты бар. Æз никæй фарс хæцын. 
С а ф а р. 
Ахмед, æгъгъæд! Дæхицæй ма кæн Янус, 
Дыууæрдæм ма кæс, сайынæн — 
æгъгъæд! 
Йе — сырх, йе урс, дыууæ хуыцаумæ ма 
кув! 
Ахмед. 
Рæдийыс! Ды цы хуыцæуттæй зæгъыс — 
Сæ иумæ дæр нæ кувын æз. Мæ хуыцау — 
Уый фарн у, фидыд. Урс æмæ сырх та 
Сæ ингæнтæм ныхæй-ныхмæ хæцгæ сты. 
Æз тугкалæг хуыцаумæ кувон? Нæ! 
Сафар. 
О, уый рæузонд сывæллонау куы хъазыс! 
Цыма нæ зоны, дунейы хъысмæт 
Сырх æмæ урс цы карз тохы сты, ууыл 
Кæй æнцайы,— æртыккаг фæндаг нæй: 
Кæд сырх нæ дæ, æвазццæгæн, уæд урс 
дæ! 
Ахмед. 
Æнудæс азы паддзахы ныхмæ 
Хæцыдтæн, ахаэстæтты бадтæн, ныр 
Куы ’рцыди революци, уæд — куыд нæ 
ма 
Уыдзынæн урс, кæнæ сæ фарс! Фæлæ 

Дæхæдæг ды дæ сырхытыл æууæндыс? 
Сафар 
Сариатыл æмæ хъуыраныл ды 
Куыд æууæндыс, æз сырхытыл 
æууæндын 
Тыхджындæр уымæй: æз сырх дæн, 
ды та? 
А х м е д. 
Æцæг сырх дæ, кæй калут, уымæй. 
Сырх! 
Цæмæй æппæла— ссардта мын! 
С а ф а р. 
Цу, бануаз 
Дæ лымæнимæ! Иры бæстæн ахъаз 
Кæй нæ фæдæ йæ тыхсты бон æргом — 
Æнаккагæй дын мысдзысты дæ ном! 
Фæйнæрдæм ацæуынц. 
Вацæуынц Ду дар æмæ X æмæт. 
Дудар. 
Хæмæт, кæм дæ? Æрбабырсы Деникин! 
Хæмæт. 
Куыд у, цæмæ, кæй ныхмæ, йе кæй фарс? 
Дудар. 
Бæрæг у уый дæр: сырхытæ дзы 
лидзынц,— 
Цæгъды сæ, суры, ауындзы... 
X æ м æ т. 
Уæдæ 
Æвзæр, цыма, нæ уыдзæн?... 
Д У Д а р. 
Черменнстты 
Кæм ары, уым сыл арт æфтауы. 
X æ м æ т. 
У*ВД 
Хæрз сæфт кæндзысты сырхытæ!.. Нæ 
хъусыс? 
Куыд хорз нæры!.. 
Дардæй хъуысы сармадзаны нæрын. 
Д У Д а р. 
Хæстæг кæмдæр хæцынц!.. 
Цæфтæ дæр сæ уыдзæн уæдæ? Ай-гъай сæ 
Уыдзæн цæфтæ дæр... Бавæрын 
хъаудзæн 
Нæ ирæтты, фæлæ кæм, куыд, цы хуызы?.. 
327 

X æ м æ т. 
Мæныл цыма гуырысхо кæныс? Ау, 
йрон ироны ма бавæра, науæд 
Тысха ирон, æмæ йæм ма ратт къух. 
Йæ тыхсты йæ ма фервæзын кæн — уый 
та 
Куыд хъуамæ уа! Уый худинаг куы у 
Ирон лæгæн! 
Дудар. 
Хæрын дын ард хуыцауæй, 
Нæ адæмæй мæ чифæнды æххуыс 
Куы агурид — мæ уд дæр ма йын 
раттин... 
Фæлæ уый чи уа? Иу уырыссаг чызг... 
Æрбацæуы. Цæф лæг ныууагъта 
уынджы. 
Хæмæт. . 
Кæд æй, мыййаг, æххуыс хъæуы? 
Дудар. 
Æххуыс?! 
Бацæуы Лен æ. 
Ленæ, 
Хатыр, уæззау цæфтæ фæци нæ раздзог. 
Тыхджын тыхст у. Иæ ахæссын нæ бон 
Нæ баци хæхтæм. Баххуыс кæнут! Тагъд 
Уыдзысты ам урс бирæгътæ... Кæд искуы 
Ис бамбæхсæн, уæ хорзæхæй, уæд æй 
Иæ удхæсджытæн ма раттут!.. 
Ду дар æмæ Xæмæт кæрæдзимæ фæрсджыты 
кæстытæ кæнынц. 
Дудар ¦ 
(Хæмæтæн). Цыма дæм 
Цыдæр ныггæнд уыдис, Хæмæт, 
кæмдæр?.. 
X æ мæ т. 
Кæддæр уыдис, фæлæ, хъыгагæн, нал ис. 
Дудар, гормон, дæхимæ ницы?.. 
Д У Д а р. 
Нæй, 
Мæ мæрдтыстæн, мысты хуынкъ дæр 
нæй никг". 
Цытæ мын дзурыс? Никæд мæм уыдис 
Бынат мæнмæ... Мæ бинонты дæр 
раттин 
Нывондæн æз... Цы бачындæуа?.. Ехх, 
Кæй бон у ныр лæг бамбæхсын? Хæрын 
дын 

Хуыцауæй ард, уæ раздзоджы тыххæй 
Мæ удыл дæр нæ бацауæрдин, уæ-ууа! 
Бæргæ, æндæр æххуыс куы курис ныр — 
Æхца, къæбæр — уæ сæрвæлтау мæ 
муртæ! 
Фæлæ æгæр тæссаг цыдæр ис ам... 
X æ м æ т. 
Нæ фадат кæу. Хатыр, нæ ныфс нæ 
Нæ хæдзæрттæ, нæ бинонтæ, мыййаг, 
Куы бабын уой... Дæ хорзæхæй, ныббар 
нын. 
Ленæ. 
Уæдæ ныр куыд? Сæ къухтæм хауы лæг 
Йæ марджытæн! 
Дудар. 
Хъуырыцъарæй дæ курæм: 
Куы фæцæйцæуат ардыгæй, уæд уæ * 
Куыд ничи фена,— базондзæк Деникин, 
Уыдыстут ам, æмæ хæрз сæфт кæнæм... 
Цы нæ бон у! Æнæмаст ут, фæлæ, 
Цы нæ вæййы? — куы бахауа сæ къухтæм, 
Тæрхон куы скæной амарын, уæд мах 
Иæ фæдыл къулсæрæй æмæ æнкъардæй 
Фæцæудзыстæм суанг ауындзæны онг.^ 
Иæ хæрдзтæй дæр нæ бамбæхсдзыстæм, 
баууæнд: 
Хуыцау мæлæтæй бахизæд, фæлæ - 
Куы бахъæуа — хæрнæг дæр ын уæд 
не’вджид. 
Æядæр хуыздæр уын ницы у нæ бон. 
Ленæ. 
Æмбарын уæ: сымах хъæуы Деникин — 
Уæ Хæрзгæнæг!.. 
Фæзилы æмæ ацæуы. 
X æ м æ т. 
Фæндараст у. Хуыцау, 
Æцæг нын æй фæкæн хæрзгæнæг! 
Хъус-ма! 
Сæ раздзог — уый нæхион ма уа? 
Дудар. 
Чи? 
Нæхи сыхаг? Нæ! А! Сæ раздзог уый у!.. 
Хæмæт. 
Цы фæджих дæ? 
Д У Д а р. 
Сæ размæ цом! 
329 

Хæмæт. 
Цæмæ? 
Дудар. 
Нæхæдæг сæм фæхабар кæнæм раздар, 
Зæгъгæ, сæ раздзог махмæ ис... Каэд нын 
Æнцондæр уанд... 
X æ м æ т. 
Исчи йæ нымудзын 
Куы фенхъæла?... 
Дудар. 
Цытæ мын дзурыс, цы? 
(Фæрсмæ). 
0 хннæйдзаг! Фæразæй уа йæхæдæг, 
Нымудзæггаг дзы ралуха! Хæмæт, 
Кæдæм тындзыс? 
Хæ мæт. 
Нæ фæлæ ды дæхæдæг 
Кæдæм тындзыс? (Фæрсмæ.) 
Цæмæй йæхæдæг райса 
Нымудзæггаг! Ныйичъи мыл! Цæй, 
суадз! 
Дудар. 
Фæлæуу-ма! Суадз мæ! 
X æ м æ т. 
Суадз мæ, зæгъын! 
Дудар. 
Иуварс! 
Кæрæдви тонгæ, æзфæраздæронæй ацæуынц. 
2-аг сценæ 
Хохы раз, къæдзæхбын пъассы. 
К а р у м дурыл бады чъылдымырдæм, хъисфæндырæй цæплв 
Вацæуы л æ п л у, исдуг нæ уæнды сдзурын Каруммæ, кæж^ 
дæр амоны фæстæмæ, ма хъыг дарут, зæгъгæ. 
Лæппу. 
Æнкъардæй та йæ фæндырыл цæгъды. 
Карум цагъд фæвæййы, фæндыр иуварс 
æрæвæры, фæстæмæ ракæсы. 
Хатыр, Карум: уырыссаг дын! 
Размæ басхойы К ировы. 
К а р у м. 
Уырыссаг?! 
Куыд цæуы зиугуыст? 

Л æ п п у. 
Идæдзы уыгæрдæн 
Карст фестæм, арфæтæ кæны. 
Карум 
(Кировмæ амонгæйæ). Кæм уыд? 
Лæппу. 
Æз дæр, дам, зиуы рацыдтæн, 
æххуысмæ... 
Уырыссаг — хохагæн æххуыс! Ха-ха! 
Карум. 
Цæвæгыл хæцын зоны? 
Л æ п п у. 
Хорз фæкарста! 
К а р у м. 
Цы йæ хъæуы? 
Лæппу. 
Дæу фенын æй фæнды. 
К а р у м. 
Æгомыг у? Куы ницы дзуры. 
Киров. 
Фысым 
Нæдæр æрбад, нæдæр æгасцуай загъта... 
К а р у м. 
Хæххон лæг йе знагыл нæ кæны цин! 
Лæппу. 
Карум, кæд йемæ дзурынмæ нæ хъавыс, 
Уæд æй уадз мах бар: лæппуты фæнды 
Уырыссагимæ адзурын иронау! 
К и р о в. 
Æз уе знаг дæн, уый базыдтат бæлвырд? 
Л æ п п у. 
Уырыссаг, чи уа — алчидæр сæ не знаг! 
Киров. 
Æз а бæстæн æцæгæлон нæ дæн: 
Куыстон цинкуадзæн завод «Алагиры^, 
Ирон кусджытæн амыдтон фæскуыст 
Уырыссагау кæсын, фыссын, нымайын, 
Газет сын хастон, чингуытæ, цæмæй 
Зыдтаиккой, зæххыл цы цæуы. 
Карум. 
Æз 
Фыццаг хатт хъусын, хохагæн уырыссаг 
Кæнæ хъазахъхъаг зонд амона, уый. 
Фæлæ æз уыйхыгъд хорз зонын. 
хъазахъхъаг 
Ехсы фындзыл цæфхады зæгæлтæ 
Куыд баста æмæ хохаджы куыд надта... 

К и р о в. 
Æгас уырыс, æгас хъазахъхъæй уый 
Куы зæгъай, уяед рæдыд куы уа, Карум. 
К а р у м. 
Æз дзы кæй зонын, уыдон тыххæй раст у. 
Æниу, мæ ном кæцæй зоныс? 
Киров. 
Дæ ном, 
Дæ хабæрттæ куыд нæ зонын? Æз ма 
сыл 
Газеты дæр куы фыстон. 
Карум. 
Уæдæ ды. 
Æвæццæгæн, æппæт дæр зоныс? 
К и р о в. 
Зонын, 
Чысыл цыдæртæ. 
Карум. 
Уæдæ бадгæ. 
Киров. 
Бузныг. 
Карум. 
Уæдæ, зæгъыс, нæ бæстæ зоныс? 
Киров. 
Рагæй. 
Газетуадзæг Казаровмæ куыстон 
Хуымæтæджы корреспондентæй. Ам ын 
Бынæттон царды темæтыл фыстон 
Рецензитæ, статьятæ, фельетонтæ; 
Цал хатты йын мæ фыстыты тыххæй 
Тæрхонтæ хастой, цал хатты бæ кодтой 
Егъау ивартæ! Фæлæ сæ фыста 
Æмæ дзырдта: «Фысс ноджы фылдæр, <? 
Киров, 
Мæ газет мын дæ фыстыты фæрцы 
Хæлофæй исынц кæсджытæ!» Фыстон ын 
Хæххон адæмы удхæртты тыххæй 
Æмæ фыдгæнæг хицæутты фыдмитыл, 
Фæлæ фæстагмæ ахæстоны сбадтæн. 
Карум. 
Уырыссаг — æмæ ахæстоны? Уый. 
Хатыр, фæлæ зынбаууæндæн ныхас у. 
Киров, 
Æртæ ахсты Уæрæсейы фæдæн, 
Иу хатт та — Дзæуджыхъæуы, ам 
фæбадтæн 
Æрмæст къуыри, фæлæ цы федтон, уый 
Мæлæты бонмæ баззайдзæн мæ зæрды... 

Кару мы æмбæлттæ сабыргай æмбырд кæнынц, 
æрбадынц æмæ лæмбынæг хъусынц ныхасмæ. 
Мæ рудзынгæй-иу кæртмæ кастæн, уым 
Лыг кодта марæг къодахыл фæрæтæй 
| Тæрхонгонд хохæгты сæртæ... Ныр дæр 
ма 
Мæ хъусты зæлы се^рдиаг — Хуыцау! 
Цы ракодтам? Цæмæн нæ марынц? — 
Дзуаппæн 
Цæхæртæ калдта лæгмары фæрæт, 
Æмæ та сæр æртулы зæхмæ туджы... 
Цымæ сæ уаед цæй тыххæй мардтой? Иу 
Нæ ныббарста æхсæрфарсы цæф; иннæ 
Салдат нæ цыд; чи хъазахъхъы зæххыл 
Фæцæйцыди; кæмæн йæ фарсыл федтой 
Хæцæнгарз — хъама; чи аренды мызд 
Нæ бафыста — лæгмарынæн сын аххос 
Зын арæн уыд? Хæххоны амар, уæд 
Дæ ныхмæ ничи ралæудзæни, хъаст сыл 
Чи бахæсса.— уыргæфтыд æй кæнынц, 
Ие ахæстоны баппарынц... 
Кару м сысты, К ировы алыварс 
æрзилы, дисгæнгæ йæм кæеы. 
К а р у м. 
Мæ уазæг, 
Хæххон лæджы хъæстытæ нын кæныс: 
Æз хъуамæ дзурин уыдон ныр дæхицæн — 
Уырыссагæн! 
Киров. 
0, рагæй нырмæ ам 
Хъазахъхъ æмæ уырыс уыдысты хицау... 
К а р у м. 
Гъе уымæн дзурынц хохаг адæм ныр: 
«Цæз уырысы!» 
К и р о в. 
Æз дæр уæдæ — уырыссаг,— 
Мæ раны дæн! 
К а р у м. 
Уый диссаг у: цымæ 
Цæмæй ныфсджын уай? 
К и р о в. 
Де ’гъдауæй! Æз зонын, 
Иæ уазæджы куыд хъахъхъæны фысым: 
Фысым ды дæ, æз та — дæ уазæг. 
Карум лæппуйæн ацамоны, уый 
тымбыл фынг æрæвæры хæринаг æмæ нуæзтимæ. 
333 

К а р у м. 
Махæй. 
Куы ацæуай, уæд уазæг нал дæ... 
Ки ров. 
Æз 
Нæ тагъд кæнын, мæнæн æвзæр нæу 
ам дæр. 
Стæй никуы фехъуыстон, зæгъгæ, фысым 
Иæ уазæджы къæбутырдыгæй фехста. 
К а р у м. 
Цыбырдзырдæй, æгъдæуттæ зоныс. Цæй, 
Дæ цæрæнбонтæ бирæ, уазæг! 
Киров. 
Бузныг! 
Уæ цæрæнбонтæ! 
К а р у м. 
Ацаход къæбæр. 
Уæдæ нæ бæстæ зоныс, зæгъыс? 
Киров. 
Хорз, 
Куырттаты комы арс марын, балер та 
Бехъаны ахсын. Бирæ уарзын æрдз! 
Рæхджы цæгатæй хуссармæ тæхдзæии 
Цъæх арвыл цуркæй хърихъуппыты бал, 
Æмæ та, ленкгæнгæ, бæрзондæй 
хъуысдзæк 
Сæ базырты уæззау улæфт: фиу-фиу! 
Цæудзæн сæ хъæр, сæ кæрæдзимæ сидын* 
Цæмæй сæ иу дæр ма фæдзæгъæл уа, 
Кæнæ сæ се знаг ма фæкæна дихтæ, 
Æмæ сæ иугай ма фæцæгъда. 
К а р у м. 
Куыд! 
Ау, хърихъуппытæн дæр и знæгтæ? 
Киров. 
Федтон 
Æнахуыр ныв, зæрдæкæрзæн. Уыдис 
Æрæгвæззæг, фæцæйтахтысты балæй 
Цъæх рындзы сæрмæ хърихъуппытæ. Уæд 
Æваст сæ размæ февзæрдысты цалдæр 
Бгъау цæргæсы, уайтагъд сын сæ къорд 
Фæдихтæ кодтой, сурынтæ сæ систой 
Æмæ сæ мигъы айнæджы рыидзмæ 
Куырмæджы тардтой. Хърихъуппытæ 
ницы 
Уыдтой сæ разы, айнæгыл æваст 
Æмбæлдысты — уырдыгмæ хаудтой 
мардæй. 

/ 
Куы фæци хæст, егъау цæргæстæ уæд 
Æрбадтысты сæ нард холытыл... 
Карум. 
Бузныг, 
Мæ хорз уазæг, дæ хабарæй, фæлæ 
Цæй фæдыл у, куыд æй æмбарæм? 
Киров. 
Хърихъупп 
Куы вæййы мунæг, уæд æдых у. 
Карум. 
Бузныг, 
Кæй хоныс мæн бæрзæндты тæхæг 
маргъл. 
К и р о в. 
Ныллæг тæхæг маргъ дæ куы хонин — 
ам дæр 
Нæ уаин уæд. 
К а р у м. 
Иттæг бузныг, мæ уазæг, 
Фæлæ æз — хърихъупп, ноджы ма 
дзæгъæл? 
Уыныс — мæ къорд æмбырд æмæ 
гæрзифтонг! 
Киров. ч ’ 
Æмбырд, гæрзифтонг! Хърихъуппытæ 
стут 
Ам уегас дæр, дзæгъæл чи фæцис, ахæм. 
Карум. 
Дзур, уазæг, дарддр: уазæджы бон у 
Цыдæриддæр; йæ фысымы куы ’фхæры, 
Уæддæр ын барст у. 
Киров. 
Раст ныхас дæр уæм 
Æфхæрын у? Нæ фехъуыстон,— хатыр 
мын! 
Гæрзифтонгæй, æмбырдæй бадынц ам, 
Хæдбар Æфсад та дзыллæйы æвдæрзы! 
К а р у м. 
Мах хъахъхъæнæм æрмæст нæхи хъæутæ, 
Нæхи хæдзæрттаэ. Хицæуттæ нæм иугай 
Цæуынц, æмæ сæ иугай марæм мах. 
Фылдæр нæу мах бон! 
Киров. 
Алчи уæ йæхи кæрт 
Куы хъахъхъæна, йæхи хæдзар,— ай-гъай, 
Уæ бон æцæг уæд ницы у. Сымахæй 
Кæйфæнды райс — йæхи кæртыл тыхсы, 
Йæхи хæдзарыл: хицау ын куы стигъы 
335 

Йæ сыхаджы, кæнæ сыхаг хъæуы, 
Уæд цин фæкæны: уадз, нæма сыхаджы, 
Уадз, бастигъа йæ, бандзара йыл арт, 
^сЗгайтма мын мæхи нæ нæмы ме знаг! 
Фæлæ сыхаг куы фæуа стыгъд, уæд та 
Дæумæ фæуыдзæн уыцы знаг, уæд та 
дын 
Дæхи байсæфтыл цин кæндзæн сыхаг! 
Мæхъхъæлоны куы фæпырх кæнынц 
хъазахъхь. 
Ирон лæг уæд кæны йæхицæн цин: 
Æгайтма хъазахъхъ мæхъхъæлоны 
марынц! 
Æгайтма мæн нæ хъыг дарынц! Фæлæ 
Фæстæдæр уавæр аивы: ироны 
Куы фефхæрынц, уæд та мæхъхъæлон 
лæг 
Фæкæны цин... Гъе афтæ сты Кавказы 
Хæххон дзыллæтæ сегас дæр! Уæд ма 
Цы уа æнамонд, худинагдæр уымæй!.. 
Фыдæй фыртмæ уын паддзах уе ’хсæн ам 
Хæрам тыдта — куыд не ’мбарат 
кæрæдзи, 
Цæмæй уæ сæттык иугай уа æнцон... 
Тых уæм ис, уый уæ нал уырны, æнусон 
Æфхæрддзинад уын басаста уæ ныфс 
Æмæ уæхиуыл нал дарут уæ зæрдæ. 
Карум. 
Нæ бон цы у?!. 
Киров. 
Уæхи хъуыддаг у уый. 
Æз дард кæмдæр дæн, Астрахаяы кусын, 
Фæлæ дзæвгар фæудхар кодтон ам, 
Æмæ куы бахауд хъизæмары бæстæ. 
Уæд сусæгæй æрбахъуызыдтæн, кæд 
Æххуысæр искуы бахъæуин: æрзылдтæн 
Ирон гæрзифтонг адæмыл, уыдтæн 
Уæллагиры, Дыгургомы, Дæргъæвсы, 
Стæй Арвыкомы; Дзæуджыхъæуы та 
Заводтыл æмæ фабриктыл æрзылдтæн, 
Цæмæй тыхсты бон уæм æмдых, æмвæнд, 
Æмæ ныл не знаг ма худа кæл-кæлæй! 
К а р у м. 
Цы ми кæнгæ у махæн, уазæг? 
К и р о в. 
Уый та 
Уæхи хъуыддаг у: кæд йырмæ цы уыд, 
Ныртæккæ. ам цы митæ цæуы, уыдон 

Хæсеут уæ сæрмæ, бадут уæд æнцад,— 
Æз уæ зынмийыл не ’фтауын. 
К а р у м. . 
Мæ уазæг! 
Æнамонд ми, фыдбылызтæ зæххыл 
Æййафынц алкæй, не ’взарынц зæххонты 
Æвзæрæй, хорзæй, искуы дæ сæ ну 
Куы ’рсура, уяед дæу уыдзæни мæ зæрдæ: 
Мæ кард æмæ дын ацы къух — нывонд 
Дæ тыхсты бон. Мæ кæстæртæм та 
бакæс: 
Дæ разы ам æфсæн къулæй лæууынц, 
Куы бахъæуой — цы сахат нæм 
фæдзурай,— 
Цæттæ стæм мах!.. Æрмæст ма иу 
фарст: не’взаг 
Куыд базыдтай? 
Киров. 
Ирыстоны фæцæр 
Дæс азы азмæ ма базон иронау, 
Кæимæ кусыс, уыдонимæ ма дзур 
Сæхи ’взагыл, уый цас лæгдзинад у? 
Кару м 
Фæндараст у! Лæппу, цу йемæ ды, 
Цæмæй дзæбæхæй бахæццæ уа уазæг. 
Ацæуынц. 
3-аг сценæ 
Дзæуджыхъæуы Александры проспект, ресторан «Париж»-ы раз. 
Вацæуынц Бетъа æмæ Дебо. 
Ветъа. 
Штабс-капитан! Айс, апырх кæн хабар 
Фæйнæрдæм хъæутыл: басаст революци, 
Æмæ ныгæд æрцыди’ большевизм. 
Æрсабыр цард, фæуæлахиз и фидыд! 
Æрмæст изæрæй уынгты цæуæн нæй, 
Æртæ лæгæй фылдæр лæууæн нæй иумæ, 
Цыфæнды агитацийы ныхмæ 
Æхсыны тæрхон фидаргонд у. 
Д е б о. 
Хъусын! 
Дебо ацæуы. 
Бацæуы Созыр, тызмæгæй кæсы Бетъамæ. 
Б е т ъ а. 
Мæ инæлар! Хæрзæггурæггаг! Хæст 
Фæцис. Уæлахиз! Сырх Æфсадæй лидзын 
1’1 Гослан Цæразоы 
337 

Кæй бон нæ баци — бафснайдтам еæ... 
Куыд? 
Хъыг дын уыди? Тызмæгæй мæм куы 
кæсыс. 
Æви дæ ферох, хæст хæст вæййы, уый? 
Ныр ахицæн. Æвддæс мин сырды нал 
ис... 
Дыууæ боны сын горæты сæрмæ 
Фæкъахын кодтам арф къанау сæхицæн, 
Уæлгоммæ сæ ныххуыссын кодтам уым 
Æмæ сыл сау сыджыт ныккалдтам. 
Тифæй 
Рынчын уыдысты бирæтæ, ныр та 
Нæй дохтыр, нæй медикаменттæ, стæй сæ 
Тыхмаргæ нæ — цæрдудæй сæ ныгæдтой: 
Изæрдартæм сæ сæрмæ змæлыд зæхх, 
Сæ хъæр ма хъуысти дæлсыджытæй... 
Рахиз, 
Мæ инæлар, зæгъæм сын рухсаг ныр. 
Созыр. 
Мæ ком ныххус дæ ныхæстæм, æндæр дын 
Дæ хæмхудтыл нытту кæнин, хъæддаг! 
Æз бирæгъимæ иу фынгыл нæ бадын... 
Æддаг бæстыл дæ фыдгулты цæгъд — 
уый 
Лæджы ми у, æфсæддоны бæрзонд кад; 
Фæлæ дæ иубæстонтыл арт æндзар, 
Цæгъд саэ, ныгæн сæ удæгасæй,— 
бирæгъ! — 
Цы ма уа саудæр, чъизидæр хъуыддаг! 
Тæрхоны лæг! Бæргæ, мæ бар куы 
цæуид,— 
Ныххурх дæ кæнин ацы къухтæй, калм! 
Фæзилы æмæ ацæуы. 
Бетъа. 
Сæрхъæн! Дæ бар кæй нал цæуы, уый 
хорз у! 
Бацæуы мидæмæ. Фæзынынц Ду дар 
æмæ Xæм æт. 
Дудар. 
Хæмæт, цы фæдæ? Черменисттыл 
зилынц! 
X æ м æ т. 
Æмæ цы? 
Д У Д а р. 
Хъус-ма: хорз æхца сыл фидынц. 

X æ м æ т. 
Ома нымудзгæ? 
Дудар. 
Иу-дыууæ дзы ссар, 
Æз дын зæгъон, цæй аргъ у комиссар: 
Сæ иуыл дын капеккæй ныфс æвæрын, 
Мæхæдæг та йæ ратдзынæн дывæрыл! 
Бацæуы Барон. 
Барон. 
А!.. Хорз адæм! Æмбисонды хабар: 
Сырх комиссартыл дуне баци тар... 
Зæгъут-ма, ам уæм иу къорд комиссарæн 
Цымæ уæйæн нæй исты хуызы ссарæн? 
Д У д а р. 
Хæмæт, ай сырхытæй уыдзæн, шпион! 
Лæппу, æруай-ма, иу комиссар балхæн,— 
Æцæг, æххæст нæма у комиссар, 
Фæлæ уæййаг у: сырхытæн фæкусы. 
Б а р о н. # 
Кæм и? 
Дудар. . 
Кæм? Мæнæ! 
Ацахсы Бароны. 
Ей, æххуыс, хæцут ыл! 
Мидæгзей’рауайы Бетъа. 
Бетъа. 
Кæуыл хаецут? 
Дудар. 
Шпион у, большевикон! 
Б е т ъ а. 
А, зонын æй, Барон куы у. 
Барон. 
Шпион, дам!.. 
Бетъа. 
Цæугæ, Барон, уæ хæдзармæ.— Салдат! 
Бауайæг салдатæн. 
Баронæн фæндаг ацамонут... Хидыл! 
Барон. 
Иттæг бузныг, полкон... 
Бетъа. 
Фæндараст у. 
Салдат акæны Бароны. 
Дудар. 
Дæ ныхас «хидыл» — уый цы у? 

Бетъа. 
Дзæнæт! 
Уый ахицæн. Ныр та мын хор, уæййаг 
хор. 
Д у д а р. 
Цы! Хор, зæгъыс? Хор — нал. Кæм ма 
ис хор тал 
Уыд хицау большевик æмæ йæ схордта. 
Нал — гага дæр. Æццæй, Хæмæт? 
Хæмæт; 
Хор — нал. 
В е т ъ а. 
Æлхæнгæ! 
Д у д а р. 
Нæ, куы ссариккам, уæддæр 
Цы фæфидут? Капеччытæ... 
Ветъа йын аргъ амоны æнгуылдзтæй. 
Уый — путыл? 
Æндæр нæ? Афтау-ма сыл, цæй! Ды дзы 
Фылдæр пайда куы райсдзынæ.... 
Бетъа 
(тызмæгæй). Æгъгъæд у! 
Хæмæт. 
Дудар! Разы. Уыдзæни хор. 
Д У Д а р. 
Разы. 
А большевиктæ хор Мæскуымæ ’рвыстой 
Æмæ нæ уыд. Фæлæ сымахæн... 
Б е т ъ.а. 
Уый.. 
Лæгты.ныхас у. Фездæхут-иу тагъддæр. 
Дудар æмæ Xæмæт ацæуынц. 
Штабс-капитан! 
Бауайы Дебо. 
Цы хъæлæба у уый? 
Цæуылнæ фехъуыст æхст? Цы фæци 
лæппу? 
Д е б о. 
Уæздан полкон, салдаты донæй райстой... 
Б е т ъ а. 
Куыд — мардæй? 
Дебо. 
О, йæ риуы арф сагъд — кард... 
Кæй фæцæй кодта -т- алыгъдис... 
340 

Бетъа. 
Иæ фæдыл! 
Ныртæккæ мын æй хъуамæ ссарай. 
тагъд! 
Дебо ацæуы. 
Вацæуы мидæмæ. Фæзыны Дари. Иæ фæдыл 
Фузæ. 
Ф у з æ. 
Фæтындзыс та йæм? Нал дæ ’вдæлы!.. 
Дари. 
Чк дæ? 
Фу зæ. 
Дæ раны чи уыд раздæр, уый: Бетъа 
Мæ лæг уыди! 
Дари. 
Нæ, сардыдта дæ чидæр! 
Фæлæ цыфæнды раст куы уай, уæддæр — 
Ныр та мæн у! Ныр та цæрын мæ рад у! 
Фузæ. 
Хæтаг! Кæй хардзæй дæ фæнды цæрын? 
Дæ уæлæ ды цы дарæс хæссыс, уыдон 
Кæмæй раласта — зоныс æй? Ды дæр 
Рæстæгмæ дæ, йæ иннæтау! 
Ацæуы. Рауайы Бетъа. 
Д а р и. 
Цы загъта,— 
Нæ фехъуыстай? , 
Бетъа. . ч 
Нæ фехъуыстон, усай: 
Æз загъта-багъта, дам-думтæм нæ 
хъусын. 
Цом мидæмæ: цы фынг нын ис, цы фынг! 
Вацæуынц, уæллаг уаты рухс ссудзы. 
Фынг æмæ бадгæ, бадгæ æмæ фынг! 
Раст ахæм цард ма ромаг император 
Неронæн уыд. Артист уыд уый, артист! 
Хæцыд хъæбысæй цирчы, стихтæ касти; 
Куыд зарыди, куыд кафыди! Хуыцау, 
Нæ ацы цард нын макуы байс! Нерон 
Хуыздæр кæй цардис иннæтæй — æдзух 
æм 
Фыд зæрдæ дардтой уый тыххæй, йæ 
усыл, 
Иæхиуыл ын куыд хахуыр кодтой! 
Карум бацæуы, дуар бахойы. 
Ракæсы йæм Бетъа. 

Диссаг! 
Усай, дæ фыд! Каедæй-уæдæй, зæронд, 
Дæ иунæг чызджы басгæрстай! 
Еблагъуæ! 
Карум бацæуы мидæмæ, фæсдуар слзёууы. 
Æрбад, зæронд, цы бæркад нын æрхаста 
Дæ чызг, кæс-ма! 
Дари 
(Карумæн). Цыдæр тыхстгомау дæ... 
Бетъа. 
Хабæрттыл дзурдзыстæм фæстæдæр. 
Бадгæ... 
Тæргай дæ, цы? Цы хабар у, зæронд? 
Цы балхынцъ кодтай де ’рфгуытæ! Дæ 
былт- 
Кæрæдзийыл куы нындæгътай, цыма 
Цыдæр уæззау хъуыды ныссагъд дæ 
хъуыры. 
К а р у м. 
Куыд басыгътай æгас горæт? 
Б е т ъ а. 
Хъуыди! 
К а р у м. 
Цæмæй фынг æрæвæрай ам дæхицæн? 
Б е т ъ а. 
Политикæ дæ хъуыддаг нæу, зæронд, 
Æз та бынаты дæн: бынат цы дома, 
Кæнгæ у уый! 
К а р у м. 
Æгас дзыллæйы дæр, 
Бынат цы домы, уымæ гæсгæ стигъыс?.. 
Нæ, ме сиахс! Тыхсынц дæ митæй адæм, 
Мæсты кæнынц, дæ мæт кæй у æрмæст 
Æлдариуæг, хъæздыгдзинад, хæзнатыл, 
Цы у цæсгом, уый ферох кодтай ды! 
Б е т ъ а. 
Æрбайхъус-ма! Тимон Афийнаг загъта:, 
«Æхца хуыцау у, иугæр дæм уый нæй, 
Уæд дунейы хъæбатырдæр куы фестай, 
Хъæздаг тæппуд дæ басæтдзæн уæддæр 
Æмæ дæ скæндзæн хорз хуыгæс 
йæхицæн». 
Хъусыс? Хуыгæс уæвын нæ фæнды мæн! 
К а р у м. 
Уæ, ма кæн, ма лæс цъымарамæ, аппар . 
Дæ сау митæ. Дæ сæрæн у æгад, 
Дæ бинонтæн... Мæнмæ дæр ма дзы хауы. 

Бетъа. 
Хатыр, дæумæ дзы не ’рхаудзæн къæм 
дæр. 
Мæ бинонтæн та — ууыл дæр мын ма 
тыхс. 
Карум. 
Куыд ма тыхсон? Мæ чызджы ном æгад 
Куы кæна, уед æнцад лæууон, 
æдыхстæй? 
Бетъа, 
Уыныс, æфсин, цы карздзых у дæ фыд? 
Цы сырх цæхæртæ мыл фæкалдта? 
Сис-ма • 
Дæ нуазæн, цæй, дæ ныхæстæм мæ ком 
Ныххус, зæронд. Алла-верды!.. ^. ~ • 
Карум. .--—-*""" 
Æрбадтис 
Мæ уæле æмæ сиды!.. ~ 
Бетъа. 
I ||Ови-ма««« 
Карум. 
Бузныг 
Дæ сæн, дæ цæхх, дæ кæрдзынæй! 
Фæцæуьи 
Бетъа. 
Фæлæуу!.. 
Карум. 
Дæ хæринаг сæрмæ хæссинаг нæу! 
Дари. 
Карум, ныллæуу, хъуырьщъарæй дæ куры 
Дæ иунæг чызг... Куы ничиуал дын ис 
Мæнæй уæлдай, дæуæй уæлдай мæнæн 
ДОД) 
Куы ничиуал ис — бахордта сæ хæст... 
Дæ зæрдæ ма кæуыл лæудзæн, æз дæр 
> ма 
Кæмæ кæсон? Фæтæригъæд мын кæн!.. 
Карум. 
Мæ чызг, мæ чызг!.. 
Дари. 
Куы ацæуай — мæ удæн 
Уæд нал ис цард!.. 
Карум. 
Цæуылнæ фæдæн мард 
Мæ хъæбултимæ сау хæсты! Ныртæккæ 
Уæд нал уынин дæ худинаг! 

Бетъа. Зæронд, 
Цæй худинаджы кой кæныс, зæгъ-ма йæ? 
Æви дæ хъæбул иннæтау бæгънæг 
Кæй нæу æмæ цæлæнцойæ кæй цæры, 
Æгад æй уый кæны? Уæд ды рæдийыс! 
Уд а зæххыл дыууæ боны цæры,— 
Иæ дыууæ боны цард цæуылнæ фена? 
Цæуыл æй марыс удхарæй?.. Ныууадз, 
Дæ хорзæхæй, æрбад, æнад нын ма кæн 
Нæ фынгæвæрд... 
Карум. 
Хæрд дæм кæй ис, мæ чызг 
Бæгънæг кæй нæу, цæлæнцойæ кæй 
цæры, 
^ Æз базыдтон, кæй хардзæй уын у уый: 
>-ЛКæй бастыгътай, кæмæй сæ байстай, 
^ ._ уыдон 
Бæгънæгæй æмæ стонгæй ниуынц ныр,— 
Ие, уый у де стыр худинаг, æдзæсгом! 
Дари. 
Карум, ныллæуу! 
Б е т ъ а. 
Æрсабыр у, зæронд, 
Фæтæригъæд кæн, байхъус æм дæ 
чызгмæ! 
Æви мын мæхи марын кæныс?*. 
Карум. 
Цы? 
Химарынæн лæг фæхъæуы, дæумæ та 
Кæм разындзæнис уый бæрц ныфс, 
тæппуд? 
Фæцæуы. 
Дарии 
Мæ хорз фыд!.. 
Карум. 
Иуварс! 
Ацæуы. 
В е т ъ а. 
Мауал ку. Иæ зонд 
Кæй фæцыд, уый бæлвырд куы. зыны: 
бирегъ- 
Иæ зæрдæйæ дæ сæфтыдта, ды та 
Тыхсыс йæ зæнгтыл уаллонау. Ныууадз 
æй! 
Фыд, дам! Фыд нæ — фыдбылыз у! 

Дари. 
Æцæг, 
Кæд раст зæгъы? Æцæг, хуыздæр кæй 
цæрæм, 
Уый искæй кæд мæгуыр^кæны, кæд ын 
Иæ къæбæр, йе йæ уæлæдарæс байстам? 
Бетъа. 
Ныр та ды райдай! Фадат нын куыддæр 
Фæхуыздæр уа,— æрбамбырд кæн нæ 
муртæ, 
Ираны сахмæ аздæхын хъæуы! 
Цырагъ ахуыссы. Кару м рацæуы, уайтагъд 
фæаууон вæййы. Кæртмæ бацæуынц Ду дар 
æмæ X æмæт. 
Дудар. 
Цæй хатыртæ, цæй тæригъæдтæ! Нæ, 
Цæгъдын сæ хъæуы ацы черменистты! 
Мидæгæй рацæуы Ветъа. 
Деникинонтæ бабырстой нæ хъæумæ, 
Æмæ кæй дуарыл федтой дамгъæ «Че», 
Ома, дам, черменисты хæдзар, ууыл 
Æфтыдтой арт. Уæд цавæрдæр мæнгард 
Мæ дуарыл дæр <Че» скодта, æмæ 
басыгъд 
Мæ хæдзар дæр, фыдæлгъыст фæуа! Нæ, 
Цæгъдын сæ хъæуы ацы черменистты! 
Б е т ъ а. 
Уæхи уыд аххос: цал хатты дзырдтон, 
Æриут номхыгъд, большевикты 
номхыгъд. 
Æз уын сæ фехсон! 
X æ м æ т. 
, Ауындзæн хуыздæр у. 
Æрмæст иу нæ — фылдæр хъæуы! 
Зæгъæм, 
Заманхъулы дыууæ хъæуы. 
Д У Д а р. 
Æртæ та — 
Чырыстонхъæуы! Черменисттæн уым 
Егъау къуыртт ис; лæппынтæ дзы 
фæуадзынц... 
Рæгъ-рæгъы сæ æрцауындз хурхæй — уый 
Рæсугъд ныв уаид! Райсомæй изæрмæ 
Æнæфсисæй кæсин æмæ кæсин!.. 
X æ м æ т. 
Уæздан полкон! Куы аразат Блхоты 
Æвзæргæнджытæн ауындзæнтæ, уæд 
345 

. Мæн бацагур: æрцахсгæ чи у, стæй 
Æрцауындзгæ — æз сегасы дæр зонын! 
Бетъа, 
Тæккæ райсом мын — номхыгъдтæ!.. 
Таеъдгомау бауайы Дебо. 
Дебо. Полкон, 
Хабар: фæмард инæлар Алексеев! 
Бетъа. 
Цы, цы? 
Д ебо. 
Каледин амардта йæхи! 
Бетъа. 
Æрра сдæ, цы? 
Д е б о. 
Мыстулаты Блмæрза — 
Ирон инæлар — амардта йæхи!.. 
Бетъа. 
Цæгъдæнт сæхи, цæгъдæнт сæхи 
сæхуыдтæг, 
Æмæ мæ бæрны бакæнæнт сæ хъуыддаг! 
Беслæнмæ схæццæ Сырх Æфсад, 
полкон... 
Цы хицæуттæ æрæвæрдтай — 
фæйнæрдæм 
Фæлыгъдысты. Фронт аскъуыди, 
ныппырх. 
Деникин алыгъд, йе *фсад пырх æрцыд... 
Цæугæ у, науæд къæппæджы фæхауæм! 
Бетъа. 
Цу, саргъæвæрдæй дар дæ бæхтæ!.. 
Д ебо. 
Хъусын. 
Ацæуы. 
Б е т ъ а. 
Хъуыддаг чи кодта — сусæгæй сæхи 
Фæйнæрдæм исынц. Сæрдары та 
уадзынц 
Хæрз иунæгæй. О маймулитæ!.. Гьым!.. 
Хъæдысыст мæ фæхонынц адæм, 
тугцъир!.. 
Мæнæйуый, лидзгæ... Фæлæ чердæм, 
куыд? 
Дайраны комы партизантæ бадынц, 
Уæллагиры ком — уый дæр у æхгæд, 
А иннæрдыгæй — Сырх Æфсад хæстæг 
у... 
346 

А! Усы дарæс — къаба — хъуамæ 
скæнон, 
Керенски дæр, дам, афтæ алыгъд. Ау, 
Кæд уымæн бантыст ахæм хуызы лидзын, 
Уæд æз цæуылнæ аирвæзон, и? 
Бацæуы мидæмæ. Хъуызгæ бацæуынц 
Дудар æмæ Хæмæт. 
Дудар. 
Хæмæт, нæ хъуыстай? 
X æ м æ т. 
Хъуыстон, Дудар, хъуыстон... 
Дудар. 
Цыма сæ хабар иууыл хæрзтæй нæу... 
X æ м æ т. 
Нырма сæ быны не схъарм и сæ бандон 
Æмæ та лидзынц... Мæгуырты рæстæг 
Уыдзæни ныр. Бызгъуыртæ скæнæм мах 
дæр. 
Дудар. 
Фысдзæрмтты бафснайæм нæ удтæ. 
тагъддæр! 
Ахъуызынц. 
Мидæгæй рацæуынц Ветъа æмæ Дари. 
Д а р и. 
Цы ’рцыди, цы?.. 
Б е т ъ а. 
Усай, æвзæр у хабар: 
Дыууæйæ хауæм цъысымы... Дæуыл 
Мæ уд нывондæн, ратдзынæн фæлæ дын 
Куы фæмард уон, цы фæуыдзынæ уæд?.. 
Дари. 
Хæстæг та сты? 
Бетъа. 
Ды куыд æнхъæлыс, уымæй 
Тæссагдæр у: æввахс у хæст. Усай, 
Кæд мын зын у, уæддæр нæ уавæр домы, 
Цæмæй ныртæккæ хицæнтæй уæм мах... 
Дари. 
Ома куыд хицæнтæй?.. 
Бетъа. 
Ды уал рæстæгмæ 
Уæхимæ ацу. Хæст куыддæр фæуа — 
Фæзындзынæн дæм, адымдзыстæм иумæ 
Иранмæ мах... Цы афæлурс дæ?.. 
Д а р и. 
Нæ, 
347 

Мæнæн дæуæй нæхимæ здæхæн нал ис. 
Цыфæнды карз мæлæты тас куы уа, 
Уæддæр дæ фарсмæ хъуамæ уон... 
Гормон, 
Дæ цæсгом та куыд бахъæцыд йæ 
зæгъын? 
Ветъа. 
Дыууæйæ нын тæссагдæр у, зындæр! 
Д а р и. 
Мæнæн дæ фарсмæ ’нцондæр уыдзæн, 
бирæ! 
Цы нæмыгæй дæ фехсой, уый Дари 
Иаэ риумæ райсдзæн... 
Вауайы Роландсон. 
Бетъа* 
Господин, полкон! 
Дæ сæр нæ бахъуыд: миссимæ нæ 
бауадз, 
Уæ агъуысты нын ницы тас уыдзæн... 
Роландсон. 
Хатыр мын, сэр, Британийы королæй 
Бар райсын хъæуы уый. тыххæй, мæнæн 
Мæ бон нæу уый. ’ 
Бетъа. 
Британимæ фыссынæн 
Ныр фадат нал ис... 
Роландсон. 
Нæ, хатыр мын, сэр, 
Сымах тыххæй мæнг æхца уагъта мисси, 
Тыхтæй-амалтæй фервæзтыстæм уæд, 
Ныр уæ куы ссарой махмæ! — Нæ, нæ 
фæнды 
Мæн ахст уæвын сымах таххæй. Хатыр, 
Хатыр мын, сэр. 
Ацæуы. 
Б е т ъ а. 
Ныфсытæ нын æвæрдтой, 
Тыхсты бон уын кæндзыстæм мах 
æххуыс!.. 
Æлгъыст æрбауай, рагон Англис, кæд 
Лæджы сæнттæ куыд асайыс 
мæнгардæй!.. 
Д а р и. 
Карум! Каруммæ ацæуæм,— каад нæ 
Уый бахизид!.. 
Бауайы Дебо. 

Д е б о. 
Карум йæ къорды/разæй 
Æрбабырсы,— сæ ныхмæ нал и ’фсад — 
Фæлыгъдысты... Полкон, дæ сæр 
æфснайгæ! 
Ацæуы. 
Бетъа æмæ Дари сæхи бааууон кæнынц. 
Бацæуы йæ *фсæддонтимæ Кару м. 
Хæсты уынæр тынгæй-тынгдæр кæны. 
К а р у м. 
Æртыхсут уартæ стыр хаедзарыл, тагъд! 
Æфсæддонтæ ацæуынц. Каруммæ 
рауайы Дари. 
Дари. 
Карум! Нæ удтæ — де уазæг!.. 
Рауайы Бетъа. 
Б е т ъ а. 
Зæронд! 
Цы уыди, уыдон ферох кæн... Ныртæккæ 
Цы уыдзæн, ууыл архайын хъæуы... 
Ревтрибуналмæ хаудзæни мæ хъуыддаг: 
Мæн фехсдзысты... Цы хур ма фендзæн 
уад 
Дæ чызг, гормон? Лæудзæни ма дæ 
зæрдыл: 
Ды хъазахъхъмæ куы бахаудтæ, уæд дæ 
Æвæстиатæй фехстаиккой хъуамæ, 
Фæлæ мæ фæрцы фервæзтæ... Ныр та 
Дæ хæс у: фервæзын мæ кæн мæлæтæй! 
К а р у м. 
Ды уæд æрмæст дæ хæстæджы хызтай, 
Мæнæн та знаджы хизын нæу мæ фадат. 
Б е т ъ а. 
Дæ зонд фæцыд, мæ хорз каис! Рæстæг 
Хæрз чысыл баззад, аирвæзæн нал ис... 
Дæ чызг куыд кæуы... Дурзæрдæ дын 
ис!.. 
Уæ-ууа, гормон, мæлгæ кæндзынæн — 
уый та 
Куыд бауадзис? Нæ, фервæзын мæ кæн, 
Дæ бон у уый: хæлæрттæ дын ис се 
ХС9БН... 
Гæртам дæр бафид,— ратдзæн дæм дæ 
чызг 
Æхца, сызгъæрин — цасдæриддæр 
курой... , 

Цыфæнды хицау райсдзæни гæртам, 
Дæхицæн дæр... Хъæздыг, мыййаг, куы 
нæ дæ... 
Карум. 
Нæ хъусыс, чызг? Иæ мæлæты раз ис 
Дæ сæрыхицау, афтаэмæй йæ хъуыды 
Цæуылты кусы,— алкæйдæр уæййаг 
Æнхъæлы! 
Дари. 
Куыд, æрзилынмæ нæ хъавыс? 
К а р у м, 
Иæ амондæн, дзырд радтон æз кæддæр, 
Мæ къухмæ топп кæй нал райсдзынæн, 
ууыл,— 
Мæхи къухтæй йæ фехстаин! Ныр та — 
Нæ цæуык æз йæ хъуыддаджы. Иæ цурæй 
Дæхи дар иуварс!.. 
Ацæуы. 
Бетъа. 
Фехъуыстай: дæ фыд 
Тынг раст зæгъы, мах хицæнтæй уæм 
хъуамæ. 
Нæ дыууæйæн æнцондæр уыдзæн уый. 
Дари. 
Нæ, никæд! 
Б е т ъ а. 
Бамбар: къæппæджы стæм 
мах, 
Æнцондæр уыдзæн хицæнтæй æмбæхсын. 
Дари. 
Мæнмæ ис кард: мæ удæн тас куы уа,— 
Мæ худинаг нæ фендзынæ... 
Бетъа. 
Мæ дуне, 
Цытæ дзурыс? Цæй нæ фæлтау мын ды 
Сæ къухты бафтай бирæгътæн — æз 
раздæр 
Мæ уд мæлæтмæ ратдзынæн... 
Ныгтыхсы йыл æмæ йын йæ риуæй 
хъавгæ сласы кард. 
Дари. 
Лæгай!.. 
Цы ми кæныс?.. 
Бетъа 
(Мары йæ). Хъæр нæ, хъæр нæ, мæ дуне! 

Æдасдæр уыдзæн афтæмæй. Æнцад 
Хуысс ацы ран... 
Алидзы. Бауайы ку с æг топпимæ. 
Кусæг. 
Дари! Дари, цы кодтай? 
Дари. 
Мæхи уыд аххос... Алыгъдис, Бетъа... 
хъЛьд&Л Ы. 
Бауайы К а р у м. 
Карум. 
Цы хъæр уыд ам? 
К у с æ г. 
Бетъайы ном ма загъта... 
Фæлидзы, дам... 
К а р у м. 
О ме ’нæхайыр чызг! 
Куыд ныллæууыдтæ де сæфты фæндагыл! 
О удхор калм! Æри, æри мын топп! 
Мæн марын фæнды, амарон æй хъуамæ! 
Кусæджы къухтæй топп ратоны, 
асуры Бетъайы. Йæ хъæр хъуысы æдде. 
Æрлæуу! Æрлæуу, мæнгард! Уæдæ — 
ныммæл! 
Топпы гæрах æмæ Бетъай ы æрдиаг 
уæлдæфы анæрынц... Баздæхы К а р у м. 
Æнамонд чызг, дæхи куыд бабын" 
кодтай 
Кусæгижæ сисынц марды æмæ йæ ахæссынц. 
Бацæуынц Ахмед æмæ Гаппо. 
А х м е д. 
Цы фæнд дæм ис? Æппын дæ сæр 
æфснайын 
Нæ фæнд кæныс? Ныммардзысты дæ ам. 
Гаппо. 
Æз азымджын нæ дæн сæ разы. Маргæ 
Куы акæной, мæ мард уыдзæн ныгæд 
Нæхи зæххыл, мæ фыдæлты уæлмæрды. 
Ахмед. 
Ау, ды ирон тæрхоны лæгтæй иу — 
Куыд лæууыс ам? 
Гаппо. 
Тæрхоны лæг мæ хоныс? 
Нæ, бузныг, азз тæрхоны лæг нæ дæн. 
Æцæг тæрхоны лæгтæ чи сты, уыдон 

Ныр базыдтон... Нæ сын кодтон æххуыс 
Æмæ фæдæн æрæджиау фæсмойнаг. 
А х м е д. 
Дæхи цы сайыс? Ахуыр лæгтæн ам 
’ Цæрæн дæр нæй, стæй кусæн дæр: сæ 
сæртæн 
Тæрхонгæнæг — фæрæт æмæ къуыдыр... 
Нæ мæ фæндыд дæуæн хъыг хабар 
дзурын, 
Хуыцау æвдисæн... Де ’ртæ ’фсымæры — 
Афицертæ — ЧеКа дын сæ æрцахста 
Æмæ сæфехста... 
Гаппо. » 
Сайыс, марг! 
Ахмед. Хатыр, 
Æцæг у уый, хæрын дын ард мæ удæй. 
Гаппо. 
Æрызгъæлдысты ме уæнгтæ... Роман, 
Дзандар, Измайыл... 
А х м е д. 
Ам дын нæй ныллæууæн. 
Гаппо. 
Ныууадз мæ нунæгæй. 
Ахмед ацæуы. 
Кæдæм цæуон? 
Чермен фæмард ис урс бйрæгъты 
къухæй; 
Роман, Дзандар æмæ Измайыл та 
Æрхаудтой сырхыты террорæй... Нæй 
мын 
Сæ иутæм дæр зæрдыфæндон бынат... 
Бацæуы Гино. 
Гино. 
Кæдæм, зæронд? 
Г а п п о. 
Мæрдрох кæм фæуон, уырдæм. 
Г и н о. 
Нæ бамбæрстон... 
Гаппо. 
Рæстæгмæ уал, зæгъын, 
Мæ сæр куы айсин искуыдæм... 
Гино. 
Куыд, лидзгæ? 
Нæ фыдгулты дæрæн куы кæнæм, уæд? 
Уæлахизы тæккæ къæсæрыл?.. 

Г а п п о. 
Никæд 
Хъыг дардтон æз уæ хъуыддæгты, фæлæ 
Æххуыс дæр никуы ницы фæдæн, зонын. 
Мæхиуыл никæд ауæрстон куысты. 
Æгас дзыллæйы аккаг чи уа, ахæм 
Егъау хъуыддаг кæнын нæ уыд мæ бон, 
Фæлæ нæ ирæн арæзтон цыдæртæ: 
Культуры галуан, скъолатæ, музей; 
Æфтыдтон Иры ахуырыл,— фæрæвдз ис 
Ирон æвзагыл чиныджы хъуыддаг; 
Парк сарæзтам, ныссагътам дзы 
бæлæстæ; 
Цæгат Ирæй фæсхохмæ ’фсæнвæндагæн 
Проект ыскодтам, фидаргонд æрцыд; 
Мæнгард, æнæгъдау хицауад куы 
’фхæрдта 
Мæгуыр хæххон дзыллæйы, уæд сæ фарс 
Æргом хæцыдтæн тæрхондоны; цардтæн 
Иры цæрайæ,— хорз уыд уый, æвзæр — 
Тæрхонгæнæг ын фæстагæттæ сомбон... 
Кæд раздæхон, уæд фендзыстæм, кæд 
нал,— 
Лæджы мæлæт кæмдæриддæр æййафы,— 
Мæ фæллæйттæ нæ Ирæн уæд хæлар... 
О, уадзын уын егъау библиотекæ, 
Мæхи удæй фылдæр кæй уарзтон, уый. 
Хæлар уын уавд! Хæрзбон... 
Гино. 
Зæронд, фæлæуу-ма... 
Ацæуынц. 
4-ам с ценæ 
Кировы кабинет Дзæуджыхъæуы. 
Бацæуынц Киров. Сафар, кусæг, Гино, Карум 
æмæ С о з ы р. 
Гино. 
Гаппо фæцæуы, раздахон æй... 
Кир ов 
(уромы йæ). Кæд 
Иæ зæрдæ ам и — раздæхдзæн фæстæмæ 
Каед нæ — тыхæй уромын нæу нæ бон. 
О, хæдæгай! Карум, нырмæ Уырысæй 
Зыдтай æрмæст тыхгæнджыты; кæд дæ 
Фæнды æндæримæ кæрæдзи зонат — 
Уæ хорзæхæй. 
Кусæг æмæ Карум кæрæдзи къухтæ исынц. 
.!!!!! Гослан Цæразон 

К а р у м. 
Фæллойгæнæджы къухтæ. 
Иæ къухтæм ын кæеы. 
Æвæццæгæн, мæгуыр адæм зæххыл 
Æмхуызæттæ сты алкæмдæр,— йæ 
къухтæ — 
Бызычъиджын, бæзцъар, тæппæлттæ, сау. 
Цыма нæхи мæгуыр хæххон зæхкусæг. 
Рæстмæ нын фод нæ базонгæйы бон. 
Киров. 
Мæ инæлар, цы бадæ ды? 
Созыр. 
ЧеКа мæ 
Æрцахста дысон,— гъеныр куыд. дæн, 
афта - 
Æд хорзæхтæ æрлæууыдтæн сæ разы. 
Фæфарстой мæ æмæ сын загътон: «Æз — 
Æнахуыр лæг, Уæрæсейыл хæцыдтæн 
Хуымæтæджы салдатæй инæлармæ, 
Кæд уымæй исты азымджын фæдæн, 
Уæ хорзæхæй,— уæд фехсынмæ цæттæ 
дæн. 
Кæсын, æмæ мæ рауагътой... Æххуыс 
Куы нæ фæуон, уæддæр уын æз хъыг 
дарæн 
Нæ уыдзынæн. 
К и р о в. 
Хъыг чи нæ дара, уый 
Æххуыс кæны, хъыг кæй нæ дары, 
уымæй. 
Иттæг бузныг. Хъыг дарæг дæ куы уа, 
Хабар-иу кæн. Ныр та — фæндараст. 
С о з ы р. 
Бузныг. 
Ацæуы. 
К и р о в. 
Уæдæ та ноджы фесгуыхтис Ахмед? 
Сафар. 
Урс афицертæ — иу минæй фылдæр — 
Æмбырд уыдысты; радзырдтрн сын, 
Ленин, 
Кæй фæнды, уымæн бар дæтты, цæмæй 
Ног цардарæзты бацæуа; сæ удтæн 
Нæу мурдæр тас. Куы рацыдтæн, Ахмед 
Фæзынди уæд, фæдзырдта сын: 
«Цæгъдгæ уæ 

Кæндзысты уыдон, бахизут уæхи». 
Уæд афицертæ хицæн къордтæ фесты, 
Фæлыгъдысты фæйнæрдæм æмæ ныр 
Мæгуыр адæмы стигъынц æмæ марыт(... ¦ 
Вацæуы Ахмед. 
Ахмед. 
Æгæр бæрзонд мын ма сисут мæ ном! 
С а ф а р. _ 
Дæхæдæг æй æгæр ныллæгмæ ма ’ппар! * 
Ахмед. 
Хорз, демæ нал быцæу кæндзынæн æз. 
С а ф а р. 
Цы дæ хъæуы? Дæ тохы сæр цы у? 
А х м е д. 
Æз Ленин æмæ Сталинимæ кодтон 
Полемикæ! Ныр демæ дзурон, уый 
Дæуæн цыт у, мæн та кæны æгад. 
С а ф а р. 
Сæ дыууæ дæ цы хуыдтой, уый дæр 
зонæм. 
Киров. 
Ахмед, быцæу фæуын хъæуы. Зæгъ-ма: 
Цæуыл хæцыс? 
Ахмед. 
Пысылмон паддзахадыл 
Цæгат Кавказы. Хохæгты фылдæр 
Пысылмæттæ сты, уый уæ рох цæмæн у? 
Цæуылнæ сын уа хи паддзахад, кæд 
Бар радтой Ленин æмæ революци, 
Кæй цы дин фæнды, уый кæнынæн, уæд? 
Æви мæ дин дæр хурх кæнынмæ хъавут? 
С а ф а р. 
Æмæ дæхи марксист куы хуыдтай? 
А х м е д. 
Ды 
Нæма фæкодтай смудгæ дæр 
марксизммæ, 
Иæ кой дæр ын нæма хъуыстай, уæд æз 
Иæ бархъомысыл ахæстæтты бадтæн. 
Киров. 
Кæй цы дин фæнда, уый кæндзæн, 
æрмæст 
Сæрмагондæй пысылмон паддзахадæн 
Бынат нæй ам. 
А х м е д. 
Бынат уæм ис æрмæст 
Уæхи фæнд — пролетарты диктатурæн! 
’с 

К и р о в. 
Ахмед, ды пролетарты диктатурæ 
Фæфауыс арæх, фæлæ махмæ уый 
Хæднысан нæу, рæстæгмæйы фæрæз у, 
Уæрæсейы дæр пролетариат 
Нæ уыд фылдæр Октябры стыр хæстыты, 
Фæлæ милуангай зæхкусджыты мах 
Уæддæр кæнæм йæ бæрны: революци 
Кæронмæ иунæг уый хæццæ кæны, 
Стæй гутондарты фарста дæр æвæры 
Организацигондæй. 
Ахмед. 
Афтæ тагъд 
Куыд нæма скæндзыстут организаци, 
Лыстæг исбоныл чи хæцы, кæнæ 
Иæхи зæххы гæбаз чи уарзы, уыцы 
Зæхкусджыты! Иæ зæгъын у æнцон! 
Киров. 
Марксисттæ, мах æнцонæй дзурæм: 
зонæм, 
Цæуыл дзурæм æмæ цы дзурæм, уый. 
Дæуæн дæ бæллæх иунæг у: нæ уыныс 
Нысан дæ размæ, иудадзыг кæсыс 
Дæ къæхты бынмæ,— ацы сахат царды 
Цы уыныс, уымæ,— ууыл кæныс мæт 
Æрмæст, æмæ нæ уыныс сомбон, фидæн 
Цы уыдзæн, уый æмæ цьг хъуамæ уа. 
Дæ митæй ды бынæттон Фейербах дæ... 
А х м е д. 
Кæсут-ма йæм! Сергей Миронович, уый 
Философ куы дæ! 0, хатыр, нæ зыдтон! 
Киров. 
Æз — саби философийы, мæ бон 
Кæм бауыдзæн быцæу кæнын дæуимæ, 
Дунейон философийы уылæнты 
Фæлтæрд зæронд цъæх бирæгъимæ? Æз 
Æрмаэст иу зонЫн Марксæй: 
коммунизммæ 
Каэмдæриддæр кæмæндæриддæр ис 
Иу фæндаг — пролетарты диктатурæ. 
Ды та æндæр фæндагыл хоныс мах: 
Зæхкусджыты пысылмон дины руаджы 
Цæттæ кæнæм, хæххон дзыллæтæн уал 
Сæ зонд сындæггай раивæм; 
уæртджынхæфс 
Куыд фæбыры уаэззаугай, афтæ быр 
Æмæ сындæггай балæс коммунизммæ. 

Уæртджынхæфсау сындæггай бырæм, 
уымæн 
Нæй фадат: мах ныххурх кæндзысты уæд, 
Нæ фыдгултæ,— фæйнæрдыгæй 
лæбурынц! 
Цæмæй нæ быцæу ахицæн уа — æз 
Æргом зæгъын: советты хицауад дæ 
Нæ фæнды æмæ уымæн кæныс тох 
Нæ ныхмæ пролетарты диктатурæн. 
А х м е д. 
Цыма нæ зоны, кусджыты сæрыл 
Куыд хæцыдтæн! 
К и р о в. 
Нæ, уый мах тынг хорз зонæм, 
Фæлæ уаеддæр нæ фæндæгтæ, Ахмед, 
Цæуынц фæйнæрдæм. 
А х м е д. 
Диссаг! 
К и р о в. 
Петрограды 
Куы ’рцыд февралы революци, уæд 
Ды загътай: «Мæн цы хъуыди, уый 
æрцыдис. 
Æгъгъæд у, дарддæр нал цæуын». Æмæ 
Уæд ахицæн дæ махæй... 
А х м е д. 
Уæдæ дарддæр 
Куыд уыдзынæн? 
К и р о в. 
Уæвæн нын иумæ нæй. 
Ахмед. 
Цыбырныхасæй — ахæстонмæ ногæй, 
Раст, паддзахы ныхмæ хæцгæйæ, уым 
Куыд бадтæн, афтæ? 
К и р о в. 
Ничи ахсы.дæу, 
Нæдæр дæ ахæстоны кæны исчи. 
Фæлæ нырмæ цы зондыл лæууыс ды, 
Уый дæу нæ уадзы махимæ. . 
А х м е д. 
Æмбарын: 
Фыдыбæстæй хуыздæр. адæмтæ тард 
Цæуынц æцæгæлон бæстæм, мæнæн дæр 
Мæ фыдыбæстæ уадзгæ у... 
С а ф а р. 
Дæуæн, 
Æвæццæгæн, фыдыбæстæ æндæр у! 

Киров. 
Ирыстон — уый Уæрæсейæ у,— кæд, 
Чи лидзы, уыдон хуыздæртыл нымайыс, 
Уæд дын нæ зæгъдзæн иунæг дæр: 
ныллæуу. 
Фæнда уæ, нæ, сариатæй æмбæлы, 
Ие не ’мбæлы, советон цардæвæрд 
Нæу ардыгæй цæуинаг. Кæд нæ цæуы 
Уæ зæрдæмæ,— тыхæй хæцæг уыл нæй,— 
Уæд ацæут, кæм хуыздæр зонут, уырдæм, 
Æцæг уын раздæр иу хъуыды зæгъын: 
Советон цардæй никуыдæм ис лидзæн,— 
Нæ тырыса æгас зæххыл æрттивдзæн! 
Кæрон 

СОСЛАН ЦÆРАЗОН 
ДРАМОН ДИЛОГИ 
РАЗВÆД 
Æрттывта галуан; паддзахæн дзы байрæзт 
Сæгуытау чызг — тæлтæг æмæ сыгъдæг, 
Йæ цæстытæ цæхæртæ калдтой хуртау, 
Иæ мидбылты куы бахудти, уæд-иу 
Дзых айдзаг урс-урсид дзæнхъа дæндæгтæй, 
Иæ уындæй кодта лæппуты цагъар: 
Æхсæвы рог гæлæбутау йæ рухсмæ 
Зылдысты усгур паддзæхты фырттæ 
Мысырæй, Туркæй, Перс æмæ Афинтæй. 
Фæлæ нæ куымдта паддзахы бындар: 
Æдыхст, æнæмæт амондыл нæ ивта 
Иæ бархи цард, йæ фыдыбæсты фарн... 
Уæд æм æрхуыдтой иу хæххон лæппуйы 
Цæстдарæгæн, йæ уынд, йæ бакаст — саг, 
Æмæ йын загътой:—А хæххон лæппу дын 
Уæд хъахъхъæнæг.— Æмæ куы федта чызг 
Хæххон лæппуйы — фестъæлфыд сæгуытау, 
Иæ мидбылты йæм бахудти сыгъдæг, 
Стæй загъта:—Хорз, æхсызгонæй йæ исын, 
Æмæ ныххаудта чызджы ныхас уæд 
Сызгъæринау хæххон лæппуйы риуы, 
Æнувыд кодта йæ ухсинæн лæггад, 
Æнусмæ йын йæ зæрдæ радта. Чызг дæр 
Уыдис æнувыд лæппуйыл — сæ бон 
Нæ уыд цæрын æнæ кæрæдзи бон дæр, 
Фæлæ хæххон лæлпу нæма зыдта, 
Йæхи дæр ын кæй уарзы чызг,— æргом æм 
Нæ каст æмæ дзы не сирвæзт ныхас 
Уæздан æхсинмæ уарзыныл. Æхсин та, 
Кæд сусæг уарзтæй тынг сыгъди, уæддæр 
Хæххон лæппумæ хъулон дзырд, æргом каст 
Нæ кодта никæд иннæтæй уæлдай, 
Цæмæй сыл иу дæр ма фæуа гуызавæ. 

Гъе афтæ иумæ галуаны дзæвгар 
Фæцардысты: сæ зæрдæтæ тырныдтой 
Кæрæдзимæ, фæлæ — нæ уагъта зонд,— 
ёСæрæдзийæ сæ сусæг уарзт æмбæхстой. 
Чызг уыд Тамар, хæххон лæппу — Сослан. 
Кæрæдзимæ куыд тырныдтой æрвылбон, 
Фæлæ сæ цард куыд удхайраг фæци,— 
Сæ амонд сын куыд басыгътой фыдгултæ, 
Æмæ Сослан куыд мæнгард мард æрцыд,— 
Æвдисы уыцы сау хабар нæ кадæг. 
« 
МИ ВДИСДЖЫТÆ: 
Г е о р г и III — Гуырдзыйы паддзах. 
Та м а р — йæ чызг. фæстагмæ Гуырдзыйы паддзах. 
Русудан — Георгийы хо. 
Д е м н а — раздæры паддзахы фырт. 
Абуласан — Калачы стыр хицау. 
Г у з а н — йæ фырт. 
Иуане Орбелиан — Гуырдзыйы ’фсады хистæр. 
Липарит — йе ’фсымæр. 
М а р и н е — Иуанейы чызг, Демнайы усаг. 
Закаро — Иуанейы фæстæ Гуырдзыйы ’фсады хистæр. 
М и х е л — Гуырдзыйы католикос. 
А н т о н — алчер. 
С о с л а н — Иры паддзахы фырт, Тамары лæг, фæст^пш:. 
Гуырдзыйы паддзах. . . 
С и д а м о н 
Б и б ы л — ирон балхонтæ; фæстагмæ — æлдæрттæ. 
3 æ р о н д лæг. 
Б и б о — ирон зæхкусæг. 
М и х а — гуырдзиаг зæхкусæг. 
Ш а л в а — паддзах Георгийы æфсады балхон. 
Æлдар 
С а р р а — дзуттаг ус. 
Хохаг. 
Лæппу. 
Георгийыæндæрг. 
Л а ш а — Тамар æмæ Сосланы фырт. 
Абу-Бекир — селджукты паддзахады сæрдар. 
С у л т а н. 
Сылгоймаг. 
И д æ д з у с. 
Адæм, æфсæддонтæ, къийæзтæ, фæсдзæуинтæ. 
фæсивæд аскертæ. 
Архайд цæуы XII æнусы фæуды — Калачы, Гуры фæзы æмæ алантъ 
сæйраг сахар Дедахъæуы цур. 

ФЫЦЦАГ ХАИ 
ФЫЦЦАГ МИ 
1-аг сценæ 
Леуахийы былыл сæндæттæ. Фаллаг фарсæй зыны Гуры 
фидар. Æввахсæй хъуысы сæнæфсиртонджыты зарын. 
Разæй — стыр тулдз, йæ быны — суадон. 
Бацæуыяц Миха æмæ Бибо. 
Миха. 
Æлгъыст æрбауа, бастыгъта мæ ме ’лдар — 
Æнæбын боцкъа! Цасфæнды дзы кæн — 
Æфсис ын нæй. Æхсæвæй-бонæй кусын 
Æмæ сæ фидын: дæтт æмæ йын дæтт!.. 
Бибо. 
Ау, цас дæ исы уагæры? 
Миха. 
Мæнæуæй — 
Æртыццаг хай, дыргъæй — æмбис; цыхт, царв, 
Æйчытæ — се ’мбис; сæн, сæнæфсир — се ’мбис. 
Бибо. 
Сæрхъæн! 
Миха. 
Уый — æз? 
Бибо. 
Цы дæ рысти зæгъ-ма: 
Нæ дæм уыд мыд, æмæ нæ фыстай хъалон, 
Дыргъдон нæ уыд — нæ лæвæрдтай дыргътæ, 
Сæндон нæ уыд — нæ фыстай уæд сæнæфсир... 
Фæлæ сæ скодтай,— фидгæ дын у уад, 
Фыдæбонæн сæ скодтай ды, сæрнизæн! 
Ми х а. 
Куыд, афтæ уа? Ау, се скæнæг сæ уæд 
Нæ базондзæн фæстæмæ сафын? Æз 
Мæ хъуццыты ныргæвддзынæн, мæ дыргъдон 
Ныццæгъддзынæн, мæ мыды чыргъæдтæ 
Ныппырх кæндзынæн, басудздзынæн сæндон! 

Фыдæбойнаг мын се скæнын уыди, 
Сæ фесафын æнцон уыдзæн! 
Бибо. 
Рæдййыс! 
Дæуæн дæ бон уыд се скæнын æрмæст, 
Ныр де ’лдар у сæ хицау! 
Миха. 
Ард хæрын, 
Ныццæгъдин сæ, фæлæ мæ къух нæ тасы: 
Куыд фесафон зæххы бæркад, æз æй 
Куы фæкодтон мæ ацы къухтæй мæнæ,— 
Цæуылнæ дзы æрхауы иунæг мур 
Мæ бинонтæм? 
Бнбо. 
Æз та дæу фæрсын уымæй — 
Мæ уавæр дæр дæ уавæрау у раст... 
Ехх, нæй гæнæн. Фæлтау-ма райс дæ дурын. 
Миха сæн рауадзы. 
М и х а. 
Дæ цæрæнбонтæ бирæ уæнт, Бибр, 
Мæ сæнæфсир æфснайд фæци дæ фæрцы. 
Б и б о. 
Æгайтма дын æз дæр фæдæн æххуыс. 
Хъуысы цуанонты уасын. 
М и х а. 
Уый хъал уæздæттæ цуан кæнынц. Мæ хуым мълг 
Сæ бæхты къæхтæй бассæнддзысты!.. 
Бибо. 
Чи? 
Миха. 
Уæздан паддзах, йæ чызг Тамар дæр — семæ. 
Бибо. 
Æрбацæуынц дыууæйæ! Ныр цы кæнæм? 
Миха. 
Мæ тæригъæд сæ фæдыл æфтыд фод! 
Нырдиаг кæн, цыма дæ исчи мары! 
Вибо æрдиаг кæны, Миха йæ нæмьи Вацæуынц Гузан 
æмæ Демна. 
Гъе уый дын, онгмард, магуса ирон! 
Гузан. 
Цы ми кæныс? < 
Миха. 
Ирон лæг у, нæминаг! 
Д е м н а. 
Сæ бæрзонд хæхтæй ир.дæлæмæ хйзынц 

Дæ зæхх, дæ сæндон байсынмæ. 
Мнха. 
Æцæг? 
А-гъа, уæдæ фæкæс дæхимæ, 
Бибо. 
0! 
Æххуыс, æххуыс! Оу, амардта адæ, исчи! 
Гузан æмæ Демна ацæуынц. . 
Зынынц ма? 
Миха. 
Нал, æгъгъæд иваз дæ гуцъа. 
Бибо. 
Цæй сæндоны кой кодтой, цæ? 
Миха. 
Ды мын 
Кæй исыс, уый! 
Бибо. 
Дæ сæндон исын æз? 
Миха. 
О, ме ’лдар мын фæдзуры, Ир, дам, хæхтæй 
Куы -рцæуой, уæд дын байсдзысты дæ зæхх 
Æмæ дæ сæндон. Де "рмдар, дам, уыдзынæн, 
Æмæ мын фид! 
Бибо. 
Æмæ йын фидыс? 
М и х а . 
Фидын. 
Кæс-ма, ныр та дыууæ ирон æлдарьь 
Бибо. 
О-гъо, уæдæ нæмын мæ рад у ныр! 
Æрдиаг кæн, цыма дæ исчи мары... 
Вацæуынц Вибыл æмæ Сидамон. 
Бибыл. 
Цы ми кæныс? Цæй тыххæй йæ нæмыс? 
Бибо. 
Гуырдзиаг у! 
Бибыл. 
Цæв æй уæдæ! 
Сидамон. ’ 7 
Цæв æй! 
Дæ фæллой дын йæхи кæнынмæ хъавы. 
Бибо. 
А-гъа, уæдæ фæкæс дæхимæ! 
Миха. 
,0! 
Æххуыс, æххуыс! Оу, амардта мæ, исчи!.. 
Бибыл æмæ Сидамон ацæуынц. 

Зынынц ма? 
Бибо. 
Нал, æгъгъæд нваз дæ гуцъа. 
Миха. 
Цæй фæллойы кой кодтой, цæ? 
Бибо. 
Ды мын 
Кæй исыс, уый. 
М.и х а. 
Дæ фæллой исын æз? 
Бибо. 
О, ме ’лдар афтæ амоны. Дæуæй мæ 
Тæрсын кæны: «Уыдзынæн дын æрмдар, 
Æмæ мын фид!» 
М и х а. 
Æмæ йын фидыс? 
Бибо. 
Фидын! 
Миха, цом иуварс. Фидыдæй нæ ам 
Куы ’рбаййафой — нæ бæрзæйтæй нын уайтагъд 
Дыгай гæрзытæ уадздзысты! 
Миха. 
Кæс-ма: 
Æрбаздæхынц! 
Алидзынц. 
Иуырдыгæй Вибыл æмæ Сидамон, иннæрдыгæй Марине, 
Гузан, Демна æмæ Закаро бацæуынц. 
Гузан. 
Цы фестут, ир? 
Сидамон. 
Салам! 
Марине. 
Цæмæннæ хъазут иннæтау уæ бæхтыл? 
Цæуылнæ фæзмут иннæты? 
Бибыл. 
Æхсин, 
Кæд тынг æрыгон нал дæн æз, уæддæр-ма 
Фæкæс, цымæ куыд арæхсын бæхыл! 
Фæлтау-ма зæгъ дæ къайæн дæр!.. 
Демна. 
Ха! Уыдон 
Тамары цæстмæ дугъы уайынц, уый 
Зæрдæ сæ фæнды балхæнын, мæнæн та 
Тамар мæ фыды>фсымæры чызг у: 
Мæнæн ис, дугъ кæй цæстмæ уадзон, ахæм,— 
Тамары зæрдæ балхæныны сæр 
Нæ хъæуы мæн. Фæлæ Закаро? Уымæн 
364 

Æмбæлы, уый Тамары иу уындæй 
Улæфгæ нæ — уынæргъгæ кæны арфæй. 
Закаро. 
Тамары бирæ курджыты раз æз 
Бындз дæр нæ марын... 
Д е м н а (Маринейæн). » 
Хорз æхсин, дæ фыд! 
Вацæуы Иуане. 
И у ане. 
Цæй, куыд, фæсивæд? 
Марине. 
Ирхæфсæм нæхи, 
Нæ дзæбæх фыд,— æхсызгон бон у абон*.. 
Иуане. . 
А паддзахы чызг тынг цыдæр тыхст у,— 
Тамарæй зæгъын: никæмæ кæсы... 
Цыдæр æнахуыр тар хъуыдыты ацыд 
Æмæ сыбыртт дæр никæмæ кæны. 
Цы уа цымæ? 
Д емна. ч 
Кæд та, мыййаг, Цæразон 
Æрлæууыдис йæ зæрдыл? 
Иу ане. 
Чи, Сослан? 
Нæ мæ уырны. 
Марине. 
Рæсугъд кæрæдзи уарзтой... 
Д емна. 
Кæйфæнды уарзæд — ахъуытты уаед тагъд, 
Æндæр фæнды Сосланмæ дæр фæцæуæд!.. 
йуане. 
’ Дæ фыдьРфсымæры нæ фæнды уый... 
Д емна. 
Мæ фыды ^фсымæр! Марг, æдзæсгом паддзах!.. 
Иуане. 
Тамар, мæ ?ызг, цыдæр фыдвæнд кæны, 
Фæлæ цы, цы?.. 
Марине. 
Дæ ныхæстæй мæ зæрдæ 
Тæрсы, мæ фыд... 
Д емна. 
Дæлимонтæ дæр фестæнт, 
Уæддæр паддзахы бандон æмæ худ 
Мæн уыдзысты. Æнæзакъонæй байста 
Георги уыдон,— суадза сæ ныр хъуамæ! 
Иуане. 
Иæ митæм гæсгæ ахæм нæу йæ фæнд. 
365 

Тæрсын: йæ чызг Тамары нын куы скæна 
Бæрзонд паддзах... 
Демна. 
Цы загътай? Уый та куыд?! 
Гуырдзыстоны сыгъдæг аргъуан нæ дæтты 
Сылгвймагæн паддзах уæвыны бар! 
Ау, галуан та куыд рахæсдзæн уынаффæ 
Сылгоймаг-паддзах равзарыныл? Нæ, 
Цытджын Иуане, ды цы загътай, уымæн 
Нæй рауайæн!.. Зæххыл рæстдзинад ис! 
Иу ане. 
Хуыцау зæгъæд, рæдыд цы уа мæ хъуыды! 
Демна. 
Мæ сæрмæ схæссин ахæм хъуыддаг æз? 
Ау, худинаг дæр нал æмбарын? Уымæй — 
Мæлæт хуыздæр! 
Иу ане. 
Æрбацæуы Тамар!.. 
Цæут йæ размæ рухс зæрдæйæ, худгæ, 
Цыфæнды уа — уый паддзахы чызг у! 
Демна. 
Иæ размæ худгæ уайыны фæлтау 
Йæ марды фæдыл уæлмæрдтæм куы цæуин!. 
Демна æмæ Марине ацæуынц. 
Иуане. 
Мæгуырæг чызг, цы зынтæ дæм кæсы, 
Цы мæстытæ дæ сомбонæй? Дæ зæрдæ 
Æнæхинæй кæимæ сбастай, уый 
Фæхæст уыдзæнис амондыл æви йыл 
Фыдгул фæрайдзæн, уый дæсны — хуыцау!~ 
Гузан. 
Дæ фæндиаг æй Мадымайрæм уадзæд! 
Иуане ацæуъи 
Закаро, хъус-ма: диссаджы хъуыды! 
Æдылы Демна хъуамæ суа нæ паддзах. 
Цом, бахатæм католикосмæ,— уый 
Ысразы уыдзæн саргъауыныл Демна 
Æмæ Тамарыл. 
Иæ дыууæ амонæн æнгуылдзы кæрæдзийыл æвæры. 
Закаро. 
Цы? Нæ уыдзæн уый!.. 
Ау, уый та куыд? Дыууæ 1фсымæры цотæн 
Бар чи дæтты? 
Гузан. 
Гъе, аргъуаны бон та 
Цы нæу, мæ хур? Тамары фыд Георги 

Зæронд у ныр, йæ цæфтæ та — уæззау: 
Уый а дунейыл нал фæцæрдзæн бирæ... 
Сыгъдæг аргъуан нæ фарс уыдзæнис! Уый 
Куыд рæсугъд уаид! Ацæриккой иу цъус 
Лæг æмæ усæй; Демнайы сæнтдзæф 
Æрфидар уаид паддзахæй; йæ барты 
Куы бацæуа, уæд аргъуаны бон у 
Сæ байуарын: сæ цард нæ рауад иумæ! 
Цы гæнæн и? Цы нæ бон у?.. Тамар 
Фæцæудзæни йæ цæгатмæ идæдзæй, 
Æнæзонд Демна та уыдзæн паддзах 
Гуырдзыйæн æмæ скæндзæни чындзæхсæв 
Иæ удлæууæн Маринеимæ!..— И?.. 
Закаро. 
Тамар фæцæуа Демнамæ, мæн уый 
Нæ уырны! 
Гузан. 
Гъе паддзах уæвын йæ къухы 
Куы не ’фта, уæд паддзахы ус уæвын 
Хуыздæр уыдзæн бынтон ницы уæвынæй!.. 
3 акаро. 
Цыма уæ фæндон сæххæст и бынтон, 
Раст афтæ дзурыс!.. 
Гузан. 
Афтæ уыдзæн, баууæнд!.. 
Закаро, ды æфсæддон дæ, нæхи. 
Нæ паддзахæн йæ худисæг куы сыстæм, 
* Уæд хъуамæ зонæм, чи хæцдзæн нæ фарс, 
Зæрдæдарæн кæуыл ис, кæнæ хæсты 
Иæ кард нæ ныхмæ чи сласдзæн. Ныртæккæ 
Дæ хуызæттæй æмбырд кæнæм æфсад. 
Нæ раздзог та — Орбелиан Иуане... 
Æргом дæм дæн: гуыр’ысхойаг мын нæу, 
Кæй нæ уыдзæн нымудзæг кънйаз Закаро. 
Закаро. 
Нæ, ацы ран æз уе ’фсады нæ лæууын, 
Уæ хъуыддагæй уын не ’ппæлын; нæ дзы 
Кæндзынæн хъаст дæр никæмæн; æцæг мæ 
Тыхæй кæнут уæ сусæг фæндмæ, уæд 
Мæ уды сæрыл рацæудзынæн комдзог. 
Гузан. 
Закаро, ам дæр комкоммæ лæг дæ: 
Æргомныхас, æнæфыдвæнд. Хъыг мын у,— 
Нæ адæмы тæккæ хуыздæртæй иу 
Зын хъуыддаджы кæй не ’рлæууыд нæ фарсмæ, 
Фæлæ дæн бузныг де ’ргомæй уæддæр, 
Нæ ныхас конд у: æз дæуæн нæ дзырдтон, 
Ды дæр мæ ницы фехъуыстай. 
367 

Закаро. 
Гузан, 
Дæ зæрдæ уымæй ма ’хсайæд. 
Гузан ацæуы. 
Закаро, 
Ды куыд æнхъæлыс, афтæ зондцух нæу. 
Æз уе ’фсады куы ныллæууон, уæд уымæй 
Цы ’мбулын! Паддзах рахаудзæн, Тамар 
Йæ фыды бандон нал æрцахсдзæн; Демна 
Уыдзæн паддзах. Цы пайда мын ис уым? 
Æппындæр ницы. Канд уый нæ — сæ фыдвæнд 
Куы рахъæр уа, Георги-паддзах уæд 
Æгъатыр у,— о, тынг тас у бæндæнæй 
Лæджы хурхæн!.. Куы нæ ныллæууон семæ, 
Уæд та — зæххыл цы не ’рцæуы! — Тамар 
Куы спаддзах уа, уæд, чи зоны, Сосланыл 
Иæ зæрдæ сива, æмæ уæд — мæ рад... . 
Цы нæ вæййы!.. Æнхъæлмæ кæс, мæнæйуый!..— 
Е-гъе, кæс-ма: æрбацæуы Тамар. 
(Ацæуы.) 
Бацæуынц Тамар, Марине, Демна æмæ Иуане 
фæсдзæуинтимæ. 
Тамар. 
Мæ бæхы саргъ мын ма сисæнт! 
Мæ уари 
Куы раздæха — хъæмæ цæуын. 
йу ане. 
Лæппу! 
Æхсины бæх уадз саргъæвæрдæй! 
Фæс д зæуин. 
Хъусын. 
(Ацæуы.) 
Марине. 
Æхсин, хатыр: цы тагъд кæныс хъæмæ? 
Хуыздæр фæсивæд ам куы сты... 
Ныллæуу-ма!, 
Тама р. 
Цæугæ мын у. 
Демна. 
Дæ хорзæхæй, ныллæуу,— 
Æгас къордæн сæ хъæлдзæг ма халК. 
Тамар • 
Уый та 
Цы уайдзæф у? Мæ ныхас загъток, уæд — 
Сывæллон дæн? — Цæугæ кæнын. 

Дем на. . . 
Дæу ам * . 
Сывæллон ничи рахуыдта: ды стыр дæ! 
Тамар. 
Цыдæр æнахуыр маргæвзаг дын ис! 
Иуане, цæй, цы баистут? Мæ уари 
Куы раздæхид, уæд ацæуин... 
Иу ане. 
Дзырдтон 
Дæ курдиат нæ фæсдзæуин кæстæртæн, 
Æрыгон кънйæзтæн, сахъ пасатæн, бектæн,— 
Кæд се ’хсæн исчи разынид ныфсхаст 
Æмæ кæд доныл ахизид, æрцахсид 
Æхсины маргъ, æрхæссид æй, фæлæ 
Сæ ныфс нæ хæссынц. Дон фæскъæвда — 
ивылд,— 
Тæссаг у тынг.,. Фæгæдзæ кæн, æхсин, 
Кæд доны ивылд фенцаид. Уæдмæ та 
Цом бакæсæм нæ фæсивæдмæ. Ау, 
Дæуыл куы у сæ цин, дæуæх; куы хъазынц! 
Тамар. 
Сæ цин!.. Иуане, исчи сын зæгъæд: 
Мæ уари мын цы лæппу ’рхæсса, уый мæ 
Цы ракура — цыфæнды хæзна фод — 
Уыдзæнис уый. Кæд нæ, уæд мæ нæ хъæуынц 
Сæ хъазт æмæ сæхæдæг дæр; зæгъ сын. 
Иуане ацæуы. ’ 
Д е м н’а . 
Цом бакæсæм, Марине, мах дæр хъазтмæ. 
Марине. 
Хатыр, æхсин. 
Демна æмæ Марине ацæуынц. Тамар иунæгæй. 
Тамар. 
Куыд рæхойы мæ зæрдæ! 
Мæ ком ныххус и... Демнайы сæрхъæн 
Æлхыскъ ныхас æрбаппæрста, мæ хъуыр 
Æрбахгæдта, мæ туг æм рафыхт, раст ыл 
Хъæддаг гæдыйау хъавыдтæн мæхи 
Ныццæвынмæ... Бæргæ йын фелвæстаин 
Иæ цæстытæ... фæлæ мæ фыды фæнд 
Куы фæмæнг уа... Уæд фесæфти мæ фидæн, 
Æмæ, Тамар, паддзах уæвыныл уæд 
Хъуыды дæр нал, дæ къух дæ сæнттыл ауигъ, 
Дæ цард æрвит уырыйау тары... Нæ! 
Нæ уыди уый æрдзæй нывгонд мæ удæн! 
Æдде цæуы хъæр-хъæлæба. Бацæуы фæсдзæуин. 
Гаслан Цавразон 
369 

Фæсдзæуин. 
Цæйдæр сæрхъæн зæхкусджытæ бырсынц... 
Тамар. 
Цы сæ хъæуы? 
Фæсдзæуин. 
Цы зонын... Мæнæ... 
Бацæуынц Миха æмæ Бибр, сæ зонгуытыл æрхауынц. 
Тамар. 
Чи дæ? 
Миха. 
Мæгуыр зæхкусæг. 
Тамар. 
Уæд ды та? 
Бйбр. 
Æз дæр 
Мæгуьф зæхкусæг, хохаг лæг, ирон... 
Миха. 
Сæнæфсир тонын: хохæй мæм æрцыди 
Æххуысгæнæг æд бинонтæ. 
Т а м а р. 
Æз уæ 
Цæмæн хъæуын? 
Миха. 
Дудахъ æмæ хуыргарк дын 
Æрбахастам. 
Тамар. 
Уæ лæвар бирæ. Æз 
Куы нæ дæн хъуаг, уæхицæн сæ ныууадзут. 
Бибо. 
Нæ дзæбæх рухс хур, ма нæ бафхæр: айс сæ. 
Тамар. 
Цæй, хорз, уæдæ уæ не ’фхæрын; æрмæст 
Уæлæмæ сыстут: не ’мбæлы, зæхкусæг 
Йæ зонгуытыл мæ разы лæууа, уый. 
, Бибо. 
Хатыр, æхсин. 
Т а м а р. 
. Фæсхохаг дæ? 
Бибо. 
Фæсхохаг! 
Тамар. 
Мæ мад дæр уырдыгон чызг у, ирон. 
Бибо. ¦ . . 
Мæ сæр дæ нывонд... 
Тамар. 
Никæй зоныс уым 
Цæразонтæй? 

Бибо. 
Сæ лæгдæры— Сосланы — 
Зыдтон лæппуйæ. 
Тамар. 
Ныр цымæ кæм уа? 
Бибо. 
Дзырдтой, цыма... Иæ паддзахæй, дам, рацыд 
Цыдæр æфхæрд æмæ тæргайæ. Нæй 
Йæ райгуырæн Дедахъæуы. 
Т а м а р • 
Мыййаг æй 
Куы фенай искуы — афтæ-иу ын зæгъ: 
«Кæсы æнхъæлмæ хуры скастмæ уарди...» 
Гъа, айсут ныр сызгъæринтæ мæнæй 
Æмæ цæрут кæрæдзи уарзгæ! 
Бибо. 
Бузныг! 
Сæ сæртæй йын акувынц, ацæуынц. Хъуысы Русуданы 
хъæлæс. 
Русудан. 
Уæ хорзæхæй, Тамар кæм и? — Тамар! 
(Бацæуы.) 
Цы фæдæ, цы? Цæмæн дæ иунæг? Цом-ма 
Мæ фæдыл, уартæ мах тыххæй уч хъазт! 
Цæйдæр мæгуыр зæхкусджытимæ бады,— 
Кæимæ дзура — ссардта мын! Цæй, цом! 
Рæхджы цæттæ у физонæг сырдвыдæй: 
Хуыргæрчытæ ныццагътой; иу тæскъ та 
Кæсæгтæ ’рцахстой Леуахийы; сæн 
Нывæрдтой уазал суадоны; ныртæккæ 
Фæуыдзæн хъазт, куывд райдайдзæн!.. Цы, цы?’ 
Нæ фезмæлыди йе ’рфыг дæр! Мæхицæй 
Цыбæлдæр хъæлдзæгдзинадмæ куывды, 
Дæлимон нозтмæ, зарынмæ пахуымпар... 
Дæ хорзæхæй, цы ныджджих дæ, Тамар? 
Фæхъæлдзæг у! 
Тамар. 
Мæ фыды хо, тæрсын!.. 
Куы фехæлой нæ хъуыддæгтæ; мæ фæнд 
Куы фæмæнг уа: католикос Михел нын 
Куы не сразы уа саргъауыныл ныр... 
Русудан. 
Куы нæ сразы уа саргъауыныл а ’зæр, 
Уæд Кутаисы алчер Кутатели ч 
Антон ис ам. Уый саргъаудзæн; дæ фыдæн 
Иæ фæнд лыг у: ды уыдзынæ паддзах! 
Кæй дæ фæнды, дæ митыл уый бæрæг у! 
371 

Тама р. 
Кæй дæ фæнды! Цытæ мын дзурыс ныр? 
Цас арвыстон æнæхуыссæг æхсæвтæ! 
Цæй бæрц фæкастæн чингуыты? Цæй бæрц 
Фæцахуыр кодтон алыхуызон æвзæгтæ, 
Бæхыл бадын, æхсаргардæй хæцын, 
Æрдынæй, цирхъæй арæхсын... Цæмæн ма 
Мæ чызгон бонтæ фесæфтон, мæхи 
Цæмæн фæкодтон амондæй æнæхай?!.. 
Зæгъын, кæд искуы спаддзах уаин! Уæд 
Гуырдзыстонæн рæсугъд амонд æрхæссин! 
Æмæ ныр зондцух Демнайы фыдæй 
Мæ рухс бæллицтæ сæфынц!.. 
Ру су д ан. 
Уый лæппу у! 
Тамар. 
Лæппу у! Ау, Гуырдзыстоны чызгæн 
Паддзах уæвыны бар кæй нæ ис, уый 
Мæн аххос у?.. 
Русудан. 
Дæхицæн-ма фæлтау •’ 
Сæрæнгуырд равзар: къайы хъуыддаг бакæн. 
Фæхæцæг дыл уыдзæни уад: дæ фыд 
Фæзæронд и, фыццаджы тых æм нал ис... 
О, хæдæгай! Æз дæснымæ уыдтæн, 
Сосланæй фарстон: раздæхдзæн, зæгъын? 
Æмæ мын афтæ: «Ахæм сахъгуырд ахæм 
Рæсугъды уарза, афтæмæй фæсхох 
Фæлæууа, ма йæм раздæха — нæ, ууыл 
Æууæндæн нæй». Тамар, йæ хъыджы ма цу. 
Ау, уарзгæ йæ куы кæныс, и, Тамар? 
Æви æцæг дæ зæрдæмæ нæ цæуы? 
Тамар. 
Мæ зæрдæмæ куы ныккæсис, уæд дзы 
Зыбыты иунæг уый ныв фенис. 
Русудан. 
Хæйрæг! 
Уæд ын цæмæн йæ зæрдæ къахыс? Уый 
Мæстыгæр у, куы фæхæрам уа иугæр — 
Иæ раздахын зын уыдзæни, мæ хур. 
Т а м а р. 
Бæргæ, фæлæ мæ фыд разы нæу ууыл... 
Русудан. 
Дæ фыд, дæ фыд! Фыды фæндон бæрзонд 
Æвæргæ у, фæлæ цæрын лæгимæ 
Дæу хъæудзæни æмæ йæ равзар ды 
Дæхæдæг! Æз æртæ лæгимæ цардтæн,— . 
Æртæ дæр рухсаг уæнт! — сæ фæстаг уыд 

Сосланы фыд,— сæ алкæй дæр æвзæрстон 
Мæхæдæг. 
Та м ар. 
Æз дæ уавæры нæ дæн: 
Дæ фыдæн уыд дыууæ фырты ’мæ иу чызг, 
Мæ фыдæн та бындар æз дæн æрмæст,— 
Куы смой кæнон, уæд а хæдзарæй нал дæн, 
Паддзахы худмæ нал дардзынæн бар. 
Русудан. 
Ды уал дæхицæн къайаг равзар раздæр, 
Æмæ куы ’рцахсай паддзахы бынат, 
Уæд дыккаг бон дæ чындзæхсæвы кафон!.. 
Цæй-ма, Сосланмæ арвитæм! 
Тамар. 
Сослан 
Фæтæргай æмæ алыгъд хохмæ. 
Русудан. 
Аз дæм 
Æнхъæлмæ каст, дыууæ, æртæ, цыппар!.. 
Æвæццæгæн ын ницы ныфс æвæрдтай!.. 
Тамар. 
Цытæ мын дзурыс? Бахордтон ын ард: 
Дæуæй æндæр мæ ничи хъæуы мойæн... 
Русудан. 
Уый зонын, цалдæр хатты радтай дзырд, 
Фæлæ йæ ногæй алыхатт фæлывтай! 
Нæ, хъахъхъæ, хъахъхъæ, ме ’фсымæры чызг,— 
Фæстагмæ дæ куы рахона фæлитой! 
Дæ зæрдыл дар: дæ ныййарæг куы мард, 
Уæд дæ мæныл ныффæдзæхста; уыдтæн дын 
Ныййарæгау, фæлæ лæг уæвын нæу 
Мæ бон, æмæ дæхицæн агур мойаг... 
Бацæуынц Иуане, паддзах Георги, сæ фæдыл Гузан 
æмæ. Закаро. 
Г.еорги. 
’ Цæи, куыд, мæ чызг? Цы сæгуыт, йе цы саг 
Æртылдтай хохæй?.. Цал хатты дын загътон, . .’ ¦ 
’ Дæ уари ахуыр макæуыл кæн! Уадз, 
Дæхи хъæлæсыл сахуыр уа! Ныр атахт, 
Æмæ дын æй æрыздахæд... Сослан!.. 
Цы бадут ам? Цом, уартæ фынг цæттæ у. 
Иуане. 
Мæ буц паддзах, мæн иу ныхас фæндыд 
Дæуæн зæгъын. 
Георги. 
Сымах цæугæут фынгмæ, 
Рæхджы уæ мах дæр феййафæм. 
373 

Иууылдæр ацæуынц. Иуане æмæ Георги кæсынц Тамары 
- фæдыл. 
Æз хъусын. 
Иуане. 
Мæ хорз паддзах!.. 
Георги. 
Цы зæгъдзæнис Иуане? 
Иу ане. 
Куыд æй загъдæуа... Ме стъæлинаг чызг 
Цыма чындзы цæуинаг у... 
Георги. 
Марине? 
Уый зонын. Хорз лæвæрттæ — ме ’вджид. На. 
Иуане. 
Мæ хорз паддзах, æз уый тыххæй нæ загътон 
Æз уымæн загътон: мах чызгæй Тамар.... 
Г е о р г и (йæ дзырд ын исы). 
Æмбарын дæ: Тамар дæ чызгæй — хистæр, 
Уый хъуамæ раздæр ацæуа чындзы? 
Иуане. 
0, ахæм хъуыды хъавыдтæн зæгъынмæ... 
Æниу, хатыр, мæ хорз паддзах... 
Георги. 
Тамар 
Йæ курджытæй нæ хоны иу дæр й’аккаг, 
Æмсæр ын чи нæу, ахæмæй та уый. 
Нæ мой кæны! 
йуане. 
Иттæг раст кæны уымæй 
Рæсугъд Тамар, æрмæст, мæ хорз паддзах, 
Иæ азтæ... 
Реорги. 
Бузныг, батъоно Иуане, 
Мæ чызгыл мæт кæй кæныс, уымæй. Æз 
Нæ фæлмæцын Тамарæй, æмæ уый дæр 
Нæма тындзы æндæр хаедзармæ. 
Иу ане. 
» Цæй, 
Хатыр уæдæ, мæ хорз паддзах, мæ чызг 
Цæуы чындзы. 
Георги. 
Фæлæуу-ма, чи йæ куры? 
Иу ане. 
Дæ фæдон Демна, паддзах. 
Георги. 
Демна? О! 
Уæдæ бынтон хæстæг куы бадæ мемæ! 
374 

Иуане, 
Хуыцау зæгъæд! Мæ паддзах, цом, нæ фынг 
Цæттæ у рагæй. 
Георги.. 
Фæсивæды рахон. 
Иуане ацæуы. 
0, хинæйдзаг! Мæ фæдон Демна! Нæ, 
Мæнæн фæдон мæ иунæг чызг Тамар у! 
(Ацæуы.) 
Тыхстæй рацæуы Тамар, йæ фæдыл Марине æмæ Демна, 
Тамар. 
Ныртæккæ нæу фынгыл бадын мæ бон. 
Цы хабар ис мæ уарийæ, Марине? 
Марине. 
Нæй, не здæхы. 
Тамар. 
Иу сæрæнгуырд нæй, 
Чи йæ æрцахсид. 
Демна. 
Ехх, бæргæ, Цæразон 
Куы фестид ам! Кæсаг у ленкмæ уый, 
Дæ уари та йын хорз йæ хъæлæс зоны,—. 
Иæ сидтмæ уайтагъд раздæхид, ай-гъай. 
Тамар. 
Ныхъхъус-ма у! 
Демна. 
Уый афтæ уаид, баууæнд! 
Дæу бахъæуæд, Тамар зæгъæд æрмæст, 
Æндæр Сослан цы тасы раз фæлæууид 
Æмæ дæуæн цы не ссарйд? Æрмæст дын 
Зжгъон æз хъуамæ иу хъуыды, мæ хо: 
Сæрдзармæй дары къухмæрзæн йæ дзыппы! 
Лæгмæ фæмæсты — стайау ыл æваст 
Йæхи ныццæвы, кардæй йын йæ сæрдзарм 
Æрыстигъы, цыма фысдзарм у раст. 
Æмæ дзы скæны къухмæрзæн йæхицæн. 
Æвдисгæ та йæ иунæг хатт кæны: 
Иæ тызмæгæй! — йæ рихи дзы фæдауы,— 
Дæхи дзы хъахъхъæн ахæм сахат: уаэд 
Лæгæн йæ сæрдзарм растигъынæй тас у! 
Тамар. 
Ныууадз-ма, цæй, дæ дзæнгæда цæгъдын. 
Д емна. 
Фæлæ дын ард хæрын: дæ фыд мæ бандон 
Куы суæгъд кæна, æмæ куы спаддзах уон — 
Сосланимæ уын уæд чындзæхсæв — ме ’вджид! 
. 375 

Тамар. 
Дæ хъуыдыты паддзахы бандон дарыс!.. 
Демна. 
Мæ бандон мын дæ фыд куы раттид, уæд — 
Хъуыдыты нæ, уæд æй мæ быны дарин! 
Бацæуы Иуане. 
Иу ане. 
Æхсин, æгæр ивылд у дон, лæбуры 
Зыдæй фæйнæрдæм, дуртæ тулы, стæй 
Фæлдæхт бæлæстæ ласы, æмæ ленкæн 
Тæссаг у тынг... 
Бацæуы фæсдзæуин. 
Фæсдзæуин. 
Цæйдæр хæххон лæппу 
Дæу агуры, зынаргъ æхсин... Фæнды йæ 
Цыдæр зæгъын дæ уарииы тыххæй... 
Вацæуы Хохаг. 
Хохаг. 
Уæздан æхсин, æз фехъуыстон, цыма дын 
Дæ уарзон уари чи раздаха, уымæн, 
Цы ракура, уый раттинаг дæ. Уый 
Æцæг у? 
Тамар. 
О, æз загътон уый, мæ ныхас 
Нæ ивын. 
Х.охаг. 
Бахæр уæздæтты раз ард: 
Дæ уари дын куы ’рхæссон, уæд лæварæн, 
Цы курон, уый кæй ратдзынæ. 
Тамар. 
Мæ дзырд — 
Уый ард у... Цы, мæ ныхасыл дызæрдыг 
Кæныс? 
Хохат. 
Æхсин, дæ уари ма дæ кæд 
Хъæуы — ард бахæр... А зæххыл ис ахæм 
Уæздæттæ: раттынц дзырд æмæ йæ стæй 
Фæсайынц. 
Демна. 
Ныр куыд уæнды афтæ дзурын 
Гæвзыкк хæххон куыдз! 
Демна ехсæй феезиды хохагмæ, фæлæ йæм уый кæсгæ, 
дæр нæ фæкæны. 

Тамар, 
Демна! — Мæн ныфс и, 
Кæй не ’нхъæяыс мæн уыдонæй? 
Хохаг. 
Дæ уари 
Дæу нал хъæуы, уæздан æхсин. 
(Фæцæуьи) 
Тамар. 
Фæлæуу! 
Хохаг. 
Ард бахæр ацы адæмы раз! 
Тамар. , 
Ард 
Хæрын æмæ кæнын мæ удæй сомы, 
Мæ уари мын цы лæппу ’рхæсса, уый 
Цы ракура лæварæн, уый кæй райсдзæн. 
Хохаг. 
Дæ зæрдыл бадар ацы сомы, ’хсин! 
Бæрзонд былмæ бацæуы æмæ йæ дарæс ласы. 
Иу а не. 
Цы ми кæны? Æрра у, цы? Хæрзсæфт 
Куы фæуыдзæн!.. 
Хохаг лæппу Тамармæ фæкæсы, стæй йæхи фехсы Леуа- 
хийы гуылфмæ. 
Йæхи куыд бабын кодта!.. 
Хъæлæстæ: 
— Йæ кой дæр нал! 
— Лæг фесæфти!.. 
— Тæригъæд! 
— Цы лæппу бабын уарийы тыххæй!.. 
— Мæгуырæг! Уари, уари уыд йæхæдæг! 
Иууылдæр цымыдисæй кæсынц донмæ, стæй райхъуысы 
цины хъæртæ. 
— Фæзынд, фæзынд! 
— Фæленк кæны кæфау!.. 
Т а м а р (тыхстæй), Цы баци? Фервæзт? 
Иуане. Фервæзтис, æхсин, 
Фæхæццæ кæны фаллаг фарсмæ. 
Д е м н а. 
Цæй-ма, 
Сослан куы нæу, цы йыл тыхсыс, мæ хо? 
Тамар. 
Мæн азымæй цæмæн фесæфа раст лæг?! 
:: - 377 

Иуане. 
Æвæццæгæн, æцæг у раст. Кæс-ма: 
Дзæбæхæй ахызт, аныгъуылди хъæды. 
Рæствæндаг æй фæкæн, хуыцау! 
Тамар. 
Аминь! 
Фыдæй йæ бахиз, сыгъдæг Мадымайрæм! 
Демна. 
Æгæр кад нæу, хæххон лæппуйыл ды 
Мæт кæнай, уый? Кæс-ма, дæу тыххæй 
кънйæзтз 
Сæ бæхтыл хъазынц, рогкъах сагты сурынц, 
Мæргътæ дын ахсынц алгъуызон, кæд сæм 
Дæ къух фæтилис, адзурис сæм «бузныг», 
Дæ мидбылты сæм бахудис! Ды та — 
Хъуыды дæр сæ нæ кæныс! 
Тамар. 
Банцай, Демна! 
Тыхст дæн -¦- куы зоныс!.. 
Иу ане. 
О, фæлæ нæ паддзах — 
Дæ кадджын фыд — фæдзæхста. тынг, цæмæй 
Ныууадзай де ’нкъард, бахъæлдзæг .уай цуаны. 
Ды та, æхсин... Цымæ цы хъæр уа уый? 
Æдде цæуы цины хъæртæ. 
X ъ æ л æ с. 
Уæздан æхсин! Хæрзæггурæггаг рахæсс! — 
Æрбаленк кæны уыцы лæппу; уари 
Иæ сæрыл бады æмæ хъихъхъ кæны! 
Д емна. 
Гъе, гъе, мæ хо, дæ раны дæ: дзырд радтай, 
Цыдæриддæр дæ ракура—дыууæ 
Нæ зæгъыныл, ард бахордтай нæ разы, 
Дæ зæрдæ дын куы ракура, мæ хо, 
Дæ уарзондзинад... 
Тамар (фесхъиуы). 
Сыгъдæг Мадымайрæм!.. 
Иу ане. 
Уый хъазын нæу, мæ буц æхсин: ныхас 
Куы зæгъа иугæр паддзахы чызг, ивæн 
Нæй уымæн уæд,— æнæхайыр лæппу 
Цы ракура — дæ сомы сайгæ нал у. 
Тамар. 
Уæдæ ма ныр куыд бахизон мæ уд? 
Куыд ма фæсайон м’ ардбахæрд, мæ сомы 
Куыд аивон? О Мадымайрæм, кæд 
Мæ зæрдæ курдзæн, кæд мæ уарзын домдзæн, 

Уæд мæ йæ фæндæй бахъахъхъæн, уæд æй •• 
Кæронмæ хизын ма рауадз! 
йуане. 
Ныууадз, 
Мæ буц æхсин, дæ карз æлгъыст! Хуыцаумæ 
Паддзæхты хъæлæс хъуысаг у, дæ куывд 
Куы фехъуса, уæд лæппу сæфы!.. 
Бацæуы Закаро æмæ доны былыл комкоммæ кæсы 
лснкгæнæгмæ» 
3 а к а р о (фæрсмæ). 
Диссаг! 
Хæрын æз ард, Сосланы ленк кæны! 
Хæстæгдæрæй йæм бакæсон... Цы кодта?.. 
Д емна. 
Кæсут-ма йæм: æцæгæй фесæфт! Фехъуыст 
Тамары куывд уæлæрвтæм; раивылд дон . 
Æмæ фæласы лæппуйы! 
Дардæй хъуысы Хохаджы хъæлæс: 
X ъ æл æс. 
Фæлитой!.. 
Тамар йæ цæсгом ахгæны æмæ иуварс ацæуы. 
Д емна. 
Иу уари фервæзт, иннæ уари бабын... 
Иу ане. 
Цы кодтаид? Фæкæсут æм! Æххуыс! 
Ау, иу дæр уæ йæ ныфс нæ хæссы?.. 
Демна. 
Фесæфт. 
Йæ кой дæр нал, цы ’ххуыс ма йын кæныс? 
Иуане. 
Уый диссаг у! Фыццаг йæхи бæрзондæй 
Ныззыввытт кодта, рогæй ахызт уæд, 
Ныр былгæрон куы ’рлæууыди, куы сцæйхызт, 
Уæд фæйлауæн фæлæбурдта æваст, 
Йæ зилдухмæ йæ баппæрста, фæбынæй 
Æмæ... фæстæмæ нал фæзынд... Цымæ 
Цы кодтаид? 
Фæсдзæуин бахæссы уари. 
Фæсдзæуин. 
Æхсин, дæ уари мæнæ. 
Тамар хинымæры йæхиуыл дзуæрттæ ’фтауы. 
Тамар. 
Дæ зæрдыл бадар, кънйаз Орбелиан, 
Ныры бон æмæ Гуры бæрзонд, уари 
379 

Кæм бадтис, уый: уым самайдзыстæм дзуар 
Æнамонд хохаг сæфт лæппуйы номыл.— 
Мæ бæх мын тагъд! 
(Ацæуы.) 
йуане. 
Цы фестут, лæппу, чызг? 
Цæуæм мах дæр. Иунæгæй нæй уадзæн 
Тамарæн. 
Д емна. 
О, ныридæгæн — паддзах! 
Кæдæм фæзила, уырдæм — тагъд йæ фæдыл! 
Нæ, а хъуыддагæн афтæ уадзæн нæй: 
Кæнæ хæцгæ ныллæудзынæн мæлæтыл, 
Кæнæ мæ бандон байсдзынæн дæуæй! 
Ацæуынц. 
Сæ фæдыл кæсгæ бацæуынц Миха æмæ Бтябо. 
Бибо. 
Æфсæст æппæтæй, афтæмæй кæрæдзи 
Куыд хæрынц! Миха, не ’лдæрттæ цæуыл 
Кæрæдзи тоной? 
Миха. 
Ироны та бацыд 
Дунейы мæт! 
Бибо. 
Тæхуды сæм кæнын, 
Быцæумæ дæр кæй æвдæлы... 
Миха. 
Дæхæдæг 
Куы фæуыдаис уыдонæй — ды дæр 
Раст афтæ уаис: зыд, кæрæф; цъæх арсау 
Лæбурис уæд, æдыхдæры нæмис, 
Иæ туг ын цъирис... Чи фæуа уæлахиз, 
Уый паддзах у! Сæ алкæй дæр фæнды 
Паддзах уæвын, паддзахбынат та — иу, 
Æмæ уыныс: кæрæдзи йыл æргæвдынц! 
Фæлæ-ма кæс: цы лæппу фесæфт, уый 
Æрбацæуы! Бæгънæгæй рахызт донæй... 
Фысау — хъуынджын! 
Бибо. 
Хъæддаг кявд у?! 
Миха. 
Фæлæуу! 
Цæмæй тæрсыс? Мыййаг, æлдар куы нæу. 
Бибо. 
Сыгъдæг лæгбирæгъ! Лидзæм!.. 

Мих а. 
Ма змæл! 
Вацæуы хохаг, къутæры аууонæй сисы йæ уæлæдарæе, 
кæны сæ. 
Миха æмæ йæм Бибо джихæй кæсынц. 
Хохаг. 
Чи стут? 
Миха. 
Зæхкусджытæ... 
Бибо. 
Хуымæтæджы... Мæгуыр... 
М и х а. 
Хорз ленк кæныс! Хъæр кодтой: «Бабын! 
Фесæфт! 
Фæлæ дæ мард фæгæды ис! 
Бибо. 
Тамар 
Куыд тыхсти, куы! Иæхи дæ мæтæй мардта. 
Хохаг. . 
Мæ маетæй уый йæхи куыд мары, уый 
Æз зонын хорз. Цы ма уын загъта? 
Бибо. 
Фарста: 
«Цæразонтæй кæй зоныс?» Зæгъын, æз 
Сæ мæнгарддæры хорз зонын — Сосланы. 
Куы, дам,% æй фенай — афтæ-иу ын зæгъ: 
«Кæсы æнхъæлмæ хурыскастмæ уарди...» 
Хохат. 
Æмæ йæ ^оныс? 
Бибо. 
Раджы йæ зыдтон: 
Мæнгард, æдзæсгом! Иры туг фæцъырдта, 
Стæй паддзæхты бæрэонд галуантæм атахт. 
Миха. 
Нæ, паддзахимæ, дам, быцæу у ныр! 
Æфсады хистæр уыд, æмæ йæ систа 
Иæ бынатæй Георги-паддзах: уæд 
Сослан фæтæргай æмæ хæхтæм алыгъд. 
Хохаг. 
Иæ хабæрттæ йын хорз зонут: кæцæй? 
Миха. 
Хабар Гуырдзыйы хъусæй-хъусмæ хизы. 
Хохаг. 
Уæдæ, дам, сæлдар? 
Б и б о. Афтæ дзурынц. 
Хохаг. 
Ам та 
Цы ми кæнут? 

Бибо. 
Миха сæнæфсир тоны 
Æмæ йын иу чысыл æххуыс кæнын 
Мæ бинонтимæ. А 
Хохаг. 
Уый кæй зарын хъуысы? 
Миха. 
Нæ бинонтæ лымæнтæй зарынц уый 
Гуырдзыйы æмæ Иры рагон зарæг. 
Æдде зарын хъуысы тынгæй-тынгдæр. 
Хохаг. 
Тæхуды, ныр куы зониккат, куыд мæ 
Хæрынц мæ къухтæ кусынмæ! 
Миха. 
Куыст арын 
Зын нæу, æрмæст куы базониккам мах: 
Цы мыггаг дæ? Æлдар æви паддзах? 
Хохаг. 
Сæ иу дæр нæ. Мæ цæрæн — хъæды, цатыр. 
Хуымæтæджы ирон лæппу: Бога-тыр. 
Исдуг æм Вибо æмæ Миха джихæй кæсгæ баззайынц, 
стæй се ’ртæ дæр заргæ ацæуынц иумæ. 
ДЫККАГМИ 
1-аг сценæ 
Гуырдзыйы ’фсады хистæр Иуане Орбелианы уат. Æхсæв 
Иуане бады стыр кънйæзты ’хсæн, йæ разы — Липарит. 
Иу ане. 
Уæдæ нæ фæндон алыг, кадджын кънйæзтæ: 
Фыдгæнæг у нæ ныры паддзах! Уый 
Æрцахста паддзахы бынат фыдгæндæй 
Æмæ йæ хъавы раттынмæ ныр та 
Иæ чызг Тамарæн. Раздæр уал æй хъавы 
Бындар скæнынмæ. Уый фастæ/— паддзах! 
Иæ паддзахадæн байста: кадджын кънйæзтæй 
Уыд хицæн æфсад алкæмæ, ныр сын 
Æфсад дарыны бар дæр нал ис; раздæр 
Сæ зæхкусджытæй хъалон исæн уыд 
Нæ уæздан кънйæзтæн, паддзахадмæ мур дæр 
Нæ фыстой хъалон, афтæмæй... Ныр нын 
Нæ уыцы бар фыдгæнæг паддзах байста. 
Рье уыцы сау фыдракæндты тыххæй 
Мæнгард паддзах лæвæрд цæуы мæлæтмæ 
382 

Иæ чызгимæ. Фæнд ахицæн ис. Рьа, 
Айс, Липарит! Нæ сомбоны цард ацы 
Гæххæттæй у: тавризаг атабег 
Мухаммедмæ æхгæд фыстæг; æрмæст æйч 
Иæхимæ ратт. Мæ номæй-иу ын зæгъ, 
Куыд амал ын ис, афтæ тагъд фæзынæд 
Æртиссаэдз мины ’фсадимæ. Кæд, зæгъ, 
Æрцахсай Калак, уæд фæуæд уым де ’фсад 
Æртæ боны, æртæ ’хсæвы; стæй кæд 
Æндæр хъæутæ, æндæр горæттæ байсай, 
Уæд де ’фсадæн уыдзæнис уым дæр бар 
Æртæ боны фæцæрынæн. Æрмæст мын 
Георгийы ныббырсынæн — æххуыс 
Æвæстиатæй! Фехъуыстай? Тæхгæ 
Бæхыл ныртæккæ, а сахат! Фæндараст. 
Липарит ацæуы. Бацæуы фæсдзæуин. 
Фæсдзæу ин. 
Католикос! 
Иу ане. 
Цы йæ хъæуа? Фæдзур æм. 
Фæсдзæуин ацæуы. Вахивы католикос. 
Нæ сыгъдæг фыд, дæ бакастыл зыны, 
Цыдæр егъау хъуыддагыл тынг кæй тыхсыс. 
Æруадз дæхи, уæздан католикос. 
Мих ел. 
Мæ хъæбул, аэз æнæмæты хъуыддæгтæн 
Фæзæронд дæн: нæй бадынæн рæстæг — 
Тындзын хъæуы... 
Иу ане. 
Нæ сыгвдæг фыдмæ хъусын... 
Мæ уаты нæй æцæгæлон... Кæд дæ 
Фæнды, нæ фыд,— мæ фаллаг уатмæ рахиз 
Дæ фæнд зæгъынмæ... Фæлæ бадынц ам 
Дæ зонгæ кънйæзтæ, байхъусиккой уыдон 
Дæ ныхасмæ... 
Михел. 
Сымах фæкæнут цуан,— 
Æвæццæгæн, уый сæрдары фæфæнды, 
Цæмæй йæ ма хъыгдардæуа. Æз та 
Ам Танталау фыдхъизæмар фæкæнын... | 
Сымах ныууадзы тæккæ цуаныл уым, ^ 
Иæхæдæг ам æрбалæууы изæрæй 
Иæ чызгимæ æмæ фæдомы: «Тагъд 
Тамарыл саргъау паддзахы бынатмæ, 
Тамарыл саргъау: хъуамæ суа мæ фæдон...» 
Охх, охх! Мæ зæрдæ фескъуыйы... 
383 

йуане. 
Æрбад-ма, 
Нæ сыгъдæг фыд. Ахъаззаг хъуыддаг у, 
Кæй дзурыс, уый; мæ зæрдæ дæр æхсайдта 
Иæ хин митæм, фæлæ мæ ныфс уыди, 
Бæрзонд хуыцауы ’нæвæндон хъуыддагыл 
Католикос кæй не сразы уыдзæн. 
Михе л. 
Мæрдтæм мæ бирæ нал хъæуы, цæмæн ма 
Æгад кæнон мæ цæсгом? Иу бынат 
Ис паддзахæн Гуырдзыйы, æмæ хъуамæ 
Уый ахса Демна. Паддзахы бынат 
Сылгоймаг ахса — аргъуан уый нæ уадзы. 
Иу а не. 
Нæ сыгъдæг фыд, зæгъ-ма, Дауит куыд амарх, 
Цæринаг паддзах Демнайы фыд? Афтæ 
Фæдзырдæуы, цыма тыхмард æрцыд?.. 
Михел. 
Дауит æртыккаг, рухс дзæнæты бадæд!.. 
Хуыцауæй ратгæ низæфхæрд нæ уыд,— 
Æваст æрхауд.. Иæ удисгæ фæсидти 
Мæнмæ æмæ мын радзырдта, кæй нæй 
Георгимæ паддзах уæвынæн бартæ, 
Гуырдзыстоны, дам, паддзах хъуамæ уа 
Мæ хъæбул Демна; ме ’фсымæр Георги 
Æмæ сымах, уæздан æлдæрттæ, ныр 
Ард бахæрут, кæй хъусдзыетут æрмæст 
Мæ хъæбулмæ! Ард бахордта йæ разы 
Георги дæр. Фæлæ мæнгард лæгæн 
Цы не ’нтысы! — нæ паддзахы мæлæтæй 
Чысыл фæстæдæр йе ’фсымæр йæхи 
Паддзахæй расидт — разындис æууæнкхор 
Нæ ныры паддзах!..— Уæвгæ, уый цы уа? 
Æдде хъуысы аргъуаны дзæнгæрджыты цæгъдын. 
Сионы стыр дзæнгæрджытæ!.. Сæ цæгъдын 
Нæ бахæс кодтон никæмæн. Нæ, уый 
Егъау цыдæр хабар у, фæлæ — цавæр? 
Хатыр, мæн уырдæм атындзын хъæуы. 
Сымахæн та дзырдтон сыгъдæг рæстдзинад. 
Иу ане. 
Фæндараст у, сыгъдæг католикос!.. 
Католикос фæцæйцæуы, йын уæздан æлдæрттæ 
уырдыг ныллæууынц. 
Иуане исдуг цаеддурау джихæй баззайы, стæй тагъс 
тагъд йæ бынатмæ баздæхы. 

Демна. 
Æууæнкхор нын кæдмæ уыдзæн паддзах?.. 
Лæгмары марын удыбæстæ хонынц. 
Хъæлæстæ. 
— Нæ хурхыл нын ныххæцыди! 
— Бынтон 
Сæ бартæ байста рагон кадджын кънйæзтæн! 
— Æцæгæлок æддагæттæй кæны 
Гуырдзыйæн æмæ сомихæн æлдæрттæ! 
— Уæздæттæ, бамбыд паддзахады сæр! 
— Цы ма йæм кæсæм: марынæн рæгъæд у!.. 
Д емна. 
Мæхимæ исын й* амарын... 
Фæсдзæуин къæсæрæй бакæсы. Иуане къухæй ацамоны, 
æмæ дзурджытæ фæхъус вæййынц. 
И у а н е (фæсдзæуинæн). 
Цы ма?.. 
Фæс дзæу ин. 
Æрбаздæхтис католикос фæстæмæ... 
Уæздæттæ джихæй кæрæдзимæ ракæс-бакæс кæнынц. 
И у ане. 
Æрбацæуæд. 
Фæсдзæуин ацæуы. 
Цы хабар уа? Æваст 
Цæй тыххæй фездæхт уагæры?.. 
Бацæуы католикос. 
Михел. 
Георги 
Иæ чызг Тамары расидти фæдонæй! 
Д емна. 
Цы загъта, цы?! Мæлæт хуыздæр у уымæй!.. 
Æз æй мæхæдæг базонон... 
Тагъд-тагъд ацæуы, 
Иуане (иу æлдармæ). 
Æлдар! 
Иæ фæдыл акæс! Макуыдæм æй ауадз! 
Æлдар ацæуы. 
Xъ æ л æс. 
Кæд уыди уый, католикос? 
Михел. 
Мах ам 
Ныхас куы кодтам сусæгæй, уæд ардæм 
25 Сослан Цæразои 
385 

Æрбацыд Кутаисы стыр эпископ — 
Антон, æмæ уый саргъуыдта. 
Ацæуы. Æлдæрттæ æндзыг цыма баисты. 
Гузан. 
Ныхас!.. 
Иуане. 
Дæ хорзæхæй. 
Гузан. 
Æмбисæхсæв у. Калак 
Фынæй у ныр. Мæхимæ исын хæс,— 
Хъыпп-сыпп дæр ничи фехъусдзæн: йæ сæр укэ 
Æрæвæрдзынæн ацы сахат ам... 
Иу а не. 
Нæ, афтæ нæ! Уадз, саргъауа йæ чызгыл... 
Мухаммедæй æххуыс куы райсæм, уæд 
Иæ чызг фæстæмæ рахаудзæн. Ныр та ныл 
Бон ирд кæны. Нæ хъуыддагæн та рухс 
Тæссаг у; зонут, арф ацыд нæ фæнд, 
Нæ иуæн дæр фæстæмæ здæхæн нæй. 
Ныфс мæ уыдзæн, цæсгомджын 
кънйæзтæ, не ’хсæн 
Кæй нæ уыдзæн гадзырахаты лæг. 
Хъæлæстæ. 
— Цытæ дзурыс? Уый чи хæссы йæ сæрмæ? . 
Иуане. 
Цæмæй нæм перс æрбабырсой æваст, 
Æнæнхъæлæй — турнир уыдзæни махмæ 
Нæ хотыхдартæн, паддзах уым уыдзæн 
Иæ чызгимæ, раст афтæ сæ Мухаммед 
Æрцахсдзæни, нæ иуыл дæр дзы къæм 
Нæ абаддзæн. Нæ ми куыдфæнды хоной — 
Фыдыбæсты сæраппонд у,— нæ фæнд 
Куы фæсыкк уа — нымад уыдзæн фыдгæндыл 
Куы рауайа, уæд чидæриддæр уый 
Рæстдзинад хондзæн, кадджын кънйæзтæ... 
Арныл 
Сæуæхсид апырх. Алкæмæн йæ хæс 
Цы уыдзæн, уый хабар кæндзынæн æз. 
. Цæут æмæ цæттæ кæнут уæ гæрзтæ. 
Мæхæдæг дæр фæцæуын тагъд уæ фæстæ. 
Мидæмæ бахизы. Æлдæрттæ ацæуынц. Иунæгæй Шалва. 
Шалва. 
Бæрæг у ныр, кæй ныккæлдзæни туг, 
Егъау фыдгæнд кæй цæттæ кæны ацы 
Æвирхъау лæг! Ам архайын хъæуы... 
Ныр мын бæлвырд у, паддзахы бынат 

Йæхицæн хъавы ахсынмæ Иуане!.. 
Нæ паддзахмæ фæхабар кæнин... Нæ, 
Нæ баууæнддзæн: уыдтæн мæхæдæг семæ — 
Куы базона — æгъатыр у!.— уæд мæ 
Мæлæтмæ ратдзæн уайтагъддæр! Уæд хабар 
Нæ раргом уыдзæн... Агурын хъæуы 
Сосланы, уый та бахиздзæн фыдгæндæй! 
(Ацæуы.) ’ . " 
2-аг сценæ 
Сырддзармæй цатыр хъæды. 
С о с л а н кæсы Тамары фыстæг. 
Сослан. 
«Мæ зæрдæдарæн, ме ’хсары мæсыг...» 
Кæнгæ ныхас! Уæддæр нæ уадзы сайын! — 
«Уыдзыстæм тагъд æмсæр паддзæхтæ мах, 
Ус моимæ куыд æмсæр вæййы, афтæ». 
Ус моимæ... Фæливы та... «Цæмæй 
Ус-паддзах уон, ды та — мæ сæрыхицау, 
Уый тыххæй ахиз Демнайы сæрты, 
Æндæр хос нæй...» Иæ сæрты ахиз... Маргæ? 
0 саузæрдæ! Лæгæй-лæгмæ ма хæсты 
Куы уаид, йе — тæрхонгондæй — зылын, 
Фæлæ ныр — хъæды бирæгътæ куы не стæм,- 
Куыд æм сисон мæ къух?.. «Кæд дæ фæнды 
Паддзах уæвын, уæд ферох кæн тæригъæд! 
Æрбахæсс мæм дзæбæх хабар. Тамар». 
Æлгъыстаг ми! Дзæбæх хабар: лæг амар, 
Æмæ йын уый уыдзæн дæ дзæбæх хабар!.. 
Нæ, дурзæрдæ! Дæ сæйдтыты фæдæн, 
Фæлæ ныр нал фæсайдзынæ ды мæн! 
Исдуг фыстæг фæцæйскъуыны, стæй йæ хъаегæ батухы 
æмæ йæ бафснайы йæ дзыппы: фат æмæ æрдын райсы 
æмæ рацæуы. 
Уæдæ ма,— диссаг! — Чи уромы мæн 
Ам, Хуссары? Цы тых ма мæ нæ уадзы 
Мæ райгуыраен Дедахъæумæ? Кæд мын 
Тамар-æлгъыстаг хинтæ скодта! Зæдтæ, " 
Иæ кæлæнтæй мæ фервæзын кæнут. 
(Ацæуы.) 
Иннæрдыгæй бацæуынц — раздæр Вибо, стæй та Миха 
æмæ Липарит. 
Б и б о (цыма заргæ кæпы, афтæ). 
Е-гъей, кæм дæ* Бога-тыр, тагъд фæзын 
387 

Дæ цатырмæ! 
(Ацæуы.) 
Липарит. 
Цы хъæр кæны? Ныхъхъус уæд! 
Миха. 
Тæрсаг лæг: æнæ заргæ цæуын 
Нæ уæнды хъæды. 
Ъкбо (æдде). 
Тагъд фæзын, Бога-тыр,— 
Æрбатахт халон, ахсинаг у, гъей! 
Ли парит. 
Ныссабыр уæд, цы фæдис кæны хъæды? 
М и х а. 
Фæдис нæу: уый ирон зарын у ахæм! 
Б и б о (æдде). 
Е-гъей, кæм дæ, Бога-тыр, тагъд фæзын! 
(Вацæуы заргæ.) 
Липарит. 
Ныхъхъус у, цæй! » 
Бибо. 
Куыд, зарыны бар нал йс? 
Ныззарынмæ та хъавы, фæлæ раст уыцы рæстæг бацæуы 
Сослан, æмæ Липарйтимæ фемдзаст еæййынц 
кæрæдзимæ. 
Липарит. 
Фарн ам, фысым! Дæ хорзæхæй, цы мæм 
Ныккастæ уый? 
Сослан. 
Æз зонын дæу 
Липарит. 
Дæ хъæлæс 
Мæнæн дæр цыма зонгæ у... А-гъа!.. 
Сослан æм къухæй ацамоны, æмæ уый фæхъус вæййы. 
Сослан, 
Мæ хæлæрттæ, сымах цæугæ, æз та уæм 
Фæдзурдзынæн. 
Вибо æмæ Миха ацæуынц. 
Уæдæ ды зоныс мæн? 
Липарит. 
Ды та? 
Сослан. 
Ды — Липарит! 

Липарит. 
Ды та — Цæразон! — 
Цæразон — ромаг Цезары фæдон! 
Сослан. 
Æри дæ къух! 
Ли парит. 
Дæ къух æри ды дæр! — 
Дæу чидæриддæр базондзæн. 
Сослан. 
Уый ма зæгъ,— 
Хæстæгмæ мыл æрбамбæлдтæ, æндæр 
Мæн бирæтæ нæ базыдтой, мæ хæлар. 
Липарит. 
Дæ кой, дæ хъæр куы нал хъуысынц æппын?.. 
Сослан. 
Æмбæхсын хъæды. Адæмæй фæлыгъдтæн, 
Мæ ном дæр ног,— сæ балхонджытæн Ир 
Цы ном лæвæрдтой, раивтон æй уымæй, 
Æмæ ныр мæн Бога-тыр хонынц ам. 
Лип а рит . 
Кæдæй нырмæ дæ нал федтон! Уæд ам та 
Цы ми кæныс? Дæ цатыр у? 
Сос л а н. 
Мæхи 
Фæирхæфсын бердзенагау — Гомерыл, 
Сократыл, Юли Цезарыл; фæзмын 
Ныхасæй Ромы ’взагджын Цицероны; 
Сæрд уа, зымæг — фæлтæрын ам мæхи. 
Липарит. 
Цыбырдзырдæй, цæттæ кæныс хæцынмæ? 
Сос л ан. 
Хæцынмæ? Нæ, рæдийыс, Липарит: 
Æз ирæй нал дæн, гуырдзы та сæхимæ 
Нæ райстой мæн,— кæй сæрыл ма хæцон, 
Цы паддзахадыл? Нæ, мæ хæлар, æз 
Хæцынæн нал дæн; гуырдзы æмæ ирæн 
Æз се ’хеæн сабыр дзедзырой кæнын. 
Липарит. 
Сослан, тæрсын дын: авдхурон Тамар та 
Куы бахуда йæ мидбылты дæумæ — 
Мыййаг та йын куы суацар уа дæ зæрдæ!.. 
Сослан. 
Кæй зæгъын хъæуы — хъазгæ кæныс ды? 
Липарит. 
Нæ кæны ууыл иунæг дæр гуызавæ! 
Сослан. 
Ныууадз-ма уый, цы хабæрттæ уæм ис? 
389 

Липарит. 
Рæсугъд Тамар йæ мидбылты куы схуды, 
Уæд ферттивынц иæ сау цæстытæ, о!.. 
Сослан. 
Нæ, Липарит, æз ахæм нывтæм ныр 
Сывæллон нал дæн. 
Липарит. 
О, сывæллон ахæм 
Нывтæй цы кæны?.. Фæлæ сау лæппу! — 
Уый уыдонмæ нæ фæлæудзæн: куыддæр æм 
Тамар фæсида — балæудзæн та уым, 
Уыдзæн та ногæй паддзахæн æфсадхон. 
Сослан. 
Нæ, Лидарит, уый нал уыдзæни ныр. 
Липарит. 
Дæ фæстæ бирæ стыр хъуыддæгтæ рауад: 
Гуырдзыстон сызмæст: паддзахы ныхмæ 
Фыдвæнд чындæуы. Туркæй æмæ Персæй 
Æфсад цыма æрбабырсинаг у 
Нæ сæрдары фыдгæнджытæн æххуысмæ. 
Æфсады хистæр амирспасалар 
Иуане мæн æрвиты, зæгъгæ, базон: 
Нæ ныхмæ цас æфсад бырсдзæн? Æцæг, 
Мæ бæх фæмард йæ фыруадæй фæндагыл, 
Æмæ мын ам æлхæнгæ у,— æхца 
Бæхы аргъ ис. 
Сослан. 
Бæх балхæнын æнцон у. 
Миха, Бибо! 
Миха æмæ Вибо бацæуынц. 
Уæ иу ныууайэед хъæумæ 
Нæ уазæгимæ, равзарæд ын бæх 
Æлхæнынмæ. 
Липарит. 
Хæрзбон, хæлар! 
Сослан. 
Фæндараст. 
Бйбо æмæ Липарит ацæуынц. 
Миха. 
Дызæрдыг кодтам уазæгыл... 
Сослан. 
Чи? 
Мих а. 
Мах. 
Сосл ан. 
Дызæрдыг? Уæд — цæмæ гæсгæ? 

Миха. 
Иæ митыл: 
Цыма хуыснæг фæцæйхъуызыд,— цыдæр 
Æнахуыр тарстæй ракæс-бакæс кодта, 
Цыдис æмбæхсгæ фæсвæдты! Мæ сæр 
Лыгмæ дæттын, хуымæтæджы кæй не ’мбæхст. 
Сослан. 
Нæ хъуыддаг нæу... Фæлæ-ма уæртæ кæс: 
Тæргæ-бæхыл æрбаввахс кæны чидæр. 
Миха. 
Хуыцау фæкæн æй хорз хабар хæссæг! 
Бауайы Шалва. 
Шалва. 
Салам! 
Сослан. 
Салам! Кæдæм фæдис кæнут? 
Цæуыл цæгъдут æнаххос бæхты? 
Шалва. 
Чи уæм 
Фæци мæ разæй? 
Сослан. 
Липарит. 
III а л ва . 
Кæм и? 
Сослан. 
Уый дард ран нæй. Цы хабар у? 
Шалва.^ 
Æз дæм 
Сæрмагондæй фыстæджимæ Тамарæй. 
Сослан. 
Фыссы та мæм, æвæццæгæн: «Фæраз, 
Æнхъæлмæ кæс, фæгæдзæ-ма кæн ноджы...» 
Æз уый фыстытæ нал кæсын.’ 
Ша лва. 
Ныр дæ 
Æвæстиатæй агуры Гуырдзыйы 
Бæрнон хъуыддагмæ. Бакæс ын йæ фыст. 
Цатыры раз æрбадынц, Сослан фыстæг кæсы. Баздæхы 
Бибо 
Би бо. 
Сызгъæрин æхца бафыста: фæуайы 
Тъæбæрттæй ныр. Иæ митæ мæм куыддæр 
Фæкастысты... 
Миха. 
Бога-тырæн æй загътон. 
Фæлæ... цъус багъæц, уазæджы уал ауадз. 
391 

Иуварс алæууынц. 
Сосла н. 
Нæ, нал, Шалва Бæрнон хъуыддæгтæм ныр 
Æз дард лæууын... 
Шалва. 
Йæ уавæр тынг зын у 
Тамарæн: домы, хъуамæ уай йæ цуры. 
Сослан. 
Йæ фыд нæ зоны хабæрттæ? 
Ша л ва. 
Æзын сæ 
Нæ радзырдтон, фыдгæнджытимæ баст 
Кæй уыдтæн, уымæн. 
Сослан, 
Ды — фыдгæнæг? Уый дын 
Кæй бауырндзæн? 
Шалва. 
Мæхæдæг ыл куы сæттын: 
Фæсайдтой мæ: сæ сыстад раст хъуыддаг у,. 
Фыдыбæсты хуыздæрæн у,— дзырдтой, 
Æмæ, хъыгагæн, баууæндыдтæн сайдыл.. 
Сосла н. 
Уæдæ Тамар дæр уый тыххæй фыссы?.. 
Ша л ва. 
Æвæццæгæн, мæ зæрдæ афтæ дзуры. 
Сослан. 
Иæ ныхмæ сыстад Демна, зæгъыс, и?.. 
Ш а л в а. 
Иуане дæр,— æххуыс та куры Персæй. 
Сослан. 
Цæмæй йæ зоныс? 
Ша л ва. 
Уæздæттæн уыдис 
Æмбырд æхсæвæй сусæг ран: Иуане 
Фæнымадта, цы митæ цæуы, уый: 
Мухаммедмæ, дам, æз фыстæг æрвитын, 
Цæмæй фæзына ’фсадимæ рæхджы; 
Иу сусæг фыстæг арвыста бæлоныл, 
Иæ иннæ. та фæхæссы Липарит 
Орбелиан... Æнæхуыцау, мæнгард у. 
Сослан. 
Чи, Липарит? 
Шалва. 
Фыдæй-фыртмæ уыди 
Сæ тыхджын мыггаг паддзæхты уæйгæнæг. 
О, хаедæгай! Цы хинвæнд ма сæм ис?.. 
Куы ’рбацæйбырсой персаг æфсад, уæд 

Цæмæй бынтон æнæнхъæлы уа махæн,— 
Æдзæттæйæ нæ ссарой,— уымæн хъавынц 
Турнир кæнынмæ! 
Сослан. 
Уый мын Липарит 
Куы нæ дзырдта!.. 
Шалва. 
Нæ гом кæны йæ цæсгом!.. 
Сослан. 
Ау, ахæм чъизи, хин уа Липарит, 
Цæстæй-цæстмæ фæливгæ кæна уый дæр?.. 
Шалва! Тамар йæ фыстæджы фыссы, 
Фыдыбæстæм цы зынтæ кæсы, уыдон,— 
Куыд бакæнæм? Ныууадзæм æй, зæгъыс?.. 
Шалва. 
• Цы ми кæнай, кæмдæриддæр æз — де ’мбал. 
Æцæг, ныхас: сымахæй курын æз, 
Æууæндут мыл. 
Сос л ан. 
Дæхицæй дыл фылдæр. 
Æууæндын æз,— уый бауырндзæн дæхи дæр 
Рæхджы. Ныр та дын ахæм хæс, Шалва: 
Цæугæ ныртæккæ де ’мбæлттæм фæстæмæ, 
Дæхи нырмæйау се ’хсæн сабыр дар, 
Цыма мæныл нæ фембæлдтæ, нæ дзырдтай 
Сæ сусæгвæнды хабæрттæ; цыма 
Сæ хъуыддагыл фыццагау дæ æнувыд; 
Лыстæг сын кæс сæ сусæг митæм: калмау 
Цыфæнды хуынчъы балæс, фæлæ сын 
Сæ фыдвæндтæ иттæг бæлвырдæй базон: 
Цы сæ фæнды, цы ’мбæлттæ ма сын ис, 
Кæд æмæ кæм цæвынмæ хъавынц, чи у 
Сæ сæргълæууæг? Цы базонай, уый уайтагъд 
Æмбæлын кæн дæхæдæг, кæнæ тынг 
Кæуыл æууæндай, ахæмæн. Дæ хæрзтæй 
Фыдыбæстæй нæ уыдзæн иу дæр рох. 
Цæугæ. Уыдзынæн турниры. 
Шалва ацæуы. 
Михакъо! 
Бацæуынц Миха æмæ Бибо. 
Цы фæци уазæг? 
Бибо. 
Балхæдтон ын бæх, 
Æмæ тъæбæрттæй фесхойы! 
Сослан. 
Кæуылты? 
393 

Бибо. 
Æмрастæй комы нарæджы. 
Сослан. 
Тæхгæ, 
Мæ бæх мын тагъд архъанимæ! 
Бибо. 
Фæтæхын! 
Ацæуынц. 
Сослан. ’ 
Æтт, æтт, паддзах, дæ сæрмæ мигъ æрбадт, 
Ныннæрид арв цæхæркалгæ, уым фестис 
Дæ чызгимæ фæнык, фæлæ мæ хæс 
Фæстаг хатт хъуамæ баххæст кæнон æз! 
(Ацæуы.) 
3-аг сценæ^ 
Паддзахы галуан. 
И у а н е æмæ Ш а л в а. 
йуане. 
Æрæвæр галуанмæ цæуæнтæй, кънйаз, 
Сæ алкæуыл дæр хъахъхъæнджытæ,— хъуаме 
Ма ’рбаирвæза сæрдармæ цæуæг 
Турниры размæ! 
Ша л ва. 
Не ’рбатæхдзæн маргъ дæр, 
Нæ сыгъдæг кънйаз. 
Иуане. 
Æз абæрæг кæнон, 
Куыд цæттæ кæнынц райсомы турнирмæ* 
(Ацæуы.) 
Шалва. 
Гьей, хъахъхъæнæг! 
Хъахъхъæнæг бацæуы. 
Ам, мидæгæй æрлæуу, 
Æнæ мæ дзырдæй иу цæуæг дæр ма уадз. 
(Ацæуы.) 
Хъахъхъæнæг (иунæгæй). 
Цыдæр æвирхъау ми чындæуы ам: 
Кæнынц цыдæр æнахуыр сусу-бусу... 
БацæуыНц Шалва æмæ Сослан. Сослан хотыхдары 
хуызьи 

Шалва. 
Цы фæдæ, хъахъхъæнæг? 
Хъахъхъæнæг. 
Æз ам дæн, кънйаз. 
Шалва. 
Уый хотыхдар у, дард бæстаг, хæцдзæн 
Турниры. " • ’ 
Хъахъхъæнæг. 
Амирспасалар бардзырд радта, 
Æддагонæй, дам, макæй уадз... 
Шалва, 
Æз æй 
Мæхаедæг хонын паддзахмæ, цæмæй йын 
Бар ратта турниры хæцынæн. 
Хъахъхъæнæг. 
Кънйаз, 
Дæ бæрны фод, мæныл дзы ма уæд азым. 
Рацæуы Георги. 
Шалва. 
Иæхæдæг паддзах! — Кæрты слаеуу, 
Хъахъхъæнæг ацæуьи 
Нæ паддзах! 
Æрбафтæг хотыхдары тынг фæнды 
Дæу фенын райсомы турниры размаэ. 
Георги. » _ 
Иуанемæ йæ акæн, зоны уый 
Турниры уавæр. 
Сослан. 
Паддзах, ыæн фæнды 
Хабар зæгъын æрмæст дæуæн, дæхицæн. 
Георги* 
Цы хъуыддаг ын ис паддзахмæ? Æцæг 
Кавд хотыхдар у — рацæуæд-иу райсом 
Æмæ хæцæд. 
Сослан. 
Мæ хорз паддзах, тæрсын: 
Ныры турнир дæуæн æмæ дæ чызгæн 
Егъау бæллæх куы расайа, мыййаг, 
. Гуырдзыстоны куы бабын кæна! 
Георги. 
Уый та 
Цы хуызы хъазт у?! 
Сосла н. 
Хъазыны фадат 
Ныртæккæ нæй: дæ уд, дæ чызг, дæ бæстæ 
Уæззау уавæры бахаудтой... Турнир 

Дæ фæсайынæн арæзт у! 
Г е о р г и (ШалвайæН). 
Ай чи у?.. 
Шалва. 
Дæ хæрзгæнæг, цытджын паддзах... 
Сослан йе згъæр худыл хæрдмæ схæцы. 
Георги. 
Сослан?.. 
Æмæ дын æз куы радтон дзуапп, æдзæсгом, 
Мæ чызг дæумæ кæй нæ фæцæудзæн, уæд 
Хъæддаг сырдау цæмæн йæ фæдыл зилыс? 
’ Дзуапп айстай иу хатт, мауал мæм цу уæд, 
Мæ цурæй фесæф! 
Сослан. 
Нæ, мæ кадджын паддзах!.. 
Хъæбулау мæ фæхъомыл кодтай ды, 
Дæ бæстæ сси фыдыбæстæ мæ удæн, 
Ныр, тасы ран куы бахаудтæ, уæд æз 
Дæ цурæй иуварс алæууон?.. 
Георги. 
Цы ’рцыди? 
Цы хабар у, зæгъут-ма мын æргом! 
Сослан. 
Ды куыд æнхъæлыс, уавæр уымæй бирæ 
Тæссагдæр у: ныртæккæ — мах ныхас 
Куы кæнæм, уæд — æрбабырсы дæ фыдгул 
. Мухаммед ардæм! Ам цæуы фыдгæнд,— 
Дæ ныхмæ Демна сыстади, йæ фарс 
Хащынц, кæуыл æууæндыс, уыцы кънйæзтæ,— 
Бæрзонд паддзахы бандон æмæ худ 
Дæ чызгæн хъавыс раттынмæ, уый ахъæр, 
Æмæ дæ ныхмæ аразынц фыдгæнд... 
Сæ фæндты хорзæй ницы ис, мæ паддзах: 
Дæуæн æмæ дæ чызгæн у сæ фæнд 
Уæ сæры хъуынтæ алвынын, цæмæй уæ 
Тагъд беридоны бакæной, стæй уым 
Уæ дыууæйы дæр бакуырм кæной... Ноджы 
Сæ разæй — ’фсады амирспасалар 
Орбелиан... Мухаммедмæ ныффыста, 
Æртиссæдз мины ’фсадимæ цæмæй 
Æрбабырса турниры бон... 
Георги. 
Ды сæ 
Куыд базыдтай? 
Сослан. 
Дæ иу хæрзгæнæг бахауд 
Фыдвæндгæнджытæн се ’мбырдмæ — Шалва... 
Æз та æрцахстон мæнгард Липариты 
> 

,Æмæ дзы байстон ацы фыстæг: фен. 
Фыстæе &м дæтты. 
Дыккаг фыстæг та арвыста бæлоныл,— 
Æвæццæгæн æм бахæццæ ис уый: 
Фæндагыл уыдзæн афонмæ Мухаммед. 
Георги. 
Æцæг зæгъут: Иуанейы фыст у. 
Цом мидæмæ» бæстондæр æм æркæсон. 
Ацæуынц мидæмæ паддзах æмæ Сослан. 
Раст уыцы минутыл фæзыны Иуане. 
Иуане. ч . " ’ 
Цы хъæр уыд ам? Нæ паддзахы хъæлæс 
Цыма мæ хъустыл ауади!.. 
Ша л ва. 
О, уый уыд... 
Иу ане. 
Мæн агуырдта? 
Фæцæйцæуы паддзахы дуарыл, фæлæ йын Шалва 
уæзданæй йæ фæндаг алыг кæны. 
Ш а л в а. 
Нæ, кадджын кънйаз, нæ! Уый ма 
Хъæр дæр куы кодта: «Мачи мæм цæуæд, 
Мæн ацы сахат никæй фæнды фенын!» 
Хатыр мын, кънйаз, фæлæ цыма куыддæр... 
Цыдæр кæны йæ зонд... Иæ хуыз фæцыди... 
Иу ане. 
Кæд искæй федта? 
Шалва. 
Нæ, цытæ мын дзурыс?.. 
Иæ фаздыл дæр нæ бацыдтæн,— зæгъын, 
Цы нæ вæййы: кæд исты кодта! Аххос 
Лæгмæ куы ’рхауа... Ау, куыд æм цæуон? 
Ды дæр æм ма цу, кадджын кънйаз, нæ хъæуы. 
* 
Иуане, цыма цæуылдæр фæгуырысхо ис. 
Иуане. 
Кънйаз, хъахъхъæн ам, мæн бауайын хъæуы 
Паддзахы чызг Тамармæ... 
Куыддæр ахизынмæ хъавыд, афтæ бацæуы Тамар 
цалдæр æфсæддонимæ. 
Тамар. , 
Ма тындз, кънйаз, 
Фæлæуу чысыл... 
Иу ане. 
Хатыр, æхсин... Æз ам 
Куы лæууыдтæн — дæу ацæугæ нæ федтон... 
397 

Мæ уæздан кънйаз, сæрбахъæуыны бон 
Гуырдзыйы галуан бирæ дуæрттæ дары.— 
Хæцут ыл! Ахст у паддзахы дзырдæй. 
- Иуанейыл æрхæцынц, йæ кард ын байсынц, йæ къухтæ 
йын бабæттынц. 
Иуане. 
Ныр паддзах чи уыдаид хъуамæ, уый дын 
Нæ ныббардзæн! 
Тамар. 
Чи, Демнайæ зæгъыс? 
Дзæгъæлы ныфс,— уый ахæстоны бады! — 
Шалва, фæдзур мын кадджын кънйæзтæм, уадз 
Æрбамбырд уой., 
Шалва ацæуьи Мидæгæй рацæуынц Георги æмæ Сослан. 
Иугай бацæуынц кънйæзтæ. 
Георги. 
Салам уын, кадджын кънйæзтæ! — 
Ды та нын зæгъ, мæнгард Орбелиан, 
Цы хъуаг уыдтæ, цæуыл разы нæ уыдтæ, 
Цы хуызы дæ кæд бафхæрдтам? 
Иуане. 
Хабар 
Нæ уыдис ахæм. Ахст цæмæн дæн, уый дæр 
Нæ зонын æз. 
Георги. 
Ард бахæр. ’ 
. . Иуане. 
Ард хæрын. 
Георги. 
Нæ дæ уæйгæкæг ды? Уæдæ мæм хъус: 
Ды арвыстай нæ сафынæн Тавризмæ 
Æд, фыстæг Липариты, уый цæмæй 
Æрбахона дæ сыстадæн æххуысмæ 
Мухаммеды, æртиссæдз мины ’фсад 
Цгэмæй уа йемæ. Раст нæу уый? 
Иуане. 
Нæ, никæд! 
Уый хахуыр у! 
Георги. 
Уæдæ нæ сайыс? 
Иуане. 
Нæ, 
Георги. 
Сымах дæр хъусут, хорз адæм? — Æлгъаг, 
Æрбакавс-ма, æз дын, дæ чъизи къухтæй 

Цы ныффыстай, уый равдисон! Уыныс? 
Кæй конд у уый? 
Иуане гæххæтт базоны, фестъæлфы. 
А! Феехъиудтай?. Зæгъ ныр: 
Мухаммед нæм æртиссæдз мины ’фсадæй 
Æрбабырста, æмæ дын мах дæ фæнд 
Нæ зыдтам раздæр, афтæмæй ныл не знаг 
Хæрз æдзæттæйæ сæмбæлд, цымæ, уæд 
Уæлахиз чи фæуыдаид, æнаккаг? 
Иуане. , 
Дæ бæрзæйæн дын раттаин, бæргæ, 
Фæрæтæй дзуапп, фæлæ мæ фæндон рахъæр 
Цин кæн, паддзах, уæлахиз дæ: æвзæр 
Нæ дарыс разысгарджытæ, дæсны сты 
Фæнд давынмæ. 
Георги. 
Фæнд давынмæ? Мæнæн 
Дæ ныхмæ ис æвдисæнтæ дæр бирæ.— 
Æрбакæнут-ма Демнайы. 
Вакæнынц Демнайы. 
йуане. 
Уынын, 
Тызмæг паддзах, канд давджытæ нæ дарыс, 
Фæлæ дæм ис лæгмарджытæ дæр: уый 
Фæбæрæг ацы мæгуырæг лæппуйыл... 
Георги. 
Дæу аххос уыд, зæронд бирæгъ: ды нын 
Цыфыддæр фæнд куы нæ кодтаис — уымæ 
Тыхæвналын нæ хъуыдаид.— Æццæй, 
Мæн æрцахсын, мæн беридонмæ раттын 
Кæй фæндон уыд, кæмæ фæзынд фыццаг? 
Демна ницы дзуры. 
Зæгъ, зæгъ, мæ уарзон, ме ’фсымæры фырт, 
Мæ дзæбæх фæдон Демна. 
Иуане худы. 
Дем на. 
Мæнæ диссаг!.. 
Мæ фыды уарзон æфсымæр хуыдта, 
Æмæ йæ барвыста мæрдтæм. Ныр та 
Мæнæн цæхх дары ме ’ргæвдыны размæ, 
Ныр та мæрдтæм мæн æрвиты. Лæгхор! 
Иуане кæл-кæлæй худы. 
Г е о р г и. 
Цытæ дзурыс! Нæ, ма рæдий, мæ хъæбул,— 
Дæ фервæзыныл архайын æз ам... 
399 

Иуане худы ноджы тынгдæр. 
Æрмæст уал хъуамæ базонæм рæстдинад: 
Кæй фæндон уыд? 
Демна ницы дзуры, тæригъæддаджы ракæс-бакæе кæнь. 
фæйнæрдæм, стæй фæкомкоммæ вæййы Сосланмæ. Уь~й 
сабыргай йæ дзыппæй сисы къухмæрзæн йæ рихи ада- 
уынмæ, Демна йæ ауыны æмæ уайтагъд дзуапп раттьи 
Д емна. 
Иуанейы!.. 
Иуане. 
Тæппуд!.. 
Цæйдæр цъыфхор цы хъуыддаг бабын кодп 
Георги. 
Цъыфхор? Тæппуд? Нырмæ йæ ды хуыртвл 
Æндæр нæмттæй: ныфсхаст, хъаруджын, 
зондджын,— 
Иæхи цур, о! Иæ фæсаууон та уыд 
Дæуæн рæузон^, сæрхъæн, æдылы Демна! 
Ау, ахæмы куыд кодтай, гормон, уæд 
Гуырдзыйы паддзæхты паддзах? Æви дын 
Иæ равзæрст кæд рæстæгмæйы хъуыддаг уыд? — 
Кæд Демнайы нæ паддзах кодтай? Кæд 
Бæрзонд бынат дæхи хъуыди? — Дæ чызджы 
Нæ радтай уæгъды Демнайæн,— рæузонд 
Кæй хуыдтай, уымæн! Уый мæнæй æнцондæр 
Æппарæн уыд йæ бандонæй!.. Фыццаг 
Мæ бынат — уымæ, уымæй та — дæхимæ! 
Фæлæ дзы уый нæ уыдзæн никæд, нæ!.. 
Паддзахы бон улæфын нал у, стыхсы, фæцæйхауы, фæл-? 
йæм чидæртæ февналынц, бандоныл æй æрæвæрынц. Стæй 
та райдайы йæ ныхас фæсусгомау хъæлæсæй, сабыргай, фæлг 
бæрæг у, тынг кæй тыхсы. 
Æбузн мæнгард! Цы хæрзиуджытæ радтон 
Цы горæттæ сæудæджерæн дæуæн: 
Цы зæххытæ уыд с* алфамблай, уым цас 
Цæрджытæ уыд, цæй бæрц пайда сæ истай! 
. Цæрæнбонтæм æгас Гуырдзыйы дæу 
Ныффидар кодтон ме ’фсады сæрдарæй; 
Ды та, уæййаг, мæ лæвæртты сæрмæ 
Дæ калм зæрдæйы сфæнд кодтай мæ марын, 
Гуырдзыйы кадджын паддзахы бынат 
Æрцахсын!..— Цæй, цы тæрхон ын æмбæлы? 
Зæгъут! 
Æлдæрттæ ныхъхъус сты. 
— Сослан!.. 

Сослан. 
Мæ фæнд зæгъын цыбырæй: 
Æфсады раздзог райгуырæн бæстыл 
Гадзрахатæй кæд рацыдис, æддагон 
Æфсæдтæ хоны райгуырæн бæстæм,— 
0, ахæм лæг тæссаг у тынг! Иуане, 
Цытджын паддзæхты паддзахы бынат 
Æрцахсынæн нæ фыдæлтон фыдгулы 
Кæй хуыдта Картлийы зæхмæ, цæмæй 
Нæ сахартæ, нæ хъæутæ уымæн радта 
Ныппырхæн æмæ стигъынмæ, цæмæй 
Нæ устытæй, нæ чызджытæй фæхъаза 
Йæ бирæ *фсад — æртиссавдз мины! — Уый 
Нæу баргæ никæд! Ахæм лæгæн нæй 
Уæлæуыл уадзæн! Æз фæдæн мæ ныхас. 
Георги. 
Бæлвырд у хъуыддаг: паддзахады раз 
Бгъау фыдгæнды бацыдысты бæсты 
Уæйгæнджытæ! Уыдзæн сын тагъд тæрхон: 
Сæ фыдмитæн æрцæудзæни кæрон! 
Кæнгæ сæ талынг ахæстонмæ! 
Ахстыты акæнынц. 
Кънйæзтæ! 
Уæззау бæллæхы бахаудта нæ бæстæ: 
Бырсы нæм Перс, нæ рагондæр фыдгул. 
Иæхи Гуырдзыйæн чи хоны хъæбул, 
Цæугæ у уымæн удуæлдайæ стæры. 
Рæстæгмæ ’фсады хистæрæй æвæрын / 
Сосланы. Иунæг кадджын хуыцау, цин 
Дæуæй цæуы,— уæлахиз ратт! Аминь. 
Ацæуынц. 
4-æм сценæ 
Уат паддзахы галуаны.- 
Чызджытæ зарынæй ирхæфсынц Т а м а р ы. Бацæуы Р у с у д а н. 
Русудан. 
Кæм дæ, Тамар-джак авдхурон? Дæ фыд 
Æрбаздæхы уæлахизæй! Мухаммед 
Æрцъщи саст. (Сабыргай.) Æрбаздæхы Сослан. 
Сæ размæ цом. 
Ацæуынц. 
. Иу чызг. 
. Зæрондæй дæр Георги 
Хъæбатыр у. 
26 Сослан Цæразон 
401 

Иннæ чызг. 
Хъæбатыр — уый Сослан у. 
Мухаммеды ныббырсæг. Мах.дæр цом! 
Ацæуынц. 
Иннæрдыгæй бацæуынц Георги æмæ Закаро. 
Закаро. 
Сæрхъæн сылтæ! Цы дзурынц, уый нæ зонынц! 
Георги. 
Нæ, зонынц æй,— гæдыныхас дзы нæй. 
Сослан нæ фæци, зæгъгæ, уæд нæ хъуыддаг 
Цъæмæл уыдаид,— раст у уый. Æрмæст 
Сосланимæ хæрам кæд рæзы уе ’хсæн? 
Æви дæ кадæн уый номæй тæрсыс? 
Ныр цал хатты æххæст кодта мæ лæвæрд 
Тæссаг хæстæ, фæстæмæ здæхæн ын 
Цы ранæй нал уыд, ахæм зынтæ рогæй 
Куыд басæтты, куыд фервæзы!.. 
Закар о. 
Уый нæ — 
Нæ дзырд куыд кæрды адæмы ’хсæн! 
Уый ном 
Фæци дæ номæй кадджындæр, уæлдæр... 
Дæ чызг та ма йæ фæдыл сæрра... 
Георги. 
Сайыс!.. 
О, уый æнамонд хабар у. Уый афтæ 
Ныууадзгæ нæу... 
Закаро. 
Хатыр, паддзах, мæнæн... 
(Ацæуы.) 
Бацæуынц Русудан æмæ Тамар. 
Тамар. 
Мæ фыд, цæуылнæ фæдæн уемæ хæсты?.. 
Георги. 
Нæ, нæ, мæ чызг, тæссаг хæст уыди уый. 
Русудан. 
Дæ цæфтыл та куы бафтыдис æндæртæ!.. 
Дæхи бынтон нæ хъахъхъæныс... Уæ хæст 
Куыд рауад? 
Георги. 
Радта нын хуыцау уæлахиз! — 
Куыд нæ мæ фæрсы ацы хатт Тамар: 
Сæхи куыд дардтой не ’фсæддонтæ хæсты? 
Тамар. 
Уый зонын æз. 

Ау, зоныс æй, кæцæй? 
Тамар. 
Хæст рамбылдтам.,. æфсæддонты фæрцы... 
Цы зæгъинаг дæн, уый мæ фыд æмбары. 
Русудан. 
Гъе, хинæйдзаг, кæмæй æппæлы, кæ! 
Георги. 
Æцæг у, раст хъуыды кæны мæ хъæбул. 
Æфсæддонтæ куыд нæ федтон! Цæй бæрц 
Фæдæн хæстыты — никуы федтон ахæм: 
Фæндæгтæ кодта знаджы ’фсæдты ’хсæн... 
Йæ карды комæй туг цыхцырæй уади. 
Цы цагъта, уымæй авд хатты фылдæр 
Сæхи лæвæрдтой уацары фыдгултæ. 
Уый афтæ у бæлвырд, мæ чызг, фæлæ 
Дæ зæрдыл бадар: абонæй фæстæмæ 
Дæ хъуыдыйæ дæр сис йæ ном... 
Русудан. 
Цæмæн? 
Георг и. 
Æз уын зæгъын! 
Тамар. 
Мæ мады мардыл афæдз 
Куы нæма рацыд! Æз нæ тындзын. 
Георги. 
Нæ, 
Мæ хъæбул, ууыл раджы рацыд афæдз,— 
Дæ цардамонд кæнинаг у, мæ хур, 
Æмæ дæ цардныв аразгæ у. Хъуамæ, 
Цы фæнд дæм ис, уый рагацау зæгъай. 
Русудан. 
Кæмæй зæгъа? Мæ хурæнгас Тамары 
Нæ фæцис амонд усгуртæй. 
Георги. 
Кæд ма 
Хæрзамонд уый нæу усгуртæй! Бердзенаг, 
Тæтæйраг, ромаг, сомихаг, ирон, 
Араббаг, туркаг, персаг... Гъе, цы бæстаг 
Æлдар æмæ паддзах нæ курынц уый, 
Фæлæ кæм комы! 
Т а м а р . С 
Курджытæ ис бирæ, 
Фæлæ, хъыгагæн, сё ’хсæн нæй лæппу! 
Георги. 
Дæ азтæ дыл æгæр цæуынц, мæ хъæбул!.. 
Тамар. 
Мæ фыд, Русу! Кæд мæ фæрсут, уæд мæ 

Сосланæн раттут! 
Русудан (фæрсмæ). 
Шени чъири мэ! 
Цы зæгъын дзы æнхъæл уыдтæн, уый загъта! — 
Цытæ дзурыс, Тамар?.. 
Георг-и. 
Мæ чызг, дæу моймæ 
Нæма фæнды. Фæлæ дæ зæронд фыд 
Æфсæйнаг нæу, мыггагмæ нæу цæринаг. 
Дæ фидæныл дæ ахъуыды хъæуы 
Зæрдиагæй, дæ уавæры нæй хъазæн. 
Тамар. 
Æз хъазгæ нæ — æцæгæй дын зæгъын. 
Дæ зæрдæмæ цæмæн нæ цæуы, уый та 
Æз не ’мбарын. 
Георги. 
Ды не ’мбарыс æцæгæй, 
Паддзахы чызг уæвын куыд зын у, уый, 
Æмæ чызгæй паддзах уæвын цы домы. 
Тамар. 
Æмбарын æй: дæхиуыл ма кæн мæт, 
- Дæ уд æрхæсс фыдыбæстыл нывондæн! — 
Æрвылбон сæ сывæллонæй нырмæ 
Дæхицæй раст æртиссæдз хатты хъусын!.. 
Георги. 
Мæ чызг, æдылы ма у! Мæн фæнды, 
Цæмæй мæ чызг, куы спаддзах уа, уæд моймл 
Фæцæуа не ’мдин паддзахы фыртмæ — 
Æмæ чырыстон паддзахад — цæдисон 
Гуырдзыйæн уа. Кæм дын ис ахæм? Ир? 
Æмæ ма уый цæй паддзахад у? Нал ис 
Аланты стыр æфсæддон тых, æрхауд. 
Дæ зæрдæ ма дар бердзентыл дæр, Перс 
Йæ хæстытæй тыхсаст фæкодта уыдон. 
Æндæр ма чи у? Сомих? Æмæ уый 
Перс Туркимæ æрвылкъуыри куы стигъынц! — 
Цæй сыхаг у? Тыхсты заман нын ис 
Зæрдæдарæн æрмæст цæгат Уырысы 
Чырыстон паддзахадыл... 
Тамар. 
О мæ фыд, 
Дæ ныхæстæй цæгатаг уазал ракалд! 
Паддзахы чызг уæвын æцæг у зын. 
Георги. 
Чызгæй паддзах уæвын дæр нæу æнцондæр. 
Тамар. 
Кæд мын нæ фыд бар ратдзæни, уæд æз 
Куы ’взарон къайаг — дардзынæн мæ зæрды: 

Иæ бацамынд. Æцæг æй раздæр зон: 
Мæ сæр нывондæн ратдзынæн Гуырдзыйыл, 
Фæлæ тыхджын чырыстон бæстæй мæн 
Цæнкуыл куы кура,— цасфæнды мæ фаут! — 
Нæ, уымæ йе ’ргом н* аздахдзæн Тамар! 
Фæлтау дæ чызг æнæ мойæ фæцæрдзæн. 
Георги- 
Мæ чызг, куыд кæсын, афтæмæй Сослан 
Дæ зæрдæйы къуырфцард кæны! 
Тамар. 
* Уый раст у, 
Мæ фыд, фæлæ кæй аххосæй? Ды нæ 
Куы хъомыл кодтай иу мады хъæбултау! 
Фыццаг æм кастæн хи ’фсымæрау, стæй 
Куы ралæг и, куы райрæзтыстæм иумæ, 
Уæд æм мæ зæрды равзæрдис уæздан 
Рæсугъд æнкъарæн... Аххосджын цæмæй дæн? 
Иæ карæнтæй лæгдæр цы у, æндæр 
Сæ иуæй дæр нæу фауинагдæр, цауддæр, 
Дæхæдæг дзы куы феппæлыс... 
Русудан. 
Тамар! 
Сыбыртт дæр нал!.. Æрбахастой хæринаг,— 
Цæттæ у фынг! — хæствæллад у дæ фыд. 
Æрбахон кæртæй уазджыты — Закаро 
Æмæ Сосланы. 
Т а м а р (æддæмæ). 
Лæппутæ, цы фестут? 
Мæ фыд уæм дзуры. Мидæмæ. 
Вацæуынц Сослан æмæ Закаро. 
СосланЛ 
ЗакароЛ Фарн ам! 
Георги.^ 
Фæрнæйдзагсут. Уæ хорзæхæй, æрбадут.— 
Русу, зæгъ истки 
Русудан. « ’ . 
’ Нæ, фæсид нæм ды. 
Георги. 
Цæй, хорз уæдæ. Нæ паддзахад ныртæккæ 
Хæстæлгъæд у: хæст æмæ хæст æдзух, 
. Æрвылбон лæг куыстмæ куыд цæуа, афтæ 
Хæстмæ цæуæм. Нæ иу хæст та фæци, 
Цыма æрмæст нæ кусгæ бон уыд, афтæ. 
Цæй, баназæм, нæ кусгæ бон рæсугъд 
Кæй фæрцы фесгуыхт — не ’фсады 
цæрæнбон! — 
Сымах тыххæй! 

Хъ æлæстæ. 
— Нæ паддзахы тыххæй! 
Нуазынц* 
Георги. 
Ныры хæст нын Иуане радта: . Уый ма 
Куы уаид ныр Гуырдзыйы ’фсады сæр, 
Уæд афонмæ уый мах бынаты бадид, 
Йæ бынаты та — мах. Фæлæ хуыцау 
Рæстытæ зоны. Уымæн кæнын уый кой, 
Æмæ Гуырдзыйы хорз æфсадæн сæр 
Æвзаргæ у, æнæхицау æфсадæн 
Цы у йæ бон? Сослан уыдис рæстæгмæ. 
Русудан. 
Дæ хорзæхæй, ныр æй æвзарыс, ам? 
Георги. 
Ныр нæ, фæлæ йыл рагацау æмбæлы 
Ныхъхъуыды кæнын. Паддзахы фæстæ 
Уый дыккаг лæг у паддзахады; хъуамæ 
Æххæст лæг уа! Куыд уæм кæсы — зæгъут, 
Кæй равзарæм? 
Закаро. 
Мæнмæ гæсгæ, нæ паддзах, 
Гуырдзыйы ’фсады разамонæгæн 
Æвзарæн ис... æрмæст нæ рагон кънйæзтæй, 
Фыдæй фыртмæ цытджын уæздæттæй* Уæд 
Æфсады раз йæ кад уыдзæн бæрзонддæр. 
Георги. 
Уый — иу фæндон.— Сослан, ды дæр æй зæгъ 
Сослан. 
ч Нæ кадджын паддзах йе ’фсæддонты зоны, 
Иæ балхонты. Нысан дæр æй кæны 
Йæхæдæг уый.— Дæхиуыл дын æууæндæм, 
Уæздан паддзах. 
Георги. 
Æххуыс уæ курын æз; 
Куыд хуыздæр у? Закаро загъта, хъуамæ 
Фыдæлтæй кънйаз, хъæздыг мыггаг уа, уый,— 
Нырыккон, ног фæзынгæ бонджын ма уа. 
Куыд дæм кæсы Закаройы хъуыды? 
Сослак. 
Нæ буц паддзах, рæдыд зæгъы Закаро. 
Бæрзонд бынат мыггагмæ гæсгæ нав, 
Лæджыхъæдмæ гæсгæ уа хъуамæ уый! 
3 акаро. 
• Сослан зæгъдзæн! 
Сослан. 
Нæ, Аразæг Дауиты 
Фæдзæхст у уый. 

Георги. 
Тамар, дæ бæркад бирæ! — 
Мæ кæстæртæ, мæ хъæдгæмттæй тыхсьш, 
Уæ хорзæхæй, хатыр,— цæуын мæ уатмæ. 
Уæ фæндæттæй та — бузныг! 
(Ацæуьи) 
Закаро. 
Цæй, хатыр; 
Æз дæр цæуон. Хæрзæхсæв ут, æхсинтæ. 
Русудан. 
Закаро, æз дæ ахизын кæнон. 
Закаро. 
0, уый, æхсин, мæнæн уыдзæн æгæр кад! 
Ацæуынц. 
Тамар* 
Ды дæр, мыййаг, цæуынмæ ма хъав? 
Сослан. 
Нæ. 
Тамар. 
Уæдæ цы ныхъхъус дæ? 
Сослан. 
Цæй фæдыл дзурон — 
Мæ паддзахæн æхсызгондæр цы уа — 
Хъуыды кæнын. 
Тамар. 
Цы дзурай ды —. æхсызгон 
Цыдæриддæр. 
Сослан. . . 
йттæг бузныг, æхсин. 
Фæлæ мæнæй æгæр æппæлыс. 
Тамар. 
Никæд! 
Цы ми кæныс? Кæм вæййыс — сусæг нæу? 
Сослан. 
Ныртæккæ дæм æрбахæццæ дæн хæстæй. 
Æнæуый та... æнæуый цуан кæнын 
Дæ зонгæ ран, фæкæсын арæх чиныг, 
Хæстрн аивад февзарын, бæхыл 
Фæхъазын, фехсын фат æмæ æрдынæй, 
Фæленк кæнын. 
Тамар, 
Цыбырдзырдæй, кæныс,. 
Æфсæддон лæг цытæ фæкæны, уыдон. 
Дæ хорзæхæй, æз дæр куы вæййын уым — 
Æппый дæ уæд куыд никæд фенын? 
407 

Сослан. 
Уари 
Куы атахт рагъмæ, уый цыма куыддæр 
Æрцыд мæ хъустыл... 
Та мар. 
Уый уыдис æцæг 
Хъыгаг хабар... Мæ уари тахтис иунæг 
Дæ хъæлæсмæ,— куыд æй æрсайдта хохаг, 
Уый диссаг у!.. 
Сосла н. 
Æхсин, лæппуйы фесæфт — 
Уый къаддæр диссаг нæу, дзырд ратт лæгæн, 
Стæй асай — уый æнæдины нысан у. 
Тамар. 
Æрбахæццæ и доны былмæ, стæй 
Æваст фæстæмæ ахауд æмæ фесæфт... 
Сослан. 
Куы фехъуыста, куыд æй фæсайдтай, уый, 
Уæд æй кæд нал æрбафæндыд дæ цурмæ?.. 
Тамар. 
Сæттын; æцæг сæртæг ныхас фæци, 
Мæхи йыл мардтон фæсмонæй. 
Сослан. 
0 зæдтæ! 
Куыд æнцон у сæртæг ныхас зæгъын 
Æмæ фæсмонæй хи марын йæ фæстæ! 
Там ар., 
Мæ дзырдæй скодтой Гуры цъуппыл дзуар,’ 
Уым кувынц ныр,— мæ тæригъæд мын барст у. 
Сослан. 
Чырыстон дин пайда у: ратт ныхас 
Æмæ йæ аив; зæгъ: фæсмон кæнын, 
Æмæ дын барст æрцæудзæни дæ фыдгæнд; 
Лæг амардтай, уæд мид-зæрдæйы скув: 
Хуыцау, ныббар мын! Æмæ дын лæгмарын 
Æрцæудзæн барст!.. Цæй, æз цæуын. 
(Фæцæуы.) 
Тамар. 
Кæдæм?! 
Сослан. 
Сæрд у, бынæттæ тыгъд быдыры бирæ. 
Тамар: 
Куыд, быдыры?! 
Сослан. 
Мæ райгуырæн Дедахъæу 
Æгæр дард у. 

Т а м а р. 
Нæ дын зæгъын: лæуу ам. 
Сослан. 
Нæ, хъуамæ ам ныллæууон ахсæв!.. 
Тамар. 
Хъазыс!.. 
Нырма, хъыгагæн, ахæм фадат нæй. 
Сослан. 
Цæргæ та ма цы бон кæндзынæ, ме ’хсин? 
Тамар. 
Мæ мад æмæ мæ фыд-иу мын дзырдтой, 
Сæрдарæн, дам, йæхи цард нæй, фæцæры 
Æрмæст йæ паддзахады цардæй. 
Сослан. 
Ау, 
Кæд дын дæхи цард нæй, уæд ма мæнæй та 
Цæй тыххæй хъазыс уал азы? 
Там а р. 
Сослан!.. 
Тызмæг цæмæн дæ? Чи мын дæ — куы зоныс! 
С осл а н . 
Дæу хæйрæг дæр нæ бамбардзæн. 
Тамар. 
Бынтон 
Æнцон æмбарæн: æз æрмæст сылгоймаг 
Куы уаин, уæд ды ахсæв уаис ам, 
Мæ хæдзары, мах иу уд дæр нæ зонид, 
Къуырфбынæй сабыр бадиккам, бæргæ... 
Фæлæ Гуырдзыстон домы 
Дæу арвитын. Уæлдай сыбыртт дæр нал!.. 
Сослан. 
Фондз азы рацыд, арвыстай мæм уæд, 
Зæгъгæ, фæзын: Гуырдзыстон домы. Тагъд дæм 
Фæзындтæн; сыстад басабыр и, стæй 
Мæн бахъуыди фæстæмæ цæуын. Афæдз 
Нæ рацыд, уæд хæст райдыдта, ды та 
4 Æрвитыс ног: Гуырдзыстон та дæм сиды! 
Фæзындтæн, хæст та рамбылдтам нывыл, 
Æмæ та загътай, паддзахад нæ домы, 
Цæмæй уæм иппæрд. Рацыди та мæй, 
Уæд Демна сыстад: паддзахад æрдомдта 
Мæн фæзынын; куы *рцыди сыстад саст, 
Уæд та мæ уыцы паддзахад дæ цурæй 
Æрвиты ног. Æгæр арæх цымæ 
Нæ домынц уыцы паддзахады хæстæ, 
Цæмæй дæ цурæй дарддæр лæууон æз? 
Тамар. 
Тызмæгæй ма дзур, ме ’нæсæттон уари. 
409 

Нæ фæуыдзынæ бирæ иппæрд. Тагъд 
Æрцæудзæн афон, уæд уыдзыстæм иумæ. 
Мæ бон хуыздæрæй ницы зæгъын у, 
Дæхæдæг дæр мæ уымæй фылдæр ма дом. 
Соела н. 
Ды хорз зоныс, мæнæн мæ бон кæй нæу 
Дæ фæндоны раз «нæ» зæгъын... 
Тама р. 
Мæ уари! 
Уæдæ мæм байхъус: ахæстоны сты 
Нæ фыдгултæ, сæ тæссагдæр та — Демна. 
Мæ фыд æвдисы йе ’ууæлтæй æргом, 
Сæ марын æй тыхджын кæй фæнды: ссар 
Лæгмарджытæ... 
Сослан. 
Æнæ тæрхонæй?! 
Тамар. 
Паддзах 
Цы зæгъа, уый тæрхон вæййы. Цæугæ 
Æмæ сæ бакæн лæгмарджыты бар... 
Цы сагъæс дæ къуылымпы кæны, ме скаст? 
Мæ фыд æмæ мæн марын уыд сæ фæнд 
Æмæ цы хуызы! Беридоны хъуамæ 
Фæбадтаин, мæ дзыккутæ мын уым 
Æгадæн ралыг кодтаиккой, стæй мæ 
Æгадæй амардтаиккой! Уæд Демна 
Уыдаид паддзах мах бæсты. Мæ уари! 
Тæхгæ æмæ йæ бахъуыддаг кæн. Уый 
Куы уа сæрæгас боныцъæхтæм — рухс хур 
Уæд нал тавдзæн нæ дыууæйы. Цæугæ, 
Æмæ дæ зæрдыл дар нæ рагон сомы: 
«Хъаймæтмæ стæм кæрæдзийæн нывгонд!» 
Дæуыл куы сивон искæдбон мæ зæрдæ, 
Æнæхай мæ фæкæнæд уæд хуыцау 
Дзæнæтæй! Дæу Тамар цы уарзтæй уарзы, 
Уый искæдбон куы аива, æндæры 
Куы бауарза, йæ ныхмæ сыстæд уæд 
Æгас дуне, уæд бахæрæд йæ цæсгом, 
Нæ фæдыл бафтæд худинаг, йæ ном 
Æлгъыстаг фод! Дæу у Тамар, мæ уари! 
Сос лан. - 
Мæ урс бæлон! Цæттæ уыдис мæ уд 
Мæлæтмæ,— æз дæуæй цы бон фæцух уон, 
Уый зындонæй уæззаудæр у! — ныр мæ 
Цæрынмæ ногæй райгас кодтай, ме скаст! 
Та м а р. 
Айс къухдарæн, æрттивы дзы налхъуыт,— 
Зын рæстæджы дын рухс кæнæд дæ фæндаг, 

Дæ зæрдыл дын лæууын кæнæд, Тамар 
Дæу кæй у æмæ дын кæй ничи байсдзæн, 
Дæу чи у, уый. 
Сослан. 
Цæуын, фæлæ мæ уд 
Ам уадзын: уый мæ хъаймæтмæ дæуу. 
(Ацæуы.) 
Тамар райсы арфæ æмæ цæгъдьи Талуаны кæрты 
рудзгуыты раз фембæлынц Сослан æмæ Марине. 
Марине. 
Сослан, фæлæуу! Хуыцау, табу дæуæн, 
Мæ ирвæзынгæнæджы ссардтон!.. 
Сослан. 
Хъусын. 
Марине. 
Кæд ма лæгыл æууæндæн ис, уæд ды 
Ныр хъуамæ байхъусай мæнмæ: мæ зæрдæ 
Куыд ниуы ’мæ куыд дзыназы!.. Цæуы 
Фæйнæрдæм хъус-хъус, Демнайы, дам, марынц! 
Æцæг у, мæнг — нæ зонын æз, æрмæст 
Мæ зæрдæ ризы æмæ скъуыйы тæссæй! 
Мæ ныфс дæуæй у: фервæзын æй кæн... 
Сослан. 
Уый нæу мæ бон. 
Марине. 
Куыд нæу? Уаедæ йæ марынц! 
Æцæг у уый? 
Со с л ан . 
Æцæг, æхсин. Мæ бон 
Мæнг зæгъын нæу. Уый паддзæхты тæрхон у. 
Æз та æрмæст дæн паддзæхты фæндон 
Æххæстгæнæг. 
Марине. 
Иæ марынмæ цæуыс?! 
Уæууа, гормон, æмæ хæларæй иумæ 
Куы цардыстут! Кæнæ мæныл æппын 
Куыд нæ тыхсыс? Хæрзсæфт куы кæнын... 
Хъус-ма, 
Тамар куыд цæгъды уарзыныл: дæуыл! 
Мæн дæр, гормон, цæрын куы фæнды, уарзын,— 
Зæрдæ дын нæй? Фæтæригъæд кæн. Ау, 
Цы азым æм уыд Демнамæ? Æдзух ын 
Æвæрдтой ныфс йæ сабийæ нырмæ, 
Зæгъгæ, паддзах ды уыдзынæ Гуырдзыйы, 
Æмæ сыл уый дæр баууæндыд... 
Сосла н. 
Æхсин, 
411 

Æфсæддон дæн, æргомæй дын æй дзурын: 
Мæ бон нæу ивын паддзахты тæрхон,— 
Мæлгæ у ахсæв Демнайæн. Уый рацыд 
Гадзрахатæй йæ бæстыл. Æмæ нæй 
Бынат уым уарзондзинадыл ныхæстæн. 
Марине. 
Уæдæ тæригъæд — нал! Æцæг зæгъынц, 
Сæрдзармæй, дам, ис къухмæрзæн дæ дзыппы!! 
Ды дурæйгуырд дæ, дурзæрдæ дын ис! 
Фæлæ йæ зон: фæцæрынмæ нæ хъавын 
Æз а дунейыл Демнайы фæстæ! 
Æрмæст ды дæр дæ зæрдыл дар: дæхи дын 
Æрæййафдзæни Демнайы хъысмæт! 
Æлгъыст фæут мæ тæригъæдæй! 
Сослан. 
Иуварс! 
Фæйнæрдæм ацæуынц. 
,.5-æм сценæ 
Ахæстон. Д емна æмæ Марине. 
Демна. 
Фæсабыр у, мæ цæстырухс! Дæ кæуын 
Куы хъуса знаг — æхсызгон ын уыдзæн. 
Дæ цæстытысыг асур кæн. 
Мар и н е . 
Кæуыл ма 
Мæ зæрдæ дарон? Ды æмæ мæ фыд — 
Уæ дыууæ дæр цы уавæры стут! Лæгтæй — 
Орбелиантæй — иу нæлгоймаг нал — 
Æгас мыггагæй ахæстоны бадынц!.. 
Дзырд радта паддзах, рагæй нырмæ, дам, 
Гуырдзыстоны уæйгæнджытæ сты уыдон, 
Цæгъдын сæ хъæуы иууылдæр!~ 
Демна. 
Уыдис 
Мæсты æмæ йæ мæстæй афтæ загъта. 
Æгас мыггаг ныццæгъдын — уанцон нæу! 
Дæ фыд Гуырдзыйæн къорд хæрзтæ фæци,— 
Куыд ничи сдзурдзæн уый сæрыл? Ау, афтæ 
Фæтарстысты — рæстдзинады сæрыл 
Æргом куыд ничи бауæнддзæни сдзурын? 
Цæсгом дæр нал ис, ау? 
Марине. 
Кæм ма ис, кæм? 
Сæ дыууæйы дæр амардта нæ паддзах! — 
Дæу — йе ’фсымæры иунæг фырты — ’рцахс! 

Демна. 
Нæ мæ уырны: ам аххосджын Тамар у!.. 
Марине. 
Изæры йæм лæгъстæгæнæг цæуын... 
Демна. 
Нæ, ма йæм цу,— дæ сæрмæ ма хæсс уый!.. 
Бацæуы хъахъхъæнæг. 
Хъахъхъæнæг. 
Фæци уæ.рæстæг. 
Демна. 
Фидар лæуу, Марине. 
Мæ зынты мын зæрдæйы хох ныллæуу! 
Марине. - 
Æз дæн уæлæуыл дæр, мæрдты дæр дæу. 
Ацæуы хъахъхъæнæгимæ. 
Д е м н а . 
Хуыцау, мæ зынтыл мæ фæкæн уæлахиз: 
Мæ мæгуыр уд мын басæттынæй бахиз!.. 
Дзуæрттæ æфтауы йæхиуыл. Бацæуы Сослан. 
Сослан. 
Нæ дын зæгъын «фарн ам», нæдæр «дæ бон 
хорз» — 
Сæ дыууæ дæр мæнг уаиккой... 
Демна. 
Ды та 
Сæрдзарм æргомæй фестигъыс. 
Сослан* 
Рæдийыс: 
Дæуæн ныртæккæ кувгæ у. Цæмæн дæм 
Æрбацыдтæн, уый зондзынæ... 
Д емна. 
Ай-гъай: 
Рæсугъд Тамарæн паддзахы бынатмæ 
Иæ фæндагыл цæлхдурæй лæууын æз, 
Æмæ йын фæндаг асыгъдæгмæ хъавыс. 
Сослан. 
Цæй цæлхдур ма дæ, уый паддзах у ныр... . 
Демна. 
Фæлæ уæддæр мæ тæссæй ризы, ризы... 
Æгас куы уон, уæд ын æнцой нæ уыдзæн! 
Сослан. 
Дæу марынæй мæ бахизæд хуыцау. 
Фæлæ нæлгоймаг нал уыдзынæ! 
Д емна. 
Уый та 
413 

Цы ныхас у? 
Сослан. 
Цы дин кæныс? 
Демна• 
Чырыстон. 
Сослан. 
Уæларв дын кæд хуыцау ис, кувгæ уæд. 
Æцæг фæтындз: Дæ рæстæг бирæ нал у. 
Демна. 
Дæ ныхасы уаг ахæм у, цыма 
Цыдæр тæссаг ми кæнынмæ хъавыс! 
Сослан. 
Лæг нал уæвын тæссаг тæрхон кæд нæу, 
Уæд дын тæссагæй ницы уыдзæн мур дæр. 
Демна. 
Æмæ цы кодтон уагæры?.. Сослан!.. 
Уый хорз хъазт нæу... 
Сослан. 
Уый паддзахы тæрхон у! 
Демна. 
Иæхæдæг загъта? 
Сосла н. 
Загъта мын Тамар! 
Демна. 
Æрымысыд! Кæд фæнд кæныс? 
Сослан. 
Ныртæккæ. 
Демна. 
Хъæддаг! Сослан, тагъд ма бакæн. Гормон, 
Нырма бынтон куы ницы федтон цардæй... 
Паддзах уæвынмæ хъавыдтæн, æз уым 
Цæмæй зылын дæн? Баууæндын мæ кодтой 
Æхсæнад, аргъуан, стыр католикос, 
Зæгъгæ, паддзах уæвын æрмæст мæ бон у. 
Гормон, цæмæй дæн азымджын уым æз?.. 
С о с л а н • 
Ам махæй саби ничи у. Лæгъстæтæй 
Нæ тасын æз, мæнæй тæригъæд ферох! 
Д емна. ¦ 
Хатыр!.. Хаэстæг мæм ма цу! 0, хатыр. 
Нæ хъусыс?.. Дард!.. 
С о с л а н. 
Гæды зæгъыс! Æз хъусын, 
Фæлæ сырдми кæй ныфсæй кодтай — сегас 
Нырма нæ загътай... 
Демна. 
Уыдон зонæг уыд 
Орбелиан Иуане. 

Сослан. \ 
Уæд æхца та \ 
Кæмæй иста уæ фыдгæнджьЦы къорд? 
Демна. \ 
Лæвæрдта нын Абуласан Арцруни, 
Тбилисы хицау. 
Сослан. 
Иу ныфс дын æвæрын: 
4 Кæд дæ фæнда, уæд баззайдзынæ ’гасæй. 
Ацæуы æмæ æдде фехъуысы йæ хъæлæс: 
«Уæ куыст кæнут!» 
Бацæуы дыууæ марæджы. 
Фыццаг. 
Уæ куыст кæнут! Цыма уæныг æрдузы! 
Æцæг хъаддаг у, дурæйгуырд Сослай*. 
Дыкка г. 
Сырдæй сырддæр! — Лæппу, кæд тагъд нæ 
кæныс, 
Уæд абадæм. 
Фыццаг. 
Гуырдзыйы ’фсады хистæр 
Цы лæг уыди, фæлæ, мæгуыр, фæци,— 
Сбслан æй бабын кодта, æмæ нал ис— 
Дыккаг. 
О, тынг тæссаг уыд уый мæлæт, æвирхъау: 
Иæ цæстытæ йын басыгътой уæхстæй, 
Иæ мæгъздæттæ йын ракодтой, сылгоймаг 
Куыд нал мыса» 
Фыцца г. 
А, маргæ кæн лæджы — 
Фыдми ма йын цæмæн кæныс? 
Дыккаг. 
Æдылы! 
Цæмæн æй хъуыди паддзахы бынат: 
Цæмæй уына йæ цæстытæй хуыздæр цард, 
Парахат дуне; иннæмæй та — кæд 
Цæрид рæсугъддæр, бонджындæр сылтимæ,— 
Ау, царды ма æхсызгондæр цы ис? 
Æмæ йæ паддзах уыцы гæнæнæй 
Куы фæцух кодта, загъта уæд, мæгуыр: 
«Цы ма кæнын мæ цардæй, уый дæр. айсут!» 
Æмæ йæ фæндон сæххæст ис — йæ цард 
Фæцыбыр ис. 
Фыццаг. 
Нæ, ай хъуыддаг нæу ахæм,— 
Цыма йæ удæн ницы тас у. 
Д ы к к а г. 
Уый 
415 

Иæхицæй уыдзæн аразгæ: сæ къух сын 
Лæгъз кæнын хъæудзæн истæмæй.— Лæппу, 
Мах уыдонау æгъатыр адæм не стæм. 
Фыццаг. 
Тæригъæд зонæм, баууæнд ныл... 
Д ыккаг. 
Фæлæ 
Цы нæ бон у? Цæмæй дзæнæтмæ бафтай — 
Бæрзонд хуыцаумæ кувдзыстæм. Æцæг, 
Дæ сызгъæрин кæм бавæрдтай, уый радзур. 
Фыцца г. 
Æнæ ’хца нæй хъуыддаггæнæн. Зæххыл 
Цыдæриддæр æхцайæ цæуы размæ. 
Паддзах уæвын цæмæн фæнды лæджы? 
Цæмæй йæм хауа паддзахады ’хцайæ!.. 
Д ы к к а г. 
Паддзахы фырт æнæ сызгъæрин уа — 
Хæргæфсы дæр нæ бауырндзæн.— Сыбыртт дæр 
Куы нал кæны! 
Фыццаг. 
Цы ныхъхъус дæ, лæппу? 
Дзæнæты бадын дæ нæ фæнды? — Ай нæ 
Æрдумæ дæр куы нæ дары! Мæнгард! 
Д ы к к а г. 
Хæц-ма йыл фидар, фелвасон мæ дсард! 
Демна æрдиаг кæны. 
6-æм сценæ 
Паддзахбадæн. 
Бацæуынц Геор ги æмæ Тамар. 
Георги. , 
Мæ чызг, цыма цыдæр кæнын, дæ мад мæм 
Ныр цалдæр хатты рацыди мæрдтæй! 
Йæ хуыз — фæлурс; æнæдзургæ, йæ фæдыл 
Фæхоны мæн... 
Тамар. 
Мæ <$ыд, æруадз дæхи. 
Рынчын дæ, уазал хид кæлы дæ ныхæй* 
Цом, сынтæгыл æруадз дæхи. 
Бакæны йæ миддæггаг уатмæ,. стæй фездæхы 
лæггадгæнджытæм. 
Мæ фыд 
Цыдæр кæны.— Фæдзур католикосмæ,— 
Хъæуы мæ* тагъд æрбацæуæд; — ды та 
Ныййаф Сосланы, Къуары былыл баддзæн, 
416 

Æмæ йын зæгъ мæ фыд æмæ мæ номæй: 
Æрбахæсс, зæгъ, нæм аизæр хабар, 
Кæйдæр къухæй æгас кæй нал у Демна! 
Лæггадгæнджытæ ацæуынц. 
Мæ фыды фæнд дæр ахæм у, æз æй 
Æмбарын хорз,— йæ марæг чи уыд, уый та 
Нæ уыдзæн зонæг, басусæг уыдзæн. 
Вацæуы Михел. 
Нæ сыгъдæг фыд! Мæ фыд тыхсы йæ 
низтæй,— 
Иæ хъæдгæмттæ йæ бадомдтой. Тæрсын. 
* Куы ’руæззау уа,— куы йыл æрцæуа исты, 
Уæд иунæг дæн... Ды аргъуаны сæр дæ, 
Мæ уд дæ бар у: не ’мбæхсын дæ разы 
Мæ рагон сусæг бафидыд,— уæд ма 
Æрыгон чызг уыдтæн æмæ дзырд радтон 
Сосланæн, зæгъгæ, сомбон мой æрмæст 
Кæндзынæн уымæ æмæ йыл æнувыд 
Уыдзынæн.’ Ныр мæ дзырд æххæст кæнын,— 
Мæ фыдæй ракур бар æмæ ныл саргъау, 
Цæмæй æмсæр паддзæхтæ уæм... Æви 
Разы нæ дæ мæ фæндоныл фыццагау? 
Дæ мидбылты цæмæн худыс? 
Михел. 
Мæ чызг, 
Хуыцаумæ дæр хъыг фæкæсйд дæ фæндон: 
Дæ фыд нырма сæрæгас у —ныгæд 
Куы нæма у! Æви æртæ паддзахы 
Кæнинаг дæ Гуырдзыстоны? 
Тамар. 
Мæ фыд 
Иæ сæрæн нал у, уый дæхæдæг зоныс!.. 
Мæ фарсмæ та сæрдар хъæуы. 
Михел. 
Дæ хорз мад 
Дзæневты бадæд,— уыцы фæндон уый 
Куы фехъусид, уæд амæлид дыккаг хатт. 
Тамар. 
Цæй тыххæй уæд? 
Михел. 
Цæсгом дæр ма вæййы! 
Мæ паддзахы цы бафæнда — йæ бон 
Æппæтдæр у, фæлæ, æхсин, Цæразон 
Гуырдзыстоны паддзахиуæг кæна — 
Нæ уыдзæн уый! 
Сослаи Цвразон 
417 - 

Тамар. 
Куыд æмбарон дæ ныхас, 
Католикос? 
Михел. 
О! Уый зонын æнцон 
Нæ уыдзæни, уæлдайдæр та иронæн: 
Дæ мыггаг Багратид у, ивгæ нæу! 
Нæ райсдзынæ Сосланы мыггаг никæд! 
Æндæр мыггагмæ мой кæныс, уæд дын 
Цæугæ нæу уымæ,— мидæгмоймæ хъуамæ 
Æрбацæуа дæ курæг. Æмæ ноджы: 
Уæ байзæддаг сæ фыды мыггаг нæ — 
Хæсдзысты уыдон иу мыггаг — сæ мады,— 
Нæ паддзæхты династи ивгæ нæу! 
Тамар. 
Дæхи бынтон æнахуыргондæй ма ’вдис, 
Католикос! Æви нæ зоныс ды, 
Сосланы мад кæй уыди Багратидтæй,— 
Нæ паддзах Аразæг Дауиты чызг,— 
Сосланы ардæм уый тыххæй æрхуыдтой. 
Михел. 
Æрхуыдтой, фæлæ Багратидтæй н$ву, 
Æмæ дын бар нæй мой кæнынæн уымæ. 
Тамар. 
Æгæр уæндыс! 
Михел. 
Ды рох кæныс, мæ чызг. 
Католикос Гуырдзыйы паддзахады 
Дыккаг лæг у! Æмæ дын æз зæгъын: 
Дæхицæй асур уыцы фæнд: æнусмæ 
Æназым Демнайы тæригъæд уд 
Сосланимæ дæуæн æнцой нæ ратдзæн,— 
Иæ сафæг уый уыд Демнайæн! 
Тамар. 
Нæу раст,— 
Сосланмæ уым нæ хауы азым. 
Михел. 
Ма зæгъ: 
Сосланæн нæй уым расттæнæн. Сымах 
Нæй баиу кæнæн уыимæ,— дæ фыдмæ 
Нæй ахæм бар. 
Тамар. 
Сыгъдæг католикос! 
Æз радтон дзырд хуыцауы раз, мæ фидыд . 
Нæй аивæн,— цæргæ мын нал у уæд; 
Æз нал дæн чызг, Сосланы дæн мыггагмæ 
Хъуыдыйæ æмæ буарæй дæр. 

Михел. 
Мæ чызг, 
Цы загътай, уый тæригъæд ми у, чъизи! 
Рæдыд æрцыд, фæлæ ныссабыр у, 
Сыбыртт дæр нал Сосланыл,— ууыл аргъуан 
Иæ сау фыдгæндмæ бахъоды кæндзæн, 
Æмæ йæ ничи бахиздзæн мæлæтæй: 
Кæйдæриддæр бон й* амарын уыдзæн,— 
Нæй аргъуанæй æлгъысты сæрыл дзурæн. 
Тамар. 
Католикос! 
Михел. 
Ныссабыр у! — Дæ фыд... 
Рацæуы Георги. 
Георги. 
Æд&ух быцæу, быцæу! — Мæ чызг, ныууадз нæ. 
Тамар ацæуы. 
Цы хабар у, нæ сыгъдæг фыд? Æви 
Æз галуаны æцæгæлон дæн — ничи? 
Михе л. 
Мæ хорз паддзах, дæ чызг цы зæгъы, уый 
Дæуæй цæуа — нæ мæ уырны, æгæр у! 
Георги. 
Циу, уагæры? 
Михел. 
Циу? Демна нал у лæг,— 
Нæ йæ зоныс, кæй аххосæй? Сосланы! 
Георги. 
Ды раст нæ дæ, нæ сыгъдæг фыд: æз дзырд 
Куы радтон сыстад басæттыныл, ноджы 
Фыдгæнджыты æрцахсыныл, уæд уым 
Нæ уыд Сослан; Иуане æмæ Демна 
Æфсады къухтæм бахаудтой,— мæсты 
Уыдысты не ’фсад сыстады уæвджытæм, 
Фыдми сын æфсад бакодтой: бæлвырд 
Æфхæрæг чи уыд — не сбæрæг. 
Михе л. 
Мæ паддзах, 
Иуанейы куы мардтой, уæд Сосланы 
Æфсады сæр рæстæгмæ скодтай ды! 
Æмæ йæ зоныс, уый къухты уыд Демна: 
Сослан зыдта, цы кæны, уый, цæмæй 
Тамаримæ дæ бандоныл æрбада! 
Георги. . ¦ч 
Цæмæй сæ зоныс? 
Михел. 
Зонын сæ!.. Дæ чызг 
419 

Ам домдта, зæгъгæ, ракур бар мæ фыдæй 
Æмæ ныл саргъау: спаддзах уа Сослан! 
Георги. 
Дæттын дын бар. Цы фесхъиудтай? 
М н х е л . 
Мæ паддзах, 
Нæ сыгъдæг аргъуан Демнайы тыххæй 
Сосланы ралгъитдзæн æмæ фæсурдзæн 
Гуырдзыстонæй; йæ сæрыл дзурыс, уæд 
Дæ ныхмæ Калак сыстдзæни мæ фæкдæй! 
Георги. 
Æнхъæлдæн, хъазгæ нал кæныс, нæ фыд? 
Михел. 
Кæдæй-уæдæй мæ бамбæрстай, мæ паддзах! 
Сосланы сис йæ бынатæй, уый ахст 
Æрцæуа хъуамæ! 
Г е о>р г и. 
Куыд? Цæй тыххæй? 
Михел. 
Науæд 
Егъау бæллæх æрцæудзæни... 
Г е о р г и. 
Цы, дам? 
Михел. 
Лæджы цард а зæххыл æнус нæ хæссы,— 
Ды та — рынчын, уæззау цæфтæ. Дæ чызг 
Зын уавæры куы бахауа дæ фæстæ!— 
Иæ фарсмæ чи ис, ахъуыды йыл кæн. 
Георги. 
Фæндараст у. Æз ахъуыды кæндзынæн. 
Михел ацæуы. Георги арф сагъæсы баззайы. 
Æлгъыстаг цæфтæ, бадомдтат мæ! — Нал у 
Мæ бон сæ ныхмæ фидар лæууын, уый 
Æмбарынц хорз æмæ кæлмытау систой 
Сæ сæртæ паддзахады знæгтæ... Тагъд 
Мæ бандон дæр кæй ныууадздзынæн — хатынц, 
Æмæ сыл разад базыртæ!.. Хуыздæр 
Цы чындæуа? Куы саргъауон Сосланыл, 
Мæ чызджимæ æмсæр паддзах куы суа, 
Уæд рагон кънйæзтæ сласдзысты сæ кæрдтæ, 
Кæрæдзимæ фæуыдзысты сырдтау, 
Фыдыбæстæн дзыназдзæни йæ зæрдæ! 
Цы сфæнд кæнон, хуыздæр мадзал цы ис?.. 
Хатыр, Сослан! Мæхи хъæбулау адджын 
Уыдтæ мæнæн, фæлæ мын нæй гæнæн... 
Рацæуы Тамар. 
Мæ чызг, цы фæдæ? Демнайы, мыййаг, 
420 

Куы рауадзой, тæссаг уыдзæн: лæг нал у 
Æмæ йæ маст ныр исдзæни сырдау, 
Йæ хъузæттæ та — бирæ! Хъус-ма: Демна 
Æгасæй уадзгæ нæу! Сосланæн зæгъ,— 
Дæ курдиатмæ байхъусдзæн,— уый искæй 
Кæд ахæстонмæ бахонид... Кæд æй 
Æхсæвыгон уым бахъуыддаг кæниккой... 
Тамар. 
Дæ бакастыл дæ хъуыды уыд бæрæг: 
Иæ сæххæст ын Сосланæн бахæс кодтон — 
Фæцæуы йæм. 
Г е о р г и. 
Æцæг? Уый хорз. Уый хорз. 
Уый хорз у!.. 
Вацæуы Сослан. 
Сослан. 
Демна рухсаг уæд... 
Георги. 
Цы загъта?..— 
Ома куыд рухсаг? Ау/æмæ цы кодта 
Мæ бындар, ме ’фсымæры фырт? 
С о с л а н (фæрсæгау). 
Тамар?.. 
Джихæй кæсы Тамармæ, уый та йæ фыдмæ. 
Раст уыцы заман бацæуынц Михел, Закаро, 
хъахъхъæнджытæ. 
Михел. 
Уæззау фыдгæнд, æвирхъау ми!..— Мæ сæрдар, 
Ныххурх чындæуыд паддзахы фырты... 
Ныртæккæ ’рцахстой марджыты,— Сослан — 
Сæ сардауæг, сæхи дзыхæй йæ загътой.— 
(Хъахъхъæнджытæм.) 
Хæцут ыл тагъд! Бæндæнтæй йæ бæтгæ! 
Æмæ йæ ласгæ ахæстонмæ! Тагъд ын 
Тæрхон уыдзæн... 
Хъахъхъæнджытæ бæттынц Сосланы, уый джихæй кæсы 
Тамармæ, йæ бæтджыты ныхмæ змæлгæ дæр нæ кæны. 
Закаро, акæн ахсты! — 
Мæлæт лæгмарæн! 
3 а к а р о (фæрсмæ). 
Раст, мæхи куыд фæндыд, ... . 
Фæцæуынц афтæ хъуыддæгтæ! — Цæугæ! 
Закаро æмæ хъахъхъæнджытæ акæнынц Сосланы. 
421 

Тамар. 
Мæ фыд! Мæ фыд!.. Куыд ницы дзурыс? 
Маргæ — 
Сосланы? Нæ! Сослаыæн марæн нæй! 
Ау, уый та куыд? Мæ фыд, Сослан куы нал уа,— 
Уæд нал уыдзæн Тамар дæр, арвыл хур 
Дæ чызгæн аныгуылдзæнис æнусмæ... 
Нæ, уый марын нæ бауадздзынæ ды! 
Æви дæ ферох, афтæ-иу куыд дзырдтай, 
Мæ чызг кæй уарза, уыимæ сын æз 
Паддзахы бандон ратдзынæн! — Сосланы 
Куы уарзын æз, куыд мын æй марыс уæд? 
Нæ, уый мæ фыд нæ бауадздзæн! 
Михел. 
Мæ хъæбул, 
Уый амæлдзæн!.. 
Тамар. 
Дæ фæнд куы уаид, уæд! 
Фæлæ мæ фыды фæнд нæ уыдзæн ахæм.— 
Дзырд ратт, æмæ йæ раздахой,— нырма 
’ Нæ байрæджы,— куы байрæджы уа, уæд 
Æвирхъау хабар айхъуысдзæни! 
Георги. 
Цавæр? 
Тамар. 
Цы фыдгæнды у азымджын Сослан? 
Цæй тыххæй марут паддзахадæн уый бæрц 
Хæрзтæ фæуæджц, туркаг æмæ персаг 
Лæбурджытæй нæ чи бахызта, уый? 
Æви Гуырдзыйы дихтæ цы лæг кодта — 
Орбелиан Иуане — æмæ туркаг 
Æфсад нæ бæстæм чи хуыдта, Сослан, 
Кæи раргом кодта, уый цæсгом, йе — 
Демна,— 
Фыдвæнды чи бацыд дæ нь1хмæ, уый,— 
Кæй æрцыд мард, фыдгæнд у уый? Сосланы 
Куы амарат, уæд айхъуысдзæн, сымах 
Кæй хъахъхъæнут фыдгæнджыты! Стæй ноджк 
Кæй фæмард Демна, уыцы фæнд фыццаг 
Нæ фаэзынди Сосланы сæры! 
Георги. 
0!.. 
Тамар. 
Æгад куы кæны уæд, мæ фыд, Гуырдзыстон. 
Михел. 
Нæ, ныр Гуырдзыстоныл нæ тыхсыс ды, 
Æрмæст дæ уарзоныл кæныс хъуыды! 
422 

Тамар. 
Мæ фыд, кæд уый бæрц худинагмæ раттай 
Дæ чызджы, уæд йæ фæндон базон: æз 
Куы бауарзон Сосланæй дарддæр искæй, 
Уæд мæ мæ мад Бурдуханы уындæй 
Хуыцау мæрдты хæрзæнæхай фæкæнæд! 
Георги. 
Тамар, ныхъхъус у! 
Тамар. 
Никæд. Уæд мæрдтæм 
Мæ цæсгом бафтæд чъизийæ, мæ зæрдæ 
Куы сивон ууыл! 
Георги. 
Банцай! Оуу, мæ чызг.... 
Мæ фæндаг мын мæрдтæм фæцыбыр кодтай!.. 
Баздæхы хъахъхъæнæг. 
Хъахъхъæнæг. 
Нæ паддзах... Ахст лæг алыгъди!.. 
Георги. 
Мæ чызг! 
Дæ фæнд æрцыд! 
Михе л. 
Хæлиудзыхтæ! Йæ фæдыл!.. 
Ацæуы хъахъхъæнæгимæ. 
Тамар. 
Мæ зынаргъ фыд!..— Кæм и, цы фæци дохтыр?.. 
Тагъд-тагъд ацæуы. 
Æдде хъуысы дзæнгæрджыты фæдисон цæгъдйн. 
Г е о р г и. 
Тамар! Русу! Мæ дæлбартæ! Ей, исчи!.. 
Æххуыс, æххуыс! Нæй, фезмæлæг дæр нæй... 
Уыныс, паддзах: рызти дæ тæссæй дуне,— 
Сæргуыбырæй лæууыд дæ разы,— ныр 
Куыд мæгуыр дæ дæ тыхсты бон, хæрз 
иунæг! 
Паддзах — æмæ — æвæгæсæг! Нæры 
Дæ хъæлæс афтид агъуысты... Уый чи дæ? 
Кæсы къулы айдæнмæ. 
А, ме ’фсымæр — мæ размæйы паддзах... 
Иæхи æмæ йæ хъæбулы тыххæй 
Мæрдтæй æрыздæхт мастисæг!.. хуыцау мын 
Æвдисæн фод: дæ марыны хъуыддаг 
Мæ удæн нæ — Гуырд^ыстоны сæраппонд 
Æрцыдис конд,— нæ ф&дыбæсты раз 
423 

Мæ уд сыгъдæг у уый тыххæй,— кæнын 
Мæ сомы ууыл Аразæджы номæй! 
Дæ хъæбул Демна бæсты сафæг уыд: 
Гуырдзыстоны фæйнæрдæм дйхтæ кодта, 
Æмæ йæ туг дæр уый тыххæй ныккалд,— 
Æцæг, нæ уыд мæхи къухæй, нæ, нæ!.. 
Фæдæлдзæх у! Мæнмæ нæ хауы азым... 
А! Аздæхти... Фæлæ кæм и Тамар? 
Цы уыдзæни? Цы бауыдзæн Гуырдзыстон?! 
Бй, нечи! Дард фæлыгъдысты мæнæй! 
Фыдгул дæр нæй æмæ лымæн дæр нæй!.. 
(Æрхауы æмæ амæлы.) 
ÆРТЫККАГ МИ 
1-аг сценæ 
Уат паддзахы галуаны. 
Т а м а р цырагъы рухсмæ гæххæттытæм кæсы. 
Л æгга д гæнæг. 
Мæ буц паддзах нæ бафынæй ис дысон.— 
Цыдæр маст ис йæ зæрдæйы? 
Тамар. 
Кæсын 
Сосланы фыст гæххæттытæм: кæддæр мæм 
Æрвыста уыдон. Хъус-ма йæм: «Цæуын дæм, 
Æмæ йе «о» куы нæ зæгъай йе «нæ», 
Уæд-иу хæрзбон æнусмæ». Уæд «æнусмæ 
Хæрзбон!» Куыд арф ныуулæфыд! Цыма 
Иæ комулæфт мæ уадултыл ныдзæвы: 
«Хæрзбон æнусмæ!» 
Лæггадгæнæг. 
Паддзæхты паддзах! 
Дæ фæдыл ам цы хъал уæздæттæ зилынц — 
Уый сегасæй хуымыдзаджы аргъ у! 
Тамар. 
Ныфс мын æвæры: «Къухтыл дæ хæсдзынзшк, 
Дæ кадджын ном дын еисдзынæн бæрзонд, 
Дæ фыдгулты дын бадомдзынæн хæсты...» 
Л æгга д гæнæг. 
Бæрзонд æмæ рæсугъд ныхæстæ! 
Уый 
Раст ахæм у, фæлæ йæ дзырд нæ сайы. 
Ныффысс æм «рацу». 
Тамар. 
Хорз, фыссын!.. 

Лæггадгæнæг. ц^ ^ 
Нæ хъыгдарын. 
Сабыргай ацæуы. 
Тамар. 
«Ныффыссын мæ фæнды, 
Æрцу, Сослан, фæлæ дæ курын: ма ’рцу! 
Фыдрæстæг у,— тыхджын тæссаг дæуæн, 
Мæнæн та ’взæр. Нæ фыдгултæн сæ фыдвæнд 
Дæ фæрцы басаст, рахъæр уый, кæнынц дæм 
Æртхъирæнтæ...» 
Вацæуы Русудан. 
Русудан. 
Мæ чызг, æппын фынæй дæр 
Куы нал кæныс! Уæд та лæгмæ фæцу! 
Дæ иу фæкастæй усгурты дæхицæн 
Цагъар куы. кæныс! 
Тамар. . . 
Никæд хуыдтон æз 
Мæхи рæсугъд... 
Р у с у д а н. 
Фæлæ уæддæр бындзытау 
Тæхынц дæ фæдыл усгуртæ! 
Тамар. 
Цы кæнон? — 
Мæхæдæг дæр ма фефсæрмы вæййын. 
Русудан. 
Кæлæнгæнæг дæ уымæн хонын, уымæн!.. 
Дæ хорзæхæй, Сосланы кой æппын 
Куы нал хъуысы? Кæм ис, цы фæци? Раздæр 
Æнæ уый-иу хъуыддаг куы нæ рæзт, уæд 
Куыд ферох и? Сæ къух ыл систой иууыл. 
Тамар. 
Уæдæ ма та хæцынæй уаид тас,— 
Фæйнæрдыгæй мæм уаиккой фæдисы: 
Фæдзур Сосланмæ, тагъддæр æй æрхон!.. 
Русуд^ан. 
Æмæ йæм арвит! 
Тамар. 
Галуан бар нæ дæтты! — 
Куы сызмæнтой фæйнæрдæмхæцæг кънйæзтæ,— 
Фæлтæрд нæма дæн мидхæстыл. 
Р У с У д а н. . 
Фæдзур 
Сосланмæ, уый фæлтæрд лæппу у! Ма у 
Æбузн, Тамар: цы удхæртты фæци 
. Дæу тыххæй уый! Иæ ахæстонæй алыгъд, 
42$ 

Æмæ йæм ды ныффыстай, зæгъгæ, тагъд 
Фæстæмæ раздæх, науæд номдзыд кънйæзтæ 
Мæ ныхмæ иууыл сыстдзысты; уæд уый 
Æрыздæхтис æмæ фæбадтис афæдз. 
Иæ хæрзтæн ын цæуылнæ кæныс аргъ? 
Тамар• 
Мæ фыдыхо, æрцæудзæн ахæм афон, 
Сыбыртхъом дæр сæ ничиуал уыдзæн, 
Æмæ дзы уæд зæгъдзынæн: ай мæ мой у! 
Русудан. 
Нæ байрæджы кæндзынæ? 
Тамар. 
Ма тæрс! Ныр 
Куы схивæнд уон — фæхуддзысты мыл. 
Русудан. 
Хъус-ма! 
Нытту сын кæн сæ худтыл дæр æмæ 
Сæхиуыл дæр: Самхеты стыр æлдæрттæ 
Сæ паддзæхты уæйгæнджытæ куы сты 
Фыдæй-фыртмæ. Фæдзур, зæгъын, Сосланмæ! 
Фæстиат ма кæн: де знæгтæ сæхи 
Цæттæ кæнынц, цы сахатал дæм ардæм 
Æрбакæсдзысты — чи зоны? Тæрсын; 
Тæрсын, Тамар, æвæндонæй дæ моймæ 
Куы раттой! 
Т а м а р . 
Ма тæрс! 
Вацæуы лæггадгæнæг. 
Лæггадгæнæг. 
Кънйаз Абуласан! 
Русудан. 
Цымæ цы хъæуа рувасы, дыууæрдæм 
Зæвæтджыны? Дæ цæст æм дар. 
Тамар. 
Зæгъ ын: 
Æрбацæуæд. 
Лæггадгæнæг бауадзы кънйаз Абуласаны. 
Абуласан. 
Фарн ам, нæ цытджын паддзах! — 
Салам, ус-паддзах! — Кæд бæрзонд æхсинты 
Нæ бахъыгдардтон? Кæд сæ ныхас уыд 
Бæрнон, æхсызгон истæуыл? Хатыр мын, 
Уæ хорзæхæй. 
Русудан.. 
* Нæ кадджын кънйаз, дæуæн 
Кæддæриддæр цæуыны бар ис ардæм, 
Уæлдайдæр хорз хабаримæ. 

Абуласан. 
Æхсин, 
Хуыцауæй курын иунæг хорзæх: алкад 
Цæмæй сымахæн хорз хабар хæссон, 
Нæ хъæуы мæн бæрзонддæр амонд уымæй. 
Русудан. 
Ныр та цы у дæ хуыздæр хабар, кънйаз? 
Абуласан. 
Паддзæхты паддзах авдхурон Тамарæн 
Иæ цардамонд рæсугъд амад кæй нæу, 
Бæрæг у уый. 
Русудан. 
Æмæ? Йæ курæг чи у? 
Абуласан. 
Цæгаты Суздайлаг Уырысы ис 
Чырыстон стыр кънйаз Юри Боголюбаг,— 
Паддзахы фырт, хæд-зонд, хъæбатыр: ис 
Æфтæфондзыссæдз кънйазы та йæ дæлбар... 
Нæ паддзæхты паддзахыл тагъд цæудзæн... 
Æрыгон нал у... Тыяг дæ куры галуан, 
Иæ фæндоныл разы куы зæгъис, уый. 
Цæй, куыд, æхсин? 
Ру су д а н. 
Тамар, зæгъ ын дæ фæндон. 
Тамар. 
Уæ хорзæхæй, куыд мæ дæттут, нырма 
Каей нæ зонын, кæй никуы федтон, уымæн? 
Цы уаг æм ис, цы зæрдыхатт, цы зонд? 
Цы ’фсæддон у, куыд арæхсы хæцынмæ? 
Кæм фесгуыхти, цы уыдзæни? Чысыл 
Фæлæуут, фенон, цавæр у мæ мойаг. 
Цы тагъд кæнут? 
Абуласан. 
Нæ, рухс паддзах, хатыр, 
Дæ мад æмæ дæ фыд< дзæнæты бадæнт, 
Сæ мардыл афæдз рацыдис: ныр дын 
Æргъæвгæ нал у. 
Тамар. 
Байхъуыстон дæм, бузныг 
Уæ фæндонæй, мæ кадджын кънйæзтæ; ды, 
Дæ бон цæй бæрц уыд, феппæлыдтæ уый бæрц 
Мæ мойагæй. Нæма уын зæгъын «нæ», 
Нæма дæр уын «разы» зæгъын. 
Абуласан. 
Нæ паддзах! 
Хатыр, фæлæ... Æргом дын æй зæгъын: 
Разы дæ, нæ — нæ фæрсы галуан уымæй,— 
Иæхицæн фарст бæстон лыг у, дæуæн 
427 

Фæзилæн нæй, æндæр гæнæн дзы нал ис. 
Æндæр æнхъæлмæ мауал кæс. 
Тамар. 
Цы, дам? — 
Æмæ кæд æз нæ мой кæнын? 
Абуласан. 
Нæ паддзах! 
Гуырдзыйы кънйæзты стыр галуан æрмæст 
Дæуыл нæ тыхсы,— паддзахады фидæн 
Цы уыдзæн, уый хъуыдыйаг у: бындар 
Нырма нæ фæзынд, рухс паддзах, дæ феедыл,— 
Кæмæн уадздзынæ паддзахад? 
Т а м а р (бирæ фæсагъæсы фæстæ). Цæй, хорз... 
Цы уа — рæхджы йæ фендзыстæм. Ныр та уал 
Тагъд ма фæкæн мæ чындзæхсæвыл, æз 
Цæттæ нæ дæн, фæстæдæрмæ йæ аргъæв. 
Абуласан. 
Ис уый гæнæн. Æрбауайдзæн уæм кънйаз дæр. 
Тамар. 
Куыд? Ам и кънйаз? 
Абу л асан. 
Æрхуыдтам æй мах раздæр. 
Абуласан ацæуы. 
Тамар. 
Уæззау дæ ды, паддзах-чызджы хъысмæт! 
Дæ паддзахадæн хицау дæ, йæ сæрдар, 
Æгас дзыллæ дæ бардзырдæй хæцынц, 
Цæуынц мæлæтмæ, иу дæр сæ дæ ныхмæ 
Сыбыртхъом нæу, цыма хуыцау дæ раст, 
Дæ бар цæуы æппæтыл дæр дæ бæсты, 
Æппæтæй — барджын! Нæй дын бар æрмæст 
Дæхи удыл, дæ хъысмæтыл хъуыдыйæн... 
Уым ды паддзах нæ дæ, фæлæ — цагъар, 
Æмæ дын нæй, дæу чи хъæуы, уый уарзæн,— 
Дæ паддзахадæн чи бæззы, уь{й уарз 
Æмйв гуыдыр дæ рухс бæллицтыл сæвæр! — 
Цы уæззау дæ, паддзах-чызджы хъысмæт!.. 
Русудан æмæ Тамар кæрæдзийыл атыхсынц æнкъардæй. 
2-аг сценæ 
Уый дæр уым. 
Фæсæмбисæхсæв. Тамар, Русудан æмæ М и х е л . 
Михел. 
Мæ чызг, ныр уа æви фæстæдæр — царды 
Цы ’рцæуинаг уа, уымæй лидзæн нæй. 
; 428 

Дæ хъахъхъæнæг уæд Мадымайрæм! 
Зæдтæй 
Сыгъдæгдæр чи у, бахизæд дæ уый 
Зындзинадæй! Ныууадз, мæ чызг, дæ кæуын. 
Тамар. 
Ныхъхъус у! Багратидты стыр мыггаг — 
Гуырдзыйы рагон паддзæхты династи — 
Нæу ивгæ,— афтæ мын нæ загътай? Уад 
Дæ Цæгатаг дæр Багратид у? Сайыс! 
Дæуæн дæ фыдвæнд хицæн уыди, марг! 
Русудан. 
Мæ хур Тамар! Фæхæц, гормон, дæхиуыл! 
Тамар. 
Нæ мæ фæнды! Гуырдзыстоны зæххыл 
Æнамонддæр нæ уыд чындзæхсæв амæй! 
Цы рæстæгмæ мын бахъавыдысты: 
Мæ мад æмæ мæ фыды мардæй м’ астæу 
Куы нæма сраст и, ахæм заман. Хорз!.. 
Хæрын æз ард мæ ныййардякыты номæй, 
Сымах фыдвæнд нæ рауайдзавн уæддæр! 
(Ацæуы.) 
Р У с у д а н (католикосæн). 
Æгъгъæд ыл тыхс: æрсабыр уыдзæн ахсæв... 
Михел. 
Хуыцау зæгъæд!.. Иæ ног хуыссæны кæд 
Æрсабыр уаид. 
Русудан. 
Афтæ уыдзæн, баууæнд. 
Сабыр худынц. 
Хæрзфынтæ фен, католикос! . 
Михе л. 
Хафзæхсæв. 
(Ацæуы.) 
Вацæуынц Гузан æмæ Закаро; 
Русудан. 
Цы ма уæ хъæуы, хорз адæм? 
Гузан. 
Тамарæн 
Зæгъæм хæрзæхсæв. 
Р у с у д а н. 
Тынг тыхс у Тамар,— 
Изæрсарæй нын цалдæр хатты басур. 
Гузан. 
Хæрын уын ард: йæ фыр цинæй у уый! 
429 

Куыддæр йæ уатмæ бахæццæ уа — уаитагъд 
Фæхъус уыдзæн... 
Русудан. 
Фæстаг изæр у чызг! 
Æнафон у. Фæллад куы стут сымах дæр... 
Закаро, ды цыдæр мæтъæлхуыз дæ?.. 
Закаро. 
Мæхи та ма цæмæн зæрдæхудт кодтон 
Сосланы раз!.. 
Гузан. 
Цы загъта, цы? 
3 а к а р о. 
Цы? Бхх!.. 
Гузан æмæ Закаро ацæуынц. Абуласан бацæуы 
нозтхъæлдзæгæй. 
Абуласан. 
Цæй, куыд, æхсин? Цы хуызæн у нæ ног чынд* 
Нæ буц паддзах? 
Русудан. 
Кæуы, дзыназы, ниуы! 
Абуласан. 
Иæ чындзæхсæв фæуынмæ хъавы. Тагъд 
Æрбацæудзæн йæ хуыссæнуатмæ Юри... 
Лæгтадгæнджытæн бафæдзæхс: æгъдау 
Нывыл куыд уа! 
Русудан. 
Дæ бацамындæй бузныг, 
Уæздан кънйаз. 
Абуласан. 
Уымæн дын зæгъын» æхсин: 
Куыд бануæзта! Ныррасыг и бынтон... 
...Тамар æм 
Æгас изæр нæ фæкаст иу хатт. 
Русудан. 
Де ’взæрст! , 
Æвзæр уа, хорз — дæ фæрцы! 
Абу ласан. 
Æз — цæмæн? 
Æгас галуан куы рахаста уынаффæ. 
Æз та — æрмæст æххæстгæнæг. 
Русудан. Уырытау 
Фæйнæрдæм лидзын байдыдтат, куыддæр 
Йæ хъæнтæй иу фæбæрæг, афтæ! 
Абуласан. 
Нæ, 
Уæздан æхсин, уый ивгæ нал у, никæд! 
Ныр ус-паддзах хæрзамондыл фæхæст! 

Русудан. 
Ды раст дæ, къкйаз! Уæ хорзæхæй, ныууадзут 
Æрыгæтты, æнафон у. 
Абуласан. 
Æхоин, 
Гье уымæй ды æцæг зæгъыс, иттæг раст! 
Хæрзæхсæв раут. 
(Ацæуы.) 
Русудан. 
Маймули! Кæм дæ, 
Лæггадгæнæг? 
Вацæуы лæггадгæнæг. 
Тагъд уыцы усы рарвнт! 
Лæггадгæнæг ацæуы: 
О Мадымайрæм! Сидзæры тыххæй 
Цы фæнд кæнын — фæрæстмæ мын æй кæн!.. 
Бацæуы Сарра. 
Мæ дуне, Сарра! Суздайлаг Уырысы 
Цы хуызы ссардтон дæу æмæ дæ ныр 
Цæмæи æрхуыдтон — зоныс æй? 
Сарра. 
Нæ зонын, 
Уæздан æхсин. 
Русудан. 
Кæддæр, дам, Византийæ 
Дæу хаста хæрзкъанкæгæй Андрей — 
Хъæбатыр паддзах — Суздайлаг Уырысмæ, 
Дæ уарзон лæшху Юрийы фыд. 
Са рра. 
Уый 
Уыдис, фæцардис Юри афæдз мемæ, 
Стæй адыд Хуссайраг бæстæм, мæн та 
Кыууагъта уым æнæхицау, мæгуырæй... 
Русудан. 
Æз базыдтон дæ хабар: мæн фæнды 
Дæ фервæзын, сызгъæрины дæ стулын, 
Æмæ дæ бæстæм арвитын — ома, 
Дæ фыдыбæстæм — рухс Ерусалиммæ. 
Ды нал дæ чызг... 
Сарра. 
Цæй чызг ма дæн, æхсин! 
Русудан. 
Лæджы фарсмæ куы ныххуыссай æхсæв — 
Уæлдай ма дзы цы фесафдзынæ? 
431 

Сарра. 
Ницы, 
Цы ма дзы хъуамæ фесафон, æхсин? 
Русудан. 
Æмбулгæ та дзы ракæндзынæ бирæ: 
Æхца, зæгъай, уæлæдарæе, хæзна — 
Фæцæрынæн — дæ фаг æмæ уæлдай дæр, 
Æрмæст ныхас: кæй фенай, йе цы хъусай — 
Сыбыртт дæр нæ!.. Æмæ куы срухс уа бон, 
Уæд ацæудзынæ худгæ Византимæ. 
Сарра. 
Лæвæрттæ! 
Русуда н. 
Цом! 
Сарра. 
Дæ хорзæхæй, æхсин. 
Ацæуынц. 
3-аг сценæ 
Сауджын А н т о н ы кувæндон. 
А н т о н æмæ С о с л а н. 
Антон. 
Фæраз, мæ хур, фæлтæр дæ уд зындзардыл,. 
Хæрзиуæг тау æмæ дæ монцтæ сæтт. 
Вæрзонд бынатмæ, кадджын номмæ ма 
бæлл — 
Æнусон не сты, амонд нæй цыты, 
Нæдæр хъæздыгдзинады, зон æппæтæй 
Хыгъдимæ бæрц; дæхицæн сабыр цæр, 
Рæсугъд фæлыст галуантæм ма тырн, æрдзмæ 
Хæстæгдæр лæуу; нæ дунейыл цы ис 
Æнамондæй — хуыцау сæ радта махæн, 
Хъысмæты ныхмæ нæу нæ бон хæцын. 
Фæраз, мæ хъæбул, цард зæххыл цыбыр у. 
Сослан. 
Уыдис уæдæ сæ чындзæхсæв? 
Антон. 
Уыдис. 
Католикос сыл саргъуыдта Сионы 
Æрхуыдзæнгæрæг аргъуаны. Тамар 
Æнкъард уыди,— йæ цæетысыг фæкалдта... 
Сослан. 
Нæ йæ фæндыд?.. 
Антон. 
Æлдæртты стыр æмбырд 
Æмвæнд уынаффæ рахаста,— Тамарæн 

Цы уыд йæ бон? — фæхæцæг ыл нæ уыд... 
Сослан. 
Нæ фыд, уый аххос никуы ничи сисдзæн!.. 
Иæ цæрæнбонты — хин æмæ кæлæн! 
Æрæджы мæм йæ фыстæджы æрвыста: 
«Мæ ингæнмæ мын удæнцой ды дæ», 
Иæхæдæг ацыд моймæ... Ехх, сылгоймаг, 
Дæ сомытыл дын чи баууæнды, уый 
Лæг нæу! 
А нтон. 
Мæ хъæбул, нугæр ацыд моймæ,— 
Æвæццæгæн, хъысмæтæй уыд нывгонд 
Дæуимæ нæ — æндæримæ йæ амонд,— 
Уæд ферох кæн йæ ном, æмæ ды дæр 
Фæрнæй дæ цардныв искæимæ самай. 
Сослан. 
0, уый зæгъын æнцон у ныр дæуæн, 
Зæронд лæгæн,— мæ уавæры-ма бавзар!.. . 
Куыдта, зæгъыс? Каед мæ нæ уарзта, уаед 
Цæмæн куыдта? Фæлæ кæд уарзгæ кодта, 
Æндæрмæ уæд куыд бакуымдта?! Мæнгард! 
Цы цæсгом ма мæм равдисдзæни сомбон? 
А нтон. 
Дæ фенын ма йæ бафæнда?.. 
Сослан. 
Тамар 
Мæныл йæ зæрдæ сива?.. Мæнæ диссаг! 
Уæвгæ^ уыдзæн, куыд ма вæййы уаадæ? 
Чындзæхсæв уыд? Ай-гъай дæр, уыд! 
Æрцарди 
Иæ моимæ... Æз та, зæгъын, Тамар 
Мæныл йæ зæрдæ не сивдзæни, никæд! 
Уæд ма мæнæй зæххыл сæрхъæндæр чи уа?! 
Цыма фын у... Нæ фыд, мыййаг, фын у? 
Куыд рауад уый? Цæмæн фæци дыдзæсгом? 
Цæй тыххæй йæ нæ базыдтон нырмæ? 
Ан тон. 
Сослан, мæ хур! Фæхæц, гормон, дæхиуыл, 
Æрсабыру, нырма дæуæн дæ цард 
Дæ разæй~ис, рæсугъд чызджытæ бирæ... 
Сосл а н. 
Фæсмон фæкæнын хаттæй-хатт, нæ фыд, 
Цæй бæрц фæдæн æфсады спасаларæй 
Иæ тызмæг фыд Георгимæ! Цæй бæрц 
Уаэззау хæстыты калд мæ туг æнæвгъау 
Гуырдзыстоныл! Ие цас хъæдгæмттæ ис 
Мæ уæлæ, чи нæ бандидзыдта, ахæмтæ! 
Цы бæсты сын фæцыдысты, нæ фыд?! 
28 Сослак Цæразон 
433 

Антон. 
Мæ хъæбул, уый фæсмойнаг нæу, дæ цардæн 
йæ хуыздæр у, йæ бæрзонд хай! 
Сослан. 
Фæлтау 
Куы бацыдаин йе знæгтæм æххуырстæй,— 
Æрбабырстаин се ’фсады сæргъы, 
Гæбазгай йын ныккодтаин йæ бæстæ... 
Цымæ мын уæд цы загътаид?.. 
А нтон. 
Уæд ды 
Гуырдзыстоны егъау паддзах уыдаис, 
Тамар дæ къухы бафтыдаид уæд, 
Сæ сæрæй дын куывтаиккой уæд адæм, 
Дæр бар уыдаид алцыдæр... Фæлæ 
Æцæг паддзах нæ уыдаис паддзахæй, 
Нæ уыдаис æд усæй усджын ды, 
Дæ разы дæ хуыцау хуыдтаид алчи, 
Дæ фæсвæд та куывтаиккой æрмæст 
Дæ мæлæтмæ. 
Сосла н. 
Хатыр, нæ фыд, ныббар мын! 
Мæ тыхстæй загътон ахæм ныхас æз, 
Æндæр æцæг куы хъавыдаин уьшæ, 
Уæд уый мæ бон уыд бакæнын, фæлæ 
Мæ бон нæ уыд... 
Антон. 
Мæ хъæбул, уарзыс, уарзыс! 
Лæппу ма дæ... 
Сослан. 
Иæ фыстыты фæстæ — 
Цæуыл ма хъуамæ баууæндон?! 
Антон. 
Мæ хъæбул, 
Цыфæнды уа — дæ бафхæрды тыххæй 
Хæцæнгарз ма райс: худинаг!.. 
Сослан. 
Æмбарын, 
Тæлфæн мын нæй! Тамары фæндæй, ноджы 
Иæ фыды дзырдæй бацыди мæрдтæм 
Æнамонд Демна; аххос та æрæнцад 
Мæныл. Æмæ куы сразы уа Тамар, 
Уæд дзурдзысты: цæуы Тамар лæгмармæ! 
Мæн та, цæмæй сыгъдæгном уон — хъæуы, 
Кæй аххос уыди, раргом кæнын уыдон, 
Æмæ Тамар уæд худинаг кæны... 
Тæлфæн мын нæй! 

Антон. 
Тамар ныр ацыд моймæ!.. 
Сос лан. 
О зæдтæ! Нæй, нæ мæ уырны уæддæр,— 
Мæ зонд фæцыд!.. Тамар, дам, ацыд моймæ!.. 
Мæнæй мыггагмæ ахицæн, уæддæр 
Тæрсын, йæ ном куы фæчъизи уа, уымæй. 
Антон. 
0, дурзæрдæ чызг разынди! 
Сослан. 
Нæ фыд, 
Хæрын дын ард, цæуын ныртæккæ Гурмæ, 
Иæ кувæндонæй сисдзынæн мæ маст! — 
Фæлитойыл мæ зæрдæ нал у баст! 
(Ацæуы.) 
4-æм сценæ 
Хъæд Сосланы цатыры цур. 
Бадынц æмæ нуазынц Миха, Антон æмæ Би6о. 
Миха. 
Айс, сауджын, иу-ма афæлдах! 
Антон. 
Æгъгъæд, 
Уæ хорзæхæй... Саурасыг мæ фæкодтат! 
М и х а. / 
Хæлар, нæ фыд. Уæдæ нын гъеныр зæгъ: 
Цы Хабар нæм æрбахастай? 
Антон. 
Хъуыдис мæ 
Сослан. 
Бибо. 
Сослан?.. % 
Миха. 
Сослан?.. 
Антон. 
Уæдæ уын ай 
Кæй цатыр у? 
Бибо. 
Бога-тыры. 
Антон. 
Сослан у 
Уæ Бога-тыр, Цæразон! 
Бибо. 
Сауджью, ды, 
Мыййаг, æгæр кæд анцъыхтай? Сосланы 
Зыдтон æз хорз, фæлæ уый нæу! 
28* 435 

Антон. 
Нæ, уый у! 
Ды йæ зыдтай сывæллонæй, ныр та йыл 
Рæхджы даэс æмæ ссæдз азы цæудзæн... 
Цы фæцис? 
М и х а. 
Иубон Гуры дзуармæ бацыд, 
Ныппырх æй кодта... 
Антон. 
Уый у! 
Миха. 
Дур дзы дурыл 
Нал баззади, фæхъазыди дзы, стæй 
Æваст кæмдæр фæдæлдзæх и. 
Антон. 
Æз та йæм 
Хабаримæ дæн паддзахæй. 
Бибо. 
Æцæг? 
Антон. 
Зæгъын дын раст, уый диссаджы хабар у! — 
Æрмæст хъæргæнгæ нæу. 
Миха. 
Нæ фыд!.. 
Антон. 
Нæ паддзах 
Чындзы куы цыд,— тыхæй йæ радтой! — уæд 
Фæрасыг кодтой усгуры,— Русудан 
Хæйрæг кæм нæу! — нæ паддзахы бæсты 
Ныххуыссын кодта расыг лæджы фарсмæ 
Цæйдæр хæтаг æлхæд сылы, цæмæй 
Фæхудинаг уа сиахс, æмæ паддзах 
Æнамонд цардæй фервæза! — Куыддæр 
Бон барухс и — æрбахуыдта Русудан 
Бæрзонд уæздæтты, равдыста сын уат... 
Фæмаст ыл кодтой уæздæттæ; Тамар та 
Ныссомы кодта, сиахсы йæхимæ 
Кæй не ’руадздзæн æмгæрон дæр,— уæдæ! — 
Æмæ цæй бæрц фæудхар кодта сиахс, 
Фæлæ Тамар нæ аивта йæ дзырд!.. 
Ныр æй бынтондæр асырдта йæхицæй. 
Миха. 
Нæ фыд, дæ дзæбæх хабары тыххæй!.. 
Нуазæн ын æркæны. 
А нтон. 
Дæ нуазæнтæй æз баназин дыууæ дæр. 

Б и б о . 
Зæгъ-ма, нæ фыд: мæгуыр лæгæн æппын 
Хъæздыг кæнынæн ницы мадзал зоныс? 
А нтон. 
Зæгъын дын раст: Чырыстийыл æууæнд, 
Æмæ дын ратдзæн амонд æмæ стыр ном. 
Миха. 
Цыбырдзырдæй, æрмæст æнхъæлмæ кæс 
Чырыстимæ? 
Антон. 
Дæ сомбоны мæт ма кæн: 
Цыдæриддæр дын ратдзæни хуыцау. 
Миха. 
Зæгъ-ма, нæ фыд: фыд æлдары ныхмæ 
Цы кæнгæ у? 
Антон. 
Бвангели фыссы: 
«Зæгъын дын раст: дæ галиу рус дын исчи 
Ныццавта, уæд дæ рахиз рус дæр бадар». 
Миха. 
Æмæ йын æз куы ныццæвон йæ рус?! 
Антон. 
Зæгъын дын раст: дæхи тыххæй маст ма ис. 
Фыдгæндæн дзуапп дæ хæрзиуæгæй фид. 
Уарз де знаджы: цы лæг дæ ’фхæра, уымæн 
Кæн арфæтæ. Хæрзгæнæг лæг кæд дæ, 
Уæд ауæй кæн дæ бынтæ æмев байуар 
Дæ фæллой мæгуыргуртæн! 
М и х а . 
Тынг хорз амынд! 
Фæлæ йæ ’ххæст та чи кæны? Зæгъыс: 
Дæ сомбоныл мæт ма кæн! Уæдæ, сауджын, 
Цæй тыххæй стигъыс мæгуырты? Цæмæн 
Æмбырд кæныс хъæздыгдзинад? Зæгъ-ма мын: 
Кæмæн садзыс дыргъдон кæнæ сæндон? 
Антон. • 
Мæ хъæбул, тынг фыдзæрдæ ис дæ риуы! 
Сымах сæдæтæ, минтæ стут, æз та — 
Зыбыты иунаэг! Ау, сыдæй уæ разы 
Куы ныммæлон, уæд ма зæххæй хуыцаумæ 
Сымах хъуыддæгтæ чи хæсдзæн? 
Би бо. 
Нæ фыд, 
Мæн дæр фæнды дæ бафæрсын. 
Ан тон. 
Табуафси. 
Би бо. 
Цы хъауджыдæр ис фыс æмæ лæгæй? 
437 

Антон. 
Чырыстæтты хæрзиуджытæ ис фыетæм: 
Чырыстон у хæрзхуымæтæг, фысау: 
Куы ’ргæвды бирæгъ иу фысы, нæ лидзынц 
Уæд иннæтæ, фæлæ кæсынц æнцад,— 
Уый у сæ иу, фыццаг хæрзиуæг фыстæн. 
Куы сæ ’лвынай — ныхъхъус вæййынц бынтон 
Куы сæ нæмай, уæд дæр хæцынц сæ дзыхтыл,— 
Уый у сæ иннæ миниуæг. Æмæ — 
Сты коммæгæс — сæ дыууæтæ дæр хъусынц 
Сæ фыййæуттæм. О, коммæгæс уæвын — 
Уый се ’ртыккаг хæрзиуæг у. Дзæнæтмæ 
Куы хъавай, уæд дæ зæрдыл дар æгъдау: 
Хæрз сабыр у Чырыстийы фысау! 
Бибо. 
Нæ фыд, уæдæ, зæгъæм: хæры мæн бирæгъ 
Фысау, уаед хъуамæ ма сыбыртт кæнон? 
Уæд ма лæгау кæд цæрдзынæн? 
Антон. 
Мæ хъæбул, 
Зæгъын дын раст, æнæмæлæт у лæг, 
Мæрдтæй фæетæмæ раздæхдзæн, цæрдзæни. 
Бибо. 
Куыд, мард фæстæмæ райгас уыдзæн, ау? 
Мæрдтæй æрцæудзæн адæймаг фæстæмæ? 
Цы ма уа, сауджын, диссагдæр уæдæ! 
Зæгъæм, фæдæддок нау, фæмард дзы чидæр, 
Æмæ йæ стыр кæф бахордта; стæй кæфы 
Æрцахста иу лæг, бахордта йæ; лæг дæр 
Цыдæр бæллæхæй мард фæци, йæ мард ын 
Ыссардтой куыйтæ, бахордтой йæ; куыйтæ 
Куы амардысты, бахордтой сæ уæд 
Сынтытæ æмæ халæгтæ.— Зæгъ-ма мын: 
Ау, уал ахсæны чи фæфыхти, уый ма 
Цы хуызы хъуамæ раздæха мæрдтæй? 
Миха. 
Пуф! Уый ды дæ, æвæццæгæн: фæзылдтæ 
Сæ тъæнгты куыйтæн, мæргътæн æмæ сырдтæн, 
Æмæ дæ тæф дæр уый тыххæй кæлы!..— 
Нæ фыд, хъуыды дæр ма кæн ауыл... Раст дæ! 
А нтон. 
Зæгъын дын раст: дæ хицауы ныхмæ 
Куы дзурай, уæд хуыцауы знаг дæ: хицау 
Хуыцауы лæггадгæнæг у зæххыл. 
Бибо. 
Цыбырдзырдæй, уаэдæ рæстдзинад ис? 
Антон. 
Зæгъын дын раст: рæстдзинад ис æнæмæнг. 

Бибо. 
\ Уæдæ хуыцаумæ бакувæм!.. 
Миха. 
Хуыцау 
Зæххон адæмы кувынмæ куы хъусид, 
Сæ мыггаг раджы сыскъуыдаид уæд! 
Б и б о. 
Цæмæн зæгъыс, Чырыстиргæвдæг? 
Миха. 
Адæм 
Сæ кæрæдзи сæфтмæ кувынц æдзух. 
Бибо. 
Ха! Тынг раст загътай! Амбылдтай та наузæн! 
Миха. 
Нæ фыд Антони, арæхдæр нæм цу, 
Æмæ дæ фæрцы нуазæнтæ æмбулон. 
Антон. 
Мæ хъæбултæ, нæ уæ тæрсын кæнын, 
Фæлæ уæ еæртæ бафснайут, æлдæрфтæ... 
Сæ мигæнæнтæ сисынц æмæ ацæуынц иуварс. Бацæуынц 
гуырдзиаг æлдар æмæ Бибыл. 
Æлдар. 
Æмбарыс æй, куыд хорз цæрдзынæ уæд?., * 
Кæцонфæнды дæ бахъæуа сылгоймаг, 
Рæсугъддæр дарæс, адджындæр хæринаг, 
Хуыздæр бæхтæ, файтонтæ,— завгъ æрмæст — 
Уыдзысты дæу; дæ зæрдыл бадар ноджы: 
Кæм дæ фæнда, уыдзынæ хицау уым, 
Дæ ном, дæ цыт — кæмдæриддæр бæллиццаг, 
Гуырдзыйы паддзах ауддзæн дæуыл, 
Æмæ фæрныгæй адджын цард кæндзынæ. 
Бибыл. 
Сидамонимæ уый тыххæй дзырдтай? 
Æлдар. 
Уæдæ! Нæ ныхас уыимæ лыггонд у! 
Бибыл (фæрсмæ). 
Æтт, бирæгъ, гъе, куыд та фæразæй ис! 
(Уымæн.) Уедæ Сидамон ныр æлдар у? 
Æлдар. . 
Рагæй! 
Иæ зæххыл. ма хъазартæ дæр фæзынд, 
Æмæ фыссы гуырдзыйагау йæ мыггаг. 
Бибыл. 
Æвæдза, нæу æлдар уæвын æвзæр... 
Æлдар. 
Æвзæр цы хоныс? Амондæн йæ цъупп у! 
439 

Сосланы ныхмæ нын хъæбæр фæлæуу, 
Æмæ дæ тохси сах баддзæни алкæд. 
Бибыл. 
Фæндараст у. Æз ахъуыды кæнон, 
Куы бахъæуай, уæд дæм хабар кæндзынæн. 
Æлдар. 
Кæмдæриддæр — дæ иузæрдыг хæлар. 
(Ацæуы.) 
Бибыл. 
Мæнæйуый, зонды мур дæ сæры бауадз! 
Цы пайда у сæрхъæн уæвын? Сæрхъæн 
Уæвыны бæсты æз уыдзынæн зондджын: 
Сæрхъæн мæгуыр у, зондджын та у бонджын! 
Нæ иу уыди Сидамонтæй, ныр та 
Сидамон у, уыдзæн Сидамонидзе; 
Æз та уыдтæн Бибылтæй, дæн Бибыл, 
Фæстæдæр та уыдзынæн Бибилури. 
Нырмæ хуымæтæг балхонæг уыдтæн, 
Ныр, ног мыггаг куы райсон, уæд уыдзынæн 
Бæрзонддæр,— хонгæ нал кæндзынæн уæд,— 
Æдылы дæн? — æрвитдзынæн æндæрты, 
Æмæ цы фос кæной,— йæ сæртæ мæн,— 
Рæствæндаг у, мæнæйуый Бибилури! 
(Ацæуы.) 
Рацæуынц Миха, Вибо æмæ Антон. 
Миха. 
Нæ йæм хъуыстай дæ иронмæ? Рæхджы 
Бæрзонд уыдзæн: дæ бæрзæйæ дын уадздзæн 
Гæрзытæ уый. 
Бибо. 
Дыууæйæ дæр сæ хуыз 
Куыд аивтой Бибыл æмæ Сидамон! 
Мыстулæгау, цы уавæры уа лæг, 
Иæ хуыз, йæ уаг дæр афтæ ивы. 
Ми ха. 
Зоныс, 
Куыд дзурынц махмæ ахæмтæй? Иæхи 
Ирон уæвгæйæ чи скæны гуырдзиаг 
Пайдайæн,— уый æнаккаг у! Æууæнк 
Нæ вæййы ууыл никæдбон! 
Бибо. 
Михакъо, 
Æлдарæн йæ дыууиссæдз боны хист 
Куы бахæрай, æрмæст ыл гъе уаед баууæнд. 
Миха. 
Ха! Хорз ныхас! Сæны къус дын мæнмæ! — 

Цæй, куыд, Антони, байхъуыстай йæм: цавæр 
Зæрдæ йын ис? Рæстдзинад хоныс уый? 
Антон. 
Зæгъын уын раст... Нæ, ацы хатт нæ зæгъын 
Æппындæр раст... Фæлæ зæххыл уæддæр, 
Æвæццæгæн, уыдзæн рæстдзинад искуы,— 
Уæд та мæрдты! «*- Æмæ зылын уай, раст — 
Цы дын æмбæла — райсдзынæ йæ искæд! 
Ми.ха. 
Нæ фыд, цæй, цалынмæ цæрæм зæххыл, 
Фæйнæ нуазæны бануазæм сырх сæнæй 
Æмæ ныззарæм «Мравалжамиэр». 
Заргæ ацæуынц. 
5-æм сценæ 
Дедахъæуы фæзы. 
Куывд æмæ хъазт Атынæджы бон. 
3 æронд. 
Цы фавдæ, дзагдар? Уацамонгæ рахæсс 
Йæ тæккæ дзагæй! Нæрæмон Сослан — 
Нæ хуыздæрты хуыздæр — фæстæмæ раздæхт 
Иæ райгуырæн Дедахъæумæ; ныр та 
Нæрдзæни дардыл не ’фсæддонты намыс!.. 
Фæлæ уый циу? Сослан, дæу тыххæй ам 
Æгас хъæубæстæ цины райынц, кафынц, 
Уæд ды цæуыл мæстæлгъæд дæ? Нырма 
Нæ кафыдтæ, сыбыртт дæ дзыхæй не схауд? — 
0 адæм! Цæй, фæивар æй кæнæм: 
Æрæвæрут былтæмдзаг Уацамонгæ, 
Æмæ йыл хъуамæ ракафа Сослан! — 
Æрмæст æй змæлын ма фæкæн, æртах дзы 
Куыд не ’ркæла! 
Хъ æ л æст æ. 
— Дæумæ кæсæм, Сослан! 
— Лæппуйæ нæм куыд кафыдтæ, уый равдис!.. 
— Лæппу уыдис! Ныр та фæзæронд. 
— Курæм 
Нæхи Сосланæй иунæг кафт æрмæст! 
Сослан. 
Хатыр, мæ дзæбæх райгуырæн хъæубæстæ, 
Зæрдæтыхст дæн, нæ рауайдзæн мæ кафт... 
3 æронд. 
Мæ зæронд сæр — дæ фæхъхъау! Кавд дæ зæрдæ 
Тыхст у, дæ бон нæу ракафын, уæд бад, 
Мах ацы ран дæ цæрайæ куы цæрæм.— ’ 
Фавдзурут уæдæ кæстæрмæ, уадз уый 
441 

Сосланæн кæхцыл равдиса йæхи кафт. 
Ракæнынц иу лæппуйы. 
Лæппу! Дæ лæгдзинад æмæ дæхæдæг: 
Сосланы кафт! — Фæндырдзæгъдæг, кæм дæ! 
Æрцæгъд-ма йын дæ дыууадæстæноныл! 
Куырм лæг цæгъды 12-тæнон фæндырæй, адæм зарынц 
æмæ æмдзæгъд кæнынц, лæппу Сосланы кафт кæны 
Уацамонгæйы былтыл. 
Цæр, цæр, лæппу! Дæ цæрæнбон — сæдæ! 
Хъæлæстæ. 
— Дæ ныййарджытæ бафсæдæнт дæ хурæй! 
— Фæрнæй фæдар дæ къабæзтæ! 
Зæронд. 
Сослан, 
Цы зæгъдзынæ, куыд дæм фæкаст? 
Сослан. 
Æз афтæ 
Мæ фыны дæр нæ кафыдтæн! 
Зæронд. 
Уæдæ 
Куыд æнхъæлдтай — дæ фæстæ дæр нæм рæзк 
Сæрæнгуырдтæ! — Сис Уацамонгæ ныр, 
Цом хистæртæм, сæ тæккæ цур æй баназ! 
Ацæуынц. 
Бацæуынц Вибыл æмæ Сидамон. 
Бибыл. 
Нæ фынгмæ нын нæ февнæлдта, цыма 
Нæ хæринаг хъæстæ у, кæнæ бады 
Иæ фыдгултæм. Æцæгæлон нын у: 
Куыд нæм кæсы! — Уæлæхохæй, бæрзондæи. 
Æнцад нæхицæн цардыстæм, уыдис 
Нæ алкæмæн йæ ном, йæ намыс: ай та 
Фæзынд, цыма йæ фыд у раст, Дзандар, 
Æмæ та адæм аздæхтысты уымæ; 
Мах, балхонты, хъуыдыгæнæг дæр — нал. 
Сидамон. 
Бæргæ, Сослан куы не ’рцыдаид,— бирæ 
Хуыздæр уыдаид... 
Бибыл. 
Бадарут уæ зæрдыл: 
Дзандары фырт куы ’рцæра ам, уидаг 
Куы рауадза,— уый не сæфт уыдзæн махæн... 
Æрбацæуы!.. 
Бацæуы Сослан хъæудзæрджытимæ. 
442 

Сослан. 
Хæрын уын ард, уæ ронг 
Мæ сæры бацыд. 
Хъ æлæстæ. 
— Расыггæнæн бон у! 
— Хуыздæр ма лæг кæд баназа уæдæ.— 
Нæхи Сосланы раздæхæн рæмонбон! 
— Табу нæ зæдтæн, хохы дзуæрттæн! 
Бибыл. 
Кун 
Нæ хохы дзуæрттæм: тынг хъæуынц 
Сосланы! — 
Æццæй, Сослан? 
Сослан. 
Цæмæй зæгъыс, Бибыл? — 
Нæ бамбæрстон... 
Бибыл. 
Чысыл цæмæйдæр: динæй. 
Цы дин кæныс? Æргомæй-ма йæ зæгъ. 
Сос л ан. 
Муртат дæн ам, Гуырдзыйы та —г чырыстон. 
Цы ма фæрсыс? 
Бибыл. 
Цы ма фæрсон æндæр: 
Дæ динæй махæн алцыдæр æмбæрст у. 
Бацæуы Зæронд лæг, адæм æмбырд кæнынц. 
Зæронд. 
Цæуылдæр дзурут, кæстæртæ?.. 
Бибыл. 
Хатыр, 
Дæ хорзæхæй, быцæу нæм рауад ам 
Чырыстон дин æмæ муртатты диныл. 
Зæронд. 
Сослан хуыздæр цы хоны? 
Би был. 
0, Сослан 
Ныр ног динæн фæкувы — кънйæзты динæн,— 
Чырыстон у! Иæ хицауад ын хорз 
Цы дин фæхоны, уый фарс у: ныртæккæ 
Иæ дин æмæ йæ хуыцау дæр — Тамар! 
Сос л ан. 
Бибыл æмæ Сидамон! Ныр æз дæр 
Сымахау ам мæхи тызмæг куы дарин, 
Уæд не ’хсæн загъд нæ рауаид?. 
Бибыл. 
Цæмæн? 
Куы зонæм мах, Гуырдзыйы ус-паддзахæн 
443 

Хуымæтæджы кæй нæ радтай дæхи... 
Сослан. 
Мæ мастыл мын цæхх мауал кæн! 
Бибыл. 
Фæлæуу-ма, 
Мæсты цæмæн кæныс мæ раст ныхасыл? 
Нæ паддзæхтæ кæддæриддæр куырдтой 
Гуырдзиаг устытæ æмæ сæ хоты 
Лæвæрдтой уырдæм паддзæхтæн. Дæ фыдæн 
Йæ дыккаг ус — Георгийы хæрз хо — 
Русудан уыд, ныр та дæхæдæг курыс 
Гуырдзиаджы!.. Хæстæджытæ кæнут 
Æмæ цæрут лымæнтæй паддзæхтимæ, 
Фæлæ сын иры ма цагъар кæнут 
Уæ паддзæхтæн! 
С о с л а н (тынг тыхстæй). 
Вибыл, дæ ныхас даргъ у, 
Дæ зонд — цыбыр, æмæ дын дзуапп нæ дæттын!.. 
Тамарæй загътай... Уый дæр дын мæнг у... 
Цы ма ис не ’хсæн? Раджы ацыд моймæ... 
Адæм джихæй баззайынц. 
Зæронд. 
Æцæг уа уый?.. 
Сослан. 
Æз хъазыныл нæ дæн. 
Зæронд. 
Æхгаед кæмттæ: цы нæм хъуысы, цы зонæм? 
Мæнгард сыл уыд, хæрз фæлитой! Бибыл, 
Ныртæккæ ракур ам хатыр Сосланæй! 
Бибыл. 
Хатыр, Сослан, хатыр! Хуыцау зæгъæд, 
Дæ ныхæсты цы разына рæстдзинад! 
Лæппуйæ æз дæ хорз хæлар уыдтæн, 
Лæгæй та ныр дæ хорз æфсæддон уаин!.. 
Фæлæ мæ хъуамæ баууæндын кæнай, 
Дæ зæрдæ ныл кæй не сивдзынæ, ууыл. 
С о с л а н . 
Нæ разæй бонтæ бирæ ис, Бибыл, 
Æмæ кæрæдзи бавзардзыстæм хæсты. 
Зæронд. 
Табу нæ сыгъдæг дауджытæн! Сослан 
Нæ фæсивæды арæхст æмæ зонд уыд, 
Хъæбатырдæр æмæ фæлтæрддæр, уый 
Уыдзæн уæ балхон,— йе ’мгæрттæн — æфсымæр, 
Йæ кæстæртæн — сæхи фыдау, хъæбул та — 
Иæ хистæртæн. 
Сидамон. 
Цыбырдзырдæй, Сослан, 

Æфсад дын ис (амоны йæ алыварс фæсивæдмæ), 
Æмæ ма дын кæд искуы 
Æнæхæрд бæстæ баззади, уæд нæ 
Дæ фæдыл ахон фос кæнынмæ. 
3 æронд. 
Цомут 
Æмбырдæй симдмæ! Дауджытæн табу, 
Нæхи Сослан нæ кæстæртимæ баиу! 
Хъæлæстæ. 
— Æгас цæуæд нæ нæрæмон Сослан, 
Цæмæй нæ Ирæн алкæд уа рæмонбон! 
Адæм Сосланы сæ къухтыл ахæссынц. Баззайынц Бибыл 
æмæ Сидамон. 
Сид амо н. 
Хорз, хорз, Бибыл! Æфсæддон æм уæдæ 
Ныллæууис, и? Цы ’ртхъирæнтæ йæм кодтай: 
«Уый ауæй кодта паддзахæн йæхи, ^ 
Æмгæрон ын æруадзæн нал и махмæ!» 
Ныр иннæрдæм фæлауыз дæ æваст — 
Фæфæлдæхтæ! — Æфсæддон æм ныллæууид!.. 
Бибыл, 
Фынддæс фысæй æдылыдæр дæ ды. 
Уый ам æцæг ныллæууынмæ куы хъавид,— 
Æниу, хуыцау уый ма зæгъд! — уæд нын 
Æвзæр уаид: уый хур уаид æппæтæн, 
Нæ дыууæ та кæниккам уæд æрмæст 
Æхсæвдары хъæндилты рухс! Уæд, баууæнд, 
Мæ уайдзæфтæ нæ бабыхстаид уый,— 
Ам сондонау цæхæркалгæ сыгъдаид! 
Фæлæ нырма паддзах уæвыныл уый 
Иæ зæрдæ дары! Афтæмæй дын ам 
Лæууы Сослан! Æдылы дæ, Сидамон!.. 
Æниу-ма кæс, бындзытау ыл æнгом 
Куыд нымбырд ысты хъæубæсты лæппутæ! 
Сослан бацæуы лæппутимæ. 
Сослан. 
Лæппу, цы зæгъыс? 
Л æп пу. 
Де ’фсадмæ мæ айс. 
Сослан. 
Æмæ цы зоныс? 
Л æ п п у . 
Кардæй хæцын; фатæй 
Нысанмæ ’хсын; бæхыл бадын æмæ 
Фыдгулы саргъæй раппарыи мæ цирхъæй. 
Сосла н. 
Уый хорз, бæззыс! Фæлæ-ма зæгъ: ныр ды 
445 

Фыдгулы ’фсады февзæрдтæ, уæд уым 
Цы ми кæнис? 
Лæппу• 
Æппæты фыццаг,— кардæй 
Ыырриуыгъин сæ балхонæджы сæр, 
Цæмæй фæцух уа разамындæй се *фсад. 
Сослан. 
Цæхæрцæст, сагсур! Радзур-ма уæдæ: 
Фыдгулимæ цæмæй хæцис, цы хуызты? 
Лæппу. 
Хæцин æрдынæй, кардæй, цирхъæй... 
Сослан. 
Нæ, 
Фарст афтæ нæу,— кæйау хæцис, цы хуызы? 
Лæппу. 
Æфсæддонау! Сосланы хуызæн! 
Сослан. 
Хъус! 
Хæцын хъæуы дыууæ хуызы: æгъдауæй 
Æмæ тыхæй; хæцынц æгъдауæй адæм, 
Тыхæй та — сырдтæ; фæлæ хаттæй-хатт 
1 Нæ фæфаг кæны адæймаджы хæст 
Æмæ лæджы сырдау хæцын фæхъæуы. 
Ды хъуамæ адæймагау дæр хæцай 
Æмæ сырдау дæр; фæлæ сырдтæй тынгдæр 
Фæзминаг чи сты? Рувас æмæ стай! 
Ды хъуамæ хæсты рувас дæр уай, стай дæр! 
Нæу стайы бон йæхи кæлмытæй хизын, 
Æдых у рувас бирæгъты ныхмæ. 
Гъе уыдоныл фæуæлахизæн хъуамæ 
Уай рувас, цæмæй кæлмыты уынай, 
Æмæ уай стай, цæмæй тыхджын дзæмбытæ* 
Ныцъцъист кæнай цъæх бирæгъты. 
Лæппу. 
Ды та 
Цы вæййыс хæсты? 
Сослан. 
Адæймаг! Куы хъæуа, 
Уаед та, мæ къона, рувас кæнæ стай! — 
Фæлæ-ма кæс, цы уазджытæ уой уыдон? 
Бибыл. 
Сæ размæ исчи акæсæд! Лæппу, 
Цу, базон сæ... Сылгоймæгтæ цыма сты! 
Бацæуы Зæронд лæг. 
3 æро нд. 
Цы хабар у? Цы уазджытæ нæм ис? 
Баздæхы лæппу. 
446 

Лæппу. 
Русу-паддзах; Тамар-паддзах дæр йемæ. 
Бацæуынц Русудан, Тамар æмæ Шалва фæсдзæуинтимæ. 
Русудян. 
Фарн ам! Салам мæ кæддæры хъæубæстæн! 
Салам, Зæронд! 
Зæронд. 
Фæрнæйдзаг уа, нæ чындз! 
Æгас нæм цу, нæ хæрæфырт, ды дæр! 
Дæ мад, дæ фыд та рухсаг уæнт... 
Рæстæгыл 
Нæ фехъуыстам. 
Тамар. 
Маст ма фенут. Мæ мад — 
Уый раздæр уыд, фæлæ мæ фыд фæстæдæр . 
Фæзиан ис... Зын мын уыдис, уæд дæр 
Мæ тыхстыл ничи алæууыд мæ уæлхъус... 
Зæронд. 
Тыхджын æгуыдзæг разындыстæм мах, 
Сæттын хъæуы... 
Русудан. 
Цæй, абонæй фæстæмæ 
Куывдты кæнут кæрæдзийæн лæггад!.. 
Цыдæр уæм й: уæ кафт æмæ уæ зардæй — 
Цыма уæм Нарты стыр куывд ис,— нæрынц 
Уæ хæхтæ кæмттæм. 
Зæронд. 
Атынæджы бон у! 
Хабарæй уæ нæма фæрсын, æхсин, 
Фыццаг уал фынгмæ саккаг кæнут; цомут, 
Нæ буц уазджытæ, уе гас дæр.— Нæ чындз, 
Цæхæртæ калыс раздæрау! 
Русудан. 
Бæргæ, 
Цыппæрæм хатт дæр æз фæцæуин моймæ. 
Фæлæ уæлæуыл нал баззади лæг! 
Ацæуы Зæронд лæгимæ. 
Бибыл. . 
Хатыр, паддзах, ам чидæр уыд фæсхохæй 
Æмæ дзырдта, цæйдæр хæстытæ, дам, 
Цæуы Гуырдзыйы, тынгдæр — Гуры; Руси 
Кæй хонынц, ахæм чидæр, дам, цыма 
Æрцахста Гур æцæгæлон æфсадæй... 
Тамар. 
Æцæг хабар у æви мæнг — Сослан 
Нæ зоны уый? Цæуылнæ исты дзуры? 
447 

С о с л а н (Бибылæн). 
Уый худæг у! Цæмæй йæ зонон æз? 
Цы мын ис уым? Цæмæн æй хъуамæ зонон?.. 
Тамар. 
Цы дын ис уым? — Цы йын ис уым! — Дæ фарст 
Æнахуыр у! Фынддæс азы фæцардтæ 
Нæ галуаны; Гуырдзыйы зæххыл ды 
Фыдхæстыты цæй бæрц дæ туг фæкалдтай! 
Ирон лæппутæй цас ныгæд ис уым, 
Дæ къухы чи уыд, карз хæстмæ кæй кодтай 
Æмæ уым чи ’рхауд! Цас ирæттæ ис 
Гуырдзыйы! 0, йæхæдæг сæ нæ зоны 
Цыма Сослан! Цы йын ис уым!.. 
Сосла н. 
Æхсин, 
Æз уыдон зонын йе нæ зонын, уымæн 
Æвдисæн фод мæ хъæдгæмттæ! 
Тама р. 
Æз дын 
Дæ хъæдгæмттæ дæр рох нæ кодтон, никаед,— 
Æвдисæн мын — дæ хæрзиуджытæ. 
Сосла н. 
Бузныг, 
Уæздан паддзах! 
Тамар. 
Гуырдзыстон дын кæндзæн 
Иæ зарджыты дæ хорзы кой æнусты, 
Æмæ дæ ном дзыхæй-дзыхмæ цæудзæн 
Цытимæ. 
Сосла н. 
Бузныг, кадджын паддзах! 
Т а м а р . гж 
* Иры 
Æмæ Гуырдзыйы хорз фырттæ сæхи 
Дæ хъуыддæгтыл фæлтæрдзысты мыггагмæ... 
Сосла н. 
Иттæг бузныг, уæздан паддзах!.. 
Тамар. 
* • Цæмæй 
Гуырдзы ’мæ Ир æнгом цæрой, лымæнæй — 
Ды бирæ тох фæкодтай ууыл... - 
Сослан’ • Бузныг. 
Уæздан паддзах!.. 
Т а м а р (джихæй). 
Уый циу? Цы дзуапп у.уый? 
Æви... æз дæр дæм ахæм хуызы дзурон: 
«Уæздан Сослан», «Мæ буц Сослан», «Мæ хорз...» 
Хуымæтæджы ныхас зæгъын дæ ферох? 

Цæй паддзах дæн! Æз дæн æрмæст Тамар, 
Хуымæтæджы, æнæфæхæцæг, иунæг... 
Сослан ныджджих вæййы, мидхъуырдухæн кæны. 
Сослан. 
Дæ фыды фыд Деметремæ мæ фыд 
Гуырдзыйы ’фсады хистæрæй фæкуыста 
Æнудæс азы; уый фæстæ та уым, 
Йæ бынаты, æгъдаумæ гæсгæ хъуамæ 
Уыдаин æз, фæлæ дæ фыды уый 
Нæ бафæндыд, цæмæн — хуыцау йæ дæсны. 
Æниу уыдтæн йæ рахиз цонг хæсты, 
Нымадта мæ йæ уарзон спасаларыл. 
Уый нæ — дæхæдæг ракуырдтай, цæмæй 
Дæ фæндагæй æппæрст æрцæуа Демна: 
Æмæ дæ фæнд æххæст æрцыди, стæй 
Иæ тæригъæд мæныл æрæнцад... афæдз 
Фæбадтæн талынг ахæстоны,— уый 
Сæдæ азæй уæззаудæр уыд мæ удæн... 
Та мар. 
Мæ аххос уыд, ныббар, Сослан, лæууын 
Хатыркурæг сæргуыбырæй дæ разы. 
Сосла н. 
Фæлæ мæ зынтæн уый кæм уыд сæ кæрон. 
Куы рацыдтæн — цы мæ нæ дзырдтой, уæд, 
Цы мæ нæ хуыдтой: тугцъир, марæг, удхор! 
Лæджы номæй мæм ничиуал дзырдта, 
Фæйнæрдыгæй мыл кънйæзтæ кодтой тутæ! — 
Æмæ ма уымæй диссагдæр цы уа! — 
Мæ сæрыл иунæг рахæцæг нæ фæци!.. 
Цæмæй дæумæ — мæ зæрдæйæн зынаргъ 
Цы адæймаг уыд, уымæ — стæй дæ фыдмæ 
Лæгмарджыты ном ма ’рхаудтаид — æз 
Ныссабыр дæн, мæхимæ райстон аххос,— 
0 дуне! — уæд цы зынтæ федтон æз, 
Уæздæттæ мыл сæ цъыф къæхтæ куыд хафтой! — 
Фыд-зæрдæйæ куыд баныгæдтой мæн: 
Цы хæрзтæ фæдæн паддзахадæн — сегас 
Быны рох фесты! Иу лæгæй уæ бузныг 
Куыд нæ сирвæзт! — Уый нæ — цæмæй мæ ном 
Фæдæлдзæх уа, зылдысты кънйæзтæ ууыл. 
Æмæ уæд загътон: гъе, уæу-уæй, Сослан, 
Цæй мæгуыр дæ, æцæгæлæттæм чи ’рхауд! 
Та мар. 
Сослан, æгъгъæд, фæтæригъæд мын кæн, 
Дæ уайдзæфтæм мæ цæсгом артау судзы. 
Со с л а н . 
Уæздан паддзах, кæд нал хъæуын, уæд æз 
29 Сослан Цæразон 
449 

Цæуон... 
Тамар. 
Кæдæм? Сослан, Сослан, дæуæн 
Ис иунæг цæуæн ацы ранæй: мемæ! 
Зын раны дæн, æххуысæн мæ хъæуыс! 
Сосла н. 
Уæздан паддзах, кæнгæ ныхæстæ, сайын 
Кæй нæ ныууадзыс, тынг хъыг мын у уый. 
Тамар. 
Уынын, дæ зæрдæ дойнаг дур кæй фестад, 
Фæлæ дын ныр æнæ баууæндгæ нæй: 
Цæугæ дын у ныртæккæ мемæ! 
Сослан. 
Никæд! 
Ау, уыйбæрц мæ æдылы хоныс, ахæм 
Уæдæгонд мын æнхъæлыс, æмæ ды 
Уал хин сайды кæй фæкодтай мæнгардæй, 
Уый раздæрау йæ зæрдæйы хæссы 
Дæ хуыз æмæ йыл раздæрау æууæнды!.. 
Рæдийыс! 
Тамар. 
Нæ, тæригъæд мæ зæгъыс! 
Дæу иу хатт дæр нæ фæсайдтон æз, никæд, 
Уæлдайдæр та мæнгардæй! — Ахæм уайдзæф 
Хуыцауæй барст нæ уыдзæн! — фæлæ кæд 
Мæн аххосæй дæумæ зæрдæрыст хаудта, 
Уæд уый уыдис æнæнхъæлæй æрмæст, 
Æмæ нæ уыд мæ фыдвæндæй... 
Сослан. 
О, уый 
Мæн аххос уыд! 
Тамар. 
Кæй аххос уыд — ныртæккæ 
Уый не ’взарæм: дæуæн цæугæ у ныр 
Хæцынмæ ме знæгты ныхмæ. Дæ бæхыл * 
Саргъ авæр тагъд! 
Сослан. 
Мæн нал фæнды хæцын! 
Тамар. 
Ома куыд «нал»? Æз ма уон, ма уæнт кънйæзтæ; 
Ау, адæм та цы азымджын ысты, 
Хуымæтæджы, мæгуыр зæхкусæг адæм,— 
Хор чи тауы, фос чи дары, дыргъ, сæн 
Иæ тугвæллойæ чи кæны? Ау, не знаг 
Куы ’рбатона — æппæты разæй уыдон 
Куы бын кæндзæн! Ие — Гудзарет куы у 
Æрбабырсæн, ирæттае дзы куы цæрынц — 
Куыд уадзыс уыдон де знагæн? Æви 

Лæджы ном æмæ намыс ферох кодтай, 
Дæхи удыл фæмæт кæныс æрмæст? 
Ие, гормон, ацы нарæджы куыд цæрыс? 
Сослан. 
Мæ райгуырæн Дедахъæу у, æхсин! 
Та ма р. . 
0, райгуырæн хъæу зæрдæйæн зынаргъ у 
Кæмдæриддæр,— сæтæлæгæн йæ цъассы 
Йæ дуне у; фæлæ дын ацы цъассы 
Дæ базыртæн нæй айтындзæн, бæрзонд 
Ам не стæхдзынæ, никæд; ам дæ цард 
Сæнарау судздзæн: хъарм дæр нæ ’мæ рухс дæр! — 
Лæг цавæр ран, цы уавæры цæра, 
Иæ митыл адæм уымæ гæсгæ дзурынц... 
Ныхъхъус дæ, и? 
Сослан. 
0, хъусын дæм... 
Тамар. 
Дæуæн 
Нæй ам бынат,— бæрзонд лæгæн йæ хъару 
Æууæрдын хъæуы тыхджынтимæ, кæд 
Фæтыхджындæр, фæуæлдæр уаид ноджы, 
Фæбынæй кæнид йе знæгты! 
Сосла н. 
Хæцын куы фæнда мæн, 
Мæ тых фæлварын, уæд — фыдгултæ бирæ 
Æндæр рæтты: уым хорз зонынц, Сослан 
Цы кард дары, куыд арæхсынц йæ къухтæ. 
Тамар. 
Уынын: кæд нæм æрбафтыдтæ бынтон 
Æрыгонæй,— хъаеддаг, дам, уыдтæ раздæр, 
Лæджы сæрдзæрмттæ стигъæг дæ хуыдтой,— 
Æмæ нæм кæд фынддæс азы фæцардтæ, 
Дæ хъæддаг ахаст не ’рсасти уæддæр, 
Æмæ фыццагау баззади дæ риуы. 
Æнæ хæлдæй дæ дурзæрдæ!.. 
Сослан. 
Æхсин, 
. Хатыр, мæ бон дæм хъусын нал у!.. 
Т а м а р . 
Багъæц!.. 
Бырсы нæм бердзенаг æфсад, йæ фарс 
Хæцынц гуырдзиаг бирæ ’лдæрттæ, 
Сæ раздзог та — Гузан Арцруни. Уыдон 
Æрцахстой Гур. Æвæццæгæн, рæхджы 
Сæ бырст уыдзæни Калакмæ... Куыддæр сæ 
- Нæ басæттæм — дæ къух мыл ауигъ уæд: 
Мæхицæн цард нæ равзардзынæн, никæд! 
451 

Со сла н. 
Нæу хорз хабар, уæздан æхсин; фæлæ 
Дæуæн, цыма, лæг уыди,— уый цы кусы, 
Цæуылнæ хæцы де знæгты ныхмæ? 
Тамар, 
Мах байуæрстам. Æрвыст æрцыд Гуырдзый^. 
Нæ цардыстæм мах ус æмæ лæгæй... 
Уый дардыл дзургæ хабар у,— рæстæг нын 
Нæй уымæн ныр. 
Сосла н. 
Цы хинтæ та кæныс, 
Уæздан паддзах, хуыцау — дæсны. Æрмæст дкш 
Зæгъынмæ хъавын иу цыбыр ныхас: 
Мæ фыд Дзандар мæрдты дæлдæр ныххауæд — 
Дæ уæрдоны мæн сифтындзæг! 
Раст уыцы рæстæджы бацæуы Русудан. 
Русуд ан. 
Дæ фыд 
Дзæнæты бадæд,— уый лæг уыд, хъæбатыр, 
Гуырдзыйы стыр æфсады сæр! Ды та 
Хъуымызбыл сонт дæ! Уый цæмæн æлгъитыс? — 
Гуырдзыстонмæ æз куы акодтон дæу, 
Каед дунейы рухс федтаис, ныууадзис г 
Дæ сырдон митæ!.. 
Сосла н. 
Хорз, мæ мадыхай, 
Иттæг хорз цард мын фенын кодтат, бузнкг ’.... 
Æмæ — хæрзбон!.. 
Хъæлæстæ. 
— Сослан! 
— Сослан! Сослан!.. 
Тамар. 
Цæй, хорз, Сослан! Хуыцау æвдисæн фод: 
Дæ разы чъизи нæу мæнæн мæ цæсгом,— 
Мæн иу ныфс и, уый базондзынæ тагъд 
Дæхæдæг ды. Æз та фæцæуын хæстмæ, 
Фæлæ чызгау нæ хæцдзынæн — лæгау! 
Æфсæн хотыхтæ райсдзынæн, æхсаргард 
Æрбабæтдзынæн, ме згъæрхуд мæ сæрыл 
Æркæндзынæн, цирхъ райсдзынæн, мæ къах 
Æрæнцайдзæн æфсæддон æгъдæнцойыл... 
Кæд мын хуыцау хæрзамонд радта, уæд 
Фæуæлахиз уыдзынæн карз фыдгултыл, 
Кæд нæ, уæд хæсты райсдзынæн мæлæт. 
Хæрзбон! Хуыцау дын рухсдæр амонд раттæд! — 
Мæ бæхтæ тагъд! 
(Ацæуы.) 

Русудан. 
Тæппуд! Тæппуд! Тæппуд!!! 
Ацæуы Тамары фæдыл. Адæм джихæй баззайынц. 
Бибы л. 
Сидамон, зон, кæд ацы ран Сослан 
Фæфидар уа, кæд ус-паддзахы къаба 
Нæ фæуæлахиз уа æмæ та йæ фæдыл 
Нæ ацæуа Сослан, уæд баззад ам, 
Æмæ дзы тас уæд нал уыдзæн Гуырдзыйы 
Нæ дыууæйæн; кæд ацæуа, уæд та 
Сæ къухтæм хаудзæн уымы кънйæзтæн: уыдон 
Сосланы сомбон бафснайдзысты арф!.. 
Бацæуы Зæронд лæг. 
3 æронд. 
Цы хъæр ис ам? Нæ уазджытæ цы фесты?.. 
Æнæгъдау ми!.. Фæдзырдта махæн чындз 
Фæсхохаг цаутæ. Алыг кодтам иумæ: 
Лæппу, дæ гæрзтæ райс æмæ — цæугæ! 
Хæцынхъом чи у.— сегас дæр дæ фæдыл. 
Сослан*. 
Зын у! 
3 æронд. 
Зын у, фæлæ дæ ма уæд рох: 
Нæ хæхты уаг дын бар нæ дæтты уыдон 
Æнæххуысæй ныууадзынæн: тыхст у! 
Æмæ ма ноджы: гъей-джиди, ныр ма 
Уæ карæн фест! Æз ахæм саурæсугъды 
Мæ къухтæй зæхмæ не ’руадзин, ныхас 
Куы зæгъид: амæл! — амæлин уæд хæсты, 
Йæ зæрдæхудт нæ райсин æз уæддæр. 
Уæ бæхтæм — тагъд æмæ йæ фæдыл уайгæ! 
Сослан асæррæтт ласы, фæсивæд йæ фæдыл азæй 
кæнынц! 
6~æм сценæ 
Уат паддзахы галуаны. 
Бацæуынц Абуласан, æлдæрттæ æмæ уæздæттæ. 
Абуласан. 
Цы ног хабар ис ус-паддзахæй? 
Æл д а’р. 
Рацыд 
Дедахъæуæй, фæлæ цы ран ис ныр — 
Бæрæг ын нæй. 
Абуласан. 
Уæд Гурæй та? 
453 

Æлдар. 
Закаро 
Бæхджын æфсадæй Юрийы ныхмæ 
Бырста,*фæлæ йæ бырстæй ницы рауад: 
Бердзенаг æфсад дары Юри ныр 
Гæрзифтонгæй,— нæ кард нæ кæрды се згъæр 
Сæ хæдæтты нæ фат нæ хизы... Ноджы 
Иæ фарс хæцы гуырдзиаг кънйæзты къорд, 
Сæрдар та сын дæхи лæппу Гузан у... 
Абуласан. 
Æлгъыст фæуæд.. Æрмæст,— æрбайхъус-ма, 
Ды уыцы хабар ус-паддзахæн ма зæгъ... 
Æл дар. 
Иæ уæлахизыл Юри скодта куывд, 
Æппæлыди дзы расыгæй, ныр, дам, 
Гуырдзыстоны паддзæхты паддзах хъуамæ 
Мæхæдæг уон, Тамар та, дам, уыдзæн 
.. Æрмæст мæ ус! Цы уыдзыстæм, нæ зонын... 
Бацæуы фæдисон. 
Фæдисон. 
Нæ цытджын кънйаз, æнамонд хабар... 
Абуласан. 
Дзур. 
Фæдисон. 
Уыд Гуры куывд, нæ паддзахы лæг чи уыд, 
Уый кънйæзтимæ æхсæвыгон йæхи 
Ныррасыг кодта, афтæмæй æваст 
Сослан фæзынд æфсадимæ, сæхи 
Ныццавтой расыг кънйæзтыл æмæ уым 
Æгас æфсадæй къупыритæ скодтой, 
Дæ фырт Гузаны дыууæ цæсты скъахта... 
Æрцахста, сбаста Юрийы, ныр æй 
Æркæны ардæм... 
Абуласан. 
Стыр æнамонд хабар... 
Бауайы фæсдзæуин. 
Фæс д зæу ин . 
Уе-паддзах! 
Абуласан. 
Марадз, акæсут сæ размæ. 
Рудзынгæй кæсы кæртмæ. 
Цæхæртæ калынц дыууæ дæр.— Хуыцау, 
Тамары карз, æфхæрд ныхасæй бахиз! 
Бацæуынц Тамар, Русудан æмæ Шалва. 
Æгас цæуат, нæ буц æхсинтæ! 

Русудан. 
Бузныг, 
Абуласан! Цы хабар уа? Æви 
Хæст ГуРы нæй — Калачы ис? Æлдæрттæ, 
Сынтытау та цæуыл тæрхон кæнут 
Ам, галуаны?.. 
Абуласан. 
Æхсин, уынаффæ кодтам, 
Цы кæнæм, ууыл. Уæд уæхимæ та 
Цы хабар и: цы ’ххуысмæ кæсæм хæхтæй? 
Тамар. 
Сослан фæбырсы йе ’фсадимæ, уый 
Æмбисæхсæв уыдаид дысон Гуры. 
Хъæл æстæ. 
— Хуыцау зæгъæд! Æххуысгæнæг ын — зæдтæ! 
Тамар. 
Хуыцау зæгъдзæни, зæдтæ йын æххуыс 
Кæндзысты хорз, фæлæ сымах, æлдæрттæ,— 
Уæхи бар уадз, уæд бамбииккат ам, 
Гуырдзыстон иу æрбадтæн хæрд фæуиккат! 
Бацæуы фæсдзæуин. 
Фæс д з æуин . • 
Хæрзæггурæггаг, буц æхсин: Сослан 
Æрхæццæ кодта уацайрæгты бастæй! 
Бацæгрь Сослан. 
Сослан. 
Мæ буц паддзах, дæ фæнд æрцыд æххæст, 
Дæу раппарынмæ чи хъавыди — тас сæ 
Дæ удæн нал у. Кæрты ис дæ лæг,— 
Æрцахстам æй, æрластам дын æй бастæй. 
Русудан. 
Сослан, мæ хур, нæ ирвæзынгæнæг! 
Тамар. 
Сослан, мæ сæры астæуты дæ фæндаг! 
Æз æй зыдтон, нæ бауыдзæн дæ бон 
Мæ уавæрмæ æнæртасгæ фæлæууын... 
Абуласан. 
Сосланæн — кад! Фæлæ нæ ахæм масты 
Чи баппæрста, уый маргæ у! 
Хъ æлæстæ. 
— Мæлæт 
Фыдгæнæгæн! 
— Дыууæ хатты ныббырста 
Гуырдзыстонмæ! 
— Хатыр ын нæй!.. 
.* 455 

Тамар. 
Æнцад!!! 
Тамар фыдгæнд фыдгæндæй* хъуамæ фида? 
Нæ, уый йын дзуапп хæрзиуæгæй дæтты. 
Тамар нæу марæг, уый йæ бæстыл тауы 
Лымæндзинады дидинджытæ, фарн. 
Абуласан! Мæ хæзнадон! 
Абуласан хæзнадон рахæссы. 
Мæ хуртæ! 
Лæвар сæ скæнут уацарæн мæ номæй. 
Зæгъут ын, хъуамæ хорз йæ зæрдыл дара: 
Æнæуарзгæйæ моимæ цæрын 
Чызгæн мæлæт у. Раттут ын хæзнатæ 
Цæрдзæни сæ кæмдæриддæр дзæбæх, 
Æз та гуырдзиаг хус къæбæр хæрдзынæн. 
Уæдцæр, кæй уарзын, уыимæ цæрдзынæн.— 
Бæхтæ йын раттут, бакæнут ын дуар,— 
Кæдæм цæуа — йæ фæндаг уæд йæ бар! 
Мæ иубæстонтæ, байхъусут мæм ныр 
Дыууæ ныхасмæ,— нæу ныртæккæ дзурын 
Мæ бон нывыл — мæ хъуыры бады цин, 
Фæлæ зæгъын мæ сусæг хабар: раджы, 
Мæ сонты бонты иу лæппу фæцыд 
Мæ зæрдæмæ,— уый ахæм уарзтæй уарзтон — 
Зæгъæн дæр нæй,— æмæ йын радтон дзырд, 
Кæй уыдзæн уый зæххыл мæ иунæг къайаг. 
Фæлæмыл лæппу не ’ууæндыд, æдзух 
Нæ бафидыдыл кодта тагъд,— уый тарсти, 
Мæ зæрдæ йыл куы сивон, йе æндæры 
Куы бауарзон; мæнæн та уæд нæ уыд 
Нæ фидауынæн бар лæвæрд; æдзух ын 
Æмгъуыдтæ кодтон «райсом-райсом»... 
Бирæ 
Мæстытæ рауад не *хсæн, фæлæ нын 
Нæ уарзты арт цырендæр кодтой уыдон. 
Гъе афтæмæй æнхъæлмæ кастæн æз 
Хуыздæр бонмæ. Ныр уыцы бон æрцыди!.. 
Мæ иубæстонтæ! Æз сымах сæрты 
Мæхи фæнд никæд ауагътон, уæ фæндæй 
Кæугæ фæцыдтæн иу хатт моймæ аэз... 
Ныр мæ ныфс и, кæй уыдзынæн сæрибар, 
Цæмæй мæхицæн барвæндонæй къай 
Хъаймæты бонмæ равзарон мæхæдæг! 
Хъ æлæстæ. 
— Дæ бар дæхи у, авдхурон Тамар! 
— Зæгъ нын æй, чи у амондджын, нæ паддзах" 

Тамар. 
Дзырд кæмæн радтон,уый уыди... 
Тамар цæхгæр фæзилы Сосланмæ. 
Хъ æлæстæ. 
— Сослан! 
— Сослан, дæ ныхмæ æз нæ уыдтæн, никæд! 
— Æз алкавддæр дæ фарс уыдтæн, Сослан! 
Арфæтæ кæнынц Сослан æмæ Тамарæн. 
Р У с у д ан. 
Католикос, цом аргъуаны дуар бакæн, 
Тамар æмæ Сосланыл саргъау. 
Католикос размæ ралæууы. 
Михе л. 
Нæ, 
Уæ а хъуыддаджы уын католикос 
Нæ бацæудзæн: Сосланыл аргъуан систа 
Йæ къух,— йæ уæлæ Демнайы туг ис: 
Нæ зæххыл уый паддзах нæ уыдзæн, зонут! 
Тама р. 
Нæ сыгъдæг фыд!.. Уыдзæн паддзах йе — нæ, 
Мах уыцы фарст куы не ’взарæм. Æз моймæ 
Цæуын æрмæст, кæй уарзын, уымæ. Цом 
Æмæ ныл саргъау. 
Михе л. 
Нæ!.. Куы ’рцæуат аргъуыд, 
Уæд паддзах у Сослан!.. 
Тамар. 
Уæдæ хъаст ма кæн: 
Дæ бæсты махыл саргъаудзæн Антон,— 
Дæу исын, уый дæ бынаты æвæрын! 
Михе л. 
Цы рамбулай, уый фендзыстæм, æхсин!.. 
Цæхгæр фæзилы æмæ ацæуы. 
Русудан. 
Дæ фæхъхъау фæуон, ме ’фсымæры чызг, 
Цы хуыздæр у, уый чи зоны! — Антон, 
Цы фæдæ, цы? 
Антон размæ ралæууы. 
Антон. 
Уæ сæрылхаст — мæ уд! 
Мæ хъæбулы цы бафæнда — цæттæ дæн. 
457 

Р У с у д а н. 
Цу, схайджын сæ кæн рухс фарнæй, нæ фыд. 
Хъуысы аргъуаны дзæнгæрджыты цæгъдын. 
(Шалвайæн.) 
Ды та мын, кънйаз, бæхтыл хъæргæнгæ арзг 
Гуырдзымæ, Ирмæ хонджытæ, цæмæй 
Уæздандæр адæм цин кæнынмæ ’рцæуой... 
Цом аргъуанмæ, мæ хуртæ. Уадз Сионы 
Æрхуы дзæнгæрджытæ хæссой хабар: 
Сæ цины бон кæйдæриддæр кæй хонынц 
Чындзæхсæвмæ Сослан æмæ Тамар! 
ДЫККАГ ХАЙ 
ФЫЦЦАГ МИ 
1-аг’с це нæ 
Уат паддзахы галуаны. 
Сосл ан. 
Æвддæс азы паддзахиуæг кæнын 
Гуырдзыйы зæххыл ус-паддзахы фарсмæ. 
Æрлæууыд бæстыл сабыр фарн. Æрмæст ма 
Мæхи сæрæн нæй удæнцой: фыццагау 
Æнæдомд кънйæзтæ хицæнтæй цæрынц 
Сæ галуанты, сæ чидæриддæр хоны 
Иæхи сæрмагонд паддзахад, нæ тыхсы 
Æмбырдгонд, иугонд паддзахадыл, дары 
Иæхимæ ’фсад, йæ сæрмагонд æгъдау, 
Æххæст нæ кæнынц паддзæхты уынаффæ... 
Сæ алчидæр æндзары арт æрмæст 
Иæ гуылы бын. Мæн раздæрау нымайынц 
Æрцæуæггаг æцæгæлон лæгыл, 
Æфхæрын та сæ ус-паддзах нæ уадзы,— 
Фæлмæн æмæ хæларзæрдæ, нæ тасы 
Иæ къух фыдгæнд æфхæрынмæ: сылгоймаг! 
Мæнмæ та нæй сæ бафхæрынæн бар: 
Цы паддзахæдтæ басастон Гуырдзыйæн, 
Цы зæххытæ йыл бафтыдтон!.. Вæййы 
Æрвылаз хæст,— хæцыдтæн .Турчы, Персы, 
Ерусалимы, Ром æмæ Мысыры, 
Афинты — рагон бердзенты зæххыл,— 
Кæм не ’рттывта Гуырдзыстоны тырыса 
Уæлахизæй мæ къухты! Фæлæ кæм! — 
Æцæгæлон дæн, нæй æнцой мæ удæн!.. 
Сызгъæрин фестат, сонты бонтæ! Уæд 

Нæ уыдтæн хицау, дард цæгаты цардтæн 
Æнæмæтæй; уæздан лæг уа, фыййау — 
Сæ алчидæр мæ циныл ради цинæй, 
Мæ мастыл кодта сагъæс æмæ маст, 
Мæ къух мын иста ’хсызгонæй, дзырдта мын 
«Æгас цæуай!» Ныр та — бæрзонд æрмдар, 
Мæ кой цы ран уа, уым фæйнæрдæм лидзынц 
Тæрсгæ ’мæ ризгæ; фæлæ нæй уæддæр 
* Зæрдывæндон æнцойдзинад мæ удæн: 
Æнæдомд кънйæзтæ хъаст кæнынц мæнæй! 
О хъизæмар, куыд бастадтæн дæуæй! 
(Ацæуы.) 
/¦ 
2-аг сценæ 
Сауджын А н т о н ы кувæндон. 
А н т о н . Бацæуы Лаша. , 
Антон . 
Уый чи дæ? А, цæринаг Лаша? 
Лаша. 
Æз. 
Сыгъдæг Антон. Фыссыс æхсæвæй-бонæй: 
Нæ дунейыл цы хабæрттæ цæуы, 
Цы уыд, цы ис, цы уыдзæн сомбон... 
А нтон• 
Сомбон 
Цы уыдзæн, уымæн — иу дæскы хуыцау, 
Æз та фыссын дæ фыд Сосланы цардыл: 
Йæ хайггытæ, йæ удхæрттæ... 
Лаша. 
Нæ фыд, 
Æз дæр дæм уæдæ уый тыххæй фæзындтавн. 
Хатыр, нæ фыд9 хъыг дæ дарын, фæлæ 
Дæуæй хуыздæр кæй бафæрсон?.. Мæ фыд 
Цыдæр кæны, æмæ йын ницы ’мбарын... 
Йæ хуыз — тызмæг^ æлхынцъæрфыг, æнкъард, 
Кæны цæуылдæр арф сагъæс. 
А нтон. 
Мæ хъæбул, 
Нырма ды сонт дæ, лæгты хæс нырма 
Дæумæ нæ хауы, ма тыхсæд дез зæрдæ. 
Лаша. 
Нæ, ма зæгъ уый, нæ сыгъдаиг фыд! Ам ис 
Цырдæр хабар, æмæ йæ хъуамæ зонон... 
Æрбайхъус-ма, фæсдзæуинтæй мæ фыд 
Куы ратты бардзырд искæмæн — фæстæиæ 
Фаэдзурынц уæд: «Уый ус-паддзахæй у, 
459 

Æви йæ лæгæй? Ус-паддзахы бардзырд 
Æххæст кæнæм, йæ лæджы дзырд та — нæ». 
Куыд уæндынц уый?! Фæрсын мæ мад Тамары. 
Фæлæ мын уый дæр ницы дзуры.*. Ды 
Мæн ахуыр кодтай: фæзм дæ фыд Сосланы, 
Йæ хъуыддæгтыл ын ахуыр кæн дæхи!’— 
Уæд, хорз цы нæма зонын, уый куыд фæзмонТ 
Цы хабар у? 
Анто н. 
Бæргæ, мæ хъæбул, уый 
Куы нæ зыдтаис!.. 
Лаша. 
Уый бæрц сонт мæ ма хон! 
Цы мын æмбæлы — хъуамæ зонон. Ау, 
Куыд æй хонынц æцæгæлон, æрцæуæг? 
Кæнæ мæ фыдмæ цавæр цæстæй каст 
Мæ мады фыд Георги та? Æмбæхстæй 
Куыд дарут ахæм хабæрттæ мæнæй, 
Кæдмæ сæ сусæг дардзыстут?! 
А.нтон. 
Мæ хъæбул, 
Дæ фыд хуыцауæй хорзæхджын у, зæдтæ 
Хæрзуд æмæ лæджыхъæд радтой фаг 
Дæ хорз фыдæн; дæ мадыфыд Георги 
Хæсты заман йæ рахиз цонг хуыдта 
Дæ фыд Сосланы, тынг бирæ йæ уарзта. 
Лаша. 
Уæдæ мæ фыд цæй тыххæй у ныхкъуырд? 
Антон. 
Ис галуаны уынаффæдон, уым бадынц 
Тæрхонгæнджытæй рагон кънйæзтæ, ис 
Католикос Гуырдзыстоны,— дæ мадæн 
Нæ радтой уыдон бар, цæмæй Сослан 
Иæ фарсмæ уа æмсæр паддзах нæ бæстæн: 
Католикос нæ саргъуыдта. 
Лаша. 
Æмæ 
Иæ бон у уый? 
Антон. 
Дыккаг паддзах у бæстæн. 
Л а ша. 
Иттæг бузныг, нæ сыгъдæг фыд Антон, 
Æгайтма мын сæ раргом кодтай. Уыдон, 
Æвæццæгæн, дæ чиныджы фыссыс? 
Антон. 
Фæстагæттæн æмбырд кæнын рæстдзинад. 
Æвддæс азы цы хабæрттæ цæуы, 
Цы хæстытæ, дæ фыд-иу дзы куыд басгуыхт, 

Гуырдзыйы бæстæн цас хæрзтæ фæци, 
Цы зæххытæ йыл бафтыдта, куыд саста 
Нæ фыдгулты, цы тæлæт-иу æртадта,— 
Фæд-фæдыл сæ мæ чиныджы фыссын, 
Цæмæй сæ зоной фæстагæттæ сомбон. 
Л а ша. 
Нæ сыгъдæг фыд, ды мын кæддæр дзырдтай, 
Закаро хин куыд арæзта мæ фыдæн, 
Фæлæ дæ ныхас уæд нæ фæдæ... 
Антон. 
Уыд 
Æцæг хабар: Закаро хинæй хъавыд, 
Цæмæй дæ фыд æрцыдаид æр.выст, 
Мæлæтæй ирвæзæн кæм нæ уыд, ахæм 
Тæссаг хъуыддаг æххæст кæнынмæ. Кæс, 
Цы уыд — нывæй дæуæн æвдисын æз. 
Антбн дзуры, æмæ сабыргай сæ разы равзæры рагон ныв. 
Ацы уатмæ бацæуынц паддзах Георги æмæ Закаро. 
Закаро. 
Мæ буц паддзах! Алеппойы султан 
Хæстон ныббырст цæттæ кæны дæ ныхмæ: 
Дæс минæй йæм бæхджын æфсад — фылдæр, 
Йæ фистæг та — дæс æмæ ’ртиссаедз мины! 
Георги. 
Чысыл нæу уый. 
За кар о. 
Зын нын уыдзæн хæцын, 
Ныртæккæ уый бæрц нæй æфсад нæ къухы, 
Стæй тагъд нæ уыдзæн; кънйæзтæй алчи ныр 
Иæ галуаны æнцад йæхнцæн бады, 
Цыма йæхæдæг паддзах у — æфсад 
Йæхи зæххытæ хъахъхъæнынæн дары 
Æмæ нæ хæцы паддзахы фарс. 
Геор ги. 
Дæумæ гæсгæ, цымæ, хуыздæр цы уаид 
Нæ уавæры? 
Закаро. 
Цыдæр фæнд мæм уыдис, 
Фæлæ зын у йæ бакæнын, мæ паддзах... 
Султан Нурдин нæм цалынмæ бырсын 
Нæ райдыдта, уæдмæ йæ фæнд йæ хъуыры 
Куы фæбадид — хъæлæкк, хорз уаид!.. 
Георги. 
Куыд? 
3 акаро. 
Бæргæ нæм иу ныфсхаст лæппу куы уаид, 
Æвзæгтæзонæг, удуæлдай!.. 
461 

Георги, 
Уæд цы? 
Цы бакæнид? 
Закаро. 
Алеппомæ фæцæуид, 
Нурдины ссарид, амарид æй уым... 
Æнæ сæрæй хæстхъом нæ уаид йе ’фсад! 
Георги. 
0, фæлæ уый чи бакæнид, кæй бон у? 
Сæрæгасæй дзы раздæхæн’ куы нæй! 
Закаро. 
Æхцайыл исчи сразы уаид. 
Георги. 
Ацу! — 
Цы ракурай — æз дын æвæрын ныфс. 
Закаро. 
Бæргæ мæ разæй иу лæппу дæр уырдæм 
Нæ ацæуид, фæлæ, хъыгагæн, æз 
Æвзаг нæ зонын: бахаудзынæн уайтагъд! 
Гъей-джиди, ныр Сосланы хуызæн зон 
Персайнагау, араббагау!.. 
Георги. 
Ды раст дæ, 
Сослан, æцæг, æвзæгтæ бирæ зоны, 
Фæлæ... Мæ хуыздæр балхон — ахæм ранмæ? 
Цытæмын дзурыс? 
Закаро. 
Паддзахадæн ис 
Зыбыты иунæг фервæзыны мадзал! 
Сослан ныфсхаст у, кадбæллон лæппу, 
Дæ чызгæй йын куы бавæрай зæрдæ, 
Уæд зындонмæ дæр бабырсдзæн. 
Георги. 
Ды йын а^. 
Давхæдæг зæгъ!.. Æфсад цæттæ кæиут! 
(Ацæуы.) 
Закаро. 
0, хинæйдзаг! «Дæхæдæг ын æй зæгъ!» — 
Зæгъин ын азй? Иæхи цæсгом нæ хъæцы, 
Фæндгæ та йæ уæвгæ кæны. Сослан 
Æгад йæхимæ не ’руадздзаэн, йæ ныхас 
Æнæсæххæст нæ ныууадздзæни уый! 
Æнаэбасаетгæ фидар у Алеппо, 
Нурдины цур та хъахъхъæкджытæ — бирæ! 
Йæ сæрыкæхц ын .чи-агура, укй 
Иæхи сæрыкæхц бахъæуид ныууадзык! — 
Æрбацæуы 

Бацæуы Сослан. 
Кæс-ма! Æз та ма ныр 
Дæумæ цыдтæн. 
Сос лан. 
Æз ме уоны фæкæсын 
Лæджы хъуыдытæ. 
3 а к а р о . 
Ау! Уæдæ дын æз 
Цы зæгъинаг дæн? 
Сослан. 
Хъазгæйæ кæй дзурыс, 
Æвæццæгæн, уый иууыл диссаг нæу. 
Закаро. 
Зæгъ-ма: Нурдинимæ хæцын дæ бахъуыд, 
Уæд уæ уæлахиз чи фæуаид? 
Сос л ан. 
Æз. 
3 ака ро. 
О-гъо! Цæмæй дæ ныфс хæссыс? 
Сослан. 
Мæ кардæй. 
Закаро. 
Алеппо — уый Нурдины фидар у! 
Сос лан. 
Сосланы кардæн ницы лæууы фидар. 
Закаро. 
Хуыцау зæгъæд! Æрбайхъус-ма уæдæ, 
Дæуæн зæгъын цы фæдзæхсы нæ паддзах: 
Хæст цалынмæ нæ райдыдта, уæдмæ 
Нурдины сæр йæ къухы хъуамæ бафта! 
Сослан. 
Æмæ, дам,уый мæнæн кæнинаг у? — 
Мæн æм æрвиты? 
3 а к а р о . 
Уанцон нæу! Бæлвырдæй. 
Куы ницы загъта. Уый хъæуы æрмæст 
Æдæрсон удуæлдай лæппу, цæхæрцæст. 
Нурдины сæр чи сисид, ахæм — уый, 
Æвæццæгæн, Тамары къух дæр райсид! — 
Лæгдзинад, дам9 мын равдисæд æрмæст, 
Æндæр — мæ сиахс уый уыдзæни! 
Сослан. 
Бузныг 
Дæ хабарæй. Æз фендзынæн мæхæдæг 
Нæ паддзахы: кæд æй Нурдины сæр 
Æцæг хъæуы, уыдзæни уæд йæ къухты! 
463 

Закаро. 
. 0, фæлæ уый тæссаг куы у! 
Сослан. 
Тæппуд! 
Тамары раз мæлæт — лæппуйæн кад у! 
Ныв атайы. Ног та ныхас кæнынц Антон æмæ Лаша. 
Л аша. 
Стæй дарддæр, дарддæр? 
Антон. 
Ацыди дæ фыд, 
Æнæхъæн мæй фæудхар кодта дард ран, 
Стæй паддзахæн æрбахаста лæвар — 
Нурдины сæр! 
Л а ша. 
Æвæццæгæн, Закаро 
Æнхъæлдта, зæгъгæ, фесæфдзæн мæ фыд?! 
Антон. . 
Æвæццæгæн, фæлæ хуыцау йæхæдæг 
Æххуысгæнæг у раст лæгæн, табу 
Иæхицæн!.. Ныр хæлæг кæны Закаро 
Дæ фыдмæ, æмæ уый фæдыл лæууынц 
Йæ ныхмæ дæр. 
Л а ша. 
Уæдæ мæ фыд мæ мады 
Нурдины сæрмæ рамбылдта? 
Антон. 
* Нæ, уым 
Сæ баиугæнæг уарзондзинад уыд — 
Æрдзæй нывгонд. 
Лаша. 
Ныр байдыдтон æмбарын 
Сæ хабæрттæ. Иттæг бузныг, нæ фыд! 
Ацæуынц. 
3-аг сценæ 
Уат паддзахы галуаны. 
Бацæуынц Абуласан, æлдар, Закаро, Бибыл, 
С и д а м о н æмæ кънйæзтæ. 
Абуласан. 
Уæ зæрдыл дарут: сусæг фæнд дзы нæй: 
Æргомæй дзурæм паддзахæн нæ хъуыды. 
Фыдæлтон кънйæзтæй алчидæр дзæбæх 
Иæхицæн царди хицауæй. йæ зæххыл, 
Уыди сæрмагонд паддзахад, ныр нын 
Цæйдæр хæххон æрбалвæста нæ рохтæ, 

Цæмæй нын хицау иу адæймаг уа! 
Ус-паддзахæн йæ ныфсы сæр Сослан у! 
Æлдар. 
Æгъгъæд фæбарстам хохагæн,— бынтон 
Нæ сæрмæ схызт,— æппарынæн рæгъæд у! 
Зæхкусджыты тыххæй зæгъдзынæн æз, 
Æфсады тыххæй та зæгъæд Закаро. 
Абуласан. 
А-гъай, Закаро, дзургæ у дæуæн: 
Æфсады сæр æфсады ныхмæ дзуры, 
Уæд уый тых у! Куы фæцыбыр уа не ’фсад, 
Нæ ныхмæ уæд æдых уыдзæн Тамар, 
Уæд ног хицæуттæ хаугæ кæнынц, уæд 
Нæ бар нæхи у, мах уыдзыстæм хицау. 
Æл д ар. 
Закаро, хъуыддаг аразæг ды дæ: 
Фæкъаддæр йе ’фсад — сулæфдзæн зæхкусæг,— 
Сослан нæ сæрмæ не ’рфидар уыдзæн. 
Дæ зæрдыл дар: æцæгæлон нæ зæххыл 
Йæ уидаг уадзы — равзæрд ын зæнæг... 
Абуласан. 
Зæнæг цы у? Нæ кадджын паддзах хъавы, 
Цæмæй йæ фарсмæ йе *мсæр уа йæ мой, 
Æфсадæн та — йæ тæккæ стырдæр хицау! 
3 акаро. 
Цы радавут Сосланы та? Цы у? 
Ус-паддзахæн лæггадгæнæг, фæсдзæуин, 
Æрмæст йæ мой, йæ сывæллæтты фыд! 
Тæхуды, уый Тамары раз лæугæ, 
Куы фениккат сæргуыбырæй, æххуырстау, 
Йæ худ йæ галиу къухы даргæ!.. 
Абуласан. 
Нæ, 
Рæдийыс та, Закаро! А нæ сæрдар 
Цы сфæнд кæна — æнæххæст æй нæ уадзы,— 
Иæ фæнд та у — æмсæр паддзах кæнын 
Иæ лæг Сосланæй. 
Бибыл. 
Мæнæ бæстæ сæфы! 
Ау, ам дæр ма куы схицау уа — нæ туг нын 
Куы цъирдзæн уæд! 
Сидамон. 
% Нæ, нал хъæуы сæрдар 
Нæ хохбæсты,— уым алчйдæр йæхицæн 
Æлдар у махæй. 
Абуласан. 
Рагон кънйæзтæй нæу.. 
30 Сослан Цæразон 
465 

Нæдæр нæ бæстаг,— хæйрæгау нæм февзæрд. 
Нæ рохтыл нын æрбахæцыд, æмрызт 
Кæнынц йæ таэссæй рагон кънйæзтæ; удыл 
Куы фæхæст вæййы йе ’фсæйнаг æрмттæй, 
Уæд адæймаджы барвиты мæрдтæм! 
Нæ ныхас алыг: дзурдзынæ, Закаро!.. 
Закаро. 
Æз даурдзынæн, фæлæ дæхадæг ды 
Дыууæрдæм ма кæн: ма та-иу фæфæлдæх! — 
Абуласан. 
Гъе! Ды, Закаро, тынг уæлæнгай дæ,— 
, Козбау вæййын æз паддзæхтæн сæ разы, 
Цæмæй æууæндой, ма тæрсой мæнæй, 
Æнæнхъæлæй цæвын хъæуы Сосланы! 
3 акаро. 
Хæрын уын ард, куы амæла, уæд æй 
Кæй раппардзынæн паддзæхты зæппадзæй! 
Æлдар. 
Нæ хъусут, нæ? Мæлæт хуыздæр,мæлæт: 
Æгасæй йæм нæ уæнды, фæлæ мардæй!.. 
Абуласан. 
Тс-с... Рацæуынц Тамар æмæ Сослан! 
Рацæуынц Тамар æмæ Сослан. 
Тамар. 
Нæ, бадгæ, бадгæ! Уе гасæй дæр — бузныг. 
Æрбад, Сослан, ды дæр.Уæдæ кæнæм 
Уынаффæ дарддæр. Чи ма у зæгъинаг? — 
Тызмæг æлдар, цæуыл та хъаст кæныс? 
Кæй сæрыл йе цы хорз хъуыддагыл дзурыс? 
Æл д ар. 
Æрмæст мæхи, мæхи тыххæй у хъаст, 
Мæхи фæндæй,— æз никæй сæрыл дзурын! 
Сослан (арф сагъæсгæнгæ). 
Гормон, æлдар, уæззау рæстæг куы у, 
Гуырдзыстоны йæ паддзахæй фыййаумæ 
Æгас дзыллæ сæ фыдыбæсты мæт 
Куы кæнынц, алчи уый сæрыл куы риссы, 
Йæ уд æвгъау куы нæ кæны, уæд ды 
Æрмæст цымæ дæхи удыл куыд тыхсые? 
Æ л д а р (Тамарæн). 
Хатыр, æхсин, æз ратдзынæн æхца 
Нæ фыдыбæстæн, цас мæ бон уа, уыйас, 
Æцæг мын хор уæй кæныны бар уæд. 
Тамар. 
Дæ хорзæхæй, æлдар, уæй кæн, уый хорз у! 
Уæй кæн дæ хор, уый адæмæн — хуыздæр. 

Æлдар. 
Сослан нæ уадзы хор ласын нæ — Туркмæ, 
Нæ — Персмæ, арæн сæхгæдта. 
Сослан. 
У ый æз 
Нæ уыдтæн, уый нæ паддзахы фæндон у, 
Æмæу раст. 
Тамар. 
Æз ахæм бардзырд радтон,— 
Æцæг у уый. 
Æ л д а р . 
Цытджын æхсин, нæу раст,— 
Мæ хор мæн у, æмæ, фылдæр кæм исы, 
Уæймæ йæ уырдæм ласын æз! 
Сослан. 
Кæсын дæм, 
Æлдар, æцæг, дæхи дзыппыл тыхсыс, 
Дæхи удыл, дæ уæрмыйас гуыбыныл, 
Æндæр æмбарис, уьщы хорыл ам, 
Нæхимæ, адæм туджы аргъ кæй фидынц, 
Æлхæнынц æй æртæ аргъæй, уæддæр 
Нæй базары,— дæ хуызæттæ йæ ласынц 
Пайдайæн Персмæ, Туркмæ, Византимæ... 
Æмæ уæ иумæ уый æрхъуыды нæй, 
Хæсты заман фыдгулæн кæнут ахъаз: 
Уый — рæвдз къæбæрæй, мах æфсад та стонг! 
Æвæццæгæн, æлдар дæр уымæ хъавы? 
Æлдар. 
Цытæ дзуры, уæ хорзæхæй? Мæнæн 
Мæ хъуыдыйы дæр ахæм фæнд куы нæ уыд! 
Сослан. 
Дæ хъуыдыйы кæм уыдаид,— хъуыды 
Дæ дзыпп &мæ дæ уæцъæфыл куы кæныс! 
Æ л д а р . 
Паддзах, паддзах! Æгæр æфхæрд у уый! 
Куыд, æлдæртты бынтон æгад куы кæны! 
Сослан. 
Цæй æлдæртты? Сымдх æлдæрттæ не стут,— 
Æвзæр фыййæуттæ,— хорз фыййау йæ фысты 
Ыс№гъгæ нæ — æлвынгæ сæ кæны, 
Сымах та сæ æргæвдут æмæ стигъут! 
Æз уæ кæнын æгад? Æгад цы вæййы, 
Цы ’мбарут уымæн? Алкæй уæ фæнды 
Иæхи зæххыл паддзах уæвын, йæхæдæг 
Цыма сæрмагонд паддзахад у, хоны 
Иæхи бæрзонддæр иннæтæй, кæсы 
Иæ райгуырæн фыдыбæстæм куырм мыстау! 
Гуырдзыстонæн нæй афтæмæй цæрæн; 
467 

Куы нæ уа уый — нæ уыдзыстут сымах дæр! 
Æл д ар. 
Æз не ’мбарын: сæрдар Сослан у ам 
Æви Тамар? (Сабыргай уæздæттæн.) 
Уынут: æддагон мыст 
Æрбацыд æмæ мидæггæгты суры!.. 
Т а м а р. 
Цы хъаст ма ис? 
За ка р о. 
Нæ намысджын сæрдар! 
Нæ фыдызæхх зынвадаты ис: ды 
Кæцыфæнды хъæууон хæдзармæ бацу 
Æмæ дзы бафæрс: «Цал фырты дын уыд? — 
Зæгъдзысты: фондз, æхсæз йе — аст, дыууадæс 
— Æгас ма дын дзы цал ис? — Кæнæ иунæг 
Кæнæ дыууæ.— Цы дын сæ мары? — Хæст...* 
Нæ фыдыбæсты хæст мæгуырмæ ’ртардта, 
Уæздан æхсин, дæ паддзахады нæй 
Æхца, æмæ дæ бирæ ’фсад та домы 
Егъау хæрдзтæ: зæхкусджытæ кæрзынц 
Сæ хъалонæй, сæ хъæбулты сын исæм 
Дæ бирæ ’фсадмæ; дингæнджыты зæхх 
Дæ фыды дзырдæй ист æрцыди; бирæ 
Зæхкусджытæ цæуынц фыдвæндты, стынц 
Æлдæртты ныхмæ, нал сын фидынц хъалон.. 
Уæздан æхсин, дæ фыдыбæстæн ис 
Нæфесæфыны иунæг мадзал: хъуамæ 
Фæцыбыр кæнæм не ’фсад, æмæ хъалон 
Фæрогдæр уа зæхкусджытæн. 
Та ма р. 
Кæй ма 
Фæнды зæгъын? Дæ хорзæхæй, Арцруни. 
Абуласан. 
Дзырдтой æлдæрттæ, радзырдта йæ фæнд 
Закаро дæр. Нæ хорз паддзах, Закаро 
Æфсад цыбыр кæныныл дзуры, уæд 
Цыдæр ис уым! Ау, ’фсады хистæр ма 
Цы ми кæндзæн, æфсад куы нæ уа, уæд? 
Фæлæ Закаро сразы ууыл: уымæн 
Фыдыбæстæ зынаргъдæр у йæхи 
Цыт æмæ номæй. Æз разы дæн йемæ: 
Фæкъаддæр кæнæм не ’фсад. 
Тамар. 
Хорз. (Сосланмæ.) Ды та 
Цы зæгъдзынæ? Куыд дæм кæсы? 
Сослан. 
Нæ паддзах! 
Фыдыбæстæ цы уавæры ис, уый 

Закаро раст нынныв кодта,— æцæг ис 
. Зынвадаты дæ паддзахад; æцæг 
Æхца нæй, де ’фсад бирæ хæрдзтæ домы; 
Зæхкусджытæ уæззау уавæры сты, 
Æлдæртты ныхмæ сыстынц æмæ змæнтынц, 
Сæ хъæбулты сын де ’фсадмæ дæттæм, 
Егъау хъалон сæ истæуы; дæ бæстæй 
Зæрдырай зарын нал хъуысы: уырдыг 
Лæууынц сæркъулæй адæм, зæхмæ хъусынц... 
Уæззаудæр ма цы уавæр уа? Фæяæ, 
Нæ хорз паддзах, Закаро кæд иттæг раст 
Нынныв кодта нæ уавæртæ, уæддæр 
Йæ хатдзæг райсын не ’мбæлы: кæд æй 
Иæхæдæг хоны фервæзыны мадзал, 
Уæддæр уый сæфты мадзал у æрмæст! 
Кæд мын нæ сæрдар бар дæтты — мæ хъуыды 
Уæд радзурон бæстондæрæй. 
Тама р. 
Сослан, 
Дæ хорзæхæй, мах уыцы фарст куы ’взарæм! 
Сос л ан. 
Гуырдзыйы сæфты аххосты тыххæй 
Куы хъуыстон ам Закаромæ — дис кодтон 
Уæд иу æнахуыр бафарстыл: цымæ 
Цæй фыдæй сæвзæрд ахæм сæфты уавæр? — 
Уый уымæн зæгъын, рухс паддзах, æмæ 
Бæрнон лæг исты уавæрыл куы дзура, 
Уæд аххос дæр нæу рохгæнгæ. 
3 акар о. 
Сослан, 
Кæд аххосджын æз дæн, мыййаг? 
Сослан. 
Закаро, 
Хуыцау мæ уды бахизæд дæуæй 
Мæнг зæгъынæй!.. Ды —. нæ; фæлæ ис аххос 
Фыдуавæрæн,— нæ. фыдыбæсты райс 
Кæйдæриддæр: æлдар уа йе зæхкусæг, 
Æфсæддон уа, сæудæджер йе фыййау — . 
Иæ хъуыддагмæ сæ никæй зæрдæ райы. 
Цымæ цæуылнæ? Адæмæн сæ зæрдæ - 
Мæстæлгъæд у, æнкъард æмæ уынгæг 
Сæ уавæрæй: цы фос кæнынц, цы фæллой — 
Иæ фылдæр хай йын хъалоны хуызы 
Æддагон бæстæн фидæм,— уыдон хæсты 
Уæлахиз фесты махыл æмæ — фид 
Дæ адæмы уæззау фæллойæ хъалон! 
Гъеуый тыххæй нæ хъуысы зарын, адæм 
Гьеуый фæдыл æнкъард хæссынц: æниу 
469 

Мæ ныхас хардзау макæмæ фæкæсæд, 
Фæлæ, нæ паддзах, адæмы зæрдæ 
Ныр махыл, йе ’фсæддонтыл худы! Ау, 
Куыд ныл фæтых и персаг, туркаг, ромаг? 
Цы хуызы хæссæм хъалондар уæвын 
Нæ сæрмæ мах?.. 
3 а к а р о (фесхъиуы). 
Хатыр! Нæ кадджын паддзах, 
Мæ бон нæу хъусын ахæм ран! Сослан 
Иæ ныхасæй дæ фыды ном æфхæры, 
Ома зынуавæр баззади дæ фыд 
Георгийæ! 
С о с л а н (сабыргай). 
Æппындæр нæ, Закаро! 
Æртын азы Георги кодта тох, 
Гуырдзыстон хицæн къабæзтæ куыд нæ уа,— 
Кæрæдзи ныхмæ чи хæцы,— фæлæ 
Æнгом, æмбырдгонд паддзахад, цæмæй йын 
Уа иу сæрдар; æмæ — дзæнæты бадæд! — 
Тынг хорз ын бантыст уыцы хæс. Ныр та 
Æндæр дуг у: ныр мидхæсты" заман 
Фæци, Закаро, ралæууыд сæ дуг 
Æддаг бæстыл Гуырдзыйы стыр хæстытæн! 
Мах хъалондар кæмæн уыдыстæм — ныр 
Сæхæдæг хъуамæ махæн фидой хъалон,— 
Гуырдзыйы ’зæххæй чи байста — нæ хæс 
Фæстæмæ уыдон байсын! Рьеуæд адæм 
Зæгъдзысты махæн бузкыг æмæ уæд 
Сæ зæрдæ райдзæн кусынмæ! — Закаро, 
Ау, не ’фсад дæр куы фæцыбыр кæнæм, 
Куы фæрог кæнæм хъалон дæр, зæгъ-ма мын, 
Цы хуызы хъуамæ баххæст кæнæм уæд 
Нæ сæйраг хæс? Æфсадæй нæ æрвылбон 
Хæцын куы хъæудзæн не знæгты ныхмæ,— 
Цы сахат нæм фæлæбурдзæн нæ фыдгул,— 
Бæрæг куы нæу, куыд къаддæр кæнут уæд 
Нæ бæсты ныфс? — Цæмæй фæрог уа хъалон, 
Фæкъаддæр не ’фсад, уый тыххæй хъæуы 
Тыхджын æфсад, фылдæр хъалон, нæ паддзах 
ÆмæЗакаро. Æз фæдæн мæ ныхас. 
Вауайы хъахъхъæнæг. 
Хъахъхъæнæг. 
Æвæстиат хабаримæ фæзыид 
Анийæ кънйаз Шалва Ахалцихели! 
Тамар., 
Æ^збацæуæд. 
Хъахъхъæнæг бауадзы Шалеайы. 

Ш алва. 
Æнамонд цау, нæ паддзах! 
Анийы уыд бæрæгæхсæв: æваст 
Æрбабырста Абу-Бекир æд æфсад, 
Цы бафтыди — фæтæры сæ сæхимæ. 
Тамар. 
Уынут, мæ кадджын кънйæзтæ, 
Цы заманмæ нын бахъавыд! Сымах та 
Цыбыр кæнут нæ хъахъхъæнæг æфсад!.. 
Æви фыдгулæн баххуыс у уæ нысан, 
Мæ рагон кънйæзтæ? Аййафын хъæуы 
Абу-Бекиры. 
3 ака ро. 
Паддзах, уый ныббырста, 
Æнхъæлмæ йæм куы нæ кастыстæм, уæд, 
Æмæ йын мах дæр бакæнæм йæхи ми: 
Ныртæккæ уый фæндагыл ис, æваст 
Æнæнхъæлæй куы февзæрæм йæ* фæдыл, 
Хæрз æнцонæй йæ басæтдзыстæм уæд,— 
Хъæуы йæ сурын! 
Абуласан. 
Раст у уый, нæ паддзах! 
Абу-Бекир нын сургæ у! 
Тамар• 
Сослан та 
Цы зæгъдзæни? — Цыдæр хъуыды кæныс,— 
Зæгъ æй æргомæй, базонæм æй мах дæр. 
Сос л а н . 
Цытджын паддзах, куы батагъд кæнæм, уæд 
Хуыздар куы нæ уа... 
3 а к а р о. 
Уый та куыд?! Ау, не знаг 
Нæ адæмы тæлæт куы кæны, фос 
Æмæ хæзна — куыд сæ ныууадзæм уымæн? 
Нæ сæрмæ худинаг куыд хæссæм? 
Æлдар. 
Уый 
Цытæ дзуры Сослан?.. 
Сослан. 
Нæ кадджын паддзах, 
Абу-Бекир — уый хин лæг у, мæнгард: 
Куы базона, фæсте йæ сурæм мах, 
Æнæхъахъхъæнæг у ныртæккæ Калак,— 
Куы фæзила æкдæр рæтты, мыййаг, 
Куы ’рбалæбура Калакмæ — хæрзбын нæ 
Куы бакæндзæн!.. 
Тамар. 
Цы фæнд уыдзæн хуыздæр? 
471 

3 а каро. 
Фæстиатгæнæн нæй ныртæккæ махæн!.. . 
Бырсын хъæуы æвæстиатæй! 
Сосла н. 
Нæ! 
Æнамонд хъуыддаг уаид уый, Закаро! 
Закаро. 
Цытæ дзурыс — æмбарыс æй? 
Сосла н. 
Иттæг! 
Анимæ уый фæлæбурдта, цæмæй .нын 
Нæ тыхтæ уырдæм аздаха, стæй уæд 
Йæ сæйраг тыхтæй Калачы ныццæва. 
Хуыздæр цы фæнд у ахæм ран? Фыдгул 
Кæй фæцагъта — æгасгæнæн сын нал ис, 
Тæлæт кæй кæны — Туркмæ сæ хъæудзæн. 
Фыдæй-фыртмæ нæ карздæр фыдгул Турк у, 
Æмæ дзы иу хатт фервæзæм. Хъæуы 
Тыхджын æфсад. Æз ацæудзынæн хæхтæм, 
Бæхджын æфсад æркæндзынæн. Æрмæст 
Амоны картæйыл. 
Бæхджын æфсадæй Турчы фидар байсын 
Зын уыдзæни: йæ бацæуæнтæ — хъаед, 
Хъйеды мидæг бæхджын æфсад æдых у. 
Уым фистæг æфсад сарæхсид хуыздæр, 
Æмæ йæ бацæттæ кæнæд Закаро. 
Там ар. 
Куыд уæм кæсы, уæздан кънйæзтæ? 
Абуласан. 
Сослан 
Куы зæгъа, уæд зын дзурæн у йæ фæстæ. 
Разы дæн æз йæ фæндоныл. 
Тамар. 
Ды та 
Цы зæгъдзынæ, Закаро? 
3 акаро. 
Кадджын паддзах, 
Мах къулвæндагыл бахъæудзæн цæуын 
Хæрдмæ, уырдыгмæ: удхæрттæ нæм бирæ 
Æрхаудзæнис, фæлæ Сосланы фæнд 
Хъуыдыйаг у, уый дарддæр акаст махæй, 
Хуыздæр уыны.— Дæ цæрæнбонтæ бирæ! 
Арфæтæ кæны Сосланæн. 
Тамар. 
Мæнмæ дæр раст коесы, Сослан, дæ фæнд. 
472 

Сослан. 
Нæ хорз паддзах, уый Аразæг Дауиты 
Стратеги у! 
’ Та мар. 
Уæздан ныхас!.. Уæдæ 
Нæ фæнд у иу; Сослан уыдзæн мæ номæй 
Æппæты хистæр разамынд дæттæг, 
Йæ хæдивæг æфсадхон та — Закаро. 
Стæй ноджы: хабар сусæг кæй у, уый 
Ныхасаг нæу.— Сослан æмæ Закаро, 
Цæттæ куы фæуат хæсты ныв, уæд уæм 
Кæсын æнхъæлмæ.— Уе гасæн дæр зæдтæ— 
Уæ хъахъхъæнæг. Фæндараст ут! 
Хъæлæстæ. 
— Хæрзбон, 
Уæздан. паддзах! 
Ацæуынц. 
Сослан. 
Закаро, цом мæ уатмæ, 
Нæ хъуыддагæн хуыздæр фадат ис уым. 
Ацæуынц. 
Та мар. 
Мæ фыдыхо, цы фæдæ? 
Вацæуы Русудан. 
Русудан. 
Циу, мæ паддзах? 
Тамар. 
Тыхсын та дын, мæ фыдыхо! Ды мæ, 
Бæргæ, æвзæгтыл хорз фæцахуыр кодтай, 
Фæлæ Гуырдзыйы нау куыд тæрон — мæн 
Бæстон куы ничи сахуыр кодта ууыл, 
Цыма Закаро сау хæлæг кæны 
Цæйдæр тыххæй Сосланмæ, фæлæ циу — 
Нæ зонын. 
Русудан. . 
Уæ кæлæнгæнæг! Кæддæ 
Йæ зæрдæйæ нæма систа? Лæппуйæ 
Дæ фæдыл уый куыд уынæргъыд!.. 
Тама р. 
Ныууадз! 
Зæронд куы дæн, рæхджы мæ лæппу — усгур! 
Русудан. 
Æз уый тыххæй зæгъын æмæ — лæппу 
Йæ уарзтæн дзуапп нæ райста,— уæд фæстагмæ 
Хæраммæ хæссы уыцы ’нкъарæн,— о! •— 
473 

Æмæ лæгæн тæссаг вæййы. Сосланмæ 
Хæлæг кæны, дæумæ та у хæрам,— 
Дæхи дзы хъахъхъæн, ахæм лæг тæссаг у... 
Цы дын зæгъынмæ хъавыдтæн, Тамар? — 
Дæ лæджы-ма æмсæр паддзахæй расид! 
Цыфæнды ’хсарджын уай, мæ хур, уæддæр 
Сылгоймаг дæ,— дæ хуызмæ бакæс, уæд — 
Уæларвон зæд! Паддзах та канд зæд нæ — 
Тæссаг уæларвон бардуаг дæр уа хъуамæ! 
Бацæуы Сослан. 
Русудан. 
О-гъо, Сослан! Кæй кой кæнай — къæсæрмæ! 
Сослан. 
Æппæлы та мæ де ’фсымæры чызг! 
Тамар. 
Уæдæ! Мæнæн æндæр цы куыст и? 
Русудан. 
Хъус-ма, 
Гуырдзыстоны дыууæ паддзахы ис: 
Сæ иу — Тамар, сæ иннæ — дины хистæр — 
Католикос, фæлæ куы вæййы хæст, 
Католикос уæд ахауы, йæ бынат 
Æрцахсы уымæн не ’фсады сæрдар 
Æмæ та ног — дыууæ хицауы бæстæн! 
Фæлтау хуыздæр нæ уаид, дыккаг ды 
Куы уаис, уый? 
Сослан. 
Мæ мадыхай, æз ууыл 
Нæ хъуыды кодтон... Æз æфсæддон дæн, 
Æфсæддоны хæст та, мæ паддзах, домы 
Æргом ныхас: æрдæбоны быцæу — 
Æфсад фылдæр йе къаддæр кæнын,— уый мæ& 
Дызæрдыггаг фæкасти. 
Тамар. 
Куыд? Ома?.. 
Сослан. 
Дæ кънйæзтæй чидæртæ сæхи ’фсад дарынц, 
Сæхи хæцæнгарз; ахуыр сæ кæнынц 
Æддагон бæстæй иуæй-иуты уагыл, 
Цыма сæрмагонд паддзахæдтæ сты, 
Дæу æфсад та цыбыр кæнынмæ хъавынц,— 
Уый уæгъды уа? 
Тамар. 
Закаро ацыд? 
Сосла н. 
0. 

Тамар. 
Цы зæгъы уый? 
Сосл а н. 
Иæ хуым кæны дæлзæххы: 
Цы фæндтæ йæм ис — бамбарæн ын нæй. 
Тамар. 
Æфсæддон хорз у! 
Сослан. 
Ууыл нæй дызæрдыг. 
Цæуыл хæцы — йæ нысан нæу бæрæг... 
Дæ кадджын кънйæзтæй иуæй-иуты ’фсадыл 
Æууæндæн навй... Цæй, бахатыр кæнут, 
Æз атындзон, бæхджын æфсад æрхонон 
Хæххон бæстæй. 
Тамар. 
Кæд раст кæныс? 
Сослан. 
Ныртæккæ. 
Русудан. 
Фæлæ ныхас нырма нæ фестæм мах; 
Ды хъуамæ уай Тамары ’мсæр паддзах! 
Ацæуынц. 
4-æ м сценæ 
Ныхас Дедахъæуы фаэзы. 
3 æронд. 
Уæдæ та ног æфсад кæныс хæцынмæ? 
Сосла н. 
Æфсад æмбырд у, буц хистæр,— ныр сын 
Фæндараст зæгъ æгъдаумæ гæсгæ, уыдон — 
Цæттæ сæ бæхтыл. 
Бибыл. 
Иры хæхты ма 
Цы фæсивæд уыд — рассывта сæ иууыл: 
Бæхджын æфсад æм — цалдæр мины!.. 
Сослан. 
Ау, 
Дæ усы фарсмæ бадынæй хъыг та 
Куыд нæ кæныс? Нæ сызгæ дæ? Хъуына дыл 
Нæма хæцы? Фæныкгуызау æнцад 
Цы бадыс ам, дæ къонайыл? Къæбæрваг 
Дæ Цотæн исты сфæрæз кæнай, уый 
Æвзæрдæр у? 
Бибыл. 
Сослан тыхсы мæ цотыл! — 
Нæ хъусут, адæм? Махыл кæны мæт 

Дзандары фырт! — Дæ хорзæхæй, хатыр мын, 
Нæ мæтæй дыл кæй нæ хæцы.хуыссæг. 
Æдзух кæй тыхсыс махыл, уый нæ зыдтон,— 
Хатыр, хатыр!.. 
Сослан. 
Æлхыскъныхас кæныс, - 
Фæлдæхт дзырд нæу æнгомы хос. Хæцынмæ 
Куы вæййæм, уæд нæ тæлæтæй дæ хай 
Куы райсыс алкæд... 
Бибыл. 
Райсын ма дзы бирæ! 
Дæ бæрц кæнæ Тамары бæрц! Æрмæст 
Уæззау хæсты нæ къухты исты бафтæд — 
Иæ хъаймагъ хай, дам, паддзахы у, стæй 
Æфсады хистæр балхоны! Мæнæн та — 
Иæ цъæмæлтæ! 
Сосла н. 
Кæд дæ нæ фæнды, уæд, 
Дæ хорзæхæй, тыхæй куы никæй хонын, 
Æлдариуæг куы никæмæн кæнын: 
Кæд искæдбон фылдæр вæййынц мæ бартæ, 
Уæд уый — æрмæст хæсты заман, ныр та, 
Æнцой рæстæг,*æмбартæ стæм, æмхуызон. 
Биб ыл. 
Æмбартæ! Хъусут? Ус-паддзахы лæг 
Æмбар у мемæ! Дуне бынтæ скодта, 
Йæ фæллойæн зæххыл ны:<кæнæн нæй, 
Нæ Иры, стæй æгас Гуырдзыйы сæлдар, 
Æмæ йæхи ныр ме ’мсæр хоны ам, 
Сымах хуызæн мæгуырæй цæры уый дæр!.. 
Фæлæ-ма зæгъ: æнцой рæстæг кавд у, 
Уæд ма цæмæн æмбырд кæныс æфсад та? 
Сослан. 
Æфсад, Бибыл, æнцой рæстæг хъæуы 
Цæттæ кæнын, æнæрæвдзæй дæ де знаг 
Куыд не ссара. 
Б и б ы л . 
Ныууадз нын не ’фсад ам, 
Гуырдзымæ йæ цæмæн кæныс? 
Сослан. 
Ныртæккæ 
Нæ Иры хъысмæт уым лыг кæны. Тас 
Гуырдзыйы у нæ адæмæн фыдгулæй: 
Лæбурынц перс, турк, бердзентæ! Нæ тых 
Куы нæ уа иугонд гуырдзыимæ — хæсты 
Цы у нæ бон уæд иунæгæй? 
Бибыл. 
Æргом 

Дæ хъуыды зæгъ: нæ фæсивæд нын хоныс 
Дæ усы бæстæ хъахъхъæнынмæ! Адæм! 
Æрбайхъусут, йæ сусæгвæнд уын æз 
Ныртæккæ ам фæмæнг кæнон йæхи раз. 
Дзандары фырт, фæлтау-ма зæгъ æргом: 
Куыд у дæ цард дæ усимæ? 
Сослан. 
Цæрæм 
Лæг æмæ усæй. 
Бибыл. 
Ие ’мсæр дæ? 
Сосла н. ’ 
Нæма дæн. 
Уый паддзах у, æз та йæ мой æрмæст, 
Иæ цоты фыд. 
Бибыл. 
ч 
Кæуыл фыссут уæ цоты? 
Сосла н. 
Цæразон не сты. 
3 æронд. 
Куыд? Уæдæ кæмæй? 
Сослан. 
Сæ мады мыггаг Багратид у, ууыл 
Фыссынд сæхи. 
Зæронд. 
Уый диссаг куы у, диссаг! 
Ау, æмæ уавд цы ми кæныс, уидаг 
Кæнæ бындар кæмæ нæ уадзыс, уымæ? 
Цы дын у? 
Бибыл. 
Ус! Фыдыбæсты сæрмæ 
Иры бога-тыр равзæрста хуыссæнуат! 
Сослан исдуг фестъæлфы, стæй иæхи фæуромы. 
Сосла н. 
Бибыл, цыфæнды загъдкъахæн кæнай — 
Рæстæг мын нæй — хъуыддаджы фæдыл дæн,— 
Æнæрхъуыды, æнæсæрфат ныхæстæм 
Мæн не ’вдæлы! 
Бибыл. 
Дæу не ’вдæлы, ай-гъай: 
Ды тагъд кæныс! Ныхæццæ кæнай хъуамæ 
Æфсад Тамарæн, фесгуыхай йын хæсты, 
Уæлахиз ын æрхæссай æмæ ног 
Гуырдзыйы зæххыл бафтауæй зæххытæ, 
Цæмæй дæ скæна йе *мсæр паддзах,— уаад 
Дæ къухы сты Гуырдзы дæр æмæ Ир дæр! 
477 

Сослан. 
Нæ хистæртæ, цыбырзонд у Бибыл! — 
Фыдæй-фыртмæ нæ уый сафы, нæ фæнд нын 
Чи иу кæна, кæй нал ис не ’хсæн ахæм’ 
Куырыхон лæг,— æмбырдгæнæг ньщ нæй... 
Цæй бæрц кæмттæ, цæй бæрц хъæутæ ис Ирь: 
Сæ алкæмæн дæр хицæн хистæр ис, 
Æмæ сæ иу йæхи дæлдæр нæ уадзы 
Сæ иннæмæй: æзуæлдæрыл хæцынц 
Хъæуимæ хъæу, ком — комимæ, мыггаг та — 
Мыггагимæ; кæрæдзи фыд хæрынц 
Æмæ нæ цæуы иу лæгæн йæ сæрмæ, 
Нæ адæм иу кæй у, кæй хъæуы мах 
Тыхджын сыхаг, цæмæй нæ адæм сæфтмæ 
Æдзæдисонæй ма цæуой, 
Зæронд. 
Сослан! 
Нæ зæгъыс раст! Дæ зæрдæ мын — æвдисæн, 
Æфсад куы кодтай — алкæддæр-иу æз 
Дæ фарс уыдтæн: цыдысты стæры демæ 
Нæ кæстæртæ, цы фос-иу скодтат, уый 
Ам не *хсæн уæрстам: де ’фсадæн цы хъуыди — 
Хæринаг, холлаг — не ’мбырд кодтат ам 
Нæ адæмæй. Ныр фæсивæды хоныс, 
Кæйдæр бæстыл хæцынмæ сæ кæныс, 
Æмæ нын ноджы бастыгътай нæ муртæ: 
Сæ хъæбæрхорæй къусбарæн кæнынц 
Нæ мæгуыртæ, æмæ сын уый дæр исыс 
Дæ бирæ ’фсадæн. Нæ, Сослан, æз дын 
Нæ зæгъдзынæн дæ балцы раз фæндараст! 
Сослан. 
Нæ буц хистæр, цæуын куы хъæуы мах, 
Рæстæг куы нæй,— нæ рагон сыгъдæг дзуæрттыл 
Куы бафæдзæхсис кæстæрты... 
3 æронд. 
Æз дын 
Куы загътон — нæ! 
Сосл а н. 
Мæсты та мæм цæуыл дæ? 
Зæронд. 
Дæ цахъхъæнты ’хсæн ды уыдтæ лæгдæр, 
Хъæбатырдæр, æмæ фæтæг дæр уымæн 
Дæу равзæрстам: фæллойгæнæг лæгау, 
Цы дæ хъуыдис — дæхи къухæй сæ кодтай, 
Дæхи зондæй,— мыггаджы цардæн уый 
Иæ бындур у; рæдау уыдтæ хъуыддагмæ, 
Цы фæллой кодтай — иннæтæн дзы хай 
Уыд алкæддæр, дæ хъæубæсты хъысмæтыл, 

Дæ иубæетонтыл алкæд кодтай мæт, 
Сæ цардæй цардтæ, уыдон та — дæ цардæй; 
Ды дарддæр кастæ иннæтæй, уыдтай 
Хуыздæр æппæтæй,.. Ахæм уыдтæ раздæр. 
Ныр та... 
Сослан. I. 
Цы, цы? Зæгъ æй æххæст: ныр мæм 
Цы азым ис? 
Зæронд. 
Цы азым дæм ис ныр? 
Кæддæр фыдуаг æлдары ныхмæ ластай 
Дæ фæринк кард йæ кæрддзæмæй, ныр ,та 
Дæхæдæг кæныс уый митæ: кæддæр-иу 
Нæ бонгуыст ам æмуæрст кодтам, ныр та 
Йæ хъаймагъ хай дæумæ цæуы: кæддæр-иу, 
Уæлахиз дæм цы ’фсæддонтæй цыди, 
Æнæ уыдон къæбæр дæр никæд хордтай, 
Ныр сæ уынгæ дæр нал кæныс; кæддæр-иу 
Тæригъæд зыдтай де ’мбæстаг мæгуыртæн, 
Дæ кæрдзынæй сын хай кодтай, ныр та 
Дæ зæрдæйы хъæддаг сырд бацард, бирæгъ! 
Æмбарыс ныр, дæ азым циу? 
Сослан, , " . 
Æгъгъæд, 
Дæ хорзæхæи! Уæдæ Бибылмæ раттут 
Уæ кæстæрты, уæхи сыхаг хъæутæм 
Бырсдзæни уый æмæ сæ стигъдзæн, мардзæн! 
Фæстæдæр та уæм уыдон рад уыдзæн 
Ныббырсын æмæ бастигъын: кæрæдзи 
Куынæг кæнут!.. Хуыздæр цы у уæхицæн, 
Æз уый кæнын: уæхæдæг йе уæ цот — 
Цагъары ма уат Персæн æмæ Туркæн, 
Цæмæй уæ фидæн рухедæр уа нырæй 
Æмæ уыл талынг мауал уа уæ дуне! 
Бибыл. 
Куыд нæ ма, куы! Мæт ныл кæныс, уæдæ! 
Цæрæг нæм ма уадз, бастигъ нын нæ бæстæ, 
Æмæ нæ зæхх ныррухс уыдзæни уæд, 
Ныддæвдæг;. ам ма баззайдзысты дуртæ! — 
Куыд ныл мæт кæныс, уый бæрæг у ныр,— 
Фен хъæубæсты... 
Хъæлæстæ. 
— Æвæццæгæн дæ ферох 
Шамхоры хæст, уæд æм æрбакæс, фен: 
Мæ хъæдгæмттæн нæма ’рысыет сæ дудын!.. 
— Уæд Хъарсы хæст? Уым ахауди мæ цонг!.. 
. — Дыууæ фыртæй фæцух дæн Басианы!.. 
— Дæу тыххæй хæхты нал баззади лæг — 
479 

Фæцагъды сты: æдзæрæг нæ фæкодтай!.. 
3 æронд. 
Кæс-ма сæм: уартæ рацæуынц, кæй ма 
Ныууагътай, уыдон. 
Бацæуынц идæдзтæ æмæ сидзæртæ 
Æххуысагур цы бызгъуырты цæуынц! 
Сæ хæринаг — кæрдæг æмæ уидагæй... 
Иу идæдз баласы йæ сæгъ. 
Идæдз ус. 
Сослан, æгонгæй... Иу сæгъ ма мæм баззад 
Æмæ йæ айс: цы кæнæм мах æхсырæй 
Кæнæ дзидзайæ? Ницы нæ хъæуы,— 
Мах ницы стæм, мæгуыртæй дæр цæрдзыстæм. 
Ды та — æлдар, уæздан цæрæг, паддзах! — 
. Дæ хæринаг хæрзад уа хъуамæ, сойджын. 
Айс, ма сæм хъус: æлдары стыр зæрдæ 
Мæгуыры ниудмæ дур вæййы!.. 
У с т ы т æ. 
— Айс уый дæр, 
Хæрам дын фестæд! 
— Цу, зынгхуыст фæу! 
Дæ риуы знаджы кард ныссæдзæд! 
— Сынт дын 
Дæ дыууæ цæсты скъахæд! 
— Хæсты де знаг 
Дæ тæрныхыл ныллæууæд къахæй! 
— Туг 
Сæх-сæх кæнæд дæ хъæлæсæй! 
— Мæ хъæбул 
Мæрдтæм дæу тыххæй бацыди — мæрдты 
Бæхæй фæцу мæ иунæгæн! 
— Хъаймæтмæ 
Уæлæуыл ма фен удæнцой! 
— Цæуыс 
Дæ бæхыл ныр, фæстæмæ та фæу, 
Сынтыл хæсгæ!.. 
Идæдз устытæ, кæугæ-дзыназгæ, ацæуынц. 
Сослан (лæгтæм). 
О, сыскъуийа уæ мыггаг, 
Хуыздæр цы у, уый бамбарын йæ бон 
Кæмæн нæу, уыдон! 
Бибыл. 
Хорз, æлгъит, æлгъит нæ! 
Дæ маст ныл кал! Фæлæ уавддæр æфсад 
Дæуæн нæй ам! Нæ ацæудзæн сæ иу дæр! 

Цæугæ дæхæдæг,. иунæгæй! 
С о с л а н (йæ гсард фелвасы). 
Бибыл! 
Уьгаыс мæ кард? 
Бибыл (дисгæнгæ). 
Сызгъæрин кард! 
Сослан. 
Сызгъæрин. 
Дамаск æмæ Мысыры стыр султан 
Саладины куы басастон, уæд мын æй 
Сæргуыбырæй æрбахаста. Кæс-ма: 
Иæ хæцæныл налмастæй амад уарди 
Сырх-сырхидæй: уый туджы нысан у! 
Мæ разæй — иуварс! 
Ацæуы æмæ æдде фæцæуы йæ хъæр. 
Уаритæ, мæ фæдыл!.. 
Вирæ бæхджын æфсады хъæр ссæуы9 стæй сындæггай 
ныссабыр вæййы. Адæм сæргуыбырæй лæугæ баззайынц. 
б-æм сценæ 
Хæцæн быдыр туркаг фидары раз. 
Бадæуынд туркаг аскертæ. 
1-аг аскер.._ .~ 
Фæцагътой нæ! Бынысæфт фестæм! Тагъд 
Æххуысгур уайгæ фидармæ фавдисы! 
Чьфыстæтты æнæхатыр æфсад 
Нæ галуантæм æрбабырсы! 
2-аг аскер. 
.( Фыццаг сæм 
Ныббырстам мах нæхæдæг. Уым æнцад 
Сæ бæрæгбоны бадтысты... Æваст сæм 
Фæлæбурдтам, фæцагътам сæ... Æви 
Нæ зыдтам уæд, чырыстæттæ сæ маст 
Кæй исдзысты? 
1-а г а с к е р . 
Æххуысмæ, зæгъын, уайгæ! 
2-аг аскер ацæуы. 
Æдзæттæйæ нæ ссардта знаг! 
Вацæуы Абу-Бекир, аскертæ сæ зонгуытыл æрхауынц. 
А б у-Б екир. 
Цы лееуут ам? 
1-а г а с к е р. 
Пысылмон æфсад бабын! 
31 Сослан Цæразоы 481 

Фæцагътой нæ!.. 
А б у-Б е к и р . 
Нæ гадзрахат ми 
Аллахмæ раст нæ фæкаст, æмæ йе ’лгъыст 
Æрцыд нæ сæртыл.— Уыдон бæрæгбон 
Куыд фехæлдтам, нæхицæн дæр нын афтæ 
Ныффæнд кодтой. Хæцынхъом чи у, уый — 
Бырсгæ мæ фæдыл! Джауыртæн нæ фидар 
Куы раттæм, уæд Мæхæмæт-Пахуымпар 
Нæ бауадздзæн нæ иуы дæр дзæнæтмæ. 
Мæ фæдыл! 
Абырсынц. 
Вацæуы Сослан Закаро æмæ Шалваимæ. 
Сослан. 
А пысылмæттæн нæ туг 
Æнæистæй куы ныууадзæм — Чырысти 
Мæрдтыбæсты фæдæлгоммæ уыдзæн, 
Дзæнæтмæ нын цæуыны бар нæ ратдзæн; 
Нæ паддзахмæ та худинаг æрхаудзæн! 
Уæ зæрдыл дарут, мах адæмæй цагъд 
Кæй æрцыдис дыууадæс мины! Тагъд 
Æрцахсут фидар! Удæгасæй аргæ 
Кæй кæнат, уыдон сегасы дæр — маргæ! 
Æз та кæнын мæ карздæр сомы ныр: 
Куы фæкæнон тæригъæд йе хатыр 
Фыдгулæн, уаед æнцой мæ удæн ма уæд 
Æмæ мæ номмæ худинаг æрхауæд! 
Ацæуынц. 
Балидзынц аскертæ. 
1-а г а с к е р . 
Кæм и, цы фæци? Ма фæмард уæд? 
Не ’фсад 
Æнæ сæрдарæй баззайдзæн! 
2-аг аскер. 
Сæрдар!.. 
Цы ма нын у, цы ма кæнæм сæрдарæй? 
Фæлтау-ма цом æмæ нæ къухтæ сдарæм! 
Хæцгæ бацæуынц æфсæддонтæ. 
Сидамон. 
Иæ фæдыл уайгæ, баййаф æй! Цæв æй! 
Æтт, баирвæзт! Сæ дзæнгæрæг сæм бацæгъд. 
Дзæнгæрæг цагъдæуы. 
Султан (фидйры сæрæй). 
Цы уæ хъæуы? 

Сидамон. 
Султан дæ, цы?.. Сызгъæрин!.. 
Сосланæй дæм æрвыст дæн æз. Æри 
/ Æхца. 
Султа н. 
Æхца? Ха-ха! 
Сидамон. 
Дæ хæзна рахæсс. 
Султан. 
Æмæ хæзна мсен дæр куы хъæуы... 
Сидамон. 
Нæ, 
Дæу нал хъæуы дæ цард дæр, науæд зонис, 
Ныртæккæ ам кæй уыдзæни Сослан, 
Дæ сæр дын тагъд кæй сисдзæни джебогъыл! 
Фæлтау дæ уд æхцайæ балхæн. 
С у л т а н . 
Хъус-ма! 
Мæ бæрзондæй дыл ту кæнын бынмæ! 
Сидамон, , 
Уæ, ма рæдий! Мах дурæхсæнтæ дарæм: 
Дæ фидарæн куы батонæм йæ къул, 
Уæд бабын дæ, мæгуыр султан! 
Султан. 
Мæ фидар 
Кæл-кæлæй худы де ’ртхъирæнтыл! 
Си д а мо н. 
Кæс 
Уæдæ дæхимæ! — Къултæхалæн, размæ! 
Цæвут! — Султан, дæ къултæ ризынц! — 
Ноджы! 
. Цæвут, цæвут! — Къул фегом и, султан!.. 
Султан. 
Цы фестут? Къул кæм фегом, уым æрлæуут! 
Уæ иннæтæ та — мйсыгмæ! Бынмæ 
Цæвут хуыздæр: сæ цæстытæм сын хъавут! 
Æхсидгæ дон сыл ауадзут! 
Сидамон. 
Султан, 
Дæ фидар фегом, фервæзæн дын~ нал ис! — 
Æтт, сагсуртæ, бырсгæ, цæгъдгæ! 
Æфсад бырсынц фидармæ. Дуарæй æваст рауайы 
иу туркаг ус. 
Сылгоймаг. 
Кæм и, 
Кæм и сæ тугмондаг хуыцау Сослан?.. 

Сидамон. 
Рæсугъд бæлон! 
Сылгоймаг. 
Нæ, суадз мæ, æз мæлæтмæ 
Мæхи дæттын æгады бæсты. Суадз! 
Си д а м он. 
Нæ, саурæсугъд, мæлæтæн ды æвгъау дæ,— 
Ды хурты хур, ды зæдты зæд куы дæ, 
Цæрынæн дæ куы скодта æрдз,нæ дуне 
Æнæ дæу рухс куы нал уыдзæни, цард 
Куы бампылдзæн,— фæлтау-ма мемæ рацу, 
Æри дæ къух! 
Сылгоймаг. 
Кæдæмфæнды мæ кæн: 
Мæлæтæй ничи раздахдзæни мæн! 
Сидамон. 
Мæлæт цы хоныс,— ды фæцæуыс цинмæ! — 
Мæ хæлæрттæ, цы хæзна ссардтон! Ха! 
Налхъуыт-налмфС, æвзист æмæ сызгъæрин! 
Цы мулк уæм бафта, байуарут æй уе ’хсæн; 
Мæнæн та мæнæ: а хæзна хæлар...— 
Мæ дуне, цом, мæ зæрдæ дын — лæвар! 
Акæны йæ. 
Вибыл фидарæй рацæуьи Вауайы Сослан. 
Сослан. 
Кæдæм? Фæстæмæ фидармæ, æххæст æй 
Нæма систам, нырма нæ маст нæ райстам!.. 
Бибыл! Ды дæр та ам дæ? 
Бибыл. 
Уæдæ ма 
Уым сылтимæ лæууыдаин? Нæ Иры 
Лæгæй цы уыд — ам, де ’фсады куы сты,— 
Æви мæн иннæтæй æвзæрдæр хоныс? 
Сослан. 
Уый де ’ккой та цы рахастай? 
Бибыл. 
Хæзна,— 
Æфсæддонмæ фæсхæст цы уа? Иæ хæзна! 
Сослан. 
Нæ^ уый, Бибыл, æлгъаг ми у, нырма 
Уынгæджы хæцынц иннæтæ, ды та — 
Æлдар, æфсадхон — искæй муртæ стигъыс! — 
Фæхуд дæхиуыл! 
Бибыл. 
Кæн æртхъирæн, фау мæ, 
Уæддæр æз хæсты стигъгæ кæнон хъуамæ, 

Æмæ мæ ничи бауромдзæн. Ау, 
Дæ хъæу ныууадз, мæлæтдзаг хæсты бацу 
Æмæ дзы ма мар, ма сфæллой кæн! Уый 
Сæрхъæн ми у,— фæхуддзæни мыл исчи! 
Сослан. 
Мæ цурæй иуварс, марг! 
Бибыл. 
Гъе афтæ зæгъ,— 
Мæнæн дæ цурæй ацæуын пайда у. 
(Ацæуы.) 
. Бацæуы Сидамон туркаг уацар усимæ. 
Сослан. 
Сидамон, уый та цавæр ус у? 
Сидамон. 
Уый — 
Мæ цагъар, туркаг. 
Сылгоймаг. 
Айс дæ къух, æнаккаг! 
Цагъар — дæхæдæг! 
Сидамон. 
Бар мын ратт, Сослан, 
Мæ кардæй йæ дыууæ дихы фæкæнон: 
Иæ сæр йæ гуырæй атæха! 
Сылгоймаг. 
Сослан?! 
А! Уæдæ уыцы тугмондаг хуыцау 
Ды дæ, æмæ дæ койæ ризы дуне? 
Дæ кард бæрзонд фæхæсс æмæ дзы цæв 
Дæ кусæрттаджы... 
Фидарæй кæугæ разгъорынц дыууæ сывæллоны, чызг 
æмæ лæппу æмæ сæхи сæ мадмæ баппарынц. 
Мæнæ ма дын ноджы 
Дыууæ нывонды: цæв! Тæригъæд нал, 
Æрмæст цæгъдгæ! 
С о с л а н (тыхстæй). 
Нæ, бвз куырм дæн, къуырма дæн: 
Мæ цæстыты, мæ хъусты маст фæбадт — 
Уый нал уадзы мæн хъусын дæр, уынын дæр! 
Шалва, Закаро! Байхъусут-ма, а хæст 
Абу-Бекиры аххосæй у, бамбæхст 
<. Сылау, фæлæ, кæмфæнды ис, уæддæр — 
Æгас уа, мард уа — ссарут мынйæ сæр 
Æмæ мæ разæй адон айсут иуварс! 
Шалва æмæ Закаро акæнынц усы æд сывæллæттæ. 
Кардæлвæстæй рацæуы Абу-Бекир. 
\ 

Абу-Бекир. 
А, еабитимæ,«сылтимæ хæцæг, 
Муртат лæгæй чырыстæттæн йæ цæсгом 
Ныууæйгæнæг,— æз ам дæн! Ныр дæ уд 
Мæ къухты ис! 
Сослан (йæ кард ласгæйæ). 
Нытътъыее-ма де ’взаг 
Йæ кæрддзæмы, хæстон лæгтæм ныхас 
Хæцæнгæрзтæй фæчындæуы. 
Абу-Бекир. 
Ды,дам, 
Кæддæриддæр фæбырсыс разæй хæсты, 
Фæлæ дыл кард нæ хæцы,— абон æз 
Мæ кардæй хъуамæ бавзарон дæ бæрзæй: 
Æцæг дын нæй лæджы къухæй мæлæт?! 
Хæцынц. 
Сослан. 
Нæй, нæй! Æз дурæйгуырд Сослан дæн, 
Цъæх бирæгъы æхсыры надтой мæн: 
Хъæдгом нæ кæнын кардæй æмæ фатæй. 
Абу-Бекир. 
Тæгæнайы уыд бирæгъы ’хсыр конд, 
Дæ уæрджытæм нæ хэгищæ кодта, уыдон 
Æнæеæрст баззадысты,— ныр дæ мæлæт 
Дæ уæрджытæй уыдзæнис ам! 
Сослан. 
Мæнгард, 
Дæ кард цæмæн дыууæрдæм кæны калмау? 
Абу-Бекир. 
Мæ карды ком нал фендзынæ! 
Сосла н. 
Рæдийыс: 
Мæ цæстыты дыгай хъæппытæ ис, 
Æз ме знагæн йæ хъуыды дæр фæкæсын. 
Абу-Бекир. 
Æлгъыст фæу! 
Сослан. 
Кæдæм лидзыс, тæппуд? 
Иæ разæй йæ ахæссы. Сæ фæдыл дзыназгæ азгъорынц 
сылгоймаг æмæ йæ сывæллæттæ. 
Сылгоймаг. 
Мæ хъæбултæ, нæ дарæджы нын мары 
Æнæхуыцау! Сæ фæдыл ниуæм, кæд 
Фæтæригъæд кæнид... 
Æваст фæстæмæ фездæхы Абу-Бекир. 

1^ Абу-Бекир. 
Æхсин, дæ цоты 
Тагъд иуварс акæн, бамбæхсут! Хатыр 
Нæ зоны бирæгъ! 
Алидзы. Ус æмæ йæ сабитæ кæуынц. Сослан кардæлвæ- 
стæй ратæхы, ус æмæ сабитеем кæсгæ дæр нæ фæкæны9 
афтæмæй фæаууон вæййы. 
Сослан (хъæлæс фæссценæйæ). 
Нал фæцыдтæ дардмæ! 
Абу-Бекир та фездæхы, тарстæй дзуры йæ усмæ. 
Абу-Бекир. 
Цы ми ма кæнут, лидзгæ, 
Цæгъды уæ калм! 
Ус æмæ сабитæ кæуынц. Абу-Бекир йæ зонгуытыл 
æрхауы Сосланы раз. 
Хатыр, хатыр,Сослан! 
Мæ сабитæн, мæ бинонтæн... 
Сослан. 
Нæ, никæд, 
Хуыцаумæ уый хъыг фæкæсдзæни, тугцъир! 
Амары йæ. Ус йæ сабитимæ ныддæлгом вæййы мардыл. 
Шалва, кæм дæ? Иæ рахиз цонг ын ракæн,— 
Уæлахизы æвдисæнæн хъæуы, 
Уадз не ’ннæ знæгтæ уый уынгæйæ ризой! 
Сылгоймаг. 
Хатыр, ныббар... Иæ мард ма йын æгад 
Цæмæн кæныс, ныххатыр кæн... 
Со с л а н . 
Ай чи у? 
Сылгоймаг, 
Сылгоймаг, мад! Кæй цоты »ргæвдыс ныр, 
Кæй хæдзары сырдмитæ кæны де ’фсад, 
Æмæ цъæхарт кæуыл æфтауыс, уый! 
Æвæццæгæн, дæуæн нæ уыд ныййарæг, 
Нæ дын ис цот, ды дурæйгуырд дæ, нæй 
Зæрдæ дæ риуы, бирæгъы мыггаг дæ!.. 
Фæлæ ма кæд дæ зæрдæйы ис иу таг, 
Ныййарæджы дзыназын æмæ рис 
Чи хаты, ахæм кæд хъæбулты уарзын 
Нæ фæсырдтай дæ хъуыдытæй бынтон, 
Уаед ма сæхгæн дæ цæстытæ, дæ хъустæ: 
Цу, бакæс, фен æмæ сæм байхъус, уым 
Нæ идæдзты, нæ зæрæдты сæртæ 
Куыд тулынц зæхмæ де ’фсæдты цыргъ кæрдтæй! 
Казд дын ис дин, кæдГйудадзыг дæ зæрдæ 
487 

Нæ ныддур ис, дæ бардзырд аив уæд,— 
Хатыр, хатыр!.. 
Сослан джихæй кæсгæ баззайы ус æмæ сабитæм. 
Сосл ан. 
Гормон, Шалва, Закаро!.. 
Куыд æрбахаудта ацы ус, цæмæн?! 
Ард бахордтам, цæмæн æй кæнут. ивын?.. 
Æфсæддонтæ иууылдæр зæхмæ кæсынц джихæй. Ус 
æмæ йæ сабитæ сабыр дзыназынц. 
Хæст банцайæд! Ныссабыр кæнут хæст! 
Уыцы ныхæстæ дзыхæй-дзыхмæ ацæуынц. Хæст банцайы, 
бæстæ ныссабыр вæййы. , 
0 сидзæртæ! Идæдз, сыгъдæг ныййарæг! 
Мæ разы туркаг разагъды лæгтæ 
Султанимæ куы ’рлæууиккой сæр&ъулæй, 
Сыгты бæсты сæ уадултыл сæ туг 
Сæхсæхгæнгæ цыхцырджытæй куы уаид, 
Лæгъстæгæнгæ куы куриккой хатыр, 
Уæддæр мæ зæрдæ ничердæм фæтасид, 
Фæлæ мæ маст дæ тæригъæдмæ ныр, 
Дæ сидзæрты цæстысыгтæм куы басаст, 
Æмæ йæ цъити тайгæйæ сыгтæй 
Еуы уадзы судзаг суадæттæ мæ рустыл... 
Æнæбон у уæлæуыл царды лæг. 
Нывгонд нын у, æвæццæгæн, хуыцæуттæй 
Кæрæдзи цæгъдын дунейыл, цæмæй 
Нæ цот нæ фæдыл сидзæртæй дзыназой, 
Нæ фæстæ ниуой идавдзтæ... Хæст нын 
Æлгъыстæн æмæ ме ’камондæн равзæрд 
Нæ цыбыр царды а зæххыл, цæмæй 
Сырдтау æдзух нæ кæрæдзи туг нуазæм... 
Уæлæмæ сыст, сыгъдæг ныййарæг, ды 
Дæ цотимæ — цæрынæн уæ цы хъæуа — 
Æппæтдæр уын æрцæудзæни лæвæрд,— 
Иæ лæджы та йын бавæрут цытимæ! — 
Æхсин, султанæй басгуыхтæ хуыздæр; 
Сæ бахизæг паддзах ды дæ, ныййарæг. 
Сылгоймаг дæтты фидыд æмæ фарн! 
Цæугæ паддзахау фидармæ нæ разæй, 
Æрфыссæм уым нæ бафидыд.— Шалва, 
Ды та дæ бæхыл абад æмæ уайгæ 
Т>ьæбæрттæй, хабар ус-паддзахæн зæгъ, 
Кæй фестæм хæсты мах ыстыр уæлахиз. 
Фæндараст у.— Цом фидармæ. 

Бацæуынц иууылдæр фидармæ, баззайынц ма Закаро 
æмæ Сидамон. 
Си д а мо н. 
Уынут? 
Нæ» дам, æмбæлы стигъын æмæ исын! 
Хæрын уын ард, куы сараза гæххæтт^ 
Иæхицæн уадздзæн саурæсугъды узе&. 
Цæразон мах нæ уадзы стигъын,— сих у! — 
Фæлæ йæхæдæг хи ’фсæддонты стигъы! 
3 акаро. 
Ард бахордта нæ ус-паддзахы раз 
Маст райсыныл,— дыууадæс мины адæм 
Фæцæгъдыныл,— ныр аивта йæ дзырд: 
Фæтых ыл ис цæйдæр сæрхъæн сылгоймаг... 
Бæрзонд хуыцау, хæрын дæ разы ард, 
Йæ раппарыныл ратдзынæн мæ цард! 
Ацæуынц. 
ДЫККАГ МИ 
1-аг сцен æ 
Уат паддзахы галуаны. 
Тамар æмæ Сослан. 
Тама р. 
Æнæхæцгæ нын иу бон ис æрмæст. 
Нæ мидхъуыддæгтыл адзурæм. Цы бадæ 
Дæ чингуытæй, дæ ахуыргонд лæгтæй, 
Дæ аргъуанты нывгæнджытæй? 
Сос л а н . 
Мæ паддзах, 
Дæ фæдзæхстæй æрбахуыдтон дæсны 
Нывгæнджытæ Афинтæй æмæ Ромæй; 
Тбилисы стырдæр аргъуанты кæнынц 
Нывæфтыд цартæ æмæ къултæ, ноджы 
Гуырдзыйы æмæ Сомихы зындгонд 
Æрмдæснытæм фæсидтæн æмæ иумæ 
Дзырдтам, Ани, стæй Гегут æмæ Вардзи 
Куыд нывгæнгæ сты, уый тыххæй. Бæстон 
Ныхас нæм уыд нæ фысджытимæ, ромаг 
Æмæ бердзенаг кадджытæй тæлмац 
Цы хъæудзæн, ууыл; аивад, поэзи, 
Дзырдарæхстад — куыд тыхджынгæнгæ сты 
Æмæ сыл хардз цы бахъæудзæн,— дæхæдæг 
Куыд амыдтай, хыгъд афтæ конд æрцыд, 
Æрмæст хæрдзтæн æхца хъæудзæни бирæ, . 
Æмæ сæ ссарæд кънйаз Абуласан. 

Бацæуы Абуласан. 
Абуласан. 
Салам, салам нæ хурдзæсгом æхсинæн! 
Тамар. 
Дæ бонæй уай, цы дзæбæх зарыс, цы! 
Абуласан. 
Чи, æз? Иттæг зæрдиагæй йæ загътон: 
Шамхоры стыр уæлахизмæ дын æз... 
Нæма ракодтон арфæтæ, нæ паддзах... 
Та мар. - 
Хæцгæ чи кодта, арфæ уымæн кæн. 
Абуласан. 
Фæцæйцыди нæ фыдыбæстæ сæфтмæ, 
Фæлæ нæм хурау гуырдзыйы хуыцау — 
Сослан — æркаст, æмæ нæ бæстæ фервæзт! 
Шотайы загъдау, хорз адæмæн уый 
Сæ фидар у, фыдгултæн та — сæ ингæн. 
Иæ бирæ стыр хæрзиуджытæ йын Гуырдзы 
Мыггагмæ зондзæн. Туркаг æмæ персаг 
Уацартæй бæстæ байдзаг кодта, стæй 
Цы мулк, цы фос фæтæлæт кодта — нæй сын 
Ныккæнæн дæр... 
Тамар. 
Абуласан, æгæр 
Бæрзонд нæ ма ис: рахауынæй тас у! 
Абуласан. 
Æцæг зæгъын: Гуырдзыстоны бæстæк 
Тамар аемæ Сослан паддзах куы систы, 
Уæдæй фæстæмæ хæс æнæфыст иæй, 
Хор сарæх и; æфсæддон уаг æрфидар; 
Рæстæгыл исынц дингæнджытæ мызд, 
Зæхкусджытæ фæрнæй сæ зæххыл кусыиц, 
Сæ хъалон фидынц, тæрхондон йæхи 
Уæй нал кæны, гæртам бынтондæр фесæфт; 
Нæхи Кавказæй дард Дамаскмæ, зæгъ, 
Дербенты фидар дуæрттæй Трапезундмæ 
Дæуыл фæдзæхсынц адæмтæ сæхи,— 
Табу дын! 
Тамар ын æмдзæгъд кæны. 
Тамар. 
Хорз, иттæг хорз, кънйаз! 
Абуласан. 
Уый раст у: 
Хуымæтаеджы сылгоймаг нæу Тамар,— 
Фæндырдзæгъдæг, дзæнæтон зæд! Кæм хъæуа — 
Иæхиуыл никæд ауæрды, йæ уд 
Нывондæн ратдзæн паддзахадыл; бæстæн 

Хуыздæр цы уа, уый — амæлдзæн, уæддæр 
Æнæмæнг хъуамæ сараза; йæ зæрдæ — 
Фæлмæн, фæлæ Гуырдзыстоны сæрыл 
Æгъатыр у, нæ зоны — циу тæригъæд. 
Сылгоймаг, дам! Цымæ нæ зæххыл ис 
Нæлгоймаг ахæм? Нæ, уый Адæймаг у, 
Нæ фыдыбæсты стыр паддзах, Хуыцау! 
Тама р. 
Хъуыддагмæ рахиз: аргъуантæ кæныиæн 
Æхца хъæуы,— куыд рæвдз дæ? 
Абуласан. 
Ис æхца— 
Цы бахъæуа — дæ наддзахад цæттæ у: 
Цы бирæ бæстæ басаста Сослан — 
Хæзна сæ райстам уыдонæй, сызгъæрин! — 
Нæхицæн нæ — лæвæртты фаг дæр ис. 
Тамар. 
Нырма лæвæрттыл не стæм: Трапезундæй 
Комнин йæхицæн агуры æххуыс, 
.. Æхца хæцынæн бахъæудзæни уырдæм, 
Стæй аразынмæ рахиздыстæм уæд. 
Цæут, хæцынмæ барæвдз кæнут уе ’фсад. 
Ацæуынц. * 
Лахиа чиныг кæегсе бацæуы. 
Л а ша. 
Охх! Бафæлладтæн Цезар æмæ Брутæй, 
Ахилл æмæ Гераклæй... Кир, Помпей,— 
Мæ бон уæ нал у! 
Аппары чиныг. Ваздæхы Сослан. 
Сослан. 
Æтт, уæйыг Цæразон! 
Кæдæм æппарыс Цезары? 
Сисы чиныг. 
Мæ хур, 
Уый Цезар.у!.. 
Л а ша. 
Æппæлинаг, фæзминаг!.. 
Сослан. 
0, зонынджын кънйаз разагъды лæгты 
Фæзмы йæ митæй,— афтæ Македойнаг 
Фаззмыдта Ахиллесы, Юли Цезар 
Фæзмыдта Александры, Сципион 
Фæзмыдта Киры... 
Л а ш а . 
Уæд ды та? 

Сослан. 
Æз та?.. 
Хорз паддзах хъуамæ сгуыхтдæр лæгты зона 
Æмæ фæзма сæ хъуыддæгтæ. Дæ мад — 
Уый æфсадхонтæн сегасы дæр зоны. 
Лаша. 
Уæдæ мæ мад дæсныдæр у дæуæй 
Хæстон хъуыддагмæ? 
Сослан. 
Канд мæнæй цы хоныс? 
Нæ дунейыл хуыздæр æфсадхон нæй. 
Л аша • 
Уæдæ цæуылнæ вæййы хæсты демæ? 
Сослан. 
Фыццаджыдæр, уый алы хатт цыди. 
Иæхæдæг хæстмæ; не знæгты дæр састам 
Иæ разамындæй; дыккаджы та — кæд 
Фæстаг рæстæджы нал цæуы, уæддæр нын 
Иæхаедæг кæны амонгæ, хæцын 
Куыд хъæуы’, уый: нынныв нын кæны раздæр, 
Цы уавæры нын рамбулгæ у хæст, 
Æмæ йын мах йæ фæнд кæнæм æххæст. 
Лаша. 
Уæдæ мæ мад дæсныдæр у? 
Сослан. 
Æнæмæнг. 
Л аша. 
Ха-ха! 
Сос лан. 
Уый циу? 
Л аша. 
Гæды зæгъы мæ фыд. 
Сослан. 
Ома куыд гæды? 
Л а ша. 
Куыд? Мæ мад мын загъта: 
Æфсадхонтæн сæ тыхджындæр ды дæ,— 
Гьё уымæн фехстон Цезары дæр куварс. 
Сыгъдæг Антон дæр амыдта мæнæн: 
Дæ фыд Гуырдзыйы ’фсадхонты хуыздæр у. 
Æрмæст йæ бартæ... 
Сослан фестъæлфы. 
Сосла н. 
...Цы — йæ бартæ? 
Л а ша. 
Нæу 
Иæ бон кæнын, йæ хъару цас у, уыйас... 

Æцæг у уый? Зæгъ-ма, мæ фыд, цæмæн? 
Сосл а н. 
Мæ хъæбул, уый гæдыныхас у, хъазæн 
Ныхас у уый, цы сфæнд кæна дæ фыд — 
Дæ мады дзырдæй сараздзæн æппæтдæр, 
Æмæ нæ размæ чи фæлæууа, уый 
Цъæх фæнык фестдзæн,— уый бæрц мæм ис бартæ. 
Лаша, 
Æцæг, мæ фыд?! 
Сослан. 
Æцæг, мæ хъæбул, ууыл 
Гуырысхо ма кæн. 
Лаша йæм йæхи баппары, хъæбыс æй 
0, фæлæ дæ мад 
Æфсадхонтæн сæ тыхджындæр мæн хуыдта? 
Л а ша. 
Уый афтæ загъта! 
Сослан. 
Гьемæ загъта раст: 
Тыхджындæр æз, дæсныдæр — уый. 
Бацæуы Тамар. 
Табуафси, 
Иæхи йын бафæрс. 
Л а ша. 
Раст зæгъы нæ фыд, 
Æцæг дæ ды æфсадхонты дæсныдæр? 
Тамар. 
Нæ, ацы хахт дæ фыд нæ зæгъы раст! 
Л аша. 
Кæсыс, мæнг загътай, багæды дæ кодтон! 
Тамар.. 
Уынын, мæ хъæбул карз быцæу кæны 
Йæ фыдимæ хæстон хъуыддагыл,— ерыс 
Кæнынц уæздан лæгдзинадæй,— цы уа 
Ныййарæгæн æхсызгондæр цин уымæй! 
Сослан. 
Мæ хъæбул, бафснай чингуытæ, ныр та 
Цæугæ æмæ дæхи фæлтæр дæ бæхыл. 
Л а ш а. 
Дæхи фæлтæр! Æнцойбон у, мæ фыд, 
Чысыл мæ бауадз ме ’мгæрттимæ хъазын! 
Лæппу куы дæн... 
Сослан. 
Мæ хъæбул, зондджын кънйаз 
Æнцойбон дæр хæстон хъуыддаг æвзары. 
493 

Л а ша. 
Хæстон хъуыддаг, бæхыл бадын, æхсын, 
Хъæбысæй хæцын, ленк кæнын — цæмæн мæ 
Хъæуынц, мæ фыд — хуыздæр хъуыддæгтæ нæйТ 
Сослан. 
Мæ хъæбул, ды паддзах уыдзынæ сомбон, 
Кънйаз йе ’хсызгон цард хотыхтæй фылдæр 
Куы уарза, уæд æнæпаддзахад зайы. 
Æнæхотых кънйаз худынæн у; кънйазæн 
Йæ сæйраг хъуыддаг иунæг у: хæцын. 
Хаэстон хъуыддаг бæрзонд æвæры кънйазы. 
Паддзахы хæстæ зонай хъуамæ: бæстæ 
Уæрæх кæнын; æгъдау æвæрын; алы 
Фыдвæндтæ хурмæ калын; йе ’фсад хæстмæ 
Цæттæ кæнын, æфсад хонæг лæгтæ 
Æмæ рæстмæ тæрхонгæнджытæ ’взарын; 
Иæ мидбæсты æгъдау фидар кæнын, 
Æддагон бæсты минæвæрттæм хъусын,— 
Дæ мад æмæ дæ фыдыл ахуыр кæн, 
Хъызт денджызы сæ нау куыд тæрынц, ууыд: 
Дæ нау — Гуырдзы, хъызт денджыд та — нæ дуг. 
Зын уавæрты паддзахиуæг кæнынмæ 
Цæттæ уай хъуамæ: не ’лгъитдзынæ уæд 
Дæ зæронд фыд æмæ дæ мæгуыр мады. 
Дæ зæрдыл дар: фаззæронд и дæ фыд, 
Йæ уæззау уаргъ ныр де ’ккоймæ у исгæ. 
Л а ш а . 
Дæ хъазæн ныхас тынг рæсугъдтæй нæу... 
Сослан. 
Мæ ацы ныхас хъазын макуы фенхъæл! — 
Бæрзонд тæхынæн равзæрдтæ, мæ хур, 
Уæззау хъуыддæгтæ дæм кæсынц 
æнхъæлмæ!.. 
Л а ша. 
Кæдмæ мæ хъаздзыстут, мæ фыд, мæ мад?.. 
Цæмæн мын дзурут уыдæттæ? Цæй паддзах 
Уыдзынæн æз? 
Тама р. 
Цытæ дзурыс, лæппу?.. 
Сослан. 
Фæлæуу, фæлæуу! Æрбаулæф-ма... Уый та 
Дæ комытæф... Куыд, банызтай та ног?.. 
Лаша. 
О, иу чысыл. Æрмæст чысыл... 
Тамар. 
Дæ хуыз та 
йæ уагыл нæу... Уый циу, мæ хур? 

Л а ша. 
Мæ мад, 
Мæ уагыл дæн, мæ хуыз, мæ фыд,— иттæг хорз! 
Нæ мæ уынут? Цы ма вæййы хуыздæр?.. 
Æз дæн чысыл, хуымæтæджы зæххон лæг, 
Æнæбон уаллон... Нал хъуыды кæныс, 
Куыд-иу дзырдтай: «Мæ хъæбул, ды цæргæсау 
Бæрзонд тæхынæн райгуырдтæ!» Ха-ха! 
Бæрзонд тæхынæн — иудзæстыг! Нæ, уаллон 
Тæхынæн нæу, уый хилæг у!.. Мæ бон 
Æз зонын хорз: цæй цæргæс дæн, цæй паддзах? 
Æдзух мыл худынц лæппутæ: — Йæ фыд — 
Æркæнæггаг, æмæ нын ахæм хъавы 
Паддзах уæвынмæ! Никæд уыдзæн уый! — 
Гуырдзыстонæн паддзах нæ уыдзæн сохъхъыр! — 
Мæн та дунейыл ацæрын фæнды 
Зæххон цардæй. Сымах та мын: «Лæппу, 
Бæрзонд тæхынæн райгуырдтæ цæргæсау!» 
Цæмæн мæ сайут?! 
Тамар. 
Сабыр у, мæ хур!.. 
.Сослан. 
Лæппу, кæм уыдтæ, демæ чи уыд? 
Л а ша. 
Мемæ — 
Закаро, сомихаг сæндоны. 
Сосл а н. . 
Хорз. 
Цæугæ дæ уатмæ, баулæф, мæ хъæбул. 
. Дæ мады фыды хæрæфырт Комнин 
Æфсæддон æххуыс куры Трапезундæн,— 
Куыддæр фазстæмæ раздæхон — дæуыл 
Паддзахы худ æркæндзыстæм, мæ хъæбул, 
Æмæ хæсдзынæ Уоркасæры кард. 
Æрмæст — хъусыс? — ныры хуызæнæй уынджы 
Æвидьщæй куыд не ’вдисай дæхи. 
Тсшар æмæ Лаша ацæуынц. 
Сослан дзæнгæрæг цæгъдьи Бацæуы фæсдзæуин. 
Фæдзур-ма мын Закаромæ. 
Фæсдзæуин ацæуы. 
Сослан йе ’хсæргард бæтты йæ фарсыл. Ваздæхы Тамар. 
Т а м а р . 
Зæронд, 
Хæст райдыдта? 
С о с л а н . 
Уæздан æхсин, дæ фырты 
Куыд ныууагътай, йæ цуры хъуамæ уай. 
495 

Тамар. 
Нæ, ууыл ма тыхс, æххуырстмæ йæ радтон, 
Дæхæдæг ныр цыдæр фыдвæнд кæныс! — 
Дæ фьгадзы фæрстæ дзæгъæлы нæ ризынц; 
Тæссаг дæ уæд! Æри дæ кард! 
Сослан. 
Æхсин, 
Хъуыддаг мын ис, 
Тамар. 
Æри дæ кард, æри йæ! 
Бацæуы фæсдзæуин. 
Фæсдзæуин. 
Закаро. 
Сослан фестъæлфы. 
Тамар. 
А! Æри дæ кард, æрра! 
Кард байсы æмæ йæ æрцауындзы. 
Цæугæ, зæгъ ын, æрбацæуæд Закаро. 
Фæсдзæуин ацæуы. 
Дæ хорзæхæй, ныхас куы кæнай, уæд 
Дæхиуыл хæц æмæ дæ гæрзтæм ма ’внал. 
Сослан. 
Цæй, хорз, æхсин. Уыдзынæн æз сабыр, 
Дæу куыд фæнды, раст афтæ. Æз уыдзынæн 
Иттæг сабыр. Закароимæ хъазт 
Æххæст нæ фестæм шахмæттæй. Ныр йемæ 
Хыл нæ — кæндзьгаæн хъазгæ æз æрмæст, 
Ды та нæм кæс æмæ йын фен йæ цæсгом. 
Вацæуынц Закаро æмæ Шалва. 
Закаро. 
Æрвыстат, дам, мæм, хорз паддзах... 
Сослан. 
Æз дæм, 
Æрвыстон уый, Закаро. Бадгæ. Бадгæ. 
Ды дæр, Шалва; Закароимæ хъазт 
Фæуæм æххæст... 
Шалва. 
Кæм дын уыдысты ахавм 
Пылыстæг шахмæттæ, Сослан? 
Сослан. 
Кавддæр 
Мысыры ’лдармæ бафтыдтæн Афинтæй, 
Хуыздæр лæварæн мын сæ радта. Шах! 

Куы рамбулон — мæн уыдзысты. 
Сослан. 
Табуафси. 
Шалва. 
Сосланы дын æмбулæн ис! О-гъо! 
Фæбырсы дын дæ паддзахмæ, Закаро! 
Закаро. 
Бæхджын æфсадæй тынг хæцы Сослан, 
Фæлæ йын мах нæ фистæджытæй уыдон 
Фæсурдзыстæм. 
Сослан. 
Фæстæмæ? Никæд. Уый 
Шамхоры раз Закаро лыгъд фæстæмæ. 
Шалва ма йын куы нæ уыдаид, уæд 
Гуырдзыйы ’фсад уым къæппæджы 
фæцæйхауд. 
Шалва. 
Шалва нæ уыди, батъоно Сослан, 
Шамхоры нын дæ кард радта уæлахиз. 
Закаро. 
Уæлахиз иунæг кардæй райстам! Уым 
Цы ’фсад фæцагъды, уый цы уыди — ницы! 
Сослан. 
Закаро, хъахъхъæн де ’фсæдты! 
Шалва. ч 
Кæс-ма! 
Куыд ын систа йæ хистæр спасалары! 
Сослан. 
Хæцынхъом чи нæу, уый куы сисай, уæд 
Уый гуманизм у — адæймаджы уарзын. 
Закаро. 
0, адæймаджы тынг уарзы Сослан.— 
Дæ нæртон нæрвнад къухмæрзæн-ма равдис — 
Цæмæй конд у? 
С о с л а н (æвдисы йæ). 
Лæджы сæрдзармæй. Фен,— 
Æцæг дæ зæрдæ ма бахъарм уæд. 
Закаро. 
. Уæууа! 
Куы зоныс ды, кæй ницæмæй тæрсын,— 
Хъæддаджы дзаумамæ зын у кæсын: 
Мæ зæрдæ дзы хæццæ кæны. 
Сослан. 
Æцæг? 
Шамхоры дæр дæ зæрдæ хæццæ додта 
Лæппын тæрхъусау лидзгæйæ? Лæг, дам, 
Фыдгулы мары — уый хъаеддаджы ми.у: 
32 Сослан Цæразоы 
497 

Фæлтау дæ бæстæм бабырсæд фыдгул, 
Цагъар ын у, æккой йæ хæсс, фид хъалон! — 
Закаро уый адæймагуарзын хоны. 
Закаро. 
О, адæймагуарзынмæ та зæххыл 
Чи амбулдзæни батъоно Сосланы! 
Æгас хъæубæстæ саргъыбæхыл ратт 
Æмæ йыл хъаз дæ зæрдæйы дзæбæхæн,— 
Цкг ма уа уымæй тынгдæр уарзын! 
С о с л а н . 
0! 
Æцæг уыд уый, хъæу саргъыбæхыл радтон: 
Йæ цæрджытæн сæ уæнгæл уыд хæцын — 
Сæ бархиад нæ хъахъхъæдтой, лыгъдысты 
Хæцæг æфсадæй,— радтон сæ бæхыл, 
Иæ уæлæ сбадтæн, басастам фыдгулы 
Æмæ ныр хъæу цæры хæдбарæй; бæх 
Æгас хъæубæстæн рамбылдта уæлахиз.— 
Закаро, уый нæу фауинаг. Æниу 
Дæхимæ кæс, мæ бæх та ног фæбырсы. 
Закаро. 
Хъыгаг: фæмард и ме ’фсæддонтæй иу. 
Сосла н. 
Цæй хъыгаг у? Æфсад куы фæуа къаддæр 
Хуыздæр у уæд! * 
Ш алва. 
Иæ бæхджын æфсад дын 
Дæ паддзахмæ фæлæбуры, Закаро!.. 
3 а ка ро. 
Бырсгæ кæны бæхтæй, фæлæ сæ иу 
Дзæнæты бадæд. 
Сослан. 
Рухсаг уаед мæ иу бæх: 
Уæлахизыл нывонд кæны йæ сæр. , 
Ша л ва. 
Закаро, ма сис, ма йæ сис — уæд мат у! 
Закаро, 
Æцæг ын сисæн нæй. Сослан, уæд та 
Мæ цыд фæстæмæ аивин? 
Сослан. 
Закаро, 
Куы хъазай кæрты сабитимæ, уæд. 
Дæ бон у уый, йе сæндоны куы бадай, 
Уаед бархи дæ, цы дæ фæнда, уый кæн,— 
Ныр та хæцгæ у: шах æмæ дын — мат дæр! 
Закаро. 
Æцæг у мат. 

Тамар. 
Уæ хъазт фæци... 
Сослан. 
Нæма, 
Нæма фæци, уæздан æхсин... Дæ уатмæ 
Куы ацæуис, куы нæ ныууадзис... Мах 
Дæрзæг дзыхæй лæгты ныхас кæндзыстæм . 
Закароимæ. 
Тамар. 
Хъусдзынæн уæм æз; 
Уæ иу — мæ лæг, Гуырдзыйы æвдæм паддзах, 
Уæ иннæ та — Гуырдзыйы ’фсады сæр,— 
Цы быцæу уæм ис — зонон æй æз хъуамæ! 
Ша л ва. 
Мæ паддзæхты паддзах, быцæу дзы кæй, 
Æрмæст Закаро шахмæттæй фæхæрды... 
3 ака ро. 
Кънйаз, раст нæ дæ, æмбылды фæдæн, уый 
Нæу масты аххос. Уайдзæфтæй æфхæры 
Сослан æдзух... Шамхор куы истам, уæд 
- Цыдæр къуылымпы рауади мæ бырсты, 
Æмæ мын уый мæ цæетмæ дары ныр: 
Цæйдæр лæппын тæрхъустимæ мæ бары!.. 
Сослан. 
Куыд уыди хабар, радзур-ма йæ, ды 
Дæхи Шамхоры стыр хъайтар куы хоныс,— 
Куыд уыд, зæгъ-ма йæ адон раз. 
3 а к а р о . 
Цы уыд! 
Æрцахстон горæт ме ’фсадимæ,,стæй нæм 
Къуылымпы рауад, æмæ не знаг байста 
Фæстæмæ горæт... 
Сослан. 
Ды куыд лыгъдтæ, ды? 
Зæгъ-ма нын уый!.. Дыууиссæдз мины ’фсад æм 
Уыди Шамхор æрцахсынæн, фæлæ 
Иæ^3!0н нæ баци, расхъиудта фæстæмæ! 
Мæнмæ та иунæг мин уыдис æрмæст 
Бæхджын æфсад, æмæ дзы горæт байстон: 
Фынддæс мины нæм йе ’фсадæй — цагъар, 
Тæлæт — бæхрæгъау, теуатæ, хæзнатæ... 
Ныр разынд уый Шамхоры стыр хъайтар! 
Тамар. 
Хатыр! Кæрæдзийы хъуын-хъис хæрут, 
Уый бамбæрстон, фæлæ цæуыл — нæ зонын. 
Цы хабар у? 
Закаро. 
Нæ буц паддзах, дæ лæг 
499 

Цыдæр тызмæг хæссы, цæуыл — нæ хатын... 
Сослан. 
Закаро, хъус-ма: а фæстаг рæстæг 
Дызæрдыггаг цыдæр митæ кæныс,— 
Уын^г дæ нæй, уый ма фенхъæл! 
3 а к а р о. 
Бæлвырддæр 
Зæгъæн ын нæй? 
Сосл ан. 
Ис: æз Анийы дæу 
Нæ фыдыбæсты рухс паддзахы номæй 
Æрæвæрдтон сæрдарæй, дæу паддзах 
Нæ сæвæрдтон!.. 
Закаро. 
Æмæ цы кодтон? 
Сослан. 
Ды 
Æрхуыдтай сауджын аргъуанмæ, æрдомдтай, 
Цæмæй дæ расидтаид шахиншах, 
Цыма уыдтæ фыдæлтæй Багратуни! 
3 акаро. 
Æцæг уыд уый, фæлæ, гормон Сослан, 
Паддзахы худ куы не ’ркодтон мæхиуыл?.. 
Сослан. 
Æмæ дзы цавæр паддзахы худ хъуамæ 
Æркодтаис? Кæд уыдтæ Багратуни? 
Цæмæн дæ бахъуыд аразгæ мыггаг? 
Дæ зæрдыл бадар: иу паддзахад ис — 
Гуырдзыстон — æмæ йын ис паддзах дæр! 
Зæгъ-ма, нæ паддзах, адæмæй фылдæр 
Кæй уарзыс ды? 
Тамар. 
Мæ мадæлон æвзагыл 
Чи дзуры, уый. 
Сосла н. 
Дæ уды бæстæ — хорз! 
Æз дæр уæдæ хъуыды кæнын раст афтæ. 
Тамар. 
Мæ фæдзæхст у кæмæндæриддæр иу: 
Кæд дæ фæнды, цæмæй дæ адæм уарзой, 
Уæд мадæлон æвзагыл дзурын уадз. 
Сослан. 
Закаромæ æндæр фæнд ис: уый хорзыл 
Нымайы иунæг сомихаг æвзаг, 
Æфсæддонты дæр ууыл кæны дзурын!.. 
Закаро. 
Сослан, гормон, ау, хъазæн дæр нæм нæй? 

Сослан. 
Уый хорз хъазт нæу: æлгъаг хъуыддаг кæн худгæ, 
Ома, каад мын фæрæстмæ уа, уаед хорз, 
Кæд нæ, уæд сын æй рахондзынæн хъазын! 
Закаро, хъус-ма, де ’фсæддонты ’хсæн 
Уаг фидар нæу,— цæуыл уыди сæ быцæу 
Æндæрæбон?.. 
Закаро. 
Картвелæгтæ хуыдтой 
Хуыздæр сæхи кънйæзты. Уый хъыг фæкасти 
Самхетæгтæм æмæ дзырдтой: хуыздæр 
Самхетаг кънйæзтæ сты!.. 
Сослан. 
Иæ хъусыс, паддзах? 
Æфсæддонтæ быцæу кæнынц йæ фæндæй, 
Цы бæстаг кънйаз хуыздæр у, ууыл,— уым 
Закаро ’взæрæй ницы уыны мур дæр!.. 
Æгъдау æрæвæр де ’фсады, Закаро,— 
Æнæгъдауæй хæцынхъом нæу æфсад. 
А кънйæзтæй та хуыздæр, æвзæрдæр чи у, 
Уый де ’фсæддонты ’взаргæ фарста нæу! 
Стæй канд уый нæ — дæ хъуыддаг цы нæу, ууыл 
Æлдæрттимæ æгæр тæрхон кæныс... 
Æфсæддон лæг, æргом-ма зæгъ ныртæккæ: 
Кæд мæ федтай сæргуыбырæй лæугæ 
Æхсины раз, мæ худ мæ къухы даргæ 
Лæггадгæнæгау? Ма рох кæн, Закаро: 
Паддзахы галуан хъусджын у, æз та 
Фыдæвзаджы æнæфхæрдæй нæ уадзын! 
Закаро. 
Хатыр, паддзах, нæ зыдтон æз нырмæ, 
Дæ лæджы бон кæй уыдзæнис æфхæрын 
Гуырдзыйы ’фсады хистæры! Хатыр, 
Ныр æй мæ зæрдыл дардзынæн! 
Сосла н. 
Хуыздæр дын 
Уыдзæн, Закаро: бадар æй дæ зæрдыл! 
Закаро. 
Сослан, дæ хъус лыстæг хъуыддæгтæм дарыс... V 
Сосл а н. 
Лыстæг хъуыддæгтæм? Сомихæгты ды 
Гуырдзыйы ныхмæ ардауыс, уый хоныс 
Чысыл хъуыддаг? 
Тамар. 
Уый дйссаг у, Закаро! — 
Самхетæгты картвелæгты ныхмæ 
Кæй ардауыс, уый паддзахадæн халы 
Иæ иудзинад! Нæ фыдбылыз у: знаг 
501 

Куы фæлæбуры сомихмæ, уæд гуырдзы 
Ныхъхъус вæййынц, сæ сыхагæн æххуыс 
Нæ фæкæнынц: куы ’рбалæбуры не знаг 
Гуырдзымæ,— сомих бамбæхсынц сæхи 
Æмæ нæ цæуынц гуырдзыйæн æххуысмæ. 
Сæ уыцы фыдбылыз сын зоны знаг 
Æмæ сæ радгай пырх кæны! Цы ма уа 
Æнамонддæр! Куыд ардауыс, гормон, 
Сæ кæрæдзиуыл де ’фсæдты? Закаро, 
Нæ бæстæн цас хæрзтæ фæдæ, дæ туг 
Цæй бæрц фæкалдтай, цас хъæдгæмттæ райстай 
Фыдыбæстыл, куы нæ дын зонин уый, 
Уаед дæ фыдгæнæг рахонин дæ митæм!.. 
Ды дæр, Сослан, дæхи æназым ма ’нхъæл. 
Æз не ’мбæхсын: хæстон лаеджы хъуыддаг, 
Æфсæддон кад бæрзондмæ цы лæг иса, 
Уый адджын у мæ зæрдæйæн. Æдзух 
Уæззау хæстыты удуæлдай кæй вæййыс, 
Кæй фæхæцыс æзхуыздæрæй — уый хорз, 
Æппæлын дæ, дæ лæгдзинадæй бузныг. 
Фæлæ сымах дыууæ куы стут æрмæст, 
Мæ номæй хистæр, амонæг куы вæййыс 
Хæстон быдыры, уæд, гормон, æмвæнд 
Цæуылнæ стут? Уæ дыууæ мын хуымæтæг 
Æфсæддонтæ куы уаиккат, кæнут 
Уæ ерсы уаед æзхуыздæруонæй хæсты,— 
Фæлæ сымах бæрнон лæгтæ куы стут, 
Уæ ерысæй фыдыбæсты куы сафут!.. 
Цы хуызы ма уын бауайдзæф кæнон? — 
Уæ иу — мæ сæр, уæ иннæ — ’фсады хистæр. 
Гуырдзыстонæн йæ кард æмæ йæ уарт — 
Уæлдæр нæм чи у, кадджындæр сымахæй? 
О гормæттæ, нæ хъуыддæгтæ рæсугъд 
Куы цæуынц! Не знаг мах тæссæй куы ризы, 
Цы ма уæ хъæуы уымæй хуыздæр уæд?.. 
Сыбыртт дæр нал! Рæхджы та уæ уæхски-уæхск 
Цæуын хъæудзæни ног хæстмæ. Сымах 
Уæ быцæуæй уæ паддзахæн йæ зæрдæ 
Уæ кæрдтæй фадут. Бафидаут ам! 
Закаро 
Хатыр, Сослан... 
Сослан 
Æз не ’мбарын, мæ паддзах, 
Иæ фыдгæндтæ ныббарæн кæмæн нæи. 
Хатыр куыд курон уымæй, стæй цæй фæдыл? 
Йæ сау митæй фæсахъат лæппу... Ау,— 
Уый дæр ын барон? 
Закаро 
Не ’мбарын — цы дзуры? 

Сосла н 
Дæ аххосæй фæсохъхъыр ис мæ фырт! 
За каро 
Мæн аххосæй? 
Сослан 
Æфты дæ фæдыл арæх, 
Кæм нæ фидауы, ахæм рæттæм, нуазы,— 
Уыкын æй арæх нозтджынæй... Æз æй 
Бæрзонд хъуыдытыл, уарзыныл æфтауын, 
Ды та мын æй æнуд цъыфдонмæ ласыс! 
Закаро 
Æз иу хатт дæр тыхæй нæ ластон уый, 
Иæхи фæндæй цыди мæ фæдыл лæппу... 
Куыд загътаин æз паддзахы фыртæн: 
«Мæ фæдыл ма цу кæнæ,— иуварс алæуу?» 
Сослан 
0, уый дæуæн зын зæгъæн уыд æцæг: 
Куы загътаис, уæд фервæзтаид лæппу, 
Æмæ дæуæн пайда нæу уый, дæ хъавд 
Бынтон æндæр у рагæй дæр!.. 
За ка ро 
Нæ зонын, 
Цы дзурыс, уый. 
Сослан 
Уæдæ-ма мын æрбакæс 
Мæ цæстытæм. 
3 а к а р о 
Хуыцау æвдисæн уæд, 
Цы дзурыс, уымæн ницы ’мбарын. 
Сослан 
ч Сайыс!.. 
Йæ къухмæрзæн фелвасы, йæ былтæ дзы адауы. 
Тама р 
Сослан-паддзах! Дæхиуыл хæц! — Цæугæ 
Уæхимæ, кънйæзтæ, тагъд та уæ хæцынмæ 
Цæуын хъæудзæн. Фæндараст ут. 
Шалва 
Хæрзбон. 
Зака ро 
Нырма хæцдзыстæм шахмæттæй, Сослан, 
Уæлахиз чи уа — базондзыстæм сомбон! 
Закаро æмæ Шалва ацæуынц. 
Со с л а н 
Мæлæт, мæлæт мын! Аирвæзт та калм! 

Тамар 
Æрсабыр у, мæстыйæ зонд къуымых у, 
Нæ уавæр та хъуыдыйаг у. 
Сосла н 
Цæмæй 
Паддзах уæвынхъом мауал уа мæ хъæбул — 
Хæлд лæппуты йыл бафтыдта, сæхи 
Фæрасыг кодтой уый дзырдæй, йæ цæст ын 
Фæсахъат кодтой барвæндæй, ома, 
Æнамонд хабар хъазгæ-хъазын рауад! 
Сæ иуæн дæр фæзылынгæнæн нæй. 
Зылын та дзы уæвгæ у иу: Закаро! 
Джихæй лæугæ баззайынц. 
Мидæггаг уатæй рацæуы Русудан. 
Русудан 
Уæ хорзæхæй, мæйдзыд уасджытау ам 
Цы загъд кодтат, цы уаринаг уын баззад? 
Цæмæн уæндынц, мæ карк, дæ моймæ дзурын? 
Цæмæн нæу афонмæ уый де ’мсæр? 
Сослан 
Æз 
Æмсæр уæвынмæ никæдбон тырныдтон, 
Нæ мадыхай. Гуырдзыстон дих кæны 
Авд хицæн хайыл, иуæн æз — йæ паддзах, 
Мæ фаг у уый. 
Русудан 
Уæдæ сын быхс, фæраз,— 
. Дæ сæрмæ схизæйт! 
Та ма р 
Рагон кънйæзтæ уымæн 
Нæ дæттынц бар, нæдæр католикос, 
Фæлæ сæ ныр сæттын хъæудзæн! 
Русудан 
Мæ бæдул! 
Кæдæй-уæдæй дæм зонд æрцыд! Хъæуы, 
Æмсæр паддзах кæнын хъæуы Сосланы! 
Тамар 
Æрмæст, Сослан, тæссаг митæ ныууадз... 
Сослан 
’ Цы хоныс уый? 
Тамар 
Цы дарыс уый дæ дзыппы? 
Сослан 
Æфсæддон лæджы къухмæрзæн. 
Та мар 
Æлгъ та йыл 
Куыд нæ кæныс? 

Сосла н 
Мæ хорз паддзах, æз дзы 
Сæрыстыр дæн, уый ме знаджы сæрдзарм у! — 
Æз канд уый нæ — дæ паддзахады ссарин 
Иу нæ, фæлæ дзæвгар фылдæр, йæ сæр 
Раст мæнæ уыйау стигъинаг кæмæн у, 
Уæд сæ дæ бæстæ фервæзид. 
Та ма р 
Сослан, 
Ды зоныс, адæм де ’фсæддон хъуыддæгтæн 
Куыд аргъ кæнынц; ды зоныс, цас зылди 
Мæ фæдыл паддзæхтæ, уæздан æлдæрттæ,— 
Æрмæст дæуыл æрæнцади мæ цæст,— 
Дæ бакаст нæ — мæ зæрдæ мын дæ сабыр 
Уæздандзинадæй балхæдтай, ныфсхаст, 
Лæгдзинадæй. Хæцынмæ-иу куы цыдтæ, 
Уæд-иу ныхъхъус, ныссабыр Калак, раст 
Цыма-иу арвыл аныгуылди рухс хур; 
Дзæбæхæй-иу куы раздæхтæ, уæд та 
Фæндырдзæгъдгæ дæ размæ бырстой адæм, 
Дæ фæндагыл дын гауызтæ тыдтой, 
Цыма-иу хур фæстæмæ скастис арвыл 
Гуырдзыстонæн... 
Сослан 
Æмæ цы кодтон ныр? 
Мæ уæлахизтæ къаддæр фесты? 
Там ар 
Къаддæр — 
Нæ зæгъын æз, нæ хæстон ныфс ды дæ, 
Фæлæ дæ цуры адæм ризынц тæссæй. 
Сослан 
Уым азым хауы ме ’хсинмæ. 
Тамар 
Ома? / 
Ау, дурзæрдæ уай, уый мæ бардзырд домы? 
Сослан 
Дæ бардзырдæй хæцгæ фæкæнын æз, 
Хæцæг лæг та æнæмаргæ нæ вæййы,— 
Уым чидæриддæр дурзæрдæ кæны! 
Стæй канд уый нæ,— дæхи ныхас дæ ферох? — 
«Кæд дæ хъæуын, уæд мæм дæ фæндаг гæрд 
Æхсаргардæй! Тæригъæд циу, уый ма зон!..» 
Та ма р 
Уæд мæ нæ уавæр бафидарæн хъуыд 
Тызмæгдзинад... 
Сослан 
А-гъа, тызмæгдзинад 
Уæддæр фæбæззы хаттæй-хатт? Дзырдтай 
$05 

Дæ уавæрæй,— дæумæ гæсгæ, дæ уавæр 
Ныр фидар у? 
Тамар 
Цы зæгъинаг дæ уымæй? - 
Сосла н 
Тызмæг хъахъхъæнæг нæй дæ цуры, уæд, 
Цы зæгъинаг дæн, уый дæхæдæг фенис! 
Сывæллонау дын амонын хъæуы... 
Мæ фарсыл ма цæмæн хæссон æхсаргард. 
Цæвын мын дзы куы никæй уадзай, уад?.. 
Мæ къухмæрзæнæй хъаст кæныс — æркæс æм: — 
Кæм и сæрдзарм? — хуымæтæджы хъуымац! 
Фыдгулы дзыхæй апырх и фыдхахуыр, 
Æмæ йæ ныхмæ ницы сдзырдтон: уадз æй! — 
Æддаг бæсты нæ тæссæй знæгтæ ризынц. 
Уадз, мидбæсты дæр тæссæй риза знаг! — 
Нæ, ме ’хсин, уыцы иу рæстæджы уай 
Фæлмæнзæрдæ æмæ хъаёбатыр балхон, 
Нæй уый уæвæн! Фæлтау нæ иу уыдзæн 
Фæлмæнзæрдæ, нæ иннæ та — æгъатыр: 
Фыд-зæрдæ лæг дæ бæстæй лидздзæн дард, 
Хæларзæрдæ дæм кувдзæни хуыцауау. 
Та ма р 
Ныхас кæныныл ахуыр кодтон æз, 
Фæлæ мæ бон быцæу кæнын нæу демæ. 
Ру>судан 
Уæдæ нæ фæндон баиу: райсом æз 
Æрбамбырд кæнон рагон кънйæзты хъуамæ 
Нæ галуанмæ, стæй ацæудзыстæм мах 
Æмбырдæй аргъуанмæ æмæ Сосланы 
Æмсæр паддзах ыскæндзыстæм. 
Тамар 
Хуыцау 
Нæ фарс фæуæд нæ фыдыбæсты фарнæн! 
Ацæуынц. 
2-аг сценæ 
Уынг Калачы. 
Бацæуынц 3 а к а р о æмæ æлдар фæсдзæуинтимæ. 
Зака ро 
Æрлæутт ам. Æмбисæхсæв — рæхджы,— 
Раст ацафон цæуы сæхимæ Лаша. 
• Куыд æм фæдзурон, афтæ йæ сымах 
Æваст фæстæты ацахсут, сыбыртт дæр 
Куыд не скæна — йæ дзыхыл ын хæцут, 
Æмæ йæ бастæй аласут... 

Æ л д ар 
Сослан нæ 
Куы базона — нæ иуы дæр æгас 
Нæ ныууадздзæн, йæ кардæй нæ фæцæгъддзæн 
Кæрчытау. 
Зака ро 
Ма тæрс! Уый хъысмæт лыг у: 
Нæ паддзах нал у, раппæрста йæ галуан. 
Æл д ар 
Æрбацæуы! 
Закаро 
Æмбæхсгæ! Рæвдз лæуут! 
Æмбæхсынц. Вацæуы Лаша. 
Уый чи дæ, цавæр? 
Л а ша 
Æз дæн Сохъхъыр Лаша! 
Уæхæдæг чи стут? 
Закаро 
Хицæттæ стæм мах. . 
Дæ фæндаг раст. 
Л а ша 
Закаро? Æмæ хæстмæ 
Куы ацыдтæ мæ фыдимæ, уæд ды 
Цæуылнæ дæ ныртæккæ Трапезунды? 
Æви та уе ’хсæн рауади быцæу, 
Æмæ дæ хæстæй расырдта, йæ цурæй 
Тæппудты дард куыд суры, афтæ?..— Ах! 
Æеаст ыл фæстæты сæхи ныццæеынц æмæ йæ сбæттынц. ¦ 
3 а к а р о " .. 
V 
Æгæр уæндаг дæ хистæрмæ, хъуымызбыл! — 
Кæнгæут æй! Иæ дзых ын дарут баст. 
Ды та, æлдар, цæугæ Абуласанмæ, 
Æвæстиатæй галуаны куыд уа, 
Æмæ, зæгъ, уым куыд уа католикос дæр. 
Ацæуынц. 
3-агсценæ 
Паддзахбадæк. Æхсæв. 
Тамармæ бацæуынц Михел, Абуласан, Закаро. 
Тамар 
Цы хабар у? Мыййаг, æнамонд исты?.. 
М и х е л ^у 
Уæздан æхсин! Нæ бæсты хистæр кънйæзтæ 
Мæныл уæззау хæс сæвæрдтой дæуæн 
507 

Сæ уынаффæ зæгъынæй: рухсаг уæд 
Дæ мой Сослан,— куы здæхти Трапезундæй, 
Фæмард ис уæд. 
Тамар (джихæй сæм кæсы). 
Чысыл раздæр уыдис 
Фæдисон ам йæхицæй æмæ загъта, 
Кæй фæци стыр уæлахиз æмæ ныр 
Кæй раздæхы сæрæгасæй!.. 
Михе л 
Уый раст у: 
Тыхджын егъау уæлахиз фæци уым, 
Æмæ дзæбæх уыд цъус раздæр. Ныр нал у. 
Т а м а р 
Цы йыл æрцыд? 
Абуласан 
Къæбутырдыгæй йæ 
Ныццавдæуыд. 
Тамар 
Къæбутдзæф-иу фæкæнынц 
Гадзрахатæйцæуджытæ! 
Михел 
Нæ, нæ кадджын 
Уæздан æхсин... Цæсгомырдыгæй йæм 
Нæ уæндыд лæг, фæлæ дæ мой йæхиуыл 
Æгæр æууæндыд: ахæммæ фыдгул 
Къæбутырдыгæй бахъавы цæвынмæ... 
Та мар > 
Фыдвæнд ис ам!.. 
Михе л 
Уæздан æхсин, Сослан 
Сæрæгасæй дæуæн æнусмæ мард у. 
Тамар сæм джихæй ракæс-бакæс 
Абуласан 
Уый раст у, паддзах; рухс галуан æркаст 
Æнæ дæу æмæ рахаста уынаффæ: 
Æнæзакъонæй спаддзах и Сослан, 
Æмæ фæстæмæ ист æрцыд закъонæй... 
Тамар 
Уæ ныхас уын куыд бамбарон? 
Михе л 
Хуыздæр 
Куыд зоныс, афтæ. Паддзахы бынаты 
Сослан кæй нал ис, бафидар кæн уый 
Дæ къухфыстæй. 
Тамар 
Куы ’рбаздæха йæ балцæй, 
Уæд уын цы кæндзæн — зонут æй? 

Михел 
Æхсин, 
Мах а хъуыддагмæ рагæй цæттæ кодтам, 
Цыдæриддæр хъуыдыгонд у. Дæ къух 
Куы не ’рфыссай, уаед нал уыдзæн дæ хъæбул! — 
Тамар йæхи баппары Лашайы уаты ърдæм. 
Нæ, ма тындз уырдæм, буц æхсин: нæй уым 
Ныртæккæ уый... Куы сфидар кæнай чинаг, 
Уæд фервæздзæн... Сослан куы лæууа ных, 
Уæд зон, æхсин, Гуырдзыйы ссудздзæн мидхæст! 
Дыууæ дихы фæуыдзæн де ’фсад уаед 
Кæрæдзи ныхмæ: цас туг дзы ныккалдзæн 
Гуырдзиаг адæм! Нæ, мæ кадджын паддзах, 
Фыдыбæстæн дæ зæрдæ зæгъа уый — 
Нæ мæ уырны. 
Тамар 
Æмæ ды та, Закаро, 
Æфсады хистæр, ам цæмæн дæ уæд? 
Закаро 
Æз дæр раст уымæн, буц æхсин: дæ мойæ 
Æмвæндæй хъуамæ фервæзæм. 
Тамар 
Уынут, 
Куыд рауади: Гуырдзыйы ’фсады хистæр 
’ Нæ уыдис хæсты, афтæмæЙ Сослан 
Куыд басаста фыдгулты Трапезунды! 
Сымах та йын цы митæ кæнут ам 
Иæ ныхмæ?! 
Михе л 
Ме ’хсин, бирæ рæстæг нал ис: 
Сослан рæхджы фæзындзæнис, æмæ 
Нæ уынаффæ уæдмæ цæттæ уа хъуамæ. 
Тамар 
Рæстæг мын раттут ахъуыдыйæн. 
Михел 
Нæй 
Рæстæг, æхсин. 
Тамар 
Фыдæлтон удхор кънйæзтæ, 
Мæнгæрдтæ стут,— Сосланы байсæфт уын 
Мыггагмæ адæм дардзысты уæ цæстмæ 
Æхсидавау!.. Кæм и уæ чиныг? 
Михел 
Ам. 
. Михел чиныг дæтты Тамармæ. Рухс ахуыссы. Фæстæдæр, 
галуан гæзæмæ куы барухс вæййы, уæд Тамар уым нал 
вæййы. Æдде цæуы уынæр. 
509 

3 а к а р о 
Æрбацæуы! Уæ бынæтты лæуут, 
Æмæ сæ гæрзтæ ифтонг дарæнт уе 9фсад! 
Вацæуы Сослан. 
Сослан 
Фарн галуаны! Мæ зонгæтæн салам! 
Мæ бинонтæн, мæ зæрдынцойтæн — арфæ!.. 
Æцæг, цыма нæй бирæ адæм ам 
Мæ зонгæтæй... Нæ рацыди мæ размæ 
Мæ хъæбул, наддзах... Ничи! Трапезунд — 
Мæ уæлахизты хистæр у, сæ фидыц, 
Фæлæ мыл ничи фембæлди, нæдæр 
Уыд музыкæ... Кæддæриддæр мæ фæндаг 
Сырх гауызтыл цыд Калакмæ... Ныр та — 
Цы хабар уа?! 
А б ул аса н 
Уæздан Сослан, фæкдагæй 
Фæллад дæ: сис дæ хотыхтæ, дæ кард — 
Уæззау куы сты. 
Сослан ницы хатгæйæ сисы йæ хотыхтæ æмæ сæ дæтты. 
Сослан 
Цыма цыдæр æнамонд 
Æрцыд — æвирхъау сау хабар нæ бæсты... 
Нæ, уый мæнмæ, æвæццæгæн, фæкаст 
Мæ фыр цинæй: лæг ирд рухсæй æваст 
Гæзæмæ тармæ бахауæд, уæддæр æм 
Фæкæсы талынг. Фæлæ — диссаг! — Ам 
Æппын сыбыртт куы нæ хъуысы? — Мæ 
паддзах! 
Кæм дæ? Æхсызгон цау дын: Византийы 
Кæд федтон Руси Юрийы,— цæры 
Æдыхстæй йе ’хсин Сарраимæ, ссардтой 
Кæрæдзи æмæ стыр хатыр куырдтой 
Дæуæй, паддзах, æрвыстой дын саламтæ... 
Æхсин, кæм дæ? Кæнæ мæ чызг, мæ фырт? — 
Фæзын, Цæразон!.. 
Къуымæй рацæуы Михел. 
Михе л 
Байхъус-ма, мæ хъæбул! 
Дæуæй уæлдай Цæразон нæй ам. Нæй. 
Сослан сæм джихæй кæсы. 
Сослан 
Куыд нæй? Зæронд, уæдæ мæ зæнæг чи сты? 

Михе л 
Нæ сыгъдæг аргъуан амоны, зæгъгæ, 
Лæг бацыд мидæгмоймæ, уæд йæ зæнæг 
Сæ фыды нæ — сæ мады мыггаг дарынц. 
Нæ паддзæхты мыггагæн ивæн нæй. 
Ды иунæг дæ: уидаг дын нæй нæ бæстыл. 
Сослан 
Нæ, ам æндæр, æндæр цыдæр ис... А! 
Хуымæгæджы нæу афтæ талынг агъуыст! 
Æрмæст фыдгæнд, гадзрахаты ми 
Чындæуы ахæм талынджы.— Гъей, рухс-ма! 
Мæ хъустыл уайы сусæггаг ныхас, 
Фæлæ цæсгом, цæсгом нæ уынын иу дæр. 
Куы ’рбахæццæ дæн Калакмæ, уæд мыл 
Нæ фембæлд ничи! Цавæрдæр гуырысхо 
Фæзынд æваст мæ хъуыдыты, фæлæ 
Æлгъаг мийыл æууæндæн ис? — Гъей, 
Рухс-ма! 
Рухс ссудзынц. 
Закаро 
Рæдийыс! Ам фыдгæнæг иу дæр нæй. 
Сослан 
Мæн бафæндид, фыдгæнæг чи нæу, ахæм 
Куы уаид уе ’хсæн иунæг л^вг уад та! — 
Фæлæ цы хъавут? 
Михел 
Галуаны уынаффæ 
Æрцыди хаст: æнæзакъонæй ды 
Уыдтæ паддзах, ныр дæ закъонæй систам... 
Сослан 
Æмбарын уæ... Æмбарын уæ... 
Йæхи баппары, йæ хотыхтæ йын кæдæм сцсастой, 
уыцырдæм, фæлæ йын гæрзифтонг хъахъхъæнджытæ йæ 
фæндаг ахгæнынц. 
Михел 
Дæхицæн 
Зын мауал кæн,— нырæй фæстæмæ дæу 
Хæцæнгарзы сæр нал хъæудзæн, мæ хъавбул. 
Сослан 
Цы зæгъы паддзах. 
Михел 
Бафыста гæхкæтт. 
Дæ хорзæхæй, æркæс æмæ йыл баууæнд. 
Сослан кæсы паддзахы гæххæтт. 
С о с л а н 
Æз хъуамæ фенон паддзахы. 
511 

Ми хе л 
Нæ хъæуы, 
Мæ хъæбул, уый: нæ йæ фæнды,— мах аон&ь. 
Фыдыбæстæн хæрзтæ кæй фæдæ бирæ,— 
Гуырдзыйы бæстыл ауагътам хабар, 
Зæгъгæ, Сослан уæззау хæсты фæмард ис... 
Нæ бæстæ саутæ скæндзæни, ныгæд 
Æрцæудзæн мард егъау цыт æмæ кадæй... 
Сионы кадджын аргъуаны æвæрд 
Ис сау табæт, уыдзæнис уым дæ бæсты 
Æндæры мард, ныгæд æрцæудзæн уый, 
Ды та уæлæуыл баззайдзынæ ’гасæй. 
Æрмæст ныхас: нырæй фæстæмæ ды 
Сæрæгас дæ, фæлæ уæлæуыл нал дæ,— 
Цæрæбонты цы бахардз кæнай, уый 
Дæуæн лæвæрд æрцæудзæн, æмæ ацу, 
Кæдæм дæ фæнды, уырдæм, фæлæ ам, 
Гуырдзыстоны, дæуæн фæлæууæн нал ис. 
Цы ма зæгъыс? 
Сослап æрлæууы Аразæг Дауиты нывы раз. 
Со слан 
Гуырдзыйы стыр хуыцау! 
Дæ бæстæй æз мæ фыдыбæстæ загътон, 
Мæ туг лæвæрдтон уый сæрыл, мæ бон 
Кæм уыдис, уым дæу амындыл хæцыдтæн, 
Мæ бон цы не сси, уый та мын — хатыр.— 
Фæзилы кънйæзтæм. 
Сымахæн та, æбузн, æнæдин удтæ, 
Мæ зæрдæйы æндæр хъуыды ис: тагъд 
Хъаймæт уыдзæни — Скæсæнæй бырсдзыеты 
Æнæнымæц фыдгæнджытæ, цъæх арт 
Æфтаудзысты, цы арой, ууыл; адæм 
Дзыназдзысты фыдгулты бын, сымах 
Хатыр сæркъулæй курдзыстут цагъартау... 
Фыдæйфыртмæ Гуырдзыстон кодтат уæй,— 
Ныр дæр та йæ ныууæй кæндзыстут,— уый уьсн 
Фыццаг хатт нæу! — Уæ хъаймæт уын уыныз: 
Æмæ йæм сидын: тагъддæр уыл æрцæуæд! — 
Гъе уый — мæ ныхас. Фенын мæ фæнды 
Мæ хъæбулы. 
Михел 
Фен, баныхас кæн йемæ: 
Иæ мадимæ паддзахиуæг кæндзæн,— 
Æнæрхъуыдыйæ ма сызмæнтæд бæстæ, 
Ныртæккæ дæм æрбацæудзæн. 

Ацæуынц. 
Сослан иунæгæй арф сагъæсгæнгæ лæууы. Фæстæты 
бацæуы Лаша, сдзуры сабыргай. 
Лаша 
Мæ фыд! 
Æгас цæуай! 
Сослан 
Сæрæгас уай, мæ хъæбул! 
Адджын хъæбыс ныккæнынц кæрæдзийы. 
Л аша 
Куыд сусæгæй æрбацыдтæ? 
Сослан 
Æхсæв, 
Фынафон, æмæ — музыкæ? Мæ хъæбул, 
Ды ахсæв хъуамæ базонай мæнæй, 
Паддзахы бандон уадзынмæ кæй хъавын. 
Æцæг зæгъын, мæ хъæбул, ма кæ дис,— 
Æз цардвæллад дæн; хъуамæ мын æргомæй 
Зæгъай дæ фæнд. 
Лаша 
Мæ фыд, цы зæгъай ды, 
Дæ Лашайæн цы бахæс кæнай — ницы 
Ныууадздзæн уый æнæххæстæй; æрмæст, 
Ды дзы цы домыс, уымæн уый нæ бæззы, 
Æмæдын уырдæм не суыдзæн йæ бон. 
Ды мын кæм уай, цы хъуыддагыл фæлмæцай, 
Цырагъдарæг дын уым уыдзынæн æз. 
Мæнæй æндæр, егъаудæр хъуыддаг ма дом. 
Сослан 
Мæ хъæбул, зон: зæронд паддзахы уд 
Æрдуйыл хæцы, чи йын зоны йе ’мгъуыд? 
Зындæр хъуыддагмæ хъуамæ уай цæттæ. 
Ды куыд æнхъæлыс, уымæй бирæ тагъддæр 
Ныууадздзынæн мæ бандон. Уæд дæ мад 
Тыхст ран уыдзæн,— мæгуыр вæййы сылгоймаг 
Нæлгоймаджы æххуысхъуагæй. 
Лаша 
Нæ мад 
Кæм уа, цымæ? 
Сосла н 
Нæ, ма йæм дзур, ныртæккæ 
Нæу уый рæстæг... 
Л а ша 
Мæ фыд, сымах мæнæй 
Цыдæр æмбæхсут! А фæстаг рæстæджы 
Хуымæтæджы нæ загъд кæнут æдзух 
Закароимæ: калмау дыл йæ хъæстæ 
33 Сослан Цæразон 
513 

Фæпырх кæны кæмдæриддæр! Æз æй 
Хæрзæрæджы куы бамбæрстон!.. Хъæмæ 
Фæцæйцыдтæн дзæбæх мæхицæн дысон,— 
Æваст мыл чидæр талынджы йæхи 
Ныццавта, сбастой цалдæрæй мæ къухтæ, 
Мæ дзыхыл мын ныххæцыдысты; уыд 
Закаро семæ... Уый цы у? 
Сослан 
Мæ хъæбул! 
Дæ фыдгулты дæр базондзынæ тагъд 
Æмæ дæ маст дæр райсдзынæ. Ныр та 
уал... 
Л а ша 
Мæ мад, мæ фыдæн сæфтдзаг фырт фæуон, 
Куы нæ райсон мæ маст æз уыцы калмæй! 
Фæлæбурьи 
Сослан 
Лæппу, кæдæм? Нæ фехъуыстай? Æрлæуу!.. 
Лаша дзыхълæуд фæкæны. 
Цыбырхъуыр ма у. Рацу-ма, мæ хъæбул. 
Дæхи Цезарон мауал хон цæмæй 
Фыдвæнд дæ ныхмæ къаддæр уа,— дæ мыггаг 
Хон Багратид... Дæ мады мыггаг у! — 
Уый канд дæу нæ — фыдыбæстæн хуыздæр у» 
Куы нал дын уон, Гуырдзыйы ’лдæрттæ уæд 
Фæлæбурдзысты паддзахадмæ раст 
Зыд бирæгътау: гæбазгай йæ кæндзысты, 
Уæд ферайдзысты ивæзтцæст тæтæр 
Æмæ бырсдзысты!!. Гъей-джиди, уæд ма дын 
Куы уаин æз! Фæлæ бæрзонд хуыцау 
Цы зæгъа, уый зæххоны бон нæу ивын.— 
Дæ мад, мæ хур, мæгуыр уыдзæн, сæ ныхмæ 
Зын уыдзæн уымæн рахæцын, ды йын 
Уыдзынæ иунæг хъахъхъæнавг; фæраз-иу, 
Ныр паддзахадæн астæумагъз ды дæ. 
а ща 
Цы хабар у — мæнæй цæмæн æмбæхсут?! 
Сослан 
Гье, гъе! Лæджы ми нæу, мæ хъæбул, уый! 
Цæугæ, дæ худ ныккæн æмæ дæ кард 
Æрбабæтт. Мад дын радзурдзæн æппæтдæр, 
0 сыгъдæг зæдтæ, уе ’вджид уæд мæ хур! 
Ныхъхъæбыс кæнынц кæрæдзийы. Лаша ацæуы. 
Вацæуы Михел. 
Нæ фыд, зæгъ мын: цы кæнгæ у — цæттæ дæн. 

Михел 
Кæд ма дæ исты паддзахæн фæндыд 
Зæгъын, мыййаг? Мæ бар æй бакæн. 
Сослан 
Ницы, 
Нæ сыгъдæг фыд. Йæхи къухæй уыд фыст: 
Куы фыста къух, нæ иудзинад уæд аскъуыд. 
Михел 
Уæдæ нæ сыгъдæг рухс зæдтæ фæуæнт 
Дæ хъахъхъæнæг. 
Сослан, 
Мæ раны уын æндæр 
Зæгъид, нæ фыд, мæ фæстæ уыл рын сыстæд! 
Æмбæлгæ дæр уын уый кæны, фæлæ 
Цы сарæзтон, уый нæу мæ бон æлгъитын.-^ 
Хорз байрйай, галуан! 
Михе л 
Хорзыл амбæл! 
Сослан ацæуы: рацæуынц æлдар æмæ Вибыл. 
Æлдар 
Марадз! 
Йæ фæдыл тагъд! 
Бибыл 
Мæ бар æй уадзут ныр. 
Æлдар 
Уыдзæн ма дын æххуысдартæ дæ куысты, 
Æмæ йæ иумæ бахъуыддаг кæндзыстут. 
Ацæуынц. 
¦У 
4 - æм сценæ 
А н т о н ы кувæндон аргъуаны. 
А н т о н фыссы. Бацæуы 3 а к а р о. 
Закаро 
Фарн ам, нæ фыд. 
А нтон 
Æгас цæуай, мæ хъæбул. 
Закаро 
Куыд уазал у! Ды та фыссыс цыдæр. 
Цы у, нæ фыд? Цæуыл? Кæй ныхмæ? 
Антон 
Никæй: 
Хуыцауы ’рвыст лæг искæй ныхмæ нæу, 
Рæстад æмæ æцæгдзинад æвзары. 
Закаро 
А уазалты кæуыл мæт кæныс, уый, 

Æвæццæгæн, чысыл рæстад нæ уыдзæн? 
Антон 
Егъау хъуыддагæн базæронд дæн æз, 
Мæ зонд къуымых, мæ хъуыды — мард, цы 
фыссьсн., 
Уый нал уынын, мæ къухтæ ризынц... Нæ* 
Мæ карæн лæг — уый къодах у, мæ хъæбул, 
Цы кусы, уый дæр диссаг нал у. 
3 а к а р о 
Нæ, 
Æхсæвыгæтты дзæгъæлы нæ бадыс! 
Дæ рухс æдзухæй рудзынгæй кæлы,— 
Æвæццæгæн, хуымæтæг нæу дæ хабар. 
Кæсы къухфыстмæ. 
0, азфыссæн! 
Антон 
Хыбыр-хыбыр кæнын, 
Кæд фæстагæттæй бахъæуиккой искæй 
Фæхудынæн, фæкæуынæн, уæд та 
Фæзмынæн дæр... 
Закар 
О! Азфыссæн Сосланыл?!. 
Уый диссаг у! Кæс-ма, йæ ном дæр хорз: 
«Æддаг бæсты Гуырдзыйы стыр хæстытæ». 
Фæлдахы къухфысты сыфтæ. 
Е-гъе, нæ фыд! Егъау хæстытыл цас 
Фæфыстай уый? Æмæ сæ райс кæйфæнды — 
Сæ алкæм дæр сæйраг хъайтар — Сослан! 
Шамхоры хæст. Биджийы... Басианы... 
Чарохы... Трапезунды... О, кæс-ма, 
Цæй бæрц горæттæ бацахста Цæразон! — 
Ани, Шамхор, Керасунт, Трапезунд, 
Самсун, Сйноп, Аберд, Двин, Басиан,— 
Хъæбатыр лæг... Нæ фыд, чысыл у уый! 
Фæфылдæр сæ кæн, афтау-ма сыл ноджы, 
Цы ’вгъау кæныс? Ныффысс, зæгъгæ, Сослан 
Зыбыты иунæгæй бырста фыдгулты, 
Æмæ Гуырдзы цы хæстыты уыдис, 
Сосланы руаджы фестæм уым уæлахиз! 
Ха-ха! Сыгъдæг Шотайы ми кæныс 
Ды дæр, нæ фыд,— йæ «Вепхис тхъаосани» 
Хуыздæр кæй номыл сарæзтаид, уый 
Нæ базыдта: Сослан, дам, Тариел! 
Антон 
Æз бузныг дæн мæ хъæбулæй, мæ ном мын 
Шотаимæ кæй загъта, уымæй... Æз — 

Хæрз чысыл уаллон, уый та — зæд, уæларвон, 
Хуыцау! 
Закаро 
Нæ фыд, дæ зонд фæцыд æви 
Цытæ фыссыс? 
Антон 
Мæ хъæбул, æз нæ фыссын 
Нæ — паддзахæн, нæ — чиныгæн, нæдæр 
Историйæн, цы фыссын, уый мæхи у 
Зылынæй æмæ растæй дæр. Фыссын, 
Цы зонын хорз æмæ цы федтон, уыдон. 
Зылын фыссынæн нал дæн æз» 
Закаро 
Зæронд, 
Цы ныффыстай, уый арты бафснай,— сомбон 
Фæсмон кæндзынæ! 
Къухфыст сисы, пецы размæ бацæуы. 
Науæд та дын æз 
Фæлтау мæхæдæг аххуыс кæнон... 
Антон 
Ма кæн! 
Мæ хъæбул, уый тæригъæд ми у! 0! 
Закаро къухфыст арты баппары. 
Хуыцау дын æй нæ ныббардзæн!.. 
Закаро 
Ныхъхъус.у! 
Кæуыл фæфыстай — нал уыдзæн рæхджы, 
Æмæ йæ кой дæр ма баззайа хъуамæ! 
(Ацæуы.) 
А нтон 
Хуыцау, кæм дæ — куыд барыс а фыдми? 
Цæй бæрц фыдæбон, цас фæудхар кодтон 
Æнæхуыссæг æхсæвты, уазал уаты, 
Гæзæмæ судзæг сойдзырагъы рухсмæ! — 
Ныр иу гуымир, æнæзæрдæ хъæддаг 
Мæ хъизæмæрттæ арты хай фæкодта! 
Зæгъ-ма, хуыцау, дæ рæстдзинад кæм и?.. 
Бацæуы Сослан. 
Сосла н 
Фарн ам, нæ фыд. Цыма тыхст дæ цæуылдæр? 
Дæ къухтæ ризынц, уадултыл бынмæ 
Фæд-фæдыл уайынц цæссыгтæ... 
Антон 
Мæ хъæбул! 
Зæгъын дын раст... Нæ, раст нæ зæгъын æз, 
517 

Нырмæ цы загътон, уый дæр раст нæ разы 
Кæй хъахъхъæдтон, кæй сæрыл дзырдтон æз 
Хуыцауы номæй — разындысты чъизи! 
Цы нæ уырныдта мид-зæрды мæхи,— 
Цы нымадтон æз сайд æмæ фыдгæндыл, 
Уый адæмæн каеддæриддæр хуыдтон 
Æргомæй раст æмæ фæлывтон, сайдтон... 
Нæ сæрмæ чи ис, уый та сайдта мæн, 
Æмæ тыхджын æнахъомдæры ссæнды... 
Нæ стыр хуыцау, ды раст нæ дæ, нæ дæ!.. 
Сосла н 
Нæ фыд, кæуын лæджы хуыздæр ми нæу. 
Фæфидар у, фæстаг æххуыс мын ракæн: 
Кæм и мæ бынат, фенон æй. 
А н то н 
Фыдгул — 
Дæ бæсты уым! 
Байгом кæны табæт. 
Æнусон дуне мæнæ... 
Сослан 
Куыд нарæг у, чысыл æмæ къуындæг! 
Зæрдæсæттæн, мæгуыр æнусон дуне... 
; Антон 
Нæ мæнг дунейыл кадджындæр зæдтæ 
Дæ тыхсты заман ныфс дæ удæн раттæнт! 
Сослан 
Нæ сыгъдæг фыд, мæн иунæгæй фæуадз. 
А нтон 
Æцæг дунейыл фембæлдмæ — хæрзбон. 
Сосла н 
Хæрзбон, мæ сыгъдæг фыд, æмæ фæндараст. 
Антон йæ уæхсчытæ змæлгæ ацæуы, Сослан джихæй 
кæсы табæтмæ. , 
Иæ уындæй дæр лæджы зæрдæ кæрзы... 
Дæ бонæй уай, Цæразон, мин-мин азты 
Цы адæмтæ фæмардысты, кæнæ 
Цы бир-бирæ фæмæлдзысты дæ фæстæ — 
Йæ сау табæт сæ ничи федта, стæй 
Нæ фендзæни дæуы йеддæмæ никæд, 
Зæххыл фыццаг æмæ фæстаг хатт ды 
Уыныс, куыд дæ ныгæнынц, уый дæхæдæг. 
Цы бæстæтыл, цы денджызтыл фæзылдтæ, 
Цы хæстыты, цы тухæнты фæдæ, 
Цы паддзахæдтæ басастай Гуырдзыйæн, 
Цы зæххытæ йыл бафтыдтай, цæй бæрц 
Тæлæт фæкодтай фос æмæ цагъартæй! — 

Ныр дæ дзы бахъуыд табæтæн æрмæст 
Цыппар фæйнæджы; кад æмæ дзы намыс 
Цы скодтай, уыдон иннæтимæ ам 
Хуыссынц, æмæ дæхицæн дæр дæ бынат 
Уыдзæнис уый... 0 адæймаг, куыд бирæ 
Фæцагурыс æмæ хъæугæ та дæу 
Куыд цъус кæны! Цы бæрзæндты фæтæхыс 
Дæ хъуыдыты æмæ цы ранмæ ’рхауыс! 
Цыбырхъуыды дæ, адæймаг, хæрз куырм! — 
Нæ уыныс сомбон, зондæй йæ нæ хатыс: 
Цыма хуыцау дæ — фенхъæлыс дæхи 
Æнæмæлæт, фæлæ дæ рад æрцæуы 
Æмæ, паддзах уай, кънйаз æви фыййау — 
Кæмæндæриддæр иу аргъ кæны табæт. 
Бацæуы католикос Михел. 
Михе л 
Мæ хъæбул, рæстæг мах бар нæу: кæд ма 
Зæгъинаг дæ, кæнæ фæдзæхсыс исты? — 
Дæ хуыз, дæ дарæс ивгæ сты дæуæн, 
Æвæрын хъæуы табæты дæр марды... 
С о с л а н 
Нæ фыд, нæ дæн æз иумæ дæр хæрам. 
Мæ фæллæйттæ Гуырдзыстонæн — хæлар. 
(Ацæуы). 
Дыууæ лæггадгæнæджы бацæуынц, къуымæй мард рахæс- 
сынц, табæты йæ нывæрынц æмæ йын йæ нывæрзæн бавæрынц 
Сосланы ныв. Хъуысы аргъуаны дзæнгæрæджы цæгъдын. 
5-æ м сценæ 
Уынг Калачы. 
Бирæ адæм табæт сæ къухтыл хæсгæйæ фæцæуынц уæлмæрд- 
мæ; уыдонимæ фæзынынц Æлдар, Бибыл æмæ Сидамон дæр: 
католикос Михел, сауджын Антон Кутатели; Сослан — хуы- 
мæтæджы хохаг уæлæдарæсы; паддзах Тамар йæ фырт Лаша 
æмæ йæ чызг Русуданимæ: Лаша фæлыст у паддзахы дарæс 
æмæ худы, йæ фарсыл — паддзахы æхсаргард. 
Æппæты фæстæ кæрæдзийыл фембæлынц Миха æмæ Бибо. 
Хъæлæстæ — Кæдæм æй хæссынц? 
— Паддзæхты уæлмæрдмæ. 
— Уæлмæрддзы нæй: уый аргъуаны кæрт у. 
Уым паддзæхтæ фынæй кæнынц æнусмæ. 
— Хуымæтæджы уæлмæрдмæ йæ хæссынц: 
Гуырдзиаг паддзах нæу, Сослан ирон уыд. 
— Фыдгулæн — дур, Гырдзыстонæн — бæмбæг. 
519 

Ацæуынц. 
Фæзынынц Æлдар, Бибыл æмæ Сидамон. 
» 
Æл д ар 
Уынут: Сослан! Иæхи хуызы та бацыд. 
Рох ма кæнут: Дедахъæумæ цæудзæн! 
Дæлимон у,— æфсæдтæ та куы скæна, 
Уæд та тæхдзæни уарийау нæ сæрмæ! 
Бибы л 
Уый нал уыдзæн: тæхыны уари нал у! 
Куы фезмæла, уæд та нæм ис кæрдтæ: 
Æрхаудзысты йæ базыртæ... 
Сидамон 
Кæеут-ма, 
Цы нын дзырдта нæ ирæтты тыххæй: 
«0 ир, ир, ир! Кæрæдзи фыд куыд хæрут! 
Фæзынæд уе ’хсæн удæххæстæй лæг, 
Уæлæмæ скæсæд, бантысæд ын исты 
Лæгдзинадæй — ныккалут ыл æваст 
Уæ сау зæрдæты сафинаг хæрæмттæ, 
Иæ бæрзондæй йæ раппарут бынмæ 
Æмæ йыл уым уæ цъыф къæхтæ фæхафут!..» 
Æрра нæу уый? 
Æл д ар 
Ирон адæмы знаг уыд,— 
Æппындæр сæ нæ уарзта! 
Бибы л 
Никæй уарзта, 
Æрмæст йæхи! 
Æл д ар 
Лæмбынæг æм кæсут! . 
Дедахъæумæ куыд нæ бафта йæ уд! 
Куы баирвæза, ног та дзы уæд тас у, 
Фæлтау æй уырдæм сау сынтыл нылласут... 
Ацæуынц. 
Бацæуынц Миха æмæ Бибо. 
Миха 
Бибо! Цы фæдæ? Бабын дæн!.. 
Бибо 
Цы кодтай? 
Миха 
Нæ ног паддзах уыдзæн, зæгъын, хуыздæр... 
Фæстаг хъæбул мын баззади, ныр мын 
Фæкæны уый дæр йе ’фсадмæ! 
Бибо 
Мæнæн дæр 
Мæ иунæджы куы ракодта уæдæ! 
Ныгæнæг дæр мын нал баззад!.. 

Миха 
Дæхиуыл 
Фæхæц, зæронд! 
Бибо 
Фæфидар у ды дæр! 
Сæ цæссыгтæ сæрфгæ ацæуынц. 
Соелан 
Тамар, цы фестут? Рацæут-ма рухсмæ! 
Арф талынгæй рухсмæ рацæуынц Тамар Лаша. 
Л аша 
Мæ зынаргъ мад! Цы хабар у, цы ’рцыд — 
Куы не ’мбарын,— цæуылнæ мын зæгъыс: 
Мæ фыд кæм и? Цы йыл æрцыд?.. 
Та мар 
Мæ хъæбул, 
Æрсабыр у,.. Хуыздæр хос нын нæ уыд. 
Лаша х > 
Æлдæрттæ мыл цъыоцъыс кæнынц кæлмытау: 
«Сослан фæцис!» Æмæ куыд фæцис? Ау, 
Нæ хъахъхъæнæг, нæ хуыцау æй куы хуыдтам, 
Цы кодта уæд? Æви дæ къух æцæг 
Æрфыстай,— куыд?.. 
Тамар 
Мæ хъæбул, ныр паддзах дæ, 
Æмæ дæхæдæг бамбардзынæ тагъд, 
Хуыздæр амал кæй нал уыдис дæ мадæн... 
Дæу мын, мæ хъæбул, маргæ кодтой уæд... 
Л а ш а 
Уæдæ мæ фыд дæр уый тыххæй ныссабыр? 
Тамар 
Æндæр гæнæн ын нал уыдис, мæ хур. 
Л а ша 
Хур аныгуылд. Фæталынг кæны бæстæ. 
Т а м а р 
Гуырдзыстоны хæстон хъæбатыр кад 
Сосланимæ мæрдтæм фæцæуы.— Хъус-ма, 
Дæ фарсмæ мын æрцæттæ кæн бынат, 
Рæхджы дæ феййафын!.. 
Сослан 
Хæрзбон æнусмæ!.. 
Сослан дардæй дарддæр цæуы æмæ фæаууон вæййы, Тамар 
æмæ Лаша дæр сабыргай талынгмæ ацæуынц. 
Кæрон 
521 

ÆЩЕСÆГТОН 
ЦЫППАРНЫВОН ДРАМÆ 
МИ ВДИСДЖЫТÆ: 
. К ъ о с т а — поэт, нывгæнæг. 
Каханов — инæлар, Терчы облæсты хицау. 
Л ы к с а н — Дæлыккаты сауджын. 
А н н æ — йæ чызг, ахуыргæнæг, 
3 æ л и н æ — ахуыргæнæг. . 
К у з ь м а — сауджын. 
X о р а н — булкъон. 
У н г е р н — полицмейстер. 
Г а п и о — Къостайы лымæн. 
Г и г о — Къостайы зонгæ лæппу. 
Адъютант — Кахановы къæнпылары. 
Олга — Къостайы хо. 
Б о б о р — сæудæджергæнæг. 
Архайд цæуы Дзæуджыхъæуы, Къостайы дыккаг хатт куы ахастой, уый 
хæдразмæ* 
522 

ФЫЦЦАГ НЫВ 
Цæлыккаты сауджын Л ы к с а н ы хæдзар. 
Фынджы фарсмæ лæууынц Л ы к с а н æмæ Г а п п о. 
Гаппо 
Лыксан, хатыр... 
Лыксан 
Дæ хорзæхæй, Гаппо. 
Гаппо 
Хорз бакодтай. Къостайæн кад уæхимæ 
Кæй кæныс, уымæй, фæлæ уæм цыма 
Æгæр.ис адæм:.. 
Лыксан 
Хорз у уый! 
Г а п п о. Нæ, ма зæгъ,— 
Къоста нырма бынтон сæрибар нæу, 
Иæ хасты ранæй сусæгæй æрбацыд, 
Дæ уазджытæй та иуæй-иутæ ис... 
Куы бахæссой æвзаг, æмæ та масты 
Куы бахауа! 
Лыксан 
Æрцындз куы нæу Къоста, 
Мæ риуы йæ куыд бамбæхстаин! .Ноджы 
Кæм фæзыны — йæ кой, йæ хабар уым 
Тымыгъау уайтагъд ацæуы фæйнæрдæм. 
Уæдæ — тæссаг?.. 
Гаппо 
Къæрцхъус уæвын хъæуы 
Ныртæккæ мах. Нæ фæсивæдæй уынджы 
Æрлæууын кодтон иу цалдæры æз, 
Цæмæй бæстон сæ цæст фæдарой уыдон, 
Фæлæ уæддæр... 
Лыксан 
Иæ сонты митæ ма 

Ныр дæр кæны? Цы хъизæмæрттæ федта, 
Цы удхæрттæ! Нæма сæ райста зонд? 
Гаппо 
Дæ цæст æм дар. 
Лыкс ан 
Хуыцау, фыдбылыз ма зæгъ!.. 
Вацæуынц Вобор звмзв Кузьма. 
Гаппо 
Нæ хистæртæ, куыд у уый, куыд? Уæ фынг 
Æнæхицау, æвæгæсæг ныууагътат, 
Уæхаедæг хъазтмæ бабырстат, цыма 
Лæппутæ стут! Уæ хорзæхæй, æрбадут. 
Бобор 
Къостамæ, зæгъын, бакæсæм, цымæ 
Нæ фæхырыз, фыццаджы хуызæн ма у, 
Йæ кафт, йæ зард нæма ныууагъта?’— Кæм! 
Цæхæртæ калы раздæрау! 
К у з ь м а 
Æниу ын 
Цы зæгъдзынæ йæ ныхасæй? Æрмæст 
Сыбыртт ыскæнæд — адæм хъустæ фестынц 
Иæ алфамблай, ныттыгуыр ыл вæййынц, 
Æмæ сын марг куы фæдары, уæддæр æй 
Хæрынц мыдау... 
Га ппо 
Нæ сыгъдæг фыд Кузьма, 
Хатыр, фæлæ уæздан ныхас нæ загътай,— 
Къоста цы кæны, уый æрмæст мыд у. 
К узь м а 
Гормон, æз дæр уын уый куы дзурын; марг 
сын 
Куы фæдары, уæддæр æй хонынц мыд: 
Мыдау — йæ мыд, æмæ мыдау — йæ марг дæр. 
Лыкса н 
Нæ фыд Кузьма, цы марджы кой кæныс — 
Æз не ’мбарын! 
Кузьма 
Нæ фыдбылыз та раздæхт! 
Быцæутæй та нæ бафсаддзæни ныр. 
Ды та дæ хистæр аххосджын! 
Лыкса н 
Дæ хъæлæс 
Æгæр нæры, нæ сыгъдæг фыд Кузьма, 
Нæ кæстæртæм дын хъуысы,— уадз сæ, кафой... 
Фæлæ-ма зæгъ: цы азым ис мæнмæ? 

Кузьма 
Ды бавзардзынæ уый рæхджы дæхиуыл! 
Лыксан 
Нæ, уый дзуапп нæу, бæлвырддæрæй йæ зæгъ! 
Кузьма 
Нæ фыд Лыксан! Æгæр мæ ма къах, ма кæн! 
Цæмæн цæуы Къоста дæумæ? Æви 
Политикон тæрхондон у дæ хæдзар?.. 
Аннæ бахæссы тæбæгъ æмæ йæ фынгыл æвæры. 
Уæвгæ, Лыксан, дæ хæдзары цыдæр 
Рæсугъд зæд ис æмæ Къостайы ласы 
Йæхимæ уый.— Æццæй, мæ чызг? 
А н н æ 
Нæ фыд, 
Уæ ныхас уын нæ фехъуыстон, нæ зонын — 
Цæуыл дзырдтат... 
Кузьма сдзурынмæ хъавыд, фæлæ йæ Лыксан 
фæурæдта. 
Лыксан 
Мæ чызг, нæ хъæуыс ам, 
Цæутæ, дæ хъуыддаг кæн. 
Аннæ ацæуы. 
Нæ дыл æмбæлы, 
Нæ сыгъдæг фыд, æлхыскъ ныхас кæнын: 
Мæ чызг æмæ Къостайы æхсæн ниц’ и. 
Кузьма 
Æмæ дзы хъуамæ мацы уа? Гормон, 
Ды — сауджын, динамонæг дæ, Къоста та 
Цæуыл кусы?.. 
Гаппо (йæ дзырд ын исы). 
Нæ сыгъдæг фыд Кузьма, 
Ныртæккæ уыцы фарст æвзарæг не стæм,— 
Нæ Иры фарн Къоста та нæм фæзынд, 
Æмæ йыл иумæ бацин кæнæм! 
Бобор 
Иунæг 
Сыбыртт дæр нал! Æвдæлон лæгтæ стут 
Æмæ кæнут бæрæгбоны ныхæстæ,— 
Мæн не ’вдæлы- Æрбадут-ма фæлтау, 
Бæркад зæгъæм. 
Лыксан 
Бобор, нæ, уый нæу аив: 
Нæ фынгæвæрд Къостайы номыл у,— 
Уый ам куы нæй... 

Бобор 
Фæдзурут-ма Къостамæ! 
К узьма 
Цæй, æз цæуон. 
Лыксан 
Цы тагъд кæныс, Кузьма? 
Кузьма 
, Хатыр мын уæд... Нæ мæ фæнды йæ уынын. 
Гаппо 
Уый диссаг у!.. 
Кузьма. 
Къоста цы ран уа, уым 
Ирон æвзагыл рауайы быцæутæ, 
Æз та нæ уарзын уый тыххæй быцæу... 
Цы мыл ныффыста, бакæсут-ма мæнæ. 
Кæсы, кæддæр æм Къоста цы ныффыста, уый.- 
«Ирон æвзаг куы фесæфид, зæгъгæ, 
Чи архайы — нæ цоты цот ын сомбон 
Иæ ингæныл æргæвддзысты куыйтæ 
Æмæ йын сæ фæлдисдзысты иронау!» 
Гаппо (фæрсмæ). 
Куыд хорз ныффыста! Молодец 
Къоста! 
(Уымæн.) Хатыр, Кузьма, цæмæн дæм æй 
ныффыста’ 
Кузьм а 
Ирон æвзаг наукæтæн къуындæг у, 
Мæгуыр сын у, æмæ æз радтон дзырд, 
Цæмæй сæ ахуыр ма кæной иронау... 
Бобор 
Кузьма, кæд уе ’хсæн ницы ис æндæр, 
Уæд баззай ам. 
Кузьма 
Куыд баззайон? Нæ кастæ 
Иæ кадæг «Кæмæн и хъæлдзæг цард?», 
Цы хуызы мæ дзы равдыста! Фæлæуу, 
зæгъ, 
Мæ бафхæрд дын æрымысдзынæн æз! 
(Ацæуы.) 
Бобор 
Бæллæх нæу ай! Нæма фæзынд йæ бæстæм, 
Æмæ та ног йæ сæрмæ бады мигъ! 
Лыксан 
Æвзæр лæг у, æууæнк ыл нæй Кузьмайыл... 
Бобор 
Ганпо, нæ бадт æгæр фæдаргъ... 

Гаппо (дуарци дзуры кафджытæм). 
Къоста! 
Æрбауай-ма нæм, хистæртæ дæм дзурынц. 
Къоста цæхæртæ калгæ дуарыл февзæры. 
Лыксан . 
Мæ уазджытæ, тагъд ма кæнут. Æрбадут. 
Бобор 
Лыксан, дзæбæх фæбадтыстæм. Æз ма 
Зæгъынмæ хъæвын иу хъуыды Къойстайæн: 
Дæ цæрæнбонтæ бирæ уæнт, Къоста! 
Дæ фыды фарн фылдæр кæнæд уæлæуыл... 
Фæдисоны уад бакæны Гиго. 
Гиго 
Булкъон Хоран! 
Лыксан 
Хъыгаг хабар...— Къоста, 
Цу мидæмæ... 
Бобор 
Цæй, мидæмæ уал ахиз: 
Уæ фембæлын куы нæ уа хорз... 
Къоста 
Цæмæн? 
Куы фембæлæм — хуыздæр уыдзæн. 
Вацæуы Хоран. 
Хор а н 
Фарн ам! 
Бобор 
Фæрнæйдзаг у, Хоран. 
Лыксан 
Мæ булкъон, бадгæ, 
Аннæ бакæсы Къостайы цурæй. 
Дæ хорзæхæй. 
Хоран 
Къоста, æгас нæм цу! 
Къоста 
Рæсугъдæй цæр æмæ рæсугъдæй амæл! 
Иууылдæр джихæй аззадыстъи 
Хоран 
Цы загътай, цы? Уый цавæр арфæ у? 
А ннæ 
Цы арфæ у! Нæ дын зæгъдзæн Къоста! 
Гаппо 
Къоста, гормон, мæнæн дæр ма-иу ракæн 

Раст ахæм арфæ, иунæг хатт уæд та: 
Рæсугъдæй цæр æмæ рæсугъдæй амæл! — 
Уæздан ныхас! 
Хоран 
Цæй, усрдыгонау фод... 
Бобор 
Æрбадут ныр. Мæ сидт зæгъон кæронмæ.— 
Хоран, дæ размæ абадтыстæм мах 
Æмæ фæуагътам сидтытæ. Æз ма сыл 
Æфтауын иу: йæ фыд Леуаны фарн 
Цы хæсса дарддæр, удхайраг фæндаг 
Цы ныууадза, цы хъизæмæрттæ федта, 
Цы ’фхæрдтытæ — цы сыл сиса йæ къух 
Æмæ йæ фыды уæзæгыл æдыхстæй 
Цы ’рцæра, уыцы амонд уæд Къостайы! 
Л ыкса н 
Дæ сидт хуыцаумæ фехъуысæд, Бобор. 
Дæ раст ныхæстæ бахъарæнт Къостамæ. 
Иæ фыды фарн дзы макуы фæуæд рох! 
Иууылдæр нуазынц. 
Къоста 
Гиго, кæстæр дæ, аназ сидт. 
Гиго 
Куыд уый та? 
Дæ разæй саг дæр никуы фехсин æз. 
Къоста 
Бобор, уæдæ хатыр, фæлæ нæ зонын, 
Дæ сидт цы хуызы баназон. Дзырдтай, 
Цæмæй мæ удхайраг фæндаг ныууадзон, 
Мæ хъизæмæрттыл ахъуыды кæнон, 
Мæ фыды фарн рох ма кæнон... Ныббарут, 
Сæ иунæг дæр мæ удæн нæу æхцон. 
Хоран 
Уый диссаг на?у? 
Бобор 
Разы нæ дæ мæ сидтыл?.. 
Къоста 
Мæ зын фæндагæй никæд тыхстæн æз, 
Мæ удхæртты тыххæй та хъаст нæ кæнын; 
Мæ фыд Леуаны фарны кой кæнут,— 
Æз æй мæхицæн райсынмæ нæ хъавын. 
Лыксан 
Хъыгаг ныхас у уый, Къоста! Куыд исыс 
Дæ къух Леуаны хорз хъуыддæгтыл? 
Къоста 
Къух сыл 
Куы нæ исын: мæ фыд куы уыд Леуан, 

Мæнæй фылдæр æй чи уарзта? Нæй ахæм. 
Фæлæ нæ фæндæгтæ уыдысты хицæн: 
Уый афицер уыд паддзахæн, æз та... 
Хоран 
Уæдæ дæ фæндаг мемæ дæр у хицæн? 
Æз дæр Леуанау афицер дæн. Ау, 
Æмæхæрам куы нæ уыдыстæм раздæр: 
Уырысæй-иу куы сыздæхтæ, уавд-иу. 
Фыццаг фысым мæ хæдзары куы кодтай!.. 
Лыксан 
Мæ уазджытæ, хатыр, фæлæ мæ хæдзар 
Политикæйыл дзурæн бынат нæу.— 
Æццæй, Бобор? 
Вобор 
,Сидт ауадзут кæронмæ. 
Къоста 
Лыксан, дæ бæркад бирæ уæд. 
Бобор 
\ Хæлар. 
Æрбад-ма ныр æмæ нын исты радзур: 
Цы хабæрттæ, цы хорз фæндтæ дæм ис? 
Къоста 
Фæндтæ вæййы, фæлæ фæбадынц хъуыры. 
«Цæгат Кавказы» газеты кæнын 
Хæрæджы куыст. Хæххон дзыллæйы цардыл 
Хъæуы хæцын — æрмæгæрвитæг нæй, 
Мæхицæн та цæуыны бар нæ дæттынц: 
Æрвыст дæн, хаст. Къах авæрæн мын нæй. 
Куыд фыссон, кæд, цы уавæры? Æдзух 
Кæсын æнхъæлмæ, пъæлицæ мæ ног 
Кæд æрцахсдзæн, кæд ахæсдзæн, цы ранмæ?.. 
Куы нæм уаид нæхи газет, бæргæ, 
Фæлæ нын уый дæр не ’нтысы: 
фæкуырдтон, 
Фæлæгъстæ кодтон тæрхоны лæгтæн, 
Цæмæй газет æлхæнынæн æхцайæ 
Фæкæсой, фæлæ ничи радта дзуапп... 
Бобор 
Хатыр, Къоста, дæ хорзæхæй: газет та 
Цы пайда у? 
Къ оста 
Фæндагтæрдæн мадзал! 
Цы уавæры стæм, дзуриккам дзы ууыл, 
Æнæрастæй цы хъуыддæгтæ цæуы — 
Кæсиккой æмæ базониккой адæм: 
Сæ цæстытæ сын байгом кæнид уый, 
Æмæ уыниккой, чи сын у æфхæрæг. 
34 Сослан Цæразон 
529 

Лыкса н 
Къоста, куыд кæсын, афтæмæй нырма 
Бæстон-бæлырд нæма ныхъхъуыды кодтай, 
Цы уыди, ууыл... 
Бобор 
* Мах æнхъæлдтам, ды 
Дæ хасты фæстæ аивтай дæ фæндтæ, 
Æрсабыр дæ... 
Хоран 
Дæ хъару дын бынтон 
Куы басастой! Цы хъизæмæрттæ федтай — 
Æгъгъæд ысты!.. 
Бобор 
Æвзæр рæстæг у ныр: 
Лæгæн хæрзчысыл ницæй тыххæй сæфын 
Хæрзæнцон у! Тæссаг дуг у, Къоста... 
Къос та 
Дæ бацамынд æмæ дæ зондæй бузныг. 
Æз дæ, Бобор, æндæр æххуыс куырдтон... 
Бобор 
Æндæр æххуыс? Мæнæй? Мæ уд дæ фæхъхъау,— 
Мæ рахиз цонг куы бахъæуа, уæддæр — 
Дæ фæхъхъау фод!.. 
Къоста 
Хъуыды ма йæ кæндзынæ,— 
Æз дæм фыстон, кæй æлхæнын газет 
Кавказы хохаг адæмæн... Æххуысхъуаг 
Кæй дæн, æмæ... 
Бобор 
А! Уый уыдис, уыдис!.. 
Фæхудтæн бирæ, бауырнæд дæ: хъазгæ 
Кæны, зæгъын, æвæццæгæн, Къоста! — 
Æнцойбон, уыд æмæ фæхудтæн бирæ. . 
Къоста 
Æз та дæм æй æцæг фыстон. Æцæг. 
Бобор 
Æмæ газет цы хорз хæссы мæгуырæн? 
Цы йын дæтты? Хуымы гал у, мыййаг? 
Зымæгон хъæдæй суг ласы газетыл? 
Иæ бинонтæн дзы дзабыр йе хæдон 
Куы не скæндзæн! Цы у газет хæххонæн? 
Фæлладæй-иу куы раздæха фæскуыст, 
Уаед-иу цымæ газет кæсдзæн мæгуыр лæг?.. 
Ныууадз сæ хохаг адæмы, Къоста, 
Сæ мæгуырыл, газет нæ хъæуы уыдок... 
Загъд ма ракъах — уый зондджын ми у; стæй 
Дæ зæрдыл дар: мыхуыры дзырдæн бирæ 
Ныхдуртæ ис, сæ иу — цензурæ,— уый 

Куы баурома газет, ау, уæд не ’хца 
Цы фæуыдзæн? 
Къоста 
Гъе уый у уæдæ, уый: 
Газетыл нæ — капеччытыл мæт кæнæм! 
Фæлæ мæнмæ æндæр хъуыды фæзынд: 
Иæ адæмæй чи байуæрста, йæ зæрдæ 
Кæмæн ныхъхъæбæр, дзыллæйы зын цард 
Æмæ сæ талынг худинаг кæмæн нæу, 
Лæгдзинады бон чи фæтарст æмæ 
Æд сызгъæринтæ чи бамбæхсти, уымæн 
Нæ фæстагæттæм никæд уыдзæн кад. 
Иууылдæр æм джихæй хъусынц. 
Хъуыды нæ кæнæм адæймаджы цардыл: 
Циу амонд, лæг цæмæн цæры зæххыл, 
Нæ абон циу, цы уыдзæни нæ фидæн, 
Цы у нæ хæс, йæ цыбыр царды лæг 
Цы хуызы хъуамæ басгуыха, йæ бæстыл 
Цæмæй цæрын æхсызгон уа, цыбæлаг! — 
Нæ, ахæм фарстатыл нæ кæнæм мæт,— 
Лæгтæ нæм нæй: æнамояд ма стæм абон... 
Гаппо 
Годта, гормон, куыд тыхсыс,— фидар лæуу! — 
Самйл куы ’рхауд, уæд равзæрдтæ Леуайæн! 
Къ оста 
Самил лæг уыд! Цæрæнбонты фæхæцыд « 
Сæрибарыл! Æрмæст æй хъуыд мæлын 
Иæ хъуыддагыл,— нæ амард æмæ фегад, 
Иæхи кæй радта, уый тыххæй. 
Хоран 
Ды та 
Кæронмæ цæуыс сæрсæфæн фæндагыл? 
Къоста 
Къостайы фæндаг раст у йе рæдыд, 
Æнцон йе зын, хъуыдыгонд ын у рагæй 
Æмæ йæ ивгæ нал кæны. Мæнæн 
Мæ идеал æдæрсон Прометей у: 
Цъæх айнæгыл æй байтыгъта хуыцау, 
Зæххон мæгуыртæн арт кæй радта, уымæн,— 
Æнусты дæргъы хъизæмар кæны, 
Йæ игæр ын æгъатыр уари тоны, 
Фæлæ уæддæр нæ комы уый сæттын: 
Иæ раст хъуыддаг уæлахиз уыдзæн — зоны, 
Æмæ йын уый быхсыны тых дæтты. 
Хоран 
Æвæццæгæн дæм ахæстоны бадын 
Хуыздæр кæсы сæрибарæй? 
531 

Къоста 
Булкъон, 
Нæ фæрсыс раст,— тыхгæнæг чи уа, уымæн 
Лæггад кæнынæй — ахæстон хуыздæр. 
Хоран 
Дæ хорзæхæй, зæгъ-ма: тыхгæнæг чи у, 
Кæнæ йын чи лæггад кæны? 
К ъ о с т а (йæ мидбылты худгæ). 
Чи? 
Хоран 
Къоста 
Æз горæтмæ нæма схæццæ дæн, уæд 
Ирон хъæутæй иу-цалдæрыл æрзылдтæн... 
Кæсут-ма, паддзахмæ цы хъаст фыссынц 
Дур-Дурыхъæуы мæгуыр адæм, уымæ: 
Гæххæтт сисы æмæ йæ кæсы. 
«Æппæтылаудæг кадджын паддзах! А фæстаг ссæдз азы 
дæргъы цæрæм удхайраг хъизæмар цардæй: нæ фæстгг 
хкомдзагæй хъалон кæмæн фидæм, уыцы де ’вæрд хицæутте 
нæ мæлæтмæ скъæрынц! Сæфæм талынджы. Стырæй-чысы- 
лæй ингæнмæ калинаг фестæм. Уарзæм уæ, зæгъгæ, цы хн- 
цæуттæм куывтам, уыдонæй нын иу дæр нæ хъусы нæ хъæсты- 
тæм, мæт нæ кæны нæ тæригъæддаг цардыл, байстой нын нæ 
зæхх æмæ цæрынц æрцæуæг æлдæрттæй. Бацамон нын, нг 
кадджын паддзах, ингæны былыл лæугæйæ нын хуыздæр дк 
кæнгæ у, уый. 
ДУР-ДУРЫ мæгуыр зæхкусджытæ». 
Æртæфондзыссæдз къухфысты — бынæй! 
Хоран 
Дæхи фыст у? 
Къоста 
Нæ, æз фыссын бынтон 
Æндæр хуызы, фæлæ сæ хъуыды иу у. 
Мæнæн мæ зæххæн байсæн нæй. Æз тауын, 
Сæрибармæ цы тыллæг сиддзæн, уый,— 
Сыгъдæг мыггаг.— Гиго, æруай-ма, мах сын 
Дæ уарзон зарæг азарæм. Ды та, 
Аннетæ хъус æмæ йæ дар дæ зæрдыл, 
Пианинойы раз æрбады, цæгъды, æмæ зарынц 
Гигоимæ. 
«Æз дæ зарынмæ куы хъусын, 
Уæд хъæлдзæгдæрæй фæкусын, 
0 мæ хуры хай,— 
Азар-ма, чызгай! 
532 

Мах бар нал ысты нæ сæртæ... 
Азар, цалынмæ дæ зæрдæ 
Не ссау фырмæстæй, 
Адæмы мæтæй!.. 
Адæмæн зæхх у сæ дарæг... 
Азар, ракæ мыл-иу хъарæг, 
О мæ бон-иу зæгъ,— 
Байстой нын нæ зæхх! 
Нал дæ бахъæудзæн ныр рувын... 
Азар! Сахуыр мæ кæ кувын! 
Ма фæлидз тæргай, 
0 мæ хуры хай!..» 
Нуцъусдуг джихæй баззайынц инцæтæ. 
Аннæ 
Æнкъард зарæг. 
Га ппо 
Æнкъарддæр ма цы вæййы! 
Кърста 
Æнкъард, дам! Цин цæуыл чындæуа — нæй. 
Дæ зæхх дын байсæнт, дардмæ дæ фæсурæнт 
Фыды зæххæй, уæд ма хъæлдзæгæй зар! — 
Æнцон нæу уый. Зæрдæхъæлдзæгæй, Аннæ, 
Цæуыл ныззарон, уый куы уаид,— ехх! — 
Æз ахæм цинæн зарин — тулдз зымæгон 
Сыфтæр æфтауид, къуылдымы хæрис 
Йæ урс дидинæг пух-пухидæй калид! 
Фæлæ хъæлдзæг цæуыл ныззарон — нæй... 
Аннæ 
Цымæ, Къоста, æнкъард зарæг куы зарай, 
Уæд адæмæн нæ сæтдзæни сæ ныфс? 
Къоста 
Нæ, Аннæ, уый сæ сагъæсыл æфтаудзæн,— 
Хъуыды кæндзысты: чи исы сæ зæхх, 
Цæмæн, кæмæн? Нæ зарæг сын сæ риуты 
Хæрамы арт æндзардзæни. Мæнæн 
Мæ царднысан ныртæккæ уый у — хъуамæ 
Æфхæрд лæгæн кæсын, уынын кæнон, 
Иæ зæххисæг, йæ цагъаргæнæг чи у. 
Æз адæммæ дæр уымæн сидын, кæд 
Ныззариккой мæ уыцы зарæг мемæ. 
Лыксан 
Дæ зард, Къоста, хæрам æфтауы... Нæ, 
Хæрамдзинад — уый тугкалымæ сиды! 
Тæригъæды цæмæн цæуыс?.. 
Къоста 
Лыксан, 

Толстойы бирæ уарзын æз, æрмæст ын — 
«Фыдгæнды ныхмæ ма архай тыхæй» — 
Иæ уыцы зонд мæ хъуыддагæн нæ исын. 
Лыксан 
О, фæлæ ды цардивыныл хæцыс, 
Поэты куыст та дунейыл гармони 
Æвæрын у!.. Нæ, цардæн ивæн нæй: 
Зæххыл цы уынæм, уый хуыцауы сконд у! 
Нæ, уды цард тыхызмæлд у æрмæст. 
Иæ тыхызмæлды ницы у лæджы бон: 
Фæлтæр фæзыны, фесæфы та ног, 
Ыскæсы хур, æрныгуылы фæстæмæ, 
Бæлас æрзайы, базæронд вæййы... 
Цы уынæм, уый зæххыл уыдзæн хъаймæтмæ, 
Цы чындæуыд, чиндæуыдзæни уый 
Æмæ нæй ницы раивæн уæлæуыл... 
Къоста 
Хатыр, Лыксан, дæ хъуыдытыл цыма 
Ныры рæстæджы урс зачъетæ разад! 
Лыксан 
Лæпну ма дæ, тæхуды дæм кæнын: 
Æрыгонæй ма дзаг вæййы нæ зæрдæ 
Мæнг ныфсытæй, фæлæ цы пайда сты? — 
Æрызгъæлынц... 
Къоста 
Гъым! Тлаттаты кæвдæсард — 
Чермен — дæуæй лæгдæр уыди: зыдта, 
Æфхæрæг чи уыд — сыстади сæ ныхмæ... 
Лыксан 
Гъе, гъе, æз дæр дын уый зæгъын: Чермен 
Цы рамбылдта йæ хæцынæй? Иæ мæлæт! 
Къоста 
Иæ мæлæтæй уый басаста мæлæт, 
Æмæ йæ фæндаг махæн баззад рухсæй: 
Иæ фæдонтæ цæудзысты ууыл ныр 
Сæ бархимæ! 
Лыксан 
Сæ бархимæ!.. Мæ хъæбул, 
Лæппу ма дæ... Æрыгон ма куы вæййæм, 
Уæд ма фæуынæм дунейыл æрмаэст 
Рæсугъд нывтæ; фæуырны нæ, лавджы бон 
Кæй у нæ дуне раивын, фæлæ 
Мæнг ныфсытæй фæхæрæм уæд нæ хъиутæ... 
Нæ, адæймагæн ницы у йæ бон! 
Нæ цард æхсæв у, адæймаг та — уаллон,— 
Æхсæвыгон фæхъуырдухæн кæны, 
Кæд рабырид йæ талынг ранæй рухсмæ, 
Кæд фенид арвыл хуры тын, фæлæ... 

Куы рабыры, уæд ыл ныллæууы исчи. 
Уаедæ хуыцау цы скодта, уымæн быхс, 
Кæннод, мæ хур, тæригъæды цæуыс. 
Къоста 
Цы дыл æрцыд? Уæндагдæр уыдтæ раздæр: 
Хæххон чызджыты скъола ’хгæдтой ам, 
Æмæ йæ иумæ бахызтам; хæцыдтæ 
Æдæрсонæй нæ алкæйау ды#дæр, 
Цы хъизæмары бахаудзынæ, ууыл 
Нæ кодтай мæт. Мæн базонын фæнды: 
Кæй ныфсæй кодтай уыцы тох, цæй тыххæй? 
Лыксан 
Дæхæдæг та? 
Къ ост а 
Æз — адæмы ныфсæй: 
Мæ зæрдæ дардтон уыдоныл — хъуыди сæ. 
Хæххон чызджыты скъолайы уыдтон 
Мæ сæйраг хæс æххæст кæныны мадзал: 
Ирон чызджытæ ахуыргонд куы уой, 
Уæд сын цæрын æнцондæр уыдзæн, кусын 
Хуыздæр зондзысты, бинонтæн сæ цард 
Нывыл кæндзысты, чингуытæ кæсдзысты, 
Бæстыл цы цæуы — зондзысты хуыздæр, 
Уæд нал уыдзысты уаллæттæ, уаед уыдон 
Уыдзысты адæм, рухс дуне уынæг, 
Æмæ сæ фæрцы раивдзыстæм дуне. 
Л ыкс а н 
Фæзилыс дардыл, фæлæ та уæддæр 
Цард ивынмæ æрыздæхыс... 
Къоста 
Мæ хæс у, 
Мæ царднысан! Æниу мын дзуапп нырма 
Нæ радтай ды: цæуыл хæцыдтæ раздæр? 
Л ы кса н 
Хъыг дын уыдзæни ме ’ргом дзуапп. 
Къоста 
Цæмæн? 
Рæстад куы уа, уæд мын уыдзæн æхсызгон. 
Лыксан 
Ныры заман лæг бирæгъ у лæгæн, 
Æххуыс ын нæй, тыхса йæ удыл хъуамæ... 
Мæ хъысмæтыл хæцыдтæн æз æрмæст, 
Мæ чызджытыл... Цæмæй мын уа мыздисæн, 
Куысты бынат. Нырма лæппу дæ ды, 
Æмæ мыл уымæн худыс. Ды зæнæгыл 
Нæма тыхсыс, ды не ’мбарыс нырма, 
Цы у мæт кæнын даринæгтыл. Сомбон 
Куы уай мæ раны, нал худдзынæ уаед. 

Къоста 
Лыксан, Лыксан! Дæ уавæрыл нæ худын, 
Дæ зæрдæйыл дын худын æз æрмæст. 
Лыксан 
Æцæг уыдтæн дæ хъузон раздæр æз, 
Æмæ ныр дæр, хуыцау мын уæд æвдисæн, 
Кæй мын нæй де ’мкад, де ’мзонд лæг, фæлз- 
Куы федтон æз, цы сæрсæфæн фæндагыл 
Лæууыдыстæм, уæд афоныл мæхи 
Фæрсырдæм айстон... 
Къоста 
Де ’мбал чи уыд, уый та 
Æрцыди хаст... Фæлæ дыл худгæ? Нæ, 
Хуыцау мæ уымæй бахизæд,— кæмæн нæ 
Иæ бон цы у — фылдæр дзы домæн нæй. 
Лыксан 
Æрдзæй дæуау нæ фæдæн æз хъæбатыр!.. 
Къоста 
Мæнг та зæгъыс! Хъæбатырдзинад лæг 
Æрдзæй нæ хæссы: адæм æмæ цардмæ 
Цы цæстæй кæсай, уымæй гуыры лæг. 
Ныртæккæ ам, дæ хæдзары раз уынджы 
Мæ хъахъхъæнæг цы кæстæртæ лæууынц,— 
Сæ сæргълæууæг Гиго у мæнæ,— уыдон 
Ды не ’мбарыс, лæг бирæгъ у лæгæн, 
Æмæ нæ дарыс адæмыл дæ зæрдæ! 
Гье уый тыххæй дæ иунæг дæр. 
Лыкса н 
Къоста, 
Лæг иунæг у закъоны раз, закъон та 
Зæххон хуыцауы зондæй у æвæрд!.. 
Ды уæгъды дарыс адæмыл дæ зæрдæ: 
Цы у сæ бон? Куы хаста хицау дæу, 
Уæд дæ цæуылнæ бахызтой дæ зынтæй 
Дæ уарзон адæм? Ницы уыд сæ бон!.. 
Къоста 
Æцæг зæгъыс: цы уа сæ бон, сæ хъару, 
Сымах хуызæн тæрхоны лæгтæ сын 
Куы вæййы, уæд!.. 
Бобор 
Хатыр, Къоста, фæхъуыстон 
Лæмбынæгæй уæ быцæумæ, фæлæ 
Нæ бамбæрстон: цы ивинаг дæ царды, 
Дæумæ гæсгæ дзы раст цы нæу? Кæс-ма, 
Куыд æппæлы ирон хæдзарæй газет: 
Сисы газет æмæ кæсы. 
«Фæстаг азты бирæ хæрзиуджытæ фæзындис ирон адæиь 

царды. Æрæджы. дæр ма ирон лæг мидæггæгтæ — хæлаф 
æмæ хæдон — нæ дардта, куырæт æмæ цухъхъа, уыдоны авдде 
та — кæрц. Æрчъи — йæ къæхтыл. Ныр та: кæттагæй — ми- 
дæггæгтæ, йæ къæхтыл — къалостæ, йæ хæдзар — парахат, 
цъæхсæр, агуыридурæй — йæ къултæ, чъырæйцагъд, йæ пъол 
фæйнæг, йæ рудзгуытæ — сæвджын, авгæвæрд, йæ хуылфы — 
венæйаг бандæттæ, хуыссæнты цъæрттæ — крахмалы тылд; 
буфет, йæ хуылфы — авджын дзаума. Æхсæвиуат кæм бакæ- 
най — европæйаг хæдзарау дзы дæ фæллад æруадздзынæ. 
Сыгъдæг æппæт дæр: къæсæрыл æхсæнкъ куы фæцæйхизид — 
асæттид йæ зæнг!» 
Къоста 
Бобор, нæ, уый дын цъулберы хæдзар у.. 
Фæлæ-ма кæс, мæгуыр лæгæн йæ къæс 
Цы хуызæн у: хъæмпæмбæрзт æмæ каукъул, 
Æлыгбын, каудзар, фаджысæй та — сæрст; 
Цъыхыры судзы къонайы раз арты, 
Иæ фæздæг къахы цæстытæ; бынмæ 
Дзыназы дымгæ ердойæ; тымбылтæй 
Бæгънæг сабитæ лыстæны хуыссынц 
Æххормагæй; сæ мад æмæ сæ фыд, 
Цы цъулберы хæдзарыл дзырдтай, уымæн 
Сæ хид калгæ, фыргуыст кæнынц йæ хуымы. 
Бобор 
Къоста, дæхицæн барæй къахыс маст, 
Æмæ дæ курæм: дзыллæйы хъуыддæгтæ 
Куы ныууадзис... Фæзындзæн иу мæнгард 
Æвзагхæссæг, уый хицауадмæ ногæй 
Хъаст бахæсдзæн, зæгъгæ, фæзылдтæ ды 
Ирон хъæутыл æмæ сæ бунт кæныс... 
Сыбыры хай фæуыдзынæ бынтондæр! 
Хора н 
Дæ фыд Леуанæн аргъ нæ кæныс!!. 
Къ ос та 
О! 
Дзыхъхъынног цау! 
Хо ран 
Уый афицер уыд, кадджын, 
Цы цард ис, ууыл удæлдай уыди!.. 
Къоста 
Дæуау! 
Хора н 
Мæнау, æз та уыдтæн раст уыйау!.. 
Нæ разы махæн иу хæс уыд æвæрд: 
Уынгæджы бон хæцыдыстæм æмриуæй 
Уæрæсе æмæ паддзахы сæрыл! 
Къоста 
Уæрæсе нæ — ды паддзахыл хæцыдтæ! 

Хора н 
Уæрæсе паддзахимæ иу у! 
К ъ о с т а * 
Нæу! 
Уыдзæн Уæрæсе, нал уыдзæн дæ паддзах. 
Хор а н 
Æнæ паддзах Уæрæсе нæй мæнæн! - 
Къоста 
Гъе уый у, уый! Нæ фæндаг дæр гъе уымæн 
Фæдыууæ ис, фæйнæрдæм цæуæм мах. 
Ды паддзах æмæ йе ’гъдæуттыл хæцыс, 
Мæн та хъæуы æнæпаддзах Уæрæсе! 
Хъусджытæ джихæй, дисгæнгæ кæрæдзимæ 
ракæс-бакæс кæнынц. 
Хоран 
Дæ бар дæхи. Цы фæндагыл лæууыс — 
Цæугæ йыл дарддæр; маст дæм дзы куы ’рхауа, 
Уæд-иу хъаст махæй ма ракæн. Æцæг 
Дæ фыд Леуаны кадджын ном рох ма кæн. 
Къоста 
Мæ фыды ном мын арæх мысут... Ныр 
Куы хъусид исчи — фенхъæлид, цыма йæ 
Нæ уарзтон æз йе уый нæ уарзта мæн... 
Куы марди, уæд æз хаст уыдтæн мæ бæстæй, 
Фæлæ мæм фыст ныууагъта... Бакæс уый — 
Лæджы сæры хъуын арц ыслæууы!.. 
Хоран 
Цавæр? 
Æви йын махæн зонæн нæй?.. Фæзынд 
Дæ мидбылтыл цыдæр æнахуыр худын... 
Къоста 
Ныффыста мæм, цæмæй фæтагъддæр ис 
Иæ мæлæт, уый: æз ахст кæй уыдтæн, уымæй. 
Хора н 
Уыныс, гормон, дæхи фыдæн дæр ма 
Дæ фæндагæй йæ зæрдæ рухс нæ кодта! 
Къоста 
Нæ! Уый, булкъон, мæ фæндагыл нæ тыхст: 
Æз ардыгæй цы хъуыддæгты тыххæй 
Æрцыдтæн хаст, Леуаны мæлæт уыдон 
Фæтагъд кодтой. Куы бакастæн йæ фыст, 
Уæд базыдтон, мæ фыды марæг чи уыд... 
Æз Петроградмæ ацыдтæн тызмæ^æй 
Æмæ Сенатæй ракуырдтон, цæмæй, 
Мæ ныхмæ уым цы фыстытæ ис, уыдон 
Мæхи цæстытæй бакæсон... 

Хоран 
Æмæ?.. 
Къоста 
Уым ис мæ зонгæ ус — Сона Есенон,— 
Уый тынг хорз зонынц хицæуттæ,— мæнæн 
Уый равдыста, Каханов мыл цы фыста... 
Йæ фыстыты сæйраг æвдисæн у 
Мæ ныхмæ — иу мæ фыды бирæуарзæг 
Ирон булкъон... 
Исдуг се гас дæр фестъæлфынц, стæй цавддуртау 
лæугæйæ баззайынц. 
Æз дæр ирон лæг дæн,— 
Куы базыдтон, мæ фыды марæг чи у, 
Уæд раздæхтæн Хъæрæсейы хæхтæм... 
Сыгъдысты уым мæ царды хуыздæр азтæ, 
Фæлæ уæддæр ард бахордтон, мæ маст 
Кæй райсдзынæн нæ байсафæг булкъонæй!.. 
Æмæ мæхи цæттæ дæр кодтон уым: 
Ыскодтон тулдз бæласы цъары зиллакк 
Æмæ нæмыг къуырдтон нæмыгæй, раст 
Бындзыйас тæппы фондзыссæдз санчъехмæ; 
Мæхи дзы надтон ихдоны, хæрдмæ 
Уæззау дуртæ мæ къухтыл хастон, кæд 
Мæ цæнгты, зæнгты, астæуы хæцъæфтæ 
Ысфæлтæриккой. Бауырнæд уæ, уым 
Цæмæ тырныдтон, уый мæ къухы бафтыд: 
Хæцын фæразын цалдæримæ кардæй, 
* Мæ фехст нæмыгæн та — ивгъуийæн нæй.. 
Хоран цæф арсау зыр-зыр кæны. 
Хоран 
Леуаны къухфыст! Равдис æй!!. 
Къоста 
Дæуæн 
Зын уыдзæн уый. 
Хора н 
Леуаны къухфыст, тагъддæр! 
Къоста 
Æмæ уæ уый фыст чи зоны? 
Хор а н 
Æз!.. 
Бобор 
Æз... 
Л ы к с а н 
Æз дæр æй зонын. 
Г а п п о 
Алчидæр æй зоны. 

Къ оста 
Æназым Аннæ, бакæс сын æй ды. 
Аннæмæ ратты фыстæг, æмæ йæ уый кæсы. 
Анн æ 
«Мæ хъæбул Годта! Тæхуды, куы ма дæ фед- 
таин, фæлæ мæ фадат нал амоны. Дæу мын кæй 
ахастой, уый мæт мæ зæронды низтæй тыхджын- 
дæр разынди, мæ зæрдæ мын аскъуийын кодта. 
Хуыцауы раст уæвгæйæ дæ кæй ахастой, уый 
та мын уæлдай маст уыди. Хæххон милицæйы 
ма мын цы зонгæтæ ис, уыдоны руаджы базыд- 
тон, дæу ахæссыны тыххæй инæлар Кахановы 
фыстыты сæйраг æвдисæн кæй у булкъон Хоран. 
Фæдзæхсын дын, мæ иунæг хъæбул, маст исыны 
фæнд ма скæн. Афтæ мæм зыны, цыма Хоран 
йæ фыдзондæй фæрæдыди, кæнæ та йын Каха- 
нов йæ хъуыдытæ зыгъуыммæ бавдыста. Куыд- 
фæнды уа — дæ рæстад сомбон раргом уыдзæн. 
Ныр та дæ мастæн быхс æмæ Хоранимæ цæр 
хæларæй. Хорзæй баззай, мæ иунæг. Леуан». 
Стыр зианы уæвджытау иууылдæр лæууынц 
сæркъулæй. 
Гæххæтт къухæй къухмæ ацæуы. Джихæй кæсынц 
Хоранмæ. 
Хоран 
Фæлтау дзыхъмард цæуылнæ фæдæн хæсты!..— 
Лыксан, Бобор, Гаппо!.. Хæрын уын ард, 
Фыдхабар никаед бахастон Къостайыл!..— 
Къоста, гормон, куыд баууæндыдтæ?..— Нæ, 
Æз хъуамæ фенон, базонон, Каханов 
Цы бавдыста мæ номыл, уый! 
Фæцæйлæбуры, фæлæ йæ Къоста фæуромы. 
Къоста 
Фæлæуу! 
Æз ацы чиныг уый тыххæй æфснайдтон, 
Цæмæй йæ зонат, хицæуттæ ныр мах 
Кæрæдзийыл куыд ардауынц, цæмæй сын 
Æнцондæр уа мах иугæйттæй сæттын. 
Ныр та, Аннетæ, судзæнтæ-ма рахæсс. 
Аннæ спичкæтæ райсы. 
Леуаны къухфыстыл сæ бафтау арт. 
Аннæ судзы Леуаны фыстæе. 
Булкъон Хоран, нæ хæрамдзинад афтæ 
540 

Куы басудзид, хуыздæр нын уаид уæд. 
Хоран 
Къоста, хатыр...— О, уыцы чъизи цъаммар! 
Æрдиаггæнгæ ацæуы. 
Къоста 
Мæ хорз хæлæрттæ, ацы хабар уæ 
Иæ дзыхæй кой дæр мачи скæна хъуамæ 
Æндæр удæн — уæд худинаг кæны, 
Æмæ йын ацы бафхæрд дæр æгъгъæд у. 
Гиго 
Æгъгъæд, дам! Куыд? Уый амарын хъæуы, 
Нæ фæндагыл æдзух лæууы цæлхдурæй! 
Къоста 
Уый патриот у райгуырæн бæстæн. 
Уæрæсейы ныхджын салдат! 
Гиго 
Салдат! 
Уый паддзахы Уæрæсейы салдат у! 
Къоста 
Зæгъ-ма йын, Аннæ: ахæмты куы мара 
Æнæзондæй, уæд канд йæ паддзах нæ — 
Уæд нал уыдзæн Уæрæсе дæр. 
Фæзилы Гигомæ æмæ йын басхойы йæ фындзы сæр, 
Æмбарыс? 
Гиго 
Цу ныр æмæ йæ бамбар ды!.. 
Аннæ 
Къоста, 
Дæ хо Олга æрбахæццæ! 
Бацæуы Олга, йæ къух ын исынц цингæнгæ. 
Гаппо 
Кæсут-ма! 
Æгас цæуай! 
Æгас цæуай, Олга! 
Олга 
Къоста мæнмæ цæмæн ныууайа, чи дæн, 
Цы йын дæн æз! 
Къоста 
Цытæ дзурыс, мæ хо!.. 
Олга . • • 
Цы хуызæттæ стут? О, хæдæгай: уынджы 
Æрбацæуын, æмæ дын мæм æваст 
Æрбауади фон Унгерн, полицмейстер, 
Æмæ мæм дзуры: «Сауджынмæ цæуыс, 
Цæлыккаты? Къоста дæр уым и — зонæм, 

Рæхджы йæ абæрæг кæндзыстæм мах...» 
Куыд дæ базыдтой афтæ тагъд? Дæ фæдыл 
Куыйтау цы зилынц? — Бахатыр кæнут, 
Уæ хорзæхæи, сымах æрбайрох кодтон... 
Бобор 
Олга, дæ фенын мын æхсызгон у... 
Уæдæ, зæгъыс, дæу полицмейстер федта? 
0 л га 
Æрбацæуинаг у рæхджы. 
Бобор 
Лыксан, 
Иттæг дзæбæх дæм абадтыстæм мах, 
Æндæр хатт та дæм абаддзыстæм ноджы... 
Га ппо 
Æгъгъæд уал у. Уæ бæркад бирæ уæд! — 
Къоста, фæстæдæр фендзыстæм. 
Къоста 
Фæндараст. 
Лыксан 
Чызг, ды фæкæс, æз аргъуанмæ цæуын. 
Лыксан, Бобор æмæ Гаппо ацæуынц. 
Къост а 
Бæркад дæр дын нæ загътой, Аннæ... 
Гиго 
Цы? 
Олга сын полицмейстеры кой скодта, 
Æмæ сæ фынг æрбайрох ис! 
Къоста 
Ха-ха! 
Уыдзæнис уый дæр! 
Гиго 
Ард хæрын мæ удæй! 
Къоста 
Гиго, ды уайгæ, фæсивæдæн зæгъ, 
Æмæ сæхимæ ацæуæнт, сæ сæр мæ 
Куы бахъæуа, уæд сæм хабар уыдзæн. 
Гиго ацæуы. 
Аннетæ, цæй, дæ фынг дæхæдæг афснай. 
Куы равдæлай, уæд ме ’рмадзмæ фæзын — 
Хъæуы ма нывмæ бавналын кæмдæрты. 
Æнæуый дæр мын демæ ис ныхас.— 
Ды та, Олга, мæ дзæбæх хо, мæ зæрдæ, 
Мæ фæдыл цом æмæ мын дзур хабæрттæ. 
Ацæуынц. 

ДЫККАГ НЫВ 
Цæлыккаты хæдзары Къостайы нывгæнæн æрмадз. 
Бацæуынц Къоста’ æмæ 0 л га 
О л га 
Мæ бындурыл! Цы ран дæн, ай цы у? — 
Годта, гормон, куыд цæрыс ам, кæм кусыс? 
Цы хуызæн у дæ цæрæнуат!.. Кæс-ма, 
Лæджы зæрдæ мæгуыр кæны йæ уындæй! 
Æмтъер-æмхæццæ дзаумæттæ: мольберт, 
Æмæ йæ уæлæ сойдзырагъ; дæ хуыссæн — 
Æнæфснайд; къуымты — ахорæнтæй дзаг 
Дæ къоппытæ, дæ кистытæ; дæ къустæ, 
Дæ уидгуытæ æнæхсадæй лæууынц!.. 
Цы дын у уый? 
Къоста 
Поэтикон анархи! 
0 л га 
Нæ, мæ ’фсымæр, æгъдау нæу уый. Ныр исчи 
Куы фенид, ам цы хуызы цæрыс, уый, 
Цы зæгъид уæд? 
Къоста 
Поэт æмæ нывгæнæг! 
Иæ цæрæнуат — йæ бакастæй бæрæг: 
Æлдариуæг-иу уым фæкæны музæ!.. 
О л га 
Годта, хорз нæу, дæ хъазын мын хъыг у. 
Кæмæдæр цæр, стæй ноджы цары... Цары! 
Нæ дын дзы рухс, нæ — фезмæлæн,— куырм дзы 
Куыд нæ кæные, куыд быхсыс ам? Дæхицæн 
Хæдзар куы ис — цæуылнæ цæрыс уым? 
Дæ фыды муртæ уым куы сты — Лабæйы... 
Цы дæ ныббаста ам? 
Къоста 
Мæ хо Олга, 
Æрбайхъус-ма, бындзæй та къамбец ма кæн. 
Æз ам куыстон мæ хасты размæ, ам 
Мæ дзаумæттæ, мæ куыстытæ ныууагътон... 
Æрбацыдтæн æз иунæг бон æрмæст, 
Стæй ноджы уый дæр сусæгæй; нырма дын 
Нæ дæн сæрибар. Рацæудзынæн тагъд 
Æмæ цыдæр ныффæнд кодтон... 
О л га 
Ома? 
Къоста 
Ома — мыггагмæ иунæгæй куыд цæрон? 
Æрбакæс-ма: зæронд кæнын, мæ сæр 
Фæгæмæх и, фæхалас и мæ зачъе... 
543 

Æвгъау нæ дæн, æнæкъæдзилæй дын 
Куы баззайон æмæ Леуайы кæрты 
Æз иу бæлас куы нæ ныссадзон, уæд? 
0 л га 
Æцæг зæгъыс? Бæргæ, хуыцау куы зæгъид, 
Къуырф царды мавт куы ’ркæнис! Чи у, чи? 
’« Фæлæуу, фæлæуу... Цыдæр хабар мæ хъустыл 
Æцæг æрцыд: Цæлыккатимæ, дам, 
Хæстæг кæныс... Сæ хæдзары куы цæрыс, 
Куыд, мидæгмоймæ? Худинаг у уый! 
Къоста 
Кæд рауайа, уæд бадзурдзыстæм иумæ, 
Иæ ахæссын кæдæм уыдзæн хуыздæр. 
О л га 
Цæлыккатæм æртæ куы ис чызджытæ, 
Дæумæ гæсгæ сæ чи хуыздæр уыдзæн,— 
Дæ зæрдæйæн дзы адджындæр кæй хоныс? 
Къоста 
Кæд уа разы, уæд кæстæр. 
Ол га 
Аннæ! 
1$ъоета 
О. 
Хъæрæсейæ дæр уый тыххæй фæзындтæн, 
Цæмæй ныр йемæ баныхас кæнон... 
Æрбакæс-ма: йæ ныв цæттæ у. 
Æвдисы йын Аннæйы портрет. 
Олга 
Диссаг! 
Раст Мадымайрæм, зæдты зæд!.. Мæнгæн 
Нæ дзурынц адæм, хойы зæрдæ, дам, 
Æфсымæрмæ, æфсымæры та — хъæдмаэ,— 
Мæ ныв мын нику^ сарæзтай нырма... 
Куыд рæсугъд у! Ныр æй æмбарын, арæх 
Цæмæн фыссыс Цæлыккатæм, фысым 
Цæмæн æркæныс уыдонмæ... Рæстмæ дын 
Фæуæд, Годта... Æрмæст... 
Къоста 
Цы, цы? Зæгъ æй. 
О л га 
Дæ мæгуыр хойы рохуаты ныууагътай... 
Дæ хæдзары мæт нал кæныс æппын, 
Цæрæнбонты дæ иу фыстæг нæ райстон, 
Дæ муртæ дарыс алыран пырхæй, 
Хæдзармæ сæ нæ тымбыл кæныс... Адæм 
Дæ кой кæнынц: фыссæг, дам, у Къоста, 
Æхца йæм бирæ!.. Ау, гормон, уæд дзы 

Куыд никуы загътай: — Рьа, мæ хо, мæнæй дын 
Æрцындз йе сапон?!. 
Къоста 
Раст зæгъыс, мæ хо, 
Зылын дæн æз, мæхи дын раст нæкæнын. 
Æрмæст æххуыс... Æххуыс дын иæу мæ бон: 
Мæхи къухтæм æмхасæнтæ куы кæнын... 
Бынат мын нæй, Мызд дæр мын нæй. 
Æрмæст 
Мæ фыстытæн капеччытæ фæисын,— 
Къæбæрæн дæр мын не ’ххæсеынц. Цæуынц 
Мæ фæдыл алкæм хæстæджытæ, курынц 
Æххуыс: кæмæн йæ сабитæ — бæгънæг, 
Кæмæн йæ бон нæу бафидын йæ хъалок, 
Кæй хъæдгæстæ фæивар кодтой, чи 
Йæ тарф рынчынæн хос æлхæны йе та 
Гæртаймаг куры хицауæн... Æз та — 
Дæлæмæ дæр, уæлæмæ дæр — Къоста: 
Зæрдæ мын ис, фæлæ мæ бон нæу, ницы!.. 
Гье, афтæтæ, мæ дзæбæх хо Олга. 
Олга 
Дæ чиныг та,— мыхуырмæ, дам, æй радтай 
Куы фехъуыстон — нæма йæ уадзынц? 
Къоста 
Нæй. 
Цензурæ йыл цæйдæр тыххæй æрхæцыд. 
Ол га 
Цыбырдзырдæй дзы ницы ис пайда? 
Къоста 
Нæма, мæ хо. 
Олга 
Мæхи тыххæй нæ дзурын,— 
Зыгъуымырдæм мæ ма бамбар,— мæ мæт 
Дæхиуыл у: чындзæхсæвæн дæ бирæ 
Хæрдзтæ хъæудзæн... 
* 
Къоста йын йæ дзыппы цыдæр æвæры. 
Цы у, цы мын дæттыс? 
Къоста 
Фæндаггаг дын Лабæйы онг — файтонæн. 
Олга 
Ох-хай, Годта, цы хæрдзтæ мыл кæныс? 
Æви мæ тагъддæр арвитынмæ хъавыс? 
Къоста 
Цытæ дзурыс, цы мæ хъыгдарыс? Бад 
Æнцад, æнцой. Æз Аннæмæ фæдзурон, 
Иæ нывмæ ма мæ февналын хъæуы — 
Чысыл цыдæр,— æрбауайа сеансмæ. 
35 Сослан Цшразон 
$45 

Олга 
Цæй, нал бадын, цæуын хъæуы мæн дæр. 
Дæ зæрдыл дар: куы хæссай ус — нæхимæ, 
Чындзæхсæв дын Лабæйы хъуамæ уа! 
Къоста 
Фæндараст у. Цæй, нал цæуын дæ фæдыл. 
О л г а 
Хæрзбон, мæ дзæбæх æфсымæр Годта! 
Ацæуы. Къоста джихæй лæууы рудзынджы раз. 
Къоста 
Æхца, æхца! Цы хос дæ ды, цы марг дæ! 
Цæйбæрц хæрзтæ, цæйбæрц фыдтæ фæкодтай 
Æнусты дæргъы адæмæн! Кæй сæ * 
Хæрдмæ исыс, кæй та бынмæ æппарыс, 
Кæмæй кæныс æлдар, кæмæй — дæлбар... 
Кæмæ уай, уый^кæмдæриддæр у барджын, 
Кæмæ нæ уай, уый ницы у, лæгыл 
Нымад дæр нæу_; йæ дзых æхгæдæй дары: 
Хæрын дæ зæрдæ агуры, фæлæ 
Æхца нæй, уæд дæумæ хæрын нæ цæуы; 
Лæг искæй уарзы, фæлæ йæм æхца 
Куы нæ уа — о! — Уавд уый нæ уарзы, никæйГ 
Фæнды дæ дуне фенын, фæлæ дæм 
Æхца нæй — дуне фенын дæ нæ фæнды; 
Хæстæджытæ дын ис, фæлæ æхца 
Дæ дзыппы нæй, уæд дын хæстæг нæй никуы! 
Айдагъ фæндон фæндоныл нæу нымад, 
Бындурæн ын æхца æвæрд куы нæ уа... 
О дуне! Цас егъау нывтæ кæнин, 
Цы зарджытæ, цы кадджытæ ныффыссин, 
Къæбæры мæт куы нæ кæнин æдзух, 
Мæгуыр цард мын куы нæ хæцид мæ хурхыл!.. 
Кæннод-ма кæс: зæдты нывтæ кæнын 
Мыздыл, æмæ сæм зæрдæ дæр нæ райы. 
Райсы кисть æмæ зæды ные аразы. 
Уый дын роцъо, 
Уый дын боцъо... 
Кæд æххæстæй 
Зæд нæма дæ — 
Каэс дæ цæстæй, 
Хæсс æхцатæ... 
Кæд æхца æрхæссай, уæд 
Ды мæнæн уыдзынæ зæд! 
Дзæнгæрæг цагъдæуы. 
Уый чи дæ? Рацу мидæмæ, Аннетæ! 

Бацæуы Зæлииæ. 
3 æлинæ 
Цы загътай, цы? Аннетæ дæ хъæуы? 
Æнхъæлмæ уымæ кастæ ныр?.. 
Къоста 
Зæлинæ! 
О Алыккаты саурæсугъд!Кæцæй, 
Цы хур, цы къæвда?.. 
Зæлинæ 
Фехъуысти мæм: ам дае! 
Зæгъын дæ фейон, абæрæг кæнои, 
Дæхæдæг — хъал, æнæвдæлон, мæнмæ дык 
Кæм н рæстæг! 
Къоста 
Хатыр, хатыр, хатыр!., 
Зæлинæ 
Цæй, хорз! Куыд дæ? Кæс-ма йæм, кæс: 
фыццагау 
Цæхæртæ калы! Дæ фондз азы дыл 
Фæды-фæд дæр нæ ныууагътой! Цы кусыс? 
Къоста 
Цы кусын, цы! Уæййаг зæдтæ кæнын, 
Фæлæ пайда нæу уыцы куыст... 
Зæли нæ 
Цæй тыххæй? 
Къоста 
Хуыцау æмæ йæ зæдты нывтæн кыр 
Æлхæнæг нал кс: базарады крнзис 
Фæзынди тынг,— æлхæнынц сæ æрмæст 
Нæ сыгъдæг фыдтæ — сауджынтæ, сæ сæртæй 
Сæ чыссæты фылдæр цыдæртæ ис, 
Мæ дзыпмæ ма мын иунæг уыдон зилынц! 
Зæлинæ 
Æнæхуыцау! Дæ хъазын æмæ худын 
Нæ рох кæныс: дæлимон дæ фыццагау! 
Амоны къулыл ауыгъд хæрæджы 
Уæд ай та циу? Портрет у уый дæр? 
’ Къоста 
0. 
Хæрæджы ныв. Мæ кадджындæр хæлар у. 
Æцæг зæгъын,— фæллойгæнæг у уый! 
Зæлинæ 
Къоста, æмæ йæ сыгъдæг зæдты сæрмæ 
Куы сауыгътай!.. 
Къоста 
Иæ кадмæ гæсгæ уый 

Йæ бынат у. 
Зæли нæ 
Кæй ныв ыскæна, уымæн 
Хæрæгæй хуыздæр ницы ссардта! 
Къоста 
Цы? 
Æмæ хуыздæр кæй хоныс ды хæрæгæй? 
Зæлинæ 
Зæгъæм, цæргæс... 
Кърста 
Цæргæс паддзах у мæргътæн, 
Æз та нæ уарзын паддзæхты!.. 
3 æ л и нæ (йæ былтыл йæ къух авæры). 
Сабыр... 
Æнæуый дæр дæ фæдыл зилынц алкæм. 
Къоста 
4 Æз ам кæй дæн, уый тынг хорз зонынц! 
Зæлинæ 
Куыд? 
Æцæг зæгъыс? 
Къоста 
Фæцæйцьтдтæн файтоны, 
Æмæ мæ уынджы ацахста æваст 
Барон фон Унгерн, полицмейстер; абон 
Дыууæ сахатыл карз ныхас кæндзæн 
Каханов мемæ, ам та кæй дæн, ууыл — 
Хатыр, Зæлинæ, истытæ уал кæс,— 
Дæ разы бирæ чингуытæ, альбомтæ,— 
Æз та цыдæртæ акусон... 
Кисть райсы æмæ зæды ныв кæны. Зæлинæ 
райсы альбом æмæ кæсы нывтæм. 
Зæлинæ Кæс-ма! 
Кæддæр цæгатаг журнал «Стрекоза»-йы 
Цы ныв уыд, уый — Кахановыл!..— Къоста, 
Уæлæнгай ма уадз а карикатурæ: 
Мыййаг æй исчи фендзæни! Дæу уыд, 
Уый базондзæни Терчы зылды хицау, 
Æмæ та хауыс ног бæллæхы! 
Къоста ,.л 
. Мæ конд нæ уыд. Мæ хорз хæлар æй скодта, 
Фæлæ 
Мæ номыл баззадй рæдыдæй. 
Зæлинæ 
Нæ, нæ, Къоста, тæссаг дын у уæддæр. 
Къоста 
Цы ма мын кæндзæн уымæй тынгдæр? 
Донласт 
548 

Хуылыдзæй нал тæрсы,— зæгъынц, æз та 
Хуылыдз дæн ныр, зындзинæдтæй нæ тæрсын. 
Зæлинæ 
Иæ тæккæ дзаг у алгъуызон нывтæй, 
Æмæ сæ фылдæр — хицæуттыл! Къоста, 
Æнæсæттон дæ! 
Къоста 
Стыр бузныг, Зæлинæ, 
Æхсызгон мын у ахæм раппæлд. 
Зæлинæ сыстад æмæ кæсы Аннæйы нывмæ. 
Зæгъын, фæуон Аннетæйы портрет, 
Æмæ нæ зыны... 
Зæлинæ 
Диссаджы рæсугъд ныв! 
Къоста 
Ыстæй дæ ныв дæр сараздзынæн. 
Зæлинæ 
Нæ... 
Нæ рауайдзæн 
Къоста 
Цæуылнæ уæд, Зæлинæ? 
Зæлинæ 
Тæхуды кæнын Аннæмæ, Къоста, 
Хæрзамонд у! Æмæ йыл бафтын дисы: 
Цы хæрзиуæг, цы удыхъæд æм ис 
Мæнæй уæлдай?.. Уыд Англисы, Апоны, 
Германы, Францы... Азылдтæн æз дæр 
Æмæ сæ федтон — уыцы бæстæ... Зонын, 
Цы чингуытæ фæкасти, æмæ сæ 
Æз дæр фæкастæн; уый цы куыст 
фæкæны — 
Æз æм дæсныдæр арæхсын... Уæддæр 
Уый дард зыны, æз та нæ зынын мур дæр, 
Хъуыды дæр мæ нæ чындæуы... Дæуæй 
Куы фæхъаст кæнынц де знæгтæ, уæд Аннæ 
Сыбыртт дæр никуы ракæны дæ фарс, 
Æмæ мын ахæм хъыг вæййы... 
К ъ о с т а (Зæлинæйæн æнгуылдзæй амоны). 
Зæлинæ, 
Сыбыртт дæр нал... Æз иууарзон лæг дæн. 
Фæцардыстæм æфсымæр æмæ хойау 
Нæ сонты бонтæй абонмæ, ныр нын 
Уый ивгæ нал у! Бамбæрстай? Мæ хъысмæт 
Æз иуимæ бæттинаг дæн æрмæст, 
Æмæ уый нæй, Къоста уæд усгур нал у... 
Кæрæдзимæ æгъгъæд хæстæг куы стæм,— 
549 

Нæ фаг у уый. Дæ дзæбæх цæстæнгас та 
Мæлæты онг мæнæй нæ уыдзæн рох. 
Зæлинæ 
Æвзæр дæн æз... 
Къоста 
Цытæ дзурыс, Зæлинæ! 
3 æл и нæ. 
Цæмæн дын загыо!:, уарзын дæ?.. Фæлтау 
Мæ дзых цæуылнæ бамыр и?.. 
Къоста - 
Зæлинæ, 
Æрсабыр у... Дæуæй хуыздæр нæй чызг: 
Сыгъдæг æмæ æргомзæрдæ, æнæхин. 
Дæ зæрдæ мын кæй байгом кодтай ам, 
Ды уымæй ницы фесæфтай, дæ ном та 
Мæнæн уыдзæн сыгъдæг æмæ рæсугъд. 
Зæлинæ йæ цæстысыгтæ сæрфьи 
Зæлинæ 
Æцæг зæгъыс? Мæнæн æгъгъæд у уый дæр 
Хуыцауæй курын иу хорзæх æрмæет, 
Цæмæй мæ хъусты азæла, Къоста мыя 
Кæй у сæрæгас, цардæфсæст, дзæбæх... 
Мæ зæрдæ демæ баззайдзæн хъаймæтмæ..*. 
, Тыхсты куы уай — æрмæст-иу мæм фæсид, 
Æмæ къæбысау уайдзынæн дæ фæдыл... 
Нырдиаг кæны земæ ацæуьи Къоста цавддурау 
лæугæ баззайы. 
Къоста 
Гъе уый хъуыддаг у, гъе! Чызг дын æргом 
Зæгъы йæ уарзт, æмæ йæ аздах?.. Худæг!.., 
Къоста йæ нæ уыны9 афтæмæй бацæуы Аннæ. 
Ды, Аннæ? 
Аннæ 
0. Къæбутæй дæр уыныс? 
Къоста 
Æнкъарын дæ мæ буары алы нуарæй. 
Аннæ 
Æнкъардхуыз дæ... 
Къоста 
Уыдтæн, фæлæ мæм хур 
Æрбакасти,— уыныс, куыд апырх уаты, 
Раст мах чи хъæуы, ахæм рухс: фæлмæн. 
Æрбад. 
А нн æ 
Фæлурс æмæ фæллад дæ... Дысон 
550 

Мæ хуыссæг алыгъд: царæй хъуысти, ды 
Куыд хуыфыдтæ, уынæргъгæ тынг хъæрзыдтай. 
Æвæццæгæн, цыдæр фыдфын уыдтай. 
Кæнæ куыстай,— æхсæвыгон дæр кусыс... 
Фынæй та ма кæд фæкæныс? 
Къоста 
Цыма 
Нæ рухс æндæр уыд дысон изæр... 
Рудзынг 
Парахатдæр куы бакæнин... О-гъо, 
Йæ тæккæ раны абадтис,— иттæг хорз? — 
Фынæй та ма кæд фæкæнын, зæгъыс? 
Фынæйæн нын рæстæг уыдзæн æкдæр ран, 
Уæлæуыл — кусын, архайын хъæуы. 
Аннæ 
Кæома! Дæ сæры урсытæ фæзынди! 
Къоста 
Мæ сæры, Аннæ, урсытæ фæзынд 
Фондз азы размæ. Инæлар Каханов 
Куы арвыста фыдыуæзæгæй мæи, 
Узед ахæм уавæры фæдæн — дæ фЫдгуЛ 
Уый бавзарæд: нæ гутондар уыдтæн, 
Нæдæр заводы кусæг лæг,— нæ мын уыд 
Мæ зонд, мæ хъару равдисынæн бар — 
Æппæрст æрцыдтæк æхсæнады цардæй... 
Бон хæхтыл хаттæн иунæгæй, æхсæв 
Хуыссыдтæн шахты кусджыты *хеæн — 
хъæмпыл. 
Гъе афтæмæй фæцардтæн афæдз. Иууыл 
Зын та мын дыккаг афæдз уыд, мæ фыд 
Куы амард, уаед. Бар ракуырдтон, цæмæй мæ 
Иæ бавæрынмæ рауадзой... Æфснайд 
Куы фæци, уæд æрбацыдтæн нæ Ирмæ — 
Мæ зонгæтæм... Зæгъын, уæ бонтæ хорз! 
Зæгъын, æз уæ, фыццагау, зонын, уарзын! 
Зæгъын, мæ уд самыхæн у нывонд 
Æмæ цыфæнды хъизæмæрттæ фенон, 
Уæддæр уыл никуы сисдзынæн мæ къух... 
Фæлæ мæм уыдон ракастысты тигъмæ... 
0, хаст чи уа, фыдгæнæгыл нымад 
Йе — ахæстоны чи уа, уыцы удæн 
Лымæн лæгтæ зын арæн у: сæхи 
Фæйнæрдæм айсынц раздæры лымæнтæ, 
Сæ къух ыл сисынц йе ’мбæлттæ, кæнæ 
Йæ фыдызнæгтгем балидзынц,— каай бон у 
Æнувыд уæвын ахст лæгыл, йæ къух 
Чи бадардзæн «фыдгæнæгæн» æххуысмæ!.. 
Йæ рæстад ын куы фæзонынц, уæддæр 

Сæ фыртæссæй дæу иунæгæй ныууадзынц. 
Æз ахæм ран куы бахаудтæн, уæд-иу 
Мæ зæрды нал уыд искæуыл æууæндын... 
Æвæццæгæн, сæ иу дзырдта: — Ныр мæ 
Къостаимæ куы ауына Каханов, 
Уæд уый ранмæ фæсурдзæни мæн дæр; 
Сæ иннæ загъта: — Иемæ мæ куы фена, 
Уавд нал бафтдзæн мæ пъагоиыл зæгæл; 
Чи фенхъæлдта: — Къоста лæг нал у, фесæфт. 
Æмæ ма йемæ баст куы уон, уæд мæ 
Хъыгдардзæни!.. Куы фарстон: — Уарзут 
ма мæ? 
Уаэд бакастæн сæ цæстæнгасыл: нал... 
Æгæрон уазал дунейыл æнкъардтон 
Мæхи хæрз иунæг, æмæ загътон: — Ехх, 
Цæй мæгуыр дæ, дæ мад амæла, иунæг! 
Сысты, Аннæйы æндæр хуызы сбадын кæньи 
Хатыр мын, Аннæ. Мæнæ афтæ сбад, 
Уæд рухс фæлмæндæр хъаздзæни дæ рустыл... 
Цыма Отелло дзуры монолог, 
Æмæ йæм джихæй хъусы Дездемонæ. 
Аннæ 
Цы худæг дæ! 
Къоста 
0, абон мыл цæуы 
Æнудæс æмæ ссæдз азы, уæддæр ма 
Лæппуйау дæн. Цы хъизæмæрттæ федтон, 
Цы удхæрттæ! Мæхинымæр дзырдтон, 
Зæгъын, мæ зæрдæ дойнагдур куы феста, 
Куы басæттон æвирхъау зынты раз, 
Æмæ хæрам куы фæтых уа мæ удыл, 
Куы фæкæлон, æргæвдгæ кæй кæнынц, 
Куы ныббогъ кæнон уыцы галау, йе та 
Куынæуал уарзон!.. Ныр сæрыстыр дæн, 
Кæй не ’рхаудтæн, кæй бабыхстон мæ зынтæн, 
Æмæ кæй уарзын раздæрау!.. 
Бацæуы айдæны размæ, кæсы йæхимæ. 
О ды, 
Къуылых поэт! 0 лопъосæр нывгæнæг! 
О, дурты бын кæй бакæнынц, фæлæ 
Фæстæмæ ногæй чи сысты! Цæмæй у 
Дæ удыхъавд? Хæрз мæгуыр куы дæ, уæд 
Куыд уæндыс уарзын, бонджындæр 
лæппутæ 
Кæй курынц, уыцы саурæсугъды, и?! 
Уый чызджытæн сæ ном куы у, сæ фидыц, 

Ды та фыдцъылыз, удхæссæг куы дæ,— 
О уаллон! - уæд дæ ныфс куыд хæссыс уымæ?! 
Аннæ худæгæй артæнхæлдтытæ кæны. 
Ныр дæу чи хæссы, 
Уый йæ лæджыхъæд 
Мемæ бавзарæд, 
Кæд хуыздæр у, уæд! 
Йе йæ топпæй хъазт, 
Ие йæ бæхыл бадт, 
йе йæ кæсгон кафт, 
Йе йæ цæгъдгæ зард!.. 
Аннæ 
Гæдыныхас! Мæн ничи ма хæссы. 
Къоста 
Æниу ма исчи бавзарæд!.. 
Хъазт фæци æмæ дардæй дзуры зæрдиагæй 
Аннæмæ сындæг, фæлæ зæрдæмæ хизæг хъæлæсæй. 
О Аннæ!.. 
Кæрæдзийæн нæ сфæлдыста хуыцау... 
Аннæ 
Дæ хуыз æваст куыд фендæр и... Дæ цæсгом 
Куыд афæлурс! Мæйдар æхсæв цыма 
Цырæгътæ ссыгъди, уый хуызæн, æрттивынц 
Дæ цæстытæ... Æдзынæг мæм кæсыс, 
Цыма мын раст мæ хъуыдытæ нымайыс. 
Къоста 
Ды дæр мын кæс мæ цгэстытæм, цæмæй мын 
Мæ хъуыдытæ зæрдæбынæй уынай. 
Аннæ , 
Къоста, мæ сæр мын ма зилыц кæн, науæд 
Куы фæрæдийон... 
Къоста 
Уымæй ма тæрс: ау, 
Æз, Аннæ, дæу рæдийын уадзын? Уымæй 
Мæхи куы марын; дунейыл мæнæн 
Дæуæй уæлдай куы ничи ис... Дæхицæн 
Кæд исчи ис, уæд мын æй ма кæн сусæг. 
А н н æ 
Ныр дын æцæг куы зæгъин, ома: ис,— 
Хæрзаг æм хъама фелвасис, леебурис^ 
Мæнæй та де знаг акæнис æваст! 
Къоста 
Нæ, никæд! Лæг йæ зæрдыуаг, йæ зондæй 
Вæрзонд куы уа, йæ уарзон уды уæд 
Нæ хъыгдары: йæ амонд ын бæрзонддæр 
Æвæры уæд йæхи амондæй. Кæд 

Дæ уарзон уд дæуæй тыхджындæр уарзы 
Æндæр уды, æмæ йæм уый тыххæй 
Хæрамзæрдæ хæссыс, дæ маст дзы исыс, 
Уæд адæймаг нæ дæ, уæд ды сæйыс 
Хъæддаджы ннзæй, фосы эгоизмæй... 
Табу хуыцауæн, ахæм низæй æз 
Æнæхай дæн: куы базонон, мæ уарзон 
Нæ уарзы мæн, мæ зæрдæ рисдзæн уæд, 
Мæхимидæг дзыназдзынæн, хъуырдухæн 
Кæндзынæн уæд цæф сæгуытау, фæлæ 
Мæсты, хæрам нæ кæндзынæн: кæй уарзтон, 
Уый уарздзынæн мæ мидзæрды уæддæр... 
Хæрын дын ард, куы фæцæйцæуа моймæ, 
Уæд ын «хæрзамонд» кувдзынæк... Æрмæст 
Мæ зæрдæйæ уæд туг кæядзæни. 
А ннæ 
Диссаг!..’ 
Ирон лæджы зæрдæ дæм нал ис.«. 
Къоста 
Ис? 
’ Фæлæ йæм бафтыд, дунейыл хуыздæрæй 
Цы фæзынд, уый. Æз иууарзок лæг дæн, 
Мæхи хæрзамонд уый тыххæй куы хонын; 
Кæмфæнды уон, цыфæнды ми кæнон — 
Мæ хъуыдытæй нæ цух кæны Аннетæ.,. 
Мæ хасты ран куы фзз^ух дæн дæуæй — 
Бынат мæхицæн нал зыдтон: æррай&у 
Цы кæ кодтон мæхи марыны онг,— 
Куы архайдток æхсæнадои хъуыддæгты, 
Куы газеты уæззау куысты цыдтæн, 
Куы кодток декорацитæ театрæн, 
Куы хъазыдтæи артистæй, куы вылдтæн 
Дзазбидырдзуаны у рсхудджын бæрзæкдтыл, 
Куы бадтæн нуагзтыл цæлгæнæны,— ка&д 
Мæ сагъæстыл мæрдырох б&фтид — де ’игас 
Мæ р&зы нал æрттавид! — феяæ кæм! — 
Мæ зæрдæйæ мнн сæфтауын нæ куьпвдтай: 
Æ^дзух дæ хуыз кæ цæстыты раз уъщ9 
Æмæ уæд равзæрд хъизæмайраг зарæг..* 
«Поэт йæ сауравсугъды сурæт 
Зæрдæйы хъарм тугæй фыссы... 
Ныв райгас и5 æрмæст нæ дзуры, 
Æркæст æдзынæгæй кæюы. 
Æмæ поэт йæ уарзон чызгæн 
Ныззарыд йе стыр цин, &ш хъыг..е 
Куы зæлыд хъæлæсæй æ^еызгок, 
Куы рустыл абузыд цæссыг: 
554 

«Сæрдыгон хъарм мæйдар æхсæвау — 
Фæлмæн дæ къуырф цæстытæ, сау; 
Дæ ныхас сатæг у æхсæрау, 
Дæ улæфт адджын у мыдау. 
Куы сдзурис «уарзын дæ», мæ хуыцау, 
Уæд арзмæ сæххæссид мæ цин, 
Фæлæ дæ коммæгæс къæбысау 
Уæддæр дæ къæхты раз хуыссин. 
Кæд-иу мæм уымæн кæсыс тарстæй, 
Мæ бон дæу нæуарзын кæй нæу?.. 
Æаусон хъизæмары уарзтæй 
Æа уарзын дæу, æз уарзын дæу». 
Аннæ 
Нæртон фыст у. Мæ сæр дзы зилы... йу дæр 
Нæ бафæразид чызджытæй мæнау 
Дæ судзгæ уарзондзинады хъуыдытæм 
Æнæсæррайæ хъусын... 
Къоста 
Нæ, нæ, нæ! 
Æз дæу рæдыдвдæ не ’руадздзынæн, никæд: 
Æз раздæр талынг уарзтæй уарзтон,— цыд 
Æрмæст зæрдæйæ, монцытæй æхсидгæ,— 
Цæмæн, цæй тыххæй уарзтон, уый бæлвырд . 
Нæма зыдтой, хъуыды дæр ыл нæ кодтон, 
Æнæзонд уыд мæ уыцы уарзт.,. 
Аннæ 
Ныр та? 
Къоста 
Ныр ног дæн æз: мæ уарзондзинад рухс у, 
Сыгъдæг, рæсугъд,— æрцард мæ риуы ныр 
Хъуыдыимæ зæрдæйы стыр гармони. 
Кæд а дунейыл амондджын уд ис. 
Уæд уый æмбал дæн ныр æз дæр: æз уарзын 
Мæ удæн адджын уды, стæй мæхи дæр, 
Æмæ мын уый мæ ныфс кæны дывæр, 
Тых мыл æфтауы, базыртæ мыл садзы, 
Цæмæй тæхон мæ уарзонимæ дард 
Æмæ бæрзонд! Æз уарзын, Аннæ, уарзын 
Дыууиссæдз мин æфсымæрæй фылдæр... 
Æз уарзын æмæ курын, мæн фæнды, 
Цæмæй цазра мæ уарзон уд мæ фарсмæ 
Цæрæнбонтæм, æдзухæй йыы кæсон 
Иæ цæстытæм, йæ улæфтмæ йын хъусон, 
Иæ мидбылты фæлмæн худт ын уынон!.. 
А н н æ 
Æндæр ма цы? Дæ цæстæнгас, дæ зæрдæ 

Куы нæ уой фаг дæ уарзон удæн йе 
Куы дома ноджы стырдæр исты?.. 
Къоста 
Ноджы — 
Æмзæрдæйæ фæллой кæнын; мæгуыр, 
Æфхæрд дзыллæйыл раст аудын; ноджы 
Нывæфтыд, музыкæ, поэзи! 
Анн æ 
Уæд 
Дæ зæнæг та? Вынтæ дын нæй, мæгуырæй 
Цы уыдзысты? 
Къоста 
Мæгуыр — уый раст зæгъыс,— 
Мæгуыр цард — уый хъуыдыйаг у нæ дуджы... 
Дæ фыдгул ма æнæмулк уа зæххыл!.. 
Фæлæ мæ уарзон иннæтыл нæу баргæ, 
Æндæр у: уый мæ сагъæстæй цæры, 
Мæ хъуыдытæй,— мæ хæстæ сты йæ хæстæ, 
Мæ цыбæлтæ — йæ цыбæлтæ; мæгуырæй 
Нæ тæрсæм мах: дыууæ уды æнгом 
Куы бауой махау — ахуырадæй хайджын, 
Уæд сын куыстмызд кæмдæриддæр уыдзæн. 
Зæнæг, зæгъыс,— хуыцау нын сæ куы ратта, 
Уæд уыдон цардмæ рахонын уыдзæн 
Нæ сæйраг цин: ысхъомыл сæ кæндзыстæм 
Фыдыбæстæн фæллойгæнæг фырттæй, 
Уындзыстæм сын нæ зæрондæй сæ намыс, 
Æмæ сæ хурæй уаиккам æфсæст! 
Аннæ 
Рæсугъд ныв у! 
Къоста 
Ныв нал — уыдзæн æцæг цард. 
Аннæ 
Æдзух быцæу, ныхмæ лæууын, хæцын... 
Æнцой та нæй. Дæ уды сагъæс ма кæн!.. 
Нæмæнг дунейыл адæймаг цæры 
Дыууæ боны, дæ дыууæ боны ацæр 
Æнæмæтæй,— ау, ууыл та хъуыды 
Куыд никуы кодтай?.. . 
Къоста 
Ме ’намонд дæр уый у... 
Бæргæ, куы нæ мын раттаид хуыцау 
, . Рæстдзинад агурæджы зонд! — Уыдаин 
Зæххыл æппæты амондджындæр! Уæд 
Цард уарзтаин сыгъдæг чырыстон уарзтæй; 
Æвзæрæй, хорзæй дунейыл цы ис, 
Уæлдай мын сæ нæ уыдаид: фыдгæндæн ’ 
Цæлхдур нæ уаин, чи кæнид тыхми — 

Бæлас уа, дур, цыдæриддæр цæрæгой — 
Тыхтаин сæ мæ хъæбысы, æдзух 
Мæхинымæры дауджытæм куывтаин, 
Зæххыл кæй цæрын уаллонау æз дæр!.. 
Фæлæ мæ зонд, мæ зонд! Нæ кæсы коммæ! 
Æрвылкъахдзæф мæ зæрдаэйы фæндтæн 
Сæ ных къуыры, æмæ куы фенын, царды 
Цы ныхлæудтæ, цы сау митæ ис, уæд 
Мæ сæры хъуын арц алæууы, мæ къухтæн 
Сæ ныхтæ ацъæх вæййынц æмæ маст 
Фæцæйтоны мæ риуы. Нæ, хæцгæ у 
Лæгæн æдзух фыдмийы ныхмæ, кæд 
Нæу уаллон, уæд! 
Аннæ 
Ау, хицæуттимæ ерыс 
Куы кæнай, уæд, куыд не ’мбарыс, сæ бон 
Кæй у æрвылбон де ’рцахсын, Сыбырмæ 
Дæу ахæссын?.. 
Къоста 
Æдас нæу уымæй, нæу... 
Ды раст зæгъыс: рæстдзинады фæндагыл 
Сындзытæ ис. Фæлæ кæд уыд, зæгъ-ма, 
Æнæ зынтæй цыбæлаг цард! Зынтæ мæм 
Кæй хаудзæн, уый æз рагацау зыдтон 
Æмæ цæттæ дæн уыдонмæ дæр. 
А ннæ 
Диссаг! 
Æмæ кæй уарзыс, уый дæр у цæттæ? 
Цы бауыдз&н уый иунæгæй дæ фæстæ,— 
Тæригъæд нæу? 
Къоста 
Цæмæн? Æз уарзын уый, 
Æмæ уыдзынæн алкæддæр йæ фарсмæ, 
Уый уарзы мæн,— кæд уый æцæг у, уæд! — 
Æмæ тырндзæн кæмдæриддæр мæ фæдыл. 
Æви дæ байрох, паддзах Николай 
Куы ахаста Сыбырмæ декабристты, 
Уæд-иу сæ уарзон устытæ зымæг 
Куыд цыдысты фыдвæндагыл сæ фæстæ? 
Æви дæумæ нæй ахæм фæнд? 
Аннæ 
Къоста, 
Æз уыдæттыл нæма кодтон хъуыды дæр... 
Къоста 
Хъуыдыгæнгæ у уыдæттыл. Кæд мæ, 
Æз æй куыд уарзын, афтæ уарза уый дæр, 
Уæд удхæрттæй нæ кæндзыстæм тыхсгæ,— 
Нæ фадхъултæй уæлдæр нæ кæлдзæн денджыз! 
557 

А нн æ 
Хъуыдыйаг у... Ды сныв кодтай рæсугъд 
Дæхи зæрдæ, фæлæ кæй уарзыс, уый та 
Цы у йе — чи, цы цæстæй дæм кæсы, 
Уый зоныс хорз, хъуыды йыл кодтай? 
Къоста 
Никæд! — 
Нæу уый бæсты хъуыды кæнын мæ бон,— 
Кæй уарзын, уымæн ахъуыдыды фадат 
Иæхицæн ис: сæрибар уд у уый 
Æмæ йæ цардныз равзарæд йæхæдæг. 
Мæнæн мæ разы иу хæс уыд æрмæст: 
Мæ зæрдыуаг ын равдисын æххæстæй. 
Аннæ 
Æмæ кæй уарзыс, уый куы зæгъа «нæ»?.. 
Къоста сагъæстыл фæци. 
Къоста 
Уæд иуцасдæр мæ бон нæ уыдзæн зарын, 
. Мæ ком уыдзæни хус, мæ дзых — æмыр, 
Мæ хъуыды — мард, уыдзæн мæ дуне талынг, 
Уæд хур нæ кæсдзæн, арвæй уардзæн мит, 
Зæхх баргъæвсдзæн, уыдзæн мæ удæн уазал, 
Хæцын æмæ нывтæ кæнын мын уæд 
Æнтысдзæн къаддæр, уæд уыдзынæн 
Иунæг... 
Фæлæ уæддæр уыдзæн мæ зæрдæ иу: 
Кæй уарзын, уый æндæр къаймæ куы цæуа, 
Уæддæр йæ фæдыл кувдзынæн, цæмæй 
Хæрзамонд уа, цæмæй йæ зæрдæ рухс уа 
Иæ хъысмæтæй!.. 
Анн æ 
Æвæдза, худæг у: 
Ды уарз кæбдæр, фæлæ дæ уый нæ уарзы, 
Уæддæр ын кув, цæмæй хæрзамонд уа!„ 
Нæ, мах бонты нæй ахæм уарзондзинад, 
Реалон нæу, æрмæст у идеал, 
Кæмæ фæтырны уд, фæлæ нæ царды 
Бынат кæмæн нæй, чи вæййы æрмæст 
Поэзийы! 
Къоста 
Æз дæр нæ дæн реалон, 
Æцæг нæ дæн, цæстæй мын нæй уынæн, 
Нæ дæм хъуысы мæ хъæлæс дæр, уырзтæй мын 
Нæй басгарæн — дæ сæнтты дæн æрмæст?! 
Уæдæ кæмæн фæхæссыс ардæм къофи? 
Кæй разы бадыс? Чи фыссы дæ ныв? 
Дæ цæстытæм дын чи кæсы? Кæй зæрдæ 

Тæпп-тæпп кæны дæ сау цæстыты раз 
Цæф сæгуыт^у?.. 
Цъусдуг джцхæй аззайы^ 
А н н æ 
Цæуылнæ дзурыс дарддæр?.. 
Къоста 
Ныртæккæ хур мæ тæккæ раз уынын, 
Мæхи йæм тавьш... Худы мæм!.. Тæхуды, 
Æ&зух куы худид уыцы хур кырау,—. 
Æнуемæ йæм нæ бафсæдин кæсынæй!.. 
Аннæ мидхъуырдухæн кæны. 
Акнæ 
Хатыр, Къоста, ныртæккæ нæу мæ бон, 
Æндæр хатт дæм фæзындзынæн ееансмæ. 
Къоста 
Уый нал хъæуы: цæттæ у ныв, фæци. 
Æз дæм æрмæст нæ ныхасмæ фæдзырдтон, 
Цæмæй мын раттай исты хуызы дзуапп... 
Аннæ 
Цы дын зæгъон... Ды мын мæ уавæр бамбар: 
Мæ уæле ма дыууæ чызджы куы ис 
Æнæцыдæй,— куыд ахизон сæ сæрты,— 
Ирон æгъдауæй худинаг у уый... 
Стæй уæд мæ фыд... Цыма йæ тынг нæ фæнды... 
Хъæуы рæстæгмæ банхъæлмæ кæсын. 
Къоста * , 
Цы угездан дзуапп мын радтай, ме зæд 
Аннæ! 
Мæ зæрдæ мын куыд барухс кодтай! Ныр 
Сымахмæ нæ — куы фестиккам æндæр ран — 
Мæ хъæбысы дæ фелвасин æваст 
Æмæ дæ айсин уæлдæфы мæ къухтыл, 
Дæ къухтæн дын фæлмæн батæ кæнин, 
Дæ хъусы та дын уарзондзииад зарин! 
Æеаст æй бандонæй фелвасы æмæ батухы йæ 
хъæбысьи 
Аннæ 
Хорз... Адджын... Хорз! ’Ныцъцъист мæ хкодтай!.. 
Къоста (суадзы йæ). 
Ныр 
Кæсдзынæн æз дæс азы дæр æихъæлмæ, 
Дæхеедæг мын кæдмæ зæгъай, уæдмæ!.. 
Къулы сахат цæгъды дыууæ. 
Кæс-ма, куыд атахт уарзæттыл сæ рæстæг! — 

Цæгъд, цæгъд, сахат! Æрымысын мын кæн, 
Кæй мын у афон удхормæ цæуынæн,— 
Цæттæ дæн æз мæ уæззаудæр хæстмæ: 
Ныр иунæг нал дæн, ныр мæ тых дывæр у! 
Йæ цухъхъа кæны9 бæтты йæ хъама. 
Зæгъ мын фæндараст, Аннæ! Мæнæ дуне 
Куыд рæсугъд у! — Ды мæм æнхъæлмæ кæс, 
Фæстæмæ уайтагъд фездæхдзынæн æз. 
Æцæуы* Аннæ цинæфсæстæй лæууы. Бацæуы Лыксан. 
Лыксан 
Цы хъусын уый, мæ сабыр чызг? Бæзджын у 
Нæ уæлхæдзар, фæлæ йæ хъæлæс хъуыст... 
Аннæ 
Мæ дзæбæх фыд, æнæуæзданæй не *хсæн 
Куы ницы уыд?.. 
Лыксан 
Уæвæн дæр дзы нæй, нæй!.. 
Æндæр фатер, ёæргæ, куы ссарид 
тагъддæр:, 
Иæ фыдбылызтæй фервæзиккам мах дæр! 
Аннæ 
Иæ фыдбылызтæй? 
Л ыкса н 
0, мæ чызг. 
Аннæ 
Къоста 
Æмæ фыдбылыз! Диссаджы ныхас у, 
Зын бамбарæн, нæ йæ ахсы мæ сæр: 
Къоста у иу, фыдбылыз та — æндæр. 
Зæгъ-ма мын æй, цы иудзинад и се *хсæн? 
Бæстон-ма мын æй бацамон!.. 
Лыксан 
Ды мын 
Мæ хъуыды раст нæ бамбæрстай: фыдбылыз 
Иæхæдæг нæу, фыдбылыз ис æрмæст 
Йæ царднывы, йæ нысæнтты,— æнцой йын 
Нæ уыдзæн, никæд... Иннæтау бынат 
Нæ агуры йæхи удæн. Иæ фыдæн 
Цы бынтæ ис, цы зæххытæ Лабæйы! 
Æрæнцай, кус æмæ цæрай лæгау. 
Нæ, уый, дам, нæй æрдзæй мæ нывы! 
Хъуамæ 
Хæцгæ кæна! Кæйдæрты мын фæзмы 
Уæрæсейы,— Некрасов, Чернышевски!.. 
Æз дингæнæг, чырыстон сауджын дæн, 
Чырыстон дин та паддзахы цæджындз у, 

Æмæ мын уый та паддзахы ныхмæ 
Быцæу кæны! Гъе уымæн у фыдбылыз, 
Æнамонд уд 
Аннæ йын амоны йæ ныемæ. 
Аннæ 
Æрбакæс-ма, мæ фыд: 
Куыд уа æнамонд ахæм къухты хицау? 
Кæннод æрмæст нывтæ кæны! Нырма 
Иæ чиныг нæй, фæлæ æгас Ир зонынц 
Иæ зарджытæ,— дзыхæй дзыхмæ цæуынц, 
Æмæ сын адæм джих кæнынц сæ хорзмæ... 
Уырыссагау цы газеттæ цæуы — 
Æрвылбон сæ æрвнæрд кæны йæ хъæлæс. 
Æнамонд, дам! Дæ ныхæстæ, мæ фыд, 
Дæхи уырнынц? Кæйдæр дам-думтæм хъусыс, 
Мæ дзæбæх фыд. Цы бауыгътай дæ сæр? 
Лыксан 
0, скъоламæ дæ ме ’намондæн радтон, 
Мæ хивæнд чызг: дæуимæ дзурæн нæй,— 
Æвдакат дæ æвзаг æмæ хъуыдыйæ! 
А ннæ 
Хæрз хуымæтæджы ахуыргæнæг дæн. 
Æвдакат та,— мæ хъахъхъæнынмæ ’рхаудта 
Къоста, мыййаг? Цы мыя у, чи? Æз ын 
Иæ зонд æмæ йæ лæгдзинадыл дзурын, 
Æндæр æй арвит, ацæуæд... Мæнæн 
Уæлдай нæу. 
Лыксан 
Гъе, уæлдай дын кæй нæу, уымæй 
Тæрсын æз дæр! 
А н н æ 
Æмæ мын ма тæрс! Ау, 
Сывæллон дæн, рæдыд мæхиуыл уадзын, 
Кæнæ рæдийын бауадздзæн уый мæн? — 
Куыд загътай уый та? Зæдау мæм куы кувы. 
Лыксан 
Цæй, хорз, цæй, хорз! Дæ ныв дæр дын кæнæд, 
Иæ талант дæр ын уарз æмæ йæ зонд дæр, 
Иæ мастæн дæр фæраздзыстæм. Æрмæст... 
А ннæ 
Зæгъ æй æххæст! 
Лыксан 
Æрмæст дæ зæрдыл бадар: 
Æндæр фæндагыл ма ныллæуу! 
А ннæ 
Ома?.. 
36 Сослан Цæразон 
561 

Лыксан. . 
Æргом дын æй зæгъын, мæ чызг: йæхимæ 
Æндæр фæнд ис: уый кургæ кæны дæу! 
Æмæ дзы хъуамæ уыцы хабар ма уа!.. 
Кæм бахаудзæн, кæм бабын уыдзæн, уый 
Нæй базонæн. Дæхи æнамонд ма кæн... 
Цæй, ферæджы мын аргъуанмæ. Хуьщау — 
Дæ хъахъхъæнæг, мæ хуры тын! 
Аннæ ’. 
Фæндараст. 
Лыксан ацæуы. 
«Иæ зонд ын уарз, йæхи дын уарзæк нæй»... 
Цæуылнæ уæд? Иæ уд цæмæй у хъаджджын?.. 
Куыд бæрзонд систа адæймаджы ном,— 
Иæ цырт уæлæуыл самадта мыггагмæ... 
Куысты йæхиуыл н’ ауæрды, -йæ уд 
Дæтты рæсугъдмæсидæг аизадæн, 
Лæджыхъæды уæздакдæрæй цы ис — 
Къостайы уды се гас дæр и ссарæн... 
Æмæ, дам, ма уарз ахæмы! Цæмæн?! 
Кæй бафæрсон?.. Мæ мад уæлæуыл нал ис, 
Æндæр мæ зондыл бафтауид, бæргæ, 
Фæлæ мæ уый дæр сидзæрæй ныууагъта!.. 
(Сæркъулæй дзыназы.) 
Æртшжиг ныв 
Ииæлар Кахановы кабинет. 
Бацæуы адъютант. Кæсы газеттæм. 
Адъютант 
Днссæгтæ! Мæ цæетытæмæ сайой? Адон æцæг 
уой æви мæнг? Ай-гъай, æдæг: тæккæ абоны га- 
зеттæ! «Приазовы край» — уырыссагау,. æмæ 
«Квели» — уый та гуырдзкагау. Сæ дыууæйы 
дæр иу хабар: «Терчы облæсты хицау инæлар 
Кахаяов иу ирон лæджы — Хетæгкаты Къоста, 
зæгъгæ, уый — ахаста, ахаета нæ, фæлæ асырдта 
йæ фыдыуæзæгæй æцæгæлон бæстæм, азымджын 
иæ уыд, афтæкæй. Уыцы Хетæджы-фырт Терчы 
облæсты хкцау Кахановы æнæраст митыл хъаст 
балæвæрдта Хиц&уиуæггæкæг Сенаты оберпро- 
курор Победоносцезмæ. Сенат равзæрста Хе- 
тæджы-фырты хъаст æмæ бацаздыдта, Терчы об- 
лæсты хкцау кæй архайы Хетæджы-фырты ных- 
мæ æнæзахъояæй æмæ аивта Кахаиовы уынаф- 
фæ*. 

Æвæдза, æцæг фыдгæнæг у уыцы Хетæджы- 
фырт! Куыд бауæндыди цавæрдæр хæххон дзигло 
бæрзонд хицæуттыл хъаст бахæссын? Ноджы мæ 
инæлары уынаффæ сфидар кодта Кавказы Сæй- 
раг Хицауиуæггæнæг — инæлар Голицын! Æмæ 
иугæр мæ хицауы тæрхон ивд æрцыди, уæд 
уыимæ ивд æрцыди Сæйраг Хицауиуæггæнæджы 
уынаффæ дæр. Цавæрдæр Хетæджы-фырт иу гæ- 
рахæй акъахта дыууæ инæлары! Ыоджы фондз 
азы фæхæцыди йæ рæстадыл! Ахæм ма дзы æнæ- 
сæттон уа! 
Æниу, а Сенаты чи ис, уыдон дæр худæг куыд 
не сты! Адæймаг фондз азы хаст уыдис, æмæ 
йæ сраст кодтой, йæ хасты æмгъуыд куы фæцис, 
уавд! 
Ныр куыд равдисон мæ инæларæн ацы газеттæ? 
Иæ худияагыл аралло куы кæнынц! Уæвгæ сæ 
йæхæдæг ссардзæн йе стъолыл... 
Газеттæ æвæры инæлары стъолыл. 
Куы сæ кæса,— хæрзаг, цæхæртæ калдзæн! 
Æмæ куыд .нæ! А Хетæджы-фыртмæ 
Хæрам у тынг: йæ ныхмæ та йын ногæй 
Цæттæ кæны цыдæр егъау хъуыддаг, 
Цæмæй дзы иу хатт фервæза бынтондæр. 
Мæ инæлар хатыр нæ зоны. О, 
Йæ къухтæм исчи бахауди — фыццаг дзы 
Фæхъазы хорз, гæды мыстæй куы хъаза, 
Раст уыйау, стæй йæ аппары, цыма 
Къæхтæсæрфæн у. Абон дæр та хъаздзæн, 
Мыст ын уыдзæни Хетæджы-фырт. 0, 
Йæ раны ис!.. Уæвгæ, цыма, дам, уый дæр 
Сæрыстыр у... Гуыппытæ дзы уыдзæн!..— 
Мæ инæлар!,. 
Бацæуы инæлар Каханов. 
Каханов 
Куыдтæ стæм, адъютант? 
Адъютант 
Дæ уæздандзинад, алцыдæр иттæг хорз. 
Каханов А 
Пост райстаи? 
Адъютант 
Райстон, де стъолыл лæууы. 
Каханов 
Цы ног хабар ис газетты? 
Адъютант 
Нæ кастæн, 
563 

Дæ уæздандзинад... 
Каханов 
Хетæджы-фыртмæ 
Фæсидты гæххæтт арвыстай? 
Адъютант 
Раст афтæ, 
Дæ уæздандзинад, тагъд уыдзæнис ам« 
Каханов 
Куы фæзына — фæхабар-иу кæн раздæр. 
Ныр та дын мæнæ номхыгъды гæххæтт, 
Æрмæст сæ мидæмæ уадз иугай. 
Адъютант 
Хъусын! 
(Ацæуы.) 
Кахйное йæ цинел æрцауындзы, бацæуы йæ кабинетмæ, 
паддзахы портреты раз йæхиуыл дзуæрттæ бафтауы, стæй 
газеттыл йæ цæст ахæссы æмæ схъиудтытæ кæны. 
Каханов 
Кæйонг уæнды! Куыд нæ сæтты!.. Фæлæуу. 
Къæлæтау æз æркъæдз кæндзынæн дæу! — 
Сенаты дæр,— сæ сæрты магъз кæмæн нæй, 
Фыдгулимæ куыд хæцын хъæуы, уый 
Чи не ’мбары — мæ тæрхæттæ мын ивынц!.. 
Вацæуы адъютант. 
Адъютант 
Булкъон Хоран! 
Каханов 
Куы нæйæм сиДтæн æз... 
Цы хъуыддаг æй уа? 
Адъютант 
Хъуамæ, дам, дæ фенон, 
Дæ уæздандзинад. 
Каханов 
Бавдæл, адъютант, 
Æмæ йæ рауадз, бабæздзæн ныртæккæ. 
Адъютант бауадзы Хораны. 
Хоран 
Сæрæгас уай, мæ инæлар. 
Каханов 
Æрбад. 
Хорз бакодтай, кæй æрбауадтæ, уымæй. 
Лæууæгæй бадæг кадджындæр у. Сбад. 
Хоран 
Æз та уæдæ лæугæ кæнон йе — бадгæ, 
Мæ кад æрмæст дæлæмæ хауы... 
564 

Каханов 
Куыд! 
Нæ бамбæрстон... Цыдæр тыхст дæ. 
Зæгъ-ма йæ, 
Цы хабар у? 
Хоран 
Æнцой мæ удæн нал ис 
Мæ фыдыбæсты, алырдыгæй мæм 
Тымбылкъухæй кæнынц æртхъирæн адæм... 
Каханов 
Нæ службæ махæн ахæм у! Фæраз. 
Æниу цы кодтай комкоммæ? Цы у 
Дæ масты сæр? 
Хоран 
Æдылыйы рæдыд 
Кæй кодтон, уый... 
Каханов 
Лæг бамбæрста йæ рæдыд, 
Уæд уый æдылы нæ — уый зондджын у! 
Хоран 
Æгæр æрæджы бамбæрстон мæ рæдыд! 
Каханов 
Цы рæдыд у? Мæнæн ын зонæн нæй? 
Хоран 
Дæ фæдзæхстæй-иу хъусын кодтон алкæд, 
Ирыстоны цы змæстытæ цæуы, 
Сæ аххос чи у, ахсинаг, хæссинаг 
Цы лæгтæ сты... 
Каханов 
Æмæ-иу кодтай раст, 
Нæ кадджын паддзах де стыр лæггад зоны. 
Хоран 
0, иу уый йæ куы зыдтаид æрмæст!.. 
Каханов 
Чи ма йæ зоны? 
Хоран 
Загътай мын: цы хабар 
Хæссон дæумæ, уый ничи зондзæн. Ныр 
Дзыхæй дзыхмæ сæ кой хæссынц фæйнæрдæм! 
Фæлæ канд иу уый нæу мæ маст. Мæ къухæй 
Дæумæ хабар æз никæдбон фыстон, 
Зæгъгæ, дæ ныхмæ ’гас дзыллæйы змæнтæг 
Æмæ хæссинаг Хетæджы-фырт у! 
Каханов 
Хуымæтæджы мæсты цæхæртæ калыс, 
Мæ хорз булкъон. Дæ тызмæджы фæдыл 
Куы нæ цæуис — нæ дыууæйæн дæр бирæ 
Æнцондæр уаид. Ды мæнмæ фыстай, 

Цы змæстытæ цæуы, уым аххос чи у, 
Фыетай-иу ноджы, Хетæджы-фырт дæр 
Кæй уыди, се ’хеæн... 
Хо р ан 
О, фæлæ Къоста 
Уыд аххосджын, уый се змæнтæг уыд,— æз 
Дæумæ нæ фыстон ахæм хабар, никæд! 
Каханов 
Æмæ тыхджын фæрæдыдтæ, булкъон, 
Кæй нæ ныффыстай ахæм хабар, уымæй! 
Фыстай-иу мæм, цы змæстытæ æрцыд, 
Уым уыд Къоста дæр? О, фыстай! Кæд се *хеæн 
Къоста дæр уыд, уæд уый цымæ бынтон 
Æнæдзургæ, æкæсыбырттæй бадти? 
Æмæ ма ардауæг та чи уыд уæд? 
Æнахуыргонд фыййæуттæ, кæнæ талынг 
Зæхкусджытæ, йе — Садоны шахтертæ? 
Æмæ дын уыцы хабарыл, булкъон, 
Чи баууæнддзæн? Нæ, ды бæстон нæ кастæ, 
Нæ хъуыстай хорз, нæ базыдтай, булкъон, 
Сæйраг ызмæнтæг-ардауæг дзы чи уыд! 
Мæ хæс та уыд йæ базонын бæлвырд 
Æмæ ныффыстон де ’рмæджы Къостайы— 
Фæлæ-ма зæгъ, 1сæмæй фехъуыстай р,ы9 
. Мæ фыстыты кой рахъæр, уый? 
Хоран 
Къостайæ. 
Уый ацыд Петроградмæ æмæ уым 
Дæ къухфыстытæ бакасти Сенаты. 
Ды та фыстай, Къостайы ныхмæ дын 
Æз дæн сæйраг æвдисæн!.. Æз æвдисæн 
Къостайы ныхмæ никæд уыдтæн! 
Каханов 
Ды, 
Мæхи булкъон, хæрз дзæгъæлы æууæндыс 
Къостайыл: уый нæ бакасти мæ фыст,— 
Мæ фыстытæм нæй ахæм лæгтæн бафтæн... 
Хора н 
Йæ зонгæ ус — Есенаты Сона 
Сенаты вæййы, ууыл тынг æууæндынц 
Голицын дæр, Куракин дæр,— бæлвырд 
Уый равдыста дæ фыстытæ Къостайæн. 
Каханов 
Цæй, хорз, фод афтæ. Базондзынæн æз 
Дæ уыцы хабар: кæд æцæг Есенон 
Мæ фыст кæмæдæр равдыста, узд ьхн 
Зынаргъ ыслæудзæн ахæм ми!.. Æндæр ма 
Цæуыл тыхсыс? Куыд, ницæуыл æндæр? 

Æз та, зæгъын, кæд дын Къоста йæ зарæг 
«Æхсины лæджы» фидйс кæй кæны, 
Æгас Ирыл дæ худинаг кæй кæны. 
Дæ маст, дæ сагъæс ууыл у?.. Булкъон, 
Хæрын дын ард, æз ахæм карз æфхæрдыл 
Йæ марынмæ дæр рацæуин. Гормон, 
Ды паддзахы афицер, ау» дæ сæрмæ 
Куыд хæссыс уыцы худинаг? 
Хоран 
Хатыр, 
Дæ уæздандзинад, ахæм ми æгæр у! 
Каханов 
Цы у æгæр? Газет «Цæгат Кавказ»-ы 
Иæ фыст кадæг «Кæмæн и хъæлдзæг цард» 
Нæ кастæ ды? Лæгхортæ нæ дзы хоны, 
Цъыф калы махыл, худинаг кæны 
Бæрнон лæгты, æмæ дæм ахæм маргмæ . 
Дæ къух сисын æгæр кæсы? Булкъон, 
Æмæ ма патриот та уæд цæмæй дæ?! 
Хоран 
Мæ инæлар, хæстон быдыры мыл 
Мæ хистæрты зæрдæ нæ худти, никæд: 
Сæ бардзырд баххæст кæнын-иу кæм хъуыд 
Æфсæддон лæджы хотыхæй, мæ уд 
Æвгъау нæ кодтон,— уый уæхæдæг зонут... 
Каханов 
Уый зонæм мах, æмæ дæ фæтæн риу 
Гъе уымаэн дзаг у ордентæй, майдантæй!.. 
Хоран дзурынмæ хъавы, фæлæ йæ Каханов уромы. 
Чысыл-ма багъæц, æз фæуон æххæст,— 
Мæ хъуыдыйыл ма бафтауынмæ хъавын: 
Куы сарæхсис — мæн нал æвдæрзид маст, 
Дæумæ та икæлары цин æрхауид,— 
Хæрын дын ард бæрзонд паддзахы раз! 
Сæреуыбырæй слæууынц паддзахы нывы раз. 
Нæ баныхас хуыцаумæ раст фæкæсæд... 
Хоран 
Мæ инæлар, кæй мæ нæ зоныс, уый 
Хъыг у мæкæн, æргомæй дын æй дзурык... 
Дыууæ хатты сæрмагонд хуындæй æз 
Цыты ран бадтæн паддзахы хæдзары, 
Мæ номыл-иу сæрмагонд сидт уыди; 
Донайы хæсты Шипкæйы бæрзондыл 
Осман-Пашайы ’хсаргард байстон æз 
Тыхæй æмæ йæ Скобелевмæ радтон; 
Варшавæ мах ныхмæ куы сыстад, уад 

Мæ полкъимæ Уырысы ’фсады разæй 
Æз бабырстон уæззау хæеты, дæмæй 
Ныхъхъус æмæ ныссабыр кæнæм сыстад; 
Уæрæсейыл цы хæстыты фæдæн — 
Мæ буарыл сæ фынддæс хъæдгомы дуды!.. 
Æмæ ныр уыцы сгуыхтыты фæстæ 
Æлгъаг хъуыддаджы бацæуон — Къостамæ 
Мæ къух сисон,— нæ, кадджын инæлар, 
Æз уый мæ сæрмæ не схæсдзынæн, никæд! 
Каха нов 
Дæ бар дæхи. «Æхсины лæг», мыййаг, 
Мæныл фыст нæу... 
X о р а н (мæстыгæрæй). 
Дæ уæздандзинад, хъус-ма! 
Æз ныр дæумæ æрбацыдтæн... 
К а х а н о в (йæ дзырд ын исы). 
Хатыр, 
Хатыр, булкъон, мæ боны фæткы нал дæ. 
Æндæр хатмæ ныффыссын кæн дæхк, 
Æмæ дæм байхъусдзынæн уæд бæстондæр. 
Ныр та, хатыр, нæ раэстааг мах бар нæу: 
Аудиенци ахицæн. Фæндараст. 
Хора н 
’ Фæндараст? — Куыд! Цы хуызы? Ие — кæдæм? 
Мæ цæсгом ма куыд равдисдзынæн Ирмæ? 
Æрвылизæр мын аргъуаны куывтой 
Мæ цæрæнбонтæн, дзæнгæрджытæ цагътой 
Ъ$е намысыл æрвылрайсом... Ныр та — 
Цы ма фæуон?.. 
Каханов 
Булкъон, цы хуызы дзурыс? 
Куыд уæндыс мемæ афтæ дзурын? Æз 
Куы бахъаст кæнон паддзахмæ дæ митыл — 
Хæрдмæ дын асин нал уыдзæн! 
Хоран 
Æз ын 
Дæуыл куы зæгъон иу ныхас — дæ фæндон 
Куыдзы хъуыды дæр не ’ркæндзæн!.. 
Каханов 
Булкъон, 
Дæ зонд фæцыд?.. 
Хоран 
Дæ амонд бахæр! — абон 
Хæсты бон нæу, æз та, куы нæ уа хæст, 
Уæд ме ’хсаргард йæ кæрддзæмæй нæ ласын! 
(Фæзилы цæхгæр æмæ ацæуы.) 

Каханов 
Мæ хид куыд акалд! А хуырым лæгыл 
Хæсты заман æрбамбæлди — хуыцау дзы 
Мæн бахизæд! Йæ къух рызтис æдзух 
Йæ фæтæн сау æхсаргарды хæцæныл... 
Бацæуы адъютант. 
Цы ма у, чи? 
Адъютант 
Нæ сыгъдæг фыд Кузьма. 
Каханов 
Æндæр хатт-иу æрбацæуæд... Фæлæуу-ма, 
Цыдæр папкæйæ мын æвæрдта ныфс, 
Уый уадзæд ам. Æрбацæуæд-иу райсом. 
Адъютант ацæуы. 
Уæвгæ, фæлæуу! Иæ папкæ кæд, мыййаг, 
Æцæг у Хетæджы-фырты архивæй... 
Адъютант бахæссы папкæ. 
Адъютант 
Хетæгкаты Леуаны чызг Олга! 
Каханов 
Æнæвдæлон дæн. Иучысыл фæлæууæд. 
Адъютант ацæуы. 
Инæлар кæсы папкæйы гæххæттытæ. 
Ай та цы уа? Кæс-ма, кæс! Мæнæ диссаг! 
Кæмæ разынди! Уый æнхъæл та чи уыд?.. 
Дзæнгæрæг цæгъды. Бацæуы адъютант. 
Протоиерей Кузъма Гаврилич ацыд? 
Адъютант 
Фæцæуы. 
Каханов 
Раздах æй фæстæмæ тагъд. 
Æрбауадз æй. 
Адъютант бауадзы Кузьмайы. 
Кузьма Гаврилич! Бадгæ. 
Цы хур, цы къæвда? 
Кузьма 
Сбад уал ды, мæ хъæбул: 
Æз бадгæ кæнон, ды лæугæ кæнай — 
1 Мæ зæронд сæр дын уый аргъ нæу. 
Каханов 
Хатыр мын, 
Нæ фыд Кузьма, æрдæбон дæ фæстæмæ 

Кæй аздæхтон... Цыдæр егъау хъуыддæгтæй 
Мæ хъуырмæ дæн... Фæстæдæр дæм, зæгъын, 
Бæстон-бæлвырдæй байхъуыстанн æз, 
Фæлæ дæ папкæ ахæм диссаг разынд, 
Æмæ дæ уымæн раздæхтон. Уæдæ 
Кæм уыдис, зæгъыс, ацы папкæ? 
Кузьма 
Рагæй * 
Хъуыстон йæ кой, дзыхæй дзыхмæ цыди 
Иæ хабар.-Хъавыдтæн æз цалдæр хатты, 
Цæмæй йæ сæмбæлын кæнон дæуыл, 
Фæлæ, хъыгагæн, не ’фтыди мæ къухы. 
Нæ сыгъдæг фыд Алыксандырмæ уыд, 
Цæлыккаты; йæ хицау та Къоста у... 
Дæ уæздандзинад, рацыд дыл кæддæр 
Дæуыл цæгатаг журнал *Стрекоза»-йы 
Карикатурæ,— агуырдтай йын ды 
Йæ авторы,— оригинал — дæ разы,..- 
Нывы бын та цы фыстытæ уыдис —. 
Къоста дыл сæ й&хи къухæй ныффыста... 
Каханов 
Цы лæг у, цы? 
Кузьма 
Наукæты цыма 
Уæлæнгай у: гимназы ма куы касти, 
Æртæ хатты дыккаг аз баззад уæд, 
Стæй Академийы дæр афтæ...Ахуыр 
Иæ къухы не ’фты, арф ахуыр æм нæй, 
Фæлæ... 
Каханов 
Цы ма? 
Кузьма 
Цы йын нæ радта скъола, 
Хæдахуырæй йæ ныр æххæст кæны 
Æмæ йын уымæй тынг бйрæ æнтысш: 
Æхсæвæй-бонæй чингуытæ кæсы, 
Ныхъуыры сæ зыдæй фæд-фæдыл, зоны 
Цъындæй дунейы стыр поэтты, стæй 
Уæрæсейы поэзи аэмæ прозæ; 
Театр, нывæфтыд, музыкæ»— ныхас 
Кæм фæхъæуы — фыццагдæр уымæ дзурынц. 
Каханов 
Цы дæ дарын дæ хæрзиуæгмæ? Зæгъ. 
Кузьма 
Хæрзиуæг нæм хæрзиуæгæй фыстæуы. 
Каханов 
Бæлвырдæр та? 

Кузьма 
Мæ куыстæй мæ тæрынц 
Æрыдоны,— уым семинары кусын... 
Мæ ныхмæ адæм дурадзагъд кæнынц, 
Æрбалæбурынц аргъуанмæ, сæ къухты 
Фæхæссынц дуртæ, сагæйттæ, лæдзджытæ, 
Сæ цалдæрмæ та топпытæ... Кæнынц 
Æртхъирæнтæ: «Нæ зæххытæ нын байстат 
Уæ аргъуанæн, фæстæмæ нын сæ ратт, 
Кæннод дæ марæм!» Дуртæй кодтой пырх 
Мæ рудзгуытæ, гæрæхтæ кодтой топпæй 
Мæ хæдзарыл...Фæцæй мæ мардтой... О ’ 
Дæ уæздандзинад, уыцы стыр фыдбылыз 
Хæссы нæ сойдзых, маргæвзаг Къоста, 
Сæ ардауæг, сæ цырынгæнæг уый у!.. 
Канд аргъуаныл, канд дингæнджытыл 
нæ — 
Дæ ныхмæ дæр хъæстæ хъуыдытæ тауы... 
Кахаиов 
Цæй, хорз, æгъгъæд у, бамбæрстон. 
Зæгъ-ма: 
Папкæмæ йын амоны. 
А папкæ искуы равдыстай? 
К узьма 
Куы нæ... 
К аха нов 
Уæдæ мæм хъус! Ды а фыстыты хабар 
Куы схъæр кæнай, уаэд худдзысты мæныл 
Дзыхъхъынногæй, æмæ уæд æз дæуыл 
Ныффысдзынæн Гуырдзыстоны экзархмæ, 
Æмæ дæ уæд фæсурдзысты æцæг 
Дæ бынатæй. Дæ дзых дæхимæ дар 
Æмæ, нырмæ куыд хабар кодтай, афтæ, 
Цы фехъусай, цы фенай — хъусын кæн 
Æрмæст мæнæн, æмбарыс мæ? — Мæхицæн! 
Цу ныр дæ куыстмæ. Ничи сисдзæн дæу: 
Æз дыл куы хæцон, уæд дæуæн тас нæу. 
Кузьма 
’ Мæ уд дæ фæхъхъау уæд, дæ уæздандзинад... 
Ацæуы ныллзег кувгæ. 
Каханов кæсы папкæйы фыстытæм. 
Ка х а нов 
Æвдисгæ кæй кæны, кæнæ мыхуыры 
Цы уадзы, уыдонæй уæлдай йæм цас и 
Æндæр фыстытæ, стæй нывтæ, эскизтæ! 
Кæнæ йæм иунæг ацы папкæ уа? 

Тæссаг лæг у... 
Дзæнгæрæг цæгъды. Бацæуы адъютант. 
Хетæгкаты Олга! 
Адъютант баудзы Олгайы. 
Олга Левановнæ, æгас цæуай! 
О л га 
Фарн ам, Семен Васильевич! Мæнмæ дæ 
Кæм æвдæлы,— æрмæст дыууæ ныхасы... 
Цæмæйдæр мæ дæу афæрсын фæнды. 
Каханов 
’ Цытæ дзурыс, тагъд ма бакæн æппындæр: 
Куыд дæ фæнды, дæ хъуыддаг афтæ дзур. 
О л га 
А ме ’намонд æфсымæры тыххæй дæм 
Æрбауадтæн... Хуыцау æй ралгъыста, 
Цы йыл æрцыд, цы хъуыддæгтæ фæкæны — 
Йæхæдæг дæр сæ не ’мбары... 
Каханов 
О, нæ! 
Олга Левановнæ, æз уымæй демæ 
Разы нæ дæн! Къоста цы кæны, уый йын 
Хъуыдыгонд у, æмæ йæ зоны тынг хорз! 
Ол га 
Дам-дум кæнынц, нæма, дам, ын уыд бар 
Æрбацæуынæн, афтæмæй, дам, рацыд, 
Æмæ йæ ногæй ахсинаг дæ ды?.. 
Уый рынчындæтты цас фæци, цал хатты 
Æрцыдис операцигонд! Ныр та 
Иог ахæстонмæ бахауа?.. 
Ка ханов 
Хъыгагæн, 
Салдат дæн æз, закъон та у закъон, 
Иæ сæрты хизын никæй бон у... Асæрф 
Дæ цæссыгтæ-.. Цæмæйдæр мæ цыма 
Фæрсынвæнд кодтай? 
Олга 
Бахатыр мын кæн, 
Семен Васильевич! Мæ зæрдæ стыхсти, 
Фæрсинаг дæ цы хъуыддагæй уыдтæн, 
Куыддæр мæ айрох уый дæр... О! Къоста, дам, 
Цæйдæр газет æлхæнынвæнд кæны 
Хæххон адæмæн... Хæдзары цы муртæ, 
Цы бынтæ ис — уæй сæ кæны: æхца 
Æмбырд кæны йæ газетæн; æппын уæм, 
Ау, ницы хос и, газеты хъуыддаг 
Ныууромынæн? 

К а х а н о в (сагъæсгæнгæ). 
Гъе, уыныс мæ зынаргъ 
Олга. Левановнæ, ды та Къостайы 
Æнæрхъуыды, æнæзонд лæг хуыдтай! 
Уый Петрограды къорд азы фæци, 
Уым базыдта, æхсæнады цард халщн 
Кæй фæнды, уыцы. адæмы хъуыдытæ, 
Æмæ сæ ныр газеты руаджы ам — 
Цæгат Кавказы байтауынмæ хъавы! 
Олга 
Фæиста хæстæ, хæдзармæ йæ мыздæй 
Капекк нæ хæссы... Дары сæ кæмдæр 
Иæ зонгæтæм, мæныл нæ кæны ’ууæндгæ... 
Иæ зарджытæ, йæ къухфыстытæ дæр 
Æвæры уæртæ сауджыны чызджытæм, 
Цæлыккаты. Иæ низау та — уæззау, 
Куы ’ррынчын уа — цæмæй йæ хъуамæ дарон?.. 
Каханов 
Æрсабыр у... Зын фæрстытæ мæм радтай, 
Олга Левановнæ! Уæ бынтæ уæй 
Кæй кæны, уый тыххæй мæ бон нæу дзурын,— 
Уавдæ уæхавдæг фидазгт. Фæлæ 
Газеты тыххæй — фендзыстæм! Æз зонын, 
Æппæтылаудæг паддзахы фарс 
Цы газет хæца, де ’фсымæр нын ахæм 
Нæ рауадздзæн. Нæ паддзахы ныхмæ 
Цы газет уа, нæ р&цæудзæн уый никæд, 
Æз хицау кæм дæн^уыцы ран. 
Олга 
Æцæг, 
Уый афтæ у? 
Каханов 
Гуырысхо ма кæн ууыл... 
0, хæдæгай! Кæд дын рæстæг фæуа, 
Уавд ма-иу мын фæхабар кæн, газетæн 
Æхца чи дæтты, уыдоны нæмттæ. 
Ол га 
Уый ме ’вджид фод. 
Каханов 
Фæндараст у. 
Олга 
Хæрзбон. 
Ацæуы. 
Каханов 
Уа-диссаг хабар нæу, фæлæ йæ хъуамæ 
Фæнысан кæнон — бахъæудзæни мæ. 
Бацæуы адъютант. 
573 

Адъютант 
Цæлыхкаты Алыксандр! 
Каханов 
Æрбауадз. 
Адъютант бауадзы Лыксаны. 
Нæ сыгъдæг фыд, цæмæн дæ бахъыгдардтон, 
Æвæццæгæн æй зондзынæ? 
Лыкса н 
Нæма, 
Нæма, мæ хъæбул, фæлæ ды нæ зæххон 
Хуыцауæй дæ, æмæ дæ фæндон æз, 
Мæлинаг лæг, æнæмæнг хъуамæ зонон. 
Ка ханов 
Нæ сыгъдæг фыд, æз бацархайдтон иу хатт, 
Цæмæй æфхæрдæй фервæзай, цæмæй 
Дæ миты фæдыл ма ныххауай масты: 
Дæ хъузон чи уыд, уый æрцыди хаст 
Иæ цæрæнæй, ды баззадтæ æвыдæй, 
Фæлæ, куыд зыны, афтæмæй та зонд 
Нæ райстай ды! 
Лыксан 
Æз архайын, мæ хъæбул, 
Цæмæй рæдыдæй бахизон мæхи... 
Каханов 
Куыд архайыс? Ау, иу хæдоны уын 
Къуындæг куы нæ у Хетæджы-фыртимæ! 
Къæбæр куы нæ хæрыс æнæ уый! 
Лыксак 
Æз 
Ирон лæг дæн: хæдзармæ уазæг бацыд, 
Нæу сургæ уæд; къæбæр ын ма ратт — уый дæр 
Нæй не ’гъдауы. 
К а х а н о в 
Æвæццæгæн, нæ фыд, 
Æвзæргæнæджы бавæр, ратт ын фадат 
Æмæ фатер фыдгæнæджы куыстæн,— 
Æвæццæгæн, ирон æгъдауы уый ис? 
Лыксан 
Нæ, уый дæр нæй ирон æгъдауы! Ды 
Дзæгъæлы хæссыс ахæм дау мæ удмæ. 
Нæ алчидæр йæ миты фæдыл дзуапп 
Иæхæдæг дæтты. Кæд Къоста дæ разы 
Фæзылын ис, фæаххосджын, уæд ын 
Ныхас дæр кæн йæхиимæ! 
Каханов 
Хорз.Бузныг, 
Нæ сыгъдæг фыд, дæ бацамындæй. Æз 
$74 

Ныхас кæндзынæн Хетæджы-фыртимæ 
Тæккæ абон. Дæу тыххæй та бæлвырд 
Ныффысдзынæн Гуырдзыстоны экзархмæ, 
Иæ динамонæг аргъуаны хуылфæй 
Æдзух кæй тауы маргæйдзаг хъуыдытæ 
Бæрзондылбадæг паддзахы ныхмæ! 
Лыксан 
Мæ хъæбул, уый дын тынг æнæраст уаид! 
Тæккæ абон дæр арвитдзынæн æз 
Мæ фатерæй æнæхæдзар Къостайы. 
Каханов 
Нæ сыгъдæг фыд, нæ, нал бахъæудзæн дæу 
Тыхсты цæуын: кæдæм ын хъæуы, уырдæм 
Æрцæудзæн хаст Къоста! Фæлæ-ма зæгъ: 
Цы дын ис йемæ? Иннæтæй уа&лдай йын 
Дæумæ цы ис, цы дæм ыссардта? 
Лыксан 
Уый 
Мæ бинонтæн сæхи хъуыддаг у, нæй дзы 
Политикæ, æхсæнадон хъуыддагмæ 
Нæ дары бар. 
Каханов 
’ Нæ дары бар? Нæ, уый, 
Нæ сыгъдæг фыд, бæрæгбоны ныхас у: 
Мæ фыдгул тугхæстæг кæмæй кæна, 
Æмæ йæ сæрыл чи дзурдзæни, уый мын 
Политикон хъуыддаг у, æмæйæ 
Æз хъуамæ зонон рагацау. 
Лыксан 
Зæгъын та: 
Æз рахицæн дæн Хетæджы-фыртæй. 
Ныфс мæ уыдзæнис, аргъуæтты экзархмæ 
Фыстæг кæй нал ныффысдзынæ... 
Каханов 
Уый, дарддæр 
Дæхи куыд дарай, уымæ гæсгæ у. 
Лыксан 
Æрмæст мæм иунæг уый тыххæй фæсидтæ? 
Каханов 
Нæ сыгъдæг фыд, уый ахæм хъуыддаг у, 
Дæ хъысмæтыл, дæ чызджыты хъысмæтыл 
Тынг чи фæзындзæн! Уый дæ ма уæд рох! 
Лыксан 
Мæ хъæбул, хъусын: ахæм у нæ уавæр. 
(Ацæуы.) 
Каханов 
Мæ уавæр та у ахæм, æмæ хъуамæ 

Мæнæй цæуат сæргуыбырæй! 
Дзæнгæрзег цæгъды. Бацæуы адъютант. 
Цæй, куыд, 
Нæма фæзынди Хетæджы-фырт? 
Адъютант 
Ам и. 
Каханов 
Иæ хокмæ кæрæдзи федтой? 
Адъютант 
Нæ, 
Дæ уæздандзинад.Хетæджы-фырт кæрты 
Кæсы лæмбынæг хæлуарæджы тынтæм, 
Ныв сæ кæны æмæ фыссы цыдæртæ... 
Каханов 
Æрбауадз æй. 
Адъютант бауадзы Къостайы. 
Къоста 
Салам, Семен Васильич! 
Æнахуыр диссаг: хæлуарæджы тыны 
Бындз бахауд — галбындз, хæлуарæг фæсидти 
Иæ хъузæттæм... Ныр галбындзы бæттынц 
Æмæ сæхи цæттæ кæнынц хæрынмæ! 
А галбындз та йæхи фæйнæрдæм тоны, 
Кæд исты хуызы фервæзид, фæлæ 
Тыхсынц йæ уæлæ тынтæ тынгæй-тынгдæр... 
Каханов 
Уый диссаг нæу. 
Къоста 
Тыхджын у галбындз! Ау, 
Иæ базыртæ куы уаиккой йæхи бар, 
Фæйнæрдæм сæ ныддымид уый! Фæлæ, 
Хъыгагæн, бахауд: уыдон бирæ, уый та — 
Зыбыты иунæг, баххуысгæнæг нæй... 
Мæгуырæг бындз, æвæццæгæн, фæцæйтахт 
Иæ уарзоныл æмбæлынмæ!.. 
Каханов 
Къоста, 
Ды зондзынаа, цæй тыххæй дæм фæсидтæн? 
Къоста 
Хатыр инæлар, сидгæ-иу фæкæн 
Дæ егармæ, мæнмæ та-иу кæн дзургæ. 
Нæ, ницы зонын. 
Каханов 
Фондз азы æмгъуыдмæ 
Æрвыст уыдтæ Ирыстоны зæххæй. 

Къоста 
Цæй тыххæй хаст уыдтæн — нæ зонын æз, 
Фæлæ ныр рацыд фондз азы. 
Ка ханов . 
Дæуæн 
Нæма ис бар,— цæмæн дæ ам ныртæккæ? 
Къоста 
Ирон зæххыл? Дæу фæрцы, инæлар. 
Нæ дæ уырны? Æз Пятигорскæй ардæм 
Куы цыдтæн, уæд дыууæ голладжы дзаг 
Сыджыт нывæрдтон файтоны: сæ иуыл 
Æрбадтæн, иннæ — къæхты бын æвæрд,— 
Ирон зæххыл ныдзæвгæ дæр нæ кодтон,— 
Лыстæг сиргæ фæцæйцыдтæн дзæбæх 
Файтоны Александровски проспектыл, 
Фæлæ мæ уым дæ фæдзæхстæй æваст 
Фæурæдта цыбырхъуыр полицмейстер 
Æмæ мын загъта: — Тагъд æрхиз! — Æз’ дæр, 
Цы мæ бон уыд! — мæ голлæгтæй æрхызтæн 
Æмæ ныр дæн ирон зæххыл. 
Каханов 
Гъым, гъым! 
Фыццагау хъазыс! 
Къоста 
Нæ, Семен Васильич, 
Æцæг цы уыди, уый зæгъын æрмæст: ~ 
Æз хорз зыдтон, цæстытæ, хъустæ бирæ 
Кæй дарыс ды, кæй та уыдзынæн ахст 
Æмæ та ног кæй лæудзынæн дæ разы 
Зылын лæгау; кæи та фæрсдзынæ мæн, 
Ирон зæххыл цæмæн æнцайын, уымæй, 
Æмæ дын дзуапп: иттæг бузныг дæ дæн, 
Дæу руаджы та ирон зæххыл ныдзæвын. 
Каханов 
Уæддæр нырма нæ бамбæрстон, ды ам 
Цæмæн дæ, уый? 
Къоста 
Æнцон у уый æмбарын: 
Цы у зæрдæйæн райгуырæн уæзæг. 
Цæй ад кæнынц йæ дон, йæ хор, йæ уæлдæф, 
Куыд æхсызгон у мадæлон æвзаг, 
Поэт куыд уарзы, чи йыл дзуры, уыдон!.. 
Æмæ йæ стон фыдызæххæй, йæ цард 
Кæмæй у, уыцы уæзæгæй йæ ахæсс,— 
Куыд зын у уый йæ удæн!.. 
Ка ханов « 
Дзур, дзур, дзур! — 
Æз бирæ уарзын лирикæ. Иттæг хорз! 
37 Сослан Цæразон 
577 

Къоста 
Уæдæ мæ хъуамæ ма ракæнис хъаст, 
Кæй фæзындтæн мæ. фыдыбæстæм, уымæй. 
Каханов. 
Æз загътон, уарзын лирикæ, фæяæ 
Закъон — уый иу у, лирикæ та — иннæ. 
Къоста 
Зын у, поэтты дард кæм хæссынц, уым, 
Фыдгæнæг та æлдариуæг кæм кæны...— 
Æвæццæгæн, лæппу нæ уыдтæ ды, 
Æмæ фæзындтæ дунейыл зæрондæй,— 
Дæ цæрæнбонты никæй уарзтай! 
Каханов 
Уый та 
Цы ныхас у, цæмæн хъæуы? 
Къоста 
Куыд! Ау, 
Кæд уарзтай ды, дæхи удау дын адджын 
Цы чызг уыд, уый, кæд уарзондзинад дæу 
Иæ зынг базыртыл искæд уымæ хаста, 
Æмæ дын кæд уыдис мæлæтæй тас, 
Уæддæр, æдæрсгæ, уарзонмæ тырныдтай,— 
О гормон, уæд куыд нæ бамбарыс .мæн? 
(Амоны йæ риумæ.) 
Æви дын ам зæрдæйы бæсты дур и? 
Каханов 
Уым дур куы уаид, уæд нæ бадис ам, 
Æмæ нæ дзурин æз ныртæккæ демæ: 
Дзырд раттаин, æрцахстаиккой дæу, 
Æмæ дæ раны — ахæстоны бадис! 
Фæлæ æз дæр лæппу уыдтæн кæддæр— 
Уæдæ, зæгъыс, дæ уарзоны уынынмæ 
Фæзындтæ, и? О, уарзоны уынын 
Æхсызгон у, уæлдайдæр æй дæхæдæг 
Куы хæссай, уæд, æмæ йæ рæсугъд ном 
Куы уа дæ хъустæн адджын — Революци! 
Дæ уарзоны ном Революци нæу?.. 
Къоста 
Семен Васильич, байхъус-ма... 
К а х а н о в (йæ дзырд ын исы). 
Хатыр, 
Мæнæн ис ном — инæлар-лейтенант дæн, 
Æфсæддон лæг, æмæ мæ уымæй хон, 
Кæд нæ, уæд та... 
К ъ о с т а (йæ дзырд ын исы). 
Æз та нæ дæн æфсæддон, 
Нæ зонын цины номæй дзурын æз... . 

Каханов 
Уæд та мын ис уæзданы ном, æмбарыс? — 
Уæздандзинад! 
К ъ о с т а (сарказмæй). 
Дæ уæздандзинад, иугæр 
Ныхас йæ тæккæ райдайæны нæу 
Уæздан, уавд ын, дæ уæздандзинад, дарддæр 
Уæздан уæвын зын у; фæлæ уæддæр, 
Дæ уæздандзинад, мæн фæнды ныртæккæ, 
Цæмæй зæгъай, дæ уæздандзинад, мæн 
Цæмæ фæхуыдтай? Кæд, дæ уæздандзинад, 
Æз базонон, дæ уæздандзинад мæм 
Цы фау хæссы, цы азым мæм ыссардта, 
Уæд æз, дæ уæздандзинад, дæн цæттæ 
. Уæздан дзуапп раттынмæ, дæ уæздандзинад! 
Каханов 
Уый циу?! 
Къоста 
Кæд дын æхсызгон у, зæгъын, 
Дæ уæздандзинад, ахæм ныхас хъусын,— 
Дæ хорзæхæй, дæ уæздандзинад,— уый 
Мæнæн зын нæу; æрмæст, дæ уæздандзинад, 
Тæрсын: нæ ныхас атъанг уыдзæн уæд. 
Каханов 
Æрбацыд мын йæ уарзоны уынынмæ!., 
Мæнмæ та ис æндæр æрмæг: ды ам 
Нæма уыдтæ, зылдтæ уæд радгай хъæутыл, 
Æмбырдтæ кодтай адæмæн, цæмæй 
Хæрамад тауай зæрдæты, цæмæй та 
Дæ маргæйдзаг фыстыты фау хæссай 
Бæрнон лæгтæм, æгас дзыллæйы номæй 
Фыссай хъæстытæ паддзахмæ! 
Къоста 
Фыссæг,— 
Мæ куыст у ахæм: хорзæй уа, æвзæрæй — 
Цы уынон, уымæн айдæн дæн. Æниу, 
Дæ уæздандзинад, бахатыр кæн, уа-тагъд 
Куыд базыдтай мæ сусæг фæнд? 
Каха нов 
Æз дын 
Дæ ныры хъуыды нæ, фæлæ ма, сомбон 
Цы фæнд кæндзынæ, уый дæр зонын. 
Къоста 
О! 
Уæд дард уыныс! 
Ка ха нов 
Кавказæй Петроградмæ!.. 
Цы фæджих дæ? Нæ бамбæрстай? 

Къоста 
Нæма. 
Ка ханов 
Ау, ахуыр кодтай Петрограды? 
Къоста " » ’ . 
Кодтон. 
Каханов 
Стипенди истай? 
Къоста 
Истон. 
Каханов 
Кадджын паддзах 
.. Иæ уарзаг цæстæй ракасти дæумæ — 
Хæххон лæппумæ, хорз фадат дын радта 
Зæрдиаг ахуыр кæнынæн, цæмæй 
Нывгæнæг суай, лæг рауайай дæ бæстæн, 
Дæ адæмæн,— уыдис? 
Къоста 
. Уыдис. 
Ка ханов 
Ды та? 
Дæхи куыд дардтай? Паддзахы хæрзиуæг 
Цæмæй фыстай? Кæимæ кодтай уым 
Цæдис, æмдзæхдон? 
’Къоста 
Адæймаг цы зона, 
Куы ма фæфæрсы уый тыххæй, уæд уый 
Иæ аонд æвдисæн нæу. Æниу, бæлвырдæй 
Цы базыдтай? 
Каханов 
Дæумæ фæсидтис иу боц 
Бæрзонд хицау, куырдта дæ уый, цæмæй йын 
Æххуыс кæнай йæ хъуыддæгты... 
Къоста 
Уый уыд 
Æртыккаг хайы кусæндон... 
Каханов 
Цы хай уыд, 
Уый нæу уæлдай!.. 
Къоста 
Мæнæн уæлдай у уый,— 
Æз дæн Къоста: поэт æмæ нывгæнæг! 
Дзырдхæссæг æмæ ардауæг нæ дæн. 
Каханов 
Гъе уый тыххæй дын нал уыди стипенди, 
Æмæ уæд нал уыдтæ академист! — 
Фæхаудтæ ахуырæй æмæ æххæст лæг 
Нæ рауадтæ: лæджы бынат дын нæй! 

Къоста 
Ома, бынат — уый бандон у, къæлæтджын,— 
Цы лæг ыл бада, уый куы нæ уа лæг, 
Уæддæр æй бандон алæг кæны! Хъахъхъæн, 
Дæ уæздандзинад, исчи дын дæ хъуыды 
(Амоны паддзахы нывмæ.) 
Бæрзонд ранмæ куы фехъусын кæна,— 
Ома, ды лæг нæ дæ, фæлæ къæлæтджый! — 
Хæрын дын ард, ньгффæздæг дæ кæндзæн! 
Каханов дзæнгæрæг цæгъды. Бацæуы адъютант. 
Каханов , 
Дыууæ тæвд цайы! 
Адъютант ацæуы. 
Æз зыдтон дæ фыды,— 
Деуаны хуызæн кадджын лæджы фырт 
Дзæгъæл хæта, æнæбынат уа царды, 
Уый диссаг у! 
Къоста 
Гуымиры лæг сæрдар 
Кæм уа, уым зондджынмæ бынат нæ хауы. 
Адъютант цай бахæссы æмæ аздæхы. 
Каханов 
Цай ацым. 
Къоста 
Бузныг. 
Цымынц цай. 
Чи нæ фенид ныр,— 
Хæрзаг зæгъид, дыууæ лымæны бадынц!.. 
Каханов 
Æцæгæй та цыфыддæр дыууæ знаджы, 
Кæрæдзийы фыд бахæрыныл дæр 
«Нæ» чи нæ зæгъид... 
Къоста 
Тобæ зæгъ! Хуыцау мæ 
Дæ фыд хæрынæй бахизæд! — Къоста 
Пысылмон у. 
К а х а н о в (тыххæй йæхи уромгæйæ). 
Зын у мæ уæззау службæ! 
Быхсын хъæуы, æндæра, ды, бæргæ, 
Цъæх фæнык фестис ацы ран ныртæккæ! 
Къоста 
О инæлар! Фысым куы дæ, дæ цай 
Куы цымын æз,— æнад мын æй куыд кæныс? 

Каханов 
Зæгъ-ма, поэт, кæй хуызæттæ стæм мах? 
Къоста 
Нæ алчидæр — йæхи хуызæн. 
Каханов * 
Нæ, раст мæ 
Нæ бамбæрстай: цы стыр лæгты ныхас 
Кæнæм ныр мах? Сæ иу уыд кадджын паддзах, 
Сæ иннæ та уыд генион поэт... 
Къоста 
Æвæццæгæн, дæ уæздандзинад хоны 
Иæхи уырыссаг паддзах Николай, 
Мæн та нымайы Пушкиныл. Æцæг уыд 
Сæ дыууæйæн нæ дыууæйы ныхас, 
Сенаты фæзы сыстæг декабристты 
Куы сауыгътой, раст уый фæстæ,— фæлæ 
Мæн Пушкиныл кæй барыс, уый æгæр у. 
Каханов 
Æз уый æрмæст нæ уавæрæй зæгъын, 
Æндæр, ды Пушкин кæй нæ дæ, ау, уый та 
Куыд нæ зонын! 
Къоста 
О инæлар, ды дæр 
Уырыссаг паддзах Николай нæма дæ. 
V Каханов фесхъиу-фесхъиу кæны Къостайы алы 
дзуапмæ, фæлæ йæхиуыл тыххæй хæцы. 
Каханов 
Нс Дзæуджыхъæуы ахæстон: уым ис 
Сæрмагонд хатæн, иунæг дзы фæбады; 
Сыбыртт æм никæцæй хъуысы, зæхбын; 
ХуылыдЗ йæ къултæ, ихæн æмæ талынг; 
Хъæмп дæр дзы нæй æрхуыссынмæ; лæг дзы 
Æрфынæй ис — фæцæй йæм хъуызынц уайтагъ^г 
Хæрынмæ "ххормаг уырытæ... Поэт, 
Мæн тынг фæнды, куы нæ бахауис уырдæм. 
Къоста 
Цы хуызы уæд? * 
Каханов 
Ис иунæг хос: ныууадз, 
Нырмæ цы кодтай, уый — дæ къух ыл ауигъ,— 
Мæн де ’фхæрын нæ бахъæуид, ды та 
Дæ хъизæмарæй фервæзис. 
Къоста 
Мæнмæ дын — 
Æнцондæр хос! 
Каханов 
Зæгъ-ма мын æй! 
582 

Къоста 
Кæд дæ 
Мæ бафхæрын, мæ хъизæмар æцæгæй 
Нæ фæнды, уæд ныууадз æфхæрæн службæ,— 
Дæ къух ыл ауигъ. 
Каханов 
Уый мæ барты нæй, 
Мæ уæззау службæ паддзахæй у амынд. 
Къоста 
Дæхи фæнд нæу? 
Ка ханов 
Уæд мæ ныццæвæд арв! 
Къоста 
Куыд! Ау, дæ службæ нæу дæ удæн адджьш? 
Каханов 
Мæ цæстысындз у, баууæнд мыл, фæлæ - 
Салдат дæн æз, æххæстгæнæг; мæ уæле 
Ис хицæуттæ, æз та æрмæст — цагъар. 
Къоста 
Ау, гормон, ды дæ цæстысындз кæй хоныс, 
Æвæндонæй цагъарау кæй кæныс, 
Дæ уыцы ми дæ бон куы нæу ныууадзын, 
Дæ къух ыл ды куы нæ уигъыс, уæд æз, 
Мæхи нывонд цы хъуыддагæн ыскодтон— 
Мæгуыр дзыллæйы амондыл! — уый æз 
Куыд ныууадзон? Дæхи цагъар куы хоныс, 
Уæд æз цагъары фæнд куыд райсон? Нæ, 
Æз, бархи лæг, поэт æмæ нывгæнæг, 
Нæ фидауын тыхгæнæджимæ; æз 
Æмдзæхдон йемæ никæдбон уыдзынæн; 
Хъæздыг цардыл, уæйгæнæджы мыздыл 
Нæ ратдзынæн мæ уды бархи, никæд. 
Тыхмийы ныхмæ тохы ссар мæлæт, 
Уæд не ’рхаудзæни худинаг мæ номмæ. 
Каха нов 
Лæг мард æрцыд, уæд ма йын ном цы у! 
Къоста 
О инæлар, мæлæты раз йæ хъысмæт 
Нæ алкæмæн дæр иухуызон вæййы, 
Кæмæдæриддæр й’ афоныл фæзындзæн: 
Уый не ’взары, бæрзонд хицау у лæг, 
Мæгуыр йе — бонджын, зондцух æви гени — 
Уæлдай йын нæу — æрызгъæлын кæны 
Кæйдæриддæр; сæттын æрмæст нæ комынц 
Рæстаг хъуыддæгтæ; раст хъуыддаг цæры 
Суанг паддзæхтæй, рæсугъддзинадæй, мулкæй 
Дзæвгар фылдæр: йæ аразæг вæййы 
Лæджы зæрдæйы уарзондзинад; уый та 
эем 

Æнæмæлæт у. Дунейыл цы ис 
Æнæ уарзондзйнадæй арæзт — нæй сын 
Æнæ мæлгæ. 
Каханов 
Дæ уыцы философи 
Фод иууыл раст, уæддæр фæндыди мæн 
Дæуæн зæгъын: дæ миты фæдыл бардзырд 
Куы раттон де ’рцахсыныл, æмæ дæу 
Куы кæна ахæстонмæ иу æнæзонд 
Æрра салдат — ныггæрах дæ кæндзæн 
Æмæ ныффысдзæн рапорты: 
«Фæцæйлыгъд», 
Уæд доны къусы сæфт куы кæныс! Ау, 
Æрыгон ма куы дæ, поэт, нывгæнæг... 
Къоста 
Дæумæ гæсгæ, ис уый гæнæн? 
Каханов 
Ис, ис! 
Къоста 
Дæ уæздандзинад, уый иттæг хорз уаид! 
Ка ха нов 
Мæлын дæ фæнды? 
Къоста 
Никæд, фæлæ ды 
Дæхи фæхоныс алы ран лæгуарзаг, 
Æмæ, бæргæ, уæд раргом уаид, ды 
Лæгуарзаг нæ, фæлæ кæй дæ лæгмарæг! 
Каханов кæлмдзæфау фæвæййы. 
Ка ханов 
Зæгъ-ма, поэт, цы ног цардыл хæцыс, 
Æваст дын уый куы ралæууид, мæ раны 
Зылынгæнæг куы уаис ды, æз та — 
Дæ раны — аххосджын, хуыздæр уынаффæ 
Цы бакæнис? , 
Къоста 
Уæд тæрхондонмæ раттин, 
Æмæ закъонæй сауындзиккой дæу. 
Каханов * 
Уыныс æй ныр, лæгуарзаг чи у махæй? 
Ды сауындзынмæ хъавыс мæн, æз та 
Сæрæгас уадзын дæу!.. 
...Къоста 
Æрмæст мæ сурыс 
Фыдызæххæй æцæгæлон бæстæм, 
Æхсныфæй мын кæм нуаздзысты мæ туг, 
Фыссæн æмæ ныв кæнæн мын кæм нæ уа, 
Мæлæтæй цард кæм уыдзæни фыддæр, 

Мæ хъизæмар кæм ахæсдзæни бирæ, 
Кæм тайдзынæн сындæггай мастæй... 
Ка ханов ’ * 
Ды 
Мæн ма хъыгдар, æндæр ныв кæнай, заргæ, 
Æмпылай, калай дидинæг — мæнæн 
Уæлдай нæу уый: мæнмæ нæ хаудзæн уайдзæф 
Мæ хицауæй дæ фыдгæндты тыххæй. 
Къоста 
Мæгуыр у уыцы паддзахад, дæ хуызæн 
Кæмæн вæййынц йæ цæджындзтæ æмбыд: 
Дæхи мæт кæн — фæлтау мæлæт хуыздæр у! 
Каханов 
0, зонын, нæй мæм курдиат дæуау, 
Мæ хъысмæт дæр æз уый тыххæй æлгъитын: 
Ау, ды — мæгуыр æмæ гæвзыкк хæххон, 
Мæнæй куыд фæдæ зондджындæр, дæсныдæр? 
КъоГста 
Дæ уæздандзинад, ма мæ стау æгæр! 
. Каха нов 
Нæ, æз æрмæст, æцæг цы дæ, уый загътон: 
Æз бирæтимæ ацы ран дзырдтон, 
. Æмæ цыдысты ардыгæй сæркъулæй, 
Ныллæг кувгæ, лæгъстæгæнгæ, цæмæй 
Æнæхъыгдардæй баззайой, мыстытау 
Цæрой сæхицæн хуынчъыты... Ды та 
Фæринк кардау цæхæртæ калгæ кастæ 
Сæрбæрзондæй, цæфмæ лæвæрдтай дзуапп 
Тыхджындæрæй... Æмæ гъе уымæн хонын 
Дæу карз фыдгул! Ныгæнын дæ хъæуы, 
Кæннод мын дарыс хураууон мæ цардыл! 
Къоста 
Дæ уæздандзинад, асæрф уал дæхи,— 
Дæ цæсгомыл лæсæнтæй уайы хид! 
Æмæ ма ноджы: рауай-бауай ма кæн, 
Кæннод дæ кæрты, галбындзы бæтгæ 
Цы стыр хæлуарæг хъизæмар кæны, 
Раст уый хуызæн дæ... 
Кахановæн йæ ком ныххус æмæ дзуры, йæ 
дæндæгты къæс-къæс цæуы, афтæмæй. 
Каха нов 
Абарын дæр зоныс, 
Цæмæй лæджы æрбамарай æваст... 
Æз рагæй зонын, бирæ дын æнтысы: 
Уæрæсейы ныр иу фыссæг дæр нæй, 
Иæ уацмыстæ уырыссагау мыхуыры 
Дæу бæрц чи уадзы алы бон,— куы дын 
585 

Статья, куы — стих, куы пьесæ кæнæ кадæг, 
Кæрон сын нæй! Кавказæй Петроградмæ 
Цы гаэетФæ ис — бацахстай сæды 
Æмæ сæ змæнтыс паддзахад æрвылбон 
Сæрæй бынмæ!.. 
Къоста 
Дæ уæздандзинад, æз 
Æрвылбон дæр æххæст кæнын мæ хæс. 
Каханов 
Æз дæр æй хъуамæ сæххæст кæнон абон!.. 
Къоста 
Дæ уæздандзинад, канд абон цæмæн? — 
Мæн тыххæй дыл цы хæс уыдис, уый рагæй : 
Æххæст кæныс: газет «Цæгат Кавказ»-ы 
Мæ кадæг цыд — «Кæмæн и хъæлдзæг цард», 
Æмæ ныффыстай: —: Сæхгæнут æй дарддæр! — 
Æмæ мыхуыры нал рацыд; мæ чиныг 
«Ирон фæндыр» мыхуырмæ уыд лæвæрд, ... 
Æмæйæ ды нæ рауагътай; мæхи мын 
Фæсырдтай дард æцæгæлон бæстæм,— 
Дæ уæздандзинад, бирæ дын æнтысы! 
Каханов 
Æз дын дзырдтон, хуыздæр цы уыдзæн, уый... 
Мæ цæсгом ныр сыгъдæг уыдзæн дæ разы. 
Къоста 
Лæджы æргæвд æмæ ма ноджы хон 
Сыгъдæг дæ цæсгом! — худæг ма цы 
вæййы! 
Каханов 
Дæуæн дæ зонды цавæрдæр æвдиу 
Цæры æмæ дæ халы тынгæй-тынгдæр: 
Уæрæсейæ цы хицæуттæ ис ам — 
Уырыссæгтæ — дæ цæстысындз сæ скодтай!.. 
Къоста 
Дæ уæздандзйнад, ау, æмæ ды дæр 
Дæхи уырыссаг адæмыл нымайыс? 
Мæнмæ гæсгæ, ды уыдонæн æрмæст 
Сæ низы хай, сæ худинаг, сæ марг дæ. 
Каханов 
Цæй мæгуыр дæ, фæхæцæг кæуыл нæй! 
Хæххон адæм дæр сыстади дæ ныхмæ: 
Дæхицæн ныр лымæн кæй хоныс ды, 
Дæу уыдон дæр сæ фыдызнаг куы хонынц! 
Айс, фен!.. 
Иæ папкзе йын æвæры йæ разы. 
Кæй уарзыс, уыдон æй мæнæн 
Дæу фесафынæн радавтой. Æз та йæ 

Фæстæмæ ныр дæуæн дæттын. Гьа, айс. 
Къоста йæ папкæмæ джихæй кæсеæйæ баззайы. 
Цы кодтай? Уый куы фæджих дæ! Дæ цæсгом 
Куы афæлурс! Цы фенцъылдтæ дæ ных? 
Цы мæт кæныс? Æмбæлттæ дын ис бирæ... 
Куыд дæ уарзынц — дæхæдæг æй уыныс!.. 
Къоста 
О инæлар! Кæйдæр хæдзармæ бахъуыз 
Æмæ дзы къах архивтæ, ноджы — дав!.. 
Нæ мæ уырны, дæ уæздандзинад ахæм 
Æлгъаг хъуыддаг йæ сæрмæ схæсса?.. 
Каханов 
Уый 
Мæ раст хæс у. Уæрæсейы тыххæй 
Æлгъаг хъуыддаг дæр æз хæссын мæ сæрмæ. 
0, о! Дæуæн сæрибар у æрмæст 
Фыдыбæстæ, зæххыл кæмæн нæй арæн, 
Бæрзонддæр чи у паддзахадæй! Ды 
Дæ зарæджы дæр ахæм хъуыды загътай: 
«Æгас дуне — Фыдыбæстæ мæнæн!..» 
Æвæццæгæн, дæ райгуырæн уæзæг 
Æнæарæнæй уæлдæфы кæмдæр и! 
Фыдыбæстæ дын нæй, космоцолит! 
Къоста 
Дзур дарддæр, дзур, мæ инæлар, æз хъусын. 
Каханов джихæй аззайы, 
Мæнæй дæуæй Уырысы чи куыд уарзы, 
Куы кæнин демæ уый фæдыл быцæу, 
Уæд уый дæуæн æгæр бирæ кад уаид! 
Каханов 
Уæдæ фæуæм. Лæгты ныхас нæм уыд. 
Къоста 
Ныр дарддæр куыд?.. 
Ка ханов 
Æз ам уыдзынæн дарддæр, 
Ды та уал райсом ахæстоны сбад 
Къуырийы бæрц дзы абаддзынæ, стæй 
Дæу ахæм ранмæ ахæсдзысты, заргæ 
Кæм нал кæнай, ирон лæджы ныхас 
Кæм нал хъусай... Цу, райсоммæ сæрибар 
Уыдзынæ ды: æнæхъæн æхсæв ма 
Уыдзынæ бархи,— улæф æмæ улæф!.. 
Нæ алидздзынæ, уый тыххæй гæххæтт 
Дæуæй нæ исын: æз дæуыл æууæндын. 
Æндæр ма исты хъаст кæныс,— зæгъ æй. 
Къоста сагъæсгæнгæ кæсы дард кæдæмдæр. 
587 

Къоста 
«Æфхæрд Уырыс, хъысмæты раз æдых дæ, 
Нæ дыл кæны лæджы рæстад æххæст: 
Дæ пахуымпартæн баст ысты сæ дзыхтæ, 
Дзырды бар та хæрджытæн ис æрмæст». 
Каханов 
Æз газеты дæ уыцы стих дæр кастæн. 
Кæд ма йыл исты бафтауинаг дæ? 
Къоста 
Тыхджындæр дæ: закъон нырма дæ фарс у... 
К а х а н о в 
Дæу хуызæттæн бæргæ уыдис нырмæ 
Закъонæвæрд: цыдысты ауыгъд хурхæй! 
Фæлæ йæ паддзах ивынвæнд кæны, • 
Дæу амондæн... 
Къо ста 
Ды мур дæр ууыл ма тыхс: 
Куы хъæуа — мах æй сног кæндзыстæм уæд 
Зыбыты иу бон. 
Каханов 
Иу бон? Цымæ — цавæр? 
Къоста * 
Дæуæн тæрхон куы хæссой адæм, раст 
Гье уыцы иу бон! 
Каханов 
Архайдзынæн æз, 
Цæмæй йæ ды дæ цæстæй мауал фенай. 
Къоста 
Куырм дæ æмæ цыбырзонд, инæлар,— 
Æз уыцы бон ныр дæр уынын мæ цæстæй: 
«Ивайы тар æхсæв. Фæдисмæ сидынц алкæм... 
Сæуæхсид джебогътыл æрттывдтытæ кæны»... 
Рудзынг байгом кæны, уынгæй хъуысы «Марселъезæ». 
Уый тохмæ рацæуынц сæрибардомæг адæм, 
Æмæ сæ уæлахиз æз рагацау уынын. 
(Ацæуы.) 
Каханов рудзынг ахгæны, зарын нал хъуысы. . 
Каханов 
Куыд нæ сæтты! Цы ’фсæйнагæй у конд!.. 
Фыцгæ доны ныппаргæ у, цæмæй дзы 
Æрфæлмæн уа!..— Фырысыкъайау дæ, 
Мæхи куыд фæнда, сыздухдзынæн афтæ, * 
Стæй ихдоны ныппардзынæн, цæмæй, . 
Мæн чи хъæуы, раст ахæм уай, фыдгæнæг! 
Дзæнгæрæг цæгъды. Бацæуы адъютант. 
I 
588 

Фæдзур мын полицмейстермæ. Ныртæккæ! 
Адъютант ацæуы. 
Фыдæлгъыстаг! Фæхъазыд мæ... Иæ зонд 
Куыд арф кæрды! Æгæр цыдæртæ зоны, 
Æмæ йæ тагъддæр бафснайын хъæуы... 
Вацæуы барон фон Унгерн, полицмейетер. 
Унгерн 
Дæ уæздандзинад, хъусын дæм! 
Каханов 
Æрбад-ма. 
Уæззау хъуыддагыл асагъæс кæнæм. 
Унгерн 
Дæ бардзырдыл мæлæтмæ дæр цæттæ дæн.’ 
Каханов 
Уый зонын æз, мæ рахиз цонг дæ ды, 
Дæ кармæ гæсгæ, ныр дæуæн æнцойад 
Бæргæ хъæуы, фæлæ дæуæй хуыздæр 
Кæй бахъыгдарон? Паддзахы раз сомбон 
Нæ ферох уыдзæн де ’назым лæггад. 
Унге рн 
Иæ сæрваалтау мæ зæронд сæр — нывондаг. 
Каханов 
Хъуыды ма йæ кæндзынæ ды, уыдис 
Чындзæхсæв Ирыхъæуы; уым æрцахстай 
Ды цалдæр лæджы — змæнтджытæ, сæ иу 
Уыд Хетæгкатæй, ахæстоны бады. 
Иæ ном Къоста, Созырыхъойы фырт. 
Цæугæ æмæ йæ ахæстонæй рауадз,— 
Нæ хъæуы мах. Дæ гæххæтты та бафысс, 
Цыма уый уыд Леуаны фырт Къоста. 
Æмбарыс мæ? Æндæр Къоста дзы нал ис. 
Цæугæ æмæ æрбахæсс документ, 
Æвдисæнтæ куыд уа йæ уæлæ бирæ. 
Уæд æй мах ахæсдзыстæм дарддæр Ирæй. 
Унгер н 
Дæ уæздандзинад, уый кæдæмфæнды 
.Куы ахæссай,— æнæсæттон у! — хъаст та 
Куы ныффысса суанг паддзахмæ дæр... 
Кæд 
Иæ хуыздæр бынат ахæстон у? Уым æм 
Кæсиккам мах наэхи цæстæй. О, уым 
Фысгæ нæ кæнид, адæмы нæ уынид 
Æмæ сындæггай бампылид... 
Каха нов 
Хъыгагæн, 
Нæй уый гæнæн, тæрхон ын хъæуы уæд, 

Нæ бон та тæрхондонмæ нæу йæ раттын,— 
Æрмæг нæм нæй. Иæхи дæр уый фæнды, 
Цæмæй йæ раттæм тæрхондонмæ: зоны, 
. Æрмæг нæм нæй. 
Унгерн 
Дæ уæздандзинад, зæгъ 
Æрмæст ныхас, æрмæст мын ратт дæ 
бардзырд,— 
Æрмæг дын ме ’вджид, иу æмæ дыууæ 
Куы нæ сарæзтон ахæм документтæ! 
Каха нов 
Ды йæ нæ зоныс тæрхондоны раз нæ 
Фæхъаздзæни, фæхудинаг кæндзæн 
Æгас Кавказы хицæутты. Фыдлæг у! 
Нæ, ам закъонæй ницы у мæ (?он. 
Æрцахс æй райсом. Абон ма у бархи: 
Уæ цæст æм дарут, посты йын кæсут 
Йæ писмотæ, æдзух йæ фæдыл зилут, 
Хабар кæнут: кæуыл æмбæлы, кæм, 
Цæуыл дзуры йæ хъузæттимæ, чи сты... 
Фæстагмæ йын. æрымысдзыстæм исты, 
Нæ ацы ми æнæзакъон у, сау, 
Фæлæ нын æй ныббардзæни хуыцау. 
Аминь! 
Ацæуынц. . 
ЦЫППÆРÆМ НЫВ 
Уат Цæлыккаты хæдзары, 
Бобор, Г а п и о, Гиго, Олга, Акнæ æмæ 3 æ л и н æ. 
Бобор 
Фарн ам. Кæм и Къоста? 
Олга 
Йæ фæллад уадзы,— 
Æгас къуыри æнæхуыссæг уыди 
Иæ ахæстоны тар къуымы, 
Бобор 
Дзырдтон ын: 
Æрсытимæ кæрдо цæгъдын ныууадз,— 
Нæ байхъуыста! — Цы хуызæн у? 
О л га 
Дæ фыдгул 
Уæд уый хуызæн: йæ туджы цъыртт 
фæлыгъд, 
Иæ сау цæстытæ бахаудтой; йæ фыны 
Æдзух цæйдæр уырытимæ хæцыд, 
Æххуысмæ сидти, раст цыма фæсонт и... 

Гаппо Аннæмæ бацыди. 
Гаппо 
Дæ фыдимæ кæрæдзи федтой? 
А йнæ 
Нæ. 
Уый раджы ацыд аргъуанмæ, Къоста та 
Фæзынд йæ фæстæ: февзæрд ам æваст, 
Уæ райсом хорз—нын загъта, стæй, кæсгæ дæр 
Нæ фæкодта нæ йумæ дæр æмæ 
«Фынæй, фынæй, фынæй» — хъæргæнгæ схызти 
Иæ бынатмæ. Цыдæр тызмæг уыдис... 
Фыццаг хатт мæм йæ мидбылты нæ бахудт!.. 
Зæлинæ 
Нæ бахудт!.. Ахæстоны бадт къуыри!.. 
Гаппо 
Табу, хуыцау! Æгайтма та нын фервæзт! — 
Бобор, Гиго, нырма нæ хъæуæм ам, 
Цом дыргъдоны йæм банхъæлмæ кæсдзыстæм. 
Лæетæ ацзеуынц дыргъдонмæ. 
Аннæ 
Дæхи та мыл цы ныццавтай, цыма 
Къоста кæй бахауд ахæстоны, уый йын 
Мæн аххос уыд?.. 
Зæлинæ 
Уæдæ мæн аххос уыд? 
Мæ фенынмæ куы не ссыд ардæм! 
А н н æ Уымæй 
Æцæг зæгъыс: дæу фенынмæ Къоста 
Иæ хасты ранæй не ссыдаид!.. 
Зæлинæ 
Олга 
Уæ хорзæхæй, фæсабыр ут, Къоста 
Фынæй кæны, стæй кæртæй лæгтæ хъусынц! 
Иæ койы аргъ цы лæгæн нæ дæ, уый 
Дæу тыххæй цас фыдæбæтты фæхауы, 
Ды та дæхицæй буц вæййыс, ома 
Æрбакæсут, цы лæг риссы мæн тыххæй! 
А ннæ 
Цы чи у махæй — зоны йæ Къоста: 
Цыт ын кæны йæ зарджыты, кæны йын 
Иæ нывты кад! Дæу тыххæй йæм нырма 
Нывтæ нæ федтон, зарджытæ дæр... 
3 æ л и н æ . ... 
Кады 
Ленк кодтай, надтай, ирхæфстай дæхи, 
Фæлæ дæ никуы равдæлд, уыцы кад дын 
591 

Цы лæг кæны, уый фенынмæ. Нæ, ды 
Хæрзамонд дæ: Къоста дыл амбæлд царды: 
Уый нæ, зæгъгæ, нæ уаид уæд дæ кой! 
Ан нæ 
Уæддæр Къоста мæнмæ кæсы — æмбарыс?.. 
Зæлинæ 
Æз дын куы загътон: амондджын дæ ды,— 
Æндæры рухсмæ ферттывтай, дæхицæй 
Нæ цæуы рухс. Нæма дæ зоны уый, 
Фæлæ тæрс, тæрс: куы дæ базона, уымæй,— 
Фæливæгимæ уаргæ кæны уый! 
Аннæ 
Олга, уый циу, цæуылнæ исты дзурыс? 
Цæй тыххæй мæм æртхъирæнтæ кæны? 
Кæд уыдтæн æз Къостайы раз фæливæг? 
Æви ды дæр... Ды дæр нæ дæ мæ фарс? 
Олга 
Мæ тыхсты бон æз ме ’фсымæры фарс дæн, 
Ды кæй сайыс, ды кæй фæливыс... 
Аннав 
Куыд!.. 
Ол га 
Куыд — мах ын уый зæгъдзыстæм ам дæ разы: 
Уый алы ран дæумæ бæллыд, ды та 
Дзахсораты Мамаимæ Парижы 
Дæ фæллад уагътай!.. 
3 æ л и н æ 
Базыдтам дæ мах!.. 
Раст уыцы заман уæлхæдзарæй хъуысы 
Еъостайы хъæлæс. 
О л га 
Райхъал! 
Файзурон лæгтæм... 
(Рудзынгæй дзуры æддæмæ.) 
О-гъо-гъо-гъо! Табу хуыцауæн!.* 
> Рабадти Къоста! 
Лæгтæ бацæуынц. Уæлхæдзарæй асинтыл9 бынтон хуылыдзæй, 
айдагъ хæдоны, æрцæуы Къоста æжæ зары Гунойы оперæ 
*Фауст*-æй Мефистофелы ари *Люди гибнут за металл». 
Бобор 
Уый цавæр цирк у? 
Къоста ари зары. 
Гаппо 
Цæй-ма, хъазгæ ма кæн!.. 

Къоста ари зары. 
О л га 
Иæ зонд фæцыди!.. 
К ъ о с т а (арийæ дзуапп дæтты). 
«Ха-ха, ха-ха!» Цæй, 
Уæ бон та хорз! 
Куыд нæ фæтæрсын кодтай!.. 
Цы дын у уый, цæмæй хуылыдз дæ? 
К ъ о с т а 
О! 
Уæйыгау раст нæртон фынæй фæкодтон, 
’ Æмæ мæхиуыл бапырх кодтон дон, 
Кæд, зæгъын, тагъддæр алидзид мæ хуыссæг! 
Бобор 
Дæу дурты бын куы бакæнай, уæддæр 
Дæлимонау фæгæпп кæныс фæстæмæ! 
Гаппо 
Æгайтма нын сæрæгас дæ, Къоста! 
Уыныс, куыд кæуынц чызджытæ дæу тыххæй? 
Къоста 
Зын уавæр уыд! Каханов загъта раст: 
«Ис ахæстоны талынг къуым, къуыри дзы 
Куы фæуа лæг, уæд сæрра уыдзæн уым!» 
Фæлæ, уынут: æз не сæрра дæн, ног та 
Сымах æмæ дунеон рухс уынын!.. 
Фæлæ, хъыгагæн: ног мæ сурынц дарддæр. 
Гаппо ^» 
Æцæг у уый? 
Къоста 
Æцæг, Гаппо, æцæг. 
Гиго 
Фæдзурын хъæуы адæммæ!.. 
Къоста 
Нæ хъæуы! 
Бобор 
Кæд дæ хæссынц?.. 
Къоста 
Рæхджы уыдзысты ам. 
Ги го 
Уæд та ныффыссæм паддзахæн йæхимæ, 
Æназымæй æфхæрд кæй уыдтæ, стæй 
Æнæ тæрхонæй хаст кæй цæуыс, ууыл! 
Къоста 
Цы пайда у! Ныффыссиккам, фæлæ — 
Сæ иуыл голлаг, се, ’ннæуыл та — хъисын. 
Фыццаг хатт мæ куы хастой, уæд куырдтон 
Кавказы ’фсады хистæрæй, цæмæй мын 

Мæ хъуыддагмæ æркастаид хуыздæр,— 
Нæ радта дзуапп; уæд паддзахмæ ныффыстон, 
Цæмæй мæ райса, байхъуса мæм уый 
Æмæ мын равзара мæ хъаст бæстондæр, 
Фæлæ мын паддзах дæр нæ радта дзуапп,— 
Сæ иуы дæр нæ бафæндыд мæ фенын... 
Æниу æз — цы, кæдæм хъуысы мæ хъæр? 
Уырыссаг фыссæг Пешковы ном зоны 
Æгас Европæ, фæлæ йæ уæддæр 
Цæгатаг арс фæсырдта Арзамасмæ 
.Æнæ тæрхонæй... Уæд мæгуыр куыд нæу, 
Æнамонд уыцы паддзахад, фыссæгæн 
Фыдызæххыл ныхасы бар кæм нæй, 
Кæм дардæуы поэты былтыл цъутта!.. 
Бобор 
Гаппо, Гиго! Цом арæвдз æй кæнæм 
Фæндаггæгтæй: æрбадавæм ын исты... 
Къоста 
Цы мæ хъæуы? Цæттæ дæн æз. 
Гаппо 
Ныртæккæ 
Уыдзыстæм ам. 
Бобор, Гаппо æмæ Гиго ацæуынц. 
Зæлинæ 
Къоста, æз дæр рæхджы 
Фæзындзынæн. 
Къоста 
Цæмæн тыхсыс, Зæлинæ?.. 
Зæлинæ ацæуы. 
Ды та мын, Аннæ, арæвдз кæн уæдæ 
Хæссынæн рог, хæрынæн адджын — исты, 
Æмæ сæ авæр хордзенты. 
Аннæ ацæуы. 
Мæ хо, 
Ды та мын, марадз, чумæданы авæр , 
Мæ кистытæ, мæ ахорæнтæ^ стæй 
Мæ гæххæттытæ амбырд кæн... Мæ цухъхъа 
Æрбакæнон. 
’(Ацæуы.) 
Олга 
Нæ загътон, нæ?.. Мæн тыххæй — 
Хъуыды дæр нæй йæ зæрдæйы: мæныл 
Нæ мæт кæны!.. 
Къоста фездæхы йæ рон бæтгæйæ. 

О ме ’намонд æфсымæр!.. 
Мæ хæдзар хæлы, бабын дæн бынтон... 
Къоста 
Ныууадз-ма, цæй, æрра ныхæстæ ма кæн! 
О л га 
Бæргæ дын дзырдтон, цæр нæхимæ, кус 
Дæ фыды зæххыл,— уаин ныр дæ цуры, 
Кæсин æмæ дæм зилин... 
Къоста 
., . . 0, кæсис, 
Куыд каст рæхысбаст Прометеймæ уари! — 
Мæ игæр мын æппынæдзух хæрис! — 
Æви, мæ хр, нæ кастæ ды Эсхилы? 
Олга 
Æз хилтæн-йедтæн ницы зонын. Айс 
Гæххæтт, кърандас, 
Гæххæтт æмæ йын къарандас йæ разы æвæры. 
Афысс мын Лексимæ,— 
Дыууæ мины йæм де ’хца ис æвæрд,— 
Кæд мын сæ раттид. 
Къоста 
Уый нæ ратдзæн, ницы. 
Ау> иуæндæс ын сабитæ куы ис,— 
Кæцæй йæм уа æхца ныртæккæ хъуамæ. 
0 л га 
Уæд та мын афысс, зæгъгæ, бар дæттыс, 
Лабæйы дын цы хæдзæрттæ ис, уыдон 
Уæй кæнынæн... Тыхст мын уыдзынæ ды, 
Цæмæй дын баххуыс кæндзынæн, æппын мæм 
Куы ницы ис! Дæу та хъæудзæни ныр 
Дзæбæх хæринаг æмæ ноджы дарæс... 
Къоста 
Мæ хо Олга, æрбайхъус-ма: мæнæн 
Ныртæккæ бирæ дзурынæн нæй фадат, 
Цыбырæй та дын афтæ зæгъын,— мах 
Дæ мады фæндæй байуæрстам нæ муртæ, 
Цы уæм æрхауд — фæуæй сæ кодтай ды, 
Мæнмæ цы ’рхауд — мæ фыды комыл хъуамæ 
Æфснайд уа уый! 
Олга 
Дæхиуыл дын тыхсын,— 
Цæмæн мын кæныс уайдзæф та? Дæу хонынц 
Бгъау поэт, ирон дзыллæйы лæг, 
Куыд нæ тыхсон уаед ме *фсымæрыл, уæууа! 
Къоста 
Цу, арæвдз кæн мæ чумæдан. 
595 

Олга 
Хорз, хорз... 
(Ацæуы.) 
Къоста 
Æхцайы фæдыл адæймаг йæхицæй 
- Куыд ацаразы маймули!.. 
Тагъд-тагъд бацæуы Лыксан. 
Лыксан 
Къоста!.. 
Фæхабар мæм чындæуыд, зæгъгæ, ам дæ. 
Къоста 
0, рауагътой мæ. 
Лцкса н 
Цæй, æгас. та цу!.. 
Фæдзырдтон дын, фыд рæстæг у ныртæккæ... 
Уæрæсейы цæй бæрц фысджытæ уыд, 
Стæй цахæмтæ! Тæригъæды цыдысты 
Æмæ хæрзсæфт æрбаисты,— ды сын 
Сæ хабæрттæ хуыздæр зоныс дæхæдæг... 
Къоста -. 
Нæ сыгъдæг фыд, иттæг хорз зонын æз: 
Цæгатаг арсы ардыдæй дуэльты 
Мард фесты Пушкин, Лермонтов; йæ зондæй 
Фæцух и Гоголь; дард Парижмæ тард 
Æрцыд Тургенев; бахауд Чернышевски 
Граждайнаг карз æфхæрды; зонын уыдон... 
Æндæр ма цы?.. - 
Лыксан 
Тæрс сæ, Къоста! Нæ заман 
Æгъатыр у, тæссаг бæсты цæрæм!.. 
Рох ма кæн уый... 
Къоста 
Æрбайхъус-ма, Полони!.. 
Лыксан 
Кæй хоныс афтæ? Чи у уый? 
Къоста 
Нæй ам 
Дæ фырт Лаэрт, фæлæ нæ фарсмæ хъусы 
Дæ чызг Офели,— уымæн амон зонд,— 
Цы нæ вæййы, йæхиуыл дын куы ’руадза 
Егъау рæдыд, æнахъом ма у, сонт... 
Лыкса н 
* Цытæ дзурыс, Къоста?.. 
Къоста 
0, зонд ын амон! 
Куыд агургæ, куыд æвзаргæ у мой 

Æнæмæтæй, æнæмастæй цæрынæн; 
Поэты уарзондзинадæн ын дзуапп 
Куыд дæтгæ у: «нæ» дæр ын ма дзур, «о» дæр, 
Зæгъ ын æрмæст, нырма нæ кæнын мой, 
Мæ хистæр хотæ моймæдзыд нæма сты,— 
Цыбырдзырдæй, æнхъæлмæ уал кæсæд, 
Куыд каст æнхъæлмæ фыры фæдыл рувас, 
Стæй уалынмæ каед иу лæппу зынид, 
Карьерæйыл хæст æмæ бонджын чи уа!.. 
Л ыкса н 
Къоста, Къоста!.. 
Къоста 
Æнцон æмбарæн у, 
Хъæрмæдоны цæмæн æрцардтæ, уырдæм 
Дæ чызджыты цæмæн фæхоныс: уым — 
Афицертæ, баронтæ, кънйæзтæ, бонджын 
Сæудæджертæ,— сæ хъал фæсивæд уым 
Кæнынц цæлæнцой бухъ цард,— кæд æрхауид 
Дæ чызджытæм хуыздæр амонд!.. 
Лы ксан 
Къоста, 
Æгæр у уый! 
Къоста 
Фæлæ дæ уыцы зондæй 
Дæ дыууæ чызджы не ссардтой мæйттæ, 
Ныр де ’ртыккаг дæр баиу уыдзæн семæ... 
Æви сæ кæд дæ къонайы сæрмæ 
Тъарантау халæй хус кæнынмæ хъавыс? 
Лыкса н 
Мæ чызджытæн сæ хъысмæты æрдзæй 
Цы уыд нывгонд, уый ардзысты сæхæдæг. 
Дæуæй та курын иу хъуыддаг: кавд дын 
Амал ис, уæд бынат æркæн æндæр ран. 
Арв — ме ’вдисæн, зынаргъ мын у дæ уынд, 
Фæлæ мæ ’фхæрынц хицæуттæ дæу тыххæй... 
Ныр та хатыр, æз аргъуанмæ тындзын. 
Къоста 
Чысыл фæлæуу, уæд та мын зæгъ фæндараст! — 
Дæ фатерæй цæугæ кæнын. Бынтон.. 
Л ы кс а н 
Кæд — уый? 
Къоста 
Ныртæккæ. Радта мын Каханов 
Бынат æндæр ран — Пензæйы зылды: 
Хæссынц мæ уырдæм фондз азы. Мæ уындæй 
Уæ зæрдæ фервæздзæни тагъд... 
Лыксан 
Къоста, 
597 

Уый цавæр хъазт у? 
Къоста 
Мæнæ полицмейстер 
Фæзындзæн ардæм, базондзынæ уæд, 
«Уый цавæр хъазт у!..* 
Лыксан 
Зæрдæтæй лæгдзинад 
Фæлыгъдис æмæ баихсыд... Хæрам 
Фæуæлахиз лæгыл æмæ тыхсты бон 
Иæхиуыл нал хæцы...— Къоста, хатыр, 
Мæ тыхстæй дæм кæй разындтæн æнæраст... 
Ныртæккæ фездæхдзынæн æз. 
Къоста 
Мæн дæр 
Мæхи цæттæ кæнын хъæуы фæндагмæ. 
Лыксан ацæуы. 
Къосга йё ’рмадзмæ фæцæйцæуы, афтæмæй йыл хæрхæмбæлд 
фæвæййы Аннæ. Исдуг кæрæдзимæ джихæй кæсынц, стæй 
Къоста йæ цзгстæнгас бынмæ æруадзы. 
Хæстæг уыдтæ... Нæ ныхас хъуысти... 
Аннæ 
0-.. 
Дæхиуыл та куыд нæ фæхудыс?.. 
Къоста 
Хатгай 
Цы хъуыддæгтæ, цы ныхæстæ кæнын — 
Канд худгæ нæ — кæугæ дæр сыл фæкæнын. 
А нн æ 
Къуыримæ афтæ фендæр дæ? 
Къоста 
ЛæгæН’ 
/Хуыцау зæххыл цы хæрзиуджытæскодта — 
Сæ хуыздæр мын дæ уарзондзинад уыд... 
Аннæ 
Уыд!.. Уыд!.. Ныр нал? Куыд æнцонæй йæ загътай? 
Къоста 
Æнцон, зæгъыс?.. Æнцон! Ха-ха! Уыдысты 
Мæ цæстытæ дæ цæстытау сыгъдæг, 
Ныр та сæ бады туг; уыди мæ зæрдæ 
Æнæмакг, рухс, ныр сагъæстæй ныттар; 
Сæрибар домдтон — ахæстон мын радтой; 
Æрдзæй æз уарзæгой уыдтæн, сабыр, 
Ныр та мæ риу хæрамдзинадæй судзы... 
Аннæ 
0, фæлæ уым цы азым ис мæнмæ? 

Къоста 
Дæумæ— азым? Æз никæд загътон афтæ, 
Нæдæр зæгъын,— ам азымджын æрмæст 
Мæхæдæг дæн: æз адæймагæй домдтон 
Æгæр цыдæртæ... Хъизæмæрттæй-иу 
Куы бастадтæн, уæд мæ фæндыд, мæ фарсмæ 
Куы уаид иу уд,— гъей-джиди! — уæд мын 
Куыд æнцон уаид удхæрттæ фæлдахын! 
Уæд æз цы хæрзтæ скодтаин!.. Фæлæ мын 
Нæ хицон уыд уынгæг хæсты заман, 
Нæ — цардæмбал зæрдæлæууынæн. Ничи!.. 
Мæ фарсмæ ничи ’рбалæууыд: сæ ныфс 
Нæ бахастой!.. 
Аннæ 
Ды ахæм хуызы дзурыс, 
Цыма æцæг хæрз иунæг дæ, цыма 
Кæуыл дæ зæрдæ дарай, уый дын нал ис... 
Къоста 
Къуыри раздæр æндæр уыдтæн бынтон. 
Ныр раивтон. Мæ талынг ахæстоны 
Цæуылдæрты фæхъуыды кодтон арф 
Хæрз иунæгæй... Хатыр дæ курын, Аннæ: 
Цы дын фæдзырдтон уарзыны тыххæй — 
Ныббар мын сæ... 
А н н æ 
Цы дыл æрцыд — æппын дæ 
* Куы не ’мбарын?.. 
Къоста 
Ды зондджындæр уыдтæ: 
Зыдтай, нæ цард нæ рауайдзæнис иумæ... 
Аннæ 
Къоста!.. 
Ныдздзыназы. } 
Къоста 
Æмæ мын фараст азы дзуапп 
Нæ лæвæрдтай, æз та æнхъæлмæ кастæн, 
Ныфс мæ уыди, æрцæудзæни рæстæг, 
Æмæ мæм хурау ракæсдзæнис Аннæ... 
Ныр иу къуыримæ басасти мæ ныфс. 
Аннæ 
Кавд сусæг нæу — зæгъ мын æй: уый куыд рауад? 
Къ оста 
Æкцон нæ уыд... Цы къуымы бадтæн, уый 
Уыди хуылыдз, уынгæг æмæ хæрз талынг, 
Æрхуыссæн нæй, æрбадæн дæр — цъыфбын. 
Мæ къулы уыд уынгæг зыхъхъыр, кæеынæн... 
Сæумæрайсом-иу сæвæрдтон мæ цæст 
599. 

ÆЦдаынæг кæргæ зыхъхъьфыл, кæд, зæгъын, 
Фæзынид иу цæстфæныкъуылдмæ хур,— 
Мæ зæрдæ иуцъус барухс уаид! — кастæн 
Сæумæцъæхæй изæрмилтæм, къуыри 
^ Æрвылбон дæр, фæлæ мæм хур нæ фæзынд... 
Æмæ мыл бафтыд сау гуырысхо уæд... 
Аннæ 
Дæ уайдзæф раст у: уый нæ уыд уæздан ми, 
Æдых, лæмæгъæй равдыстон мæхи 
Дæ тыхсты ран... Фæлæ уæддæр ды хъуамæ 
Ныббарис уый: мæ фыдæн тарстæн æз,— 
Дæумæ цæуон, уæд ног æфхæрды хауди... 
Къос та. 
Дæ фыды уарз æмæ йыл тыхс, уæд уый 
Нæу фауинаг; æххæст ын кæн йæ фæдзæхст, 
Æппæлинаг у уый дæр. Æз æрмæст 
Хæлæг кæнын дæ фыдмæ, афтæ бирæ 
Кæй уарзыс ды. 
Аннæ - 
Мæ мады мардыл ныр 
Дæс азы рацыд,не ’рхаста дыккаг ус 
Мæ фыд æмæ нæ схъомыл кодта уый 
Иæхи къухтыл, куыд нæ йæм хъуамæ хъусон? 
Къоста 
Æмæ йæм хъус, йæ дзырд ын кæн æххæст,— 
Куы загътон: уый æппæлинаг хъуыддаг у... 
Аннæ 
Нæ, ды цыдæр фæлдæхт ныхас кæныс,— 
Цыфæнды уа, дæ хорзæхæй, зæгъ мын æй! 
Къоста 
Нæ, Аннæ, æз мæ хъуыдытæн кæрддзæм 
Нæ фæдарын, æргомæй сæ фæдзурын: 
Дæ фыды фæнд кæй æххæст кодтай ды, 
Мæнмæ кæй никуы байхъуыстай, нæ цардныв 
Гъе уый аххосæй не ’рцыд иумæ баст. 
Стæй канд уый нæ... Уæвгæ, хатыр, йæ кой дæр 
Кæд нал хъæуы ныртæккæ мах?.. 
А н нæ 
Къоста!.. 
Цы у, зæгъ æй, мæ зонгуытыл дæ курын! 
Къоста 
Æз дæ куырдтон, кæд искæй уарзыс, кæд 
Дæуæн мæ удæй адджындæр у исчи, 
Уæд мын æй зæгъ,— мæ зæрдæ рисдзæн тынг. 
Фæлæ уæддæр æз алæудзынæн иуварс. 
Ды мæм æргом нæ разындтæ: æмбæхст 
Уыдтæ мæнæй... 
600 
I 

А н нæ 
Фæдзырдтой дын... 
Къоста 
Рæдийыс! 
Æз дам-думтæм нæ фæхъусын. Дæ цард, 
Дæ бæллицтыл фæсагъæс кодтон бирæ, 
Фæбарстонсæ мæ уавæрыл... 
Аннæ 
Мамай 
Куы амардис... 
Къоста 
Дзæнæты бадæд,— зонын... 
Хъыг мын уыди, тæфæрфæс дын кæнын. 
Мæ зæрдæйы дæр уарзондзинад амард. 
Ныр равзæрдис элегион «Хæрзбон». 
Пианинойы раз æрбады, цæгъды æмæ зары «Хæрзбон». 
«Ифтонг хызынæй, лæдзæгæй, æрчъитæй, 
Скодтон уæрдæхæй дзыхъхъыннæуæг рон, 
Ис ма цыдæртæ мæ кæрцы фæдджитæй... 
Дард у мæ фæндаг... Зæгъын дын: хæрзбон!.. 
Рагæй мын «ацу» дæ цæстæнгас дзуры, 
Рагæй дæ кодтон мæ уындæй тæрсын; 
Зонын, дæ зæрдæ куыд ризы мæ цуры, 
Хъусын ныр дæр ма йæ сусæг кæрзын... 
Гье ныр хæрзбон, мæ хур, нал мæ уындзынæ, 
Дардмæ дæ хаддзуйы мацæуыл дом! 
Райсом мæ цæстæнгас ферох кæндзынæ, 
Ферох кæндзынæ иннæбон мæ ном. 
. Хонын æмбалæн нæ фыдбылыз мемæ,— 
Тагъддæр мæ балцæн йæ фæстаг кæрон, 
Чи зоны, ссарон мæ фæндагыл йемæ... 
Ма-иу фæсмон кæн!.. Хæрзбон у, хæрзбон!..» 
Дыууæ дæр ныхъхъус сты. 
Уый диссаг у: æрбацыдтæн, цæмæй 
Нæ цард ысиу уа, ныр мыггагмæ уарæм... 
Аннæ 
Цæй бæрц фæфыстай зарджытæ мæныл! 
Дæ фыстæджытæ азæлынц мæ хъусты 
Симфонитау... Нæ фæстагæттæ сæ 
Цы дзурдзысты? Цы иудзинад уыд не ’хсæн — 
Куыд дын æй хъуамæ бамбарой?.. 
Къоста 
Æз дæм 
Фысдзынæн, раст нырмæ куыд фыстон, афтæ; 

Дæумæ дзы никуы ’рхаудзæни къæм дæр: . 
Æз уарзтон дæу мæ амæлæты бонмæ, 
Фæлæ мын ды нæ бакуымдтай!.. 
А нн æ 
Æз дын 
Нæ бакуымдйш?.. 
Къоста 
0, ахæм хабар хъуамæ 
Ныууадзон 8ез нæ фæстагæттæн: уæд 
Дæ ном цæрдзæн мæ номимæ мыггагмæ. 
А ннæ 
Бæргæ чысыл у ахæм цин, фæлæ, 
Æвæццæгæн, фылдæры аргъ нæ фæдæн... 
Къоста 
Хатыр, мæ муртæ афснайон. 
Цармæ схизы асиныл. 
Баздæхы Лыксан. 
Лыксан 
Мæ чызг, 
Цы баистæм? 
Ан нæ 
Цин кæн: дæ фæндон рауад,— 
Хæрзбон мын загъта! 
Лыксан 
Хорз у уый! 
Иттæг хорз! 
Иæхи йыл ныццæвынмæ хъавы. 
Фæзынди уе ’хсæн адæймаг, хæрзуд,— 
Тырныдтон æм, кæд мæм æрхауид амонд, 
Сымах та мын лæвæрдтат марг, марг, марг!.. 
Дзыназгæ ацæуы. 
Бацæуынц Бобор, Гаппо æмæ Гиго. Царæй асинтыл æрцæуы 
Къоста. Къæсæрæй бакæсы полицмейстер. 
Унгерн 
Хатыр, хорз адæм, кæд, мыййаг, хъыгдарын... 
Мæ хæс у ахæм. Хетæджы-фырт, мах 
Цæттæ стæм. 
Къоста 
Хорз. Æрмæст минут фæлæуут... 
Гиго 
Къоста, мæнæй дын тинтычъи хæдон,— 
Фæлмæн дын уæд æмæ дæ хъармæй тавæд! 
Бобор 
Къоста, газетæн агуырдтай æхца,— 
Газет цыма нæ адæмы нæ хъæуы... 

Фæлæ фæндагыл ды уыдзынæ тыхст,— 
Лæвар мæ айс — дæс туманы 
Къоста 
Нывæр сæ: 
Куы раздæхон, уæд мах хъæудзæн газет, 
Уæд сæ дæ дзыппæй сисдзынæн дывæрæй! 
, Гаппо 
Мæнæй та дын æхсызгондæр лæвар: 
Тел райстам Калакæй ныртæккæ— бар 
Лæвæрд æрцыд цензурæйæ, дæ чиныг 
чИрон фæндыр» мыхуыр кæнынæн! 
Къоста 
Уый — 
Æхсызгон у! Гаппо, дæ зæрдыл бадар: 
«Ирон фæндыр» мæ тугæй фыстон, уым 
Æз бавæрдтон мæ цин, мæ маст, мæ сагъæс; 
Нæ дзыллæйæн ысныв кодтон æз уым 
Иæ ивгъуыд цард, йæ ныры дуг, йæ фидæн,— 
Фæдзæхсын дын, куы йæ мыхуыр кæнай,— 
Ныхас дæр дзы нæу ивинаг, дзырд дæр дзы 
Æвналгæ нæу, къæдзыг дæр дзы нæй сисæн 
Иæ бынатæй,— мæ къухфысты куыд у, 
Раст афтæмæй мæ чиныг рауадз джиппы. 
Æмæма ноджы иу фæдзæхст дæуæн: 
Мæ фыстытæн капекк дæр никуы райстон, 
«Ирон фæндыр»-ыл никæй бар цæуы,— 
Лæвар мын æй ирон дзыллæйæн рауадз. 
Вауайы Зæлинæ. 
Зæлинæ 
Басылыхъхъ дын... Мæ номыл-иу æй дар. 
Къоста 
Сызгъæрин фест, æхсызгон цард дыл бафтæд! 
3 æ л и н æ 
Годта, дæ фæдыл ацæуон?.. 
Къоста 
Кæдæм? 
. Кæнæ — цæмæн? 
Зæлинæ 
- Фæллад куы уай, уæд-иу дын 
Фæндыр цæгъддзынæн, зардзынæн дæ хъусы, 
Дæ дарæс дын æмпъуздзынæн, зымæг 
Мæ комулæфтæй тавдзынæн дæ къухтæ,—т 
Æнцондæр дын уыдзæни уæд фыссын... 
Къоста 
Зынаргъ мын дæ мæхи мадызæнæгау, 
Æз уарзын дæу, фæлæ мæ ран зын у,— 
Мæ хойы бвз зын фæндагыл нæ уадзын... 
603 

Унгерн 
Фæци нæ рæстæг, Хетæджы-фырт, адæм 
Æмбырд кæнынц нæ алыварс,— тæрсын, 
Куы рауайа дæу тыххæй хъаугъа не ’хсæн... 
Къоста 
Цæуын, цæуын... 
Рацæуынц Аннæ, Олга æмæ иннæтæ. 
Цæй, фенынмæ уæдæ... 
Гиго, уый циу? Зæлинæ, куыд — кæугæ? 
Нæ, уый нæу хос. Сымах уæ сæртæ хъуамæ 
Бæрзонд хæссат, тыхгæнæгмæ кæнат 
Тымбылкъухæй æртхъирæн æмæ додой! 
Нæ хъусут! Уынгты адæмы уынаф 
Куыд азæлы! Уый тохы нæрын хъуысы, 
Цæгатаг арсы паддзахад æнкъуысы 
Йæ бындзарæй!.. Нырма хæцдзыстæм мах! 
Хæрзбон уал, адæм. Сæмбæлдзыстæм тагъд. 
Къоста дардæй дарддæр цæуы, стæй ныгуылæг хурау 
сындæггай фæаууон вæййы. 
Кæрон 

Авторы тыххæй 
Ацы чиныджы автор — Цæгат Ирыстоны адæмон поэт 
æмæ драматург, æвсæддон бастдинæдты инженер — Плиты 
Дзамболаты фырт Грис райгуырд Хуссар Иры, Астæуыггаг 
Ручъы хъæуы 1913 азы. 1920 азæй фæстæмæ цæры Цæгат 
Иры Дзæуджыхъæуы. Ахуыр кодта Ногиры скъолайы, стæй 
та Дзæуджыхъæуы фæндзæм скъолайы. Педагогон технику- 
мы, уый фæстæ та Мæскуыйы театралон Институты. Куыста 
театры актерæй, литературон хайады сæргълæууæгæи, журнал 
«Мах дуджы» бæрнон секретарæй, республикæйы радиойы 
литературон-драмон редакцийы сæргълæууæгæй. Фыдыбæстæы 
Стыр хæсты райдианæй йæ фæудмæ уыдис афицерæй хæсты 
быдыры. Иæ хъæбатырдзинады тыххæй йæ Сæйраг Коман- 
дæйад схорзæхджын кодта цалдæр орденæй æмæ майданæй. 
Бирæ тæссаг хæстыты удуæлдайæ кæй архайдта, уый тыххæй 
йын Уæлдæр Командæгæнæг радта цыппар хатты Арфæйы 
чингуытæ. 
Хæсты фæстæ автор куыста Ирон театры директорæй, стæй 
журнал «Мах дуджы» бæрнон редакторæй. 1958 азы каст фæци 
Советтон фысджыты Цæдисы Литературон институты Уæлдæр 
курсытæ, уый фæстæ куыста ирон театры литературон хайады 
сæргълæууæгæй, фæлæ цæстырухсæй кæй фæхъуаг, уый 
фыдæй ацыди пенсимæ. 
Плиты Грисы аив литературон куыст бирæкъабазджын у — 
поэт, драматург, критик, тæлмацгæнæг. Грис ирон театрæн цы 
уыцмыстæ ратæлмац кодта дунеон драматургийы классикæйæ, 
уыдон тынг фæзындысты канд ирон театры культурæйыл 
нæ, фæлæ нæ драматургийыл дæр. Бирæ драмон уацмыстæ 
Грис ратæлмац кодта нæ театрæн æмæ сæ фæстæдæр мыхуыры 
, дæр рауагъта иронау æнæ гонорарæй. Ахæмтæ уыдысты Лер- 
монтовы трагеди «Испайнæгтæ», англисаг драматург Шекспи- 
ры трагедитæ дыууæ томæй, Островскийы уалдзыгон аргъау 
¦Митæ» («Снегурочка»). Некрасовы «Петырбухаг сæудæджер» 
æмæ æндæртæ. 
Ирон театрæн Плийы-фырт дунейон драматургийы тааккæ 
равзаргæдæртæй ратаелмац кодта дæс æмæ ссæдз уацмысы. Сæ 
фылдæр сты ешхгеей фьют. Фæлæ ирон адæм Г^исы уарзынц æмæ 
605 

йын тынгдæр кад кæнынц йæхи фыст драмæтæ, поэмæтæ æмæ 
æмдзæвгæгы тыххæй. 
Грис ацы чиныгмæ бахаста йæ хуыздæр драмæтæ æмæ Бо- 
циты Баронимæ фыст комеди «Зондаби», Драмæтæ «Чермен», 
«Æууæнк», «Тæрхоны лæгтæ», «Æнæсæттон» (Æлвæст æхсар- 
гард) æмæ дилоги «Сослан Царазоны» автор равдыста ирон 
адæмы хъысмæт хицæн æнусты — суанг астйэуккаг æнустæй 
нæ дугмæ. Уыдонæй цалдæр дзæвгар рæстæджы сценæмæ æмæ 
мыхуырмæ уагъд нæ цыдысты. Кæй рауагътой, уый дæр-иу 
бирæ хæттыты цензурæ ныллыгтæ кодта, аппæрстой-иу дзы 
авторæн тæккæ зынаргъдæр бынæттæ. Уæдæй нырмæ бирæ 
рæстæг рацыд æмæ йæ уацмысты оригиналтæ кæй нал базза- 
дысты, уый тыххæй цензурæйы «куыст» сраст кæнын нæ къухы 
нæ бафтыди. 
Грисы тæлмацгонд драмæты къухфыст рауагъдад *Иры» ис 
æмæ Хуыцауы руаджы кæд уый дæр мыхуырæй рацæуид. 
Уыпы чиныджы чиныгкæсаг ссардзæн уырыссаг æмæ фæса- 
рæйнаг классикон драматургийы тæккæ зынгæдæр уацмыстæ. 
Уыдон стæмтæй фæстæмæ -^иууылдæр æвæрд уыдысты ирон 
театры сценæйыл. 
Грисæн ацы чиныгмæ цы оригиналон драмæтæ бацыдис, 
уыдон дæр æвæрд уыдысты нæ театры сценæйыл, трагеди 
«Чермен» та экранизацигонд æрцыдис æмæ киноныв æвдыстой 
нæ бæстæкы уæлдай 49 паддзахады кинотеатрты. Чермены рол 
у профессион актертæн æмæ хихъæппæрисон артисттæн нæ 
ирон драматургийы тæккæ уарзондæр роль. 

СÆРГÆНДТÆ 
ЧЕРМЕН 
ЗОНДАБИ 
98 
ÆУУÆНК 
145 
ТÆРХОНЫ ЛÆГТÆ 
258 
СОСЛАНЦÆРАЗОН 
359 
. ÆНÆСÆТТОН 
522 
АВТОРЫ ТЫХХÆИ 
605 

Грис Дзамболатоеич Плиее 
СОСЛАН ЦАРАЗОН 
Редактор Л. Е. Валиев 
Художник М. Ф. Джикаев 
Художественный редактор В. А. Биджелов 
Технический редактор А. В. Ядыкина 
Корректор Т. А. Казбекоеа 
’ ИБ № 1553 
Сдахо в набор 05.02.91. Подписако к печатн 19.05.93. Формат 
бумаги 60X90’/>6. Вум. ткп. № 1. Гарн. шрифта школьная- Печать 
высокая. Усл. п. д. Г9ДУчетно-изд, листоа 32,69. Тираж 2000 экз. 
Заказ № 0210. 
Издательстао «Ир* Гоеударственяого. комитёта Северо-Осетйнской 
ССР по делам издательств, полиграфии и киижной торговли. 362040, 
г. Владикавказ, проспект Мира» 25 
Республиканское издательско-полиграфическое прохзводствениое объе- 
динеике «Адыгея» Комитета по печатх и информации Республккх 
Адыгея, 352700, г. Майкоп, ул. Пионёрская, 268. 


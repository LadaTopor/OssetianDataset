коцты 
тотырбег 
РÆБИНАГ 
ЦÆДЖЫНДЗ 
* 
ÆМДЗÆВГÆТÆ 

Кочиев Тотрбек 
ГЯАВНАЯ ОПОРА 
Стихотворения на осетинском языке 
Издательство .ИР" 
Орджоникидзе * 1968 

^ Хæххон лæг 
Бабæлдзæн: æфсургъмæ, 
Ма уа хотых хъуаг, 
Уа рæстдзæф йæ хъримаг, 
Йе ’хсаргард — кæрдаг. 
Ратдзæн дын лæварæн 
Уый йæ бæх, йæ кард... 
Скæндзæн дын нывонд дæр 
Уый йæ рæсугъд цард. 
Уый æрмæст нæ бæллы 
Искæмæн йæ зæхмæ, 
Уый æрмæст нæ ратдзæн 
Искæмæн йæ хæхтæ! 
5 

^ Ленин абон —съезды 
Цæй, цы ма уа ’хсызгондæр, цы, фенæн!— 
Алы ’взагæй дзурæг зал ныхъхъус,— 
Цæстыл уайы: президиумы — Ленин, 
Трибунæмæ дары уый йæ хъус. 
Раст цыма тымыгъ — æвддæсæм азы,— 
Цырд фыссы йæ блокиоты ныр дæр... 
Чи зоны, ораторæй у разы, 
Чи зоны, зæгъæн уыди хуыздæр... 
«Амондджын дуг! 
Диссаджы хъуыддæгтæ! — 
Цин кæны,— 
Куыд тынг сырæзти лæг! 
Аразы суанг стъалытæм фæнд:егтæ, 
Суыдзæни сæм цардамонд хæссæг!» 
«Раст у,— 
Райы докладгæнæг хурау,— 
Кæд рæдийæм — 
Бафæрсдзыстæм дæу...» 
Ленин дзурид... 
Цæй, уæд та цы дзура!— 
Исты съезд лæуд раст фæндагыл нæу! 
6 

^ ЫссардзæИ ын дыккаг хатт 
дæр фæрæз! 
Салдат дæн æз. Дæ сæрвæлтау, мæ бæстæ, 
Дыууиссæдз азы хотыхтæ хæссын. 
Кæд-иу дæм знаг гых кæнынмæ лæгæрста,— 
Йæ цард-иу фестад фыртæссæй фыдфын,— 
Мæ разæй-иу æз ахастон фыдгулы, 
Иæ гæрзтæ-иу æрæвæрдта æваст, 
Æрлæууыд-иу йæ зонгуытыл сæркъулæй, 
Æмæ-иу ссыд мæ рыст зæрдæйы маст. 
Кæмæн уыди æнцон, æвæдза, хæсты! 
Зындзинæдтæ-иу цас бавзæрстон, цас! 
Мæ уд-иу, раст, мæ хъуыры хуынкъмæ схæццæ,— 
Мæлæт-иу мæм гæппæввонгæй нымдзаст. 
Йæ цурты-иу æз алæгæрстон размæ, 
Цæхæр-иу калдта хур-рухсмæ мæ кард,— 
Йæ тых-иу асаст, нал арæхст ныхасмæ, 
Йæ мидбынат-иу адæргæй æрбадт. 
Æнхъæлдтон-иу: мæ адыл мæ ныууадздзæн,—- 
Мæ фæстæ та-иу уайтагъддæр ныййарц. 
Мæ уæлхъус та-иу алæууыд хъандзалæй, 
Мæ риумæ-иу мын сарæзта йæ арц. 
Ысдзырдта-иу: «Æгъатырæй фæцагътай 
Дæ фыдгулты... Ныр цом!.. Дæ ингæн—къахт!» 
7 

«Дæ фæнд уал аив... Раджы мын æй загътай... 
Дæ холы. æз нæма уыдзынæн тагъд!» 
Фæлæ ма-иу мæ лæгъстæ уæд цы давта! 
Цы ма-иу карстой ме ’ртхъирæнтæ уæд! 
Иæхи-иу мыл æвæстйатæй ныццавта, 
Йæ быны-иу мæ афсæрста Мæлæт. 
Ыстынг-иу карз тох... Сынт-иу тахт мæ сæрты. 
Йæ хъæрзын-иу Мæлæтæн дæр ыссыд. 
Мæхи бои-иу куы нал уыди йæ сæттын,— 
Æххуысмæ-иу мæм хорз хæлар фæзынд. 
Иæ тых, йæ ныфс-иу бауагъта мæ уæнгты, 
Мæ цæфтæ та-иу байгас ысты тагъд: 
Нæуæгæй-иу ыслæууыдтæн мæ зæигтыл; 
Фыдгулы та-иу райдыдтон бындзагъд. 
Мæлæт дæр та-иу гурæй-гурмæ уади 
Мæ фæстæ цырд, нæ мæ иста йæ цæст,— 
Куы-иу фæкалдтæн,— фырцинæй-иу ради... 
Уæд не ’рцыди йæ сау фæндон æххæст! 
Фа\лæ нырма йæ маст Мæлæтæн не ’ссыд, 
Нæ бады ’нцад, нæ йыл хæцы хуыссæг... 
Æххуысмæ та йæ агурынц фæсденджыз,— 
Ысуа та уый сæ тырысахæссæг. 
Хæссæд æй, уадз! Сæ сау фæндтæ нывæндæнт. 
Кæнæнт кæлæн. Тыхджындæр сæ дæн æз! 
Йæ гæрзтæ иу хатт чи байста Мæлæтæн,— 
Ыссардзæн ын дыккаг хатт дæр фæрæз!.. 
8 

Мæ мадмæ 
Кьæбысты Дзыккутиæн. 
Мæ бар мын бакæн: «Сфæлдах хæхтæ, 
Ныссур кæн денджызтæн сæ дон, 
Дзыхъхъæй, къуыппæй ыслæгъз кæн бæстæ»,— 
Дæ дзырд æххæст кæнын — мæ бон. 
Æрмæст мын, о гыцци, ды ма зæгъ: 
«Ыскæн дæ сахъ фыды мæрдтæй. 
Мæрдтæй мын ме ’фсымæрты раздах, 
Кæнæ сæ иуы — м ’авд фыртæй»... 
Фæлтау мын зæгъ: «Нырæй фæстæмæ 
Зæххыл куыд иал ыссудза хæст»,— 
Мæхи æз ратдзынæн мæлæтмæ, 
Уæддæр æй скæндзынæн æххæст! 

**# 
Æд хотых кæд фæцыдтæ хъæды бирæ, 
Кæд иу хатт дæр нæма амардтай бирæгъ,— 
Цæй цуанон ис дæуæй? 
Дæ бæх фæдисы разæй кæд нæ тæхы, 
Дæ ном кæд не ’сси адæмæн æрдхæрæн,— 
Дæуæй хæххон лæг нæй! 
10 

^ Æндæрг 
I 
Фурды фале бамбæхстысты мигътæ; 
Хур ныккаст цæхæртæкалгæ зæхмæ; 
Зарынц хъæлдзæг бонты цинæй мæргътæ; 
Сычъи хъазы айнæгæн йæ тигътыл; 
Ирдгæ кафы сыфтæртимæ сабыр; 
Дидинджытæй нал зынынц нæ фæзтæ; 
Худынц хæхтæ, тыгъд быдыртæ дардыл: 
Цины суадон фестади нæ бæстæ, 
Фæлæ уд, мæ уд, æнцой нæ зоны — 
Сыстад, кæс, æндæрг мæ разы, уæртæ. 
Мæн йæхимæ къухы тылдæй хоны, 
Æмæ та æрæнкъарди мæ зæрдæ. 
II 
Чи у уый? Цæмæн лæууы мæ разы? 
Науæд мæм цæмæн тилы йæ къух? 
Азымджын цæмæй фæдæн йæ разы? 
Цæстытыл цæмæн уайы æдзух? 
11 

Кæд рæстæй æз бафхæрдтон уый искуы? 
Кæд мæн тыххæй баййæфта уый рыст? 
Амардтон йæ фыдæлтæй кæд искæй? 
Раппæрстон йæ къонайы рæхыс? 
Кæд йæ сонт уд аскъуыди мæ къухæй, 
Бахордта йьш сау ингæи йæ буар?— 
Æмæ мын ныххæца ныр мæ хурхыл, 
Æмæ мæ фæкæна ныр æдзард? 
Нæ! Мæнмæ уый маст исынмæ не ’рцыд,— 
Маст ныронг нæма скодтон лæгæн! 
Нæ! Мæ къухтæ тугæй ахуырст не ’сты. 
Нæу мæ уд тæригъæдджын мæнæн! 
III 
Уæдæ чи у а зынгхуыст?.. Каецæй? 
Уый æнцад цæуылнæ уадзы мæн? 
Чи у уый?.. Цы йæ хъæуы мæнæй? 
Агуры мæн хорзæн, йе фыдæн? 
Уый чызг уыд, ныр та ысси æндæрг. 
Уый чызг уыд — ыстдæсаздзыд, рæсугъд. 
Сабыр-иу йæ мидбылты куы схудт, 
Уымæй ма цы хъуыд лæджы хуыздæр! 
Атад-иу æвзонг зæрдæ æваст, 
Нал-иу цыд йæ сонт риуы йæ цин; 
12 

Усгур та-иу катайаг фæци; 
Айрох-иу мæстджын лæгæн йæ маст. 
Райгуырди Японы зæххыл уый, 
Хиросимы рахъомыл и... рæзт. 
Кæд кæйдæртау ’нæ маст уый нæ уыд, 
Цардæй не фсæст гъе уæддæр йæ цæст. 
Уый куы зарыд, булæмаргъ-иу уæд 
Басабыр и — хъуыста йæм æнцад; 
Хъуыста йæм æдзынæгæй æппæт; 
Уалдзæгау æрыгон зæрдæ рад; 
IV 
Ахæм чызгмæ чи систа йæ къух, 
Уый, цымæ, цæмæй уыд конд? 
Уый, сырдау, æвæццæгæн, фæсонт; 
Кæнæ та йæ сæры зонд фæцыд; 
Сисид уый йæ мадмæ дæр йæ къух; 
Уый йæ фыдæн бастигъид йæ царм; 
Уый йæ фыртæн сыскъуынид йæ хурх; 
Раивид зындонæй уый нæ цард. 
V 
Уый уыди америкаг лæгмар. 
Хæдтæхæджы систа хи бæрзонд. 

Уолл-стрйт ын бакодта йæ бар 
Цардхал бомбæ, атомæй уыд конд. 
Бомбæ ’рхаудта Хироснмыл уæд, 
Сирвæзти æгас горæтыл зынг, 
Фестадысты хæдзæрттæ фæнык, 
Бакодта йæ кæнонтæ мæлæт. 
Чызгæн аскъуыд йе ’рдхæрæны зард, 
Бамынæг йæ диссаджы хъæлæс, 
Нал бафыста царды раз йæ хæс,— 
Басыгъта йæ бомбæйы цъæх арт... 
Зилы йе ’ндæрг ’гас дунейыл ныр, 
Растзæрдæтæй агуры æххуыс, 
Ногæй. хæст куыд нал ссудза зæххыл, 
Дзыллæтæ куыд нæуал феной рыст. 
14 

#*$ 
Æрыгон бонтæ, цас хъару уæм ис! 
Цымæ мæнæй кæд фæуаиккат рох! 
Мæ февнæлд — сидт мæм раст цыма фæдис! 
Мæ алы къахдзæф — цардамондыл тох! 
Цы дугъуад бафтыд къухты уæд мæнæн,— 
Нæма æрсындæг абон дæр æппын. 
Ныр дæн мæ кары... у зындæр цæуæн, 
Уæддæр ма бонæй бон тагъддæр цæуын. 
15 

#ш 
Дис кæнын у адæймаджы миниуæг. 
Чи нæ кæны хæхты кондыл дис, 
Хуры тынтыл, 
Дидинæджы худтыл, 
Зилгæ уадыл, 
Денджызы уылæнтыл, 
Арвы тыгъдмæ адæймаджы стахтыл, 
Зондджын лæджы рухс хъуыдыты уадыл, 
Ие ’рдхæрæны цардхæссæг хъуыддæгтыл! 
Диссагыл куы нæуал кæнон дис,— 
Цард, мæ цард ма уæд, цымæ, кæй хъæуид! 
16 

^ Юлиус Фучик 
I 
Прагæ, Прагæ, о, мæ уарзон Прагæ, 
Сæвæрдтой дыл сау ызнæгтæ уаргъ,— 
Де ’стыр ном дын чи хъахъхъæны рагæй, 
Уыдонæн зынаргъ дæ ды, зынаргъ. 
Æмæ дæ тыхгæнæгæй, фыдгулæй 
Бахиздзысты карз тохы ныр дæр. 
Мах цæрæм цæйнæфæлтау сæркъулæй, 
Уый бæсты нын амæлæт — хуыздæр... 
Зилынц, зилынц удхæссæг фашисттæ 
Мах фæстæ фæдысмудæг куыйтау, 
Тауынц дын дæ домбай риуыл низтæ, 
Рæстæг дыл, фыдæхсæвау, ныссау... 
Кæд ызнаг цыфæнды карз, мæнгард у, 
Кæд хатыр нæ кæны уый лæгæн, 
Æмæ кæд кæсыс ныртæккæ ’нкъардæй, 
Прагæ, зон, уæддæр уыдзынæ мæн! 
2 1’æоинаг цæджындз 

II 
Прагæ, Прагæ, о, мæ зынаргъ Прагæ, 
У дæумæ æнæкæрон мæ уарзт... 
Де ’стыр ном дын чи хъахъхъæны рагæй, 
Уыдонæн сæ раздзæуджытæ — ахст. 
Нæ, уæддæр дын, Прагæ, æз нæ тæрсын! 
Нæ, уæддæр уыдзынæ, Прагæ, мæн! 
Мах сæ бæсты се ’стыр уаргъ фæхæссæм 
Æмæ кад ыскæндзыстæм дæуæн! 
Н’ алы фарс æрлæудзысты дæ фырттæ 
Ноджы ’нгом’дæр иу лæгау, хъæддых, 
Æмæ та ныббырсдзыстæм лæгсырдтæм 
Æмæ сын ныссæтдзыстæм сæ ных... 
Цомут немæ* Прагæйы хъæбултæ,— 
Хъуамæ сбæззæм Прагæйæн фырттæн! 
Райсæм не ’фхæрд адæмы фыдгултæй, 
Прагæйæн цагъарæй нæй цæрæн! 
Н’ацæудзæн хæлар советон бæстæм 
Мах зæххæй ызнæгты поезд, нæ! 
Н’атæхдзысты «Юнкерстæ» йæ фæзтæм, 
Бомбæтæ нæ калдзысты уым, нæ! 
18 

III 
Марды аргъуыд чи зары ивазгæ?.. 
Чи амард?.. Сымах фæрсын, сымах?!. 
Æз?.. Нæ, нæ!.. Фæрæдыдыстут!.. Хъазгæ 
Ма кæнут... Мæ цард мын у зынаргъ... 
Бон куыд тар у?.. Дон мын... дон!.. Цы ран дæн? 
«Ахæстоны...»—чи дзуры?.. Кæм дæ?.. 
Рацу-ма хæстæгдæр... Ам æрбадæм 
Æмæ мын æнцондæр уыдзæн, уæд... 
Æз нæ мæлын... Уый мæ зонд фæдзæгъæл,— 
Бауырæдтон хъизæмар, фыднад... 
Цардмæ та нæуæг тыхтимæ здæхын 
Æмæ тынгдæр исдзынæн мæ маст! 
IV 
Æз æдзухдæр уарзтон цард, йæ сæрыл 
Кодтон тохы хотыхтæй ныхас. 
Æмæ мæм ыстыр хъару æвзæры, 
Æмæ мын нæу басæттынæй тас! 
Фæлæ, зонын, фехсдзысты мæн райсом, 
Æмæ-иу мыл ма кæнут æнкъард! 
Царды æз цæстысыгтæ нæ уарзтон,— 
Хъуыстис-иу зæрдæбынæй мæ зард!.. 
19 

Ахæстоны фидаркъултæ, иуварс! 
Ауадзут мæ Прагæмæ кæсын! 
О, тæхуды, ацæр-ма ныр иу аз 
Прагæйы рæсугъд бæлæсты бын!.. 
Цард! Мæлын дæ сæрвæлтау цæрдхъуагæйГ„ 
Цард! Зыдтои æз аргъ кæнын дæуæн!.. 
Прагæ, Прагæ, о, мæ зынаргъ Прагæ, 
Зон, мыггагмæ ды уыдзынæ мæн! 
20 

Дыууæ зарæджы 
Ис хорз зарджытæ адæммæ дзæвгар, 
Фæзарынц сæ куысты уæлхъус, фæскуыст. 
Чи хъæлдзæг кæкы, чи кæны — æнкъард. 
Нæ дзы хæссы, нæ, иу зарæг дæр рыст. 
Фылдæр уарзын æппæт зарджытæй æз 
Дыууæ зарæджы — цыт æмæ сын кад! — 
Сæ иу — чындзхонты зарæджы хъæлæс, 
У иннæ зарæг — чындз куы свæййы мад. 
Фæзæгъы фыццаг: «И* амонд ссардта лæг,- 
Йæ цард рæсугъдæй йе ’мкъанмæ сиу!» 
Вæййы нæм дыккаг стыр хабар хæссæг: 
«Зæххон адæм фæфылдæр ысты иу!» 

Хъæуы ыссæуын хохы сæрмæ мæн. 
Бæрæг æм дарынц къахвæндæгтæ цалдæр, 
Сæ иу — къæдз-мæдзытæ, æнцон цæуæн; 
Сæ иннæ та — æмдзæхгæр, фæлæ ’ввахсдæр. 
Кæнæд мыл, уадз, мæстæлгъæд уад æхситт, 
Уадз, бафæллайæнт афтæ тынг мæ къæхтæ, 
Куыд акæла сæдæ хатты мæ хид, 
Фæлæ уæддæр ыссæудзынæн æмдзæхгæр! 
22 

Цыма æвйрхъау фын 
уыдтон 
Бало Отеллойы роль хъазыд. 
Ныссабыр зал æмæ ныхъхъус... 
Кæлмдзæфау Мавры хъæр айхъуыст: 
«Уæдæ хæтаг нæ дæ, мæ ус?..» 
Уыди йæм бадзурын мæ зæрды: 
«Нæу! Нæу! Сыгъдæгъдæр зæрдæ нæй!..» 
Цыма мын айстæуыд мæ хъæлæс,— 
Сыбыртт дæр не ’сирвæзт мæнæй. 
Отелло сæррайау... Иæ усы 
Куы кодта хурх,— мæ зæрды уыд 
Ыстæхын сценæмæ, ныххæцын 
Иæ къухтыл,— ма æрцæуа фыд... 
Мæныл пъæззы цыма ныббадти,— 
Нæ уыди фезмæлын мæ бон. 
Лæдæрст мæ уадултыл цæстысыг, 
Цыма æвирхъау фын уыдтон. 
23 

Ф Ванцеттийы фæстаг ныхас 
Сæйраг тæрхонгæнæг, мæнæй цы хизыс 
Дæ цæсгæнгас? Дæ мидбылты-ма схуд! 
Хуыснæгау ды æмризæджы цы ризыс? 
Куынæ дын хæссы удхæссæг дæ уд. 
Тæрсыс, мынйаг, рæстдзинад æз куы дзурон, 
Куы раргом уа дæ сау зæрдæйы конд, 
Кæнæ дæ æз, æнхъæлыс та, куы курон: 
«Æркæс-ма ног нæ хъуыддагмæ бæстон...» 
Æгъгъæд, æгъгъæд! Куыдфæнды йæм æркæсай, 
Дæ фæнд æххæст æрцæудзæни уæддæр: 
Нывондæн мах дæ закъæттæн æрхæссай,— 
Кæннод дæхицæн сар кæндзæн дæ сæр... 
Æрцахстай мах фыдракæнды æфсонæй, 
Фæлæ дзы не ’стæм, зоныс æй, зылын; 
Æндæр у аххос, фидарæй уый зонæм, 
Нæ нын дзы уыди фервæзæн æппын... 
Æндæр у аххос: хæсты ныхмæ карзæй 
Дзырдтам ныфсджынæй адæмæн æдзух, 
Цæмæй цæуой æппæт дзыллæтæ размæ, 
Куыднæуал кæна иуы иннæ хурх. 
24 

Иæ къухгæй мах цы ’зæххы сой лæмарæм, 
Гъе уымæй сты нæ хицæуттæ æфсæст... 
Æмæ мах абон тынг дзæбæх æмбарæм, 
Кæй ис зæххыл дыууæ ’взаджы æрмæст... 
Сæ иу — сымахæн, хæст цырен кæнынæн, 
Цæмæй, ыссудза дунейыл цъæх арт; 
У иннæ махæн: сабырæй цæрынæн, 
Цæмæй хæсткъахæг ма сласа йæ кард. 
Æмбарæм мах: кæй цæрдзысты æнгомæй, 
Кэей уыдзысты æппæт адæм æмбар. 
Кæй йыл кæнæм æхсарджын тох æргомæй, 
Ыссардзыстæм ныр уый тыххæй адзал... 
Каес-ма, Сакко, тæрхонгæнæг куыд ныцци 
Мæрдонвæлурс фырадæргæй бынтон. 
Иæ сау маст нæм хæлбурцъгæнгæ куыд фыцы, 
Фæлæ уæддæр куыд ницы у йæ бон! 
Цæмæн бады уый ацы ран æгадæй?— 
Нæ рæстдзинад нæ бакуымдта сæттын! 
Нæ сæрыл сдзырдтой дун-дунейы адæм,— 
Ныр нын мæлын дæр нал у, Сакко, зын. 
25 

Мæн искæд бон æрцагурдзæн мæлæт... 
Мæ сынтæджы куы нæ ссарид уый мæн, 
Йе бадгæйæ бæркад фынджы уæлхъус, 
Йе хъæууынгты дзæгъæл цоппай кæнгæйæ,— 
Фæлтау мæ ссарæд ме станочы цур, 
Кæнæ куы скъæрон тыгъд быдыры трактор; 
Кæнæ куы цæуон фосы фæстæ хæхты; 
Ызгъæр агурæг арф кæмтты куы зилон; 
Куы аразон хæдзар; 
Куы уадзон нау, 
Æрвон тыгъдад ысгарынмæ куы тæхон... 
Мæлæт йæ кард куы ныссадза мæ риуы, 
Куы ахауон,— 
Тæхуды, уæд куы афæлдæхин размæ. 

4§г Мæ къухтæ 
Мæ къухты ном цæмæй хьуамæ ыссарон? 
Цæмæй сæ хъуамæ сбуц кæнон дзæбæх? 
Сæ номыл, цæй, рæсугъд зарæг ныззарои, 
Дæй, рауадзон сæ цæрæнбонæн рæгъ! 
Мæ къухтæй зæхх нæ быдырты фæлдахын, 
Уыгæрдæнты сæ сойджын хос кæрдын. 
Ингæн сæ æз мæ фыдæзнæгтæн къахын, 
Дæттынц бæлццонæн цæхх æмæ кæрдзын. 
Фæндæгтæ скодтой быдыртæ ’мæ хæхты, 
Ныр та кæнынц æндæр дунетæм хид. 
Куыстуарзаг сты, уысм дæр нæ бадынц уæгъды, 
Нынкъард вæййынц,— куы нæ ракæнынц хид. 
Сæ кæрæдзийæн — иузæрдон æмбæлттæ, 
Ысты æдзух мæ сæримæ æмзонд. 
Мæ зæрдæйæн — æххуысгæнæг хæлæрттæ, 
Мæ кад мын исынц арвæмбæрц бæрзонд. 
Фыдхабар мæ йæ сындзытæ куы ’рсадзы, 
Йе бафæллайа сагъæстæй мæ сæр,— 
Яæхи мæ къухтыл сабырæй æруадзы, 
Йæ рыст фæвæййы уайтæккæ цыдæр. 
27 

Мæ къухтæ, бузныг! Адæмы уæ фæрцы 
Æз базыдтон, куы базындн мæн дæр... 
Гъе, уымæн уыл æрхъæцмæ дæр нæ хъæцын, 
Гъе, уымæн уæ хæссын бæрзонд мæ сæр! 
28 

^% 1фЬ ^р 
Дæ цæст мын хорздзинад нæ уарзы, 
Æдзух мæм зулцæстæй кæсыс, 
Мæ фыдгой алыран кæныс. 
Цæмæй дæн азымджын дæ разы? 
Цæв мæ фæсаууонмæ тыхджындæр, 
Кæн хъæр,— дæ цæстысындз кæй дæн. 
Кæныс мæн уымæй ды ныфсджындæр, 
Фылдæр æнтысы уæд мæнæн. 
Мæсыг иттæг хъæддых фæлæууы 
Тымыгъты, митуарды, зæйты... 
Æмдзæхгæр æз цæуын уæлæмæ, 
Уырдыгмæ цъуппæй тулыс ды. 
29 

*$$ 
Хъыджы бон тъизын — адкæмæн йæ бон, 
У цины сахат цин уромын зын, 
У искæй зонд фæлхат кæнын æнцон, 
У зын фыдгулæк хорздзинад фæуын. 
Зыны сахат мæ не ’рхауы цæссыг, 
У цины бои зын рахатæн мæ цин, 
Хъуыды куынæ уа — мадзура дæн тынг, 
Мæ фыдгул уæд хъаруджын æмæ хин. 
30 
% 

Иумæ мах рæсугъд амонд 
нæ фæци... 
Фест уæлæмæ! Цæй, цы сбадтæ ’нцад! 
Хъус ды дæр мæ ныхасмæ, лæугæйæ! 
Æз дæумæ,— дæ иунæг фырты мад,— 
Хъуыстон афтæ иу хатт ам кæугæйге. 
Ды дзырдтай: «Нæ зæрдæты конд иу, 
Нæй, нæ фæци, нал уарзæм кæрæдзи, 
Æмæ цард æнæ уарзгæйæ циу? 
Иумæ мах рæсугъд амонд нæ фæци. 
Ахицæн уæм... Мауал кæ ныр мæт... 
Ахицæн уæм сабырæй — хуыздæр у...» 
Æмæ уынгмæ цырд къахдзæфтæй уæд 
Ахызтæ сæрддон мæйрухс изæры. 
Къæсæрыл фæбадтæн уæд дзæвгар, 
Уым фæкуыдтон,— раст цыма дæ мардыл. 
Асаст ме уæнг, нал мæм уыд æхсар, 
Хастой мæ мæ сау сагъæстæ дардыл: 
Кæд, мыййаг, нæ барæвдыдтон дæу, 
Кæд, мыййаг, дæн аххосджын дæ разы, 
Кæд, мыййаг, мæ удыхъæд хорз нæу, 
Кæд, мыййаг, æз дæу æцæг нæ уарзын... 

Фæлæ нæ, æдзæсгом лæг, мæн ды 
Иунæгæй нæ хæдзары ныууагътай, 
Дзурын ма мæн демæ уæд фæндыд,— 
Ды мæнæн «хæрзизæр» дæр нæ загътай. 
Дæу куыд мысыд уый фæстæ нæ фырт! 
Хатгай-иу, дæу мысгæйæ, фæкуыдта. 
Уый дæ размæ уынджы тигъмæ цыд. 
Фыны дæр-иу «О, баба» ысдзырдта. 
Фæлæ нæй, нæ дæм хъардта йæ хъæр. 
Фæлæ нæй, йæ сидтмæ ды нæ зындтæ. 
Риуыл-иу æркъул кодта йæ сæр... 
Уæд, мæгуыр, йæ сонт зæрдæ цы зыдтаГ 
...Цардтæ ды æндæримæ фæрнæй. 
Хъæлдзæгæй, æнæмæтæй. Рæсугъддæр 
Уыд, æнхъæлдæн, уыцы ус мæнæй, 
Худти дæм йæ мидбылты æдзухдæр. 
Фæлæ бирæ н ’ахаста йæ цин, — 
Уый дæр та фæлитой лæг ныууагъта. 
«Æмæ цард æнæ уарзгæйæ циу!»— 
Уымæн дæр, æвæццæгæн, уый загъта. 
Цардтæ та æндæртимæ дæр ды,—• 
Уыдонæй дæр сусæгæй фæлыгътæ... 
Кодтай ды дæхи цардыл хъуыды. 
Иунæг удæй амондмæ бæллыдтæ. 
32 

Афтæмæй æрбаздæхтæ мæнмæ, 
Бафæндыд дæ ногæй цæрын мемæ,— 
Æз кæсын сæрыстырæй дæумæ. 
Дзурын æз мæстæлгъæдæй ныр демæ: 
Фест, цæугæ, нæ зæрдæты конд ну, 
Нæй, нæ фæци, нал уарзæм кæрæдзиг 
Æмæ цард æнæ уарзгæйæ циу?.. 
Мах хай уый дæ аххосæй нæ фæци! 
3 Рк б :1 н о пиедж н .*:<дз 
зз 

щ&ф 
Дзæвгар куы нæ æруара мит, 
Тымыгъ куы нæ кæна къуыззитт, 
Куы нæ æрæвæра хъæпæн, 
Цæмæн у уæд зымæг, цæмæн! 
Куы нæ уа уалдзæг та фæлмæн, 
Уæлдайдæр — дидинæгджын май, 
Куы нæ уа цин цъæх æрдзы хай, 
Цæмæн у уалдзæг уæд, цæмæн! 
Сæрд хур куы нæ кала тæмæн, 
Куы ’мбæхса мигъты фæстæ арф, 
Куы нæ кæна гæрæхтæ арв,— 
Цæмæн у ахæм сæрд, цæмæн! 
Бæркад-бæрæчетты хуынæн 
Дыргътæ куы нæ кæной зæу-зæу, 
Дæ къуту хорæфсæст кæд нæу, 
Цæмæн у фæззæг уæд, цæмæн! 
Хæлар.кæмæн нæй, йе кæмæн 
Æууæнк йæ дзырдыл мисхал нæй, 
Фæдисы чи кæны фынæй, 
Цæмæн у уыцы лæг, цæмæн! 
34 

^ Кæм уыдысты дæ 
хæлæрттæ дæуæн?.. 
Гуырмыхъ паддзах куы хаста дæу Кавказмæ, 
Кæм уыдысты дæ хæлæрттæ дæуæн? 
Куыд нæ сæ ’рлæууыд исчи уæд йæ разы, 
Куыд нæ бафарста удхоры: «Цæмæн?..» 
О, бастъæлат, нæ урс хæхтæ, нæ фæзтæ, 
Кæд гобитау цы кастыстут æнцад, 
Мартынов уын уæ уазæгмæ йæ гæрзтæ 
Куы ныддардта, куы цыд йæ къухæй мард,— 
Цæуылнæ йыл æркалдыстут бындзарæй, 
Йæ къæхты бын цæуылнæ аскъуыд зæхх? 
Машукы хох, цæмæн фæхъуыд æдзардæй, 
Йæ туг ын ды цæуылнæ райстай, зæгъ?.. 
Фæцин кодта хæрздзæгъæлы лæгмарæг, 
Йæ фæнд нæ сæххæст паддзахы куыдзæн,— 
Цытджын поэты бахъахъхъæдта зарæг: 
Æнустæм немæ Лермонтов цæрдзæн! 

ДЙВДЙ6йо& 
Вæййы мыж ахæм бонтæ арæх, 
Кæд фæйлауы мæ уæнгты тых, 
Куысты æз — арт æмæ ызных. 
Ысвæййы хид-хуылыдз мæ ных, 
Уæд мæм фæкæсы, цыма хæхтæ 
Ныккæнин мустучъийæ мур, 
Фæсденджызмæ нынтъухин дур, 
Æрыскъæфин уæларвæй хур. 
Фæлæ вæййын æз хатгай афтæ: 
Уæлгоммæ бондæргъы хуыссын, 
Нæ мард, нæ удæгас вæййын — 
Æмæ куыдфæндыйæ кæсын. 
Куы ахæссид-иу афтæ бирæ, 
Куы нал кæнин, мæ Ир, дæ мæт, 
Фæуаин сагъæссаг æз уæд, 
Цæрдудæй айсид мæн мæлæт. 
36 

**# 
Фыдæлтæй баззадис æгъдау: 
Хæлар йæ хæларæн цыргъаг 
Лæвар нæ фæкæны,— ызнаг 
Ысвæййынц кард æмæ фыдау. 
Тæхуды, хотыхтæ, цыргъаг 
Иу иннæмæн куы нал дæттид, 
Зæххыл куы ничиуал кæнид 
Хæцæнгарз... Уый куы суаид уаг! 
37 

$$ Йæ буц ном баззади 
мæ риуы 
Артист Цæрукъаты Алыксандры мысынæн 
Мæлæт... Мæлæт... Æгъатыр у, фыд-зæрдæ — 
Йæ сау мийæ мæ хæлæртты хуыздæртæй 
Сыджытмæ иу æрыгонæй ныххызт... 
Мæ хъизæмар мын чи сбардзæн, мæ рыст!.. 
Цæрынхъуагæй кæд ахаста нæ иуы, 
Уæддæр йæ буц ном баззади мæ риуы, 
Йæ сурæт ын æдзух уыны мæ цæст. 
Мæлæты бон нæ бауыдзæни, зонын, 
Мæ зæрдæйæ хæлардзинад ыстонын, 
Мæрдтæм æй мемæ ахæсдзынæн æз!„ 
38 

^ Дзуры хиросимаг лæппу 
Нæ федтои хæст, нæ федтон, туг куыд калд, 
Нæ федтон æз, зæххыл куыд сирвæзт арт... 
Йæ гуыбыны ма хаста мæн мæ мад. 
Мæ цинæй-иу йæ рыст зæрдæ куыд рад!.. 
Мæ мад æнхъæлдта, райгуырдзæн ын фырт, 
Æххæст-иу ын кæндзæни уый йæ дзырд... 
Мæ райгуырдæй мæ ныййарæг фæцис 
Фыдæнхъæл, оххай... Ма ныл кæнут дис: 
Нæ горæтыл æрхаудта бомбæ уæд 
Æмæ æрхаста мингæйттæн мæлæт. 
Фæцæфтæ ис мæнæн дæр уæд мæ мад, 
Уæззау цæфтæ. Йæ хъæлæсæй туг калд, 
Фæлæ куыддæртæй фервæзти уæддæр... 
Æмæ фæзындтæн дунемæ æз дæр. 
Æнхъæл цы нæ уыд,— баййæфта, мæгуыр: 
Æз ын дыууæ цæстæй дæр — куырм. 
Нæ дæн йæ ныфс æз, йе ’нхъæлцау, нæ дæн, 
Йæ рыст сафын куы нæу мæ бон мæнæн, — 
Нæ уынын бонрухс, хуры тыны хуыз 
Нæ кæнын зонгæ, асасти мæ ныфс... 
Æгас дунетæ, фехъусут мæ хъæр: 
Нырма фæлварынц бомбæтæ кæмдæр. 
Фæлварджытæн æмхъæлæсæй зæгъут: 
«Æгъгъæд, æгъгъæд уæ гæндзæхтæ цæгъдут!» 

$ Цы у дæ цард? 
Кæныс кæд цины бон æнкъард,— 
Цы у дæ цард? 
ХъыдЖы бон хъуысы кæд дæ зард,— 
Цы у дæ цард? 
Фыдгул дæм не ’ссы кæд йæ кард,— 
Цы у дæ цард? 
Мæлæт дæ кæд нæ лидзы дард,— 
Цы у дæ цард? 
Кæд нæй дæуæн хæлар, æмгар,— 
Цы у дæ цард? 
Кæд не ’ссыгъди дæ зынгæй арт,— 
Цы у дæ цард? 
40 

Фæци мæ уалдзæг. Сæрд дæр та фæцæуы, 
Мæ фæззæг мæм æрбаввахс кæны,— зонын... 
Мæ хъуыддæгтæй цы сарæзтон кæронмæ,— 
Сæ дзæвгар хай мæ зæрдæмæ нæ цæуы. 
Мæ фæндагыл куы рацæуин нæуæгæй,—• 
Нæ ныууадзин мæ кусинаг æрдæгыл... 
Цæмæн-иу тахтæн сонт бæхыл-тæлтæгыл?— 
Фæлтау хуыздæр — сындæг цæуын хæрæгыл. 
41 

Сомы бакæнын 
Сомм бакæнын 
Æз æртыццæджы: 
«Нозт мæ дзыхмæ дæр 
Нал ысхæсдзынæн.» 
Ард дæр бахæрын 
Æз цыппæрæмы: 
«Нозтмæ зулмæ дæр 
Нал фæкæсдзынæн». 
Фæлæ ме ’мбæлттæ 
Мæн кæм ныууадзынц — 
Семæ акæнынц 
Мæн хуыцаубоны. 
Æз нæ фæкомын, 
Мæн сæ уайдзæфтæй 
Нал фæуадзынц, нæ, 
Хурмæ ракæсын... 
Боны бон-дæргъы 
Мах хæдзар-хæдзар 
Зилын байдайæм 
Карз арахънуазгæ, 
Сау фыдрасгуытæ 
Свæййæм сихормæ. 
Суанг хæрз талынгтæм 
Уынгты байдайæм 

Цоппаи, уыхеры. 
Стæй нæ хæдзармæ 
Цух-мухтæгæнгæ 
Æз куы ’рбаздæхын. 
Сæр, мæ сæр мæнæн 
Тас къуырисæры, 
Уой, куы фæриссы, 
Тынг, уæззау рыстæй. 
Уæнгтыл не ’схæцын 
Æз дыццæджы дæр. 
Свæййын донластау, — 
Раст, фæхты хостау... 
Сомы бакæнын 
Æз æртыццæджы: 
«Нозт мæ дзыхмæ дæр 
Нал ысхæсдзынæн». 
Ард дæр бахæрын 
Æз цыппæрæмы: 
«Нозтмæ зулмæ дæр 
Нал фæкæсдзынæн». 
43 

Раууаты фæуа мæ зæрдæ 
Аввахс и æхсæв бонырдæм. 
Арвыл æвзист мæй ратылди. 
Иунæгæй бадын доны был, 
Хуыссæг, мæ хуыссæг алыгъди. 
Иу бон та чызгæн ацы ран 
Кодтон ныхæстæ адджынæн: 
«Цæй-ма, ысу мын царды ’мбал!» 
Загъта мын уый та: «Раджы ма... 
Чызгæй ма иу цъус ацæрон, 
Чындзы цæуын мын н’ алидздзæн, 
Хъазтмæ æдæрсгæ ацæуон... 
Зæрдæ дыл йæхи н’ аивдзæн». 
Фæлæ мын мæ риу алы ’хсæв 
Гуырысхо, катай баууылдта. 
Зæрдæ, мæ зæрдæ сагъæсты, 
Раууаты фæуа, бахаудта. 

0$ Рæбинаг цæджындз 
Хæххон хæдзар... 
Нæ фыдæлты хæдзар... 
Йæ цар лæууыди тулдзамад цæджындзтыл. 
Сæ иу дзы уыд рæбинагдæр цæджындз, 
Æмæ йыл ауыгъд — къонайы рæхыс... 
Кæд-иу фæхъуыди уыцы цæджындз, уæд 
Æнæ фæцудгæ царæн дæр кæм уыд!.. 
Фæзæгъынц, зæгъгæ, æнгуылдзтæй кæй фæнды 
Куы акъуырай, уæддæр æмхуызон риссынц. 
Фæлæ куы зæгъæм: сты зынаргъ æмхуызон,— 
Нæ уыдзæн раст,— кæцыдæр дзы — сæйрагдæр, 
Иæ фæхъуыдæй бæлвырд бæрæг фæцудæм. 
Сты мадæн ахсджиаг се ’ппæт дæр йæ фырттæ. 
Фæхъæуа сæ кæцыфæнды, уæддæр 
Йæ рустæ тондзæн, хойдзæни йæхи, 
Ыскæндзæн саутæ, дардзæнис ыл ком. 
Фæлæ куы зæгъæм: сты æмхуызон ахсджйаг,— 
Нæу раст,— сæ иу дзы —- зæрдæмæ хæстæгдæр,— 
Кæмæй кæны йæ карз сомы, кæй хоны 
Йæ цæугæ хох, йæ рæбинаг цæджындз. 
Уый, чи зоны, ’мæ курдиатджын нæу, 
Йæ авналæнтæ уа-диссаг тынг не ’сты,— 
45 

Йæ зæрдæ у, æвæццæгæн, хъæздыгдæр, 
Йæ цæст æгæрон хорздзинæдтæ уарзы 
Йæ хæлæрттæн, йæ адæмæн, йæ бæстæн. 
Поэтæн дæр йæ зарджытæ — йæ фырттæ. 
Йæ хъуыдыты, йæ зæрдæйы сæ хаста, 
Сæ алкæйы дæр бауагъта йæ уддзæф, 
Уæддæр ын дзы ахъаззагдæр — сæ иу, 
Нывæрдта дзы æгасæй дæр йæ зæрдæ, 
Æмæ ысси йæ фыстытæн сæ уд. 
Кæцы сæ у?! 
Æххæстдæрæй дæуæн 
Дæ бæллицтæ кæм æрцыдысты ’вдыст, 
Æмдзугæнæг дын чи сси. 
46 

••* т§ф ^ф 
Баууæндын дæ дзырдтыл 
Мæн, чызгай, нæ фæнды,— 
Загъдкъахæгау дзурыс, 
Мæн дæхицæй сурыс. 
Мæн фæнды æрмæстдæр 
Дс ’нгасыл æууæндын,— 
Уый мæнæн фæдзуры: 
«Лæуу æдзух мæ цуры». 
47 

$ф* 
Дæуæн дæ истори, мæ Ир, 
Нæу фыст пергамент, йе гæххæттыл,— 
Фæлæ æхсаргардæй нæ хæхтыл 
Бæрæг — дæ хъысмæт, о мæ Ир. 
Ныр та нæ фæсфæдонтæн мах 
Фыссæм йæ хабæрттæ нæ дугæн,— 
Пъеройæ нæ — æхсырф, дзæбугæй 
Фыссæм нæ фæсфæдонтæн мах! 
48 

0$ Хæхтæ 
Куы мыл цæуид 
Тыгъды зæйтæ, 
Уæддæр 
Мæ зынæй зын 
Уæ хъæбысы 
Нæ зæгъин, 
Фæлæ куы фæуин 
Хауæккаг сымахæй,— 
Мæлдзыг дæр мыл 
Тыхæвзарæн кæнид; 
Сæууон ирдгæ дæр 
Афæлдахид мæн, 
Мæ мæлæт 
Искæй каурæбын æрцæуид. 
Сымахыл æз 
Кæдмæ уон баст, 
Уæдмæ мæнæн 
Тых не ’ссардзæн тыхгæнæг! 
4 Рæбинаг цæджындз 
49 

$Ь Фæндагыл 
Мæ фæндаг — зын, 
Гуыргъахъ у, 
Даргъ,— 
Хæссын æвæсмонæй мæ уаргъ. 
Мæ фæллад æфцæгыл куы суадзын,— 
Æртуаты хус сугтæ ныууадзын,— 
Мæ фæсбæлццон ыскæна арт. 
Иæ фæндаг, чи зоны, у дард. 
Нæ ферох кæнид кæд йæ хæстæ, 
Ныууадзцд хус сугтæ йæ фæстæ. 
50 

Сæргæндтæ 
Хæххон лæг 5 
Ленин абон — съезды .... 6 
Ыссардзæн ын дыккаг хатт дæр фæрæз! 7 
Мæ мадмæ & 
«Æд хотых кæд фæцыдтæ хъæды бирæ» . 10 
Æндæрг 11 
«Æрыгон бонтæ, цас хъару уæм ис» . 15 
«Дис кæнын у адæймаджы миниуæг» . .18 
Юлиус Фучик 17 
Дыууæ зарæджы 21 
«Хъæуы ыссæуын хохы сæрмæ мæн» . . 22 
Цыма æвирхъау фын уыдтон ... 23 
Ванцеттийы фæстаг ныхас .... 24 
«Мæн искæд бон æрцагурдзæн мæлæт» 26 
Мæ къухтæ .27 
«Дæ цæст мын хорздзинад нæ уарзы» 23 
«Хъыджы бон тъизын — алкæмæн йæ бон» 30 
Иумæ мах рæсугъд амонд нæ фæци 31 
«Дзæ&гар куы нæ æруара мит» ... 34 
Кæм уыдысты дæ хæлæрттæ дæуæн? . 35 

«Вæййы мыл ахæм бонтæ арæх» 
«Фыдæлтæй баззадис æгъдау» 
Йæ буц ном баззадис мæ риуы 
Дзуры хиросимаг лæппу 
Цы у дæ цард? 
«Фæци мæ уалдзæг» 
Сомы бакæнын 
Рæууаты фæуа мæ зæрдæ 
Рæбинаг цæджындз 
«Баууæндын дæ дзырдтыл» 
«Дæуæн дæ истори, мæ Ир» 
Хæхтæ 
Фæндагыл . . 
[» 
. 
. 
. 
. 
. 
. 
. 
. 
36 
37 
38 
39 
40 
41 
42 
44 
45 
47 
48 
49 
50 
Кочиев Тотрбек 
Главная опора 
Редактор А. И. Ц а р у к я е в. Художннк Г. 3. Ч с д ж с- 
м о в. Художественный рсдактор Б. II. Гассисв. Тех- 
нический редактор А. А. Дзроев. Коррскторы И. Д. К а- 
б о л о и а, В. Т. Д з о д з н к о в а 
Сдано в набор 23-У-1968 г. Подпясано к печати 29-VI1-1968 г. 
Форммт бумаги йОхЗО^/зз* ^"сл. п. л. 1,625. Учетно-изд. лис- 
тов 1,08. Заказ .V* 82;]. Тираж 1500. Изд. >* 52. ЕИ 01405. 
Цспи 11 к. 
Книжиое издательетво Управлсимя по печати при Совсте 
Мшшстров СО ЛССР, г. Орджоникидзе, ул. Димитрова, 2* 
Книжиая тнпография Управлсния по иечатн прн Совете 
Миннстров СО АССР, г. Орджоиикидзе, ул. Тельмана, 16» 
-4-3 
53-68 м 


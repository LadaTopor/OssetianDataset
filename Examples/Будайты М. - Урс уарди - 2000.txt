(@> 

вузлйлшмьшуся 
Урс 
Æмдзæвгæгш 
Дзæуджыхъæу 
«Ир» 
2000 

84 Осет. 
Б-89 
Будайты М. 
Б-89 Урс уарди: Æмдзæвгæтæ.— Дзæуджыхьæу: 
Ир, 2000 - 111 с. 
Будаева М. А. 
Белая роза: Стихи. 
Это стихи о большой и чистой любви. Они 
свежи, искрённи, лиричны. 
4702470000-3 
Б 11-00 84 Осе 
М131(03)-00 
15ВЫ 5-7534-0856-7 © Будаева М. А., 2000 

МÆ ХЪÆУ 
Мæ уарзон, мæ райгуырæн хъæу, 
Мæ цины, мæ хъыджы, мæ рысты 
Æппынæдзух мысын æз дæу,— 
Дæ номæй вæййын æз сæрыстыр. 
Æнæ дæу цæй цард у мæ цард? 
Æнæ дæу — æнæзынг мæ зæрдæ, 
Дæ номæй фæхæрын æз ард,— 
Мæ зæрдæйы рæбын æвæрд дæ! 
Дæ ном дæр рæсугъд у дæуæн, 
Мæ Толдзгун — мæ сабион авдæн! 
Дæ бæллицтæн ма уæд фæуæн,— 
Дæ хъаруйæн макуы уæд рафтæн! 
Æнæ дæу мæ бон цæрын нæу — 
Дæ фæзтæ, дæ къуылдымтæ — ’нæнтау. 
Мæ тулдзджын, мæ бæласджын хъæу, 
Дæу мысын мæ фынты дзæнæтау. 
5 

^ 
Ир, Ирыстон, Иры адæм, 
Уадз уæ сæрмæ зæд тæхæд! 
Уæ цæрат мын кадæй-радæй,— 
Тухитæн фæуæд æгъгъæд! 
Ир, Ирыстон, Иры адæм, 
Ут ныфсджын æмæ тыхджын. 
Ут рæвдыд уæ хъæздыг цардæй, 
Макуыуал бавзарут зын! 

ЧЫЗДЖЫ ЗÆРДÆ 
Зæрдæйы — цин: 
Рустыл — цæссыг, 
Алыварс — хин: 
Рустыл — цæссыг. 
Зæрдæйы — уарзт: 
Рустыл — цæссыг, 
Зæрдæйы — маст: 
Рустыл — цæссыг. 
Разыны зын: 
Рустыл — цæссыг, 
Ацæуы рын: 
Рустыл — цæссыг. 
Цины — цæссыг, 
Уарзты — цæссыг, 
Масты — цæссыг — 
Царды цæссыг! 

* * * 
Уæд иухатт федтон фын: 
Цыма цыдтæн кæдæмдæр, 
Уыд фæндаг дард — 
Йæ кæрон арвимæ иу кодта. 
Цыдтæн, цыдтæн,— 
Куы уырдыджы цыдтæн, 
Куы — хæрды, 
Куы та-иу фатау 
Раст уыди мæ фæндаг. 
Æмæ цыдтæн,— 
Фæлладтæн, 
Фæлæ цыдтæн 
Уæддæр. 
Мæ фæндагæн 
Йæ кæрон — 
Нæй, 
Нæ зыны. 
Цæуын, цæуын — 
Мæ размæ февзæрд фурд: 
Цыма 
Йæ уылæнтыл фæленк кæны мæ н 
Æз æй фæсте систон сурын, 
Куы ленк кæнын, 
Куы — дугъ. 
Уæззау уылæнтæ — 
Куы сæ сæрты хизын, 
Куы та сæ айгæрдын 

Мæ риуæй — 
Ыздæхæн нæй 
Æрдæгфæндагæй, 
Нæй! 
Уæд иу хатт федтон фын: 
Цымæ цыдтæн мæ амонды фæстæ, 
Фæндаг уыд дард,— 
Нæ йын уыди кæрон... 
9 

О НЕ ’ВЗАП 
0 не 
0 не 
0 не 
0 не 
0 не 
0 не 
0 не 
0 не 
0 не 
’взаг 
’взаг 
’взаг 
’взаг 
’взаг 
’взаг 
’взаг 
’взаг 
’взаг 
— нæ фыдæлты фарн, 
— нæ зæрдæты хъарм, 
— ирон лæджы кад, 
— нæ дзыллæйы рад. 
— нæ дис æмæ рис, 
— нæ удты фæдис, 
— нæ цин æмæ уарзт, 
— нæ мæт æмæ маст. 
— æнустæм дæ цард! 
10 

ЦÆМÆН, ЦÆМÆН?.. 
Цæмæн, цæмæн,'Хуыцау, цæмæн? 
Нæ зонын, нæ — цæмæн, цæй тыххæй, 
Цæмæн, цæй тыххæй, стæй кæмæн 
Куывтон æз уал азы мæ тыхстæй? 
Цæмæн, цæмæн, цæмæн уыд уарзт? 
Цæмæн уыдтон æдзух фыдфынтæ? 
Цæмæн уыдтæн дæ риуæй хаст? 
Цæуылнæ мын зыдтай мæ зынтæ? 
Цæмæн, цæмæн, цæмæн уыдтæ 
Мæ царды ды? — Цы мын æрхастай? 
Цæмæн, цæмæн куырмæй цыдтæн... 
Цæмæн дыл хъардтон-иу мæ катай? 
Цæмæн, цæй тыххæй уарзтон дæу 
Æз уал азы?! — зæгъ-ма, мæ боныл? 
Нæу раст хъысмæт — æппындæр нæу? 
Цы дын кодтон, Хуыцау,— нæ зонын. 
11 

^ 
Кæддæр мын зæрдиаг лæварæн 
Ды радтай дæ чиныг, мæ бон, 
Чъызгæйæ йын сабыр йæ цъарыл 
Ныффыстай мæ ном. 
Ныффыстай йыл ноджы: «Нырма дæр, 
Нæ уыныс, нæ æмбарыс, нæ?.. 
Къуырма дæ, мæ бæлон, къуырма дæ! 
Лæвар дын — мæнæй». 
Къуырма уыдтæн, разы дæн демæ,— 
Нæ зыдтон мæ царды цæрын. 
Фынæй уыдтæн, сау фынæй, гъемæ,— 
Фæсмонæй мæхи дæр хæрын. 
Кæсын дæм æддиауæй — дардæй,— 
Дæ фарсмæ æрлæууын — мæ цин. 
Æмбарын, дæ зæрдæйы артæй 
Мæ хай сыгъд фæци. 
12 

^ 
ÆЗ ÆМÆ ДЫ 
Æз æмæ Ды, Ды æмæ Æз — уыдзæни арт, 
Æз æмæ Ды, Ды æмæ Æз — уыдзæни хъарм. 
Æз æмæ Ды, Ды æмæ Æз — уыдзæни ’фсарм, 
Æз æмæ Ды, Ды æмæ Æз — уыдзæни цард. 
13 

КЪАМ 
Мæ разы къам. Мæ хъуыды у дæуыл,— 
Æнкъард цæстæнгас агайы мæ зæрдæ. 
Æз не ’мбарын — дæ сагъæс циу, цæуыл? 
Æмæ кæнынц мæ хъуыдытæ дыууæрдæм. 
Кæд мысыдтæ, мæ хур, дæ фыццаг уарзт,— 
Уæд уыцы уалдзæг уыд дæ рухсæй рухсдæр,— 
Ныннæрыд-иу дæ уарзты сагъæс.Маст 
Нæ зынд дæ цæсгомыл, дæ рустыл. 
Кæд мысыдтæ дæ комбæстæ, дæ хъæу — 
Бæгъæввадæй куыд ызгъордтай йæ уынгты. 
Куыд карстай хос, куыд æфснайдтай мæнæу. 
Куыд хъазыд туг æнæрынцой дæ уæнгты. 
Кæд мысыдтæ бæрзонд хæхты кæлæн,— 
Сæ цъититыл — дзæбидырты цæуæнтæ? 
Æви кæд уыд дæ дард сагъæс дæуæн 
Ирыстоныл, нæ Иры буц цæуæтыл? 
Уынын дæ æз, мæ сагъæс у дæуыл,— 
Цæуылнæ хоныс мæн, цымæ, дæ цардмæ? 
Дæ номæн æз цырагъдарæй лæууын,— 
Дæ номæн кувын алы бон Хуыцаумæ. 
14 

КÆМÆНДÆР 
«Уæлдай мын нæу, цы фæнды уæд»! 
(Дæ ныхæстæ) 
Нæ, ахæм цæстæй цардмæ нæй кæсæн, 
Нæ дын ныббардзæн уый, мæ хур, дæ рæдыд: 
Цы фыд ракæнай — иуварс дæ хæсдзæн, 
Цы хорз ракæнай — уый цæуы дæ фæдыл! 
Куы дыл баууæнда булæмæргъ сæумæ, 
Куы дын зара мæлгъæвзагæй йæ зарæг, 
Уæд-иу æм хъус дæ зонгуытыл лæугæ, 
Уæ дыууæйы ’хсæн макуы ыскæ арæн. 
Куы раппара кæсаджы сурмæ дон, 
Нывзил-иу æй фæстæмæ гуылфмæ ногæй. 
Дæ зæрдыл дар: æрмæст у уым йæ бон, 
Æрмæст ын уыцы рухс дуне у зонгæ. 
Кæс цины цæстæй дунемæ æргом, 
Æнкъар æй, уарз æй, ауд ыл зæрдæйæ, 
Цы байтауай—æркæрддзынæ, уый зон — 
Дæ ном уæлæуыл баззайдзæн цæргæйæ. 
Куы дын райхала иу ахæм йæ зын, 
Йæ сусæг уарзт, йæ сусæг цин сылгоймаг, 
Уæд макуы зæгъ, — о, бахæрон дæ рын,— 
«Уæлдай мын нæу!..» 
15 

ФЫН 
Тар æхсæв: чидæр æрбахоста дуар, 
Фестадтæн, рауадтæн кæртмæ. 
Барызтæн, ауазал иууыл мæ буар,— 
Федтон — æрбацæуыс уæртæ. 
Уарзын дæ, уарзын дæ, — охх-хай, кæм дæ? 
Рагæй куы бæллын дæ уындмæ... 
Фесæфтæ ацы дунейы кæмдæр,— 
Раздæх фæстæмæ мæ фынтæм! 
Хуры лæппуйау мæ цуры лæууыс, 
Райын нæ зæрдæты ’мцæфæй. 
Ды дæ мæ зæрдæфæлæууæн, мæ ныфс, 
Æмæ мæ ма бауадз сæфын. 
Уалдзæг у, уалдзæг — фæлдзæуæн рæстæг! 
Гутонвæд адаргъ и хуымы. 
Бонæй мæм никуы æрцæуыс хæстæг, 
Фæлæ дыл сæмбæлын фыны. 
16 

РОХ ЗАРÆГ 
«Возвращаются все, кроме тех, кто нужней». 
В. Высоцкий 
Цом-ма, иу бон мах фæцæуæм уырдæм,— 
Ма тагъд кæнæм уырдыгæй хъæмæ. 
Ссарæм уым нæ рох зарæг — йæ дзырдæн 
Табу уа — ныззарæм æй хъæрæй. 
Амондгуртæ — бакувæм Хуыцаумæ,— 
Бамбара нæ зæрдæты хъынцъым. 
Чи фæцæуы дард фæндæгтыл цардмæ, 
Цардвæндæгтæ уый зоны хынцын. 
Иухаттау кæрæдзийы цæстытæм, 
Кæсынæй нæ зондзыстæм æфсис. 
Рухс амонд кæрæдзимæ хæсдзыстæм,— 
Дуне цыма ног дуне ыссис. 
Зардзæни нын уым нæ зонгæ суадон,— 
Тыччы дуртыл уайдзæни — хæл-хæл. 
Уырдæм мах куы нæ фæцæуæм абон, 
Райсом æм уыдзæни фæндаг хæлд. 
Уым кæниккам цинтæ ’мæ хъæбыстæ,— 
Не стыр уарзты судзаджы фæткæн. 
Адджын хос дæ ды мæ уды рыстæн, 
Ды — мæ иунæг удлæууæн мæнæн. 
17 

Ацæуæм та мах, цæй, иу бон уырдæм, 
Уыцы ранмæ — рухс амонд кæм и. 
Уым нæ рох зарæджы алы дзырдæн 
Æз табу кæнин. 
18 

ÆМБИСÆХСÆВ 
Мæй кæсы, йæ мидбылты мæм худы, 
’Мбары мын мæ цин æмæ мæ хъыг, 
Мæй цы адджын фæци, цы мæ удæн, 
Мæй — мæ уды цыкурайы фæрдыг! 
Иунæг нал дæн — мах дыууæ, дыууæ стæм, 
Рохст хъуыдытæ атахтысты дард. 
Рудзынджы раз даргъ гæдыбæлæстыл 
Урс фæзгъæртæй мæйы рухс ныккалд. 
Стæй сыл ноджы йе ’взист тынтæ луары,— 
Дуне ’гасæй урс-урсид зыны. 
’Мбисæхсæв мын мæй нæртон ронг дары,— 
Удæн уый æнцон у ’ви зын у? 
19 

ФЫДЫУÆЗÆГ 
Мæ райгуырæн уæзæг, 
Мæ фыдæлты къæс, 
Мæ зæрдæ — дæ уазæг, 
Мæ зæрдæ — дæ гæс. 
Нæ дæ мæнæй рохы, 
Дæу мысын æдзух. 
Дæ тулдзарæх къохыл 
Нæ систон мæ къух. 
Дæ уарзты ыссарын 
Мæ зæрдæйæн ныфс. 
Тæхуды ’мæ зарæг — 
Дæу аккаг — ныффысс! 
Мæ фыдæлты уæзæг, 
Мæ райгуырæн къæс. 
Мæ зæрдæ — дæ уазæг, 
Мæ зæрдæ — дæ гæс. 
Хуыцæуттæй дын курын: 
Уæд д’амонд фылдæр! 
Хуыцæуттæм дын кувын: 
Æнустæм мын цæр! 

^ 
ДОНХÆРИС 
Донхæрис цъæх фæзы астæу, 
Слæууыд йæ рæхснæг зæнгыл 
Йе слæуд, йæ фидауц кастæй 
Ног чындзы хуызæн зыны. 
Дзыккутæ ’руагъта ’мæ уадымс 
Дзыккутæй хъазы дзæбæх. 
Хур ыл йæ рухс тынтæ уадзы, 
Хъусы сæ фæлмæн сæх-сæх. 
21 

Нæ зонын: уарзтæй æви нæ,— 
Зыдтон: дæ зæрдæмæ цæуын. 
Æрмæст мæ зæрдæйы дæуæн — 
Нæ хастон цинты хуын. 
Уæлæрвтæм уыд æдзух мæ каст,— 
Зæххыл нæ цыдтæн æз. 
Уым хъардтон цæргæсыл мæ уарзт,— 
Нæ мæм ракаст цæргæс: 
«Цы ’фты æнцонæй къухы, уый 
Нæ ахады цæсты». 
Кæмдæр нæ цардвæндаг ныссуй, 
Æмæ цы ссарæм, цы?! 
Цæмæ бæллыдтæн æз нырмæ, 
Цæмæй уыдтæн ныфсхаст? 
Мæ сæрыстыр кæм ис, цымæ, 
Кæдæм ма у мæ каст? 
0 цардамонд, кæм дæ, цы ран? 
Куы нал хъæуын æз дæу. 
Куыд сисон зæрдæйы хæрам? 
Кæй бафæрсон — раст нæу. 

Уæлæрвты нал цæгъдын фæндыр, 
Ныр фистæг дæн, зæххон. 
Æнæхуыссæг æхсæвты ныр 
Дæу фæмысын, мæ бон! 
Æнцонæй къухы æз куы ’фтин — 
Нæ ахадин цæ’сты. 
Уæд ныр куыд фехалон мæ дин? 
Кæмæн цæуы бæсты? 
Цæмæн дæ, цард, æгъатыр цæ? 
Цæмæн мын кæныс зын? 
Фæсур ма сагъæссаг сæнттæ, 
Мæ зæрдæйæ — мæ рын?! 
23 

БУЛÆМÆРГЪЫ ЗАРÆГ 
Ногæй та ралæууыд уалдзæг, 
Ногæй та атади мит. 
Рагъæй та булæмæргъ зары, 
Хъуысы йæ хъæлдзæг къуыззитт. 
Зæрдæйыл рухс цинтæ уары, 
Худы мæм амонды хур. 
Абон мæ гыццыл хæдзары 
Систай дæ сæрæй дæ худ. 
Булæмæргъ зары, ’мæ зары, 
Зарæг мæ удмæ — хæстæг. 
Цин ныл æнæвгъауæй уары — 
Ацы сыгъзæрин рæстæг. 
Абон æз райгуырдтæн ногæй — 
Базыдтон цардæн йæ ад. 
Нуазын æз уалдзæджы ронгæй,— 
Царды ныллæууыд мæ рад!.. 

ДИДИНÆГ 
Рæзыд йæхицæн дидинæг, рæзыд,— 
Уддзæфмæ хъазыд йæ пух-пухид сæр. 
Хъал уыд, сæрыстыр уыд, чи цыд йæ рæзты, 
Уый-иу æм бахудти — бирæ мын цæр! 
Хъавыди уаддымгæ дидинмæ рагæй, 
фæлæ йын не ’нтыст — нæ хаста йæ ныфс. 
Иу бон куы уыди — йæ мæнгард хъуыддагæн 
Й ’афон æрцыди — йæ уазал сыф-сыф... 
Æмæ фæдыдагъ и дидин йæ зæнгыл. 
Нал у сæрыстыр, æрхауди йæ сæр. 
фæлæ йæ зоны: кæрæф æмæ уæнгæл 
Никуы уыдзысты уæлахиз уæддæр! 
Рæзыд йæхицæн дидинæг, рæзыд,— 
Уддзæфмæ хъазыд йæ пух сæр дзæбæх. 
Хъал уыд, сæрыстыр уыд, хурмæ æххæссыд, 
Гъеныр дзы афтидæй баззади зæхх. 
25 

ИЗÆРЫГОН 
Баизæр. Æрцыд нæ хъуг 
Хорз æфсæстæй хизæнæй. 
Бауасыди — кæд нæ хъуыд — 
«Му-му!», зæгъгæ, фисынæй. 
Род ын базыдта йæ уаст, 
Ратахт æм цыппæрвадæй. 
Райдыдта дæйын æваст, 
Дадта, дадта ’фсæст мады. 
Уалынмæ нана фæзынд, 
Систа хъæр нæ рæуæдыл: 
«Акса-ма, куыд кæны зыд, 
Ададта йæ — ’нæ уæдæ! 
Фаг дын у, æмæ — æгъгъæд, 
Саби дæр нæу рохгæнгæ!» 
Рæуæды нæ фæндыд кæд — 
Акодта йæ тохгæнгæ. 
Радыгъта нана æхсыр, 
Кодта къæртайы сыр-сыр. 
Сабийæн дзы къусы дзаг 
Авæрдта. Уыди йæ фаг. 
Сты дыууæйæ дæр æфсæст. 
Уый сын фена, уый мæ цæст. 

ТЗф 
МАД 
Мад у Мад! 
Мад у цин, 
Мад у рард, 
Мад у дин! 
Мад у фарн, 
Мад — бæркад, 
Мад у хъарм, 
Мад у арт! 
Мад — зæрдæ, 
Мадмæ хъус. 
Мад, кæм дæ — 
Царды рухс! 
27 

ТАЛА 
Уый уыд раджы, фæцыдысты азтæ. 
Цыма сæмбæлд мæ сонт риуыл фат,— 
Æз дæ цæстыты арфмæ ныккастæн, 
Æмæ ссыгъдис мæ зæрдæйы арт. 
Тала раджы ныссагътон мæхицæн, 
Фæлæ не рæзт, æлгъыстау, æппын. 
Сагъæс кодтон — кæд ын нæй хицау, 
Баззад рохуаты æрхы рæбын? . 
Мæн мæ зæрдæ сайдта — æгъатыр! 
Никæй уарзтон дæ удæй фылдæр, 
Фæлæ ме ’намонд — абон æй хатын — 
Уæд мæ фæдыл æгæр зылд, æгæр. 
Æмæ феггуырсти иу афон тала, 
Дидин калыныл иу бон фæци... 
Кæд мæ тала дидинæг кала,— 
Хъуамæ сабуза зæрдæйæ цин. 
Уарзты тала рæвдауын мæхицæн, 
Æмæ арвмæ фæцыди бæрзонд. 
Нæй, нæ мæ уырны абон нæ хицæн, 
Нæй, нæ ахсы дæ ацыд мæ зонд. 

Æмæ дзурын мæ хъуыды æргомæй: 
Охх, æнæ дæу зындон у мæ цард! 
Æмæ уайын сæрсæфæны коммæ... 
Ног ныггуыпп кæны зæрдæйы арт! 
Ныр ма агурын ивгъуыды уаз æрх, 
Амонд маргъау кæцæй фæтахт дард, 
Ехх, куыд стыр у уарзынæн а зæхх, 
Ехх, цы ’дзæттæ у уарзынæн цард! 
29 

г 
ФЫСТÆГ 
Дæ райсом хорз, мæ зæрдиаг, дæ райсом,— 
Хуыцау мын ма фенын кæнæд дæ зын: 
Цы ’гъуыссæг та фæдæн, уæдæ! Ныр райстои 
Мæ фыссæн сис æмæ та дæм фыссын. 
Дæ царды цинтæ бирæ ис — æгæрдæр? 
Æви кæныс мæнау ды дæр æнкъард? 
Цæмæн мæ кодтай бонæй-бон æддæдæр? 
Цæмæн ластай дæхи мæ удæй дард? 
Цымæ ныр дæр нæ акæныс хъуыды дæр 
Мæныл уæд та ма иу æнкъард æхсæв? 
Дæ фынты дæр дæм не ’рцæуын æппындæр? 
Нæ зæрдæтæ нæ ныккæнынц æмцæф? 
Дæ фынты дæр мыл н’ атыхсыс, мæ зæрдиаг? 
Æви мыл уым дæр ауигъыс дæ къух? 
Цы дын зæгъон: дæ цард нæ уыд мæ фæндиаг, 
Дæ уарзтæй дæн цæргæбонты æз цух. 
Фæлæ уæддæр мæ зæрдæ у дæ нывонд, 
Дæ цард уæд рухс фæндиæгтæй æххæст! 
Цу д’ амондмæ кæддæриддæр æвыдæй,— 
Хуыцаумæ уымæ кувдзынæн æрмæст! 
30 

БÆЛАС РАФТЫДТА КЪУЫБАР 
Бæлас рафтыдта къу<ыбар, 
Кæрдæг дæр фæцъæх, 
Æрдзы митвæллад буар 
Сулæфыд дзæбæх. 
Дзывылдар фæзынди — кæс: 
Афон у хуыммæ. 
Мыст гагаагур ныллæст 
Къутуйы къуыммæ. 
Бæстæ цины хъæр ыссис, 
Дидин фестад зæхх. 
Хъаз сыгъдæг кæны йæ сис, 
Бауасы йæм сæгъ. 
Курынц кæрчытæ дæр къуыртт — 
Тæсчъыты сæ бадт. 
Куырдадзмæ æрбацыд куырд, 
Бакодта дзы арт. 
Рæуæды хъылдым — сæрæн,— 
Систа кæрты дугъ. 
Уæрыччытæн ис гæрæн, 
Цæукъа иунæг у. 

Бæлас рафтыдта къуыбар, 
Кæрдæг дардыл — цъæх, 
Æрдзы митæфхæрд буар 
Базмæлыд дзæбæх. 
32 

ДЕНДЖЫЗ 
Денджыз, æрцыдтæн дæм дардæй, 
Мемæ — мæ цин æмæ хъыг. 
Ацæрон хъуамæ дæ цардæй, 
Айсæфа цæстыты сыг. 
Ардæм фæлыгъдтæн мæ уарзтæй,— 
Ацы фыдæбоны уарзт! 
Дзуæртты карздæрæй — карздæр, 
Уды хуыдуггæнæн — карз. 
Æмæ дын хъуамæ æцæгæй 
Радзурон зæрдæйы маст: 
Дард бæсты урсрагъ æфцæгыл 
М’амонды кæсæн ныссаст. 
Гъеныр дæ уазæг дæн абон,— 
Уазæгæн мидæмæ зæгъ. 
Табу дæ бынæттæн, табу — 
Де стыр уылæнты сæх-сæх!.. 
Дардыл куыд калыс тæмæнтæ! 
Цæст сыл хæссын ’мæ хæссын. 
Курын—дæ хох-рагъ уылæнтæй 
Асур мæ зæрдæйы зын!.. 

* * * 
Мæ хъуыдыйы æдзухдæр уыд мæнæн,— 
Куы фæзына нæ хæдзары лæппу, 
Уæд-иу æй зон: дæ бындар у дæуæн, 
Уæд-иу æй зон: дæ зæрдæйы тæпп у! 
Ды уыдзынæ йæ фыд, йæ бæлццон фыд, 
Йæ дадзинты дæр хъаздзæни дæ туг. 
Уæ цæстырухс, уæ зæрдæты тæлфын 
Ысиу уæд, цыма иунæг у уæ уд. 
Уæд сæвæрдзынæн лæппуйыл дæ ном,— 
Дунейы нæмттæй уымæй хуыздæр нæй. 
Фыд æмæ фырт кæрæдзимæ æнгом, 
Цæрдзыстут уæд мæ зæрдæйы фæрнæй! 
Сымах тыххæй æдзух уыдзæн мæ куывд, 
Мæ сыгъдæг куывд уыдзæн Хуыцауæн барст. 
Цæмæй мын уат цæргæбонты æвыд,— 
Æз рухс аргъуаны ссудздзынæн цырагъ. 
Фæлæ лæппу нæ зыны æмæ нæй, 
Ыстæй ды дæр, мæ зæрдиаг, нæ зыныс. 
Ды дæ, ды дард æнæкæрон мæнæй, 
Æмæ мын уый мæ ныфсы мур æхсыны... 
34 

^ 
* * * 
Ды дæ сæйрат, æз та — зæгъинаг,— 
Хъуыдыйады сæйраг уæнгтæ ыстæм; 
Ды — ’ддаг цæджындз, æз та — рæбинаг,— 
Уæддæр дæ зæрдæйæ хызт дæн. 
35 

ÆНÆРВÆССОН ЧЫЗГ... 
Фæзæгъынц: 
«У æнæрвæссон, 
Нæ дæтты усгуртæн фæндаг, 
Æгæр лыстæг луары, цыма ’гæр, 
Æмæ нæу иуы равзарын йæ бон». 
О, дзурынц адæм, 
Дзурынц æмæ дзурынц... 
Фæлæ нæ зонынц иу хъуыддаг: 
Нæ зонынц, нæ, чызджы зæрдæйы уаг, 
Йæ хъуыдытæ, 
Йæ сагъæстæ, 
Йæ бæллиц. 
Нæ зонынц, нæ, йæ хорз зæрдæйыл дæр 
Кæй вæййы арæх тынг æнкъард, 
Хæрзиунæг, 
Йæ цæссыг рустыл урс базмæ кæй хъуызы, 
Сæумæцъæхтæм кæй нæ кæны фынæй. 
Нæ зонынц, 
Нæ, 
Кæй у æрмæст йæ удæн адджын 
Иу, 
Кæй уарзы уый 
Йæхицæй дæр фылдæр, 
Йæ мидбылхудт ын хурыскаст кæй у, 
Нæ зонынц, 
Нæ, 
Чызджы зæрдæ, нæ зонынц, 

Нæ зонынц, 
Уый кæй тайы бонæй-бонмæ, 
Кæй кæны, 
Йæ фыруарзтæй 
Дзæгъæлтæ, 
Кæй у йæ зæрдæ иунæгæн нывонд. 
Нæ зонынц адæм, 
Иу хъуыддаг, 
Нæ зонынц: 
Нæ уарзта — ничи 
Иу уд дæр нырма, 
Куыд бауарзта æнæрвæссон чызг, 
Афтæ!.. 
37 

V* 
* * * 
Сыгъдæг уарзтæй цы фæтарстæ, 
Цы ’рцыд? 
Дæхи мæнæй æддиæутты цы ласыс? 
Цы зæрдæ дын фæхъаггæдтон! 
Ныр дзы 
Афтид дымгæ къуыззитт кæны — 
Дзыназы. 
Уый циу — тæппуды нысан у 
Æви 
Дæхи сыгъдæг уарзты аккаг нæ хоныс? 
38 

СÆРД 
Хорз у, хорз у, хорз у сæрд: 
Райдзаст зæрдæ, хъæлдзæг цард; 
Алцы бирæ: нозт уа, хæрд, 
Алы ранæй хъуысы зард. 
Хорз у, хорз у, хорз у сæрд: 
Рæстæг — бирæ: улæф, кус; 
Уыгæрдæнтæ, цу, ’мæ кæрд: 
Абон — ног карст, райсом — хус. 
Хорз у, хорз у, хорз у сæрд: 
Иууыл — хъæлдзæг, иууыл — цин. 
Абон — уарын, райсом — тæвд. 
Хуры тынты най дæхи. 
Хорз у, хорз у, хорз у сæрд: 
Цинæн цин у, уарзтæн — уарзт. 
Хорз у, хорз у, хорз у сæрд: 
Цин — дæ бахудт, рухс — дæ каст. 
39 

СЫЛГОЙМАГ 
Сылгоймаджы царды 
Цыппар уаджы ис: 
Æрцæуынц ыл радгай,— 
Нæ сæ зоны ’фсис: 
Йæ рагбонтæ — Уалдзæг, 
Сæ фæстæ та — Сæрд, 
Куы ’рбахойы уазæг, 
Уæд бахъæуы сæр. 
Куы ралæууы Фæззæг,— 
Фæхалас йæ хил, 
Уæд Зымæг æрхæстæг:— 
Цæй, бахиз дæхи! 
Йæ Уалдзæг — æрттивы, 
Йæ Сæрд у бæрзонд, 
Йæ Фæззæг — йæ ивæр, 
Йæ Зымæг — кæрон. 

Талынг уат, 
Цард(— æнкъард; 
Атад цин — 
Цин фæци. 
Уазал уат,— 
Нал ис арт; 
Байсыст уарзт,— 
Стыдта маст. 
Бамбæхст бон,— 
0 мæ бон! 
Иууыл тар,— 
Ризы буар. 
41 

УАРЫН 
Касти рухс хур, арв дæр уыд цъæх-цъæхид: 
Æрдзы уындæй ’вдылди цины бæстæ. 
Æмæ уæд мæ зæрдæйы æнæхин 
Амондæнхъæл адзæгъæл дæ фæстæ. 
Уад-дымгæйæ дун-дуне æрбатар, 
Сау мигътæ ныррухс вæййынц сæ дзæхстæй. 
Арв ныссау и, хуры рухс дæр атад, 
Алыгъд цин дæр,— арф кæмдæр нымбæхсти. 
Уарын фемæхст — уары æмæ уары, 
Арвæй хауы их-дурты фæзгъæртæ. 
Зæхх уæлæрвтæй исты хæс кæд дары?— 
Арвы цæфтæй баризы йæ зæрдæ. 
42 

^ 
Нæ йæ зонын, кæдæм цæуæм, кæдæм дарæм нæ 
фæндаг, 
Нæ йæ зонын, цæмæ тырнæм, нæ цардамонд 
кæм ис, 
Нæ йæ зонын, цы уыдзæни, куыд уыдзæни нæ 
фæстаг, 
Нæ йæ зонын, нæ йæ зонын, о хорз адæм — 
фæдис! 
43 

* * * 
Афтæ мæм каст: нал рацæудзæн хæст, 
Адæмыл ныр нал искæндзæн зын, 
Нал уыдзысты зæрдæтæ ыссæст, 
Нал хъуысдзæн цæф лæппуты хъæрзын. 
Фæлæ та ныл бон æрцыд — тызмæг,— 
"Сау мигътæ æрæмбæрзтой нæ арв. 
Уастæн уаих æрбауа хъысмæт, 
Кæд цæмæн æрбайхæлдта нæ цард! 
Стонг бирæгътæн хъуысы дард сæ ниуд, 
Хъуысы дард сæ дæндæгты къæс-къæс. 
Уыдон — цалдæр, мах та ’рмæстдæр иу, 
Афтæмæй уæлдай æбуалгъ у хæст. 
Афтæ мæм каст, нал рацæудзæн хæст, 
Афтæ уый мæнмæ касти æрмæст. 

• * * 
Джыккайты Шамилæн 
Цы уыдаин, куыд у’ыдаин — нæ зонын, 
Куы нæ уыдаис уыцы бон ды уым. 
Ды банкъардтай мæ зæрдæйы æрхуым, 
Æмæ дæ ныр мæ хъысмæтгæнæг хонын. 
Æххуысы къух мæм ’нæзынгæйæ радтай,— 
Дæ фидар къух, дæ куысты фæлтæрд къух. 
Æмæ уым цинмæ рахызти мæ катай,— 
Мæ зæрдæйы ис уыцы цин æдзух. 
Дæуæй нæ Ир йæ сæр хæссы бæрзæндты: 
Ды — ахуыргонд, поэт æмæ фыссæг. 
Дæ кой у хъуыст нæ хæхтæ ’мæ нæ кæмтты,— 
Нæ фарнæн дæ йæ тырыса хæссæг. 
Цъæх арвы бын цæрдзæн нæ Иры бæстæ,— 
Дæ хуызæн гуырдтæ йын куы уа фылдæр. 
Æгас цæуæд Аллон лæгæн йæ хъæстæ, 
Æмæ кæнæд нæ Иры кад уæлдæр! 
45 

V 
УÆД ТА МА ИУ БОН... 
Уæд та ма иу бон 
Авдаздзыд куы фестин, 
Сæумæраджы куы фехъал уаин 
Нæ къæбысы рæйынмæ. 
Бæгъæмвадæй куы азгъорин 
Æртæхбадт фæзыл 
Мæ фæдуадзгæ, 
Куы смудин дидинты хæрздæфмæ. 
Суадон донæй 
Куы баныуазин ме ’рмттæй, 
Цæугæдоны куы ныннаин мæхи. 
Стæй бæгънæгæй куы фæхуыссин 
Уым доны был хъарм ызмисыл... 
Уæд та ма иу бон 
Авдаздзыд куы фестин,— 
Уæрыччытимæ куы фæхъазин 
Мæ фаг, 
Куы фæхудин мæ дзыхы дзаг кæл-кæлæй. 
Ысбырин та хæрзаг бæрзонд бæласы сæрмæ, 
Фæлгæсин алырдæм, 
Зарджытæ кæнин. 
Уæд та ма иу бон... 
46 

ЗÆРДÆ, ЗÆРДÆ... 
«Зæрдæйæ зæрдæмæ ныккæсæн нæй.» 
(Адæмон æмбисонд) 
Мæн фæнды дæ зæрдæмæ ныккæсын,— 
Барын æй æз мæйтæ æмæ хурыл. 
Фæлæ уый нынныгъуылы йæ къæсы, 
Æмæ йæм уæд цадæггай ныдздзурын: 
«Зæрдæ, зæрдæ, бамбар-ма ды цин! 
Зæрдæ, зæрдæ, бамбар-ма ды зын! 
Зæрдæ, зæрдæ, ма мын ыскæ хин! 
Зæрдæ, зæрдæ, асур мын мæ рын! 
Зæрдæ, зæрдæ, Стыр Хуыцау дæ ды! 
Зæрдæ, зæрдæ, Хуры цæст дæ ды! 
Зæрдæ, зæрдæ, царды цин дæ ды! 
Зæрдæ, зæрдæ, ме ’намонд дæ ды! 
Зæрдæ, зæрдæ, бакæ-ма дæ дуар,— 
Бамбар-ма мæ зæрдæйæн йæ уаг. 
Зæрдæ, зæрдæ, ды мæ ныфсы дзуар, 
Фæлæ нæй дæ дард къæсмæ фæндаг! 
О, Зæрдæ, зæрдæ...» 
47 

д? 
* * * 
Цы фæдæ, цы фæдæ, цы фæдæ, кæм дæ? 
Цæмæн мæ фæлыгъдтæ, цæ, дард? 
Цæмæн мæ ныууагътай, дзыназгæ, кæугæ? 
Цæмæн мын ныссаджилтæ кодтай мæ цард?! 
48 

л*5 
Уæдæ цы ’хсæвтæ æрвитын!- 
Цæссыгты удайын баз. 
Зындоны хъизæмар фидын, 
Азы фæдыл цæуы аз... 
49 

^7 
• * * 
Бæрæгбон у абон: 
Чырысти, дам, райгас. 
Æцæгæйдæр райгас,— 
Æмæ у Йæ бон! 
Йæ райгас у уалдзæг, 
Йæ райгас — нæ цард, 
Йæ райгас — нæ дарæг, 
Йæ райгас — нæ уарзт. 
Æрхæссæд нын амонд, 
Æрхæссæд нын цин, 
Йæ Сыгъдæг удыл ын 
Фæдзæхсæм нæхи. 
50 

КЪОСТАМÆ 
Дæ сагъæс-дæ зарæг,— 
Ныр дæр у нæ хъарæг. 
Æрцу-ма, дæ Нармæ 
Фæцæуæм дæ хъарммæ. 
Дæ «Додой» куы кæсæм,— 
Нæ цæссыг цы ’мбæхсæм, 
Нæхиуыл куы кæуæм,— 
Уый сусæг цы кæнæм! 
Ныр дæр та «хъæдуртæн»,— 
Куы сæвæрæм дуртæ. 
Сыгъдæг бынат — Нафы 
Дæлимон фæкафыд. 
Нæ адæм ныдздзæгъæл, 
Кæйдæр хус æмдзæгъдмæ, 
Йæхиуыл нæ худы,— 
Тæхуды, тæхуды! 
Нæ ирон хæдзары 
Лæг амонд нæ ары, 
Фыдтугтæ ныл уары,— 
Нæ хуыздæр хос — барын. 
51 

Æхсин-лæгты бирæ — 
Йæ фидиссаг Ирæн. 
Куыд уыдзæн нæ хъысмæт? 
Кæм ис хос нæ рыстæн? 
Фæзын ма нæм абон,— 
Рæствæндаг нын амон: 
Кæрæдзийы ’мбарæм... 
Кæрæдзийы уарзæм. 
0, додой фæкæнат,— 
Нæ тæрхоны лæгтæ! 
Уæхиуыл фæхудат, 
Нæ Иры кæстæртæ!.. 
52 

* * * 
Тедтойты Зинæйæн 
Цин кæнын нал комы зæрдæ: 
Нал ысты мад æмæ фыд, 
Цард та — æвзæрæй-æвзæрдæр, 
Цард та — кæрæф æмæ зыд. 
Сау къаба — ’рвылбоны дарæс: 
Рох ысты кафт æмæ зард, 
Уæлмæрды дурмæ дæр хъары 
Ризгæ йæ уды æнкъард. 
Афтæмæй ’рвиты йæ бонтæ, 
Амонд нæ цæуы хæстæг — 
Нал дæр — кæддæры чындзхонтæ, 
Нал дæр — æвзонджы рæстæг. 
О Хуыцау, баххуыс кæн! Зæдтæ, 
Асурут зæрдæйы рыст, 
Барухс ын кæнут йæ зæрдæ 
Рын æмæ сонæй уæд хызт! 
53 

^ 
* * * 
Амонд, о амонд, 
цы фæдæ, кæм дæ? 
Амонд, о амонд, 
фæлыгъдтæ мæнæй. 
Амонд, о амонд, 
фæрсын дæ: æндæр 
Хай мын нæ уыди дæуæй!? 
54 

^ 
* * * 
Диссаг у, диссаг у цард — 
Фæлæ йыл нал кæнæм дис. 
Судзаг у, судзаг — уарзæтты арт,— 
Зæрдæ фæкæны фæдис. 
55 

УЫЛÆНТЫ КАФТ 
Уылæныл уылæн ысхъиуы,— 
Уылæнтæн иумæ — сæ хъазт. 
Афтæ мæнæн дæр мæ риуы 
Схъуырдухæн мастимæ уарзт. 
Уылæн æрбацæуы сиргæ,— 
Скæлы йæ æртæхты рыг, 
Былмæ æрбакæлы зилгæ — 
Былгæрон аззайы фынк. 
Райсомæй изæрмæ — кафгæ, 
Баизæр — сабыр, фынæй. 
Уæдæ мæ удыл цы бафтыд,— 
’Хсæв дæр ын басабыр нæй. 

УАЛДЗÆГ 
Зæрдæ дæр нал у къуырма — 
Удæнцой атахти дард, 
Нал дæн мæхицæй цыма,— 
Диссæгты диссаг у цард! 
Худы йæ мидбылты мæй, 
Дардæй ныкъулы йæ цæст. 
Нал кæны уыг дæр фынæй,— 
Уый дæр у цинтæй æфсæст. 
Судзы сæумæйы æртæх, 
Кæрдæджы хъуыры—фæрдыг. 
Хуссар æгасæй фæцъæх,— 
Дуне у абон фæрныг. 
Уый у цъæх уалдзæджы цин,— 
Ралæууыд амонды дуг. 
Карз зымæг ацыд — фæци, 
Не уæнгты абухы туг. 

<8* 
ÆНХЪÆЛМÆ КÆСДЗЫНÆН... 
Æнхъæлмæ кæсдзынæн, мæ дуне, дæумæ, 
Кæд искуы фæзынис æваст. 
Æрлæууис мæ фарсмæ, мæ амонд, æмæ 
Фаесурис мæ зæрдæйы маст. 
Ысдзурай мæм хъуамæ æмæ мын зæгъай 
Кæлæнгæнæг ныхас «мæ хур!» 
Куыд нæ мын æй загътай — уæ уаих фæуай! — 
Нырмæ дæр, цы уыди цæлхдур?! 
Æнхъæлмæ кæсдзынæн, кæд искæд, мæ бон, 
Нæ дуар нын æрбахоис, кæд. 
Дæ размæ фæуаин, мæ сæнтты бæлццон, 
Ыссудзин, ныггуыпп кæнин уæд. 
Æнхъæлмæ кæсгæйæ æз мысдзынæн дæу! 
Цæудзæни мæ иувæрсты цард! 
Æнæ дæу мын хуры рухс хуры рухс нæу, 
Æнæ дæу нæ тавы мæн арт. 
58 

ДÆ НЫХÆСТÆ 
Цы зын у, цы, царды 
Бæрзæндты тæхын! 
Нæ йыл дзурын дардыл — 
Æргом æй зæгъын: 
«Дæ цин мæ нæ хъæуы — 
Дæ рис дæр — дæхи. 
Мæ зæрдæйылæууæн, 
Мæ уарзон — мæхи! 
Æмæ мæ, цæй, бамбар,— 
Æз уымæ кæсын. 
Дæхиуыл мæ ма бар — 
Дæ зын нæу мæ зын. 
Дæ фæндтæ — дзæгъæлы: — 
Æрсабыр у, ’рлæуу! 
Мæ цæссыг ызгъæлы — 
Мæхи аххос нæу...» 
59 

ЦАРД 
Æз демæ куы вæййын,— 
Мæ базыр — бæрзонд, 
Æз демæ куы вæййын — 
Вæййын уæд хæрзконд. 
Ды мемæ куы вæййыс, 
Уæд нал вæййы рис, 
Ды мемæ куы вæййыс, 
Уæд алцыдæр ис. 
Æз демæ куы вæййын, 
Уæд — н’алыварс цин, 
Æз демæ куы вæййын, 
Уæд нал вæййы хин. 
Ды мемæ куы вæййыс,— 
Æркæсы мыл хур; 
Ды мемæ куы вæййыс — 
Нæ зонын цæлхдур. 
Мах иумæ куы вæййæм — 
Нæ кад æмæ рад. 
Мах иумæ куы вæййæм — 
Уæд нæм худы цард. 

ДÆ ДЗÆНГÆРÆГ 
Æрбадзырдтай — нæ дæ зыдтон: 
«Дæ бонтæ хорз, куыдтæ цæрыс? 
Мæ фыны дæ цæмæн уыдтон?! 
Кæдмæ быхсон... мæ уды рыст?» 
Фæджихау дæн, æрæджиау 
Сфæрæзтон: «Кæдæм дзурыс? 
Куы нæ зонæм кæрæдзийы — 
Мæ удæнцой цæмæн сурыс?» 
«Фæрæдыдтæн».— Стæй оххытæ... 
«Ныххатыр кæ, нæ дæ хатын»... 
Уæддæр лæууыс, дзурæн хæтæл 
Нæ ’рæвæрыс йæ бынаты. 
«Дæ ном мын зæгъ», — сфæрæзтай 
Æрæджиау, ныфсæрмы дæ. 
Дæ курдиат куыд фæрæстмæ,— 
Куыд бахъарыд мæ зæрдæмæ! 
Цыд рæстæг, æмæ алы ’зæр — 
Дзырдтай мæнмæ ды хæтæлы. 
Ныр дæ, мæ хур, мæ цины сæр,— 
Дæ дзæнгæрæг мæ мæт вæййы. 

НÆ ЦАРД У... 
Нæ цард у ивылд — 
Фарст фарсты ивы: 
Хуыцау кæм и? 
Цы у йæ дин? 
Цæмæн ис маст? 
Кæй хъæуы кад? 
Куыд судзы арт? 
Цы хонæм раст? 
Цæмæн ис ахст? 
Цæмæн ис рис? 
Куыд хæцы низ? 
Куыд тавы хур? 
Куыд равзæрд дур? 
Куыд цæуы дон? 
Кæй хъæуы бон? 
Цы у нæ куыст? 
Цы у нæ рыст? 
Цы у мæ тыхст? 
Хъæуы мæ фыст?.. 
Нæ цард у ивылд — 
Фарст фарсты ивы... 

УАДЗ ÆМÆ УÆД ФЫН! 
«Мæгуыры зæрдæ фынтæй хъал» 
(Æмбисонд) 
Хъал дæн, хъал мæ фынтæй: 
Алы ’хсæв дæр — фын. 
Фервæзын мæ зынтæй,— 
Нал фæзонын зын. 
Фыны нæй хъыгдарæг,— 
Мах вæййæм дыууæ! 
Азæлдзæн мæ зарæг — 
Айхъуысдзæн, æууæнд! 
Уарзты сусæг хидыл, 
Нæй цæуæг æндæр. 
Бахудыс дæ мидбыл: 
«А изæр мæн дæ!» 
Нал нын ис фæхицæн — 
Фæлæ та... кæдæм?! 
Амондæй ис лидзæн, 
Фырцинæй — кæуæн!.. 
Хъал вæййын мæ фынтæй,— 
Алы ’хсæв дæр фын. 
Фервæзын мæ зынтæй,— 
Нал фæзонын зын. 
63 

V 
АХСÆВ 
Ахсæв та мæм ды зындзынæ фыны,— 
Ахсæв та уыдзыстæм иумæ мах. 
Ахсæв та мæ зæрдæйы рæбынæй 
Баддзынæ, мæ зæрдæйы паддзах. 
Ахсæв та бæрæгбон уыдзæн махæн: 
Ахсæв та ысрухс кæндзæни уарзт. 
Ахсæв дын æз нал зæгъдзынæн: «Ма кæн!» 
Нал уыдзæн мæ зæрдæйы дæр маст! 
Ахсæв мах нæ уыдзæни хъыгдарæг: — 
Ахсæв Ды уыдзынæ ’рмæстдæр мæн. 
Ахсæв-иу мын ракæ Ды дæ зарæг; 
Ахсæв Дын зæгъдзынæн æз: «Дæу дæн!» 
Уадз нæ фынты уæм уæд та ма иумæ: 
Уарзты цин кæрæдзийæн дæттæм. 
Ахсæв дын æз хъусдзынæн дæ риумæ, 
Хъусынæй кæм æфсæддзынæн, кæм! 
Ахсæв у мæ рухс фынты Дæу æхсæв! 
Ахсæв æз уыдзынæн фынты дæу! 
Ахсæв — фыны — амонд нæу зынахсæн. 
Ахсæв мын æндæр æхсæвау нæу!.. 
64 

АБОН ЦИН КÆНЫ ИР 
Абон Ирмæ Лæгтыдзуар æртахт, 
Абон Ирмæ хурты хур ныккаст,— 
Абон адæм ферох кодтой загъд, 
Ферох и сæ маст. 
Абон дардыл цин кæны нæ Ир, 
Рынчынтæй дæр алыгъди сæ рис. 
Абон — хорз бон, арв æгасæй ирд — 
Цин нæ зæххыл ис! 
Иры зæххыл фенцондæр цæрын, 
Алы ран дæр — цинтæ æмæ уарзт. 
Иры адæм мауал фенæд зын, 
Мауал фенæд маст. 
3 Урс уарди 
65 

АХУЫССЫД ЗЫНГ 
Нал кæны дæ телефон дзæнгæрæг — 
Нал дæм дзуры уыцы уарзаг чызг, 
Нал калы нæ бæлас дæр дзæгæрæг — 
Ахуыссыд йæ судзаггаджы зынг. 
Нал дæ уынын алы °хсæв мæ фыны, 
Нал райхъуысы зæрдæйы гуыпп-гуыпп, 
Нал мæм цæуыс, о мæ бон, мæ зыны, 
Æмæ зæрдæ у мæйдарау тутт. 
Уарзт фæцыдæр, нал тайы мæ удыл,— 
Уазал тымыгъ радымдта тызмæг, 
Миты уæзæй талайы зæнг цуды,— 
А бæстæм та ’рыздæхти зымæг. 
Бафæлладтæн, о мæ бон, мæ рыстæй — 
Амонд та фыццаджы хуызæн — дард. 
Фервæздзæн ма тала ныр йæ тыхстæй? 
Уалдзæгæн ма фехъусдзæн йæ зард?.. 

^ 
ХÆХХОН ДОН 
Хæххон дон, рæсугъд дон, уæлхохæй тæхыс, 
Кæсын æз цыбæлæй дæ фæстæ. 
Зæгъ-ма мын, хæххон дон, кæдæм тагъд кæныс?— 
Цы быдыртæм уайыс, цы фæзтæм? 
67 

^и 
* * * 
Уарзт у 
Уарзт у 
Уарзт у 
Уарзт у 
Уарзт у 
Уарзт у 
Уарзт у 
Уарзт у 
Уарзт у 
Уарзт у 
Уарзт у 
Уарзт у 
Уарзт у 
Уарзт у 
Уарзт у 
Уарзт у 
мæ 
мæ 
мæ 
мæ 
мæ 
мæ 
мæ 
мæ 
мæ 
мæ 
мæ 
мæ 
мæ 
мæ 
мæ 
мæ 
цин, 
дин, 
хин, 
зин. 
ис, 
рис, 
низ, 
Дис. 
кад, 
рад, 
ард, 
рард. 
цард, 
арт, 
маст, 
уарзт! 
68 

^ 
УАЛДЗÆГ У УАРЗТ 
Ма ’мбæхс дæ уарзт, 
зонын æй æз: 
Уарзыс ды, уарзыс, мæн. 
Уарзт у тыхджын, 
уый рухсмæ кæс, 
Уарзон ныхæстæ мын кæн. 
Уалдзæджы зардæн 
йæ рахæцæн — цин, 
Арвау ныннæры нæ арф кæмтты, 
Хуры дзæнхъа ’рттывдæй атайы хин, 
Уалдзæг нын цард æмæ уарзт дæтты. 
69 

* * * 
Знон сæ рæвдыдта уарзт, 
Абон — гæды ’мæ куыдз; 
Знон сæ уардитæ каст, 
Абон — каконы сындз. 
Знон каст сæ сæрмæ хур, 
Абон — мигъæмбæрзт арв; 
Знон нæ зыдтой цæлхдур, 
Абон ысты æрвдзавд. 
Знон уыд сæ кæрты хъазт, 
Абон дзы нал тæлфы цард; 
Знон сæм рухс амонд каст, 
Абон сæ цар ныккалд. 
Знон уыд бæстæ цæхæр, 
Абон у иууыл æмпылд; 
Знон хостой арвы къæсæр, 
Абон сæ цыд у хылд. 
Абон сæ зæрды ис 
Раздахын ызноны бон, 
Æмæ сæ царды ис-бис 
Ногæй ысуа ызнон. 

^ 
* * * 
Уарзты цинæй райы зæрдæ — 
Уарзты рухсæй райгуырд зарæг. 
Уалдзæг ралæууыд — лæгæрды, 
Быдыртæ ’мæ рæгътæ сгары. 
Уары, уары — цины уарын, 
Найы хур йæхи йæ тынты. 
Уарзы зæрдæ — хорз у уарзын, 
Райы дуне, хъазт — йæ уынгты. 
Уалдзæг уарзт у, уарзт та — уалдзæг, 
Уалдзæг цард у, цард у райдзаст. 
Цинæфсæстæй зæрдæ зардзæн, 
Худгæ хур мыл абон ракаст. 
Уалдзæг — райсом, хуры ’рбакаст. 
Арвы нæрын, къуыпа ’фтауын. 
Цъиуты зарын, чызджы бауарзт, 
Ногконд хуымтæ, дæтты уайын. 
Уалдзæг, уалдзæг, уалдзæг цард у! 
71 

Прозæйæ фыст æмдзæвгæтæ 
®> 
Æ3 ИУНÆГ НÆ ДÆН 
Тых мыл кæны мæ уарзт. Мæ бон ницы у. 
Уый мæнæй бирæ тыхджындæр у. Æмæ цы! 
Æгайтма ис! 
0 Хуы’цау! Стыр бузныг дæ дæн. 
Æз амондджын дæн, амондджын, æгайтма 
афтæ уарзын мæ бон у. 
Нæ! Афтæ мачи зæгъæд, æз иунæг дæн. Нæ, 
нæ, уый афтæ нæу. 
Æз æмæ мæ уарзт. Мах стæм дыууæйæ. 
Кæрæдзийы хорз æмбарæм. Æнæ 
кæрæдзийæ махæн нæй цæрæн! Нæй! 
Стæй — мæлæн... 
ЗЫМÆГОН БОН 
Мит уары ’мæ уары. Ахæм цыдæр фæлмæн 
уард кæны... Тезгъо кæнын горæты уынгты. 
Хъуыдытæ кæрæдзийы ивынц. Ахæм тынг мæ 
бафæндыд демæ ныртæккæ хъæды фестын — 
иу адæймаг дæр кæм нæ ис, гыццыл хæдзары 
— йæ алыварс арф мит. 
Митыл иу фæд дæр нæй. Пецы сугтæй ба- 
арт кæн æмæ сын сæ къæрцц-къæрцмæ хъус... 
72 

Зымæгон бон. 
Мит уары. 
Хъарм хæдзар. 
Æмæ Æз æмæ Ды... 
ÆРБАДЗУР МÆМ! 
Ныр цалдæр боны телефон хъусæй лæууы. 
Нал æрбадзырдтай... Цы ’рцыди? 
Рагæй мæ куы фæндыди уый, уæд ныр цæ- 
уыл тыхсын?.. Цæуыл ма у мæ катай? Мæхицæн 
бынат куы нал арын, цы кæнын? 
Арæх-иу Дын дзырдтон: «Ма мæм дзур! 
Курын Дæ, æмæ мауал дзур! Нæ мæ фæнды 
Демæ ныхас кæнын. Ныууадз мæ, Дæ хорзæхæй, 
махæн иумæйагæй ницы ис!» Ды мæм-иу æнцад 
хъуыстай. Бауагътай-иу мæ дзурын. Иу ныхас 
дæр-иу не скодтай, афтæмæй хъуыстай. Æз-иу 
дзырд куы фæдæн, уæд æнхъæлмæ кастæн, уæдæ 
исты зæгъдзынæ, фæлæ — ницы... Æмæ-иу 
æрæвæрдтон хæтæл, æндæр гæнæн дæр мын-иу 
нал уыдис. Мæхæдæг-иу мæхиуыл æрхудтæн... 
Цасдæр рæстæджы фæстæ-иу æрбадзырдтай 
æмæ мын-иу загътай: «Ныр мæм ды байхъус: 
цы кодтай, цæмæн мын ахæм ныхæстæ фæкод- 
тай? Зæгъын дын — дзырдтон дæм, дзурын дæм 
æмæ дæм дзурдзынæн. Дæумæ нæ дзурын — 
мæ бон нæу! Æмбарыс, нæу мæ бон! Уый мæнæй 
тыхджындæр у. Хъæуыс мæ. Уарзын дæ, уар- 
зын! Нæма бамбæрстай уый? Куы нæ дæ уар- 
зин, куы нæ мæ хъæуис, уæд дæм уый бæрц 
рæстæг нæ дзурин». 
73 

Æцæгæйдæр — æртæ азы рацыди уæдæй 
нырмæ — фыццаг хатт мæм куы ’рбадзырдтай. 
Æртæ азы дæргъы мæ алы райсом дæр хъал 
кодта Дæ дзæнгæрæг. Цалдæр хатты-иу æрба- 
дзырдтай бонæй мæ куыстмæ. Изæрæй та — 
нæхимæ-иу куыддæр бахæццæ дæн, дуар-иу гом 
кодтон, афтæмæй та-иу хъуыстон Дæ 
дзæнгæрæг. Æхсæв — дæс сахатыл, дыууадæ- 
сыл, дыууæйыл мæм-иу æрбадзырдтай. 
Æрбадзырдтай-иу, райхъал мæ-иу кодтай, 
Дæхæдæг-иу хъусæй лæууыдтæ, фæлæ йæ æз 
зыдтон, уый Ды кæй дæ. Хъуыстон Дын-иу Дæ 
улæфтмæ. Æмбæрстон-иу, цы зæгъынмæ хъа- 
выс, уый. Уый фæстæ-иу мын дзырдтай: 
«Æхсæв цал хатты райхъал вæййын, уал хатты 
мæ дæумæ дзурын фæфæнды. Фæфæнды мæ дæ 
хъæлæс фехъусын, дæ фенын. Цы кæнон, нæ 
зонын, æнæ дæу мæ бон нæу». 
Фæлæ мæ ныр Дæ дзæнгæрæг цалдæр боны 
нал хъал кæны райсомæй, изæры нæхимæ куы 
бацæуын, уæд мыл дуары раз нал æмбæлы, ныр 
мæ æхсæвы цалдæр хатты нал райхъал кæны. 
Бонæй мæм куыстмæ бирæ чидæртæ дзуры, 
фæлæ дзы Дæ дзæнгæрæг нæ вæййы. 
Кæдæй нал дзурыс, уæдæй мын цыдæр нал 
фаг кæны. Фыццаг æй не ’мбæрстон, цы кæнын, 
уый. Афтæ мæм кæсы, цыма сафтид дæн, 
мидæгæй мæ æппындæр ницыуал ис. Мæхицæн 
бынат нал арын. 
Мæнæ уылæн кæсаджы донæй былмæ куы 
раппары, уый хуызæн тæлфын. 
Рагæй куы бæллыдтæн, цæмæй мæм мауал 
дзурай, уымæ... Уæд ныр... Æмæ мæнæ ныр, Дæ 
дзæнгæрæгмæ æнхъæлмæ кæсгæйæ, æрвитын мæ 
бонтæ. 
Æрбадзур мæм!.. 
74 

УАРЗТ 
«Пюбовь вольна, неведомы законы 
ее прихода и ееухода». 
О. Шестинскш 
Уарзондзинад... Диссаг у’диссаг, æнхъæлмæ 
дæр æм нæ фæкæсæм, афтæмæй нын æрбахойы 
нæ дуар æнæхонæг уазæджы хуызæн. Стæй нæ 
нæ бафæрсы, афтæмæй ацæуы, фæуадзы нæ 
æвиппайды. 
Уæлдæр скъолайы фæстæ кусын райдыдтон 
иу куыстады, никæй дзы зыдтон. Ды уыцы агъ- 
уысты рагæй куыстай, дæуæн уыдтæн ног 
адæймаг. Нæ зонын, цæмæн, уый, фæлæ бацар- 
хайдтай ууыл, цæмæй ме ’ргом раздахай 
дæхимæ. Æмæ дæ къухы бафтыд. Æппæты ас- 
тæу дæу федтон. Бæрзонд, хæрзконд, дæ 
хæдтулгæйæ-иу куы рахызтæ, цæст дæм не 
’фсæсти кæсынæй. Цыдысты бонтæ æмæ æнкъа- 
рын райдыдтон, мæ зæрдæйы арт судзын кæй 
райдыдта. Райсомæй-иу раздæр æрбацыдтæн 
куыстмæ æмæ æнхъæлмæ кастæн рудзынджы 
раз де ’рбацыдмæ — дæ хæдтулгæ-иу æрлæу- 
уыд мæ кусæнуаты рудзынджы комкоммæ. 
Изæрæй-иу хæдзармæ нæ цыдтæн, цалынмæ ды 
ацыдаис, уæдмæ. Дæ ном æмæ дын дæ мыггаг 
дæр нæ зыдтон — уыйфæстæ сæ базыдтон. 
Фæлæ... ды куы банкъардтай, ме ’ргом дæм раз- 
дæхтон, уæд «лидзæг фæдæ къудзитæм», дæ 
фæсонтæ мæм равдыстай. Куы-иу 
сæмбæлдыстæм, уæд-иу мæ цыма нæ уыныс, 
дæхи афтæ скодтай. 
Дæ хæдтулгæйы æндæр сылгоймæгты ралас- 
балас кодтай. 
ЦыДысты азтæ, цардтæн мæ уарзтимæ. Ды 
75 

та калдтай ихдон мæ зæрдæйы артыл, фæлæ 
уый уæддæр нæ куымдта ахуыссын. Æхсæв- 
бонмæ нæ фынæй кодтон, цæссыг рустыл уади... 
Хъуыддæгтæ, æвæццæгæн, иууылдæр Хуы- 
цауы къухы сты. Уый куыд зæгъа, афтæ уыдзæн. 
Иуаз нын нæ куыстад аивтой æндæр агъ- 
уыстмæ. Æз мæхицæн бынат нал ардтон. Ныр- 
ма, зæгъын, куыд цæрдзынæн, дæу куы нал 
уынон, уæд. Раздæрау райсомæй куыстмæ нал 
тындзыдтон, изæрæй та мæ тагъддæр фæндыди 
нæхимæ ацæуын... 
Артмæ сугтæ куы нæ ’ппарай, уæд ын искуы 
уæддæр æнæ ахуысгæ нæй. 
Фыццаг хатт дæ куы федтон, уæдæй рацыди 
авд азы. Гыццылгай æнкъарын райдыдтон, мæ 
зæрдæйы цы пиллон арт сыгъд, уый мынæг 
кæнын кæй райдыдта. 
Ды уый куы бамбæрстай, уæд алы æфсæнтты 
бон дыууæ хатты цыдтæ нæ куыстадмæ, теле- 
фонæй-иу æрбадзырдтай... Фæлæ, ихдон цы ар- 
тыл ныккæнай, уый нал ссудздзæн... 
ФЫЦЦÆГÆМ МАРТЪИ 
Абон — уалдзæджы фыццаг бон. Ралæууыд 
та, ралæууыд та уалдзæг. Амондджын къах нæм 
æрбагвæр! 
Уалдзæг! Бирæ дæ уарзын, тынг бирæ! Афæ- 
дзы афонтæй дæуæй фылдæр никæй уарзын. 
Адæймагмæ цыдæр ныфс фæзыны. Цæмæдæр 
æнхъæлмæ фæкæсы. Æрдз куыд райхъал вæййы, 
афтæ адæймаг дæр йе уæнгтыл схæцы. 
76 

Уалдзæгимæ æрцæуы уарзт дæр. 
Уарзт æмæ уалдзæг æмдзæринтæ сты. Сæ 
дыууæ дæр адæймаджы зæрдæйы, хъуыдыты 
гуырын кæнынц рухс, рæсугъддзинад, райдзаст, 
амонд... 
ЦÆССЫГТÆ 
Чызг æмæ уалдзæг. Æмхуызон рæсугъд сты. 
Стæй æмхуызон кæуаг... 
Уалдзæг... Хур æрбакæсы, кæрдæг фæцъæх 
вæййы, фæзынынц фыццаг дидинджытæ. Æрдз 
скæны йæ рæсугъддæр, йæ бæрæгбоны дарæс. 
Куы рауары, уæд ноджы фæрæсугъддæр вæййы. 
Уарын — уалдзæджы цæссыг. 
Чызг куы райгуыры, фыццаг хатт куы сулæ- 
фы уæлдæф — скæуы, æмæ цæссыджы фæрдг- 
уытæ рустыл æруайынц. Уый фæстæ... сывæл- 
лон æххормаг у, зонын æй кæны цæссыджы 
фæрцы. Мад ын дзидзи фæдары, фæлæ цæссы- 
джы фæрдгуытæ вæййынц рустыл. Йæ бон дзу- 
рын нæма вæййы, æмæ исты куы фæагуры, уæд 
та цæссыг фемæхсы. 
Дарддæр дæр — афтæ, исчи йæ фесхуыста, 
кæннод цин кæны йæ мадыл... Скъоламæ куы 
райдайы уайын, хорз бæрæггæнæн, кæннод 
æвзæр куы райсы, уæддæр та цæссыг рустыл 
æруайы... 
Фыццаг уарзт, фыццаг хъæбыс, фыццаг ба 
— уарзты цинæй фемæхсы цæссыг, стæй 
дзуапп куы нæ вæййы йæ уарзтæн — зæрдæ 
ныддымсы, нал фæцæуы риуы, дуры хуызæн 
ныввæйы. Æмæ куы фемæхсы цæссыг, баз куы 
77 

ныххуылыдз вæййы цæссыгæй, уæд зæрдæйæн 
та æнцондæр фæвæййы. 
Астæуккаг скъолайы куы бакæсы æмæ уæлдæр 
скъоламæ куы бацæуы — цины цæссыг, стæй, 
уæлдæр скъола каст фæуыны æвдисæндар куы 
райсы — уæддæр. Æрцыди йæ чындзы цæуыны 
афон. Ирон адæммæ афтæ фæзæгъынц: «Чын- 
дзы дарæсы иунæг чызг дæр æнæ цæссыгæй 
нæ рахызт йæ фыды къæсæрæй». Уыцы цæссыг 
— бирæ цæуылдæр дзуры: цины цæссыг — йæ 
амонд кæй ссардта, æнкъард цæссыг — йæ фыды 
хæдзарæй æндæр хæдзармæ кæй цæуы... Уый 
фæстæ, куы банкъары, æнхъæлцау куы свæййы, 
уæд диссаджы цæссыгтæ — цины цæссыгтæ 
срухс кæнынц йæ цард. Саби йын куы райгуы- 
ры, уæд йæ хъæбулимæ иумæ фырцинæй кæ- 
уынц... Йæ уарзон къай йын уалдзæджы райдай- 
æны райсомæй дидинджытæ куы ’рбахæссы, куы 
йæ æрбахъæбыс кæны æмæ куы фæзæгъы: «Уар- 
зын дæ! Уалдзæджы фыццаг дидинджытæ дын ». 
Уæд цины цæссыгтæ рустыл æруайынц, æмæ 
дзурын дæр йæ бон нал вæййы. 
Рацæуы азтæ, йæ сывæллæттæ куы рахъо- 
мыл вæййынц... Фыццаг хъæбулы хъæбул... 
Цæссыгтæ, цæссыгтæ... 
Цины цæссыгтæ, 
Уарзты цæссыгтæ, 
Масты цæссыгтæ, 
Царды цæссыгтæ! 
78 

ÆНÆРВЫСТ ФЫСТÆДЖЫТÆ 
Уыд рагуалдзæг. Зауыр хæдзары уыд 
иунæгæй. Йæ бинойнаг сæ дыууæ сывæллонимæ 
ацыд йæ цæгатмæ йæ мады бæрæггæнæг. Бадт 
аив уаты, стъолыл дидинæгдоны — уалдзæджы 
фыццаг дидинджытæ — малусджытæ. Зауыр 
сæм каст æмæ йæ зæрдыл æрлæууыд æндæр 
уалдзæг. Уый уыд иу-дæс азы размæ. Уæд ма 
университеты ахуыр кодта, фæндзæм курсы 
уыд. 
Иурайсом лекцитæм фæцæйцыд. Йæ фæндаг 
уыд, фæлладуадзæн парчы Теркыл цы хид ис, 
ууылты. Гъе уым фембæлд уыцы æнæзонгæ 
чызгыл, йæ зæрдæ йын афтæ тынг чи фæцагай- 
дта æмæ фыстæджытæ кæмæ фыста. Фæлæ 
уыдон æнæрвыстæй баззадысты. Зауыр йе ’ры- 
гоны бонты боныг райста. Гъеуым æвæрд уыды- 
сты уыцы фыстæджытæ. Хъуыдытæгæнгæ сæ 
райдыдта кæсын. Фыстæджытæ нымæцтæй 
бæрæггонд уыдысты: 1, 2, 3, 4, 5, 6, 7. 
ФЫЦЦАГ ФЫСТÆГ 
Дæ бонтæ хорз, ме ’нæзонгæ рæсугъд чызг. 
Фыццаджыдæр, бахатыр кæн, кæй дæм фыс- 
сын, уый тыххæй... Фæлæ æнæфысгæ мæ бон 
нæу. Абон, мæ акомкоммæ куы æрбацæйцыдтæ, 
уæд дæ уындæй фæндаг ныррухс. Мæ цæстытæ 
асæрфтон, кæд, зæгъын, зæд дæ. Зæды хуызæн 
уыдтæ. Уыцы гыццыл рæстæг дæ федтон, фæлæ 
дæ къахæй сæрмæ дæр бахъуыды кодтон. 
Æрмæст дæ уынд нæ, фæлæ, дæ уæлæ цы уыд, 
уый дæр. Афтæ æдзынæг дæм ныккастæн, æмæ 
мæм æрбакастæ. 
0 Хуыцау, уыцы цæстытæ, уыцы цæстæнгас. 
Мæ иувæрсты ацыдтæ, æз æрлæууыдтæн æмæ 
79 

кастæн дæ фæстæ, цалынмæ нæ фæаууон дæ, 
уæдмæ... Цасдæр ме ’муд не ’рцыдтæн, афтæ 
мæм каст, цымæ дæ мæ фыны федтон, æндæр 
зæххон адæймаг афтæ рæсугъд хъуамæ куыд 
уа! Бæрзонд, хæрзконд, нарæгастæу, цæсгомæй 
хуртæ ’мæ мæйтæ каст, урсцъар цæсгомыл стыр 
сау цæстытæ, нывгонд былтæ... 
Мыдхуыз бæзджын дзыккутæ диссаджы 
хорз фидыдтой... Урс палто æмæ дыл урс цы- 
рыхъхъытæ уыд, дæ уæхскыл та — урс хызын 
ауыгъд. Дæ цыд дæр диссаджы аив уыд. Бадын 
уаты, мæ хъуыдытæ иууылдæр демæ сты. Дæ 
сурæт мæ цæстыты раз лæууы. Ныр 
æмбисæхсæв у, фæлæ фынæй кæнын мæ бон 
нæу. Сыстадтæн æмæ дæм фыссын... Афтæмæй 
мын æнцондæр у. Цыма демæ ныхас кæнын... 
Хуыцау зæгъæд, æмæ кæд искуы сæмбæликкам, 
базонгæ уаиккам... 
Цæй, хæрзæхсæв уал, ме ’нæзонгæ... 
15 мартъи, 1987 аз, 
00 сах. 30 мин. 
ДЫККАГ ФЫСТÆГ 
Ме ’нæзонгæ, дыууæ къуырийы рацыд, куы 
дæ федтон, уæдæй. Алы бон дæр ацæуын, кæм 
дæ федтон, уырдæм. Хидыл рацу-бацу 
фæкæнын. Цасдæр фæлæууын æмæ æнхъæлмæ 
фæкæсын, кæд, зæгъын, та ауылты фæцæйцæ- 
уис, фæлæ нæ... Ацы дыууæ къуырийы иу хатт 
дæр нæ ацыдтæ ауылты. 
Мæ зæрдæ нырхæндæг. Мæхицæн бынат нал 
арын. Æхсæвæй-бонæй дæуыл хъуыды кæнын. 
Кæм дæ ссарон? Кæдæм фæцæуон? Абон 
ацыдтæн æмæ хъæдæй малусджытæ æрхастон, 
куы дыл, зæгъын, сæмбæлон, уæд дын сæ рат- 
дзынæн. Фæлæ фæлæууыдтæн хидыл, æмæ... 
80 

Хуссарæй цы цъиутæ æртахти, уыдон цъыбар- 
цъыбургæнгæ ратæх-батæх кодтой мæ сæрты. 
Терчы уылæнтæм дæр бахатыдтæн, сымах æй, 
зæгъын, кæд зонут, кæм цæры, кæдæм фæ- 
цæуы... Уыдон мын тæригъæд кодтой, фæлæ мын 
сæ бон нæ баци баххуыс кæнын. Бацыдтæн Тер- 
чы былмæ æмæ бафарстон’ донхæрисы: 
— Донхæрис, ды йæ зондзынæ уыцы рæсугъд 
чызджы... Æвæццæгæн, дæ рæзты бирæ хæтты- 
ты ацыд. Дæ хуызæн хæрзконд у. 
Цъиутæм бахатыдтæн, уыдон мын бамбарын 
кодтой сæ цъыбар-цъыбурæй, куы, дам, æй 
фенæм, уæд дæм фæхабар кæндзыстæм... 
Донхæрис, зæгъ-ма, кæдæм фæцæйцæуы 
уыцы чызг? 
Фæлæ мæм уый æнкъардæй каст. 
Ме ’нæзонгæ, бадын уаты æмæ кæсын ма- 
лусджытæм. Уыдон дæр дæ хуызæн рæсугъд 
сты. 
Хæрзбон, ме ’нæзонгæ! 
30 мартъи, 1987 аз, 17 сах. 
ÆРТЫККАГ ФЫСТÆГ 
Дæ райсом хорз, ме ’нæзонгæ! Диссаг, ацы 
’хсæв дæ мæ фыны федтон, цымæ дæ урс дарæ- 
сы фæцæйтахтæ мæ сæрты, дæ алывæрсты тах- 
тысты цъиутæ, сæ дзыхты та — дидинджытæ. 
Уæ сæрмæ та — цъæх-цъæхид арв. Ахæм дис- 
саджы ныв уыд, æмæ йын зæгъæн нæй. Фехъал 
дæн, æмæ, зæгъын, уый фын куы уыд... 
Бон рухс кæнын райдыдта, æмæ сыстадтæн, 
уæддæр нал бафынæй уыдзынæн. Æмæ дæм 
мæнæ фыссын... 
Куы дæ федтон, уæдæй иу мæй рацыд. 
Алы бон дæр, университетмæ цæуон, хæ- 
дзармæ здæхон, мæ фæндаг паркыл ракæнын, 
81 

рацу-бацу фæкæнын хидыл, фæлæууын, фæ- 
кæсын. Иуæй-иутæ, ууылты арæх чи фæцæуы, 
уыдон мæ, æвæццæгæн, бахъуыды кодтой æмæ 
мæм цыдæр æнахуыр каст фæкæныиц. Иубон 
та, хидыл афтæ æнкъардæй, хъуыдытæгæнгæ 
куы лæууыдтæн, уæд мæм иу ацæргæ, хæрзконд 
сылгоймаг æрбацыд æмæ загъта: 
— Бахатыр кæн, хорз лæппу, фæлæ бафип- 
пайдтон, ам арæх кæй лæууыс, уый. Æз ам 
хæстæг цæрын æмæ ауылты фæцæуын куыстмæ. 
Иубон дæр ма дæм бацæуынмæ хъавыдтæн, тынг 
æнкъардæй лæууыдтæ, æмæ дын фæтæригъæд 
кодтон, фæлæ дын, зæгъын, хъыг куы уа. 
Уæддæр абон нал фæлæууыдтæн. Æвæццæгæн, 
искæй агурыс. Кæд дын мæ бон истæмæй бах- 
хуыс кæнын у, уæд дын баххуыс кæндзынæн. 
Дæ мад æмæ дæ фыды фæндиаг у. 
Æз тынг фефсæрмы дæн æмæ йын загътон: 
— Бузныг, нæ мады хай! Бузныг! Æз ам афтæ 
æнæуи фæлæууын. Хорз мæм кæсы ардыгæй 
Терчы уылæнтæм кæсын, стæй мæм хæхтæ дæр 
хорз зынынц. 
Бæргæ мæ фæндыди бафæрсын уыцы дзæбæх 
усы дæуæй. Мыййаг дæ кæд зоны, фæлæ 
æфсæрмы кодтон. Мæ ныфс гыццылгай сæттын 
райдыдта. Фæлæ ма мæ уæддæр уырны, кæй дæ 
фендзынæн, уый. Цард тынг вазыгджын у. 
Иуæй-иухатт адæймаг дисы бацæуы, ахæм 
фæзилæнты бахауы. 
Хуыцау зæгъæд, æмæ дыл куыд сæмбæлон! 
Ныртæккæ та мæ фæндаг хидыл акæн- 
дзынæн. Уæд та... 
Хæрзбон, ме ’нæзонгæ! 
15апрель, 1987 аз, 
7 сах. 
82 

ЦЫППÆРÆМ ФЫСТÆГ 
Дæ бон хорз! Фыссын та дæм. Уæдæ цы 
кæнон, цы. Иу цæстыфæныкъуылд дæ федтон, 
фæлæ мæ цæстытыл уайыс æппынæдзух. Алы 
бон дæр цæуын, кæм дæ федтон, уырдæм... 
фæлæ... 
Ацæуын фалæмæ, ды кæуылты фæцæй- 
цыдтæ, ууылты. Фæкæсын хæдзæртты рудзг- 
уытæм, уæд та искæцæй кæсыс. Фæфæрсын 
бæлæсты, кæрдæджыты, дидинджыты, фæнда- 
джы, зæгъын, зæгъут-ма мын, кæдæм фæцæйцыд, 
уыцы чызг, стæй-ма, зæгъын, искуы уæ рæзты 
куы фæцæйцæуа, уæд ын зæгъут, иу лæппуйы 
йæ фенын кæй фæнды. Ныртæккæ азæн йæ ра- 
сугъддæр афон у — уалдзæг. Уалдзæг... Æрдз 
ноггуырд сывæллоны хуызæн у. Зæхх рай- 
хъал... Кæрдæг гауызы хуызæн — цъæх-цъæхид, 
бæстæ дидинæг калы, цъиутæ хъæлдзæг цъы- 
бар-цъыбур кæнынц. Бæлæстæ скодтой сæ 
р,: • хтъддæр дарæс. Уалдзыгон дидинджытæ та... 
р-ссугъддæр, æвæццæгæн, ницы ис зæххыл. 
Ме ’нæзонгæ, бахатыр кæн, дæ ном цы 
хуыйны, уый нæ зонын, фæлæ дын æз раттин 
ном — Уалдзæг. Уымæн æмæ уалдзæджы 
хуызæн дæ: аив, рæсугъд. 
Абон, хæдзармæ куы цыдтæн, уæд та мæ 
фæндаг ууылты ракодтон. Балхæдтон дидин- 
джыты баст æмæ сæ, кæм дæ федтон, уым 
сæвæрдтон. Кæд, зæгъын, ауылты фæцæйцæ- 
уис æмæ бамбарис, дæу кæй сты ацы дидин- 
джытæ. Цалынмæ уым лæууыдтæн, уæдмæ 
уарын райдыдта. Уалдзыгон уарын. Æз лæу- 
уыдтæн хидыл æмæ кастæн, æртæхтæ Терчы 
донмæ куыд хауынц, уымæ... Лæууыдтæн, мæ 
хъуыдытæ та демæ уыдысты. Федтон, уарын 
83 

куыд æхсы бæлæсты, дидинджыты. Уарыны 
фæстæ æрдз ноджы рæсугъддæр фæцис. Ди- 
динджытыл, бæлæсты сыфтæртыл, кæрдæгыл 
уарыны æртæхтæ фæрдгуытау æрттывтой... Хур 
ракаст, æмæ алыварс уыд аргъауы бæстæйы хуы- 
зæн. Æз хъуыды кодтон: «Дæуæй афтæ, уый, 
зæгъын, куы ’рбацæуид, уæд дыууæйæ цин 
кæниккам уалдзæгыл, уарыныл. Дыууæйæ 
кæсиккам алыварсы рæсугъддзинадмæ...» 
Фæлæ... куыд фæзæгъынц: «Мæгуыры зæрдæ 
— фынтæй хъал»... Къахæй сæрмæ ныххуылыдз 
дæн, фæдæ мын уый дæр æхсызгон уыд. Æрба- 
цыдтæн-хæдзармæ æмæ дæм фыссын. 
1май,1987аз, 
16 сах. 
ФÆНДЗÆМ ФЫСТÆГ 
Фыссын та дæм, мæ Уалдзæг, мæ Малусæг!.. 
Ныр у æмбисæхсæв. Хуыссæг мæм хæстæг нæ 
цæуы, хъуыдытæ та мæ дард кæдæмдæр ахас- 
той. Агурын, агурын... Ацæуын нæ хидмæ, 
ракæс-бакæс фæкæнын, фæлæ нæй... Мæ ныфс 
асаст... Æвæццæгæн, æцæгæйдæр зæд уыдтæ, 
æндæр иу хатт ууылты куыд нæуал рацæуыс. 
Стæй, дæ зæрдæ куыд нæ æнкъары, куыд дæ 
агурын, уый. Нæ зонын... 
Хъуыдыгæнгæйæ балкъонмæ рацыдтæн. 
Хæхтæй дымдта, уалдзæджы диссаджы 
хæрздæф алырдæм хаста. Мæйрухсæхсæв у. 
Арвыл — цалхыдзаг мæй. Стъалытæ тыбар-ты- 
бур кæнъшц. Æз кастæн стъалытæм, æмæ мæм 
афтæ зынд, цымæ сæ иу ды дæ. Иу дзы иннæтæй 
тынгдæр æрттывта, стæй мæм-иу йæ цæст цыма 
фæныкъуылдта. Ахъуыды кодтон, ме’нæзонгæ, 
зæгъын, стъалы куы у, æз та йæ зæххыл куы 
агурын. Цасдæр балкъоны фæлæууыдтæн. 
84 

Улæфыдтæн уыцы диссаджы уалдзыгон уæл- 
дæф, кастæн мæймæ. 
Афтæ мæм зынд, цыма мын уый æмбары мæ 
хъынцъым. Æмæ æз дæр йемæ фæныхас код- 
тон: 
— Мæй, о мæй, ды афтае æнусæй-æнусмæ 
кæсыс, рухс кæныс æхсæв. Ды бирæ зоныс, тынг 
бирæ. Бирæ диссæгтæ федтай. Зæгъ-ма, зоныс 
мын ме ’нæзонгæйы? Зондзынæ йæ. Ахæм 
рæсугъды куыд нæ хъуамæ зонай?.. 
Мæй мæм йæ мидбылты худт, ныфс мын 
æвæрдта, фæлæ мын нæ бацамыдта, кæм дæ 
агурон, уый. Уый фæстæ та ныхас кодтон стъа- 
лытимæ. Уыдон дæр фарстон, фæлæ æрттыв- 
той, тыбар-тыбур кодтой. Дæ хуызæн кæцы 
стъалы у, уый та мæм фæлмæн бахудт æмæ мæм- 
иу йæ цæст фæныкъуылдта. 
Фарстон дымгæйы: 
— Дымгæ, дымгæ, ды ма мын уæддæр фех- 
хуыс кæн. Ды бирæ рæтты вæййыс. Уыцы чыз- 
джы, æвæццæгæн, федтай. Фæйлыдтай йын йæ 
сыгъзæринхуыз дзыккутæ, йæ къаба. Зæгъ-ма 
мын, зæгъ, кæм агурон уыцы стъалыйы. Ныфс 
ма мæ дæуæй ис. Ды ма мын куы нæ зæгъай, 
уæд, уæд... 
Дымгæ æрбадымдта, мæ цæсгомыл рæвдау- 
гæ йæхи асæрфта... Фæлæ... Афтæ, гъе, мæ 
Уалдзæг, ме Стъалы! Ех, тæхуды ’мæ базон, кæм 
дæ? Кæм цæрыс?! Цы кусыс? Афтæ дæм дардæй 
бакæс. 
Хæрзæхсæв, ме ’нæзонгæ! 
15 май, 1987 аз, 
00 сах. 30 мин. 
85 

ÆХСÆЗÆМ ФЫСТÆГ 
Алыварс дидинæг калы. Æппæт уыцы 
рæсугъд дидинджыты астæу дæ ды дæр. Æгæр 
æмхуызон стут, æмæ зын равзарæн у, ды дзы 
кæцы дæ, уый. Куы дæ базонин, уæд дæ æрто- 
нин, бæргæ... Ме стъалы, кæдæй дæ федтон, 
уæдæй рацыд дыууæ мæйы. Уыцы дыууæ мæйы 
мæ хъуыдытæй нæ хицæн кæныс, æппынæдзух 
уайыс мæ цæстытыл. Арæх дæ уынын мæ фыны. 
Ацы ’хсæв дæр та дæ федтон мæ фыны: цъæх- 
цъæхид фæз, алыварс бæлæстæ дидинæг калынц, 
алыхуы.зон дидинджытæ: сырх, урс уардитæ... 
Æз бадтæн суадоны раз, кæсын, æмæ дын цъæх 
кæрдæгыл хизы диссаджы рæсугъд сæгуыт. 
Дидинджыты астæуты суадонмæ æрбацыд. Æз 
ын мæ къухæй дон бадардтон, æмæ мæм йе стыр 
рæсугъд цæстытæй æрбакаст. Æз сыстадтæн 
æмæ йыл рæвдаугæ æрхастон мæ къух. Уый мæм 
йæхи сивæзта æмæ мын аба кодта. Ахæм æхсыз- 
гон мын уыд, æмæ диссаг. Æз ын мæхæдæг дæр 
уæд йæ былтæн аба кодтон. Диссаг: сæгуыты 
бæсты мæ разы лæууыдтæ ды. Дæу куы фед- 
тон, уæд дын арæхстгай дæ дзыккутæм бавнæ- 
лдтон, дæ рустыл дын мæ къух æрхастон æмæ 
загътон: 
— Мæ Уалдзæг, уый ды куы дæ! Мæ Ма- 
лусæг, ме Стъалы. Цас дæ фæцагуырдтон, фæлæ 
мæм ныр мæнæ дæхæдæг æрцыдтæ. Нал дæ 
ауадздзынæн. Кæннод та ацæудзынæ, æмæ дæ 
нал ссардзынæн. Ныр алкæддæр иумæ уы- 
дзыстæм, никæдæм уал дæ ауадздзынæн. 
Æрбахъæбыс дæ кодтон. Иууылдæр дæ бан- 
къардтон. Ды дæр мыл дæ къухтæ æрывæрд- 
тай. Ныккастæн дын дæ цæстытæм. Де стыр 
рæсугъд сау цæстыты уыдтон арв, дидинфæ- 
86 

лыст фæз, суадон... Цасдæр дын кастæн дæ 
цæстытæм. Стæй дын рæвдаугæ аба кодтон дæ 
нывгонд сырх былтæн. Цы адджын уыдысты дæ 
былтæ! Цы адджын ба уыд! Ды фестъæлфыдтæ, 
стæй мæм ноджы тынгдæр дæхи æрбалхъыв- 
тай. Лæууыдыстæм суадоны раз. Хъæбыстæ æмæ 
дын батæ кодтон. Нæ дæ æфсæстæн. Нæ сæрмæ 
та ратæх-батæх кодтой цъыбар-цъыбургæнгæ 
цъиутæ, бæлæттæ. Кастысты нæм бæлæстæ, 
уардитæ æмæ цин кодтой. Хур дæр йæ мид- 
былты худт. Систон дæ мæ хъæбысмæ. Ахас- 
тон дæ. Æрывæрдтон дæ бæзджын цъæх 
кæрдæгыл. 
Уардитæй рæсугъддæр уыдтæ. Цасдæр дæм 
афтæ фæкастæн. Ды мæм дæ къухтæ сивæзтай. 
Дæ фарсмæ æрхуыссыдтæн. Бæлæстæ сæ ди- 
динæгæй фæлыст къалиутæ æруагътой æмæ нæ 
бамбæрзтой. Кæрæдзийыл ныттыхстыстæм, 
хъæбыстæ, батæ... 
Ды мын загътай: 
— Æз дæ Суадон дæн. Басæтт дæ дойны. 
Нуаз мæ, нуаз. Æз дæ Уарди дæн. Æртон мæ, 
æртон. Смуд мæм. Æз дæ Дымгæ дæн. Улæф 
мæ, улæф! Æз дæ Уалдзæг дæн. Иууылдæр дæу 
дæн, дæу! 
Æз æмæ Ды... Зæххыл æндæр ничиуал уыд. 
Нæ уарзт кæрæдзийæн лæвæрдтам. Басастам нæ 
дойны. Æз дын кастæн дæ сау цæстытæм. Æмæ 
дын дзырдтон: 
— Мæ Уалдзæг! Уарзын Дæ! Уарзын Дæ! Ды 
мæн дæ! 
Фæлæ... Фæлæ фехъал дæн... Агурын дæ... 
Уый уыд фын — рæсугъд фын. Фæлæ дын 
уæддæр æнкъардтон дæ буар, дæ былтæ... 
Ме ’нæзонгæ! Ме ’нæзонгæ! Ныр дарддæр 
куыд цæрон? Куыд мæ фæнды, куы дæ ссарин 
87 

æмæ, мæ фыны цы федтон, уый æцæгæй куы 
’рцæуид! 
Хæрзбон, мæ Уарди! 
30 май, 1987аз, 
17сах. 
ÆВДÆМ ФЫСТÆГ 
Ме ’нæзонгæ! Рагæй дæм нал ныффыстон. 
Ацы бон дæр ацыдтæн, кæм дæ федтон, 
уырдæм... Ралæууыд сæрд. Æз дæр каст фæдæн 
университет. Райстон диплом. Кусынмæ мæ 
æрвитынц Сыбырмæ. Тагъд ацæудзынæн. Мæ 
зæрдæ æнкъард кæны. Нал цæудзынæн нæ 
хидмæ. Фæлæ мæ хъуыдытæ демæ уыдзысты. 
Ирыстонмæ-иу куы ссæуон, уæд та дæ агур- 
дзынæн. Агурдзынæн. Фæрсдзынæн та бæлæсты, 
доны, арвы, хæдзæртты, хиды, кæд дæ, мыййаг, 
феной, цалынмæ æз дард бæстæйы уон, уæдмæ. 
Фæдзæхсгæ та сын кæнын, цæмæй дын радзу- 
рой мæ сагъæс, мæ уарзты тыххæй... 
Хæрзбон, мæ Уалдзæг, мæ Уарди, ме Стъа- 
лы, мæ Суадон! 
Фембæлдмæ! 
30 июнь, 1987 аз., 
13 сах. 
Зауыр цасдæр æнцад бадт, хъуыдытæ код- 
та. Стæй райста гæххæтт æмæ ручкæ æмæ рай- 
дыдта фыссын: 
«Ме ’Назонгæ! Дæс азæй фылдæр рацыд, 
кæдæй дæ федтон, уæдæй. Иунæгæй бадын уаты 
æмæ бакастæн, цы фыстæджытæ дæм ныффы- 
стон, уыдон. Хъуыддæгтæ та сног сты иууыл- 
дæр. Æз Ирыстонмæ ссыдтæн иу-æхсæз азы 
размæ. Æмæ вагзалæй ацыдтæн, кæм дæ фед- 
88 

тон, уырдæм. Бирæ фæлæууыдтæн хидыл. Ны- 
хас кодтон бæлæстимæ, донимæ, хæхтимæ: 
— Уæ бон хорз, мæ Райгуырæн зæхх, нæ 
хæхтæ, Терк, бæлæстæ! Цалдæр азы ам нæ 
уыдтæн. Фæлæ мæ иунæг минут дæр рох нæ 
уыд мæ райгуырæн Ирыстон. Æнкъард кодтон, 
мысыдтæн нæ адæмы, нæ хæхтæ, нæ дæттæ, нæ 
быдыртæ, хъæутæ, горæттæ, Дзæуджыхъæуы 
уынгтæ, фæзтæ, хæдзæрттæ... 
Ме ’Нæзонгæ, мæ хъуыдытæ дард Сыбыры 
дæр демæ уыдысты. Куы ссыдтæн, уæд та алы 
бон дæр цыдтæн уыцы хидмæ. Цыдысты бонтæ... 
Райдыдтон кусын æмæ базонгæ дæн Зæри- 
нæимæ. Уый дæу æнгæстæ у. Мæ зæрдæмæ 
нæмыг æрбаппæрста, æмæ уый тала суагъта. Ба- 
уарзтон æй. Нæ цард баиу кодтам. Нæ дыууæ 
дæр амондджын стæм. Ис нын чызг æмæ лæппу. 
Афтæ гъе, ме ’Нæзонгæ. 
Цард, æцæгæйдæр, вазыгджын у. Хъуыд- 
дæгтæ иууылдæр Хуыцауы къухы сты. Хъыс- 
мæтæй никæдæм ис алидзæн. Хъуыды кæнын, 
дæуæн та, цымæ, дæ цард куыд у. Ссардтай дæ 
амонд? 
Хъуамæ амондджын уай. Мæ зæрдæ дын 
зæгъы, царды хорзæй цы ис, уымæй хайджын у. 
Хæрзбон, ме ’Нæзонгæ! 
1999 аз.» 
Зауыр ацы фыстæг бавæрдта иннæтимæ. 
Сыстад, рудзынджы размæ бацыд, каст хæхтæм, 
æмæ та йæ хъуыдытæ ахастой дард кæдæмдæр. 
89 

ХЪУЫДЫТÆ 
Зæринæ бадт йæ кусæнуаты, цыдæртæ фыс- 
та. Уалынмæ телефонæй иу нæлгоймаг æрба- 
дзырдта æмæ дын афтæ: 
— Дæ бон хорз! Рацу, æнхъæлмæ дæм 
кæсын... 
Чызгæн нæлгоймаджы хъæлæс æнæзонгæ 
уыд æмæ загъта: 
— Бахатыр кæн, хорз лæг, фæлæ, æвæц- 
цæгæн, æз, дæу чи хъæуы, уый нæ дæн. Кæд 
номырæй.фæрæдыдтæ... 
Нæлгоймаг уæд загъта телефоны номыртæ. 
Æмæ, æцæгæйдæр, иу номырæй фæрæдыд. Ха- 
тыр ракуырдта æмæ æрæвæрдта телефоны 
хæтæл. 
Иннæ бон та Зæринæмæ æрбадзырдта уыцы 
лæг æмæ загъта: 
— Хорз чызг, иухатт ма дæ хатыр курын 
зноны тыххæй. Мæ ном хуыйны Солæманты 
Солæман. Бузныг дын зæгъын дæ дзуаппæн. 
Стæй мын, бар кæд дæттыс, уæд зæгъдзынæн, 
диссаджы аив, зæрдæмæдзæугæ хъæлæс дын 
кæй ис. 
Уый фæстæ йæ бафарста йæ номæй, стæй 
йын радзырдта йæхи тыххæй. Ас лæг у. 
Зæринæйæн йæ фыды ’мгар. Кæронмæ загъта: 
— Зæринæ, курын дæ æмæ мын бар ратт, 
цæмæй дæм-иу æрбадзурон искуы иу хатт. Демæ 
мын цыдæр æхсызгон у ныхас кæнын. 
Чызг ахъуыды кодта: «Цæй дзурæд, уымæй 
мын цы уыдзæн». Дзуапп та радта ахæм 
ныхæстæй: 
— Кæд дæ афтæ тынг фæнды, уæд, табуаф- 
си, æрбадзур-иу. 
90 

Иу мæйы бæрц дзырдтой кæрæдзиимæ те- 
лефонæй Солæман æмæ Зæринæ. Иубон дын 
Солæман афтæ куы бакæнид: 
— Зæринæ, дæ фенын мæ тынг фæнды. 
Уынгмæ дæ нæ цæуын кæнын, æрмæст мæм ру- 
дзынгæй ракæс. Æз мæ хæдтулгæйыл бацæу- 
дзынæн уырдæм дыууадæс сахатыл. Æмæ йын 
загъта йæ машинæйы номыртæ. 
Чызг дыууадæс сахатыл рудзынгæй ракаст 
æмæ рудзынджы акомкоммæ лæууыд хæдтулгæ 
уыцы номыртимæ, йæ разы та лæууыд бæрзонд, 
хæрзконд нæлгоймаг, иу фынддæс æмæ дыу- 
уиссæдз азы кæуыл цæуы, ахæм. Бамбæрста, 
уый Солæман кæй у. 
Нæлгоймаг дæр базыдта, чи ракаст, уый 
Зæринæ кæй уыд. 
Дæс минуты фæстæ телефонæй æрбадзырд- 
та æмæ загъта: 
— Зæринæ, курын дæ æмæ уынгмæ рацу. 
Базонгæ уæм. Кæннод телефонæй мæйы бæрц 
дзурæм, кæрæдзийы та нæ зонæм. Иухатт-ма 
дæ курын, рацу. Цалдæр минутæй фылдæр дæ 
нæ бауромдзынæн. 
Чызг ахъуыды кодта æмæ загъта: 
— Хорз, фæцæуын. 
Зæринæ хæдтулгæйæ размæ куы бацыди, уæд 
Солæман рахызти йæ къух ын райста æмæ загъ- 
та: 
— Ныр базонгæ уæм, куыд æмбæлы, афтæ. 
Мæ ном Солæманты Солæман, дзæуджы- 
хъæуккаг, цæуы мыл цыппæрдæс æмæ дыу- 
уиссæдз азы... 
Чызг йæ мидбылты бахудт æмæ загъта: 
— Æхсызгон мын у. 
Нæлгоймаг хæдтулгæмæ ацамыдта æмæ загъ- 
та: 
91 

— Цом, сбадæм уым, искуыдæм афтæ 
ауайæм, аныхæстæ кæндзыстæм. Иу-дæс мину- 
ты. Разы дæ?— æмæ бакаст чызгмæ. Зæринæ 
йæ сæр разыйы тылд бакодта. 
Цæуынц хæдтулгæйы, ныхæстæ кæнынц. 
Мæнæ горæтæй рахызтысты. Сæрдыгон бон 
уыд. Алфамбылай диссаджы рæсугъд æрдз уыд. 
Чызг хъуыды кæны: «Ныр цæмæн сбадтæн 
хæдтулгæйы. Кæдæм мæ ласы? Куыд æй бафæ- 
рсон? Хъыг æм куы фæкæса. 0, фæлæ цæмæй 
тæрсын. Мæ фыды æмгар куы у. Стæй хорз 
лæджы каст кæны...» 
Солæман та уыцы рæстæг хъуыды кодта: 
«Цы дзæбæх чызг у. Аив, хæрзконд. Цы рæсугъд 
былтæ йын ис. Йæ буар та, йæ гом цæнгтæ 
сæхимæ ’лвасынц. Афтæ йын андзæв йæ къу- 
хыл. Нæ... Нæ хъæуы». Дзургæ та скодта: 
— Зæринæ дæ зæрдæмæ цавæр зарджытæ 
цæуы. Мæнæ мæм кассетæтæ ис. Æмæ дæ кæд 
фæнды, уæд байхъусæм. 
Чызг æвиппайды фарстæй фестъæлфыд æмæ 
загъта: 
— Мæ зæрдæмæ нæхи ирон зарджытæ цæ- 
уынц тынгдæр. 
Солæман сæвæрдта ирон зарджыты кас- 
сетæ... Мæнæ зары Мамсыраты Тасолтан: «Дыу- 
уæ хатты фылдæр мæ азтæ...» Чызг ын 
дзуапп дæтты: «Дыууæ хатты фылдæр дæ 
азтæ—æртæ хатты фылдæр мæ уарзт...» 
Зæринæ та хъуыды кæны: «Цæмæн ра- 
цыдтæн. Куы никуы никæимæ сбадтæн хæдтул- 
гæйы. Ныр мæ исчитæ кæд федтой, уæд цы 
зæгъдзысты. Кæдæм мæ ласы... Алыварс хъæд. 
Афтæ куы загъта, дæс минутæй фылдæр нæ 
фæуыдзыстæм. Ныр та сахатырдæгæй фылдæр 
цæуы, кæдæй цæуæм, уæдæй. Нæ, нæ, кæд йæ 
зæрды ницы ис, уæд худинаг у, куы бамбара, 
тæрсгæ кæнын, уый». 
92 

Солæман кæсæнмæ каст чызгмæ æмæ хъуы- 
ды кодта: «Уæддæр цы дзæбæх у, раст уалдзы- 
гон дидинæджы хуызæн. Цы цæстытæ йын ис. 
Уæд та йын ахъæбыс кæнин... Куыд тынг мæ 
фæнды уыцы рæсугъд былтæн аба кæнын. Цы 
кæнон? Нæ, нæ хъæуы, фæтæрсдзæн... Бæрæг 
у, нæлгоймаг ыл кæй нæма андзæвд, уый...» 
Баурæдта хæдтулгæ æмæ сдзырдта: 
— Ныр раздæхæм фæстæмæ, нæ, мæ хур. 
Дæ куыстмæ дæ баласдзынæн... 
Зæринæ цингæнгæйæ сулæфыд æмæ загъта: 
— О, ацæуæм тагъддæр. Кæннод мæ афонмæ 
кæд агурынц. Хъуыды та кодта: « Цы хорз уыди! 
Тагъддæр куы бахæццæ уаиккам. Никуыуал 
никæдæм ацæудзынæн йемæ. Телефонæй 
дзурæд. Йемæ ныхас кæндзынæн». 
Солæман та хъуыды кодта: «Ахъæбыс ын 
кæнын хъуыд. Афтæ йын йæ былтæн аба кæн, 
стæй дæ сæр йæ хъæбысы æрывæр, цы тынг мæ 
æлвасы йæхимæ... 
Цæй, цæй, иннæ хатт. Иннæ хатт куы 
сæмбæлæм, уæд. 
Гъеуæд мæ мондæгтæ суадздзынæн. Уаих 
фæуай, цы дзæбæх дæ. Æз дын цы батæ 
кæндзынæн, куыд дæ рæвдаудзынæн, уый куы 
зонис. 
Ныр мын мæ хъуыдытæ куы бамбарид, уæд, 
цымæ, цы уаид. Хорз, æмæ мæ не ’мбары». 
Уалынмæ бахæццæ сты. 
Зæринæ рахызт хæдтулгæйæ æмæ загъта: 
— Бузныг, Солæман. Дзæбæхæй баззай. 
Солæман ын йæ къух райста æмæ загъта: 
— Фембæлдмæ, Зæринæ! 
Чызг бацыд мидæмæ, уæддæр ма Солæман 
лæууыд æмæ йæ фæстæ каст. Хъуыды кодта: 
«Тагъддæр куы ралæууид «иннæ хатт»... 
93 

СЫРХ ÆМÆ УРС УАРДИТÆ 
Абон у ацы азы фæстаг бон. Абон фæуыдзæн 
аз. Æнкъард бон у, æрхæндæг. Фæндараст 
зæгъæм зæронд азæн. Абон уый ацæудзæн нæ 
ивгъуыдмæ. Стæй ма, стæй ма иу аз фæхистæр 
уыдзыстæм. 
Райсом раджы сыстадтæн, æмæ æз дæр мæхи 
цæттæ кæнын райдыдтон Ног азыл 
сæмбæлынмæ. Ног аз æрбахойдзæн æмбисæхсæв 
нæ дуар, æмæ нæ хъуамæ æдзæттæйæ ма ’рбай- 
йафа. Уæдæ, уæдæ... Хъуамæ Ног азыл дзаг 
къухæй сæмбæлæм. 
Абон мæ тынг фæндыд Ног азыл дидин- 
джытимæ сæмбæлын — сырх æмæ урс уарди- 
тимæ. Мæ зæрды уыди мæхицæн лæвар ракæ- 
нын Ног азмæ. Уарзын, уарзын иуæй-иухатт 
дидинджытæ æлхæнын мæхицæн. Абон дæр мæ 
тынг фæндыди... 
Хæдзары цыдæртæ архайын райдыдтон (куыд 
вæййы, уый зонут) — уым дæр ма афснайон, 
уый дæр ма акæнон... стæй-иу телефонæй куы 
чи æрбадзырдта, куы чи... Афтæмæй талынг 
кæнын райдыдта. Æмæ бамбæрстон, мæ къухы 
кæй нæ бафтдзæн ахсæв лæвар ракæнын 
мæхицæн. 
0, фæлæ мæ куыд фæндыд сырх æмæ урс 
уардитимæ сæмбæлын Ног азыл. Мæ зæрдæ 
уынгæг кæнын райдыдта. Цæссыг фемæхст... 
Уромæн ын нал уыд. Зæрдæйы тыппыр æддæмæ 
тыдта... Бæргæ, бæргæ мæ фæндыд Исчи мын 
куы балæвар кодтаид сырх æмæ урс уардитæ 
— зыдтон ничи мын балæвар кæндзæн. 
Куыдтон, куыдтон æмæ махицæн дзырдтон: 
«Уал азы фæцæр, æмæ дын, Ног азы æхсæв 
дидинджытæ чи балæвар кæна, уый ма уæд!.. 
94 

Афтæ дын хъæуы, афтæ, хуыздæр аккаг нæ дæ. 
Æвæццæгæн, дзæгъæлы фæцардтæ нырмæ дæр, 
æнамонд...» 
Афтæ, æвæццæгæн, иу-цалдæр сахаты 
цæссыг згъордта рустыл. Стæй мын æваст фен- 
цондæр ис. Мæхиуыл фæхæцыдтæн æмæ хъуы- 
дытæ кæнын: «Афтæ куы фæзæгъынц, Ног азы 
æхсæв диссæгтæ æрцæуы,— зæгъгæ... Адæймаг, 
дам, цæмæ нæ фенхъæлмæ кæсы, уый дæр 
æрцæуы. Уæд та мын исчи æмбисæхсæв мæ дуар 
æрбахоста æмæ мын æрбахаста сырх æмæ урс 
уардитæ...» 
Æнхъæлмæ кастæн... Уæд та, цы нæ вæййы... 
Бирæ нал хъуыд æмбисæхсæвмæ. Мæхи са- 
рæзтон — хъуамæ ахæм хорз уазæгыл — Ног 
азыл — сæмбæлæм рæсугъдæй, арæзтæй, дзаг- 
къухæй, хъæлдзæгæй... 
Æнхъæлмæ кæсын Ног азмæ. Æнхъæлмæ 
кæсын Диссагмæ — Исчи дуар æрбахойдзæн 
æмæ... æмæ... мын балæвар кæндзæн сырх æмæ 
урс уардитæ. 
Мæнæ Ног аз æрбахоста дуар — æрбавæрд- 
та нæ къæсæртæм йæ къах. Гъемæ нын йемæ 
æнæниздзинад, амонд, рæсугъд æмæ райдзаст 
бонтæ æрбахæссæд. 
Фæлæ, Ногаз æхсæв цы диссæгтæ æрцæуы, 
уыдонмæ æнхъæлмæ кастæн... 
Ничи, ничи æрбахоста дуар, ничи мын æрба- 
хаста сырх æмæ урс уардитæ... 
0 Хуыцау, куыд тынг мæ фæндыди Ног азыл 
сырх æмæ урс уардитимæ сæмбæлын!.. 
95 

УАРЗОНДЗИНАДЫ МОНОЛОГ 
Донхæристæ цады алыварс, даргъдзыкку 
рæсугъд чызджыты хуызæн лæууынц. Донмæ, 
цыма кæсæны кæсынц, афтæ æркъул кодтой сæ 
сæртæ. Сæ къалиутыл цъиутæ цъыбар-цъыбур 
кæнынц. Доныхъазтæ, бабызтæ цады 
кæрæдзийы фæстæ зилынц. Уæртæ дыууæ хъа- 
зы цады астæу лæууынц æмæ кæрæдзимæ 
кæсынц — æвæццæгæн, уарзæттæ сты... 
Бадын, донхæристы бын цы бандæттæ ис, 
уыдонæй иуыл. Хъуыдытæ мæ дард кæдæмдæр 
ахастой... Мæ зæрдыл æрлæууыд уыцы сæрд— 
нæ сæрд, демæ куы базонгæ дæн... Æз уæд уни- 
верситеты’ ахуыр кодтон, цыппæрæм курсы 
уыдтæн. Фæлварæнтæ лæвæрдтам. Иубон куы 
уыд, уæд фæлварæны фæстæ чызджытимæ ра- 
цыдыстæм. Тезгъо кодтам, хъæлдзæг уыдыстæм. 
Тезгъогæнгæ фæлладуадзæн паркмæ бацы- 
дыстæм. Сбадтыстæм мæнæ ацы бандоныл (уый 
сси уыйфæстæ нæ уарзон бандон) æмæ ныхæстæ 
кодтам, худтыстæм. Чызджытæй чидæр афтæ 
зæгъы: 
— Цом-ма, уæртæ бæлæгъы аленк кæнæм. 
Ахæм тынг мæ фæнды, æмæ диссаг! Цомут-ма,— 
лæгъстæгæнгæйæ бахатыд не ’ппæтмæ дæр. 
Мæн нæ бафæндыд, фæлæ не ’ннæ дыууæ 
æмбалы ацыдысты йемæ. 
Æз иунæгæй бандоныл бадтæн æмæ сæм 
кастæн. Уыдон мæм сæ къухтæ тылдтой, 
цыдæртæ дзырдтой, фæлæ сæ æз нæ хъуыстон. 
Уалынмæ дын кæйдæр хъæлæс: 
— Хорз чызг, бахатыр кæн, æмбæлы æрба- 
дын ацы бандоныл? 
Æз æнæнхъæлæджы фарстæй фестъæлфыд- 
96 

тæн. Скастæн хæрдмæ. Мæ разы лæууыдтæ Ды 
— бæрзонд, хæрзконд... 
— Дæ хорзæхæй, сбад,— сдзырдтон æз æмæ 
ме ’мбæлтты ’рдæм акастæн. 
Уыдон цæуылдæр худтысты, цыдæртæ мæм 
дзырдтой, цыдæртæ мын амыдтой... Ды 
цавæрдæр чиныг рафæлдæхтай æмæ дзы кастæ. 
Цасдæры фæстæ мæ бафарстай: 
— Бахатыр кæн, хорз чызг, къæйных мæ ма 
фæхон, фæлæ, кæмæ кæсыс, уыцы чызджытæ 
де ’мбæлттæ сты? 
Æз Дæм аивæй бакастæн æмæ загътон: 
— 0, уыдон ме ’мбæлттæ сты. Иумæ ахуыр 
кæнæм. 
Ды та мæ уæд бафарстай: 
— Æмæ кæм ахуыр кæнут? 
— Университеты, филологон факультеты, 
цыппæрæм курсы,— дзуапп дын радтон æз. 
— Мæнæ диссаг... Уæдæ дæ куыд никуы 
федтон. Ахæм рæсугъд чызгыл нырмæ ма 
сæмбæл, иуран ахуыр кæн, афтæмæй. 
Æз дæр университеты ахуыр кæнын, юри- 
дикон факультеты, цыппæрæм курсы. Æвæц- 
цæгæн, мах факультет æндæр агъуысты ис, æмæ 
дыл уымæн никуы сæмбæлдтæн,— дарддæр 
дзырдтай Ды, æдзынæг мæм кастæ, афтæмæй. 
Æз фефсæрмы дæн Де ’дзынæг кастæй æмæ 
мæ сæр бынмæ æруагътон. Дæуæн та загътон: 
— Æхсызгон мын у, ды дæр уым кæй ахуыр 
кæныс, уый. 
Ды мын уæд афтæ: 
— Хорз чызг, бадæм, ныхæстæ кæнæм, фæлæ 
зонгæ нæма баистæм,— иу ран дæр ма куы нæ 
ахуыр кæниккам. Мæ ном хуыйны Амыран, мæ 
мыккаг у Æхсæртæггатæй..,— сыстадтæ æмæ 
æнхъæлмæ кастæ мæ дзуапмæ. 
4 Урс уарди 
97 

Æз хъуыды кодтон: «Цæмæн зæгъон ацы 
æнæзонгæ лæппуйæн мæ ном, мæ мыккаг. Уæд 
та ма мæ сайгæ кæны, æмæ университеты дæр 
пæ ахуыр кæны. Стæй мын кæд йæ ном æмæ 
мыккаг дæр раст нæ загъта. Фæлæ бакастæй 
хорз лæппуйы хуызæн у.... Нæ зонын, нæ зо- 
нын, цы кæнон? Куыд ын зæгъон, нæ мæ фæнды 
демæ зонгæ кæнын»... 
Афтæ цасдæр æнцад бадтæн, цадмæ кастæн 
æмæ хъуыды кодтон, цы зæгъон, ууыл... 
Ды мæ разы лæууыдтæ, æмæ куы ницы дзырд- 
тон, уæд загътай: 
— Бахатыр кæн, бамбæрстон. Цæй, дзæбæх 
у. Дæ хъуыддæгтæ дæхи фæндиаг уæнт,— æмæ 
фæцæйцыдтæ. 
Уыцы рæстæг мæм мидæгæй мæ зæрдæ 
сдзырдта: ма йæ ауадз! Зæгъ ын дæ ном, дæ 
мыккаг. Æмæ сдзырдтон: 
— Нæ, нæ, цытæ дзурыс. Мæнмæ ахæм хъуы- 
ды нæ уыд. Уæртæ ме ’мбæлттæм кастæн. Баха- 
тыр кæн,— æмæ Дын мæхи бацамыдтон. 
Дæуæн дæ цæсгом фæрухс. Æхсызгон Дын 
уыд, кæй Дæ баурæдтон, уый. Фæстæмæ бан- 
доныл æрбадтæ, æмæ ныхæстæ кодтам. Радзыр- 
дтай мын, дæу дæр скъолайы фæстæ филфакмæ 
бацæуын кæй фæндыд æмæ нæ бахаудтай уыцы 
аз. Стæй Дæ æфсадмæ акодтой, куы сыздæхтæ, 
уæд юридикон факультетмæ кæй бацыдтæ. 
Фыссыс æмдзæвгæтæ. Газетты, журналты Дын 
сæ мыхуыр кæнынц. 
Æз нырма ныр фæхъуыды кодтон, Дæ ном 
æмæ мыккаг мын зонгæ кæй сты. Кастæн, 
кастæн Дын де ’мдзæвгæтæ. Нæ университеты 
газеты дæр Дын арæх вæййынц. Иу æмдзæвгæ 
ма дзы фысгæ дæр ракодтон. Мæ зæрдæмæ тынг 
фæцыд. Цыппар рæнхъы та дзы мæ зæрдыл дæр 
ма бадардтон. Фæлæ Дын ницы загътон... 
98 

Цас фæбадтыстæм ныхæстæгæнгæ, Хуыцау 
йæ зонæг. Ме ’мбæлттæ дæр мæ ферох сты. 
Мæ зæрдыл куы æрбалæууыдысты, уæд цады 
’рдæм акастæн, æмæ дзы иу бæлæгъ дæр нал 
уыд. Алырдæмты ракæс-бакæс кæнын, æмæ ме 
’мбæлттæн—сæ кой дæр нал. Ды мын бамбæр- 
стай мæ катай æмæ загътай: ’ 
— Æвæццæгæн, де ’мбæлттæ ацыдысты. Мах 
иу-æртæ сахатмæ æввахс бадæм,— æмæ дæ са- 
хатмæ æркастæ,— о, ныр фондз сахаты у, æз 
та ардæм дыккæгæм сахатыл æрбацыдтæн. 
Æз мæ бынатæй фæгæпп кодтон: 
— Цытæ дзурыс! Уый бæрц у? Мæнæ дис- 
саг, цас фæбадтæн. Цэёуон, уæдæ. Хæдзармæ 
цæуын афом у. 
Ды мын загътай: 
— Цом, æз дæр нæхимæ цæуын. Кæцы ’рдæм 
у дæ фæндаг?!— афарстай мæ. 
Æз загътон: 
— Æз Къостайы номыл уынджы цæрын. 
— Хорз. Æз дæр уырдæм хæстæг цæрын. 
Кæд дæ фæнды, уæд фистæгæй ацæуæм. Дис- 
саджы хорз изæр у,— загътай Ды. 
Сразы дæн. Æмæ ныхæстæгæнгæ фæцы- 
дыстæм. Æмбаргæ дæр æй нæ бакодтон, нæ 
хæдзары размæ куыд бахæццæ стæм. Дис код- 
тон мæхиуыл, лæппуимæ куы никуы рацыдтæн, 
уæд ацы æнæзонгæимæ цас фæныхас кодтон, 
стæй ма йемæ фистæгæй дæр фæцыдтæн. Нæ 
хæдзары раз æрлæууыдыстæм æмæ загътон: 
— Æз æрбахæццæ дæн. Æхсызгон мын уыд, 
демæ кæй базонгæ дæн, уый. Хæрзбон!.. 
Ды сдзырдтай: 
— Цы тагъд æрбахæццæ стæм. Хæдзары 
уæм телефон нæй?— бафарстай мæ^ Тынг мæ 
фæнды, кæд дæм ис, уæд мын йæ номыртæ куы 
раттис. 
99 

Хъуыдытыл та фæдæн: «Цæмæн дæттон ацы 
æнæзонгæ лæппуйæн мæ телефоны номыртæ. 
Абон æй федтон, райсом — нал...» Фæлæ 
зæгъгæ та кодтон: 
— О, ис нæм телефон,— æмæ Дын радтон 
мæ телефоны номыртæ. Ды сæ ныффыстай, 
стæй загътай: 
— Æмбæлдзæн дæм-иу бадзурын? 
— Мæ телефоны номыртæ дын кæй радтон, 
уый ууыл дзурæг у,— бакастæн Дæм æз. 
Кæрæдзийæн хæрзбон загътам. 
Ссыдтæн нæхимæ, бандоныл сбадтæн æмæ 
хъуыдытæ кодтон: «Цы мыл æрцыд... Мæ сæры 
зонд фæцыд, æви ай цытæ кæнын. Кæйдæр 
лæппуимæ фæбадтæн æртæ сахаты, йемæ æрба- 
цыдтæн, мæ телефоны номыртæ йын радтон. 
Æз дæн, æви æндæр исчи»... Афтæ хъуы- 
дытæгæнгæ бадтæн, цалынмæ телефоны 
дзæнгæрæг нæ фехъуыстон, уæдмæ. Систон 
телефоны хæтæл, дзырдта мæм ме ’мбæлттæй 
иу: 
— Дæ зæрдæ ныл нæ фæхудт?— фарста 
уый,— бæлæгъæй дæм кастыстæм æмæ иу 
хæрзконд лæппуимæ ахæм зæрдиаг ныхæстæ 
кодтат æмæ — диссаг. Нæ къухтæ ма дæм тыл- 
дтам, цæугæ кæнæм, зæгъгæ, фæлæ нæм кæсгæ 
дæр нæ кодтай. Бахатыр кæн, кæй дæ ныууагъ- 
там, уымæй. Уыцы лæппуйы тыххæй та уый 
фæстæ аныхас кæндзыстæм. 
— Агуырдтон уæ, стæй бамбæрстон, кæй 
ацыдыстут, уый. Цæй, ацы хатт уын хатыр 
кæнын, фæлæ ма иннæ хатт афтæ куы бакæнат, 
уæд уæ ничиуал сраст кæндзæн,— хын- 
джылæггæнгæйæ загътон æз. 
Цыдысты бонтæ. Иу изæр мæм æрбадзырд- 
тай телефонæй: 
100 

— Дæ изæр хорз. Куыд дæттыс фæлварæнтæ? 
Цы ног хабæрттæ дæм ис?— бафарстай мæ,— 
кæд уæм уыдзæн иннæ фæлварæн? 
Æз Дын загътон, кæд нæм уыдзæн 
фæлварæн, уый. Фæстаг фæлварæн уыд, æмæ 
цыппæрæм курс фæстейы баззад. Иттæг хорз 
бæрæггæнæн райстон æмæ цингæнгæйæ ра- 
цыдтæн. Ме ’мбæлттæ мæ фарстой, цавæр би- 
лет систон, цавæр фæрстытæ мæм лæвæрдтой. 
Æз сын дзырдтон, дзырдтон... Мæхиуыл 
кæйдæр цæстæнгас æнкъардтон æмæ фæкастæн 
фæстæмæ. Ды лæууыдтæ рудзынджы раз æмæ 
мæм кастæ. Гыццыл фæстæдæр Дæм бацыдтæн 
æмæ мæ бафарстай: 
— Куыд радтай фæлварæн? Цыдæр хъæлдзæг 
дæ, æвæццæгæн,— хорз. 
— 0, хорз æй базыдтай. Иттæг хорз 
бæрæггæнæнтимæ фæдæн цыппæрæм курс,— 
загътон æз. 
— Арфæ дын кæнын! Гъе уый тыххæй æз 
æмæ ды хъуамæ кафемæ ацæуæм. Æз дæр 
фæдæн сесси лæвæрд. Разы дæ?— Æдзынæг мын 
мæ цæстытæм кастæ, афтæмæй загътай Ды. 
Æз ахъуыды кодтон æмæ сразы дæн. Ацы- 
дыстæм фæлладуадзæн паркмæ. Уым кафейы 
райстам къофе, сæлдæг. Бадтыстæм, ныхæстæ 
кодтам, кафынмæ дæр мæ рахуыдтай. Уый фæстæ 
цады алыварс азылдыстæм, стæй сбадтыстæм 
мæнæ ацы бандоныл. Ды загътай: 
— Ацы бандон мын тынг зынаргъ у. Ам ба- 
зонгæ дæн демæ. Дис цæуыл кæнын, уый зо- 
ныс, нырма дыккаг хатт сæмбæлдыстæм, фæлæ 
дæ цыма рагæй зонын, афтæ мæм кæсы. Демæ 
мын цыдæр æнцон у. 
Æз дæр зæрдæйæ афтæ æнкъардтон, фæлæ 
ницы загътон. Æмбæрстон: мæ зæрдæ мæхи бар 
101 

нал у. Бирæ фæбадтыстæм бандоныл. Дисса- 
джы хорз изæр уыд. Стæй мæ нæ хæдзары 
размæ бахæццæ кодтай. 
Цыдысты бонтæ. Арæх мæм-иу æрбадзырд- 
тай телефонæй, стæй-иу тезгъо кæнынмæ ацы- 
дыстæм. Æмæ-иу алыхатт дæр нæ бандонмæ 
цыдыстæм. Иухатт та — уый уыди азы фæстæ, 
— фæндзæм курсы, майы мæйы. Университеты 
сæмбæлдыстæм, стæй ацыдыстæм фæллад- 
уадзæн паркмæ, сбадтыстæм нæ бандоныл. 
Ныхæстæ кодтам. Азæн йæ тæккæ рæсугъддæр 
афон уыд, æмæ алыварс иууылдæр дидинæг 
калдта. Донхæристæ дæр та сæ уалдзыгон 
фæлыст сæ уæлæ скодтой. 
Доныхъазтæ сæ ленкæй нал æнцадысты, 
кæрæдзиуыл цинтæ кодтой. Мах кæрæдзимæ 
хæстæг бадтыстæм. Мæ зæрдæ-иу цыдæр æна- 
хуыр гуыпп-гуыпп ныккодта. Иурæстæг мын дæ 
къух мæ уæхсчытыл æрывæрдтай æмæ мæ 
æрбахъæбыс кодтай, стæй дæ былтæ мæ был- 
тыл андзæвдысты, дæхимæ мæ рæвдаугæ æрбал- 
хъывтай. Къахæй сæрмæ иууылдæр ныррызтæн. 
Цасдæр ницыуал бамбæрстон. Куы мæ суæгъд 
кодтай, уæд мæм æрбакастæ æмæ дæ сæр бынмæ 
æруагътай. Æз та банкъардтон, мæ цæсгом кæй 
фæсырх, æмæ цæссыгтæ рустыл кæй уайынц... 
Ды сабыргай загътай: 
— Бахатыр кæн! Рагæй мæ фæндыд дæу ахъæ- 
быс кæнын, стæй дын аба кæнын, суанг, фыц- 
цаг хатт дæ куы федтон, уæдæй нырмæ, фæлæ 
нæ уæндыдтæн. 
Æз ницы сдзырдтон. Цы загътаин, уый дæр 
нæ зыдтон. Фыццаг хъæбыс æмæ фыццаг ба 
уыдысты мæ царды. Фæлæ Дæм бакæсын дæр 
нал уæндыдтæн, æфсæрмы Дæ кодтон. Цасдæр 
æнæдзургæйæ фæбадтыстæм, стæй мын мæ 
102 

сæрыл схæцыдтæ, мæ цæстытæм мын ныккастæ, 
æмæ загътай: 
— Уарзын дæ! Тынг дæ уарзын. Æхсæв дæ 
мæ фыны уынын. Бонæй та дыл хъуыды кæныи. 
Афтæ мæ фæнды, цæмæй æппынæдзухдæр иумæ 
уæм. Зæгъ-ма мын, ме стъалы, ды та, ды та... 
Уарзыс мæ?— бафарстай мæ. 
Æз байы фæстæ ме ’муд нæма æрцыдтæн. 
Уарзтон дæ! Уарзтон! Æмæ мæ нæ фæндыд Дæ 
асайын. Цæссыгтæ рустыл фæрдгуытау уадыс- 
ты, афтæмæй загътон: 
— 0! Уарзын дæ! 
Ды мын мæ цæссыгтæ дæ къухтыкæл- 
мæрзæнæй асæрфтай, стæй та мын ахъæбыс 
кодтай. Нæ былтæ кæрæдзийыл андзæвдысты. 
Ныр бадын нæ бандоныл, æмæ мысын Дæ 
хъæбыстæ, Дæ батæ... 
Университеты фæстæ Дæу кусынмæ арвыс- 
той Сыбырмæ. Мæн та баурæдтой университе- 
ты, бацыдтæн аспирантурæмæ. 
Куы цыдтæ, уæд мын загътай: 
— Æнхъæлмæ мæм кæс. Æз дæм арæх фыс- 
дзынæн, дзурдзынæн. Стæй куы ссæуон, уæд 
скæндзыстæм чындзæхсæв. Æндæр лæппутæм- 
иу ма кæс,— хынджылæг кодтай. 
Дæ ацыды фæстæ цасдæр æнкъард кодтон, 
мысыдтæн Дæ. Алы ’хсæв дæр-иу фæкуыдтон. 
Æнхъæлмæ кастæн дæ фыстæгмæ. Фыццаг аз 
мæм арæх фыстай. Стæй мæм телефонæй та 
къуыри иу хатт дзырдтай. Дæ фыстæджытæй 
иуы фыстай: 
«Дæ бон хорз, мæ уарзон! 
Куыд дæ? Куыд у Ирыстон? Цы хабæрттæ 
ис? Куы йæ зонис, куыд зын мын у, уый, тынг 
æнкъард кæнын. Дард бæстæйы тынгдæр бан- 
къардтон, куыд зынаргъ мын у Ирыстон. Мы- 
103 

сын нæ хæхтæ, быдыртæ, цæугæдæттæ. Æппæты 
тынгдæр та дæу мысын, стæй нæ бандон фæлла- 
дуадзæн парчы. 
0 Хуыцау, ныр уым — дæ разы фест. Ахъæ- 
быс дын кæн. Æнæ дæу мæ бон нæу. Дыууæ 
азы дæр нал æнхъæлмæ кæсдзынæн. Мæнæ 
дыууæ мæйы фæстæ отпусчы ссæудзынæн, æмæ 
хъуамæ скæнæм чындзæхсæв. Ам мын фатер 
ис. Мæ мызд хорз у, нæ фаг уыдзæн. Ды фæсау- 
уонмæ раивдзынæ. 
Мæ Хур, ме Стъалы! Æз дæ бирæ, бирæ уар- 
зын! Æнхъæлмæ мæм кæс. 
ДæхиАмыран». 
Фæлæ, фæлæ... Хъуыддæгтæ Хуыцауы къу- 
хы сты. Дыууæ мæйы фæстæ отпусчы не ссыдтæ. 
Телефонæй нал дзырдтай, стæй фыстæджытæ 
дæр нал истон. Æз дæм мæхæдæг фыстон. Мæ 
зæрдæ рысти, кæд дыл, зæгъын, исты æрцыди, 
æндæр дзæгъæлы хуымæтæджы нæ фыссы. 
Цасдæры фæстæ базыдтон — Дæ 
хæстæджытæй мын чидæр загъта — уым уырыс- 
саг чызг кæй ракуырдтай. Æвæццæгæн, мæй 
кæугæ фæкодтон. Уый æнхъæл никуы уыдтæн. 
Алыбон дæр цæуын нæ бандонмæ. Ам мын 
æнцондæр вæййы. Цадимæ, донхæристимæ 
фæныхас кæнын. Мысæм Дæ... 
ДЫУУÆЙÆ 
Сæрдыгон бон. Хуры рухсмæ хæхты цъуп- 
пытæ æрттывтой. Дымдта хæхтæй æмæ комы 
уыд сатæг. Уæлдайдæр, æхсæрдзæны бын. Доны 
104 

стъæлфæнтæ æрттывтытæ калгæ алырдæмты 
пырх кодтой. Æхсæрдзæны бын сæхи надтой 
чызг æмæ лæппу. Кæрæдзийыл дон калдтой, 
худтысты... Рауадысты-иу гауызы хуызæн цъæх 
кæрдæгмæ, гыццыл-иу алæууыдысты, стæй та-иу 
базгъордтой цыхцырæджы бынмæ. Диссаджы 
рæсугъд фидыдтой, уыцы сабыр дунейы дыу- 
уæйæ. Сæ буарыл доны æртæхтæ æрттывтой 
фæрдгуыты хуызæн... Афтæ цасдæр фæхъазы- 
дысты, стæй сæ дзаумæттæ скодтой æмæ 
фæцæйцыдысты. Чызг уыд бæгъæввад, гуырви- 
дауц, нарæгастæу, йæ хуылыдз дзыккутæ хæццæ 
кодтой йæ астæумæ. Лæппу уыд хæрзконд, 
бæрзонд... Чызджы къухыл хæцыд, афтæмæй 
цыдысты, цыма ленк кодтой. Гыццыл-иу куы 
ауадысты, уæд та-иу æрлæууыдысты кæрæдзийы 
комкоммæ, кæрæдзийы цæстытæм-иу кастыс- 
ты, цыдæртæ-иу дзырдтой æмæ та-иу ленкгæнгæ 
цыдысты дарддæр... 
Бахæццæ сты тулдз бæласы бынмæ æмæ 
æрлæууыдысты. Бæлас уыд егъау, йæ къабузтæ 
фæйнæрдæм фæцыдысты. Йæ сыфтæртæ 
хæххон дымгæмæ сыбар-сыбур кодтой, кæ- 
рæдзийæн сусæг ныхæстæ кодтой... Цъиутæ 
ратæх-батæхæй нал æнцадысты, зарыдысты 
бæласы къалиутыл сæ рæсугъддæр зарджытæ... 
Лæппу чызджы арæхстгай æрбахъæбыс код- 
та, чызг дæр йæ сæр лæппуйы риуыл æрывæр- 
дта, афтæмæй лæууыдысты, хъуыстой цъиуты 
зарынмæ, сыфтæрты сыбар-сыбурмæ, цæугæ- 
доны сыр-сырмæ. Рæвдыдта сæ хæххон рог 
дымгæ. Цасдæр афтæ æнæдзургæйæ фæлæууы- 
дысты, стæй лæппу арæхстгай йæ къух æрхас- 
та чызджы дзыккутыл, йæ цæстытæм ын рæвдау- 
гæ бакаст. Уый фæстæ лæппу чызджы йæ 
хъæбысмæ систа æмæ йæ арæхстгай бæласы бын 
105 

цъæх кæрдæгыл æрæвæрдта. Йæхæдæг дæр йæ 
фарсмæ æруагъта йæхи... Æмæ хуыссыдысты, 
æрдз сæ куыд радта, афтæмæй, стæй лæппу 
чызджы рæвдаугæ æрбахъæбыс кодта. Былтæ 
кæрæдзийыл андзæвыдысты... Дыууæ рæсугъд 
буары кæрæдзимæ балвæста цыдæр æнæкæрон 
тых... Æмæ ныр дыууæ нал уыдысты, фæлæ иу. 
Иу... 
Доны сæр-сæрмæ, æхсæрдзæны уынæрмæ, 
цъиуты зарынмæ, бæласы сыфтæрты сыбар- 
сыбурмæ дыууæ æвзонг буары кæрæдзийыл 
тынгæй-тынгдæр тыхстысты, сæ улæфт сиу ис... 
Дыууæ æвзонг уды рæвдыдтой хуры тынтæ, рог 
дымгæйы уддзæф. Сæ гобан уыд цъæх кæрдæг, 
сæ хъæццул та — цъæх арв. Æмæ, зæххыл 
рæсугъддæр æмæ адджындæр цы фæндаг ис, 
ууылты цыдысты сæ райсоммæ, сæ амондмæ... 
æнкъард ныв 
Æрæгвæззæг... Хур къаддæрæй-къаддæр 
тавы. Æрбадымы уазал дымгæ. Сæлфынæг 
кæны. Мигъ бады. Цъиутæ хуссармæ тæхынц. 
Хърихъуппытæ сæ базыртæ тилынц, «хæрзбон» 
зæгъынц бæгънæг бæлæстæн, фæзтæн, бы- 
дыртæн, цæугæдæттæн. Бæлæстыл ма цы иугай 
бур, сырх, морæ сыфтæртæ ис, уыдон дæр хау- 
ынц зæхмæ. «Згъæлы сыфтæр, уары сыфтæр». 
Зæхх æмбæрзт у бур, морæ, сырх сыфтæртæй 
гауызау. Рæсугъд у, фæлæ — æнкъард. Бæлæстæ 
106 

дæр æнкъард кæнынц, мысынц сæ цъæх сыфт- 
æрты, фæлæ зонынц, уалдзæг та кæй ралæудзæн 
æмæ та кæй скæн-дзысты сæ рæсугъд фæлыст. 
Ныр та... Бонæй-бон уазалæй-уазалдæр 
кæны. Тагъд мит рауардзæн, бамбæрздзæн 
фæзтæ, быдыртæ, хъæдтæ. Бæлæстæ дæр сæ урс 
дарæс скæндзысты. Цæугæдон дæр сæвæрдзæн 
ихцъар. 
Æрæгвæззæг... 
МАЛУСÆГ 
Зæхх урс миты бын улæфы, цæмæй та уал- 
дзæджы радта цъæх кæрдæг, рæсугъд дидин- 
джытæ, сфæлында сæ рæсугъддæр фæлысты 
фæзтæ, хъæдтæ, быдыртæ... 
Фæлæ фыццагдæр миты бынæй ысзыны ма- 
лусæг. Фыццаг, æфсæрмыгæнгæ, йæ сæр ысда- 
ры, уый фæстæ ракæсы йæ иу цæстæй, стæй та 
— иннæйæ дæр. Уый фæстæ бахуды хуры 
тынтæм æмæ йæ хуыз ыскалы. Йæ урс — 
æрвгъуыз базыртæ батилы æмæ цин кæны. 
Малусæг — зæххы фыццаг лæвар уалдзæгæн. 
ДЫУУÆ ЦÆСТÆНГАСЫ 
Сæмбæлдысты дыууæ цæстæнгасы. Сæ бон 
нал у кæрæдзийæ сæхи ратонын. Цыдæр тых 
сæ æлвасы кæрæдзимæ. Иу цæстæнгас дзуры: 
«О, уайых фæуай, куыд тынг дæ уарзын. Бам- 
бар мæ, бамбар. Арæх дæ уынын мæ фыны. Мæ 
107 

бон нал у æнæ дæу. Фæлæ дын нæма уæндын 
мæ зæрдæ раргом кæнын. Тæрсын, тæрсын, куы 
нæ мæ бамбарай. 0 Хуыцау, цы кæнон?! Уæд 
та, уæд та дын зæгъин мæ уарзты тыххæй?..» 
Иннæ цæстæнгас æфсæрмыгæнгæ дзуапп 
дæтты: 
«Æз дæр дæ уарзын, уарзын. Фæлæ дын 
куыд зæгъон мæ уарзты тыххæй. Æнхъæлмæ 
кæсдзынæн. Æнхъæлмæ кæсдзынæн, кæд мын 
раргом кæнай дæ зæрдæ. Мæ ныфс!.. Мауал мæ 
æмбæхс дæ уарзт...» 
Дыууæ цæстæнгасы бамбæрстой кæрæ- 
дзийы...! Дыууæ цæстæнгасы. 
СÆРДЫГОН РАЙСОМ 
Хæхты цъуппытæ æрттивынц райсомы хуры 
тынтæй. Хъуысы цæугæдоны сыр-сыр. Æрба- 
дымы рог дымгæ æмæ бæлæстыл сыфтæр сы- 
бар-сыбур кæны. Кæрдæгыл сæууон æртæх 
фæрдгуытау æрттивы. Уардитæ дæр нуазынц 
сæууон æртæх... 
Бæлæсты къалиутыл цъиутæ цъыбар-цъыбур 
кæнынц, зарынц сæ хуыздæр зарджытæ. Рай- 
хъуысы уасджыты хъы-хъы-ри-хъу, кæрчыты — 
хъуыдатт. Уасынц хъуццытæ сæ родтæм, хъал- 
сæ кæнынц... 
Райхъал ысты адæм, цъиутæ, сырдтæ, фос, 
кæрдæг, бæлæстæ, дидинджытæ, цæугæдон... 
Цард та фæуæлахиз!.. 

СÆРГÆНДТÆ 
Æмдзаевгæтæ 
Мæ хъæу 5 
«Ир, Ирыстон, Иры адæм...» 6 
Чызджы зæрдæ 7 
Уæд иухатт федтон фын 8 
Оне’взаг! 10 
Цæмæн, цæмæн? 11 
«Кæдцæр мын зæрдиаг лæварæн...»... 12 
Æз æмæ Ды 13 
Къам 14 
Кæмæндæр 15 
Фын 16 
Рохзарæг 17 
Æмбисæхсæв 19 
Фыдыуæзæг 20 
Донхæрис 21 
«Нæзонын: уарзтай æви нæ...» .... 22 
Булæмæргьы зарæг 24 
Дидинæг 25 
Изæрыгон 26 
Мад 27 
Тала 28 
Фыстæг 30 
Бæлас рафтыдта къуыбар 31 
Денджыз 33 
«Мæ хъуыдыйы æдзухдæр уыд мæнæн...» . 34 
«Ды дæсæйрат...» 35 
Æнæрвæссон чызг 36 
«Сыгьдæгуарзтæй...» 38 
Сæрд 39 
Сылгоймаг . 40 
«Талынг уат...» 41 
109 

Уарын 42 
«Нæйæзонын...» 43 
«Афтæмæм каст...» 44 
«Цы уыдаин...» 45 
Уæдтамаиубон 46 
Зæрдæ, зæрдæ 47 
«Цыфæдæ...» 48 
«Уæдæ цы ’хсæвтææрвитын!..» .... 49 
«Бæрæгбон у абон...» 50 
Къостамæ . 51 
«Цин кæнын нал комы зæрдæ...» .... 53 
«Амонд, о амонд...» 54 
«Диссаг у, диссаг, диссаг у цард...» ... 55 
Уылæнты кафт 56 
Уалдзæг 57 
Æнхъæлмæ кæсдзынæн 58 
Дæныхæстæ 59 
Цард 60 
Дæдзæнгæрæг 61 
Нæцарду 62 
Уадз æмæ уæд фын! 63 
Ахсæв 64 
Абон цин кæны Ир 65 
Ахуыссыдзынг 66 
Хæххон дон 67 
«Уарзту мæцин...» 68 
Уалдзæг у уарзт 69 
Знон сæрæвдыдтауарзт...» 70 
«Уарзты цинæй...» 71 
Прозæйæ фыст æмдзæвгæтæ. 
Æз иунæг нæ дæн 72 
Зымæгон бон — 
Æрбадзур мæм 73 
Уарзт 75 
Фыццæгæм мартъи 76 
Цæссыгтæ 77 
Æнæрвыст фыстæджытæ 79 
Хъуыдытæ 90 
Сырх æмæ урс уардитæ 94 
110 

Уарзондзинады монолог 96 
Дыууæйæ 104 
Æнкъардныв 106 
Малусæг 107 
Дыууæ цæстæнгасы — 
Сæрдыгон райсом 108 

Литературно-художественное издание 
БУДАЕВА МИЛУСЯ АГУБЕЕВНА 
Белая роза 
Стихи на осетинском языке 
Редактор С. 3. Хугаев 
Художник В. С Григорян 
Художественный редактор Г. 3. Чеджемты 
Технический редактор А. В. Ядыкина 
Сдано в набор 25.12.99. Подписано к печати 27.02.00. Фор- 
мат бумаги 70x90 У32. Бум. тип. № 1. Гарн. шрифта Музл. 
Печать офсетная. Усл. п. л. 4,09. Учетно-изд. л. 2,93. Ти- 
раж 500 экз. Заказ № 101. С 3. 
"Комитет по печати и информации РСО—Алания. 
Издательство «Ир», 362040, Владикавказ, проспект Мира, 
25. 
Республиканское издательско-полиграфическое 
предприятие им. В. А. Гассиева. 362011, Владикавказ, 
ул. Тельмана, 16. 


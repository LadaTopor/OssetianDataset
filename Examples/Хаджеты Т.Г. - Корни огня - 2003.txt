ХАДЖЕТЫ 
ТАЙМУРАЗ 
АРТЫ 
УИДÆГТÆ 

Отсканировано 
в марте 2014 года 
специально для эл. библиотеки 
паблика «Бæрзæфцæг» 
(«Крестовый перевал»). 
Скангонд æрцыд 
2014 азы мартъийы 
сæрмагондæй паблик «Бæрзæфцæг»-ы 
чиныгдонæн. 
http://vk.corn/barzafcag 

ХАДЖЕТЫ 
ТАЙМУРАЗ 
АРТЫ 
УИДÆГТÆ 

ХАДЖЕТЫ 
ТАЙМУРАЗ 
АРТЫ 
УИДÆГТÆ 
æмдзæвгæтæ 
пародитæ 
э т ю д т æе 
тæлмацтæ 
Дзæуджыхъæу 
2003 

84 0сет 
Х-11 
Чиныг сарæзта Коцты Юлия 
Разныхас ныффыста КостыЛизæ 
Хаджеты Т. 
X -11 Арты уидæгтæ: Æмдзæвгæтæ, этюдтæ, паро- 
дитæ, тæлмацтæ — Дзæуджыхъæу: Ир, 2003 — 
248 ф. 
Хаджеты (Джусоев) Т.Г. 
Корни огня 
Вошедшие в настоящий сборник произведения 
представляют собой часть творческого наследия безвременно 
ушедшего из жизни замечательного осетинского поэта 
Таймураза Хаджеты. Они в большинстве своем впервые 
выходят в свет, и тем более ценным подарком явится 
для любителей поэзии эта книга. 
х 47Ф247ФФФФ - 13 78-03 ы о<*>т 
Х М131@3) - 03 П 03 М °сет 
© Хаджеты Т.Г., 2003 
18ВЫ 5-7534-0936-9 © Санакоев А.Г., оформление, 2003 

ÆРДХÆРÆНЫЗАРÆГ 
Æиæхъæи царды размæ, ивгъуыд æнусы æвдайæм азты, 
фæсхохæй æрыхъуысти, зæрдæйы уидæгтыл чи æмбæлди, 
уды тарфы бæрзонд сæнттæ чи хъал кодта, иемæ æиахуыр 
уæлтæмæнгæнæгрухс чихаста, ахæм зарæг, æмæ йæммах, 
уæды литературон фæсивæд, цымыдисæй ныхъхъуыстам. 
Иæ кæлæнгæнæг мыртæм-иу цæстыты раз куы айнæг 
къæдзæхтæ февзæрд, куы — хосгæрдæн тъæпæнтæ, куы — 
æвæлмон æмæ æвæлмас горæт, куы — æнæхин хъæууон 
царды нывтæ; фæйлауæнтæ кодта денджыз, тындзыдтой 
фыдуаг цæугæдæттæ; хъуысти бæхы хуыррытт, поезды цьæ- 
хахст æмæ адæмы дзолгъо-молгъо; зæрдæ агаидюй æвзонг 
уды сагъæс, йæ мидхъуырдухæнтæ, йæ рис æмæ уарзт. 
Кæрæдзийы къухтæй скъæфæгау кодтам æмæ зыдæй 
кастыстæм æмдзæвгæты къаннæг æмбырдгонд, иФараст ба- 
рæджы", зæгъгæ, ахæм сæргондимæ, йæ автор — Хаджеты 
Таймураз. Авторы иом не ппæтæн дæр æнæзонгæ уыд, 
никуы йын федтам йæхи дæр, фæлæ нын уыихыгъд йе 
мдзæвгæтæ та тырысайау систы. 
«Ехх, кæд зæрдæйы фыдрыстæн 
Ис æвдадзы хос~ бынат?.. 
Ир, мæ урс хъыгты Ирыстон, 
Цæстытыл æфтауы арт»; 
«Хауынц рындзæй комы кæхцмæ дуртæ, 
Уый дæр сæм йæ риуыгуыдыр дары. 
Хох — чъынды лæг, саст къæйдуры муртæ 
Арæхстгай йæ фæдджитæм æвзары». 
5 

Загъдæуыд, æппæты хуыздæр дзырдтæ, дам, æппæты 
хуыздæр фæткыл куы равæрай, уæд уыи у Поэзи. Чи 
зоны, афтæ дæр у, фæлæ ма уыимæ æнæмæнг хьуамæ уа, 
уырзæй бавналæн нæ, фæлæ, зонд кæй нæ ахсы æмæ зæгъæн 
дæр кæмæн нæй, ноджы ахæм æбæрæг цыдæр. Æвæццæ- 
гæн, нæ фыдæлтæ Хуыцауы комытæф уый хуыдтой. 
Æвæццæгæн, сæйрагдæр уый кæны афтæ зæрдæскъæфгæ 
Хаджеты Таймуразы сфæлдыстад, æмæ йын йæ ныхасмæ 
адæймаг сагъдауæй уымæн аззайы. 
«Горает аныгъуылд мигъы, 
Тар æууилы йæ рæстæджы хай. 
Мах, хъæдласæджы дзоныгъау, уигъы 
Афтид трамвай. 
Зæрдæ — донгуырæн абон. 
Ног уым абухы цардæн йæ хин. 
Ды — мæ фæстиат амонд — 
Ма уадз уарзын дæхи». 
Æмдзæвгæйæн йæ рæсугъддзинадыл нæ дзурдзынæн — 
æнæхъæнæй дæр зарæгау у, фæлæ дзы кæй æрхастон, 
уыцы кадавар аст рæнхъы дæр диссаг ысты: фаг ра- 
зындысты адæймаджы хъысмæт, йæ удыхъæд æмæ йæ 
мидхъуырдухæн равдисынæн. Драмон уавæр ноджыуæз- 
заудæр кæны æддаг æууæлтæй: мигъ, трамвайы афтид 
æмæ йе ’нахуыр цыд (хъæдласæджы дзоныгъау). 
Фæстаг фæлгонц уыцы иу рæстæг банысан кæны лири- 
кон хъайтары социалон уидæгтæ дæр æмæ уыи фæрцы, 
æмткæйрайсгæйæ, фæтыхджындæр вæййы уацмысы эмо- 
ционалон ахадындзинад. 
Кæд Поэты дунейы йæ райгуырæн Ирæн сæрмагонд 
бынат ис ("мæ зæрдæйы уарт"), уæддæр йæ зæрдæ 
6 

нæ быхсы адæмты æхсæн арæнтæн ("арæх мæ тавта 
æцæгæлон арт") æмæ ныфсхастæй фæзæгъы: "Гъей, ды, 
æнæзонгæ! Хъусут, ызнагæй, хæларæй! Æз дæн адæм- 
тæн се ’ппæты фырт". 
Расту, Поэтыудыхъæдытыххæййе мдзæвгæтæй хуыз- 
дæр ничи зæгъдзæн: «Уыд мæ царды æппæтдæр хуымæ- 
тæг: Хордтон ногдзыд пысыра цæххимæ. Уæлвæз цæндты 
сæрæй хуымæллæг Æз бæгæныйæн хастон нæхимæ. Изæр 
хъарм галты астæу бадтæн Бæрзы урс зæнджы рухсмæ 
кæрты"; "Уарзтон хуримæ уарыны найын, Нозтон мæимæ 
’хсыр мæ худæй». 
Фæлæ раст у уый дæр, æмæ, дзырд табуйаг кæмæн у, 
уый никуы бафæллайдзæн Хаджеты Таймуразы сфæл- 
дыстадыл дзурынæй. Æгæрон æнæхæрд бæстæ æнхъæл- 
мæ кæсы литературæиртасджытæм, Поэты æмдзæвгæ- 
тæй та бирæты зарджытæ суæвынмæ бирæ нæ хъæуы. 
Фæлæ Поэт уыдæттæ нал фендзæн, мæнæ ацы ног чи- 
ныг куыд нал фендзæн, афтæ. Иæ фыссæн стъолыл баз- 
задысты йæ ног уацмыстæ — æмдзæвгæтæ æмæ тæлмац- 
тæ, йæ хорз хæлæрттыл зæрдæхæлар мæстæймарæнтæ. 
Чи зоны, кæцыдæртыл ма дзы йæ зæрды акусын уыд, 
фæлæ... 
Æмгъуыд бонæй раздæр æвæрын мæ уаргъ, 
Ныууарыди залты мит царды æфцæгыл... 
Мæ тухиты фæндаг цыбыр уыди, даргъ, 
Поэт лæг йæ бæхæй æрхизы рæстæгыл!.. 
Æмæ кæд нæ базыдтон арвау нæрын, 
Мæ рифтаг фыдæнхъæл у амондæй, кадæй, 
Рæстудæй мын бантыст, бæласау, цæрын, 
Зæххон царды адджинаг банызтон адæн... 
7 

Æмæ-иу мыл ма ку!.. Мæ царды æдде 
Мæ уарзт æмæ де ’рвон хуыз уадзын мæ фæстæ; 
Фыдох уацыл ма ’ууæнд — фæсайдта дæ тел: 
Поэт та йæ ног балцы араст æрмæстдæр!.. 
Кæд æцæгдæр афтæ у, мыййаг? Æидæра уæд дуиейы 
фæтк бæлвырдбæрæг иицæмæй фæивтаид?/ 
Фыццагау хьæддаг Кæрдо урс дидии калы Къуыдары; 
Æхсæв — Ручъы урсгуыр æхсæрдзæнтæй урс, æмæ иæ 
уæрагыл, сабииау, æрфынæи вæййы Бои; Фæззæг — 
цæрмыстыгъд фиуы бурау, Иры бæрзоид рæгътыл æм æр- 
хъуызы урс гæды — Зымæг, æмæ Зымæджы урс риуыл, 
алæмæты фæлыидæиау, фæсудзы Уагъылы... 
Косты Лизæ 

УАРЗТЫ УÆЗÆГЫЛ 
Æмдзæвгæтæ 
Æз бæргæ уыдтæн цардæнхъæл... 
Æз мæ удыл нæ ауæрстон, 
Цæмæй Иры бæрзонд къæсыл 
Дон нæ баззайа ауæзтæй. 
Ничи, никуы уыд ахæм лæг, 
Æз кæмæй зæгъон: хистæр у! — 
Чи — æдылы, чи — кадуарзаг! — 
Уæд кæй хъæуынц дæ риссæгтæ? 
Раст куы зæгъай — фыдахин дæ, 
Кæн къæбæрагур — амæлттæ, 
Уый æддейæ дæм, гъайда-гъа, 
Фæсвæд фесхъиуынц хъаматæ. 
Уæд цы фæдæ, нæ Уастырджи! — 
Йе ирон лæджы амондæн 
Нæй зæдбадæны артдзæсты, 
Нæй "мæн у" зæгъæг абон дæр... 
9 

*** 
Цыма мæ удисыны бон 
Ныллæууыд а райсом мæ къæсы: 
Нырттывта хур, ныззары дон, 
Нæй цъиуызмæлæг дæр æввæхсты. 
Фынæй у хъæу, æрмæст ма хур 
Йæ был ысдарынмæ æрхъавы 
Фæсхохæй. Фæлæ дойнаг дур 
Йæ цæуæнтыл кæны гуызавæ? 
Уæд та ма фезмæлыд æмæ 
Фæцъортт ласта йæ бынæй кæсаг, 
Уæд ма кæмæ дзурыс, кæмæ, — 
Кæныс æнусбонтæм æвæстаг. 
Мæ цинты райгуырæн къæсæр! 
Æрвырдынау, рæсугъд — дæ цæрæн: 
Ныр исы алчи дæр йæ сæр 
Дæ хæрзиуæг æмæ дæ фæрнæй. 
Кæдæм, кæдæм лидзыс, ирон, 
Дæ хорхаст байраг уа, дæ хуымæй? 
Цæудзынæ сæм, уа абон — сом, 
Фæстæмæ уонгхаудæй, æрхуымæй. 
Æвронгæй бамбардзынæ ды, 
Нæ кæны алы фæндаг Риммæ! — 
Лæджы цы ис, цы хорз фæнды, 
Уый ис Ирыстоны, нæхимæ. 
Дæ адæмыл нæ кодтай мæт, 
Уæлæхох дæ сæ рис, сæ артыл, 
Уæд ма дыл чи кæудзæни, уæд, 
Дæ удæгас уа йе дæ мардыл!.. 

ИРЫСГОНÆН 
I 
Мæ Ир, æз дын дæ ном нæ мысын 
Æмдзæвгæты, мæнг уарзты охыл! 
Дæ урс хæхтæй цы зарæг хъуысы, 
Мæн уый кæны æрвылбон тохмæ. 
Æппæлын разагъды фыдæлтæй 
Нæ хæссын нартау æз мæ сæрмæ. 
Æхсызгон мын уæд у, кæмдæрты 
Куы хъусын ахæм кой æндæртæй. 
Мæ фыдæл тохмондаг нæ уыди, 
Фæлæ тыхы рæстæг кæм нæ уыд: 
Сæнтурсдзыкку мадыл нæ зынди 
Йæ хъулон хъæбултæн сæ фæхъуыд... 
Æнусон тох... Нæ уыныс развæд... 
Алайнаг бæхæй саргъ нæ иста, 
Æмæ-иу сау æфсургъæн алкæд 
Йæ мыр-мыр туглæсæнæй хъуысти. 
II 
Ныр мæнæ, гъе, мæ хохы цъасс, мæнæн 
Мæ фыдæлтæй цы баззади — цæрæнуат. 
Йæ кæрæттыл æххæссы цæст. Фæлмæн 
Æрытауынц ам сау мигътæ сæ нымæт. 
Сæумæйæ ног — æрвæрттывды тæмæн, 
Уæд хохаг райгонд, амондджын у, хъал у. 
Æз ацы къæсы райгуырдтæн, æмæ — 
Ыстыр, чысыл у — ивинаг мын нал у. 
11 

Фæлæ уæддæр мæ зæрдæйы рæбын, 
Æгъæдзарау, æваст нызгъæлы цæссыг. 
Мæ фыдæл, хатын мæрдтæм дæр дæ зын, 
Дæ цырты раз дæ хъæбул у къæмдзæстыг. 
III 
Уæвгæ, ныр ма цы рамбулæн и мастæй!.. 
Мæ Ир цы у, гъеуымæй у дзæнæт. 
Хъæбулы уарзт куы нымаиккой азтæй, — 
Нæ мын уаид уæд а зæххыл мæлæт! 

ÆРДЗ 
Куы сфæлмæцын, 
Куы нал вæййын мæхицæй, 
Куы фæзæгъын: 
— Бæргæ ма дæн æвзонг, 
Фæлæ мын алцы ’взæрст у — 
Мастæй, цинæй,— 
Зæххы цъарыл мæм ницы кæсы ног; 
Нæ цард та у 
Мæнгагъуысты къæсæрау: 
Æзраздæронæй бахизыныл 
Тох 
Цæуы тъымы-тъыматы, 
У сæ рох: 
Уый арв у гом сæ сæрмæ!.. 
Цæттæ вæййын 
Зындоны къæсмæ уæд... 
Цыдæр тых ма мæ 
Сау зæхмæ нылвасы: 
Мæйдары арв нырттывта, 
Æмæ хъæд, 
Пырх дзыккуйау, 
Йæ уидæгтæм æртасыд, 
Бæрзонд хохы цъæх цъитийы бын — 
фурд: 
Хуыдымы фынчы 
Бурбын кæсаг хъазы; 
Дзæбидырæн цыргъ къæмбыртæ — 
Æмуд, - 
Зæйраскъуыд сæ 
Æлгъыстау дары тасы!.. 
13 

Æгас цу уæд, 
Мæ рагбонты тæмæн! — 
Дæ хъарм хъæбысы агурын 
Мæ фæдтæ, 
Дæ цуры та æлгъыстаг у 
Мæнæн 
Цыфæнды саг-хъæбатыры мæлæт дæр!.. 

ЗЫМÆГОНÆМДЗÆВГÆТÆ 
Ирон богал Уалыты Эдикæн 
Тæхы, нæры 
Нæ сау кæмтты 
Дзæгъæлдзу дымгæ, 
Йæ урс фæттæ 
Нызгъалы уый, 
Цы уына, ууыл... 
Æз мысын дæу, 
Мæ хъарм Гыцци, 
Мæ уды айнæг. 
Кæм дæ, цы дæ, 
Цы зæд уыди 
Дæ уды айсæг... 
Æрцу, Гыцци, 
Мæ сæфт амонд, 
Нæ рох къæсæрмæ, 
Æви дын нæй 
Сау сыджытæй 
Фæстæмæ здæхæн?! 
Зæххыл кæм ис 
Хæрзамæндтæ, 
Кæм ис æнцойад... 
Кæнынц, бæгуы, 
Фыдызнæгтæ 
Цыдæртæ койтæ! 
15 

Ныр афонмæ 
Нæ рагъхъæдыл 
Æрхæцыд сау сæг, — 
Æз — ахæсты — 
Кæйдæр къæсыл 
Æрвитын уалдзæг. 
Æрцу, Гыцци, 
Мæ сæфт амонд, 
Нæ рох къæсæрмæ, 
Æви дъш нæй 
Сау сыджытæй 
Фæстæмæ здæхæн?!.. 

ФÆСАХСÆВÆР 
Кæмдæр ирон лæппутæ зарынц.... 
Ходы Камал 
Тæмисчъыхъæу... У арв бæрзонд, 
Кæмдæр та мах — дæле-дæлиау... 
Æнхъæлмæ мауал кæс, ирон, 
Хуыздæр цардмæ... 
Куыйтæ дыл ниуынц. 
Æгомыг айнæг дæм кæсы 
Йæ къутæр æрфгуытæй: цы фæдæ?! 
Тыхдымгæ арф комæй хæссы 
Йæ судзгæ ниуæнтæ, йæ фæдтæ... 
Фæуы та тамакойы зынг, 
Кæмдæр ирон лæппутæ зарынц, 
Фæлæ æххормаг у сæ фынг: 
Быдзæу йæ хуыздæрæн нæ бары, 
Æмæ сыл цъиуæмдзæгъд кæнынц 
Гуырдзы, мæхъхъæл æнцой-æвыдæй... 
Кæмдæр та сонт байраг хæссы 
Мæгуыр ироны — тугæвдылдæй. 
Æрцæгъд-ма симды цагъд, мæ хо, 
Мæ фыдбылызтæй мын фæхай кæ, — 
У карз алайнаджы тæрхон: 
Хъæстæ калм, бирæгъæн у — маргæ! 
17 

АРФÆЙЫУЫСМ 
Æз ахсæв дæн иунæг. 
Ныссабыр мæ уды ызнæт... 
Мæ разы — хъæбæр нозт. 
Бындз дæр мыл нæ абадти никуы. 
Мæ лулæйы дзыхæй 
Ыстоны къæбæлдзыг фæздæг, 
Мæгуыры хъæдгомау. 
Æз ахсæв дæн иунæг. 
Фыдтымыгъ нынниуы, 
Йæ урс цъылын асдæры кæрт, 
Фæзмæгау ныззилы, 
Мæ куыдзы къæдзилау... 
Æз ахсæв дæн иунæг. 
Æмæ ма цæуыл кæнон мæт: 
Æппæтæй дæр — ирвæзт, 
Мæнæуы куырисау. 
Ныссабыр и дымгæ... 
Фæлыгъди та уый дæр мæнæй. 
Йæ ферттывд-фæзындæй 
Лæгау-лæг фæрниаг кæд фæци? 
Нæ арвы бæрзæндтæм 
Бæсты бикъау рауади мæй: 
Цыфæнды дзы домай, — 
Гъеуый уыд йæ бæллиц! 
Æз ахсæв дæн иунæг. 
Мæ удхæссæг фестад тыхми, 
Нæ уарзыс, уæд — ацу! — 
Цы давы дæ уæздан, дæ ард дæр: 
Дæ дзыккуты хъарммæ 
Ныббæттин къæлæтæй мæхи, 
Фæлæ мæм ды дард дæ, 
Уæлæуыл дæн мæрдты! 

ТАБÆТЫУÆЛХЪУС 
Дунейы æртæ хатты чемпион, 
уæззау уæзы богал Хæдарцаты Аслансен 
Дæ æрбайсæфт цы хуыцауы фæндыд? 
Æви, мæлæт, хæлæг кодтай йæ цардмæ? — 
Йæ уæнтыл æй æрхуыссын кодтай ды, 
Æмæ фæкъул йæ кæхц нæ Иры кадæн. 
Цæй охыл уæд? Мыййаг дæм хардзау каст? — 
Хъæбысхæсты дæхицæй дæр нæ тарсти... 
Æндон къухтæ æрхаудтой ныр æваст 
Нæ дзыллæйы æнæбайсысгæ мастæн. 
Нæ базыдта уый царды цин, бæгуы, — 
Рæсугъд чызг ыл нæ ныккæрзы дзæгъæлы... 
Йæ ныййарæг та нал зоны кæуын: 
"Нæ хох ныккалд!" — æвирхъауæй фæзæгъы. 
Хæрзбон уæдæ, нæ разагъды хъæбул! — 
Дæ кад дæ карæй а царды фæраздæр. 
Ныр дыл æнустæм ахуыссыди хур, 
Фæлæ дæ нæй, нæ рох кæндзысты адæм!.. 
1? 

ЦАРДИВÆН 
Буйство глаз и половодье чувств... 
С. Есенин 
1 
Мæ ивылд дон, куыд рæсугъд 
Уыдтæ ды: 
Къæдзæхтæ расхой 
Бæрзæндты-оæрзæндтæй, 
Æмæ тæхыс дæ хъаруйы 
Фæдыл. 
Кæдæм, цæмæн?! — 
Дæ Хуыцау у дæ зæрдæ... 
Ныр мæнæ, гъе, æрхæццæ и 
Сæ рад: 
Тæппуды ном æмæ къæрис-къæбæрæн, 
Зындоны-иу цы удæй хордтой ард, 
Уый нал хæссы лыстæг хуыр дæр йæ сæрмæ. 
2 
О стыр Хуыцау! — 
Ныууынæргъы ирон лæг, — 
Фыдбылызæй нæ бахиз, 
Фæлæ нæй 
Цæрæн æгад, æнамондæй, уый зоны, 
Æмæ уæд — тох! — цæргæ уа йе мæлгæ! 
Хæдудæй мæн 
Нæ хъæуы цард, 
Æмæ, 
Цы фестут уæд, 
Къуыдаргомы лæппутæ, — 
Ныххудæм-ма, цæстныкъулгæйæ, мах 
Кæрæдзимæ: 
Ыскалдта знаг йæ пуйтæ!.. 

ПУШКИНЫ МЫСЫНÆН 
Триптих 
Пушкин - сын семи святых российских по 
прямой линии. Ольга Прекрасна Псковитянка. Ее 
внук Владимир Красное Солнышко 6 июня 988 
года крестил Русь, а биюня 1799 года, знанит, е 
тот же день, рождается А. С. Пушкин. Жена 
Всеволода Большое Гнездо Мария - это третья 
святая из предков поэта. Кстати, Мария родом 
из алан, с Кавказа. 
Черкашин. Сын семи святых (газета 
«Труд», 1990) 
1 
ПУШКИНЫ ФÆЗ МÆСКУЫЙЫ 
Хъызыд. Мæ хуыздæр цин — дæу фенын, 
Нæ алвæрсты тыфылтæ калдта уад. 
Нæ цуры та лæууыд уырыссаг гени 
Йæ пæлæзы — уæнгуагъд æмæ æнкъард. 
Цыдтæ мæнæй. Цæссыгамæхст — дæ цæсгом... 
Цæуыл ма дзурæм, уый бæрæг нæ уыд: 
У не ’намондыл дун-дуне æвæсмон, 
Нæ амондыл, бæгуы, нæ цыди дзырд. 
Æмбæрстон æй: фæсвæд ныхæстæ, хахуыр, 
Дæу баййардтой. Цы уыд мæ бон зæгъын! — 
У а хъуыддаг нæ адæмтæн сæ ахуыр, 
Сæ къахайстау ыл нал хъуыды кæнынц. 
21 

Æмæ хъызыд. Рæхуыста уад йæ арцæй. 
Бæрзонд поэт хъуыдыдзастæй лæууыд. 
Нæ зыдтон æз, кæмæн нæ кодта уайдзæф 
Дæуæй, мæнæй? — Фæлæ цы уыд, уый уыд! 
Мæнæй та уæд уыди æппæтдæр рохы, 
Поэт лæгмар куы нæ вæййы, бæргæ, 
Фæлæ цыдтæн дæ хорзы номыл тохмæ — 
Цæргæ уа йе — мæлгæ! 
АЛАНТÆ 
Æрдз нызмæлыд фæдисхъæрæй, — 
Дурты расхуыста хох, — 
Уый алантæ сæ хистæрæй 
Сидтау айхъуыстой: тох! 
«Тох! Тох!» — азæлыд быдырты, 
Кæрдтæ ферттывтой рог, 
Тагъд ызнæгты сæркъуыдыртыл 
Калдзæн рухс цæссыг бон. 
Æмæ фесхуыстой хуссæртты: 
"Лæуу фæстæдæр, æрдхорд!" 
Зæхх сын фехсы сæ дугъæтты, 
Стæй сæ ацахсы ног. 
Гъæтт, кæдæм тырныс, сахъ хæстон, 
Нæу дын уа-зынаргъ цард? — 
Уæд дæ хибар, æнкъард къæсы 
Чи ыссудздзæнис арт?.. 
22 

Хивæнд — уый у æрвондзæдис, 
Сахъ иронæн — йæ фæтк... 
Цас поэттæ ныццагъды ис 
Уыцы сау хæсты уæд! 
Ныр дæ кой дæр куы нал хъуысы, 
О мæ фыдæл, мæ туг! 
Æви афтæ дæ сау къæсыл 
Хинæй разылди дуг?.. 
3 
ПУШКИНМÆ 
Ужасная судьба отца и сына — 
Жить розно и в разлуке умереть. 
М. Ю. Лермонтов 
Æз дæ карæй фæхистæр дæн, 
Фарн дæм бадзурæд, цардхæрæфырт! — 
Ныр мæрдтыбæсты диссагæн 
(Уый нæ зыдтай) мæ дзырд 
Ды кæсдзынæ... Ехх, барджынау, 
Цæссыг ахсы мæ хъуыр: 
О, ирон туджы дадзинтæ, 
О, нæ уды мæгуыр! 
Дуне афтæ æвæлмон у: 
Амонд — цæхх æмæ дзул!.. 
Нал фыд зоны йæ хъæбулы, 
Нал йæ фыды — хъæбул. 
Иунæг туг ма нæ фæцуды, 
У историйæн куырд. 
Байрай, гъе уæдæ, сау лæппу, 
Уаз ирон мады фырт! 
23 

ÆМДЗÆВГÆТÆ ÆРРА АМОНДЫЛ 
1 
Сыгъдæг амондмæ чи нæ-иу бæллыд? 
Сæ былы цъæрттæ уымæ хордтой адæм. 
Мæ рахиз фарс та, хионау, фæцыд 
Æрра амонд — мæ ницæйаджы кадæн. 
Йæ цин уыди æнæсгæрст тох, фæндаг, 
Æгъæдзар æмæ сонт лæджы къæбæртæ. 
Æдыхæй алцы, алкæмæ — уæндаг, 
Сыкъайы дзаг! — кæй ма хæссы йæ сæрмæ! 
Уæд уымæ каст: æппæтдæр у нывыл, 
Зæхх удæнцой кæны Бæрзонд Поэзи. 
Фæлæ та ног цъæл арынджы къуымтыл 
Æрхæцы цæст, æмæ та нал дæ хорзау... 
Фæтыхстæн-иу: цы уыди, уый фæци! 
Нæ сагдæртæн уыдзынæн æз сæ раздзог. 
Цæмæй зыдтон: æрра амонд, кæм ц’ и, 
Уый хорз зоны, лæгыл нæ цæуы комдзог. 
Сылгоймагыл-иу банцади мæ уд, 
Цы нæ у, уымæй уыд мæнæн æхсызгон... 
Рæстæгмæ улæфт... Ау, æз дæн тæппуд?! — 
Æз ме знæгтæн ыссардзынæн сæ зындон! 
2 
Бынсæфт кæнынц, мæ ныфс уа йе мæ хъару, 
Сæ ныхмæлæууæг — цард-фыдæн æмвос... 
Æрра амонд! Дæуæй æз туг нæ дарын, — 
Куыдзы хæстæн йæ хъуын вæййы йæ хос! 
24 

ÆВРОНГХЪУЫДЫ 
Цымæ цæуыл тох кæны лæг, 
Йæ цыбыр царды йын æппæтдæр 
Куы дæтты æрдз? — Кæд æй хæлæг 
Фæкæны зыд æмæ кæрæф дæр?.. 
Цынæтæ ракалы йæ хин, 
Нæ хъæцы иу хорзыл йæ зæрдæ, 
Æмæ та судзаджы æвзæртæ 
Кæнынц бæсты бикъау сæхи. 
Уæд уый куыд у!.. Æгæр-мæгуырæй, 
Кæмæн нæу, дидинау, йæ цард, 
Йе чи нæу уаз — йæ уьюд, йæ кондæй? 
Мæнмæ уæд иу хъуыды æгуыры: 
Кæс-иу, æрцæудзæни дæ рад — 
Мæлæт лæгыл нæ кæны хъоды! 
25 

УАСТЫРДЖИМÆ 
Ирон зæд дæ, 
Уæлæрвты тæхыс ды, 
Уæлæрвты тæхын, чи зоны, дæ бар у, 
Фæлæ-ма ракæс иу афон, 
Тæрных, 
Дæ адæммæ — 
Сæ рыст удæй цы хъары!.. 
Цæрæнуат — нæй... Терк-Турчы сау фæндагыл 
Фæцыдысты нæ фыдæлтæ, 
Фæлæ 
Кæм и нæ зæхх? 
Нæ цæуæнтæ — кæуæнтæ. 
Ызнаг дæ исы, — 
Нæй цæуæн хъæмæ! 
Фыдæлгъыст фод: 
Мæнгард-амындæй чи у 
Сæрхъызой Ирæн, 
Ахæмтæ, бæгуы, 
Нæ цæрдзысты... 
Йæ райгуырдæй у 
Ничи! 
Йæ мардыл никæй бахъæудзæн кæуын!.. 
26 

НОГАЗЫХОРЗÆХ 
Фæстаг хæрзбон Юляйæн 
Æз дæ зæрдæйы рухсæй 
Кодтон саугуырм... Хæрзбон... 
Ныр ызгъæлы мæ рустыл 
Судзгæ сау цæссыг, зон! 
О, рæсугъд бон у — Ног аз, 
Урс мит арвæй кæлы: 
Мæн кæй нæ дæ, уый зонын, — 
Зын — æнæ дæу мæльга... 
Ис мæ фынгыл æнæвгъау 
Сæн, æртхъирæнтæ, маст... 
Уый фын у æви аргъау, 
Æви афардæг уарзт?.. 
Нæ, кæм цæуон, кæм бадон, 
Уый зыны уа, куывды, — 
Ног цæудзысты сæ рады 
Мæнмæ Уарзт æмæ Ды. 
27 

ФÆСАУУОН 
Кæддæры уарзонмæ 
Нæ хицæн уыд — рæстæгмæйы мæлæт... 
Ныр мæнæ, гъе, æнæхицау уæлмæрдты 
Æз къахын ингæн... У дæуæн дæ мæт 
Æвæстиатæй ахизын мæ фæрсты. 
Фæлæуу, мæ хур! Хъысмæт фæлитой нæу, 
Мæгуыры бонау, ивддзæгтæ нæ кæны. 
Æз уарзтон дæу... Æрцыд мæ рад мæнæн: 
Кæй уарзтай, уый дæхи къухæй ныгæныс. 
Фæсаууонæй дæумæ кæсы, зæдау, 
Мæ цардæмбал: æз уарзтон дæу, уый зоны, 
Фæлæ 
Мæнмæ, 
Дæумæ 
Нæ хæссы фау, 
Йæ уадултыл йæ цæстысыг ныззоныг... 
Дæ лæджы ингæн аив у, цыбыр, 
Фыдбоны дуг кæуыл нæ цæуы хинæй, 
Фæлæ кæуы 
Мæ цардæмбал, мæгуыр, 
Мæныл, 
Дæуыл, 
Æви кæмдæр йæхиуыл?! 
28 

ИВГЪУЫД 
Фæуы мæ цард, æмæ кæсын 
Мæ ивгъуыдмæ цырагъы рухсæй: 
Йæ зынг рæдзæ-мæдзæ кæны, 
Нызгъæлы цæстысыг мæ рустыл. 
Уæдæ цæуыл уыди дæ тох? — 
Рæстуд, хæрзамондмæ бæлгæйæ, 
Дæ цæуæнтæ гæвзыкк, фыдох, 
Дæ хуымгæнд сойджынæй — æдзæллаг. 
Æниу мæн ницы хъуыд, бæгуы, — 
Зæрдæйы рухс æмæ сæрибар 
Уыдысты хохагæн, мæгуыр, 
Йæ уды цин æмæ йæ риссаг... 
Æмæ кæд бахаудтæ цæсты 
Фыдахин, хивæнд æмæ сонтæй, 
Уæд ыл мæхæдæг дæр сæттын, — 
Уыдысты кадавар мæ бонтæ 
Цæринаг цардмæ... Ехх, мæ бон, 
Цы куырой нал разылд мæ удыл, 
Сылгоймаг, паддзах уа, бæлццон — 
Мæныл æвæгæсæгау худынц. 
Æмæ кæдæм кæнон фæдис, 
Кæнынц мын иуæй-иутæ пъатæ, 
Фæлæ-иу зон, æууæндæн ис 
Æрмæст дæхи удыл, дæ мадыл. 
30. 01. 96 
29 

ХОХАГ 
Адсемы уарзон лæг Коцты Закайæн 
1 
Æз нæ базьщтон дæу... 
Æз дæ хорзыл мæрдтæм дæр 
Æууæндын! 
Афтæ ихдзагъд мæнæу 
Хуры тынтæн фæцæуы сæ фæдыл, 
Адæм бирæ кæй уарзой, 
Уымæн хъазæнхъул — ингæн, 
Мæрддзæст... 
Æз дæ цæрæнбон нуазын, 
Рухсаг — нæ, уый нæ уарзы 
Мæ цæст! 
2 
Æз уынын дæу хæхбæсты: 
Уый нæ цин йе нæ зыны уа, 
Зака. 
Тары, 
Арф кæмтты фесхуыстай бæх, 
Нымæт сираг æфсургъыл ныппака, 
Æмæ ризы æмризæджы зæхх, 
Уый фæтындзы йæ дард балцæй хохаг, 
Зоны: афонмæ ихы къæйыл 
У йæ чысыл, йæ саби — æххормаг, 
3 
Уæд ныййазæлыд комы рæбынæй 
Сонт бæхы мыр-мыр... Афтæ у цард: 
Ничи батыхсдзæн никæд дæ зыныл, — 
Ам нæй хиуæттæ йе та æрвад! 
30 

Æмæ митхъæпæн, зинау, йæ риуæй 
Бæх ныффæйлауы. Лæг та — фæрныг, 
Ис гагатæ йæ хордзены бирæ, 
У сæ хуьшдзау йæ кæстæр — йæ чызг. 

*** 
Зымæг у ныр. Ызнæт тымыгъ 
Æхсы мæ иппæрд къæсыл миттæ, 
Уæддæр мæ ирхæфсы мæ куыдз, — 
Кæны нæ бур гæдыйыл цинтæ. 
У афтид риу. Нал — цард, нал — уарзт, 
Хæццæ, дывыдойнаг хъуыдытæ 
Тæрынц дæу раууатмæ... Дæ маст 
Уæлæхох у дæ ис, дæ зынтыл. 
Ды ацыдтæ. Фæрнæй мын цæр. 
Мæныл-дæуыл дзыназгæ худын: 
Цымæ цы диссаджы къæсæр 
Уыдаид арфæйаг дæ удæн. 
О, æз — мæгуыр. Ды та, мæ бон, 
Дæ бон калдтай: Хуыцауæй — буцхаст, 
Фæлæ къуыдайраджы хæдон 
Нæ иу, нæ иннæрдæмты не ’вæзт. 
Уæд ма цы хорзмæ кæса лæг, — 
Мæ къæсæрыл ныккæлынц миттæ, 
Фæлæ мæ бамбарут: хæлæг 
Хуыцаумæ дæр нæ кæнын никæд. 
32 

ХОХАГ ЛÆГ БЫДЫРБÆСТЫ 
Мæн фæкодтой мæ къæсæй 
Мæ ахуыр хъæбултæ зæрондæй. 
Ныр æцæгæлон бæсты 
Æз æрвитын, хъæрзгæйæ, мæ бонтæ. 
О, фæлыгъдтæн фыддзардæй, 
Фæлæ зæрдæ йæ митыл нæ райы, 
Ам дæ ничи æрвадыл, 
Ничи хион, хæларыл нымайы. 
Кæс, хæхбæстæ — дæ разы: 
Уалдзæг у, сисы дзывылдар цъиу-цъиу, 
Кæсаг хуыдымы хъазы, 
Къадздон комы ныххиутæ. 
Сæрд — æхсыр æмæ хурæй, 
Уым нæу тæвд, нæй дзы рыг йе дзынгатæ,— 
Хор æрзайын кæ дурыл, 
Суг, хъæбæр цыхт, — дæ къона у адæн. 
Фæззæг бур у, цъæнутау. Нæ рæгътæ — 
Фаст, рæсугъд чызджы фаззон дзыккутау... 
Тагъд — зымæг, нард — дæ фосы рæгъæуттæ, 
Хорæй дзаг у дæ куыройы къуту. 
Зымæг карз у, ныззæй кæнынц миттæ, 
Фæлæ сыхаг сыхаджы æмбары: 
Нал — хылтæ, нал — æдзæлгъæды митæ, 
Æмæ кæмтты ныййазæлы зарæг. 
Лрты уилæгтæ 
33 

Сугтæ цадæггай баппар дæ артыл, — 
Уый дæ амонды хорз у, дæ пайда... 
О Хуыцау, кæд нæ мæгуырæг цардæн 
Нæ кæрон ис, нæ — райдиан?! 
4. 02. 96 
34 

*** 
Мæлæтыл ничи кæны разы, 
Сты адæм иууылдæр йæ цот... 
Æрмæст дзы иу æрра лæг хъазы, 
Йæ ном та у — мæгуыр поэт. 
Цынæ цæлхдуртæ йын æвæры 
Йæ разы — коммæгæс ын уа, 
Уæд та уый худгæйæ фæзæгъы: 
Дæумæ цы хæрзтæ ис, зæгъ-ма? 
Сыджыты хъарм — уый у дæ артдзæст, 
Фæлæ дзы цъиуызмæлæг нæй, 
Æмæ кæимæ нуазон хъуамæ, 
Фæззæг кæимæ кæнон най?! 
10. 01. 96 
35 

ФÆСМОН 
Ныйирд и бон. Нызмæлыд хъæд, 
Сæ цъиу-цъиу нал æнцайы мæргътæн... 
Цæй, гъа, цы уа, гъеуый та уæд — 
Мæнæи дæр барухс и мæ зæрдæ. 
Ды ацыдтæ. Дæ фæстæ ма 
Нæ урс къада тыдта йæ рустæ: 
Лæгæн хуыздæр къæсæр кæм уа, 
Гъеуым ын у цæргæ æнустæм, — 
Уый зоны алчи дæр. Фæлæ 
Нæу цард уæливыхты къæристæй, 
Дæ уд — рæсугъд æмæ фæлмæн — 
Уыдтæ мæ цин, мæ уарзт, мæ риссаг. 
Фæхастай, рог зæдау, дæхи, 
Кæугæ-кæугæ, æцæгæлонау, 
Мæ сонт къæсæй. У цард фыдхин, — 
Лæджы зынтæн сæттын нæ комы. 
17. 01. % 
36 

*** 
Æз куы ацæуон, гъеуæд мыл 
Сæ цæссыгтæ калдзысты 
Мæ сираг æфсургъ уа, мæ уарзон чызг... 
Мæ мад мыл нæ кæудзæни, уымæн 
Нæ уыди кæуинаг йæ хъæбул. 
Мæ ус дæр ыскæндзæни саутæ 
Æфсоны-æфсæнттæй; 
Мæ фыд — уый цынæ зынтæ зоны 
Йæ хæсты быдырæй, 
Æмæ йæм нæ кæсдзæни диссаг 
Мæ уды фæстаг бон; 
Мæ хæлæрттæ? — Уыдон мæ ацыд 
Нæ уырндзæни — зонын, 
Кæд ма мæ æрымысой искæд, 
Уæд уыцы афонты 
Мæнæн хъарм кæндзæн ингæн 
Мæ хырыз ыстджытæ. 
37 

ХОХАДЖЫ НЫХАС ХУЫЦАУИМÆ 
Хъазгæмхасæн 
О, худæг мæм кæсыс, Хуыцау, 
Лæджы ысулæфын нæ уадзыс, — 
Æз дæр дын кувин, фæлæ, ау, 
Цы хорз кæныс, гъеуый-ма радзур! 
Нæ уаз фыдæбæттæ, нæ зын, 
Фæлдисæгау, ысты дæ цинаг: 
Фæсайы мах, мæгуыр, нæ фын, 
Æмæ та афтид у нæ рифтаг. 
Рæсугъд, æрвон рухсау, нæ цард, 
Цы уд нæ кæны уымæй сомы, 
Фæлæ дзы нал хæрын æз ард, 
Дæуæй дæр ницы хорзæх домын. 
Кæм нæй нæ хохрæбынты сой, — 
Хуычъы, хъæбæрхорæй — мæ дзултæ, 
Æмæ мыл уадз æмæ кæсой 
Мæйтæ уа, хуртæ. 
30. 01. 96 
38 

ХУДÆДЖЫÆМДЗÆВГÆ 
Уæд æрсæрфта йæ боцъо 
Хаджеты Таймураз 
Æмæ загъта: цæугæ мын у ныр! — 
Кæд рæстмæ уа мæ фæндаг, 
Кæндзæни мыл хур аз, — 
Науæд афтæ: мæгуыр у мæгуыр! 
3? 

*** 
Æз дæу равзæрстон ме ’намонд уарзты фæстæ, 
Рæсугъд дæ, фæрдыгау, æрттывдтытæ калыс, 
Дæ цæстытæ — хохаг цъæх цадау... Сæ алварс 
Ныззоныг ысты, нæзхъæдау, дæ къæлæт æрфгуытæ. 
О, хатыр фод. Дæуимæ къæмбыртыл цæугæйæ, 
Æз мысын æндæры... Мæ хивæвдæй ма мæн фæвды 
Мæ рагбонтæ растын кæнын æмæ, чи зоны, искуы, 
Кæй уарзтон, гъеуымæ дæр, 
Дæу фенгæйæ, сагъæс æрхъара. 
Мæ царды фæвдæгтыл æз раст лæгæй зонын мæхи. 
Хызта-иу мæ хион-æддагонæй алчи йæхи, — 
Æгуыдзæг æррайау. 
Дæуæн та мæ фенд у дæ рагуалдзæг æмæ дæ цин, 
Æмæ дыл цæуын æз 
Мæнгард æмæ хинæй. 
Мæ раст уд — хуымæтæг: уыд хус къæцæл, 
Баппар æй арты, 
Æмæ дын ныггуыпп кæндзæн — рухс æмæ 
Хъарм у дæ къона, фæлæ уый — рæстæгмæ. 
Хуылыдз суг та бирæ фæсудзы, 
Фæлæ 
Йæ фæздæгæй ныхгæны нæ улæфæнтæ, 
Нæ рухс кæны никуы. 
Ды ахæм лæппумæ тырныдтай фæцæуын чывдзы, 
Уæд цы кæныс, мæ фынты рæсугъддæр, 
Æгуыдзæг зæрондæй?.. 
Æрцу-иу Къуыдармæ, æмæ дын уæд ард хæрын, 
Нæ дун-дуне Иры къæсæрыл кæй фæуд кæны, 
уымæй... 
40 

ФЫЦЦÆГÆМ МАРТЬИ 
Мæ райгуырæн боныл 
Нæ барайдзæи алчи, 
Уый зонын: 
Кæмæнты ызнаг дæн — 
Æнæхъуаджы, 
Чи мæ 
Æцæгдæр йæ рыстæй æфхæры. 
Нæ сæм кæнын хъыг, 
Мæ удыл дæр абон 
Нæ кæнын дыгъуырццæг... 
Ызнаг, — уый ызнаг у! 
Тæргай мын чи кæны, 
Гъеуый дæр 
Бæстон-бæрæг зоны: 
Тызмæг æз нæ уыдтæн, 
Фæлæ мæ нæ царды уавæртæ 
Дæлдзинæджы ранмæ æппæрстой, 
Æмæ уæд нæ барстон 
Мæ хъулон хъæбулæн дæр 
Никуы... 
(Æртæ хатты æрæхснырстон: 
Æвæццæгæн, раст у 
Мæ ныхас.) 
Мæ мардыл нæ кæудзысты, 
Уый дæр ма зонын, 
Фæлæ иу бон сæ зæрдыл æрлæууæд: 
41 

Мæн фæндыди æгъдауæй, 
Рæдауæй фæцæрын 
Мæхи хуызæн кусаг, 
Изæрæй — 
Цæлуарзаг адæмтимæ, 
Æмæ уыйфæстæ 
Иу рæсугъд райсом 
Расхъиуью арвы цъæх кæрæттæй, 
Стъалыйау! 
42 

ÆЗ ФЕДТОН АХÆМ НЫВ... 
Цыдысты уынджы мад æмæ йæ чызг. 
Уыд горæт рухс: къуырддзыкку тау — йæ цьæхыл. 
Æрттивы, ризгæ, худгæ хуры зынг, 
Цынæ цæрæгой байрайы нæ зæххыл. 
Бæрзы цонгау, — рæсугъд, æвæлмон, хин, — 
Сæрыстыр чызг, нæрæмонау, æрттивы: 
Рæхснæг синтыл дьгоыдойнаджы джинс 
Æддæг-мидæг кæны, цæхæрау, ивы. 
Йæ фæсчъылдым — йæ мад: хъæзау — мæллæг, 
Тæсауыгъд хæст йæ дзуринаг, йæ низ у... 
Уый нал кæны хæрзамондмæ хæлæг, 
Йæ комыкъултæм рог къæбæр нæ хизы. 
Æрмæст фæзæгъы: о, мæгуыр мæ бон, 
Хуыцæутты Хуыцау, бакæн-иу тæригъæд: 
Æппын кæд нал и а цардуагæн ивæн, 
Уæддæр ныл ма скæ тугуарыны бон! 
43 

ХИСТÆРЫ НЫХАС КÆСТÆРÆН 
Нафийæн 
Нæ, мæ зæрдæйы рафтыд 
Баст нæу абон уа, сомыл... 
Æз куы нæ тæрсын афтæ 
Сау хæрам æмæ сонтæй! 
Цард, дæллаг галау, дары 
Мæн йæ хуымгæнд, йæ зынты, 
Гъе уæддæр мæм нæ хъары 
Ингæн, 
Судзгæ фыдфынтау!.. 
Æз цы зæгъон æргомæй, — 
Уый кæд, хъолойау, маст у, 
Гъеуæд ма уæд мæ номæй 
Райгонд чидæр, мæ фыстæй. 
«У æппæтæн дæр барон!» — 
Ацы рогвæсмон хъуыды 
Дары раст уды й’ аууон, 
Мæнг, кæрæфы — йæ зыдыл. 
Уæд цы уыди мæ рæдыд? — 
Æз куы нæ мардтæн бартыл, 
Мæн рæсугъдæй куы фæндыд 
Цъусдуг ацæрын царды!.. 
Гъемæ фод уæдæ афтæ: 
Лæуу, ирон лæг, æдзынæг!... 
Нæ — дæ бонæй-бон сæфт мын 
Кæд мæрдты дæр зын уыдзæн!. 
44 

ИРОН СЫЛ ГОЙМАДЖЫ УАЙДЗÆФ 
ЙÆМАДÆН 
Ды нал дæ, гыцци. 
Дæ фæндоныл — разы, 
Сывæллон чызгæй 
Æз фæцыдтæн чындзы, 
Кæй нæ уарзтон, уымæ. 
Рæдау уыд, бæгуы, 
Мæгуырæй уæздан лæг 
Кæй фæхонынц адæмтæ, ахæм. 
Ды цалынмæ цардтæ, 
Уæдмæ-иу 
Мæ разы цырагъау лæууыди. 
Ныр нал дæ, гыцци!.. 
Æфсымæр уа, хойæ 
Æмæ ма мæ фыд, 
Хъæбатыр поэтæй 
Кæй базыдтой Иры дзыллæ 
(Хæст афтæ дæр зоны, 
Мæ цæстæй нæ федтон мæ фыды), 
Фæлыгъдыстут дардмæ... 
Кæдæмдæр... 
Уæд мæнæ. 
Æз — иунæг, æвæрæз... 
Мæ рæсугъдыл ауыгътон къух, 
Фæлæ ма 
Æрымысын дæу: 
Мæлæт æмæ цардæй 
Сæ иу дæр нæ исы мæ зæрдæ!.. 
45 

НОГАЗЫКУЫВД 
1 
Гъæтт, цы рухс æхсæв у абон, 
Цыма уалдзæг у, æрбабон, 
Къада зул-мулæй тæхы: 
— Ног аз, Ног аз у! — зæгъы. 
Мит уæззау пакъуыйæ уары 
Иунæг цъитт нæ хъуысы тары. 
Мыст йæ хуыккомæй кæсы, 
Ай цы уа, зæгъгæ, фæрсы. 
Арс йæ хъарм лæгæтæй растад, 
У æхсæрæгмæ йæ фарста: 
— Ай цытæ кæнут, цытæ, 
Æви нал уынут фынтæ? 
— Диссаг у, — зæгъы æхсæрæг, — 
Ком йæ фæдджитæм нызмæлыд: 
Бирæгъ сау сыджыт хæры, 
Комы та нæ дон нæры. 
Рувасыл æууæнды карк дæр, — 
Фæрвæзти йæ хин, йæ маргæй. 
Сæгуыт хохрындзыл лæууы, 
Уый дæр ацырдæм хъæуы. 
Уæд кæм нæу зымæгдзу халон, 
Ууыл дæр, мæ бон, æрбабон; 
Сырддонцъиу ын у хуындзау, — 
У сæ рæгъгæнæг Хуыцау. 
46 

Тæрхъусмæ уыдзæни дзурæг, 
Ау, кæм нæ уыдзæни худæг: 
Уый йæ тæппуддзинад ныр 
Ам нæ равдисдзæн, мæгуыр! 
2 
Æмæ уæд нызмæлыд ком... 
Сырдтæ, абон уа йе сом 
Хъуамæ уой æмтуг, æмдзæрин, — 
Фод сæ лæгæттæ æмдзæрæн! 
Æмæ фынг, — кæм зоныс, ахæм, - 
Къах-къухтыл фæкафыд халон, 
Мыст, 
Æхсæрæг, 
Арс, 
Тæрхъус — 
Нал дардтой сæ цардмæ хъус!.. 
Бирæгъ дæр кæцæйдæр ниуы, 
Уый дæр агуры йæхион: 
— Ног аз, Ног аз нæм æрцыд, — 
Назбæлас — нæ мад, нæ фыд!.. 
47 

МÆДДÆМÆН 
Мæн нæ фæнды, уæ фæтк уа, 
Уæ ныхас æмбарын: 
Нæ уын фæдæн хорзæн — 
Ныббарут!.. 
Мæ ацыды бон-иу, тæрккъæвда 
Куы уара, 
Уæд, курын — 
Хъæрæй-иу ныззарут! 
Цы уыди, цы нæ уыди, 
Уыдæттæ, оххай, 
Уыдысты 
Цыбыр царды койтæ. 
48 

*** 
Уæдæ ма цæуыл у мæ маст, 
Мæ зæрдæ та бары 
Æгуыдзæг, фыдлæджы хъæрахст, — 
Йæ фæллæйттæ уары!.. 
Кæм нæ у дзырдарæхст, уæндон,— 
У ницыйæ исты!.. 
Рæстæй йæм ысдзырдтай, уæд зон, 
Хъуын нал уадзы хъисыл. 
Æз аудын ууыл — у Лæг! 
Нæу аив дæ кары 
Тæппуд ми, æдылы, хæлæг 
Цыфæнды бынаты. 
Фæлæ йын ныккæнæн кæм и 
Йæ судзгæ фæлдыстæн? 
Йæ фæрцы æз адæмæн дæн 
Фæсвæдæй æлгъыстаг! 
49 

ЗÆРДÆЙЫ ХЬУЫДЫТÆ 
Рæсугъддæр амонд нæй лæгæн, 
Куы уа йæ аивад йæ артдзæст, 
Кæм нæу тæригъæддаг, уæвгæ, — 
Фæхонынц æй хъæбатыр, дардцæст. 
Фæлæ йыл раскъæрынц, бæгуы, 
Фæсвæдæй дам-думтæ уа, койтæ 
Æмæ ныффæллайы, мæгуыр, — 
Нæ йыл кæлы, фæрныгау, сойтæ 
Цæугæ царды... Æмæ та ног, 
Уæддæр у адæмæн сæ хъæбул, 
Ныр мæнæ баххæсти йæ цонг 
Фæндонхорзмæ, уæд цард фæкъул и!.. 
Цæмæ бæллыс? Поэты кадмæ? 
Æмæ дзы уа-диссаг цы ис: 
Фæлитой дæ — цæрдзынæ адæн, 
Ды та-иу бауром дæ рис! 
О, нæ, йæ царды рухс нæ фæуы, 
Цынæтæ йæм кæнынц хæлæг, 
Фæлæ, æгæр-мæгуыр, куыд кæуа 
Йæ цин уа, йе ’намондыл лæг!.. 
50 

*** 
Æрвон рухс мын дæ удæй кодта рухс. 
Æз ахæстмæ цыдтæн, 
Ды та æнкъардæй 
Мæ уазал былтыл авæрдтай дæ рус, 
Æмæ ма хъуысти амонды хъæр дардæй. 
Æмбæхстай алцы ды... 
Æз дæр, мæгуыр, 
Кæм нæ зыдтон Хуыцауы раз мæ рæдыд, 
Æмæ ма иу: нæ хицæны рад ныр 
Рæстæгмæ — нæ, æнусбонтæм ныллæууыд. 
Æрыздæхтæн, уæд айсысы нæ цин, 
Æмбæхсæм-ма — фыдхахуыртæй уа, хъустæй — 
Кæрæдзи мах нæ адæмы фæрцы: 
Дæ лæгæй - ды, 
Æз та — мæ усæй! 
51 

УÆЛМÆРДЫ 
Не рыдайте безумно над ней... 
Коста 
Уый нал ис æмæ нал хъæуы кæуын, 
Нæдæр — зæрдæтавæг ныхæстæ... 
Хуыцæуттæ бирæ сты... Фæуæнт! 
Нæ хъары иумæ дæр дæ лæгъстæ. 
Нæ хъуыды кæны уый: фæци 
Кæмæндæр ацы уысм йæ рæстæг — 
Йæ тох, йæ уарзт æмæ йæ цин 
Фæхæссы ингæны хъæлæсмæ! 
Æмæ-иу ма ку! Царды хорз 
Дæ цæссыгæй ыздахæн нал ис... 
Кæс-ма, куыд ныррæсугъд йæ бон, 
Йæ удæгасæй алчи хъал у! 
52 

АЦÆРГÆ СЫЛГОЙМАГÆН 
Кæйдæр дæ — уый зонын... 
Æмæ ма кæйдæрты уыдтæ... 
Мæ уд мын æвзонынц 
Гъе ацы æлгъыстаг дзырдтæ. 
Зæдау ма рæсугъд дæ, 
Мæ разы æркъул и дæ сæр. 
Фæхъазыд дæ удæй 
Кæддæры æхцаджын æвзæр. 
Кæйдæрты-иу уарзтай, 
Кæмæ та — ыссад уыд дæ кард... 
Фæлæ ма ныр, уастæн, 
Кæй бахъуыди сабийы мад? 
Ды кæй уарзтаис, ахæм 
Æз хъуамæ уыдаин, мæ хур! 
Фæлæ арвмæ нæ хауы 
Мæгуыр лæджы фесхуыстæй дур. 
Аминоны кæрты 
Дыууæ дуары 
Уыдзæни дæ разы: 
Мæ номыл — зындонмæ, 
Дæ хъæбулы охыл — 
Дзæнæтмæ... 
Кæцы сæ æвзарай — 
Дæ бар у дæхи! 
53 

*** 
Но я бы стер глаза свои и скулы, 
Лишь для того, чтобы тебя вернуть... 
П. Васильев 
Нæ, дæу раздахын нал у 
Ныр мæ уды фыдрыст, 
Æви асаст мæ хъару 
Йе — мæ зæрдæйы ныфс? 
Дард ма, тулдзы мæрайæ, 
Уасы, хъарæгау, уыг, — 
Уый нæ уарзтыл фæради 
Тар æхсæвты, мæгуыр... 
Ныр цы кæна? Æнафон 
Рæгътыл кæрдæг фæбур: 
Лæг йæ амонд кæд сафы, 
Уый нæ зоны, мæ хур! 
Сусæг фембæлдтæ... Пъатæ, — 
Не сты царды фæрæз: 
Ды мæ фæндагыл — мастæн, 
Хус цæссыгæн дын — æз. 
Ехх, гæнæн ма куы уаид, 
Сонт сæлавырау уæд 
Сыджыт къах, æмæ ссарин 
Авд дæлзæххы дæр дæу!.. 

*#* 
Æз дæу уарзтон, бæгуы... 
Арвы айдæнау — рухстау, мæ цинаг. 
Цас лæппутæ уыдысты, мæгуыр, 
Уæд дæ къæсыл кæуинаг. 
Фæлæ а дуне ивæнтæ нæй: 
Кæд хуыздæр уай, дæ ном у æгуыдзæг. 
Цæр уæдæ, ды — кæмфæнды дæр уай — 
Мæнæн амонд хæсдзынæ. 
Уарзты хорзæхмæ чи хæсса къух, 
Уый фæсмонгонд у царды... 
Æз дæу уарзтон мæ зынæй, мæ хур, 
Ды — поэт лæджы кадæн. 
Æмæ афтæмæй баизæр бон, — 
Хорз ма чи зæгъа мардæй: 
Æз дæу уарзтон, æмæ мын æфсон 
Ис, мæ мæлæт уа 
Æви мæ цардæн... 
24. 08. 96 
55 

МÆ ФЫДЫ МÆЛÆН БОН 
КÆНÆАМ,ГОРÆТЫ 
Фыдтымыгъ... Тæрккъæвда... Æхст фатау, 
Рæуæг дымгæ сонтæй тæхы. 
Нæ хæхбæсты никуы уыд афтæ: 
Зымæгон хур найы йæхи! 
Мæ фыд, 
Ныр цæттæ у дæ табæт, 
Уæнгрогæй йæ чидæр хæссы... 
Æцæг лæг йæ сыджытыл бафта, 
Æндæр æм цæй амонд кæсы?! 
Нæ дзыллæ, нæ мæрддзыгой адæм, 
Сæ сæртæ æруагътой ныллæг, 
Мæнæуы æфсиртау, сæ рады. 
Ныр ацыд нæ разагъды лæг! 
Дæ цардыл фæкæндзысты дистæ: 
Хъæбултæ йын — бирæ, фæндтæ!.. 
Зын мын у... Мæ уды фæдисхъæр 
Нæ бахойдзæн никæй зæрдæ. 
Мæн нал хъæуы иугъæдон фарста: 
— Уæлон царды уон æви нæ? 
Æнустæм дæ ингæны фарсмæ 
Уыдзæни мæ зæрдæ мæнæн. 
Æрмæстæр ма иу хъуыды раст у: 
Ды нал дæ мæнæй! 
56 

АРАППÆН 
Уæд цы фæдæ, мæ дугъы бæх? — 
Æз куы ныйивтон раджы кæддæр 
Дæу суари-капеччытыл 
Бухъзæрдæ лæгæн — 
Æвæрæз, æвадатæй? 
Кæсын дæм нæ уарзта мæ цæст, 
Куы айста гъеуыцы 
Æхцаджын, къæрных лæппу 
Дæ нывæфтыд идон 
Мæ къухæй. 
Дæ мыр-мыр ныццарыдта ком, — 
Æртæ хатты расхъиудта саргъæй 
Дæ ног хицау, 
Фæлæ та-иу идон, 
Æлгъыстагау, аззад йæ къухы. 
Мæ кæуын ысхæццæ мæ хъуырмæ, 
Фæлæ афтæ у цард: 
Мæгуырæн йæ хорз дæр кæйдæр вæййы! — 
Мæгуыр та уыдтæн, мæ уды сæрибар кæй 
хъахъхъæдтон, 
Æмæ... сылгоймаджы мастæй. 
Ныр цы фæдæ, мæ сау æфсургъ?.. 
Уый дæр дæ — 
Хъочах — 
Ныууæй кодта авд-авды аргъыл 
Æндæр бæстæм... 
57 

Уæд афтæ: нывзил-ма кæддæрау 
Цъæх-цъæхид кæрдæгмæ дæ барæджы 
Æмæ расхой цыппæрвадæй 
Нæ Иры бæстæйы 
Бынылзад Къуыдармæ. 
Æз æнхъæлмæ кæсдзъшæн 
Дæ фæдисон мыр-мыр, 
Дæ зæлланг хъæлæсмæ 
Æхсæв уа йе бон уа — 
Æгасæй уа, мардæй! 
Æмæ гъеуæд, æмгæрттау, 
Нæ сабыр къæсæрыл 
Фæпъатæ кæндзыстæм кæрæдзийæн: 
Ды — мæ уадултæн, 
Æз — дæ барцæн!.. 

МÆХОКЛАВÆЙÆН 
Æфсымæры ныфс мын уыдтæ, 
Мæ иударон, мæ хосдзау хо. 
Ныззылдтам-иу нæ цæвджытæ, 
Ныййазæлыд-иу комы дон. 
Кæм нæ уыдтæ сæрæн чызг уæд, 
Рæсугъд, æрвæрдыны кæсæнау, 
Фæлæ дыл чи кодтаид мæт 
Мæгуыр Къуыдаргомы къæсæрыл. 
Ныр дæм кæсын: фæрныг, бæгуы, 
Фæлæ дæ сæр ныуурс и митау, 
Æмæ ма чи зоны кæуын, 
Кæй ма хъæуынц нæ цард, нæ зынтæ. 
59 

МÆГУЫРГУРЫ САГЬÆС 
Æз нал кæнын мæ цардæй хъаст. 
О, уарыд мыл фыд-зымæг миттæ... 
Ныргъæвстæн-иу, фæлæ мæм каст, 
Цыма мыл кодтой адæм цинтæ. 
Ныр мæнæ гомгæрццæй лæууын, 
Кæй ма хъæуы, бецау, мæгуыргур! — 
Куы мæ нымаиккой, бæгуы, 
Æз хор æрзайын кæнин дурыл... 
Фæлæ ма чи дæн йе кæмæй, 
Гъеуымæн хины лæг цы зоны?.. 
Æз — иппæрд рухс хурæй æмæ 
Кæнын дæлдзинæг лæджы тона. 
Кæддæр-иу чи кодта хæлæг 
Мæ номмæ — ныр ыскъæры койтæ, 
Æвæццæгæн, ысуадзы лæг 
Æрмæст мæрдтыбæсты йæ дойны. 
60 

МÆЛДЗЫДЖЫ МАСТ 
Мæ чысыл шрæфырт Къодоты Аринæйæн 
Мит бæстыбæрзæндтæй уары, 
Мæнæ пецы суг æндзары 
Иу тызмæг мæлдзыг. 
У йæ чысыл хо æдзæсгом, — 
Уый нæ ныхсадта йæ цæсгом 
Райсомраджы æмæ, кæс, 
Ныр къуыбылæйттæ кæны. 
Дун-дуне йæ сæрыл систа, 
Чи ма йæ уромы, чи? 
Иу хъæлдзæг ысси, ызгъоры, 
Бырынкъ та фæцæвы хоры, 
У йæ цард æнцад-æнцой: 
Сой, сой, сой!.. 
61 

МЫСТÆМÆ ДОМБАЙ 
Йæ къонамæ фæцæуы мыст, 
Кæсы, йæ разы мæнæ — домбай. 
Мæгуыр, æмризæджы ныррызт, 
Кæм нæ æрыхъуыста йæ койтæ. 
— Кæм дæ, — зæгъы, — хъæбатыр мыст, 
Цы амæлттæ фæкæныс мæры? 
Ыстæй цы боны хорз кæсы 
Дæумæ дæ талынг къæсы уагæр? 
Æнцæйтты давæггагæй та, 
Æвæццæгæн, ныррухс дæ къæсæр: 
Дæ разы — сойæдзаг къæрта, 
Кæй ма хæссай, мæ хур, дæ сæрмæ! 
Цынæ фыдбылызтæ кæныс, 
Пайдайæгтæ, мыстау, æвзарыс, 
Фæлæ домбай зæрдæйы рыст 
Дæумæ, æлгъыстагау, нæ хъары... 
— Ды тугдзых дæ, цæр мын фæрнæй, 
Æз дæр мæ хоры нæмыг арын, 
Уæд чи у раст мæнæй-дæуæй, 
Гъеуый-иу рухс дуне æвзарæд. 
62 

ЗЫМÆГОНÆХСÆВ 
Тæрхъус, уыры æмæ уыг 
Кодтой иу зымæг ныхæстæ: 
— Гъа-ма, чи нæ у хъæздыг, 
Чи кæмæ цæуа лæгъстæмæ? — 
Уыры загъта: — Æз лæг дæн, 
Сты мæ цæуæнтæ кæуылты: 
Сыджыты бын ис мæнæн 
Бирæ урс-урсид цæкуытæ. 
Æмæ уæд фæтызмæг уыг: 
— Ау, кæмæйты кæныс тона, 
Æз мæйдары дæр уынын, 
Талынг у дæуæн дæ къона. 
Тæрхъус, худгæйæ, ныхъхъус 
Æмæ, сабийау, ысхъæлдзæг: 
— Адонмæ йе дзур, йе хъус, 
Чи исы куыдзмæ йæ лæдзæг! 
Бæстыл уадтымыгъ ныззылд, 
Нал и ацы къæсæй растæн, 
Уæд кæсынц, æмæ фæзынд 
Иу афон сæ цуры арс дæр: 
— Ам та чи æрцарди, чи? 
Æмæ чи фæкæны загъд, 
Ау, нæ хъæуы ницы арсы? 
Тагъд, мæ мыды къус кæм и, 
Науæд уыи уæ рæсугъд цард 
Æз фæкæндзынæн уæ фарсæй. 
/7. 01. 96 
63 

МЫСТÆМÆХÆФС 
Æрæгвæззæджы аргъау 
1 
Хъæу ысхъæлдзæг и. Фæсрагъæй 
Хурæн разынди йæ тæлы, 
Æмæ, кæс, нæ комы дагъыл 
Судзгæ цæхæртæ ныккалы. 
Хæфс ныфсхаст у, мæнæ дурыл 
Аппæрста йæхи уæлгоммæ. 
Ис йæ чысыл чызг йæ цуры, 
Никæмæн нæ кæсы коммæ. 
Уæд тъыллим-мыллимтæ сисы, 
Арвырдæм йæ къæхтæ тилы: 
— Цымæ хурæй исты риссы, 
Бæстыл рагацау цы зилы? 
Мыст æм рауад: — Ныр цы кæныс, 
Мах фæрныг цардмæ æвдæлы? — 
Тагъд — зымæг, æмæ нæ къæсы 
Нал цыхт ис, нæдæр къæлуа. 
— Рацагур, цы арыс, уыдон, 
Ау, фæрныг куы у нæ уæзæг, 
Æмæ, чи зоны, дæ фæллой, 
Абон уа йе сом — ысбæззой. 

— Хорз, фæлæ дæ ма уæд рохы, — 
Загъта мыст, — тызмæг у рæстæг, 
Уа мæ цин æви фыдохы, 
Мауал цу мæнмæ æввæхсты. 
— Уый цытæ лæхурыс, стæ-ма, — 
Рабадти йæ дурыл хæфс дæр, — 
Чи зæгъы, æмæ дæ къæсмæ 
Æз фæцæудзынæн лæгъстæмæ? 
Ам мæнæн мæ доны хъармы 
Алцы — дзаг. Цы дæ нæ уырны: 
Дзынгатæ нызмæлынц тары, 
Дурты бын кæм нæй уытъырны? 
2 
Уæд ныййазæлыди ком 
Митвæздæгæй æмæ — кæс: 
Дон æрбаста ихæй рон, 
Аззади йæ уæлæ хæфс. 
Уазалы ныргъæвст, мæгуырæг, 
Æмæ уæд йæ чызгмæ дзуры: 
— Цу, фæцу нæ мыстмæ курæг 
Урс гагатæ æмæ дзулмæ. 
Зæгъ: уый базыдта йæ бон, 
Нал кæны йæ басыл фу-фу, 
Æмæ, дам, — æрхат æм, — зон, 
Нал уыдзæни никуы суфа. 
3 Арты ундæгтæ 
65 

Чызг чъызгæйæ уæд фæцыд 
Мыстмæ — хуыккоммæ, йæ разы 
Мæнæ — мыст... Цы ма йæ хъуыд, 
Удисгæ быры йæ фазыл. 
3 
Бады мыст. Йæ фынгыл — зокъо, 
Бурбын физонæг — йæ тæвдыл, 
Æмæ пъæртт кæны тамако 
Иу къах иннæйыл æвæрдæй. 
Къуым — æфснайд, дзæнæтау, хъарм у. 
Ис йæ разы телевизор, 
Уый йын диссæгтæ æвдисы... 
У фæрныг йæ бон, йæ изæр. 
— Мидæмæ, кæм дæ, мæ сыхаг? 
Тас æрцу, æрбад мæ фарсмæ. 
Уый дæхи æхсыс цæссыгæй, 
Ау, цы дæ бафтыдта тасы?! 
— Табу дын кæнын дæхицæн, 
Бауадз нæ чысыл дæ къæсмæ, 
Нал нæм ис хæринаг ницы, 
Мæнæ уазалы ыскъуыйæм. 
— Хорз, уæдæ. Фæдзур дæ мадмæ. 
Де ’фсæрмæй кæнын æз разы, 
Науæд, куыст кæмæн нæу адæн, 
Ахæмты, мæ хур, нæ уарзын!.. 

НЫСТУАН МÆ КÆСГÆРМÆ 
Нæй искæй зондæй зонд, фæлæ уæддæр 
Ды хъуамæ зонай: царды цин, йæ зынтыл 
Куыд хъуыды кодтой разагъды лæгтæ, 
Цы хæрзтæм-иу бæллыдысты сæ фынты. 
Нæлгоймаг уа, сылгоймагæй... Уый раджы 
Йе æрæджы уыд — нæ кæны ивгæ 
Нæ цæугæ цард. Æдзух вæййы йæ равджы, 
Цæуой йыл азтæ цъусдуг уа йе — мингай. 
Нызгъæлы хох. Ныззаууат и цæугæдон, 
Йæ кæсæгтæ фæлыгъдысты, кæдæм 
Æмæ цæмæн, гъеуый нæ зоны, — 
Фæтæхынц мæргътæ цардхæссæг хъæдæй... 
Æмæ уæд цу, æмæ дæ фæндаг агур... 
Дæ уарзт фæци. Дæ нæргæ зард — цæссыг. 
Цы-ницытæ кæнынц дæ удыл дам-дум, 
Дæ фæрныг зард, дæ иугъæдон рыстыл. 
Фæлæ та раст, — лæмæгъæн ничи бары, — 
Куы йæ уарза фæрныг, уæддæр — рæстæгмæ, 
Æмæ-иу ма кæс а сау зæххы цъарыл 
Куыдзау — ыстæгмæ! 
67 

ÆРДХÆРДГÆН 
Хъазгæмхасæн 
Ой, уæлæ, дам, æфцгуытæй 
Сæ бæхты сæфтджытæй, 
Къæйдуртæ æхсæдгæ, 
Ызнæгтæ æрхизынц. 
Джусойты Марат, дам, 
Афтæ куы бадзуры 
Йæ хъаймæты æрдхорд 
Дыгъуызты Тенгизмæ: 
— Цы фæдæ, æфсымæр, 
Фыдызнагмæ райсæм 
Цыфыддæр хæцæнгарз — 
Кæм нæ уыди, ахæм! 
— Ныууадз мæ, къуыдайраг, 
Цы хъуамæ æрдомай 
Чысайнаг лæппуйæ, 
Цæрын ма мæ фæнды... 
Цæугæ у мæ разæй! 
68 

ХÆЙРÆГ 
А/. Горбачевæн 
Æз адæмты кæнын хæццæ: 
Сæ фæтк уа дурзæрдæ, æнæууæнк, 
Кæрæдзи марынмæ — цæттæ, 
Мæ хъуыддаг абонты нæ фæмæнг! 
Кавказы урс хæхтыл кæддæр 
Цы ныфс, цы фарны зынг æрфидар. 
Уый ныр хуыссинаг у... Цæгъдæнт 
Сæ кæрæдзи Гуырдзыйæ, Ирæй. 
Æмæ ма ноджыдæр зæгъын: 
Мæнæн мæ хуыцау-лæг у Мафи, 
Бæрзонд-бæрзæндты уый тæхы: 
— Цы нæу дæ бон, 
Уый тугæй бафид!.. 
69 

чысылныв 
Кседдæры поэтæн 
Нæ уынгты æрбафсæры сагсур поэт. 
Цæмæй нæ уа разы!.. Кæмæй ма у разы? — 
Ныр хицау, хъæздыг у, мæгуыр уа йæ бон, — 
Йæ рахиз къух — синтыл, 
Йæ гуыбын — йæ разæй... 
28. 06.1995 
70 

ДОМИНОЙÆХЪАЗТ 
Æз хъазыныл нал дæн, лæппуйау... 
Ныр та, 
Чи кæмæй у, уый хъуамæ 
Бæрæг уа. 
Ир æввонгæй кæй хæссы йæ хъулон 
Фыртау, 
Уый дæр фенæм: æцæгæй 
Цы лæг уа? 
Азмæнт домино-дуртæ, дæ зæрдæйы 
Уаг 
Ракал, хуртуанау, æмæ кæ 
Дæ митæ, 
Ома, сайгæ: Хуыцаумæ дæр ма æрхæсс 
Фау, - 
Мах æмхуызон куы уарæм нæ дуртæ — 
Нæ цинтæ. 
1]у, æз иу михыл бийын, нæртонау, 
Мæ кау. 
Къуырд æрцæудзæни, рувасау, абон 
Дæ дымæг... 
Науæд акæс, æмæ та рæуæууæнк, 
Рæдау 
Фембылд: хин лæджы бар у 
Йæ хъысмæт! 
Абон ирвæзæн нал и. Дæхи-иу мæ 
Хиз! 
Æз, дæ хъузонау, уилын 
Мæ хъултæ... 
...Цæй, æрнымай дæ хъултæ... 
Дæ быны... 
Кæд ды сайынтæн не ’мбарыс 
Мур дæр! 
71 

ЗОРГЕЙЫМÆЛÆТ 
Мигъы сау хыз æрхауы арвæй 
Дард Японы. Сæумæйы маргъ 
Сиды: бон у, кæсут-ма, хъарм у, 
Нæй уæ амондæн аргъ! 
Иу æхсызгон уац, доны кæфтау, 
Джис-къус адæмæн у сæ цин: 
Абон се знаг æрхаудта сæфтмæ, 
Ныр йæ фæндаг фæци! 
— Диссаг нæу, уый æрцæуа ауыгъд, 
Сты йæ фыдбылызтæ хъуырмæ... 
— Нæ, йæ мæлæт хæрз рог у, тагъд у... 
— Цæй, цы архайынц уæд нырмæ? 
Цард нæ нымайы алчи бонгай, — 
Райхъал у, æмæ — фынæй... 
Уый æркодта йæ хъуырыл Зорге 
Ауындзæн бæндæн зыиæй. 
Æмæ касти — рæсугъд — йæ сæрты, 
Фарны лæгау, кæдæмдæр... Дард... 
Æмæ райдыдта сау мæлæтæй 
Удæгас лæджы цард! 
72 

КАФАГ ЛÆППУЙЫ ТÆРГАЙ 
Джусойты Феликсæн 
Мæн нал уадзут уæ хъазтастæумæ ныр: 
Фыдуаг, дам, у. Мæ зыны радыл — разы. 
Сымах — ысхъæл, фæлæ, æгæр-мæгуыр, 
Уæ къах айсын куы нæ уæндут мæ разы. 
Æз бадын залы. Чи мæ ивы, уый 
«Æрц-тох, æрц-тох» кæны, фæлæ фæцуды, кафгæ, 
Мæ зæронд мады ирхæфсæн æлхуый 
Куыд фæбыры тæбæгъы лæгъзыл, афтæ. 
Къæрццæмдзæгъд сисут: сайы-майтæн — фаг, 
Хæлуарæгау, мысинæгты тын уафы: 
Мæ уды артæй сфæлдисгæ рæу кафт 
Цыдæр лæппу ныр дзедзылæйттæй кафы. 
Æз базыдтон Хуыцауы раз мæ бон, 
Мæ ныфсы зæд уæддæр сæттын нæ комы. 
Мæ уаз куыстæй нæ кодтон мулк йе — ном, 
Ныр бадын залы ницæйаджы номыл. 
О, кафут, цæй! Кæнæд уал чидæр дис, 
Фæлæ уæ иу дæр сценæйы нæ хаты: 
Куы фæкæнынц хъæрæй сымахæн: «Бис!», 
Уæд адæм та мæнæн фæкæнынц пъатæ! 
73 

ГÆДЫЙЫ ЛÆППЫН 
Ракаст гæдыйы лæппын 
Иу афон йæ цæстæй: 
Цъиуызмæлæг нæй æппын 
А зæххыл, æввæхсты. 
Хур. Йæ разы февзæрд кæд 
Сау мысты лæппын дæр, — 
Цъæх нæуу нал кодта æгъгъæд 
Уыдоны гæппытæн. 
Фаста йын йæ царм уырзæй, 
Фехста-иу æй портийау, — 
Нæууыл-иу тымбыл бæрзæй 
Агогора кодта. 
Афтæ хъазыди, уæууæй, 
Райсомæй сæудармæ. 
Аргъ нæ уыди æмæ нæй 
Ахæм царды фарнæн. 
Фæлæ иу афон кæддæр 
Гуыбын уый ысхордта, 
Ау, гæды куы у лæг дæр, — 
Уæд гæды цы кодта?.. 
Фездæхти ма йæм, бæргæ: 
— Рауай-ма, мæ дзæбæх!.. 
Фæлæ лæппын мыст уæдмæ 
Хуыккомы фæдæлдзæх.... 

*** 
Нывгæнæг Коцты Пьаулейæн 
Дæ бошæ хорз, Пъауле, мæ сагæлвæст къуыдайраг! 
Кæс-ма, нæ урс хæхтыл гæзæмæ лидзы бон. 
Ды та ныкъуылддзæстæй дæ тыгъд кæттаджы 
буармæ 
Хæссыс нывæфтыдæй дæ зæрдæйы фæндон. 
Дæ ахорæнтæ — ’взæрст, лæгъз фæйнæгыл — 
мæкъуылтау, 
Хæссы сыл арæхсттай йæ дæрзæг æрмттæ сис: 
Чысыл саби кæны тæвд пецы сæр цæкуытæ, — 
Къаннæг тымбыл хуртæ æфтауынц ууыл дис. 
75 

ЕФИНЫ НЫХАС УÆЛИОН БÆСТЫ 
ЦÆРДЖЫТИМÆ 
Æз дæн Ефин — Мæрдты Барастыр, уым 
Кæм нæ хуыссы Ирыстоны поэттæй 
Лæгтæ-лæгтæ... Уæ зæххыл кодтой хуым, 
Æз та кæнын зæрдæхæццæ сæ фендæй. 
Ныр мæнæ, гъе, æркодтон уæм сæ ног 
Æфсымæрон уæгъд ингæнæй... Нæ зонын, 
Кæй къух сæ баххæст аивады онг, 
Цæмæй сымах ысразы уат йæ зондыл 
Æмæ йæ æз ныууадзон ам цæргæйæ... 
Æнусты сæ куыдзы хастау хæссын, 
Фæлæ та сæ куы нæ айсат — тæрсын, 
Уæ зæрдæ сыл куы нæ базона риссын: 
Сæ иуыл — голлаг, иннæуыл та — хъисын. 
76 

*** 
Адæм кæй хуыдтой æррадон, 
Гъеуыцы ысхъæлсæр хæдзары 
Цард поэт-лæг Хадже, Гæстæнимæ — 
Уый дæр фыссæг уыд. 
Бонрухс-иу тагъди сæ уатмæ, 
уæддæр ма-иу хъуысти сæ зарæг, — 
Чи тыхсы ’ххормагæй уыцы афонмæ 
хуыссæгыл? 
Царды хъулæттыл, пахуымпартау, 
кодтой былысчъил. 
Гомхъуыр, æнæдаст, 
уыдысты налат æмæ хивæнд, 
Уарзтой сылгоймæгты. 
Къахдзæф нæ уагътой кæрæдзи 
Ирхæфсæн хъазты. Кодтой сыл 
чызджытæ ривæд. 
Гъей-джиди, ’хцатæ! — уæд-иу сæ цæрынæн 
цы хъуыди... 
Зæрдæ — парахат, рацыд мæгуыр бонтыл мин азы, 
Афтæмæй цардысты. Уазæг сæм арæх нæ цыди, 
Фæлæ фæзынд, уæд йæхи хардзæй 
кодта уым минас... 
1970 
77 

ХОХАГ 
...Уый цардæй хъазыдис, æмæ 
Йæ зæрдæ, ифтыгъд фатау, хаста. 
Мæнгард йе чъизи ми нæ уарзта: 
— Лæгау лæг дæ, 
Уæд цу хъæмæ! 
Фыд-зымæджы йæ артдзæст — хъарм, 
Уæдæ кæм нæ уыди фæцæрæн 
Йæ къæсы, хистæр уа, кæстæрæн, 
Кæуыл нæ æххæссыд йæ арм!.. 
Сыгъдæг уд тасаг у, мæгуыр, — 
Фæлæ зынвадаты хæрз иунæг 
Куы уа, уæддæр 
Нæ кæны зивæг, 
Йæ куыст æй, амондау, хъæуы. 
Сæртæг картоф æмæ дзыккайæ 
Дæ уазæгæн ыскæн æгъдау, — 
Хæссынц дæм къухаууонæй фау, 
Уа хион йе — цыдæр мыггагæй, 
Уæд сын-иу бар æмæ сæ хъаз, 
Сьгоæллæттау... Кæн сыл бибитæ, 
Æвæтчиаг ысты дæ митæ, 
Фæлæ сæ хъаз æмæ сæ уарз!.; 
78 

НЫХАС МÆЛÆТИМÆ 
Æз дæ уындмæ нæ бæллыдтæн, 
Сау, гæбæркъух мæлæт, 
Фæлæ мæнæ мæ фæлладæй 
Ныр дæ бар дæн... Кæуæнт 
Бирæ чидæртæ, уадз æмæ 
Хъуыры айсыса маст... 
Æз дæ къæсы дæн — барджынæй, 
Цæй-ма, чи нæ у раст?! 
Царды бирæ ис амæндтæ, 
Абон-соммæ сæм кæс, 
Фæлæ иу зонгæ барвæндæй 
Никуы ары дæ къæс. 
Мæн нæ бауагътай, оххай-гъе, 
Ирæн исты фæуын, 
Æз йæ хъæбул дæн, — рохы мæ 
Никуы баззайдзæн уый. 
Цæй, цы фесты дæ кæлæнтæ, 
Тагъддæр рахæсс-ма сæн! 
Ау, дæу хуыдтой мæлæты лæг, 
Уæд куыд тæрсыс мæнæй? 
Лæг нæ уыдтæ. Сылгоймаг дæ, 
Фæлæ, зон æй, мæлæт, 
Ды дæ дзыккутæ тондзынæ, 
Мæныл разы дæ, уæд. 
79 

КЪУЫДАЙРАГ МАДЫ НЫХАС ЙÆ ЦÆГАТАГ 
ХОИМÆ 
Нæ артдзæст ныххорз и. Ныхъуыры йæ сау мигъ, 
Мæ цæгатаг хотæ!.. 
Фæразæм зындоны... Хуыцау дæр ныл атигъ 
Фыдазары бонты. 
Мæ амонды зарæг нызгъæлди, фæныкау, — 
Æрæнцой нæ зыдта... 
Мæ иунæг хъæбулыл мæ сау-сауид дзыкку 
Бындзыггай фæтыдтон... 
Фыдызнаджы нæмыг, æхситгæнгæ, уары 
Нæ иппæрд къæсæрыл... 
Фыдвæды бæсты, дам, — æвæд! — уый нæ зарæг, 
Нæй растæг нæ сæрыл... 
Мæлæты нæ сайдæуы цæхх æмæ дзулæй, 
Æлгъыстаг у, зинау... 
Мыййаг, кæд дæуæн дæр дæ хъулон хъæбул у 
Зыбыттаджы иунæг... 
Кæдæм æй æрвыстай мæ къæсмæ æххуысмæ, — 
Ныккæрзы мæ зæрдæ... 
Йæ ных дæр фæлыг и, кæндзынæн, дæуыстæн, 
Æлгъыстаг мæрдтæм дæр... 
О, макуы байрайа йæ ницæйаг цотæй 
Гуымыдза гуырдзиаг... 
Æнæзонгæ хотæ, нæ райстбавæрд бонты 
Мах фестæм кæуинаг... 
80 

*** 
Фыдыбæстæ, дæуыл уыди мæ цин, 
Мæ зæрдæйы, фыры хъулау, æмбæхст дæ! 
Хæдзар мын нæй. Хъысмæт та у æлгъин, 
Æз хорз зонын: мæ цард у рог — рæстæгмæ, 
Фæлæ, Хуыцау! Цы хорзыл кæнон мæт, 
Мæ хæлары æз доны къусæй хастон, 
Ныр уый дæр у бынаты бадæг — зæд, 
Мæ фембæлд æм æдзух фæкæсы мастау. 
81 

ДЦÆММÆ 
Ныууадзут-ма, адæм, уæ хъаугъа, 
Уæ цыдæртæ! — 
Мыстулæгау ивы йæ хуызтæ 
Нæ цард. 
Рæдауыл куы хастой сæ зæрдæ 
Нæ фыдæлтæ, 
Куыд исыс уæд, хорз лæг, 
Дæ сыхагмæ кард?! 
Нæ, разагъды лæгæн 
Хуыцауæмсæр кад вæййы, 
Фæлæ кæд нæй "иу лæджы зондæй дæр 
Зонд!.." 
Фынæй сывæллонау дæ 
Уздзæни авдæны, 
Пехуымпар уай, паддзах 
Йе — хивæнд поэт. 
Æз та уæд зæгъын: 
Цæй-ма, ма-иу уæд ногыссад 
Дæ хъама æфсымæры ныхмæ, 
Мæ хур. 
Уый — нæй, уæд нæ дуне ныккæлдзæни, 
Рох къæсау: 
Нæ арв æмæ зæххæй 
Æфсæрмы кæнут! 
82 

ФЕМБÆЛД 
Æцæг хабар 
Мæ фыд æмæ ме ’фсымæрæн 
Хæсты сау азар фæцис, 
Цыд салдат йæ хъæумæ, 
Сабыр къæсыл кодта дис, — 
Чи йæм каст æнхъæлмæ!.. 
Дымгæ джигултæ кæны 
Арф комы рæбынты, 
Тæрсы къалиутæй кæлынц 
Сау уыджы цæссыгтæ. 
Мæнæ — куырой. Рахызт дзы 
Иу мæгуыр хæххон лæг. 
Къæсса — фæсæфцæг, тындзы: 
— Чи у ацы уазæг? 
Уары урс тъыфылтæй мит, 
Иу фæдыл — сæ цæуæн. 
Калди хохагæн йæ хид, 
Лæппу цыд æдзæмæй. 
— Чи дæ, — загъта лæг, — кæмæй 
У, мæ хур, дæ мыггаг? — 
Ам дзæгъæлдзæуджытæ нæй, 
Уæд рæстмæ дæ хъуыддаг! 
83 

— Ис мын ам фыд æмæ мад, 
Сты ма ’гас — нæ зонын, 
Фæлæ ахсæв у мæ рад, — 
Рох къæсмæ дæ хонын! 
Лæг фæзылд, ызнæт сырдау, 
Фехста митмæ хордзен: 
— Уый ды дæ, хъæбул! Æз дын 
Хистытæ куы кодтон... 

МÆДУГЪОНБÆХ 
Мæ дугъон бæх ызнæт уыди, бæгуы, — 
Йæ сæфтджытæ-иу сау къæйыл ныххоста. 
Цы кодтаид, нæ зыдта уый, мæгуыр, 
Йæ фыртæвдæй-иу цъитийы дон нозта. 
Хæмпæлгæрдæгæй никуы уыд æфсæст, — 
Нæ-иу бавнæлдта дидинæгмæ никæд... 
Къавдадзагъд хохау уый увдди æлвæст, 
Йæ дугъы фæдтæ — сау къæдзæхы синтыл. 
Зæлхъуыр уадындзау, иууыл уыд — зæрдæ, 
Ныр мæнæ, гъе, кæны уый а бон-а сом, 
Æмæ фæзæгъынц адæмтæ уæддæр: 
Æвæццæгæн, гъеуый уыди йæ амонд!.. 
85 

УАЛДЗÆГ 
Ныннæрсга мæ бæлас, — 
Йæ къалиуты урсдзых къæбилатæ, 
Цымыдисæй артмæ кæсгæйæ, 
Æруагътой сæ гуыбынтæ. 
Тагъд нырттивдзæни дидин 
Нæ зæйцæуæн рæгътыл. 
Æз бадын хæхбæсты 
Нæ хибар, нæ рагон хæдзары. 
Æрцыдтæн æрæджы — 
Куыдз дæр ма ыздæхы йæ къæсмæ! 
Мæ зæрдæ у хъæлдзæг, 
Мæ хъуыды — æнкъард: 
Кæд дæу мысын, Гыцци?! 
Ды-иу ацафон рауагътай кæртмæ 
Дæ ноггуырд сæныччыты 
Æмæ-иу дын кодтой хъылдымтæ, 
Сæхи удтау, талас кæрдæгыл. 
Лæгъзытæ-иу кодтай сæ хъуын 
Рæвдаугæ æнгуылдзтæй, 
Дæ хъæбултау. 
Мæ бæх та-иу гъеуæд 
Ныккодта фæдисон мыр-мыр, 
Бæхгæрдæг ыстигъгæйæ, комы; 
Йæ раззаг къæхтæй-иу, 
Йæ сæр тилгæ, 
Ысфæйлыдта зæхх — 
Цæуын æй фæндыдис, 
Йæ барæгмæ касти æнхъæлмæ. 
Цæмæй йæ зыдта: 
Нæ къæсæй у амондмæ — дардвæндаг, 
«Фæцу æмæ ма ’рцу» — йæ ном. 

Ныр мæнæ мæ рох къæсы 
Хæлуарæджы сау тын, 
Нæ къонайы рæхысау, 
Зæхмæ æривæзы 
Æмæ рæу уддзæфмæ 
Батилы цадæг йæ къæдзил. 

КЪÆБЫЛА 
Фæскъæвда хъæды фæздæг калди, 
Сæрфта йын рог уддзæф йæ рыг. 
Къæбыла фæсвæндагыл марди 
Хæдтулгæйы цæфæй, мæгуыр. 
Йæ хуылфыдзаумæттæ — æддейæ, 
Йæ раззаг къæхтæй сыл хæцыд. 
Нæу никæмæ йæ хъысмæт койаг, 
У тагъд-тагъд адæмæн сæ цыд. 
Æз дæр нæ фæлæууыдтæн йемæ, — 
Æниу цы уыд мæ бон мæнæн, — 
Æрæмбæрстон фыццаг хатт гъеуæд, 
Æз дæр зыд адæмæй кæй дæн! 
Уæвгæ, кæдæм лыгъдтæн, мæ Хуыцау! 
Фæлæ ма йæ зыдтон æз дæр: 
Мæн куыстæй суры абон хицау, 
Кæй дæн йæ тызмæгмæ тызмæг! 
88 

*** 
Нæ ком уыд иппæрд адæмтæй, уæууæй, 
Нæ хъомвосыл цынæ ихтæ ныууарыд, 
Фæлæ-иу сæ фæззæг, хъæуи-хъæуæй, 
Æртардтам ног — нæ фыййау та нæ рæдыд. 
Цы уыд нæ амонд? — Рагбонты фыдæл 
Ныууагъта махæн ихы къæйыл дуртæ, 
Кæдæм цæуæм, нæ зонæм уый, уæддæр 
Кæсынц нæм, уастæн, мæйтæ æмæ хуртæ! 
89 

ХАЛОН ÆМÆ УЫГ ХЪÆУУАТЫ 
Халон тьæнджы мæйы, хъызты, 
Райхъал ис, кæсы: фыд-зымæг. 
Иунæг у. Хъæцы йæ рыстыл, 
Тæрс бæлас — йæ уат, йæ сынтæг. 
Уаддымгæ... Сæ комы фынкæй 
Зæйтæ расхойынц къæдзæхты. 
Халон та йæ сау бырынкъæй 
Зæххыл агуры цыдæртæ. 
Мæнæ мусы ис гагатæ, 
Фæззæг аивгъуыди раджы. 
Дард фæлыгъдысты нæ адæм, 
Уый цы диссаг у, цы хъауджы!.. 
Æмæ уæд, куы бафсæст гуыбын, 
Митыл байдыдта хъылдымтæ, 
Уыг та мæрайы кæуы, 
Адæм, раздæхут, зæгъы! 
90 

8-ÆММАРТЬИ 
Худæджы бæсты 
Ныттар и бон. Æгъуыз сæлфьгаæг 
Мæ разы цоппæйттæ кæны. 
Ныр уалдзæг у. Нæ арв æрныллæг, 
Æмæ йæ их цæссыг кæлы; 
Кæд афтæ у, мыййаг, йæ хъуыды: 
Кæмæ кæсын æмæ цæмæ? — 
Мæ разы судзаджы æдылы 
Цæуылнæ ацæуы хъæмæ? 
Уæд æз дæумæ кæсын æнхъæлмæ, 
Нæ фæзындзынæ — ма кæ хъаст: 
Кæйдæр фæуыдзæни — æдзæлгъæд — 
Ныртæккæ дидинджыты баст... 
91 

КЪАДА 
Фæззæг. Митфæлдзæгъдæн. Уары. 
Къада дон кæны йæ цыд. 
Иунæг иу удмæ нæ хъары, — 
Ууыл сау дымгæ хъызыд! 
Мæнæ комрæбынты, хъавгæ, 
Сусæг хъарджытæ кæны. 
Денджызмæ йæ фынк — æвгъауаг — 
Тадзгæ-баргæйæ кæлы. 
Судзы уылæнтыл, мæгуырæг, 
Уый цы бакæна, бæгуы! — 
Чи йæ расхойы, — æгуыдзæг! — 
Чи йыл, хионау, кæуы. 
92 

АФРИКÆЙАГ ПОЭЗИ КÆСГÆЙÆ 
Уый ды дæ! Бирæ азты фæстæ 
Æз хъусын дæ хъæлæс 
Фæсус телефоны. 
Дзур, тагъддæр-иу дзур, 
Науæд иу уысм - 
Æмæ нæ фæхицæн кæндзысты 
(Йæ аргъ мын фыст нæу, — 
Æхца та мæм нæй). 
Зæгъ: нæ хицæны фæстæ, 
Цъæх арв æмæ хурау, 
Нæ удтыл кæй нытталынг 
Дуне... 
Ис уарзты къæсæрыл 
Æртæ дидинæджы: 
Сæ иу вæййы малусæг, 
Дыккаг — сæрдыгон æрыскъæф, 
Уыд иннæ, 
Фæззыгон фыдтымыгъты дæр ма 
Йæ уд кæмæн тæлфы, 
Гъе, ахæм 
Рæдау хризантемæ... 
Нæ хъысмæты куывды 
Сæ фыццаг ды уыдтæ, 
Æрвцæхæрау, — малусæг. 
Уыд иннæ — нæ уарзт; 
Мыдыбындзы базыртау, 
Адджын... 
93 

Æз цы зæгъон? — 
Мæ фæззыгон бонтыл 
Ныффутт кæны их дымгæ, 
Фæлæ, оххай, дæ сурæт 
Нæ хизы 
Мæ цæстыты къуырфæй. 

ХУДÆдаКЫÆМДЗÆВГÆТÆ 
Февралы фæуды у фыды комбæттæн, 
фыццæгæм мартъийы -урсаджы комбæттæн... 
Биазырты Аннæйы ныхæстæй 
Мæ райгуырд уыди 
Фыды комбæттæны, 
Февралы мæйы фæуды 
Æмæ мартъийы фыццаг бон — 
Урсаджы комбæттæны. 
Уый худæг кæм нæу: 
Æз мæ райгуырдæй 
Ацы хæрзиуджытыл, 
Æвæццæгæн, ком дарын: 
Физонæг уа, урсагыл, — 
Мæхи хæдзары сæ, 
Мæхи къухæй — галæргæвст, 
Мæ бинойнаджы армæй та — 
Иу сой уæливых, 
Нæ федтон 
Æз никæд. 
Цæй, уый дæр та барын Хуыцауæн, 
Ком дардзынæн алцы, æппæтыл, 
Фæлæ мын 
(Ехх, куыд нæ мæ фæнды!) 
Кæд бахъуыди, уæд 
Мæ Иры фыдгулты цæгъдыныл 
Æз нал дарын ком!.. 
95 

ÆМДЗÆВГÆЙЫ РАЗМÆ 
Кæй сайынмæ хъавут, æнæуд рæнхъытæ, 
Фыдрасыгæй дæр уыл куы цæуы мæ бар!.. 
Раст цъингуыртау сисут уæ рогми тæлфынтæ, — 
Йæ чемы ис цуанон, — дæрзæг у йæ арм. 
Лæудзыстут та къуымы, æнæкуырд чызджытау, — 
Фыдуынд æмæ сабыр. Кæд уын вæййы аргъ! 
Æндонмыр хъæлæсæй куы кæла зынджытæ, 
Уæд ничи æвæры йæ хæрæгыл саргъ. 
96 

СÆРДЫГОНИЗÆР 
Сывæллæттæн 
Мæнæ диссаджы дуне: 
Бон фæлыгъд æмæ, кæс, 
Уæлæ мæй дæр æртулы, — 
Бур, нæ фиуы æнгæс. 
Дымгæ сыфтæры русыл 
Ратул-батул кæны, 
Æмæ доны хæрисæй 
Урс цæссыгтæ кæлы. 
Галтæ, фыстæ нæ кæрты 
Чъиу æууилынц фæрнæй, 
Уыг æрзилы сæ сæрты, — 
Ау, фæзынæг сæм нæй?! 
Къух дæр ауыгътой хурыл, 
Айсæфт, нал сæ хъæуы, 
Мыст йæ хуыккомæй дзуры: 
— Мæн æхсæртæ хъæуы! 
Дон ныууынæргъы комы, 
Кæсаг сисы тъæбæрттытæ, 
Уымæн зилгæ хуыдымы 
Сты мæйтæ æмæ хуртæ дæр. 
Дард æфцæгæй та, зинау, 
Бæх ныууасы хъæрæй: 
— Мæнæ ам ис уæ хицау, 
Тагъд зындзæни хъæмæ! 
4 Арты ундæггæ 
97 

ХУЫЦЛУМÆ 
Худæджы æмдзæвгæ 
Æз мæгуыргур нæ дæн, 
Æмæ дæм кæд истæмæ кувынмæ хъавын, 
Уæд-иу мæ мæ адыл ныууадз 
Мæ хибар къæсæрыл: 
Ды — дæхицæн, 
Æз — мæхицæн... 
Нæ дыууæйæ чи лæгдæр у, 
Гъеуый та иуафонты Стыр Хуыцау 
Базонæд, 
Дæ уæле чи лæууы, уый. 
Чи у, кæцы у, 
Гъеуый та 
Зæххон лæг нæ зоны, — 
Дзæбæх уал мын ут, 
Нæ фембæлд — уæларвы къæсæрыл, 
Кæм мæ фенат, уым та 
Ныхæстæ кæндзыстæм. 
98 

ÆППÆЛЫН 
Мæн нæ хъæуы æппæлд ныхас, 
Уæлдайдæр, 
Цæмæй мæ æппæлыс, 
Уый бæстонæй куы нæ зонай, 
Гъеуæд. 
Цы уа, уый æппæлинаг нæу, 
Æппæлгæ фæкæнынц, 
Цы нæ вæййы, уымæй. 
Мæ хорзы кой искуы куы кæнай, — 
Зæгъ-иу: 
"Рæстаг лæг, рæдаузæрдæ уыд", 
Фæлæ мын гъеуый дæр 
Макуы дзур макæд мæ цуры. 
Фæлтау-иу дæхи рæстдзинадæй, 
Дæ уды рæдауæй 
Æгуырæнт дæ фæрныг хъуыдытæ, 
Æмæ дæ уæд бузныг уыдзынæн: 
Æцæг аргъ мын кодтай, 
Мæ хæлар! 
99 

МАДЫЗАРÆГ 
Цсегат Ирыстоны сгуыхт артисткæ 
Дзугкойты Лфассæйы 70 азы бонмæ 
1 
Æрдзы конд у: сæрсæфæн тигъыл 
Нæ калы тулдз бæлас сыфтæр, — 
Куы йæ æрра дымгæ ныууигъы, 
Куы ризы къæвдайы фæттæй. 
Нæй царды удæхцон фæндæгтæ: 
Фыдхорзæй чи калы йæ бон, 
Гъеуымæн дæр хъысмæты фæткæй 
Нæу иуварс ахизын йæ бон. 
Цæргæ-цæрæнбонты цы тасы 
Лæджы удмæ — фыдох уа, рис, — 
Уый уыд мæ цæугæ царды афыст, 
Фæлæ ма йыл цы кæнон дис!.. 
Цъæх-цъæхид арв. Фыдрæсугъд дуне, 
Цы уа бæллиццагдæр дæуæй?! 
Цы лæг дыл аудын нæ зоны, — 
Мæгуыр у уый, уæууæй, уæууæй! 
2 
«Хъус уал аргъаумæ, хъус, 
Мæ чысыл, 
Йе æрфынæй у, мæ бон, 
Æмæ дарддæр цы ’рцыди мыстыл, 
Уый дын гæды зæгъдзæни сом!» — 
100 

Афтæ зарыди авдæны бастмæ 
Мад йæ сабийæн. Бон фæкъул... 
Уый уыдаид чысыл Афассæ 
Йе — ирон мады худгæ хур. 
3 
Ныррыхыд уаддымгæ. Хъæриуыл 
Æгæрон урс фынкæй фыцы... 
Йæ сæрак дзабыртæ йæ риуы 
Нымбæхста арф æмæ тындзы 
Бæгъæввад саби-чызг рыг митыл 
Йæ ахуырмæ: ныр уым, бæгуы, 
Рæсугъд абетыл бон æрвитынц 
Йæ карæнтæ... Æмæ кæуы... 
Æризæр и, уæд та æхцонæй 
Дæ роны дзабыртæ нывæр: 
Гыццийы конд ысты, куы фæуой, 
Уæд ма кæм уыдзæни хуыздæр?! 
Нæ, фæндонæй сыгъдæг уды растмæ 
Ничи æрхæссы фау, — 
Уый уыдаид цыбæл Афассæ 
Йе — йæ мады æвгъау! 
4 
Цард у хъазт, æмæ кæй бон у 
Бафæразын йæ зын: 
Чи йæ зондæй Хуыцауы сконд у, 
Чи — йæ лæмæгъæй хъæрзы! 
101 

Иу бон?! 
Нæ, æнус дæр мастыл 
Никуы æркæны къæлæт, 
Æмæ чи кæмæй уыди растдæр, 
Уый фæзæгъы æрмæст мæлæт! 
Ацы азарæн ком нæ дæтты 
Иу æцæгдзинад: уарзт... 
Уый фæхæссы Азау йæ сæнтты 
Сау ингæнмæ йæ хъаст. 
Нарæг, — хуры тынау, — йæ астæу, 
Цæстæнгасы — бæрзы сойы ад.... 
Уый уыдаид хæрзконд Афассæ 
Йе — ирон чызджы кад! 
5 
Лæг нæ цæры йæ иунæг фæрæзæй, 
Цасфæнды йæ фæлгъау, — 
Уый Госæма фæзынди, 
Йæ тасæй 
Сау лæджы хуыз 
Ныссау!.. 
Уый нæ кувы хуыцæуттæн, азтæн, 
У йæ цæстæнгас — судзгæ фат... 
Уый уыдаид тызмæг Афассæ 
Йе — Хæсанæйы мад. 
«Ахсæв ма бафынæй у, гино, 
У мæ хъæбул, цæкуыйау, мур... 
Уадз дæ аргъæутты фæрцы фена 
Уый йæ мидвыны хур...» 
102 

Афтæ зары, кæны йæ мæстæй 
Ныр йæ чызджы чызгæн йæ хъаст, — 
Уый кæд тауы рæдау Афассæ 
Дун-дунейыл 
Йæ уарзт?! 

*** 
Цы фæдæ, мæ амонд, 
Кæд сау хъæды тармæ 
Фæлыгъдтæ мæ удæй, — 
Æз дæр дæ æмбарын... 
Зын дын кæд у мемæ, 
Уæд чи нæ у растдæр? — 
Цæй, лидзгæ мæ ма кæ 
Мæ цинад, мæ сары! 
О, нæй дын уромæн, 
Кæд иугæр у афтæ, 
Мæ уарзæтты къухы 
Нæй, ма дын уæд рафтæн! 

**# 
Афтæ райдайы цард дæр... 
Райгонд, рухс изæртæй| 
Ау, кæм уыдаид хъармдæр 
Саг Къуыдары бæстæй?! 
Мæйрухс ивылы, хурау, 
Кæрдæг, базау, — фæлмæн... 
Ехх, дæ цæстьггы рухсæй 
Мæнæн ирвæзæн нæй! 
О, æрцыди мæ афон, — 
Бæстæ байдзаг хъæрæй. 
Уæд цы кæнæм фынафон, 
Ракæн аргъæуттæ, цæй! 
Уæдæ хæйрæг йæ хинæй 
Дон куыд хаста хъæмæ, 
Æмæ уалдзæджы цинæй 
Мыст куыд фæлыгъд мæнæй. 
Ехх, дæу хуызæттыл уа-дис 
Цард нæ кæны, сæрæй: 
Дæуыл аудæг нал ис, 
Уæд «мæн у» зæгъæг нæй!.. 
105 

ХОХАДЖЫ ХЬУЫДЫТÆ 
Мæлын зын у, фæлæ йæ тас 
Ды ма кæ уа-диссаг. Дæ разы — 
Картоф хъæбæр цыхтамæ, бас, 
Æмæ цæуыл нæ кæнай разы?.. 
Къуындæг — дæ уисæйбыд хæдзар, 
Фæлæ дæ пецы сугтæ баппар 
Æмæ хъæлæсыдзаг ныззар, 
Кæн-иу дæ урс гокойæн пъатæ. 
Уæлæуыл баззади дæ ном 
Фæрныг, æнувыдæй, рæдауæй, 
Æмæ-иу мауал кæ фæсмон 
Дæ мæгуыр цардыл. 
106 

ИНГÆНЫ УÆЛХЪУС 
Мее хойы хъæбул Къораты Аланы 
рухс ном дзы арын 
Мне стыдно, когда умирают 
Люди моложе меня. 
И. Сельвинский 
Нындзыг ысты дæ тæлфаг уæнгтæ ныр, 
Дæ цæсгоммæ ныккæсын гоби, сонтау... 
Дæ цард, — зынггур гæлæбуйау, — цыбыр, 
Куы нæ дзы зынг, куы нæ дзы амонд федтай. 
Уæд ныр кæдæм? Кæдæм цæуыс, мæ хур? 
Дæ ласгæ мард ма бафтыди нæ Ирыл?! 
Ныййарæгæн йæ цæстысыг ныссур, 
Дæ фыдæн та нызгъæлдзысты йæ риумæ. 
Дæ табæт дæр, фыдбойнагау, мæгуыр, 
Нæ фæхæццæ дæ райгуырæн къæсæрмæ. 
Æнхъæлмæ дæм уым кастаид, бæгуы, 
Дæ мадымад йæ ингæны фæзгъæртыл. 
Фæлæ кæм ис! — Дзæгъæйладжы хъысмæт 
Кæны нæ Иры хъæбулты гæныстон; 
Йæ сæрвæлтау — дæ хъизæмар, дæ мæт,— 
Мæлæты ды дæ сæрмæ дæр нæ хастай. 
Ныр цу, уæдæ! Æлгъыстаг фод йæ къæс, 
Цы лæг нæ зоны иу цæссыг æрсæрфын... 
Дæ ацыдæй та дзыллæйы æхсæн 
Мæ удæгасæй æз кæнын æфсæрмы. 
107 

ИХУАРЫНЫ 
Нытталынг арв. Ыстулатæ йæ къуымбил. 
Ныллæг тæхы зæрватыччыты бал. 
Цæрæццаг дуне сау хъузджы ныттымбыл, 
Сæтты йыл дымгæ, мастисæгау, талм. 
Ныджджих и хъæд. Кæмдæр ма гакк-гукк уасы. 
Фæсабыр дон, фæци йæ хурæй фаг. 
Ныкъкъæр-къæр кæны арв, цыма мæ разы 
Рæдувы чидæр фидар уæфт кæттаг. 
Фыццаг æртах. Йæ тъæпп фæцыди тæвдыл, 
Йæ фæстæ — ноджы цалдæр, æмæ стæй 
Ныррыхыд арв, нырттывта, æмæ хъæдыл 
Ныггæр-гæр кодта урс тыччыты зæй. 
Æрсимдта ихуард уæлхæдзæрттыл, мæрыл, 
Йæ сæр ма сисы цъæх кæрдæг зынæй. 
Ныххуырсы ихтæй иу йæхи дæ сæрыл, 
Цæмæй нæ кæнай сихормæ фынæй... 
108 

ХЪÆБЫСÆЙХÆЦÆН ГАУЫЗЫ НЫХАС 
Ам хъазæн фæз нæу. Кæд дæ хъаруйыл дæ, — 
Дæ рахызт у, — джитæнтæ ма кæ. 
Уæлахиз нæ хæссынц хъуыдытæ, фæндтæ, 
Ысдзур-иу дæ ныфсы æвзагыл. 
Æмбар-иу, дæ иунæг хæцæнгарз кæй у 
Ыстайы тых: хин ми, фæцарæхст. 
Нæ дын ысты уыдон, — мæ фæлмæн уæхскæй 
Сæргуыбырæй хиздзынæ арæх. 
10? 

БАЛЛАДÆ МЫСТЫТЫЛ 
Кæддæр мæ хæдзар уыд мæгуыр, 
Æмæ-иу мыстытæ парахат 
Бæхдугътæ уагътой къуымты... Ныр 
Куы ралæг дæн, кæй зоныс, ахæм, 
Уæд нал хъуысы сæ кой-сæ хъæр. 
Ныккалын сын, бæргæ, сæ разы 
Æхсæртæ, ’хсынæнтæ, сæкæр, — 
Мæ лæггадыл нæ кæнынц разы. 
Уæдæ нæу ацы хъуыды мæнг: 
Кæддæр-иу, хион уа, æрвад уа, — 
Мæгуырæй дардмæ лыгъди лæг, 
Ныр та хъæздыгæй лидзынц дардмæ. 
Цæмæн уа афтæ?.. 

ШАХТЕР 
Æз рухсæй талынгмæ куы цæуын, 
Раст удæгасæй — мæрдтæм, 
Уæд мæн хæрз амæндтæ нæ хъæуы, 
Нæдæр фæкувын зæдтæн. 
Æз хорз зонын: мæнæй хуыздæр 
Адзалы къух нæ хаты нцчи: 
Цæрдудæй дыл, уæлдай мыздæн, 
Сыджыт æрæхгæндзæни ричъи. 
Уæлонтæ ма мæ цард, мæ ном 
Сæ куывды, чи зоны ’мæ мысой. 
Мæлæт лæгыл нæ дары ком, — 
Хъæр мæрдтæм никæцæй нæ хъуысы. 
Фæлæ цæуын... Æмæ фæскуыст 
Æнкъарын, сабийау, фыццаг хатт, — 
Куыд æхцон у мæ уæнгты рыст, 
Куыд æрттиваг у хуры уадздзаг! 
111 

АВГАГУРÆГ 
Цæуы уæзбьгаæй авгагур йæ балцы, 
Йæ дæлвæдджиты денджызы фынк хъазы. 
Нæ хурзæрин æппæтуынæг у, алцы, 
Фæлæ кæм у мæгуырыл уый дæр разы: 
Кæны бæгъдулæг цæуæджы фæсонтыл, — 
Тæнæг хæдонæй хиды цъыртт нæ хъары... 
Кæсы йæм алчи. (Чи ма йæ нæ зоны?!) 
Сæ цæстæнгас ыл ихуарæгау уары. 
Цы федта, уый нæ хъæуы, мæ хур, никæй: 
Хæстарыд у, — мæгуыр æмæ æдзæллаг, — 
Кæны йæ ном ысдзурынмæ дæр зивæг 
Æмæ та дарддæр акæны йæ фæндаг. 
— Рæсугъд у ам, кæм кæнынц адæм худгæ, 
Фæнды ма мæ, мæ цард дæр сыл фæзына: 
Куы уа сыгъдæг нæ былгæрон, мæ удæн 
Уæд уый хæссы, бæрæгбонау, æхсызгон! 

ХЪАЗÆННЫХАС 
Мæ ус куырм куы уыдаид, æз та - кьуырма, 
уæд нын æнцон цæрæн уыдаид: уый уынгæ нæ 
кодтаид йæ сывæллæтты бызгъуыр, бæгъ- 
нæджытæй, мæн та, - мæгуыр мæ бон, - нæ 
равдæлдаид йæ тардзæгъдæнтæм хъусынмæ... 
Мæ сиахс Теблойты Тимафейы 
ныхæстæй 
Æз куырм уыдтæн, бæгуы, — 
Мæхицæн куы æвзæрстон къайаг: 
О, кæд Джусойтæй у, 
Стæй Нафийы хо, 
Æмæ ноджы къуыдайраг, 
Уæд кæм нæ кæсы амонд лæгмæ. 
Ехх, лæппу, рæвдз фæлæуу, — 
Загътон гъеуæд мæхицæн: 
Зæхх сызгъæринæй — дзаг, 
Цу æргомхъуырæй цардмæ! — 
Æмæ алкæмæн дзур: 
Ам мæнæй хуыздæр чи у?! 
Фæлæ... Никуы *мæ ницы... 
Уæддæр та фæчиуын: 
Мæ хистæр Нафийæн 
Йæ æхца — йæ дзыппы, 
Мæ бинойнаг (цыдæр мын куы хуынди?), 
О, Варя! 
Ногбоны куывды 
Фæкæны йæ хъæбултыл цинтæ, 
Мæн та уæд, зæронды хæррæгъау, 
Ныппарынц мæ уаты. 
113 

ХАДЖЕТЫ ТАЙМУРАЗ!.. 
Цæй, уый та цы мысон? 
Поэт, дам, у... Иу афон хъуамæ 
Фæзына мæ къæсмæ, 
Йæ разы, цырагъау, лæудзæни 
Мæ дурын — цъæх арахъхъæй йемыдзаг. 
Æниу уын æцæгæй куы зæгъон, 
Уæд уыцы гуымъщза 
Къуъздайраг 
Нæ фæзъшдзæн никуы 
Æвронгæй 
Мæ мæгуьф къæсмæ... 

### 
Ахсæв ма ацу а къæсæй: 
Æз дæу уарзын, 
Ды мæн (кæй зæгъын æй хъæуы — рæстæгмæ), 
Дæ лæг та æндæр кæйдæр уарзы. 
О, хуыцæуттæ нæ уыдысты 
Ахæм фыдракæндтыл разы, 
(Кæд сæхæдæг фыддæртæ-иу кодтой, уæддæр), 
Фæлæ мах та — зæххонтæ, 
Нæ уды фарн байтауæм ахсæв 
Нæ удты фæндиæгтыл... 
Фынгыл цырагъ æрæвæр, 
Ыссудза уый иу афон хъуамæ, 
Æмæ уый рухсæй рухсдæр 
Уыдзысты нæ сыгъдæг бæллицтæ, 
Нæ уды æвæрæнтæ махæн... 
Тагъд-иу ма кæ, 
Макуыдæр бакæ фæстиат 
Дæ райст-бавæрд дунемæ, — 
Дæ уарзты рæсугъд къæсмæ... 
Лæг цы иу мæлæт дары Хуыцауæй, 
Уый тæссаг у йе — нæ, 
Уый уарзты бæрзонд Хуыцау зоны: 
Дис дæр-иу ма бакæ макуы 
Уарзты фæндиæгтыл, 
Никæд — фæсмон!.. 
115 

ФЕМБÆЛД 
Уæдæ куыд диссаг у нæ цард... 
Фыдахин, ивылд донау, — рæстæг. 
Дæ лæг — мæ хæлар, хордтам ард 
Кæрæдзийæн... Ныр азты фæстæ 
Кæны мах зонгæ. У æрмхæст 
Йæ дыууæ рагæвдисæн удыл, 
Æмæ фырамондджынæй, кæс, 
Цæуылдæр сонт лæгау ныххуды. 
Кæмдæр фæсхохы арв нæры, 
Ныккæрзы сау денджыз, ысурс и, 
Сындæг йæ уылæнты хъæрмæ 
Æрвыгау былгæрон ныррухс и. 
Раст афтæ кæд фæстиат зонд 
Æваст ныррухс кæны нæ хъуыды: 
Хуыцауæй ма цыфæнды дом, — 
Дæ цард нæ баззайдзæн æвыдæй. 
Дæ сыгъдæг зæрдæйы фæндтæ 
Дæуæн дæхимæ дæр нæ хъарынц... 
Зын мын у иу хъуыддаг уæддæр: 
Нæ 
Мæнг 
Кæрæдзийæн кæй барæм!.. 
116 

*** 
Рагæй нал федтон дæу — 
Нал ис ивгъуыд, нал — фидæн. 
Ныр дæу федтон — фæлæуу! 
Гъа-ма, цы æмæ чи дæ? 
О, дæ рæсугъд цæсгом! — 
Æз дæу афтæмæй мысын... 
Уаид циндзаст, æргом, 
Раст мæ зæрдæйы рыстау. 
Ды нæ кæнис, бæгуы, 
Мæнæн хионау пъатæ. 
Ды ныккæрзис, мæгуыр, 
Уый уыд цард, æмæ раст у!.. 

ГЕОРÆН 
Дидинæг калы нæ бæстæ. 
Дарчиты Дауыт 
Дидинæг æфтауы бæстæ, — 
Дардыл айхъуысти мæ кой. 
Нæй поэт зынæг мæ фæстæ, 
Ой, уæрæйдæ, ой-да, ой! 
Иу цыдæр ма йæ куы хуьздтой,— 
Уый Хаджетæй у, бæгуы,— 
Иу рæнхъ ныффыссын нæ зыдта, 
Афтæмæй нымад — лæгыл! 
Цæй, цы кæнон, цæй, цы кæнон?— 
Афтæ дæр ма-иу вæййы, 
Афонмæ мьга бур физонæг 
У цæттæ, мæ хур, Цъæйы. 
Æз поэт кæй нæ дæн, уый та 
Чи зоны? Кæй хъæуы уый?! 
Мигъыл дæр фæрæйынц куыйтæ — 
Æз компартийыл кæуын! 
Æмæ «о-о», — загъта бирæгъ,— 
Ма-иу ферох кæ дæ дзырд,— 
А бонтæ куы нæ сты бирæ,— 
Ничи агурдзæн мæ цырт!.. 

СУДЗАДЖЫХУДÆГ 
Мæ иунæг сом та баззади мæ дзыппы, 
Æмæ хъуыды кæнын: цы фæуон ныр? 
Фæлидзон та хъæмæ æнæ хъыпп-сыппæй, — 
Рæдау вæййы кæддæриддæр мæгуыр! 
11? 

КÆМÆНКÆДÆМЦÆУЫ 
ЙÆФÆНДАГ 
Тæппудæн — æгадмæ, 
Лæгау-лæгæн — кадмæ, 
Чысыл хурæн — арвмæ, 
Пахуымпарæн — цардмæ!.. 
Рæдауæн — дзæнæтмæ, 
Мæгуырæн — къæлæтмæ, 
Рæстуд æмæ уарзтæн 
Æрмæстдæр — мæлæтмæ! 

РÆТТÆЙХЪАЗТ 
Сабитæн 
Нæууыл сабитæ хъазынц, — 
У сæ гауыз фæлмæн. 
Ис тымбыл хахх сæ разы, 
Уым — кæйдæрты нæмæн. 
Хахх у иутæн сæ ричъи, 
Алкæй разы сæ — рон, 
Уый дын аскъæфта исчи, 
Уæд мæгуыр у дæ бон, 
Уæд нæмдзысты дæу, сахъгуырд, — 
Хъул нæ абадти сах... 
Кæд сæрæн дæ, уæд акъуыр 
Уыцы скъæфæджы къах. 
Чидæр басыгъд дæ хинæй, 
Уыд йæ уæзбын — йæ сæфт, — 
Хаххæй рахиз, нæхион, 
Æмæ балæуу хæфт-хæфт!.. 
121 

*** 
Дысон райхъал йæ мидвьгаæй гино 
Æмæ ракодта бирæ хъæстытæ: 
— Чи мын акалдта ихдон мæ циныл? — 
Уыд мæ разы фыдбирæ мыстытæ... 
Уæд цы фесты? Нæ сæ зыны иу дæр, 
Æз ныр сабитæн нал кæнын аргъау, 
Уадз, æркæсой сæ мыстыты митæм, — 
Мæн ыскæной æмæхсæв сæ паддзах, 
Æмæ ма кæной къуымты бæхдугътæ, 
Уа нæ къæбицы цъупнадæй ыссад: 
Уæд кæниккой æфсæрмы, мæ хуртæ, 
У мæ дæндаг, æрцындзау, цыргъæссад. 
Уæд ысдзырдта йæ хуыккомæй иу мыст: 
— Мæнæ дæн, фæлæ, гъа-ма, æрцахс мæ! 
— Гъæтт, дзæгъæлдзу, дæу акъæмс кæн, æммыст, 
Ды куыд уæндыс паддзахы ныхасмæ! 
Æмæ цалынмæ уый дзырдта гино, 
Иу сæррæтт æм фæкодта нæ Мила, 
Æмæ ’рцыди цыфыддæр æмбисонд: 
Гæды къанауы цъыфы ныхъхъила! 
122 

чысылныв 
Карчы цъиу бады йæ ахстоны буцæй: 
Бургъуын, зæрингуырд, фыццаджы уыны 
Боны рухс. Хъал у: зынгхурæй йын — хъусцæг, 
Дун-дуне уымæ фæкæсы фынау. 
Хъавынц æм: къæбыла, урс гæды, уыры, — 
Хъуамæ йæ ахæрой, нæй сын æрбадт... 
Лæппын цъиу худы: йæ алвæрсты хуырыл 
Зилы кьуьфтгон карк, йæ цыргъ бырынкъ — фат. 
123 

*** 
Мæ хæлар, мæ уарзон! Ныммæл мын фсесмонæй, 
Ды искуы хæддзуйæ куы скæнай æлдар!.. 
Къоста 
Нæ саг лæг фæцыди кæйдæрты бæстæм, 
Хуыцауæй йын афтæ уыд амынд: 
Кæд никуы ысбæззай, нæ фæдæ рæстмæ, — 
Æрыздæх — дæ Ир у дæ амонд! 
Æрцу, уа-парахат — дæ фыдæлты зæхх, 
Йæ тугæй йæ чи æхсы, уыдон 
Сты ницæйаг-ницытæ, 
Ды дæ къæдзæх, 
Æмæ дæм ысдзурын куыд уæндой?! 
Æрцæуæг æлдар! Ды — тæппуд æмæ хин, 
Бæргæ дæ æрæууæрдин хорау, 
Фæлæ уый у ме ’намонд æмæ — дæ цин: 
Дæ фарс хæцы а зæххы къори. 
124 

* ** 
Цьггы фæдыл нæ цыдтæн æз, 
Мæ фынг — æнæбары къæбæртæ. 
Нæ мын уыди, бæгуы, фæрæз, 
Нæ баххæст амондмæ мæ зæрдæ. 
Хæрæгæй, дам, хуым кæны, — уый 
Уыди мæ паддзахад, мæ бæстæ, 
Быныдиссаг — кæйдæр æлхуый, 
Æз та, нæртон зæдау, — æвæстаг. 
Бæлццонау мæ хъуыди æрмæст 
Цъæх арвыл цатыр хур, мæ уаргъæй 
Нæ тарстæн æз. Нæ уарзта цæст 
Ызнаджы бафхæрын дæр рагæй. 
Ныр мæнæ, гъе, мæ фарны кæхц 
Фæхæссы комрæбынмæ хъал дон. 
Мæ цин, мæ хъыгыл калы цæхх 
Мæ дуг — зыбыттаджы æррадон! 
125 

ЗАРÆГ ГАГЛОЙТЫ ÆФСЫМÆРТЫЛ 
Ой, Сунжæйы рæгътæ фæззæджы кæроныл 
Дыккаг хатт ныккарстой. 
Кæсут-ма, лæппутæ, 
Уый Гаглойты кæртмæ 
Дыууæ марды ’рластой. 
Хæрæмигъы тарыл тыхдымгæ нæ хъæцы, — 
Нывзилы йæ кæмттæм. 
Нæ Иры дзыллæйæн сæ хуыздæр лæппутæм 
Æмхиц у мæлæт дæр. 
Ныййарæджы зæрдæ æвирхъауы цауæй 
Йæ сагъæс уромы: 
Йæ дыууæ хъæбулæй кæцыйыл ыскæуа, 
Гъеуый дæр нæ зоны. 
Хъæриуы хохæй, дам, зæйбадæн рæстæджы 
Ныззæй кæнынц дуртæ; 
Сæ хистæр æфсымæр ныббогъ кæны, галау: 
— Цы фестут, мæ удтæ? 
Ой, Сунжæйы хъæуыл цæй тыхст бон ныккодта, — 
Хæстæг уа, æрвадæй. 
Йæ марой ма хъуысы — æхсæв уа йе бон уа, — 
Сæ саударæг мадæн... 
126 

ЗЫМÆГОН МЕЛОДИ 
Джусойты Леойæн 
Рæсугъд бон у абон... 
Тъæнджы мæйы хъызты 
Тымыгъы цæуæнтыл, — 
Дæлфадæй-уæлфадмæ, — 
Ныууынæргъы сонтау, 
Ныффæйлауы зæххыл 
Йæ хъуымбыл дзыккутæ 
Тæрс бæлас... 
Рæсугъд у хæхбæсты... 
Сæрды мæйы бонты 
Ныррухс вæййы дуне 
Цъæх арвы цæхæрæй. 
Æмæ ма дæ гъеуæд 
Цы бахъæуа уагæр: 
Цъæйдоны хæл-хæлæй, 
Тыгъдбазыр цæргæсæй, 
Хуычъы уа,гæнгæлы, — 
Дæ разы — дæ минас... 
Уый рухс цард бæргæ уыд. 
Ныр мæнæ мæ разы 
Æлгъыстагау растынц 
Нæ рухс царды мæргтæ: 
Гуырдзиаг — 
Дымысдæр, 
Мæхъхъæлон — 
Гуымыдза, 
Æмæ ма нæ ирæттæй 
Бирæ æвзæртæ... 
127 

Цы кæнон, мæ боныл? 
Цырагъау фæтайы 
Мæ цæстырухс мæнæ. 
Æвæджиау бонрухс, — 
Хуыздæрмæ бæлгæйæ, 
Мæ ингæны тарау, 
Мæ удыл 
Нытталынг!.. 

ЧЪРЕБА 
Фыдбоны бон. Нæ туг кæлы нæ цæстæй. 
Уырыссаг хуы, гуырдзиаг калм æмæ 
Ирон уыры æркодтой мах æлгъыстмæ... 
Дæ хъаст ма уæд кæдæм хæссай, 
Кæмæ?! 
Нæ аххос — не ’ууæнк. Базыдтам нæ бон 
Кæдæй-уæдæй: МÆЛÆТ КÆНÆ СÆРИБАР!.. 
Бæгъæввад саби ивазы йæ ком 
Æмæ зæгъы: «Цы бон ныккодта Ирыл?» 
Нынкъуысы уæд йæ алывæрсты зæхх. 
5 Арты уидæгтæ 
Ш 

*** 
Нæ Иры мæсыг хи дурæй ныккалд, 
Нæ фарн — æдых, цы уыдзæни нæ фæстæ?! 
Фæндаг... Фысымтæ... Дугъоны фæкалд, 
Хæцæнгæрзтæ æмæ æндæр бæллæхтæ. 
Нæ дуг у уый, æмæ йыл æз хъæцын, 
Уæдæ, Хуьщау, кæмæ цæуон хъæстмæ: 
Мæ хæлæрттæ дæр нал зонынц мæ зьга, 
Нæ хид ныккалд: нæ — размæ, нæ — фæстæмæ. 

ЧЪРЕБАЙЫ НЫВТÆЙ 
Фыд-зымæг... Фыдæхсæв... 
Нæ мæгуыр къæсæрыл 
Æмхуызонæй уарынц 
Хæмпус мит, 
Фыднæмыг... 
Æхсыры хъæндилау, 
Йæ ферттив-фæзындæй 
Ныццæхæртæ калы 
Ызнаджы ракетæ. 
Ныссабыр. Нытталынг... 
Фæлыгъдысты куыйтæ 
Сæ байбынтæм раджы. 
Æрмæст ма фæцæуы 
Æддиауæй — дардæй — 
Ирон лæджы зарæг: 
«О уæртæ гуырдзиаг, 
Ныры онг дæр зæххыл 
Нæ фæрцы куы цæрыс...» 
131 

ЭПИТАФИ 
Мæхъхъæлон экстремистты ныхмæ 
тохы чи фæмард, уыдонæн 
Уæ тох уыд нæ къæсы сæрвæлтау, 
Æнусон — уæ намыс, уæ цыт. 
Фæлмæн уын уæд, армытъæпæнау, 
Нæ Иры сыджыт! 
132 

ХЪЫСМÆТМÆ 
Цæуыс ныл, рагон зæдау, хинæй, 
Нæ уды рис дæ мидис у! 
Хуыздæр нæ чи вæййы, гъеууыл 
Ныккалыс фидистæ, 
Æмæ ныххуды уæд ызнаг 
Йæ тæлфаг уæхсчытæй, 
Гъеуый ма йын нæ уыди фаг 
Нæ тохы рæстæджы. 
Цæуыл ныууынæргъы поэт, 
Гъеуый дьга адæн у, 
Уæд, Ир, æлгъыстаг у дæ цот 
Хуыцауæй, адæмæй! 

КÆСТÆРМÆ 
Мæ кæстæр æрдхорд Дзеранты Захарæн 
Мæ чысыл æфсымæр! 
Куыд рæсугъд фынæй кæныс ды! 
Дæ фезмæлд-фæзындæй, 
Дæ цъæхснаг хуыр-хуырæй 
Ныййазæлы дуне, 
Æмæ мæхиуыл дæр, оххай, 
Уæд бахæцы худæг уа, хуыссæг... 
Ирон лæг, хæстон лæппу дæ, 
Мæ уд фод дæ фæхъхъау, фæлæ мын 
Куы уавд нæ Иры æнцойад, 
Куы уаиккам хызт 
Фыднæмыджы дзыхæй, 
Фæсвæды цæфтæй, 
Уæд ныртæккæ мах иумæ 
Къуыдары цъæх-цъæхид бæрзæндтыл 
Æркафиккам уадсур бæхтыл, 
Æмæ нæ цинты-цинæй 
Ныррухс уаид дуне. 
2. 02. 93 

*** 
..Æгъгъогд у хъазынæн. 
Къоста 
Зæххыскъуыды астæу 
Куы цæуа мæ фæстаг тæрхон — 
Æз уон æви ма уон? — 
Уæддæр ма, 
Мæ царды бæсты, — 
Æнæраст куы уон, — 
Уæд равзарин сау сыджыт... 
Поэт лæг дæн æз, 
Æмæ иугæр æцæгæй поэт дæн, 
Уæд æцæгæй сæ хъæбул дæн — 
Ир уа, франц йе — цигайнæгтæ, — 
Фæлæ афтæ куы нæ уа, 
Уæд Иры цæхæрцæст лæппутæ 
Зæйраскъуыды дугъмæ 
Нæ фæкæнынц зивæг. 
135 

ИРЫСГОНЫ ХЬАЙТАР 
ДЖИОТЫ ВЛДЦИЧЫ ЗАРÆГ 
Фæмард гуырдзиаг шгмарты 
ныхмæ хæцгæйæ 
Ой, 
Къуыдары хæхтыл нын цæй рухс бон ныккодта, — 
Сæ тæккæ бынмæ та зæлланггæнаг суадон 
Йæ зарæг ныккæны. 
— Кæсут-ма, лæппутæ, уый Джиоты Владик 
Йæ сагсур æмбæлтты 
Пырисы къуылдыммæ 
Сау хæстмæ фæкæны. 
Ой, 
Иры нæртон гуырд, дам, афтæ куы бадзуры: 
— Афганы бæстыл, зæгъ, мæ сау туг куы калди 
Кæйдæр сæрыл тохы, 
Уæд мын ныр мæ зæхмæ цы лæгсырд лæбуры, 
Æз уымæн мæ Иры æгæрон мæстытæ 
Куыд ныббарон, оххай! 
Ой, 
Чъребайы сæрмæ, дам, нæ цъæх-цъæхид арвыл 
Æнæсæттон цæргæс уæнгрогæй æрзилы — 
Йæ хъæзтытæй буц у. 
Владик, дам, фæзæгъы: гъæй, мæнгард гуырдзиаг, 
Фæсвæдæй цæвын кæд тæппуды нысан у?! — 
Æргом хæстмæ рацу! 
Пырис — хъæу Хуссар Ирыстоны. 
136 

Ой, 
Абон мæныл дæр мæ рухс бон нытталынг, 
Мæ тугæвдылд риуæй ызнаджы фыднæмыг 
Ыстонын нæ комы, — 
Мæ чысыл саби та йæ саударæг мадæн 
Йæ хъуьфыл ныттыхсы: цæуыл ын ныккæрзы, 
Гъеуый дæр нæ зоны... 
Ой, 
Терегуаныхъæуыл** цæй сау мигъ æрбады, — 
Тыхдымгæ йын тоны йæ хъуымбыл дзыккутæ, 
Уæддæр ын нæ тасы. 
Владик, дам, бадзуры: «Нæ Иры фæсивæд, 
Ызнаг саст куы ’рцæуа, уæд-ма-иу ныззарут 
Мæ ингæны къæсыл!.. 
Терегуан — Владичы райгуьфæн хъæу Хуосар Ирькгоны. 

ГДДЖИДАУ 
Бæсты фарн! Ахæм амонд ратт, 
Куыд нæ байсыса уарзт мæ риуы; 
Лæгæн мæ зæрдæ — судзгæ арт, 
Нымайæд мæ кæстæр йæхиуыл. 
Бæттæд нæ ивгъуыдимæ сомбон, 
Мæ зарæг сау удтæн — æрвдзæф, — 
Рæстагæн фод мæ уд йæ дзæцц, 
Уадз ива саг дзыллæтæн се ’нкъард 
Нæртон куывдæй мæ рæзгæ дзырд. 

ПОЭТÆН 
Æфстау исгæ нæ вæййы амонд, 
Нæдæр уæлахиз уа, æнтыст. 
Цы дæм ис тугвæллойæ абон, — 
Уый у дæ хъизæмар, дæ куыст. 
Æмæ дзы райгондæй ыздæхыс, 
Ыскодта дæ дæ рæстæг зæд, — 
О, ма-иу зæгъ: лæууын мæ къæхтыл, 
Уæлахизæн мын у æгъгъæд! 
Нæ дын ныббардзæни дæ рæстæг, 
Нæдæр — цыфыддæры ызнаг: 
Бæллиццаг амонды тæрæзтыл 
Нæ вæййы рог уæлахиз фаг. 
Æмæ дæ-иу уæд ма уæд рохы: 
Къуындæг, мысты хуынкъау, — дæ къæс, 
Æрвылбон хæцæны дæ, тохы, 
Æмæ дæ хъысмæтыл æввæрс! 
13? 

*** 
Цы лæг нæ фæкæны фæсмон, 
Куы нал фæдарæм мах нæ зæрдæ 
Хæлар уа, хионыл... Фыдрæстæг 
Куы хæсса саумылазон бон, 
/имæ рæсугъд чызджы лæгъстæйæ 
Куы нал атайа риуы мæт; 
Хъаруйæ — цух, уæд уайы цæстыл, 
Куыд кæны бонхæстæг мæлæт. 
Куыд æхсызгон у гъеуæд хъусын 
Нæ хæхты хурвæлыст хъæбысы 
Фынкриу æхсæрдзæны зæлтæм. 
Фылдæртæ чи базоны царды, 
Нæ йын баххæссы уый йæ адмæ, 
Мæгуыр — йæ катайаг зæрдæ! 

МÆРДДЗЫГОЙÆН 
Куыд æвæлмон дæ, оххай-гъе, мæ бон... 
Æниу, мæ хур, цæмæн тонай дæ рустæ, — 
Ныр де знагыл нытталынг ис йæ бон, 
Дæуæн та дуне — рухсæй рухсдæр!.. 
Йæ табæтыл ысхæцыдтæ уæззау, — 
Уый кад кæныс йæ саударæг хъæбултæн. 
Кæсыс æм ды: рæсугъд цæсгом ныссау, — 
Дæ цæстыты — мæйтæ ’мæ хуртæ. 
Йæ хицæуттæн дæ фæзынд у æгъдау, 
Фыруæзданæй ысхæцыс семæ пъатыл: 
— Кæй æвдæлы... Фæлæ — зиан, уæд, ау!.. — 
Куыд хъуамæ бада хицау-лæг йæ уаты? 
Цæуыл худыс? — Ныр нал хъæудзæн тæрсын, 
Дæу хондзысты сæ разагъды лæг иууыл; 
Цæуыл кæуыс? — Мæнмæ та уæд кæсы: 
Дæ фидæныл, 
Æрмæст дæхиуыл! 
141 

*** 
Нæ мæ уарзыс, фæлæ æз уарзын дæу, 
Фыдæбоны, æлгъыстаджы сылгоймаг! 
Дæ рæсугъддзинад уа-диссæгтæй нæу, 
Фæлæ уæддæр æз фесхъиуын дæ коймæ/ 
Цырагъы рухсæй дардмæ лидзы сырд, 
Мæн та хъæуы нæргæ артæн йæ цæхæр... 
О Стыр Хуыцау, цы ма мæ домыс ды! — 
Мæ цин уыд цард, мæрдтыбæстæ — мæ къæсæр. 
Фæлæ... Æз уарзын дæу... Æмæ Зæххыл 
Мæ удæгасæй иу лæг нал у райгонд, 
Уæддæр-иу зон: сæурайсомы цъæхыл 
Æвæгæсæгæй айсæфти дæ амонд! 
142 

ТÆЛМАЦГÆНÆГÆН 
Тæлмац кæнынмæ нал, мæ къух нæ тасы, — 
Дзидзайыл ма куы фæхæцид фыдис, 
Фæлæ кæйдæр цыдæр æфтауы тасы 
Йе хъæддзæг у, уым диссагæй цы ис? 
О, мæн фæндид, нæргæ поэт нæ зæххыл 
Цы хъуыды кодта, зона уый ирон, 
Фæлæ мын дзул куы радæтгай æдзæххæй, 
Уæд ног йæ фыцын нæу, мæ хур, мæ бон. 
143 

ЗÆХМÆКÆСГÆЙÆ 
Хорошо умереть, 
Тяжело умирать... 
Некрасов 
О, сыджыт ныр уал аз 
Æнхъæлмæ кæсы 
Мæ уды фæлладмæ, — 
Кæм не стæм 
Æмвæндтæ!.. 
Фæлæ та зæрдæ 
Кæй коммæ кæсы, 
У, дурау, йæ хивæнд, — 
Нæ сæтты... 
Мæ царды кæронæй 
Нæ кæндзынæн хъаст 
Мæрдты дæр, 
Фæлæ ма æргомæй 
Æз хъуамæ ныккалон 
Мæ зæрдæйы маст 
Фыдгулыл 
Мæ фыдæлты номæй!.. 

ИРЫСГОНЫГИМН 
Нæ дун-дунейыл 
Арфæйаг у, 
Уарзон Ирыстон, нæ ныфс! 
Уадз æмæ арф кæмттæй 
Ивыла зарæг, 
Ды дæ нæ цин уа, нæ рыст... 
Ой, мæнæ тох! 
Фарны къæсæрыл 
Райхъал у ды, 
Ма хæсс æгадмæ дæ сæр! 
Оххай, нæ фыдæлтæ — 
Сагсур алантæ, 
Чи уыд сымахæй лæгдæр?! 
Ой, мæнæ тох! 
Царды уæлахиз 
Чи фæкæны, — 
Ахæм амонд та кæм ис? 
Хур дæм фæхуддзæни, 
Райгæ, Ирыстон, — 
Уый у дæ бон уа, дæ ис. 
Ой, мæнæ тох! 
Уарзон дзыллæтæн 
Сойхæссæг у. 
Кал сын, æрвæрдынау, рухс. 
Уадз æмæ Ирбæсты 
Ихбазыр арвыл 
Ма кæна стьалы фæлурс... 
Арфæйаг у! 

*** 
Нæу хъысмæты кар азтæй, 
Иу бон сатæг уæлмæрд 
Æз ысхондзынæн м’ артдзæст 
Йе та — кады дзæнæт... 
Нæй мæ хæрнæджы еусар, — 
Хъарæг зарæг у уым, 
Æмæ ме знæгтæ бонсау 
Уым кæндзысты фысым. 
Тагъд-тагъд зилы къæбицгæс, 
Мур нæ сафы уæгъды, — 
Мид-зæрды та дын — хиндзæст, 
Уый фæлдисы гæды. 
Ды нæ фæцыдтæ йе ’мдзу, 
Нæу биноныг дæ къай, 
Æмæ дзур æви ма дзур: 
Цард уыди æмæ нæй! 
Уый кæмæ кæсы диссаг, 
Фæлæ, оххай, мæ бон, — 
Мæн нæ базыдта иу лæг 
Ацы зæххыл бæстон. 
Æз кæй амондæн хастон 
Донæй дуртæ зымæг, — 
Фалдæр абад ын загътай, 
Уæд дæу хоны тызмæг. 

Сонт рæсугъдæн дæ удæй 
Ды куы судзай цырагъ, 
Уæд сæмпæрчъи дæ, худæг, — 
Нæй æнувьвдæн аргъ!.. 
Цард дыл сагъуыди зинау; 
Кæд æххуысæн нæ дæ, — 
Къух дыл ауыгътой хион 
Æмæ тугæй хæстæг. 
Налдæр иу дæ, нал — иннæ, 
Раст Хуыцауæй æппæрст: 
Нæй цæуæг нæ дæ цинмæ, 
Нал дæ зынмæ, уæд фæрс: 
Ау, цы уын кодтон уагæр?! 

ÆХСÆВЫ ХЪУЫДЫТÆ 
Дæ ныфс куы асæтта, уавд ма 
Цы рæстдзинад, цы хорз у адæн?.. 
Тæрынц дæ раууатмæ, кæс-ма, 
Кæйдæронау, дæ уарзон адæм! 
Бæргæ сыл аудыдтай ды, — 
Сæ кад сын никуы уагътай зæхмæ, 
Фæлæ цы ироны фæнды, 
Æмæ уа иу хуыздæр æввæхсты?! 
Цы нæ вæййы, хæрзуды кад 
Æвзары сау сыджьггы ингæн, 
Æмæ-иу ма фæтæрс, уадз уа 
Дæ зарæг, мастисæгау, — цинæн! 
Рæсугъд у раст лæджы цæсгом, — 
Фæуром-иу дæ зын, дæ кæуын... 
Лæг дæ, уæд ардзысты дæ ном, 
Мæрдтыбæсты уай йе — уæлæуыл. 

КЪÆВДАЙЫ ЦÆППУЗЫРТÆ 
Этюдтæ 
АПРЕЛЫМИТ 
Мит уары. Мæ дидинæфтауæг бæласыл 
Ныккалдта йæ урс дзыкку уадтымыгъ. 
Æртасы æмæ та фæстæмæ йæ уæрджытыл фесты, 
Нынкьуысы, ныууигъы йæ сæрæй æнæхайьф миты. 
Ксеняйæн 
Ма кæ, ма кæс, мæ уаз хо, 
Ды нæ арвы цæстмæ. 
Тагъд нытталынг уыдзæни 
Уый — мæныл уа, дæуыл. 
ПОЭЗИЙÆН 
Фæуыдзæни нæ хъаугъаты рæстæг 
Æмæ та ног ыслæудзынæ дæ къæхтыл, 
Дæуæй æрмæст тæппуд адæм тæрсынц, 
Фгелæ сæ ды кæд æруатътай æввæхсты?! 
14? 

*** 
Нæ кæстæр йæ туджы мæцы, 
Нæ хистæр æлгъиты йæ зæронды бонтæ, 
Фæтардтой нæ иугай... Нæ фыдыбæстæм 
Нæ мард дæр нæ хæццæ кæны. 
ХУДÆГ 
Мæ сæрибар хъахъхъæнын æз, 
Уый мæ йæ ахæсты дары. 
О, æхцон у, бæргæ, фæлæ, кæс: 
Дымгæ дзыппытæ сгары. 
*** 
Царды циныл цин кæнын-иу базон, 
Ма дæм уæд мæлæт нымады. 
ИУПОЭТГОНДÆН 
Йæхи поэт хуыдта, мæгуыр... 
Ныр хицау у. Æлвæст у сагау, — 
Цы уыд, цы у æмæ цы суа, 
Уый уайдзæфмæ хæссы рæстагæн!.. 

*#* 
Лæджы сæрыл куырæйттæ зилы, зон, — . 
Йæфæндæпъш — хæпæг, мæрддзаесг — йæ фьюым, 
Фæлæ йæ уды сагъæстæ — бæрзонд, 
Йæ царды рæстæг у, мæгуыр, чысыл уысм. 
**# 
Мæ чысылæй афтæ æнхъæлдтон: 
Нæ дуне у дунейы диссаг, 
Сты адæм хуыцæуттæй дæр уаздæр. 
*** 
Лæппу, æрæмбæрстай дæ цард, 
Уæд дæм æрхъардзæни, нæхион: 
Нæдæр куысты, нæдæр рысты 
Нæ уыдтæ иунæг удæн зиууон. 
*** 
Æрыхъал дæн æз тæдзынæгты зардмæ: 
Цымыдисаг лæппын хуры тынтæй 
Уыд йемыдзаг мæ къæс. 
151 

*** 
Зæххыл нал цæуы цин, 
Дардыл нал хъуысы зарæг, 
Ау, цы дæлдзæх фæци 
Уæд рæстдзинады барæг? 
Арвæй хур дæр кæсы 
Æмæ расты сæубонæй. 
Æз нæ хæцын мæстыйæ, — 
Уый мæ бон нæу, мæ боныл. 
*** 
Ксеняйæн 
Нæй зæрдиагæй ницы, — 
Афтæ афардæг цард... 
Уый нæ афтид къæбицæй 
Мыст нæ хæссы йæ мард. 
*** 
Фæллад лæгæн 
Куыд æхцон дæ, 
Мæлæт, 
Куыд риссаг дæ!.. 

*** 
Йæ бæхы цæфхæдты 
Ыстьæлфæнтæй 
Æхсæвы тар 
Рухс кодта. 
поэт 
Цы уыдзысты, чи сты! Бæрæг дæр сæ нал и, 
Нæ дугæн сæудæджер йæ хьуэон, йæ уари-æмбал у. 
Ирон та? — йæ бынат, йæ къæбæрæй хъал у, 
Нæ намыс, нæ кадæн йæ кой дæр куы нал и. 
*** 
Мæ гутон та райстон мæ дурæфхæрд къухтæм. 
Мæ мæллæг æнгуылдзтæ, чъырыссадау, — хустæ. 
Фыдæнхъæлау — размæ... Кæмæн кæнон бустæ, 
Æгомыг Хуыцауыл кæд разади хъустæ?.. 
*** 
Æдзæфхадæй нæу дугъонæн йæ бон 
Хуырбын сыджытыл 
Йе ’ппæт хъару равдисын. 
153 

*** 
Лдæм алцы æвзæрстой 
Рæсугъдæй: 
Хъæдæй — бæрзы, 
Сьфдтæй — саджы, 
Фæлæ 
Марг уыди 
Бирæгъы кой. 
Къæвдайы цæппузыртæ, 
Денджызон наутау, 
Фæд-фæдыл ныххал ысты 
Балцмæ. 
Ис иу худæг царды: 
Мæ зын у, мæ рыст, 
Куы мæлон — 
Æнæном фæдзæхстау, 
Мæ ингæны къæйыл 
Æрцæуæд-иу фыст: 
«Кредитортæ — 
Мæ фæстæ!..» 
1984 

*** 
Рæсугъддзинадæн нæй кæрон, 
Ныхмæлæууæг, 
Цагъар ын у — рæстæгмæ 
Тых, æхца, рæдау. 
*** 
Мит уары, уæззау мит, 
Æмæ халон, паддзахау, 
Йæ сау-сауид бырынкъæй 
Агуры зæххы цыдæртæ. 
*** 
Нæ зæххы кæрæттыл та базмæлыд бон, 
Æрвгæрон кæмдæрты фæсырх и, 
Мæнæн та ыскодта мæлæты тæрхон: 
Йæ рухс мыл фæстаг хатт ныррых и. 
*** 
Зындонæй, мæ кæстæр, 
Нæ фæкæнынц хъарæг, 
Фæлæ-иу хъæрдæрæй 
Ныццæлхъ кæ дæ зарæг. 
155 

*** 
Куы нæ уынон рæстдзинад, 
Уæд-иу æй зонут: кæнын сывæллонау 
Тæргай кæнæ та дæн, абырæгау, 
Æгъатыр. 
*** 
Æппæтдæр фæци. Æз нæ уарзты къæсæрмæ 
Нæ баххæстæн никæд. Хæрзбон! 
Фæлæ ма ныууигъы мæ зæрдæйы къултæ 
Цыдæр тых: 
Цы фæдæ, мæ бон! — 
Æз дæу уарзтон! 

ÆРДЗЫ ДИССÆГТÆЙ 
Пародитæ 
СИДÆМОНТЫÆ-ЙЫ ФЫСГÆГ 
ХОДЫКАМАЛМÆ 
Поэты ном... Дæуæн æй радта хицау, 
Мæнæн — Хуыцау... 
СидæмонтыÆ. 
...Мæ кæддæры хæлар, 
Ксгмæ вæййы Хуыцауы швар, уый 
Нæ феппæлы йæхицсей... 
... Фæлог вæййы ыстыр бæллæх, мегæн æй 
Куы нæ ратты нæ - хицау, нæ - Хуыцау! 
Ходы Камал 
Мæ хорз хæлар, мæ рæдыд мын ныббар, — 
Дæ фыстыл дын бæргæ фæкæнын дистæ, 
Фæлæ мæнæн нæй хицæуттæй æмбал, 
Дæумæ нæ хъары, о гормон, мæ риссаг!.. 
Поэты номмæ чи æрхæсдзæн фау?! — 
Зæгъ-ма-иу, зæгъ: мæнæн, дам, æй фырцинæй 
Æрмæджы радтой: хицау уа, Хуыцау, 
Мæн та-иу бауадз, — аппæлон мæхицæй... 
Дæ номæй мæн кæм нæ зондзысты, ау?! — 
Фæлæ тæрсын, кæс-ма, поэты ном та 
Гъеуыцы ницы-мацыйаг Хуыцау 
Нæ дыууæйæн дæр кæд, мыййаг, нæ радта?! 
157 

ХЫЛКЪОГЪОИМÆ 
Дыууæ стæм уаты: къогъо æмæ æз, 
Æз семæ къогъо — нæй æндæр ызмæлæг... 
Уæрсехуаты дыууæ йеддæмæ не стæм... 
Дрехи мыл — гъхй-да!—рауадз «мессертмшптау», 
Нæ зоныс ды мæ сау тугсей æфсис. 
Хъодзаты Æхсар 
Цынæ фыдбылыз рацахсы мæ уды, — 
Ныр та мыл къогъо сагъуыди, мæгуыр!.. 
Уый туг хъæуы. Кæмæ цæуон фæдисы? 
Хæлæрттæм? — нæ, цы мын ысты, бæгуы?! 
Дыууæ стæм мах — нæ зонд уа йе нæ асæй — 
Нæ Иры зæххыл, ма кæ, мæ хур, — паддзæхтæ... 
Ды хицау дæ, куы хыл кæнон дæуимæ, — 
Цæвдзысты мæн нæхиуæттæ армаццагæй. 
Æз раттин туг: «Нæ къогъо дæр нæхи куы у», 
Фæлæ — «бездар» цынæ кæны, цынæ! — 
Сырх туг æй хъæуы уый, мæнæн та сау туг у, 
Æмæ йæ тасæй нал кæнын фынæй. 
Æниу дæ, цæй, цы æфхæрон, мæ хорз къогъо, 
Дæхи мыл рауадз, раскъæр «мессершмиттау», — 
Хуыцæуттæм дæр куы фæхъуысы мæ «О-о-о», 
Уæд чи дæ ды?! — Мæхицæй дын ныссидтæн... 
158 

ПАРОДИЙЫБÆСГЫ 
Джусойты Маратæн 
Ахсæв ам къогъотæ нæй, 
Урс митыл хъазьга мæхицæн... 
Зоньга æй: дард дæ мæнæи, 
Æмæ кæрон нæй мæ цинæн! 
Фæлæ нæ уарзтыл уæддæр 
Хъуамæ æмдзæвги ныффыссон, — 
Саурæсугъд, цард у фæндтæй 
Æмæ мæнг дзырдтæй, дæуыстæн! 

ФÆСМОН 
... Фæцсеуынц мæм æмгæрттæ дæр, 
Æхца мæм куы базонынц, гъеуæд.... 
Дыгъуыэты Тенгиз 
Цæй цард ма у ай та? 
Цытæ дзы нæ бавзæрстон: 
Мæнгард ысты — уарзонæй, усæй... 
Дæлгоммæ ныххуыссын 
Мæ хуыссæны уа-растæй, — 
Мæ цæссыг нызгъæлы мæ рустыл. 
Æдыхæй — хылуарзаг, 
Хъуыдтæн-иу сæ бирæты, 
Цы куырой нæ разылд мæ сæры, 
Фæлæ ма кæй хъæуын? — 
Сты адæмтæ — бирæгътæ, 
Поэт сæм нымад у æвзæрыл. 
Æмгæрттæ! Цæй æмгæрттæ? 
Кæмæй сæ цы фендзынæ? — 
Кæнынц мыл, хæлуарджытау, реуа: 
Мæлгæ сын куы кæнон, — 
Зæгъдзысты мын — фервæзтæ, 
Æхца мæм куы базонынц, гъеуæд! 
Ныр та ма цæй æхца! — 
Ыстæй мæм кæд уыдысты? — 
Æниу мæм куы уаид, мæгуырæг, уавд дæр 
Æз иунæг сыкъа дæр 
Нæ раттин, мæхийыстæн, 
Хаджейы-фыртæн! 
24. 08. 96 

ЗÆРОНДСАБИ 
Нæуæг сын аивы сæ бостæ, 
Æрвылбон къалосты - рсехсгсе... 
Æмпьузынц сæ, кæнынц сын хостæ... 
Багаты Лади 
Кæм федтай къалостæ — рæхсгæ, 
Æмæ сыл чи бакæны бостæ?! — 
Бæгуы, ды Багатæн сæ "босс" дæ, — 
Цы низæн, дам, нæ кæнынц хостæ, — 
Фæлæ дын æз кæнын тæрсгæ 
Æндæр цæмæйдæртæй... 
ФЫСДЖЫТЫ ЦÆДИСЫ СÆРДАРЫ ДЗУАЛП 
Нсе хорз сæрдар, кæд дын бæззын æмбалæн, 
Уæд дсем æрмæстдæр иу курдиат хæссын: 
Ныллæгъстæ-ма ксен Ходы-фырт Камашн, 
Цæмæй та ногæй райдайа фыссын. 
Æви, мыййаг, гуыбын кæны хуыссæгæй, 
Уæддæр сей бирæ ма бауадз фынæй, 
Кæннод нæ зæхх ысмæгуыр и фыссæгæй - 
Æмдзæвгæтæ кæмсей давон, уый нæй... 
... Цы фысдзынсен, куыд фысдзынсен, - нсе зонын, 
Куы нсе райхъал уа афоныл Камал.... 
Чеджемты Æхсар 
Ныууадз-ма йæ, фæлмæн куы у йæ тæрхæг, 
Куы райхъал уа, — нæ дын уыдзæн хуыздæр: 
Кæм цы адава, ууыл у йæхæдæг, 
Ды та ма йæ цы мæрддагæн хъуыдтæ?! 
6 Арты уидæггæ \^\ 

УАЦАРЫ 
Бирæгъ уæтæрмæ æрхъуызыд, 
Æмæ бахауд уым йæхæдæг... 
Багаты Лади 
Ехх, цытæ хæссын мæ сæрмæ, 
Зин мæ ралгъыста йæхæдæг, — 
Æз поэзийы цæхæрмæ 
Бахаудтæн, мæгуыр, 
Мæхæдæг. 
ЛÆГЬСТÆ 
...Мады Майрæм, кьух мыл ма сис, 
Ма мæ ныууадз сидзæрæй. 
Уарзтæй мын нæ уыди бафсис, 
Ныр æнæ уарзт чи цæры?! 
Кокайты Тотрадз 
Æз цæуыл нæ кодтон дистæ 
А зæххыл, мæгуыр мæ бон, 
Фæлæ мын мæ уды риссаг 
Ничи бамбæрста ныронг. 
Цас æмдзæвгæтæ фæфыстон 
Æз, хъæуа-нæ хъæуа, кæс, 
О, фæлæ та мын, æлгъыстау, 
Зарæджы нæ хæссынц рæз. 
162 

Мады Майрæм, ус мын ракур, 
Ма мæ ныууадз сидзæрæй, 
Науæд цу æмæ йæ агур 
А фыддуджы зивæгæй. 
«Стыр ныхас» уа æви Мафи, — 
Мачи мæм æрхæссæд фау: 
Уарзтæй мын нæ уыди бафсис, 
Къобаг дзул æмæ цыхтау... 
Уæд цы кæнон? Ехх, мæ сæнттæ, 
Не стут а цардмæ цæттæ, 
Фæлæ та æмдзæвгигæндтæ 
Æз ныффысдзынæн уæддæр... 
24. 08. 96 
КЪУХТÆ 
...Рахиз къух у тынгдæр лæуд нæ хъуыддæгты, 
Галиу уыйау ку’ арæхсид, бæргæ! 
...Къухтæй иу æвзæр хъуыддаг куы араза, 
Иннæ йæ æруромдзæни уæд. 
Ситохаты Саламджери 
Рæвдз ысты мæнæн мæ дыууæ цонджы дæр. 
Никæмæй сæ ракæндзынæн хъаст: 
Иу куы хæца дзаг сыкъайыл, — иннæ йæм 
Бур физонæг авæры æваст. 
163 

Афтæ сæ æз сахуыр кодтон рагæй дæр, 
Бафхæрын сæ никæй уарзы цæст, — 
Тохы хъæр фæцыд, зæгъгæ, иу иннæйы 
Ацахсы. Цы пайда нын у хæст! 
О, хæдæгай, уый та мæ куыд байрох и: 
Гъæйтт-мардзæ ыстихтæ фыссын кæд, — 
Рахизæй уа, галиуæй — æрхыррытт кæ, 
Уромæг сæ нал уромы уæд... 
ЦЫДÆСХОНОН? 
Сæуæхсидыл дсе абарин уындæй, 
Æрмæст сæуæхсид у дсеуæй хуыздзыддæр. 
Цы дæ схонон? 
Бæлон севи напхьуыт? 
Нæ зонын, чи дæ, 
Не мбарын, цы дæ?.. 
Айларты Чермен 
Цæимæ ма дæ абарон, уæвгæ, — 
Бæрзы цонгæй у нарæгдæр дæ астæу... 
Æз нал зонын: цæргæ у йе — мæлгæ, 
Уæд мæ цы дарыс а дунейыл бастау?! 
Нæ зонын, чи дæ, не ’мбарын, цы дæ, — 
Хæйрæг дæ йе, æхсæвы маргъау, — дондзиу? — 
Куы нал мæ хъæуай — нал мæ хъæуыс уæд, — 
Поэты уарзты, футæгау, цы монц ис?! 
164 

Цæвиттон, æз, — о, ма мæм æрхæсс фау, 
Къуыдары къахтон а фæззæг картофтæ, 
Сæ иу уыд — сырх, уæд иннæ та уыд — сау, 
Цъæнуты хосау, раст цыма дæ кофтæ! 
Уæдæ-иу ма кæ загъд: бæлон дæ йе — налхъуыт, 
Йе — дойнаг дур, куы нæ дæм дзурын ницы! 
Дæ хорзæх мæ уæлон бæсты нæ хъуыд, 
Мæрдты та æз фæцæрдзынæн мæхицæн!.. 
ТÆРСЫН... 
Мæ удогн ацы бæллиц уаз у, 
Фсглæ нæ фæфоглдæхдзæн зæхх, 
Къæссайау... Æмæ мæ фыдæх 
Мсердтæм куы барвита йæ разæй... 
Хостыхъоты Зинæ 
Тæрсгæ кæнын... Цы йæ æмбæхсон!.. 
Хостыхъон дæн, æмæ тæрсын: 
Мыййаг, куы рацæуа мæ рæзты 
Фыдæх, 
Куы райдайа мæрзын 
Мæ кæрт!.. 
Куыд ма уыдзынæн, оххай!., 
Мæ уд цæмæ бæллыд, цæмæ?!. 
Æмдзæвгæты æмхиц дæн тохмæ, — 
Фыдæх фæзынд, — 
Уæд лидз хъæмæ! 
Мæнæн, бæргæ, поэзи уаз у, — 
Йæ пайдайæ йæ сар — фыддæр, 
Нæ кæнын уый тыххæй йæ разы 
Æвгъау ^ 
Къæбæрсайæн дзырдтæ... 
165 

ИРЫСТОНЫ ДЦÆМОН ПОЭТ 
ХОДЫ КАМАЛЫ ФЫСТÆГ ЙÆ ХÆЛАР, 
ЗÆРОНДБÆТÆХЬОЙЫХЪÆУККАГЛÆППУ, 
УАТАТЫБИБОМÆ 
Цæй, цом, мæ хæлар, бауайæм Къуыдармæ, 
Уым бирæ ис парахатзæрдæ адсем... 
Цом, боныцъæхтæм «Ерцъойы»* фæбадæм... 
Цæлхъзард фæкæнæм... 
Къуыдары мын ныффæлдисдзысты 
Суадон... 
Ходы Камал 
Ма бакæ, мæ хæлар, ма кæ! — 
Нал цæуæм Къуыдаргоммæ, 
Мæн мæлын нæ фæнды, оххай, 
Нал мæ хъæуы суадон дæр... 
Уым хæст цæуы. Уым, Къуыдары, 
Ехх, мæгуырæг, — сау бонтæ. 
Уыцы рухс бæстæйыл ма 
Æз ныззарин абон дæр, 
Фæлæ хæст хæст у, æмæ дзы 
Нал фæлæууин ибонау, 
Ма ацу ды дæр, фæлæуу, 
О мæхи дзæбæх Бибо! 
Бонзонгæ кæм нæу нæхион, — 
Нæй мæ удæн асайæн, — 
Абон мæн дыууæ цæдæй дæр 
Нал аласис Къуайсамæ**. 
*фЕрцъо — цæлгæнæн хæдзар Чъребайы. 
**Къуайса — хъæу Хуссар Иры. 

Цом фæлтау нæ зæронд хъæумæ, 
Уым æдасæй рабадæм, — 
Æз, мæ хур, Къуыдары тæфтыл 
Нал, нæ цæуын, а-ба-бау!.. 
ÆРДЗЫДИССÆГГÆ 
Нæу вазыгджын 
Цыбырбеджы 
æрдзысконд - 
Цыбырæнгуылдз, 
Цыбырбоцъо, 
Цыбырзонд... 
Ходы Камал 
Æз фæфыссын æмдзæвгитæ, 
Æмæ, чи зоны, ницы сты, 
Фæлæ, — гъа-ма, гъа, — иу ахæм 
Хорз кæм нæ ысты диссæгтæн?! 
Чи у сабыр — цыбырæнгуылдз, 
Чи, мæгуырæг, — цыбырбоцъо... 
Чи — цыбырзонд: Уæлладжыры 
Иу бон раргæвста сау гоцо. 
Æз цыбыркъух дæн, зонын æй, — 
Роцъо-боцъо дæр уа-даргъ нæу, 
Фæлæ, чи зоны, а фыстæй 
«Уа мын» искæд æхца, фæлæуу! 
167 

Р.5. 
Мæ зонд та?! 
Хатыр бакæнут (уый уын сусæгæй зæгъын), — 
Дæлæ мæ райгуырæн уæзæг 
Зæронд Бæтæхъойыхъæуæй дарддæр 
Не ’ххæссы. 
СÆРЫЛХÆЦÆГ 
Джыккайты Шамилæн 
Æз арын ш ном... 
Æдзухдæр Къостайæ 
Æрхæссы дæнцсег... 
Къостайы номыл ын 
Лæвæрд у лауреат... 
Абойты Созырыхъо 
Джыккайты Шамилæн 
Æз арын йæ ном. 
Мæнæй дæр лæгдæр у, 
Цы ма йын кæнон? 
Поэт у, профессор 
Нæ Шамил, æцæг, 
Æз уымæн дæн абон 
Йæ сæрылхæцæг. 
Хъæуа йе нæ хъæуа,— 
Æрхæссы дæнцæг 
Къостайæ... Йæ дзырдтæм 
Кæм нæ ис кæуæг!.. 
168 

Нæ фысджыты астæу 
Бæрзонд у йæ кад: 
О, уый лауреат у, — 
Кæнæм ын лæггад! 
Кæд исты мæнг зæгъын, 
Ныббар мын уæддæр: 
«Лæппуйæ рæдийаг 
Нæ вæййы æвзæр!..» 
МÆС1ÆЙДЗÆГТÆ 
Поэты маст у æппæт дунейы рыстыл. 
Хæдарцаты Азæ. 
Æз хъусын ахсæв дунейы хъæмес, 
Мæ риуы цард дзыназы æмæ худы. 
Джыккайты Шамил 
Дæ ном мын, Азæ, бирæ азты уаз уа! — 
Шамил-поэтæн аудыс йæ удыл... 
Къуыдайрагыл цы нæ фидауы, цæй-ма, 
Хæрзæбонæй уа, худæг æви дудæг! 
Æз уыл фыссын цыдæр-цыдæртæ, оххай, 
Мæнмæ гæсгæ, пароди хуыйны вроде, 
Мæ куыдз та уæд, 
Æнхъæлмæгæс, мæгуыр, 
Фырыстонгæй 
«Дзыназы 
Æмæ худы»! 
16? 

ЗÆХХÆНКЬУЫСТ 
Зæхх æнкъуысы, ризы, 
Зсехх ксены зыр-зыр... 
Уарзонимæ ссардтам 
Сабыр уаты къуым. 
Зсехх æнкъуысы, мах та 
Цинтæ кæнæм уым. 
Джыккайты Шамил 
Зæхх æнкъуысы, оххай, 
Æз кæньга зыр-зыр. 
Чи рацæудзæн тохмæ 
Дзомагъæй, мæгуыр! 
Чи цæуыл фæцахуьф, — 
Уый — йæ конд, йæ ас... 
Иры нал ис уаз тыр, — 
Нæу мæ удæн тас!.. 
Уарзоны хъæбысы 
Æз хуыссын, мæ кой 
Никæцæй нæ хъуысы, 
Ой, уæрæйдæ, ой! 
01.04.1992 
170 

НОГАЗЫÆМДЗÆВГÆТÆ 
Ныууадз мæ мæ адыл, 
Фæндонхорз кæм и... 
Къоста 
Къоста 
(Хуыцаумæ): 
Цы Хуыцау дæ, оххай, 
Цæуыл кæнæм дис: 
Æри-ма, зæгъ-ма йæ, 
Фæндонхорз кæм ис?.. 
Хуыцау: 
Мæ дзыппы... 
Дæ хуычъытæ — мæнæ, 
Дæ къæбæр — къæрис, 
Цы ма дæ хъыгдары 
Советон Цæдис?.. 
Поэт дæ кæд хъæуы, — 
Джеор дын — цæттæ: 
Йæ халон æвзары 
Цыдæр къæбæртæ. 
171 

Джеор: 
Æрцу-ма фæстæмæ, 
Нæ мæгуыр Къоста, — 
Ды дæр, дам, фæзæгъынц, 
Цыдæртæ фыстай... 
Æз та дын Джеор дæн, — 
Нæ мæ зоныс, цы! 
Нæ дыууæйæ гени 
Кæцы уа, уый - уæд! 
172 

СÆУÆХСВДЫ РУХС 
Бархи тæлмацтæ дунеон поэзийæ 
СуДуиПо A037-1101) 
МАОЙЫФЫН 
I 
Фæцыдтæ ды. Æз ма цæрын. Дæс азы — иунæг. 
Кæрон нæй а хъуырдухæнæн, хъысмæт у хивæнд: 
Мæ рох къæсмæ, æрвон зæдау, нæ кæныс зивæг... 
II 
Дæ ингæны дуармæ цæугæйæ, мæ боныл, 
Кæм ыскалон сау мæты судзгæ ныхæстæ? 
Уæд та мæ нæ базыдтай бæсты кæроныл? — 
Мæ цæсгом хуырамæхст у, 
Урсхалас — зæрдæ... 
173 

III 
Мæ мидвыны ма мæм æрбафтыдтæ: уыд 
Мæйрухс æхсæв. 
Кæрты та — æз æмæ ды, 
Дæ иударон дарæсы, бадæн хъæдыл 
Кæрæдзи уыдтам мах, кæсæны кæсæгау, 
Нæ иуæй дæр не схаудта иу дзырд æфсонæн, - 
Нæ рустыл нæ цæссыгтæ кодтой лæсæнтæ. 
VI 
Алы аз дæр уæлмæрдты къæсæрыл, мæгуыр, 
Æз фæлæууын. Мæ кæуьга æхгæны мæ хъуыр. 
Расты тары сырх мæй, 
Æмæ ма уынын: 
Иунæг обау æмæ, 
Æмæ дæ ингæны къæй. 
174 

Франческо Петрарка 
СОНЕТ 
Æрæнцой нæй мæнæн, нæдæр æлгъитын хуры, 
Æууæнк *мæ тасы бын, куы ихдзагвд дæн, куы — арт, 
Куы арвастæу тæхын, куы хауын былæй, дурау, 
Куы зæрдæ афтид у, куы — рухсгуырæн бынат. 
Нæ уадзы мæн, мæ хур, мæ хъуырдухæнты зæд 
Кæнæ цагъар уæвын йе та — сæрибар уон. 
Нæ йæ фæнды мæ зын, нæдæр мæ рыстыл риссы, 
Нæдæр мын цард дæтты, нæдæр — мæлæты хорз. 
Кæсын — æнæ уынгæ, фæсайы та мæ мидвын, — 
Куы агурын адзал, куы та æххуысмæ сидын, 
Мæ уарзты аууоныл æнæ ныттыхсгæ нæй. 
Фыдбоны сау къæсы, цæссыг ныхъуыргæ, худын, 
Мæлæт уа, цард — нæ агайынц мæ уды... 
Кæс-ма, цы уавæрмæ æркодтай, Лаурæ, мæн. 
175 

Гаспара Стампа 
КАД ÆМÆ УАРЗОВДЗИНАД 
Лæппу, æвзонгдзинады рæстæг 
Ды ма хардз кæ æнæхъуаджы митыл. 
Рæстæгмæ сты нæ удвæндиаг цинтæ 
Æмæ-иу ма цу кад, цытæн сæ фæстæ. 
Стæй ма кæ рох æцæг уарзты ныстуан: 
Фæцæрæм хъуамæ уд-æмуд нæ рæстæй 
Гъе мæнæ ацы фарнхæссæг бæстæйы, 
Кæдмæ ныл хур йæ рухсы цæхæр тауа. 
Бæрзонд хæрзтæм бæллыны монц фæтæры 
Мах раууатмæ. Уа кад æви уа цыт, — 
Уыдзысты рохы ингæны къæсæрыл. 
Уæд ам нæ цъиуты зард, нæ худгæ дæтгы цыд, — 
Хæринагæн — хуыскъæл уа йе пысыра 
Кæм не сты фаг, цæмæй ды уай æвыд. 
Микеланджело Буонаротти 
** * 
Фæлыгъди бон, уæд ма æгæрон тары 
Кæлы, мæ хур, мæ иунæг удæй рухс: 
Ныххау зæххыл — дæ рыст лæгмæ нæ хъары, 
Æмæ дæхи дæ цæстысыгæй æхс. 
176 

*** 
Ныхъхъус у, курын дæ, о, ма райхъал кæ мæн. 
Тæригъæдджын, æлгъыстаг у нæ дуг. 
Цæмæн тæрсыс? Цы хъуыддагæн? Кæмæн? 
Фæлтау ныффынæй у,фæлтау фест 
Дойнаг дур. 
Пьер Ронсар 
*** 
Зæрондæй, иунæгæй, дæ урс къуымбил æлвисгæ, 
Дæ тæвд пецы раз ды æрымысдзынæ мæн 
Æмæ зæгъдзынæ: «О, уыди мæ риссаг, 
Мæ уарзты цагъар уыд Ронсар мæнæн!» 
Мæ уаз номыл кæндзæн дæ лæггадгæнæг дистæ, 
Уæлдай буц дæ кæндзæни, мæ хур, уый, 
Цæмæй æнусбонтæм хызт уай дæ зын, дæ низтæй, 
Зыррытт кæна æдзух дæ фæрниаг æлхуый. 
Æз та уыдзынæн уæд цъæхкæрдæг комы астæу 
Мæрсыджыты, кæм рæвдауы поэтты 
Мæлæты фарн. Уæд ды, дæ къæсмæ бастæй, 
Мæ судзгæ уарзт æрымысдзынæ, сонтау... 
О, ма ис Уарзтыл къух! Æмæ-иу ахс 
Бæллиццаг уысм дæ рагуалдзæджы бонты. 
177 

**# 
Æрдз радта тых йæ фæлдыст удтæн, хæсау: 
Гуыбыр бырынкъ, хъандзал базыр — цæргæсæн, 
Сытæ — уæныгæн, байрагæн — сæфтджытæ, 
Лæсæгæн — марг, тæрхъусæн та — мæсчъытæ. 
Кæсагæн ис цæрдæг къæдзил... Домбай 
Йæ цыргъ ныхтæй дæр атондзæн йæ хай... 
Лæгæн уый радта, арфæйагау, — зонд, 
Сылгоймагæн нæ баци уый йæ бон, 
Фæлæ йын радта, — уый нæу цирхъ йе уарт, — 
Рæсугъддзинад — хъысмæтæй сын у барст, 
Йæ разы мах — лæмæгъ, сæттын нæ комы: 
Тыхджындæр у зæдæй, зынг уа, æндонæй! 
МарселинаДеборд-Валъмор 
ЛÆГЪСТÆ 
О Хуыцау, бахиз мæ ихбазыр азтæй, 
Ма кæна уадтымыгъ пъатæ мæ рустæн. 
Ды кæд ыскодтай мæ удыхъæд артæй, — 
Тарæй тæрсын, æмæ ауадз мæн рухсмæ! 
Ма мын бавзарын кæ уарзоны ацыд, 
Иунæгæй мæлын æрхæндæг, тæссаг у... 
Хъарм мын уа, уымæн мæ уарзоны цæссыг 
Æмæ йæ комытæф фаг у! 
178 

Уыйфæстæ — разынæд цардæн йæ кæрон, 
Уадз æмæ ингæнмæ иумæ ныххизæм... 
Уарзтмæ æнхъæлмæгæс чи у, гъеуыдон 
Мæрдты бæсты дæр нæ фæкæнынц хицæн! 
. ВикторГюго 
МОЛАДЗАНТЫ ЦÆЛЫ ФЫНДЖЫ ЗАРÆГ 
Апостол Петр, æрыгом кæ 
Фыдрасыгæн дæ кулдуæрттæ! 
Сыгъдæг удæй кæны хъæртæ 
Æппынæдзухæй: Оопипе! 
Зарæггæнджытæ: 
С1опа, Оопппе! 
Уый нуазы — бон уа йе æхсæв, 
Ныззары, фæлæ, марадз, зæгъ, — 
Йæдынджыр гуыбынимæ, кæс, 
Дзæнæты дуæрттыл хизæн нæй. 
Зарæггæнджытæ: 
С1опа, Ботте! 
Кæд у хуыцауæрвысты конд 
Къæбæлдзыгдæр, уæд расыг, зон, 
Ныззары, æмæ у æрвон, — 
Нæ кæны уый фæсус. 
17? 

Зарæггæнджытæ: 
Нæ кæны уый фæсус. 
Æмæ дзæнæты бæстæ кæд 
У сакъадах — сæнæй æхгæд, — 
О Петр, цы уа, гъеуый та уæд: 
Кæсæгтæ фестын кæ ды мах! 
Зарæггæнджытæ: 
Кæсæгтæ фестын кæ ды мах! 
Поль Верлен 
МÆРАГОНФЫН 
Дæн ахуыр а фыныл. Фырдиссаг у, кæлæн: 
Мæн уарзтой уым. О, уарзтон-иу æз дæр, 
Фæлæ æмбæхсы мигъвæлмы кæмдæр 
Мæ уарзты зæд, — куы уым вæййы, куы — нæ. 
Мæ зæрдæ та, — фæлывд митæм — къæрцхъус, 
Ысвæййы фыны ирд æмæ хуымæтæг 
Йæ номыл... Уый та у æрхæндæг, 
Йæ цæссыг рустыл, уазæгау, ныхъхъус. 
Мæйдзæсгом у йе — саудзыкку? — Мæ зонд 
Нæ ахсы уый, йæ ном дæр ын нæ зонын, 
Фæлæ мæм расты мадзура уæлмæрдтæй...— 
Ныррухс вæййынц йæ сау цæстытæ уæд. 
Ау, чи уа хъуамæ? — Гъе æцæг зæд у, 
Кæлгæ тулдзау, ныдздзой кæны мæ зæрдæ! 
180 

Гийом Аполлинер 
Мæ удварн! Æз базыдтон абон 
Æрхæндæг æхсызгондзинад: 
Къух систай мæныл, 
Фæлæ уарзты монц риуы нæ цæуы... 
Æз паддзах дæн — зонын: цæй, феккуырс, 
сæрыстыры рад! — 
У хъодыгонд паддзах, фæлæ та хæтæны фæцæуы... 
Рæсугъд чызг нæ зоны мæ хъизæмар, зæрдæйы уаг, 
Уадз ма уарзæд мæн, къæдзæхау æз фидар, 
Æвронг дæн. 
Цыфзенды амонд дæр нæ кæны мæ зæрдæйæн фаг 
Æмæ уазал изæрты æрæнцайын их-къæйыл комы. 
Æз — паддзах, къæбæрæй æфсæст дæн йе — цух, 
Æдзæссыгæй кастæн, куыд лыгъди мæ бæллиц 
фыртæссæй, — 
Йæ саби æнгасæй æрттывта сæуæхсиды рухс. 
Æмæ дымгæ, хæрзиуæггæнæгау, мæ къæсыл 
Фæлгъуыдта: «Цæй, раст-ма!» — 
Дæ фæндаг дын амонынц мæнæ 
Цæрмыстыгъд бæлæстæ, ыстæгдарау чи кæсы 
Гомгæрццæй, уыдон! 
181 

ЭДВАРД 
Англисаг балладæ 
1 
"Кæй туджы ысывдылди уагæр дæ кард? 
Эдвард, Эдвард? 
Кæй туджы ысывдылди, гъа-ма, дæ кард? 
Цæмæн кæсыс афтæ тызмæгæй?" 
"Мæ тæвдæй ныссагътон æз уарийы кард, 
О мæ мад, о мæ мад! 
Мæ тæвдæй ныссагътон æз уарийы кард, 
Æндæр ма кæм арон, уый нал ис!" 
2 
"Нæу афтæ сырх-сырхид цъæх уарийы туг, 
Эдвард, Эдвард! 
Нæу афтæ сырх-сырхид нæ уарийы туг, 
Эдвард, Эдвард! 
Дæ кардыл цы туг и — сырхдæр у!" 
"Мæ сырхбарц æфсугъы ныррæхуыстон æз, 
О мæ мад, о мæ мад! 
Мæ сырхбарц æфсургъы ныррæхуыстон æз, 
Æмæ йыл мæ цæссыг ныккалди!" 
3 
"Нæ, зæронд у дæ бæх, æмæ гъай туг уый нæу, 
Эдвард, Эдвард! 
Нæ, зæронд у дæ бæх, æмæ гъай туг уый нæу, 
Зыны уый дæ тызмæг æнгасыл". 
"Мæ фыды ныссагътон мæ судзаджы кард, 
О мæ мад, о мæ мад! 

Мæ фыды ныссагътон мæ цыргъæссад кард, — 
Мæ рыст мын мæ зæрдæ фæтоны!" 
4 
"Дæ фыдракæнд ма уæд цæмæй фиддзынæ, 
Эдвард,Эдвард! 
Дæ уæззау тæригъæд цæмæй фиддзынæ 
Дæ уды æфсармы тæрхоны?" 
Фыдтымыгъы сау науы бабадзынæн, 
О мæ мад, о мæ мад! 
Мæн денджызы уылæнтæм фесхойдзæн уый, 
Фыдтары, фыдрæстæджы". 
5 
"Цы дын фæуыдзысты дæ мæсыг, дæ къæс, 
Эдвард, Эдвард! 
Цы дын фæуыдзысты дæ мæсыг, дæ къæс, 
Куы фæлидзай денджызмæ, гъеуæд?" 
"Уадз дымгæтæ, тымыгъты амæттаг фонт, 
О мæ мад, о мæ мад! 
Уадз дымгæтæ, тымыгъты амæттаг фонт, 
Ныффалгæрон нæ кæнæнт иумæ!" 
6 
"Цы фæуыдзысты уæд, дæ цот уа, дæ ус, 
Эдвард, Эдвард! 
Цы фæуыдзысты уæд, дæ цот уа, дæ ус 
Сæ мæгуыр, сæ удисæг царды?" 
"Цæуæнт-иу мæгуыргуыр нæ дун-дунейыл, 
О мæ мад, о мæ мад! 
Цæуæнт-иу мæгуыргур нæ дун-дунейыл, — 
Нал сæ фендзынæн æз никæд". 
183 

7 
"Дæ мадæн та гъеуæд цы зæгъдзынæ, цы, 
Эдвард,Эдвард! 
Дæ мадæн дæ зæрдæ цы хорзæх зæгъы, 
Дæу авдæны чи уызта, уымæн?" 
"Цæргæ-цæрæнбонты æлгъыстаг фæу, 
О мæ мад, о мæ мад! 
Мæлæты къæсæрмæ æлгъыстаг фæу, 
Мæн чи ысрæвдз кодта фыдбылызы балцмæ, 
Чи мын амарын кодта мæ фыды!" 
Уильям Шекспир 
СОНЕТТÆ 
*** 
Куы стыхсын ног, уæд мæн мæлын фæнды. 
Кæсыс, æмæ мæгуыр лæгæн нæй кад. 
Йæ къухтæм уый æмхасæнтæ кæны,— 
Хъæздыгæн та у, хъазæнхъулау, цард. 
Уыныс: æрцыд фыдахинæн йæ рад, 
Дæлдон кæны рæсугъд чызджы цæсгом. 
Тых у æдыхæн коммæгæс, цагъар, — 
Бæстонхорзæн нæу акъахдзæф йæ бон. 
Уæлмонц хъуыды у цъуттавæрд, æмыр. 
Куырыхон зонды бадомдта сæлхæр. 
Æргом уды быдзæу хонынц, мæгуыр, 
Рæдау фыдæн у цумайаг, гæлхæрд. 
Æппæтæй — тыхст, уæд мæн мæлын фæнды, 
Фæлæ, хæлар, куыд мын уыдзынæ ды. 
184 

*#* 
Дыууиссæдз зымæджы дæ ныхыл 
Куы ныууадзой æгъатыр фæд, 
Уæд ма дæ чи ысхона зæд,— 
Цæхæр куы нал кала ызныхау 
Дæ рæсугъд... Æмæ гъеуæд дæу 
Куы фæрсой: ау, цы фæдæ ныр?.. 
Цы хъом ма дæ, æгæр мæгуыр, 
Сæрыстыр, хивæндæй, æвæдæй? 
Зæгъ-иу: æркæсут-ма, мæ бон, 
Мæ кæстæртæм — мæ туг сæ хъазы. 
Сæ райрæзты — мæ ис, мæ бон, 
Мæ зæрондыл уыдзысты разы. 
Æмæ куы ныууазал уа туг, 
Уæд дæр ис уыдоны мæ уд. 
Кæд нал уарзыс, уæд мæ ныууадз ныртæккæ, 
Æгас дуне куы растади мæ ныхмæ, 
Дæ ацыд фод сæ карздæртæй мæ зынтæн, 
Æрмæст ма-иу уый ферттивæд ызныхау. 
Кæд айсæфа мæ зæрдæйы фæлмаст, — 
Фæсвæдæй-иу мæ макуы ныццæв сонтæй. 
Тымыгъ æхсæвтæ ма раивæнт, уадз, 
Къæвда æмæ æнæзæрдæрухс бонтæй. 
185 

Ныууадз мæ, о, фæлæ фæстаг уысм — нæ, 
Куы уон лæмæгъ лыстæг мæстыты сарæй. 
Ныууадз мæ ныр — уа зонд-зонæн мæнæн, 
Мæ ацы рыст кæй у æппæтæй карздæр. 
Кæй нæй фыдох, ис иу хъаймæт — дæ уарзтæй 
Куы фæуон æз æнусбонтæм æвæстаг! 
Джордж Гордон Байрон 
ФÆДÆ ДÆ ЦАРДВÆНДАГ 
Фæдæ дæ цардвæндаг, хъайтар! 
Ныр та дæ кады рад æрхæццæ. 
Нæ дыл цæуы мæлæты бар, — 
Дæ сурæт зарæджы æрцæрдзæн, 
Æрцæрдзæн уым дæ ныфс, дæ зонд, 
Кæй фæрцы барухс и нæ бон. 
Дæ номæй уаз уыди нæ дуг, 
Дæ мæсыг арвмæ дæр æххæссы. 
Æрхаудтæ ды! Фæлæ дæ туг 
Уæддæр нæ дадзинты æнхъæвзы, 
Цæмæй нæ удрæбын æвзæра 
Бæрзонд лæгдзинад æмæ зарæг. 
Кæна ызнаджы цæсгом тар 
Æмæ фæлурс дæ кой, дæ хъæрæй, — 
Нæ рæсугъд чызджытæн сæ зард 
Хъайтары мæлæтыл нæрдзæни: 
Фæлæ сæ нал хауы цæссыг,— 
Уæд уый æгад кæны дæ цырт. 
186 

ДЗУТТАГМЕЛОДИ 
Мæ уд мæ хъуырмæ ссыд. О зарæггæнæг, тагъд 
Æрцу, æрис-ма хъисфæндыр дæ сæнтты! 
Уадз де ’нгуылдзтæ йæ.уæлæ сирой, уадз, 
Дзæнæты мыртæ айзæлой йæ тæнтыл, — 
Сæ судзгæ рис ыстондзæни мæ риуæй, — 
Кæд рын нæ айсы царды ныфс æнустæм. 
Мæ цæстыты мæ хъыг, æргъæвстау, джиуы, 
Нызгъæлдзæни та ног, тæрккъæвдайау, мæ рустыл. 
Уадз уæд дæ зарæг сонт... Мæ ингæны кæрдæгау, 
Æхсызгон мырты хъæр мæ уæнгæл у, фыдохау... 
Æмæ дæм хатын æз, цæссыгтæ хъæуы мæн, 
О зарæггæнæг, риу йæ рыстæй тоны. 
Æхсæры аппау уый уыд сау сагъæстæй дзаг, 
Цыди йыл дард балцы фæразонæй йæ рæстæг: 
Æрцыд фæстаг сахат — нæ кæны иу цард фаг, 
Мæлæты нуазæнау, у маргæйдзаг йæ хъæстæ. 
Томас Мур 
ЗАРÆГГÆНÆДЖЫ ФЫРТ 
Фæцыди уый хæстмæ. Цæхæрцæст, æвзонг, 
Йæ фыды æхсаргард — йæ фарсыл. 
Фæсæфцæг у ауыгъд — дыууадæстæнон, 
Мæйтæ æмæ хуртæ йыл хъазы. 
187 

"Ехх, ныууæй кодтой дæу, — 
Хъуысы барды хъæлæс, — 
О фыдызæхх, мæ зæрдæ дыл риссы. 
Зон, нывзилин уый коммæ дæ сæрвæлтау æз, 
У мæ хъисфæндыр уымæн æвдисæн". 
Лæг фæмарди уым тохы. Йæ фыдгул фæтарст: 
Сæрыстыр, сæрибар у, хурау, — 
Дыууадæстæнон фæндыр йе знаджы раз 
Нызгъæлæнтæ кодта уый дурыл: 
"Ды хъæбатьфдзинад æмæ уарзтхæссæг дæ,— 
Загъта уый — нæй дын джиуæн цагъарæй, 
Зар-иу, чи уа нæ къæсæн йæ уарзон фырттæй 
Хызт хъадаманты сарæй". 
УÆЛМÆРДЫ 
Ам хуыздæрты уæлмæрд у, зон æй! — 
Æрцахста сæ се ’нусон фын, 
Сæ ингæны къæйты бын, оххай, 
Ныгæд у сæ бæллиц, сæ ныфс. 
Ныр уыдоны, цардмæ бæлгæйæ, 
Сæ раздахын бауæд дæ бон, — 
Сæрибары артуд дымгæйæ 
Ысулæф хæсты размæ ног... 
Йæ цæст нын куы уарзид хъысмæтæн 
Хъадамантæ аппарын, уæд, 
Дæлбартæ нæ скæна ног — зæдтæн 
Нæ бантысид никуы сæ фæнд! 
188 

Фыдгæнæджы цæсгомыл хъазы 
Уæлахиз... Йæ номыл — гуыпхъазт... 
Æгаддæр нæй кадæй, чи разынд 
Цæгъайраджы цæссыгтыл хаст! 
Хуыздæр у уæд ахæст йе ингæн, — 
Кæм хуыссынц нæ хъулон фырттæ, — 
Дæ намыс, дæ кад уа — дæхицæн 
Кæй фскодтай мингай цырттыл!.. 
ДжонКитс 
*#* 
Куы фæтæрсын, æрхæстæг ис мæлæт, 
Æмæ мæ сис æрхаудзæнис мæ къухæй, 
Нæ хордонмæ куы нæ бахауа уæд 
Зæфцыфыдæй, цы хор байтыдтон, уымæй; 
Куы фенын изæр стъалыты рæдзагъд, — 
Нындзыг вæййы фырадæргæй мæ зæрдæ. 
Нæ бамбæрстон бæрзонд хорзæн йæ ад, 
Нæдæр æй искуы ’мбардзынæн — æвзæр дæн; 
Æнкъарын æз, æрдзон мæлæт йæ рады 
Мæ риссаг риуæй атондзæн дæ сурæт, — 
Уæд уарзты намыс нал иу кæны мах, 
Уæд иунæг æз æрвон тыгъдады былыл 
Лæууын æмæ хъуыды кæнын: 
Ныргъæвстысты нæ Кад уа, йе нæ Уарзт. 
189 

ГРЕКЪАГ АДÆМОН ЗАРДЖЫТÆЙ 
СКИЛЛОДИМ1 
Æхсæвæр кæнынмæ цъæх нæууыл æрбадт 
Скиллодим. 
Йæ фарсмæ та — уацайраг, дзагдарæн бадги Иренæ. 
— Æркæ-ма мын, сау рæсугъд, дар мын 
сæурайсоммæ сæн, 
Гъестæй уæд фæцу поликартимæ2 д’ артдзæст, 
дæ къæсмæ. 
— Æз цагъайраг нæ дæн, цæмæй дын сæн кæнон, 
о Дим, 
Æз архонты3 чызг дæн, стæй йæ усаг хъæбатыр 
Проестæн4. 
Уæд сæумæйæ сæ разы дыууæ фæндаггоны 
фæзынд, — 
Æнæдаст — дыууæйæ дæр, цæсгæмттæ сау-сауид 
дарынц; 
Скиллодиммæ æрбацæуынц æмæ йын ракæнынц 
арфæ: 
— Уæнт дæ райсомтæ хорз, Скиллодим! — 
æмдзыхæй ысдзырдтой. 
— Дзæбæхтæ мын ут! Фæлæ чи стут? Кæцæй у 
уæ фæндаг 
Йе, фæндаггон цæмæй зоны, æз Скиллодим кæй 
дæн, уый? 
1 Скиллодим — Митрос Скиллодимос, грекъаг адæмон 
хъайтар. Диссаджы хъæбатырдзинæдтæ равдыста 
грекъæгты национ сæрибардзинадыл тохы. 
2 Поликар — клефтгæ афтæ хуыдтой сæ бæгъатыр хæс- 
тонты. 
3Архонт — хицауады сæргълæууæг. 
4 Проест — грекъæгты минæвар турчы æфсады. 
190 

— Скиллодимæн салæмттæ хæссæм йæ уарзон 
æфсымæр Спиросæй. 
— Ау, мæ уарзон æфсымæр! Æмæ йæ, мæ 
хуртæ, кæм федтат? 
— Мах æй федтам Янины, дзынæзта æнуд 
тæфмæ хъоргъы. — 
Æфсæн хъадамантæй уыд баст уый йæ къухтæй 
йæ къæхтæм. 
Ныббогъ кодта уæд Скиллодим, йæ сæр хойгæ, 
лидзæг фæци. 
— Фæлæуу, Скиллодим! Æфсымæрæй лидзыс, 
нæ балхон? 
Ау, нæ мæ базыдтай? Æрцу-ма, ныхъхъæбыс 
дын кæнон! 
Дыууæ æфсымæры кæрæдзийы базыдтой уæд, 
Фæкодтой сæ уæхсчы тъæппытæй кæрæдзийæн 
пъатæ, 
Рустæй цæссыг æрсæрфы тызмæг Скиллодим æмæ 
дзуры: 
— Цæй, æрбад-ма, мæ мадызæнæг, æмæ 
тагъдгомау радзур: 
Кæд, йе цавæр уавæрты фæлыгъдтæ Албайнаджы 
къухтæй? 
— Иу фыдæхсæв æз атыдтон, сонтау, мæ 
хъадамантæ, 
Ныссастон мæ ахæсты рудзынг, æргæпп кодтон 
зæхмæ, 
Мæнæ иу бæлæгъ — донбыл, цæргæсау ыл 
бахстон мæхи. 
Ныр æртæ боны рацыд, куы схызтæн нæ 
сæрибар хæхтæм. 
191 

КЛБФТЫ ФÆСТАГ ХÆРЗБОН* 
Ныссæрбын кæ, басхой-иу доны уылæнтæм дæхи, 
Сæ уæлæ-иу аппар дæ уæнгтæ, бæлæгъы фыййæггау 
Уæд — размæ... Дæ коммкоммæ иу бæрзонд был, 
Фæхæццæ уыддзынæ ды уырдæм дæ хъаруйы 
фæрцы. 
Æмæ каад — хуыцауæй уа, зæдгæй — ды арфæйаг уай, 
Фæрниаг уыдзæни нæ хæстон æмбæлттæн дæ 
фæндаг — 
Æмбырд-иу кæм кодтам, кæм нæрыд рæсугъд 
зард, хъæртæ, 
Кæм-иу байдзаг зæрдæ рæдауы зьшгæй æмæ цинæй. 
Бæгуы, уым фæрсдзысты мæ хæлæрттæ: уый та 
кæм ис? 
Фæлæ-иу сын ма зæгъ: мнæйуыйыл рухс бон 
нытталынг! 
Зæгъ-иу, уый, дам, ракуырдта дард бæсты ус: 
Æнамонд лæгæн, дам, ныр сау зæхх йæ 
бинойнаг ссис, 
Йæ усы мад — уазал къæй, 
Æфсымæрæн — судзгæ æхсон дур! 
ГенрихГейне 
*** 
Денджызы быгъдæг къæсæрыл 
Тар æрæнцад. Дон хъæрзы, 
Мæй ныррухс кæны йæ сæрмæ, 
Уылæн уылæны фæрсы: 
*Байроны уарзон зарæг. 
192 

— Чи у а æнахуыр уазæг, 
Уарзты къахыл кæд лæууы 
Йе æдылы у: куы — хъазы 
Урс тыччытæй, куы — кæуы? 
Мæй сæм хиндзæстæй ныккасти: 
— Диссаг уæм кæсы йæ фенд? — 
Уый æдылы у фыруарзтæй, 
Иннæ ахæм та — поэт!.. 
Ныддæвдæг мæ кодтой, уæууæй, 
Мæ цæсгом — фæлурсдæр мæлæтæй, — 
Сæ иутæ — сæ уарзты фæрнæй, 
Уæд иннæтæ — знаджы кæлæнтæй. 
Марг кодтой мæ къæбæр, мæ цæххыл, 
Мæ донæй мын баназæн нæй: 
Сæ иутæ — ызнаджы фыдæхæй, 
Уæд иннæтæ — уарзты фæрнæй. 
Æмæ сæ æппæты рæсугъддæр 
Цы чызг уыд, æрвонау, — фæлмæн, 
Мæ номыл уый хаста йæ уд дæр, 
Фæлæ... Уый нæ бауарзта мæн! 
7 Арты уидæгтæ 
№ 

АдамМицкевич 
БУДРИС ÆМÆ ЙÆ ФЫРТГÆ 
Ис æртæ фырты Будрисæн: уæнгтæ — дурнад 
куыристæ, 
Мæнæ рацыд æмæ сæм фæдзуры: 
— Цæй, хъæбултæ, — уæ бæхтæм, уæнт 
цыргъыссад уæ кæрдтæ, 
Растут дард балцмæ абон, мæ хуртæ. 
А дзьфд суссæгтаг нал у. Ныр æртæ бæстæм хъуамæ 
Вильнæй ацæуой исагур хæстмæ. 
Паз — поляктæм, уæд Ольгерд — гуымыдза 
пруссагтæм, 
Хивæнд Кестут — Уырысы къæсæрмæ. 
Стут æвзæнгтæ, хъæбатыр, хæсты ма кæнут 
хатыр, 
(Фонт уæ фарсмæ литоваг хуыцæуттæ), 
Стут æртæ æмæ мæнæ æртæ раст фæндаджы 
Ис уæ разы, цæут сыл æмвæндæй. 
Суг-иу бафтæд дæ артыл бæрзонд Новеграды, 
Ды — сæ хистæр — фæтагъд кæ Уырысмæ. 
Сты сæ устытæ — артдзæст, сты сызгъæринæй 
арæзт, 
Уым мæгуырæн нæ тыхсынц йæ рыстыл. 
Иннæ афтæд пруссагтæм, уым æнæмæнгæй, 
уастæн, 
Лæг ыссары æппæтдæр æмбойны. 
194 

Уым цы нæ ис — æхцайæ йе ысгæллад 
хъуымацæй, 
Йе та дзиндзи-янтарæй, мæ боныл. 
Ды — мæ кæстæр фырт — ляхтæм фездах 
уайтагъд дæ бæхы, 
Уым нæй уа-диссаг ницы хæзнайæ. 
Хорз æндон ис сæ кæрдтæн, фэелæ мын æнæмæнг 
Иу чындзаг ды фæкæн-иу дæ разæй. 
Нæй рæсугъддæрæй ницы уыцы чызгæн йæхицæй: 
Хъæлдзæг, худаг, раст пецы раз — гæды. 
У йæ цæсгом — сырхуадул, урс йæ уæнгтæ — 
æхсырау, 
Сты йæ цæстытæ судзгæ цырæгътæ. 
Æз куы уыдтæн æвзонгдæр, — уый, мæ 
райстбавæрд бонты, — 
Иу полякаг чызг равзæрстон усæн, 
Æмæ гъеуæдæй ардæм мæнæ а къæсæй дардмæ 
Уыцы зæхмæ æрхуымæй фæкæсын.— 
Фырттæ загътой хæрзбонтæ æмæ асхуыстой тохмæ. 
Бон-изæрмæ сæм касти зæронд лæг. 
Нæй сæ иу зынæг никуы, зæрдæ сонтау нынниуы, 
Цæй, фæмард ысты, — загъта, — мæ зæнæг. 
Мит, æрвгæлæгау, уары. Мæнæ разыны барæг. 
Уаргъ йæ фæсарц нымæтæй æхгæд у. 
"Цæй, цы дæм ис уый, гъа-ма? Кæд æхцатæ уой 
хъуамæ", — 
"Нæ, мæ фыд, уый полякаг рæсугъд у". 
195 

Мит æнæвгъауæй уары. Ног та февзæрди барæг. 
Минас ауад Будрисæн йæ фындзыл: 
"Цæй, цы уыдзæн дæ фæсарц? Кæд нывæфтыд 
ысгæллад?" 
"Нæ, мæ фыд, — уый дæ хъæбул, дæ чындз у". 
Мит æнæнцойæ уары. Разынд æртыккаг тары. 
Сау нымæты йæ пайда æмбæхсы. 
Будрис нал дзуры ницы, фæлæ хоны фырцинæй 
Ныр æртæ чындзæхсæвмæ хъæубæсты. 
Леопольд Стафф 
МÆГУЫР ЛÆДЖЫ КУЫВД ХУЫЦАУМÆ 
Æнæрай, уæгъдæппæрст ныхæстæй, Хуыцау, 
Æз кувын дæумæ... О, нæ дæ федтон никуы, 
Фæлæ-иу мæгуырмæ ды ма æрхæсс фау, — 
Дæ фæлдыст у дуне: рæсуг дон уа, цъиуæй. 
Мæнмæ иу хæрæг ис. У мæ дарæс лæзæрд, 
Уый къæрныхы нæ бафтаудзæн дистыл, 
Фæлæ алыгъди хур, уæд мæ артдзæст — лæгæт, 
Урс дон дзулимæ — уый у мæ минас. 
Ферох кодтай ды мæн æмæ — табу дæхицæн! — 
Иунæг хорзæх дæ курын: мæ хæрæджы аууон 
Бауадз улæфын мæн. Æз дæ хæрзтæй — сæрибар, 
т 

У мæ пайда — рæсугвд бон, сыгъдæг арв — мæ цинаг, 
Стæй дыууæ хорзы царды — мæ уды фæндиаг: 
Уый — мæ хауæггаг цард, сгæй — гæвзыччы сæрибар. 
Шандор Петефи 
ВЕНГЕЙРАГ ДÆН... 
Венгейраг дæн! Зæххыл нæй ахæм къæс, 
Мæ бæстæимæ абарæн кæмæн уа... 
Æрдзыкондæй — хъæздыг, æмæ йæм кæс, — 
Алæмæттаг, рæсугъд æмæ кæлæн у. 
Ис алцы ам: нæ цъитиджын хæхтæ 
Кæсынц бæрзонд, сæрыстырхуызæй Къаспмæ; 
Нæ тыгъд быдыртæ дымгæтæн — уæрæх, 
Нæ сын кæрон, нæ райдиан и, уастæн! 
Венгейраг дæн! Нæ фæндыры зæлтау, 
Мæ уд — тызмæг, нæ дзуры уый йæ зынтыл, 
Æхсызгон уысм мæнæн кæнынц æвгъау, 
Ыстæм уазæг у мидбылхудт мæ былтыл. 
Фæрныджы бон мæ цæстысыг кæлы, 
Ныр нал æууæндын — амондыл уа, хорзыл: 
Зынвадаты ныххуд, кæй фæнды, кæ, мæлын, 
Тæригъæд мын кæнай, — æз уый нæ уарзын. 
Венгейраг дæн! Нæ ивгъуыды фæстæ 
Сæрыстыр — æз, уынын мæ къæс, мæ къона 
Æмæ, мæ кадджын райгуырæн бæстæ, 
Дæ кæддæры ысгуыхтытæ, мæ боныл! 
Нæ уаз хъæлæс Европæйыл нæрыд 
197 

Æмæ нын хъуамæ ма уыдаид рафтæн... 
Нæ карды комæй тарстысты, мæгуыр, 
Æрвæрттывдæй куыд тæрсы саби, афтæ. 
Венгейраг дæн! Нæ бæстæмæ кæсын 
Мæнæн зын у... Нæргæ ивгъуыдæй — 
иппæрд, 
Æргомæй рухсмæ ракæса — тæрсы, 
Фæзыны æмæ айсæфы æвиппайд. 
Ныр а зæххыл нæ сæр ныллæг хæссæм 
Æгад æмæ дæлдзинæджы къæсæрыл 
Æмæ кæйдæр цæстæнгасæй тæрсæм, 
Кæй ма цы хъæуы судзаджы æвзæртæй!? 
Венгейраг дæн! Мæ ном зæгъын кæсы 
Æгад мæнмæ. Мæ удæгас мæ зын у: 
Нæ дунетыл цæхæрцæст хур кæсы, 
Уæд махмæ та сæуæхсид дæр нæ зыны, 
Фæлæ мæнæн æгас дуне дæуыл 
Куы ивиккой дæ хъыджы бон, о Венгри, 
Уæд дæр зæгъин: «Мæн ницæмæн хъæуы, 
Мæ удæн дæ сæдæ хатты зынаргъдæр!..» 
ПАТРИОТОНЗАРÆГ 
Дæу дæн, мæ райгуырæн бæстæ, 
Мæ уæнг, мæ тугæй, 
Кæй ма уарзон дæуæй фылдæр 
Нæ хæццæ дуджы!.. 

Мæ зæрдæ у бæрзонд гæнах, 
Фæлæ мæ уд дæр 
Фыдызæхх, ратдзынæн дæуæн, 
Дæ сонт хъæбулау. 
Уадз хъуыса азæлдау мæ куывд 
Мæ риуы къæсæй: 
«О Стыр Хуыцау, хæрзæбон ратт 
Мæ фыдыбæстæн!» 
Хъæрæй нæ кæндзынæн фæлхат 
Æз а куывдтытæ, — 
Дæуæй зынаргъдæр ницы ис 
Зæххыл дæ фыртæн. 
Дæ фæстæ аууонау цæуын 
Сæрмæ нæ хæссын: 
Дæ фарсмæ дæн — рæсугъд бон уа 
Кæнæ фыдхъызты. 
Ныххуыссы бон, æмæ, мæ бон, 
Æхсæвы тары 
Ныккæрзы авдрæбынæй уд 
Дæ уынгæг цардыл. 
Æмæ дæ хъузæттæм цæуын... 
Уым фынджы фарсмæ 
Мах кувæм: уадз æмæ дæ фарн 
Æнустыл баст уа! 
Æз нуазын сæн. Зын у мæнæн... 
Хуыцау, ды ракæс, — 
Цæссыгтимæ ныхъуырын уый, 
Мæ къуым, мæ уаз къæс! 

Габриэль дела Вальдес 
МÆ АХÆСТОН 
Æз дæн ахæсты. Мæ усæн 
Ныр ысурс йæ сæрыхил, — 
Уый нæма зоны рæстдзинад, 
Мары дзæгъæлы йæхи. 
Ам мæн ихбазыр дымгæтæ 
Нал цæвьгац дыууæрдыгæй, 
Æмæ сусæны мæйы дæр 
Æз нæ тæрсын ризæгæй. 
Уæд цы кадджын дæн: æдзухæй 
Хъахъхъæнынц мæ уаз бынат, 
Куы рæнхъон хæстонтæ йе та — 
Даргъ, фæтæнуæхск лейтенант. 
Æз нæ бакуыстон капекк дæр 
Æмæ афтæмæй, кæс-ма, 
Дарынц мæн, мæ хур акæнай, 
Ау, цæмæй ма уон хъæстаг? 
Ахуыр мæ кæнынц æрвылбон 
Хæйрæджы митыл, уæвгæ, — 
Искæй дзыппæй фелвас чыссæ 
Иу уысммæ æмæ — цæугæ! 
Уæд, хъæуа-нæ хъæуа, иу бон 
Чидæртæ дыл худæнт уадз, — 
Хъама слас æмæ йæ уайтагъд 
Искæй фæсонты ныссадз. 
200 

Æмæ цалынмæ æвзарой, 
Аххосджын дæ йе — рæстаг, — 
Ахуыр кæнын æз, кæм фæуон 
Ахъаз райгуырæн бæстæн. 
Искæй исты хъуыд, уæд-иу ын 
«Нæ» зæгъын нæ зыдтон æз, 
Ныр мæ фыдæн дæр, æлгъыстау, 
Æз ныффæлдисин мæ куыдз. 
Уазæгуаты мæм нæ цæуы 
Хионау цыдæр дæлсин, 
Алы ницыйæн нæ хъæуы 
Ам æмдзæвгæтæ кæсын. 
Æз мæ ахæсты куырдадзæй 
Рацæуын, цыма Адам, 
Фервæзти хуыцæутты къухтæй, 
У тыхджын, сыгъдæг у ам. 
Уæд мæ усæн та кæм нæ ис 
Цинтæ кæнынæн æфсон: 
Фендзæни, цы пайда райсон 
Палестинæйæ, мæ бон! 
Феккуырсдзæн æмæ зæгъдзæни: 
— Мæнæ ис бæсты бæркад! — 
Дард балцæй æрцæуæг лæгæн 
Нæй хуыздæр хорзæхтæ, кад. 
Уый Хуыцаумæ кувид хъуамæ, 
Хорз кæй нæ зоны, мæгуыр: 
Æз тыхтæ æмæ амæлттæй 
Айстон уырдыгæй мæ гуыр. 

Иу ысты, дыууæ цæссыгау, 
А зæххыл фыдæх, рæдау, — 
Иу æнæ иннæ нæ цæры, 
Цæй, кæмæ дзы хæссон фау?! 
ХосеМарти 
*** 
Æз хатын: ныр абон æмбæлы 
Ысдзурын, кæй фæхъуыд мæнæй 
Æрвон чызг бæрзонд Гватемалы, — 
Уый амард йæ уарзты фæрнæй. 
Уыд аив æвзæрст дидинджытæй 
Йæ ингæны къæсæр, фæлæ 
Йæ табæтыл бакалдтам сыджыт, — 
Фæцыди нæ алчи хъæмæ. 
... Кæуыл ма нæ рахæты рæстæг: 
Уый иу лæджы уарзта, уæууæй: 
Æд ус æм æрыздæхт фæстæмæ... 
Уый амард йæ уарзты фæрнæй. 
Йæ хæстæджытæ уа, хæлæрттæй, — 
Сæ уæхсчытыл хастой йæ мард, 
Ныгуылди сæ цæссыджы зæйтæй 
Рæсуг бон, мæгуырæг, йæ цард. 
... Æрыздæхт... Кæм нæ йыл фæради, 
Æнхъæлмæ йæм каст, — фæлæ — нæй... 
Ныр мæнæ — æд ус лæг. Фæмарди 
Æвиппайд йæ уарзты фæрнæй. 

Йæ мæрдон цæсгомæн ын пъатæ 
Бæргæ кодтон, фæлæ, кæм ис?! 
Йæ уазал цæстыхауты арт мын 
Æнустæм мысинаг фæцис. 
... Ныххызти йæм коммæ... Æмæ йын 
Æххуырст ус ысхаста йæ мард. 
— Фыдихæн — йæ марæг, — зæгъы уый...— 
Йæ ингæнмæ айста йæ уарзт. 
Йæ цыртдзæвæн дурыл ныххаудтæн 
Æз, богъбогъгæнгæйæ, зæдау, 
Йæ чысыл къухтыл ма мæ пъатæ 
Сыгъдысты, Æрфæны фæдау. 
Фæкодтой мæ ингæны цурæй 
Фыдтары, куы фæзынди мæй, 
Фæлæ æз фæцух дæн мæ хурæй, — 
Уый амард йæ уарзты фæрнæй. 
Отто Фернандес 
ФИДЫДАД 
Кæд искæд бон 
Фидыдад 
Куы нал уа æрмæст ныхас — 
Авд дамгъæйы ахстон, 
Цыбыр мыртæй арæзт, — 
Кæд, чи зоны, 
Фидыдад 
Куы нал уа æрмæст бæллиц 
203 

Мæйдар æхсæв рудзгуыты æвгты 
Ызгъæлæнты астæу, — 
Кæд 
Фидыдад 
Æрмæст лæгъстæ нал уа, 
Хъуыры цъар ивазгæйæ: 
Къæвдайау — нæ сур зæххыл 
Æмæ — худæджы хал 
Цæссыгтæ ныхъуыргæ цæсгæмттыл, — 
Кæд дунейы рухс 
Нал уа рæстдзинады ингæн, 
Фыдбоны рис 
Æмæ тасæн йæ хъузон, 
Уæд 
Æрмæстдæр гъеуыцы уысм 
Ныззоныг кæнин æз дæ разы, 
О Адæймаг, ме ’фсымæр, 
Мæ туг æмæ ме стæг! 
ПаблоНеруда 
*** 
Ды ницæуыл ысразы дæ мæ фæндтæй, 
Фæлæ æз ахæм уарзтыл дæр æввæрсын, 
Кæд уымæн, æмæ арв æмæ нæ зæхмæ 
Нæ дыууæ дæр æмрæстæджы фæкæсæм. 
Æз хатын, уый нæ бур мæйы кæрцы бын 
Дæ уды риссаг фенкъуысы кæуынмæ: 
Нырризыс ды тыхдымгæйы хъæбысы, 
Уæд уыцы ризæг бахæцы мæныл дæр. 

Къух ауыгътай, кæйдæронау, мæ къæсыл, 
Фæлæ ды дæ мæ цæсты рухс, мæ зынаргъ. 
Æз — амондджын: нæ фæйлаугæ быдыртыл 
Ды дæр хæссыс дæ рæвдаугæ цæстæнгас. 
Нæ кæны мах нæ хицæндзинад хицæн: 
Мæ цæстытæ куы ныхгæнон, уæд дæр ма 
Нæ тæхæг мæргътæй базондзынæн иуы, — 
Ды кæй федтай цъæх-цъæхид арвы риуыл. 
Фæлæ, кæс-ма, фæбадтысты мæ хъуыры 
Мæ рухс фæндтæ... О, ницыуал дæ домын: 
Дæ фæхудты рæсуг суадæтты зæлтæ 
Сыгъд быдыры ысуадздзысты мæ дойны. 
Мæ сæны быркуы асхуыстай ды цардæй, 
Кæй бауарзтай — нæ йæ федтон фыны дæр, 
Фæлæ йын фод мæ уарзты рухс мыды къус, 
Фæндон хорзау, ды йæ кæй уарзыс, уымæн. 
О, ацы ’хсæв... Нæ сæрмæ — иунæг стъалы... 
Æз уыимæ æнус-æнусты баст дæн... 
Нæ уарзтай мæн... Æз хæсджын дæн дæ разы, 
Ды та, мæ бон, куыдфæндыйæ дæр раст дæ! 
Антонио Мачадо 
БЫДЫР 
Изæр æрхуыссыди цадæг нæ уæле, 
Афтæ арты ныммæлы зынг, 
Фæлæ ма тыгъд быдыры сæрмæ 
Иу æртхутæг нæ уазал кæны. 
205 

Мæнæ урс фæндаджы цур — тæгæр... 
Зæрдæ ногæй цæмæйдæр тæрсы! 
Зæнг — зынгæйсыгъд... Уæд иунæг сыфтæр 
Бандзыг сау къалиуыл. 
Цæй, цæуыл кæуыс? Комы дагъы 
Уæртæ аууон кæд хъахъхъæны дæу? 
ГарсиаЛорка 
ÆНÆУУÆНК БИНОЙНАГ 
Уæд тар æхсæв дагъы кæронмæ 
Æз айстон кæйдæр усы мемæ, 
Æнхъæлдтон: сыгъдæг, æрвон у!.. 
Мæрдвынæй кæны Сант-Яго, 
Цыма йын ысчындæуыд хинтæ. 
У сабыр. Æрмæст ма тары 
Нырттивынц æхсыры хъæндилтæ. 
Фынæй риутыл ризгæ къухæй 
Æз андзæвын; æмæ — сар уон, — 
Сырхмæтæджы иугай сыфтау, 
Æрыхæлдысты фынафон. 
Йæ къабаты сусу-бусу 
Ныййазæлы хъусты, зинау, 
Цыма сæ, тыгъд хъуымацау, 
Цыргъагæй æрсæрфы чидæр. 
Бæлæсты хъуыр-хъуыр. Æмæ дардæй 
Куыйты рæйын бæстæ сисы, 
Цыма ныр æппæт дунетæ 
Нæ фæстæ цæуынц фæдисы. 
206 

Фæсаууон, кæм лæууы дзедыр 
Æвæгæсæг æмæ æрхуымæй, 
Æз уымæн йæ сау дзыккутæ 
Æрныуæрстон урс-урсид хуыры. 
Æз рафтыдтон хъуырбæттæн уайтагъд, 
Уый алырдæм дарæстæ фехста, 
Мæ дамбаца райхæлдтон ронæй, 
Дæллаггуыртæ ласт уымæн фесты. 
Йæ урс-урсид гом буар мæ разы 
Æрттывдтытæ калдта, налхъуытау, — 
Уыд аивдæр мæйрухсы рухсæй, 
Фæлмæндзæстæй чи хъуызыд къуымты. 
Уæд, сурмæппæрст доны кæсæгтау, 
Йæ синтæ сæ тыбыртæ цагътой, 
Æмæ зæххы рæсугъддæр фæндагыл 
Сæумæйы фыццаг цъиуты зардмæ 
Мæн хаста зæринуæраг байраг 
Мæ уды къуындæгæй — дардмæ. 
Фæрныгыл нæ фидауы никæд 
Уæлдай ныхас — сом уа йе абон, — 
Æмæ уын нæ фæлхат кæндзынæн, 
Йæ тæвдæй цытæ дзырдта, уыдон. 
Уый афардæг райсомæй раджы, 
Фыдызмæст, — лыстæг хуыр уа, пъатæй, 
Æмæ ма йæ фæстæ дымгæ 
Фæндагсарау растад йæ уатæй. 
Æз дардтон мæхи, циганæн 
Адзалмæ куыд æмбæлы, афтæ: 
Сызгъæрин къухдарæн ын радтон, 
Мысинагау, кад æмæ радæй... 
Фæци уый. Фæлæ ма мæ фæстæ 
Гъеуыцы æхсæвы сайд зилы: 
Кæйдæр ус уыди уый, мæнæн та 
Ард хордта, сыгъдæг кæй у, ууыл... 
207 

ИС АХÆМ ЗÆРДÆТÆ... 
Ис ахæм зæрдæтæ, цы ран 
Сты æмбæхст 
Цъæх-цъæхид ыстъалытæ 
Æмæ рæстæджы сыфтæртæ; 
Ис ахæм зæрдæтæ, цы ран 
Æмбæхсынц 
Сæ рагбонты аууæттæ, — 
Сæ ивгъуыды хъизæмар 
Æмæ фыдфынтæ. 
Ис æндæр удтæ, уыдоны 
Æндæр монц, æндæр марг 
Цæры, 
Сау-сауид уаллонау, 
Æмæ фыдзаманы 
Ныййазæлы уым 
Сæ судзгæ хъæрахст. 
Нæ хъуыды кæнынц 
Сæ хъæрзынтæ 
Æмæ сæ пъатыл. 
Мæ уды зæронд та 
Уый рагæй дæр зоны, 
Кæй сæтты ныфсы рухс 
Цыдæр сусæг зæххыл. 
Æвзонгады дуртæ 
Фыдтæй ихсыд фесты, 
Мæ хъуыдыты коммæ 
Нызгъæлынц сæхæдæг. 
"Ды дард дæ Хуыцауæй", - 
Фæзæгъы сæ алчи. 

ГИТАРÆ 
... Æмæ райдыдта 
Хъарæг гитарæ, 
Кæс, нызгъæлæн и 
Бонæн йæ урс кæхц. 
Æмæ райдыдта 
Хъарæг гитарæ, 
Уый нæ бамыр уыдзæни 
Никæд! 
Уый æнæнцой 
Кæуы гитарæ, 
Дон йæ цæуæнтыл куыд кæуа, афтæ, 
Дымгæ митрагъыл куыд кæуа, афтæ, 
Æмæ ма дом, 
Нæ бамьф уыдзæни! 
Афтæ рухс мæй фæкæуы хурыл, 
Афтæ ниуы тæхгæ фат дзæгъæлæй, 
Афтæ судзгæ ызмис фæкæуы 
Сырхмæтæджы ризгæ сыфтыл. 
Афтæ цардæй фæкæны хицæн 
Урс, рæсугъд бæлон 
Сау калмы маргæй... 
О гитарæ, 
Сæ цагъар дæ абон 
Фондз кæлæйнаг хъамайæн. 
209 

Луис Сернуда 
МÆ АЦЫДЫ РАЗМÆ 
Кæм уæлахиз кæнынц мæнгдзинад, козбау, 
Æз курын, — лæууæд-иу дæ зæрдыл, — 
Цъæх-цъæхид дунейæ мын иу гæппæл уадз 
Мæ уд æмæ арвы кæрæттыл. 
Кад, мулк æви хицауы ном уа, мæнмæ 
Нæ кæсынц, фыры хъулау, диссаг: 
Дæ иунæг æрбазындæй амондджын дæн, — 
Дæ рæсугъд цæсгом та мæ рухс у! 
ДжоХилл 
ДЖО ХИЛЛЫ НЫСТУАН 
(Фыст æрцыди ахæсты, йæ мæлæты размæ, 
1915 азы 18 ноябры) 
Мæ мæлæты размæ кæмæн раттон, цы: 
Къæс дæр мын куы нæ ис, Хуыцауы фæрцы 
Нæ ардзæн мæ хион йæхицæн бынат: 
«Ехх, тулгæ дурыл та кæм хæцы хъуына». 
Мæ буар та? Бæргæ, уый куы уаид мæ бар, — 
Арт бандзарин ууыл, йæ æртхутæг 
Ныффæйлауид дымгæ нæ быдыртыл, 
Цæмæй йæ рæудидинтыл апырх кæна, 

Цæмæй ма, æмпылгæ, рæудидины бон 
Ног бауа ыслæууын йæ къахыл, мæ бон, 
Гъеуым ис æппæтдæр, цы зæгъы мæ уд. 
Цæй, гъо, амондджын ут! 
НазьшХикмет 
*** 
Цард уæйыглæг æрвгъуыз цæстæнгасимæ 
Æмæ уарзта, асæй къаннæг чи уыд, 
Ахæм сылгоймаджы. 
Уымæн та алкæддæр уади йæ цæстытыл 
Иу чысыл хæдзар, 
йæ рудзынджы бынмæ кæм ырæза 
Дидинæфтауæг сæгъысыф. 
Уæйыг та уарзта, уæйыг лæг куыд уарзы, афтæ. 
Уый ыстыр куыстмæ ивæзтой 
дурбыд хæцъæфтæ 
Æмæ нæ уыди йæ бон 
чысыл хæдзар саразын, 
Кæй рудзынджы бынмæ ырæза 
Дидинæфтауæг сæгъысыф. 
Цард уæйыг лæг æрвгъуыз цæстæнгасимæ 
Æмæ уарзта, асæй къаннæг чи уыд, 
Ахæм сылгоймаджы. 
Уый та ысфæлмæцыд йемæ цæуынæй 
Уæйгуыты фæндæгтыл, — 
Уый фæндыди 
Æрулæфын сабыр хæдзары, 
Дыргъ кæм зайы, ахæм 
Æфснайд æмæ хибар кæрты. 
211 

— Хорзæй баззай! — уый загъта æрвгъуыз 
цæстæнгасæн 
Æмæ гъеуæд фæцьзди чындзы, 
Дæлæмæдзыд чи уьзди, фæлæ хъæздыг, 
Гъе, ахæм 
Къаннæг хæдзармæ, 
Кæй рудзгуыты бынмæ 
Сæрыстырæй рæзыд 
Дидинæфтауæг сæгъысыф. 
Æмæ гъеныр æрæмбæрста уæйыг, — 
Уæйыг лæджы уарзтæн 
Кæй нæ ис æмбæхсæн 
тъæпæнсæр хæдзары, 
Кæй рудзгуыты бынмæ ырæзы 
Рæудидинæфтауæг 
СÆГЪЫСЫФ! 
Микола Матола 
*** 
Рохтæ атыдтай, мæ байраг, 
Уæд тæхæм фæрнæй, 
Судзгæ стъæлфæнтæ куыд хауа 
Сæфтджыты бынæй. 
Æз цæмæ бæллыдтæн рагæй, 
Уый у ныр дæ бар: 
Ацы хурвæлыст быдыры 
’Взист цæфхад ыссар. 

Каконсындз уа, уадтымыгътæ — 
Фестæнт нын цæлздур, — 
Уарзтмондаг æвзонг зæрдæйæн 
Уыдоны тых — мур... 
Хастай мæ бæрзонд-бæрзæндты, — 
Арвастæу — дзæнæт... 
Сæрвæты цъæхнæуу уæлвæзтыл 
Баззади дæ фæд. 
Стъалыуарæнты сæумæйæ 
Мæй тыхсы, фынау! — 
Разынд, науы урс пæлæзау, 
Мигъы скъуыдтæй хъæу!.. 
Рохтæ атыдтай, мæ байраг, 
Уæд тæхæм фæрнæй... 
Тæх дымгæйау, адæммæ дын 
’Нæрыздæхгæ нæй. 
ПаолоЯшвили 
ПОЭЗИ 
Уадз ма сæрра у, иугæр сафтид ис риу дзырды 
фарнæй, 
Цу-иу саугуырмæй, кæд нæ сæмбæлыс хурыл 
райгондæй... 
Ме стих, бастъæл-иу, кæд нæ райгуырдтæ 
зæрдæйы хъæрæй, 
Кæд æнус-æнус ды нæ фæсудзай рухсау, амоцдау! 
213 

Ног та сагъудынц бирæ сау рынтæ удыл, ризæгау: 
Хæст, зæйраскъуыд уа, — хъæды цардæфсон цу 
абырæгæй, 
Фæлæ а зæххыл у поэты куыст стырдæр 
хъизæмар, 
Нæй йын банкъарæн, — царды баззайы уый 
æбæрæгæй. 
Рацу горæтмæ æмæ хъусдзынæ сусу-бусутæ: 
«Ай поэт-лæг у, сты йæ ис, йæ бон — æмдзæвгæтæ». 
Фæлæ чи зоны, фæзæгъын та, хъусут-ма, 
Мæн цы арт судзы мæ хъуыдьпы фæвдзæгвдæнтæй. 
Цал цæсты мыл уа, цæмæй æвзарон тары 
уыджы цæст, 
Цал зæрдæ мын уа, — ’нкъарон мысты уарзт йæ 
хъæбулмæ, 
Цал удæн лæууон ацы дунейы уырдыгыстæг, 
Цæмæй иунæг стих баззайа мæнæн, гæлæбуйау? 
Ног мæ стæвд кæны дзырд, æнæнцой дзырд — 
уды тау. 
Туг уа, хъуыды уа, — сты йæ уацары — йæ 
фыссинаг... 
Æхсæв ахицæн, уаед ныззæй кæны хæхшл хуры тьш, 
Æмæ нал дæ лæг, — ыстæгдарау сдæ ды мысинаг. 
Цал æмдзæвгæйы райгуырд сонт риуæй, уал азы 
Цардæй аскъуыди, æмæ ком ныххус дойныйæ... 
Кæд мын ацы стих у фæстаг зæнæг, гъеуæд уадз, 
Сау халæттæн фод мæ уд, холыйау! 

АМОНДЫ УЫСМ 
Тæлмацтæ уырыссаг поэзийæ 
Алексаидр Пушкин 
*** 
Мæ къух æз ауыгътон мæ фæндтыл, 
Цы сты бæллицтæ дæр æниу? 
Æрмæст мæ хъизæмары фæткæй 
Нæ цух кæны мæ афтид риу. 
Хъысмæты карз тымыгъты ниудмæ 
Мæ рæзгæ дидинæг ныруад. 
Цæрын — æрхæндæг æмæ иунæг, 
Кæсын: фæуыдзæни мæ цард? 
Цыма æрхæны мæйы, хъызты, 
Зымæджы комулæфт кæлы, 
Уæд гом хихтыл фæстиат сыфтæр 
Бынылзадæй пæр-пæр кæны. 
Александр Блок 
ПОЭТГÆ 
Нæ горæты сæрмæ ис иу быгъдæг къæс, 
Уым цардысты хивæнд поэттæ. 
Иу иннæмæ кодта æнæрвæссон каст, 
Былысчъилæй худти йæ фæдыл. 
215 

Дзæгъæлы-иу раппæрста рухс хур йæ рон 
Гъеуыцы къæсæрыл, æлгъыстау, — 
Уым чи царди, уыдон æрвыстой сæ бон 
Сæн æмæ æнувыд куыстытыл. 
Кæрæдзийæн та-иу фыднозты фæстæ 
Ард хордтой æфсымæры уарзтæй; 
Сæ зæрдæ сæ хаста сæумæйæ, ыстæй, 
Дæллаг галау, кодтой сæ куыстаг. 
Сæуизæр ныууагътой сæ хуыссæнуæттæ, 
Уынæргъыд-иу денджыз, сæ удтау,— 
Æмбаргæйæ кастысты гъеуæд уæддæр 
Рæсугъд чызджы дурбыд дзыккутæм. 
Сæ рæдауы рæстæг уæздан уыд, фæлмæн, 
Бæллыдысты рухс дуджы фарнмæ 
Æмæ-иу ныккуыдтой рæу дидиныл дæр, 
Хæрæмигъы пакъуыйыл — дардмæ. 
Гъеуый уыд поэты фарн. Чи зоны, ды 
Æппæлай, мæ хæлар, дæ цардæй. 
Дæ бонгуыст, дæ къæбиц цынæтæ кæрды, — 
Кæм нæ цæрыс кад æмæ радæй. 
Нæ, ма кæ, мæ кæсæг, куырмæджы цæуын 
Нæ уыди сæ туджы поэтæн: 
Ды, чи зоны, уарзай дæ усы, бæгуы, 
Ыстæй ма хæрзиуджытæ-йедтæ. 
Поэтæн, æппынфæстаг, алцыдæр ис: 
Дзæгъæлы куы нæ вæййы хивæнд, — 
Рæсугъд чызг уа, мигътæ йе фарны къæбиц, — 
Нæ сæм баххæсдзынæ ды никæд! 
216 

Ды гъæйттæй нымайыс дæ бæркад, дæ мулк, — 
Цы хæйрæджы номæй нæ тæрсыс: 
Поэты та нуазын фæнды æмæ — цу! 
Дæу хуызæттыл никуы æрвæссыд. 
Куы ныммæлин иу бон, куы фæуид мæ цин, 
Уæд дæр ма ныхъхъæр кæнйн афтæ: 
Кæсут-ма, Хуыцау мыл ныккаддта йæ мит, 
Фыдтымыгъ мæнæн кæны пъатæ. 
СергейЕсенин 
КАЧАЛОВЫ КУЫДЗÆН 
Æри-ма, Джим, хæрзамондау, дæ дзæмбы! 
Æз ахæм дзæмбы никуы федтон, никæд. 
Цæй, аизæр-ма мæйрухсы æдзæмыл 
Фæрæйæм мах, уæ сабыр кæрты зилгæ. 
Дæ хорзæхæй, мæ бур бецыкк мын ма сдæр, 
Фæлæ-ма бамбар иу хъуыддаг — хуымæтæг: 
Нæ зоныс ды, циу цард йæ цин, йæ рыстæй, — 
Кæй нæ у койаг саг лæгæн йæ мæтаг. 
Дæ хицау царды уар.юн у, зындгонд у, — 
Нæй ахæм бон, йæ уазæгдон фæцух уа: 
Дæ нард синтæ дын алчидæр уæндонæй, 
Хъæуа-нæ хъæуа, — асгары йæ къухæй. 

Ды дæ, куыдзау, фыдбойнаджы рæсугъдтæй. 
Дæ хорз у де ’ууæнк, чи нæ йæ фæхаты. 
Дæ уазджытæн фæцæгъдыс арт дæ удæй, — 
Ысхæцыс семæ, расыг лæгау, пъатыл. 
Мæ зынаргъ Джим! Мæнæй сæ зоныс раздæр: 
Сты ахæмтæ, уæд иннахæмтæ царды, 
Фæлæ сæ цуры, — сабырдæр, уæздандæр 
Цы чызг вæййы, — мыййаг нæ фæзынд ардæм? 
Марина Цветаева 
П.Э. 
Дæ ингæныл сыфтæр нызгъæлы æрвылаз, — 
Уæд зымæг — цæттæ... 
Æрыхъус-ма, мард лæг, æрыхъус, мæ зынаргъ: 
Уæддæр ды мæн дæ! 
Ды худыс! — Йæ бурбын нымæты бæрзæндæй 
Фæлгæсы сырх мæй. 
Мæнон, æз дæ уды фыдриссæгтæ зонын, — 
Хъаст ма кæ мæнæй! 
Сæумæцъæхæй та дæм ныххойдзынæн ногæй 
Рынчындоны дуар. 
Зæрныгау фæтахтæ ды хъарм бæстæм рогæй, 
Уæд уый та куыд уа?! 
Дæуæн кодтон пъатæ, цыфыддæр кæлæнтæ, — 
Мæ худæг — дæ ингæны тар... 
Мæлæт — уый цы давы! Дæуимæ — мæ зæрдæ, 
Рæхджы та нæрдзæни нæ зард!.. 
218 

Уадз сыфтæр нызгъæлæд. Бæздзæни ма артæн, 
Кæм ма ис уæлмæрдтæй хуыздæр! — 
Æмæ кæд ды ацы мæнг дунейы мард дæ, 
Уæд нал дæн æз дæр. 
Уынын дæ, æнкъарын, — æрвылбоны тохы 
Дæ ингæны саутæ цы сты!.. 
Мæ зæрдыл лæудзынæ, нæ уыдзынæ рохы 
Æнустæм дæр ды!.. 
Дзæгъæлы фæкæны гъе ахæм ныхæстæ 
Мæ зæрдæ, мæгуыр: 
— Фыссын дæм мæ фыстæг 
Мæ уды лæгъстæйæ, 
Кæдæм? — 
Уый нæ зонын бæгуы!.. 
Анна Ахматова 
ЛОТЫБИНОЙНАГ 
Лоты бинойнаг та фæстæмæ фæкаст 
Æмæ цхххæй сурæт фестади, 
Библийæ 
Рæстæвзар Хуыцауæй æрвыст лæджы фæстæ, 
Цæхæркалгæ, сау хохы рындзыл цыдис. 
Йæ усмæ фыртыхстæй ысдзырдта йæ зæрдæ: 
«Фæкæс-ма фæстæмæ, рæстæг ма дын ис, 
21? 

Цæмæй ма ысуынай дæ уарзон Содомы 
Сырх-сырхид мæсгуытæ... Дæ хæдзар, дæ кæрт. 
Хъæбултæ кæм хастай, æхсæвæй уæд бонмæ 
Ды заргæ кæм уæрстай дæ лæгæн нымæт. 
Фæкаст, æмæ — цæстыты рухс бон нытталынг, 
Рæсугъд буар æвиппайды фестади цæхх... 
Кæсæны-кæсæнау æрттывдтытæ калы, 
Йæ цæрдæг зæнгтæ йын æрæлхъывта зæхх. 
Ныр уыцы сылгоймагыл чи кæна, уастæн, 
Мæрдты бонты хъарæг, кæмæй хæрой ард?! 
Мæнæй та нæу рохы: йæ иунæг фæкастыл 
Цы уаз уд ныйивта, мæгуырæг, йæ цард... 
Æцæг уарзондзинад зын базонæн 
Нæу. У йæ ахаст кæлæн... 
Ды дзæгъæлы æрбатухыс, хъазæгау, 
Мæн дæ æрмтты фæлмæн. 
Сты дзæгъæлы дæ ныхæстæ — бонзонгæ, 
Рагон, рагуарзтыл. У æдас, 
Зонын, къухтыл нымадау, дæ мондæгтæ, 
Стæй дæ зыд цæстæнгас. 
220 

Юрий Кузнецов 
Цъæх арвыл — æврæгътæ, кæрон нæй мæ цинæн, 
Тыгъд быдыры — бæлас, сырх дидин æфтауы... 
Сæ иутæ фæтæхынц, ныххус вæййы иннæ... 
Тыхдымгæйы ниуд мыл æрхæндæг æфтауы. 
Æнусонæй — ницы, кæм зарай, кæй зиуы? — 
Æмæ æз фæлыгъдтæн, мæгуыргурау, дардмæ... 
Поэты зæрдæ та — кæмфæнды дæр иунæг: 
Уæрæх у нæ быдыр, бæрзонд у нæ арв дæр!... 
Мæ царды иунæг хатт загътон: «Уарзын», — 
Мæ сæрыстыр æрбайсæфти, фæлыгъд... 
Фæлæуу, фæлæуу... Фæлхат кæнын дæ разы 
Дæуæн æмбæрстгонд чи нæу, уыцы дзырд: 
«О, уарзын, уарзын!» — ног мæйтæ ’мæ хуртæ 
Цъæх-цъæхид арвыл ферттывтой мæнæн. 
Дзæгъæлы мæт... Уый ницы хъæуы мурдæр, 
Уæлдай йын нæу — ды уарзыс æви нæ! 
221 

МÆФЫДÆН 
I 
Дæ цырты раз цы зæгъон æз, цы дзырд? — 
Кæй нæ дын уыд мæлыны бар, мæ фыд? 
Ныууагътай нæ бæсты кæроныл ды, 
Мæ мад фыдрыстæй нал зоны кæуын. 
Йæ хъæдгæмттæ йæ бамбæхсын фæнды, — 
Нæ зæронд кæны ахæм рис бæгуы... 
Идæдз усы сынтæгыл ма, уæу-уæй, 
Сывæллæттæ куы агуырдта дæуæй. 
II 
Тызмæг мигътæ куыд акалынц зынджытæ, 
Гъе афтæ уый — лæппутæ уа, чызджытæ — 
Лæвæрдта дунейæн... Йæхи хъомыл ысты. 
Æмæ ма ныр кæмæ кæна мæсты? 
III 
Дæ ингæнæй цы хорз агурон абон, 
Цæмæ кæсон? — Фæлмаст æмæ æдых: 
— Мæ фыд! — Зæгъын, 
Нæ нын æрхастай амонд! — 
Мæ мад мын, сонтау, ахгæны мæ дзых. 

Олег Чухонцев 
ТУТИ 
Мæнмæ, хионау, амонд нæ худти, — 
Бон мыл, райгæйæ, никуы ныддаргъ... 
Цæй-ма, уый бæсты балхæнон тути, 
У, бæгуыдæр, æртын сомы аргъ. 
Æз уый сахуыр кæндзынæн æппæтыл, 
Лæг цæмæ кæны царды хæлæг, 
Æмæ уымæй, — сæтта йе нæ сæтта, — 
Æз ыскæндзынæн иу афон лæг. 
О, фæтæхынц нæ уаз наутæ хурмæ, 
Фæлæ дун-дуне уазал у, мард, 
Кæд, æгæр-мæгуыр, а зæххы сурыл 
Дæуæн иунæг уд нал у зынаргъ!.. 
Дæу ныууæй кодтой де ’рдхорд, дæ уарзон, 
Худгæ ацыд цыфыддæр ызнаг. 
Æмæ гъеуæд, æмбисæхсæв, — сар уон, — 
Дзуры чидæр: æдылы, хъæддаг! 
Стæ-ма, чи уа? Кæй хъæуын, мæ хæдзар? — 
Уый та уый у — æхсæвыцъæхыл 
Мæнæн чи ратты а тæвд уæлхæдзар 
Æмæ ацы цыппар уазал къуым. 
Зæрдæ гъеуæд æцæгæй ныккæрзы: 
Уый мæ цъиу куы у, худæджы маргъ, — 
Æз лæг дæн. Ау, цæмæй уын нæ бæззын, 
Ау, мæ удæн цæуылнæ ис аргъ? 
223 

Худ уæд, тути, мæ уавæр, мæ зыныл, 
Кæ дæ дзыхыдзаг райсомæй хъæр... 
Æз дæу никæд нæ ауæй кæвдзынæн, — 
Уый æрцыди — æлгъыстаг мæ сæр! 
КОММУНАЛОН ХÆДЗАРЫ 
Ды мæ фæстаг рухс дæ ... Ам адæм 
Дзолгъо-молгъо фæкæнынц мæ разы. 
Цæй-ма, бауадз мæ, æмæ уæнгуагъдæй 
Æз æрфынæй уон, хъавгæ, мæ базыл. 
Ам мæ дуары æддейы та кусæг 
У йæ фыргуысты фæстæ мæрдвынæй, 
Уæд йæ коммæ —чи йæм ис хъусæг, — 
Иу æввонгхор æрвæссы йæ зыныл. 
Хъусын къæбицæй сусу-бусутæ, 
Стæй сæ тæбæгъты зæлланг, сæ хъæртæ, 
Æмæ гъеуæд фæхæцын мæ рустыл: 
Уый у цард — комуналон æгъдæуттæ!.. 
Ис æрдхæрдтæ, бæргæ, фæлæ тохы 
Иу дæр никуы ысдзуры мæ рыстыл; 
Ис — ызнæгтæ, уæд, чи зоны, оххай, 
Æз ызнагиуæгæй дæр ыстыхстæн?! 
Фæлæ хъулау кæд чи хъазыд цардæй, 
Зонын, иу бон нызгъæлдзæн мæ цæссыг: 
Æз хæрз иунæг зæровд усы мардæй 
Уæд кæвдзынæн, æрвадау, къæмдзæстыг. 
224 

Æмæ фендзынæн, рухсау, мæ боныл, — 
Уый нæ мулк у рæсугъд уды фарнæй, 
Ис нæ хæрзамонд дзул æмæ доны, 
У нæ рæстдзинад зæхх æмæ арвæй. 
ДОНЫБЫЛЫЛ 
Ныссау и дон. Йæ урс былтыл, хъæрзгæ, 
Цьфгъфындз нау айсы ихрæдзæгъдтæ коммæ. 
Дыууæ къуыри ма баззади, уæвгæ, — 
Йæхæдæг уæд ныййазæлдзæни, зонын... 
Цыдæр мæ байсæфти... Фæлæ кæм уыди, цы?.. 
Нæ ихсæттæг нау абухы, хъæрзы... 
ПОЭТÆМÆ РВДАКТОР 
Поэт: 
Дæ бонтæ хорз. Лæудзæн дæ зæрдыл, 
Мæ къухфыст бакастæ йе — нæ? 
Редактор: 
Кæд æй æрбахастаис? 
Поэт: 
Сæрды. 
Редактор: 
Уæд æй цы агурыс зымæг? 
Куы нæ лæууыс ды махмæ штаты... 
Æви дæ бахъуыди аванс? 
225 

Поэт: 
Фæцæйцыдтæн уæ рæзты... 
Редактор: 
Хатыр, 
Дæ кой нæ уыди ам æввахс! 
Нæ загътаты — дæхæдæг зоныс, — 
Чи къул фæзæгъы, чи та — фæз, 
Æмæ сæ басæттын кæй бон у: 
Сымахтæ — бирæ, иунæг — æз! 
Поэт: 
Уæдæ та мæ, тыччыйау, хъазут: 
Æнхъæлмæ кæс! Кæсин, фæлæ 
Тæхынц мæ бæллицтæ, мæ азтæ... 
Æмбарын. Бузныг дын фæуæд! 
Уæвгæ, цы мæм фæкæсы диссаг, — 
Æндæр цы гæнæн ис, бецау, — 
Ныууæй кæ удсагъæсты риссаг 
Лæварыл ды, фæлæ, Хуыцау, 
Кæмæн? 
Редактор: 
Æз та зæгъин, зæгъгæ, фæзындтæ, 
Нырма нæ рахъæр и дæ куыст, 
Уæд дæ æппæтæй дæр хъæздыгдæр... 
Цы у, æппынфæстаг, æнтыст? 
У хъазт, æнæпайдайы хъазт... 
Мыхуырмæ? Уый бæсты-иу баппар 
Цæугæдоны гуылфмæ æмраст 
Дæ фыстытæ. Дæ уд сыл ма хъар!.. 

Нæ цæгъдынц ахæмæй фæндыртыл, 
Йæ ном — уый пълан уа, редсовет: 
Зæххыл æмдзæвгæфыссæг — бирæ, 
Æнхъæлмæгæс — æрмæст поэт. 
Рæхджы ысхаудзæни йæ хъул дæр, 
Сæ фындз сын амæрздзæн æваст... 
Куы зоныс, къамтæй дæр æмбулы 
Тыхджындæры фыстæг-ныхас. 
Поэт: 
Нæ зонын, чи зоны ’мæ раст дæ... 
Мæнмæ дæр хаттæй-хатт кæсы, — 
Кæд алчидæр — æхца уа, кадмæ — 
Йæхирдыгон цæстæй кæсы. 
Фæлæ куы рацæуын æз уынгмæ 
Мæ куыдзы ирхæфсынмæ, уæд 
Кæсын, æмæ у бон æгуыдзæг — 
Мæ куыдз дæр ын фæлдыст фæуæд! 
Ныхъхъил ис заз бæлас, къæцæлау, 
Быгъдæг уынджы. Мæгуыр — йæ каст. 
Æз та, дзæгъæлдзуйау, фæцæуын, — 
Дæумæ гæсгæ, гъеуый у хъазт?! 
...Уæдæ тызмæг дымгæйы ниудмæ 
Куы хъаза тугдадзинты туг, — 
Нæ дæ нæ зæххы цъарыл иунæг: 
Дæ сæрмæ — хур, æмдзæрин — дуг, 
Кæнæ дæ хъæубæсты уæнгрогæй 
Æд къæрта рауагътай дæхи, 
Цæмæй сыгъдæг суадоны донæй 
Ныхсай дæ зокъоты кæри... 
227 

Зымæг у. Фæлæ хъарм фæлгæты 
Мыдыбындз рог дыв-дыв кæны, 
Æмæ йыл диссаджы къæлæтæй 
Сырхфарс фæткъуыйы тæф кæлы, 
Ысраст кæ гъеуæд, гъе, дæ астæу, — 
Кæм нæ фæдæтты зæрдæ бар, — 
Дæ удсагъæс æмæ дæ мастæн 
Ныллæууыд катайаджы кар, 
Æмæ — фысгæ. Æхсæвы тары 
Ныууасы удисæгау уыг. 
Нæ, уый фынæй лæгмæ нæ хъары, 
Нæ хауы никæмæй цæссыг. 
Фæзынынц ме ’рдхæрдтæ. Арахъхъыл 
Бæгæны ауадзын — æхцон, 
Æмæ сæм кæс: сæ иу мын сахъ у, 
У иннæмæн йæ дзырд æргом. 
Фæлæ куы растай райсом раджы, — 
Æхца дæм нæй, мæгуыр дæ бон, — 
Тæлмацтæ кæн æмæ сæ руаджы, 
Цæстысындзау, æрвит дæ бон. 
О стихтæ, стихтæ... Уыдон, зонын, 
Фæуыдзысты дæуæн дæ фаг... 
Уæвгæ, нæу ногдзинад поэзи, 
Уый у æрмæст зæрдæйы уаг. 
Фæснозт, куы ничи уа дæ цуры, 
Дæ сæр та зилы, ризы къух, 
Уæд фехс дæ сис: поэт фæдзуры 
Æнæдзургæйæ дæр æдзух. 
228 

Редактор: 
О, дæу тыхсын кæны дæ уавæр. 
Кæд мах — дæ рухс, дæ фидæн, сом. 
Нæ бынаты дæхи дæр авæр... 
Поэт: 
Цæмæй уын хъазæнхъул ысуон? 
Бæргæ, æз дæр быхстон æвæрæз... 
Кæс-ма, куырыхон лæг — фæрныг — 
Зæгъы: мах рæстæджы нæ цæрæм, 
Фæлæ уый мах удты цæры! 
Мæн та фæнды: æмгъуыдтæ ма кæ, 
Цы уа рæстæгыл, уый у хорз! 
Редактор: 
Æмæ куы кæнай ракæ-бакæ, — 
Кæсыс, æмæ дæ зынг ныххорз. 
Цæрын та афтæ хъæуы: адæм 
Цы дзурынц, уымæ цадæг хъус, 
Нæ дын ысты сæ дзырдтæ адæн, 
Уæд дæр ныссабыр у, ныхъхъус! 
Рæстдзинадагурæг у алчи... 
Мæнмæ гæсгæ та, у мæгуыр 
Кæнæ цæстхъуаг, йе саугуырм баци, 
Æргом дзырд чи фæкæны, уый! 
Ды зондзынæ: цы ’рттива, алкæд 
Сызгъæрин нæу. Фæлæ дæ зонд 
Цы фæлдиса, гъеуымæй, баууæнд, 
Зæгъдзысты: у Хуыцауы конд! 

Дæ разы — фынг, æмæ йæ фынг 
Ысхонай — бирæтæ нæ хъæуы. 
Фæлтау дæ норст цæхæры зынг 
Фæцагай — горæты уай, хъæуы. 
Цæр-иу, кæд дæ цæрыны фос! 
Поэт-лæг рагбонтæй фæстæмæ 
Нæ уыди паддзæхтæн æмвос, — 
У зондты зонд, мæ хур, лæгъстæйæ. 
Сæрибар дæ, фæлæ дæ уавæр, — 
Уый зон, — тыхтона у, тыхми... 
Поэт: 
Цæй, æз цæуон. 
Редактор: 
Цы кодтай, уагæр? 
Поэт: 
Æз афтæ... Атавтон мæхи — 
Æгъгъæд у ныр. 
Редактор: 
Дæ къухфыст айс. 
Кæд дæ фæнда, 
Цæрдзыстæм фидыдæй, зæххыстæн!.. 
Поэт: 
Куынæ уа афтæ? 
Редактор: 
Гъеуæд та... 
Æрбацу... 
Аныхас кæндзыстæм. 

УÆЛМÆРДГЫ 
Мæнæ уæлмæрдты кæрон, цъæх-цъæхид кæм 
адардта быдыр, 
Сæгътæ цоппай кæнынц, æмæ сабырад хъæды 
нындзыг. 
Алчи ’фснайы йæ картоф. Сæ хæрздæф 
æддиауæй хъуысы, 
Æмæ алы къуыбырыл дæр ам ис кæйдæр 
хъысмæт фыст. 
Мæнæн афон нæма у... Уæд цæмæн кæсын афтæ 
æдзынæг 
А кæлæнгæнæг бæстæм. Æфсæйнаг ангеннæтау ам — 
Рох кæйдæрты цыртытæ... Мæ тасæй фæхъæр 
кæны хиуа, 
Æмæ гъеуæд æрымысын ме сæфт хæлары цæсгом.. 
Ай кæм дæн? Йе — цы дæн? Кæд, 
дзæгъæлдзуйау, нал арын фæндаг, 
Цыма гъеныр æрыхъал дæн, — хъусын ма белты 
хъæрзын. 
Фæлæ цадæг мæ къæхты уынæрмæ æрцæуын 
мæхимæ 
Æмæ ссарын мæ къæс. Уæд, æрцæугæйæ, ног 
Цай фæцымын... Стæй мæ тæрхæгыл, ризгæ, 
ныххауын 
Æмæ, чингуытæ райсгæ... иу-дыууæ сыфы 
фæстæ зæфцæй 
Тарф ныффынæй у — уæнгтыл дæ фæллад 
æртæфсти. 
Уæд ды фыны уыныс: судзы хъæд, уый 
ныггуыпп кодта фæздæр, — 
Арвмæ ивылы, хъавгæ... Ыыххал ысты дæлвæзы фос. 
231 

Дард кæмдæр ма, фысау, дары урс-урсид 
аргъуан. 
Фос æрыскъæрдта фыййау. Æризæр, бæгуы. 
Æз мæ тæлы фæтулын нæ уынгты — æппæтдæр 
у хорз... 
Ног та картоф ныссагътой, ныззæбул и 
бæлæстыл дидин. 
Сты нæ рудзгуытæ гом, не ’фсад рагæй ис, 
раджы, Берлины... 
У мæ мад та æвзонг... Æмæ зары фæсус 
патефон. 
О, æрмæст ма кæцæйдæр хъуысы судзаджы 
марой, хъæрзын... 
Тагъд фæззæг у. Æз — ахуырмæ. О, уый’ куыд 
хорз у, куыд хорз! 
Чидæр кулдуар ныххойы. Ныххаудта йæ уаты 
зæронд ус... 
О Хуыцау, о мæ зынаргъ, цы кодтай нæ дугæн, 
мæ бон? 
Ау, сырхмæтæджы изæр кæм ис? 
Ие — нæ бæллицтæ? 
Кæнæ — нæ зарæг? 
Лазарь Шерешевский 
ФЫСГÆГ ИРЫСТОНМÆ 
Иу раст хъуыды нæу рохы мæнæй, — 
Уый фæкæсы нæртон лæгмæ худæг: 
О, ысхизæн бæрзонд хæхтæм нæй, 
Кæд дæ уæрджытæ нæууыл дæр цудой! 
232 

Урс мит цадæггай хауы — фæлмæн, 
Сæрыл баззайынц, носау, йæ фæдтæ... 
О, куыд зын у уæ хъысмæт мæнæн, 
О мæ рагон, мæ сагсур ирæттæ! 
У бæрзонд хæхтæм рагæй уæ каст, — 
Уыдон урс цæхæр калынц уæ фендæй... 
Нæ, нæ уыди мæгуыры æнгас 
Иры рох къуымæн номдзыд поэттæй!.. 
У мæгуырæн йæ дзырддаг рыстæй, 
У, цæргæсау, йæ цæстæнгас сонтау... 
Ам, кæм райгуырди фарны Къоста, 
Цард нæ нымайынц бонтæй. 
Дуджы тымыгътæ калдтой сæ бон, — 
Арв нæрыди йæ сау къæсыл гъæйттæй... 
Уый — фыднизимæ тохы, уæндон, 
Цыд йæ лæдзæджы ’нцæйтты. 
Нæ, йæ лæдзæг нæ уыди йæ ныфс, 
Уыд йæ хъомыс — йæ зарæг, 
Æмæ иунæг цыфыддæры уысм 
Уымæн никуы уыд цардимæ арæн. 
Уый зыдта, цард-цæрæнбонты дæр 
Зарæг — удæн æвдисæн, — 
Уадз кæна йын йæ хъысмæт фыддæр, — 
Ис ма зарæгæн сисæн!.. 
Æмæ гъеуæдæй абонмæ ног 
Дун-дунейæн йæ хъарæг фæкæны 
Уаз «Ирон фæндыр»... — Ивазы цонг 
Цардмæ, зивæг нæ кæны... 
233 

Рогæй базмæлы доны хъæлæс 
Уый фæрныг зæлтæм, тохау, 
Æмæ гъеуæд хæлæг кæнын æз 
Саг поэты зын хъысмæтмæ, оххай! 
Уæд фæзæгъын: мæ хъысмæт кæнон, 
Кæд мæ рухс бон фæкъул и, гъеуæддæр 
Урс бæрзæндтæм... Цыфæнды фæуон, 
Хъуамæ баззайой хæхтыл мæ фæдтæ. 
Кæд мæ фæззæджы бонтæн æрцыд 
Ныр сæ кæрон, уæддæр мыл фæхудæнт: 
Ома афон у — нал у дæ дзырд, — 
Хæхтæн акув дæ худæй!.. 
Фæлæ — нæ! Мæн нæ хъæуы ысгуы 
Рох, хъæрмуст царды фынгæй, — 
Уадз æрцæуæд мæ мæлæт, бæгуы, 
Урс бæрзæндтæн сæ зынгæй! 
У хъарм бон... Нæу ихуазал уды, 
Фыдох æмæ сары бон нæу, — 
Нæ фæтчы æппынæдзух худын, — 
Æдылы фæхондзысты дæу!.. 
Лæг маст дæр нынныхъуыры иу хатт, 
Йæ цардæй нæу райгонд æдзух — 
Æрвылбон дæ зынтыл куы ниуай, — 
Нæ дæм ратдзæн ничи йæ къух! 

Мæ хъысмæт — уæ цин йе мæтаг уа, 
Нæ рæстæг — хæрын уын æз ард — 
Кæуынæн йе зарæгæн фаг у... 
Фæлæ нын нæ фæдæтты цард 
Нæ уавæр æмбарынæн фадат, 
Нæ зонæм: циу хорз, циу æвзæр? — 
Рæу бартæ цæссыгæн дæр ма ратт, — 
Дæ мидбылхудт ма кæ æгæр!.. 
Къибирты Тимур 
ЛИЛЕТГÆМÆ 
Хъуыдьг ма йæ кæныс, Лилеттæ, мах кæддæр 
Лæууыдыстæм нæ ногдзауты хæдзарæн 
Йæ фæскъулмæ. Цъæх изæр. Ленины хæхтæ 
Æмæ нæ дыууæ. Касти нæм, цæй арæн 
Уа хъуамæ амонд æмæ мах æхсæн! Дæ къух 
Уыди æвæрд мæ риуыл... Æмæ махæн 
Кæм уыд нæ цард æвзонджы цинтæй цух, — 
Кæд ма уыди дзæнæты къæс дæр ахæм? 
Æндæр цы хъуыди мæн? Нæ уарзты монц, уæвгæ, 
Сæууон дымгæ йæ рог базыртыл хаста... 
Ард хордтам уæд: цæргæ уа йе — мæлгæ, — 
Тæрхонгæнæг нын нæу — Хуьщау уа йе — Барастыр. 
Уый амонды уысм уыд... Ныр та, зæгъ-ма, 
Кæрæдзимæ 
Цы цæстытæй кæсдзыстæм?! 
235 

диптих 
I 
Уый мæ сабийы бонтæй æртахти æхсьфы хъæндил, 
Мæн нæ хъæуы йæ хорзæхтæй бирæ, 
Фæлæ хъуамæ ныббæттон йæ къахыл, — 
Мæн афтæ фæнды, — 
Сырх æндах — 
Фæкæна мæ райгуырæн Ирмæ. 
Уыцы аргъæутты бæстæм, 
Кæм уыдтæн æз хъулон хъæбул, 
Æмæ-иу кæм нæ хъæцыд ничи мæ фыныл, 
Кæм-иу мæ нымбæхста йæ æрмтты 
Мæ ахæсты хъул 
Мæ хойы ардыдæй: мæ фыдуаг ми рахъæр, мæ 
зынгыл! 
Æппæты тæссагдæр, — кæй амардта удæгас хæфс 
Нæ сыхæгты лæппу: фыд-зыкъуыр, фыд-зылын! 
Фæцыди-иу бæласы къалиуæй зæххыл мæ дзæхст, 
Мæстæй-иу мæ мардтой: 
Ды — тула-быдула, 
Æдылы! 
Хъæмæ-иу фæлыгъдтæн. Мæ зæронд мад пецы 
уæлхъус 
Мæ фæзындмæ бауæларт кодта хæринаг. 
Фæлæ та мæ уым дæр нæ уадзынц: 
— Ныссус у, ныхъхъус! — 
Бартойы уал бакæс, 
Ныууадз уал рæстæгмæйы цинаг! 
236 

Мæ фыдыфыдимæ нæ хихсынæй иумæ цæуæм. 
Æз — арвæй сыгъдæгдæр 
Мæ урсхъуыр хæдоны. 
Ис нæ кæрты æхсынцъы. Цъæх, дам, у... 
Цыфæнды фæуæд, — 
Æз æвзæр æмæ хорзæн цы зонын 
Йе цы мæ бон у? Оххай, фæвæййы, бæгуы, — 
Гайлаг родæй бæрæг кæны, — 
Ахæм фæзæгъæг... 
Уæд нана та мæн ногæй 
Кæдæмдæр кæны, 
Цæмæй ма уон нæ сыхаг лæппуйау къæзæнæг. 
II 
Фæззыгон изæр ыссардтон мæ сабыр къæсы 
Гæлæбуйы базыр: 
Мæлæт ын æрцагъта йæ бонтæ... 
Уæд мæ цæстытыл ауад: 
Нæ кæрты æнхъæлмæ кæсы 
Йæ фæстаг фæндагмæ æрхæндæг зæронд ус. 
Талынг... 
Чи ма ыссудза нæ цырагъы рухс? — 
Ныр дыккаг дæс азы мæ зæронд фыд 
Мард у... 
Æмæ ма йын чи зæгъа а комы «рухс», — 
Нæ сыхæгты лæппу дæр ахæсты бады... 
У изæр... У афон — ыссарын дæ афтид хæдзар, 
Дæ къæсæр ныхгæ, 
Ныффынæй у, райхъал у райсом... 
Нæ мæ ахсы хуыссæг. 
Мæ дуне æгуыппæг у, тар. 
Ныр иу мæйы дæргъы фыстæг дæр нæ райстон. 
237 

Æнæзылдæй баззад мæ фæрцы фыдæлты 
уæлмæрд. 
Мæ зæрæдты ингæны 
Сау кæрдæг бацыд. 
Æнхъæлмæ фæкæсын: 
Фæзындзæн сæ уддзæф, сæ фæд, — 
Нæй... Нæ фæззæджы мæргътæ фæтæхынц сæ 
балцы. 
фыдахин цигайнаг мæм кьамы фæлгæтæй кæсы, — 
Уый мæ хойы лыстæг сынкæй конд у... 
Æз та ма, 
Мæхимæ ныккæсгæ, 
Мæ уды фæрсын: 
Ай æвзонг йе зæронд дæ?! 
Фæлæ та æрбакæлы, хионы улæфтау, 
Рухс 
Сабыр, гомзæвæт рудзгуытæй: 
Ай та ма чи уа? 
Æмæ гъеуæд, хуыцæуттау, мæ зæрдæ у рухс 
Æмæ гъеуæд ныззарын: 
—Æз хион дæн, 
Хион!.. 
АЛЛЕГОРИ 
Нæу афтæ: рæстдзинадау уæм мах хуымæтæг! 
Мæнг — 
Уый у, фæрæтау, хуымæтæг, æргом. 
Рæстдзинад, бæласау, у царды нывгæнæг 
Йæ хихтæй йæ удæгас уидæгты онг. 
238 

Хъæд калынц. Йæ æхсныфтæ фесхъиуынц 
арвмæ, — 
Уый судзы, 
Ныккалдта йыл дуне йæ сар. 
Фæлæ та æвзалыйы бынæй ысдары 
Уæд ног æвзар сусæг-æргомæй йæ сæр. 
Ныззилы йæ фæрæт хъæдцзау лæг — бæгъатыр , 
Къуымых ьш кæны — 
Сты йæ былтæ хæррæгъ... 
Нызгæ ис æфсæйнаг... Уæд тала — хæдахуыр — 
Ыстыдта къæхтæйнад, æндонвидар зæхх! 
23? 

ЧИНЫДЖЫ ИС: 
КосгыЛизæ. Æрдхæрæнызарæг 5 
УАРЗТЫ УÆЗÆГЫЛ. Æмдзæвгæтæ 
«Æзбæргæуыдтæнцардæнхъæл...» 9 
«Цымамæудисыныбон...» 10 
Ирыстонæн 11 
Æрдз 13 
Зымæгон æмдзæвгæтæ 15 
Фæсахсæвæр 17 
Арфæйыуысм 18 
Табæты уæлхъус 19 
Цардивæн 20 
Пушкины мысынæн. Триптих 21 
Æмдзæвгæтæ æрра амондыл 24 
Æвронгхъуыды 25 
Уастырджимæ 26 
Ногазыхорзæх... 27 
Фæсаууон 28 
Ивгъуьщ 29 
Хохаг 30 
«Зымæгуныр...» 32 
Хохаглæгбыдырбæсты 33 
«Мæлæтыл ничи кæны разы...» 35 
Фæсмон 36 
«Æзкуыацæуон...* 37 
240 

Хохаджы ныхас Хуыцауимæ 38 
Худæджы æмдзæвгæ 39 
«Æздæуравзæрстон...» 40 
Фыццæгæм мартьи 41 
Æз федтон ахæм ныв 43 
Хистæры ныхас кæстæрæн 44 
Ирон сылгоймаджы уайдзæф йæ мадæн 45 
Ногазыкуывд 46 
Мæадæмæн 48 
«Уæдæмацæуылумæмаст...» 49 
Зæрдæйы хъуыдытæ 50 
«Æрвонрухсмындæудæйкодтарухс...» 51 
Уæлмæрды 52 
Ацæргæ сылгоймагæн 53 
«Нæ, дæу раздахын нал у ...» 54 
«Æз дæу уарзтон, бæгуы...» 55 
Мæ фыды мæлæн бон кæнæ Ам, горæты 56 
Араппæн 57 
МæхоКлавæйæн 59 
Мæгуыргуры сагъæс 60 
Мæлдзыджы маст 61 
Мыст æмæ домбай 62 
Зымæгонæхсæв 63 
Мыстæмæхæфс 64 
Ныстуан мæ кæстæрмæ 67 
Æрдхæрдтæн 68 
Хæйрæг 69 
Чысылныв 70 
Доминойæ хъазт 71 
Зоргейы мæлæт 72 
Кафаглæппуйытæргай 73 
Гæдыйы лæппын 74 
«Дæбонтæ хорз, Пъауле...» 75 
241 

Ефины ныхас уæлион бæсты цæрджытимæ 76 
«Адæм кæй хуыдтой æррадон...» 77 
Хохаг 78 
Ныхас мæлæтимæ 79 
Къуыдайраг мады ныхас йæ цæгатаг хоимæ 80 
«Фыдыбæстæ, дæуылуыдимæцин...» 81 
Адæммæ 82 
Фембæлд 83 
Мæдугъонбæх 85 
Уалдзæг 86 
Къæбыла 88 
«Нæкомуыдиппæрд...» 89 
Халон æмæ уыг хъæууаты 90 
8-æммартьи 91 
Къада 92 
Африкæйаг поэзи кæсгæйæ 93 
Худæджы æмдзæвгæтæ 95 
Æмдзæвгæйы размæ 96 
Сæрдыгонизæр 97 
Хуыцаумæ 98 
Æппæлын 99 
Мадызарæг 100 
«Цыфæдæ, мæамонд...» 104 
«Афтæрайдайыцарддæр...» 105 
Хохаджы хъуыдытæ 106 
Ингæны уæлхъус 107 
Ихуарыны 108 
Хъæбысæйхæцæн гауызы ныхас 109 
Балладæ мыстытыл 110 
Шахтер 111 
Авгагурæг 112 
Хъазæнныхас 113 
«Ахсæвмаацуакъæсæй...» 115 
242 

Фембæлд 116 
«Рагæйналфедтондæу...» 117 
Георæн 118 
Судзаджы худæг 119 
Кæмæн кæдæм цæуы йæ фæндаг 120 
Рæттæйхъазт 121 
«Дысон райхъал йæмидвынæй гино...» 122 
Чысылныв 123 
«Нæсаглæгфæцыдикæйдæртыбæстæм...» 124 
«Цытыфæдыл нæцыдтæнæз...» 125 
Зарæг Гаглойты æфсымæртыл 126 
Зымæгон мелоди 127 
Чъреба 129 
«НæИрымæсыгхидурæйныккалд...» 130 
Чъребайы нывтæй 131 
Эпитафи 132 
Хъысмæтмæ 133 
Кæстæрмæ 134 
«Зæххыскъуыдыастæу...» 135 
Ирыстоны хъайтар Джиоты Владичы зарæг 136 
Гаджидау 138 
Поэтæн 139 
«Цы лæгнæфæкæныфæсмон...» 140 
Мæрддзыгойæн 141 
«Нæмæуарзыс, фæлææзуарзын дæу...» 142 
Тæлмацгæнæгæн 143 
Зæхмæкæсгæйæ 144 
Ирыстоныгимн 145 
«Нæухъысмæтыкаразтæй...» 146 
Æхсæвы хъуыдытæ 148 
КЪÆВДАЙЫ ЦÆППУЗЫРТÆ. Этюдтсе 
Апрелымит 149 
243 

«Макæ, макæс, мæуазхо...» 149 
Поэзийæн — 
«Нæкæстæрйæтуджымæцы..> 150 
Худæг - 
«Цардыциныл цинкæнын-иубазон...» — 
Иупоэтгондæн — 
«Лæджысæрылкуырæйттæзилы...» 151 
«Мæчысылæйафтææнхъæлдтон..> — 
«Лæппу, æрæмбæрстайдæцард...» — 
«Æрыхъалдæнæз...» — 
«Зæххыл нал цæуы цин..> 152 
«Нæйзæрдиагæйницы...» — 
«Фæлладлæгæн..> — 
«Йæбæхыцæфхæдты...» 153 
Поэт — 
«Мæгутонтарайстон..> — 
«Æдзæфхадæй нæу дугъонæн йæ бон..> — 
«Адæм алцы æвзæрстой рæсугъдæй...» 154 
«Къæвдайыцæппузыртæ...» — 
«Ис иу худæг царды..> — 
«Рæсугъддзинадæн нæй кæрон..> 155 
«Мит уары, уæззау мит..> — 
«Нæзæххы кæрæттылтабазмæлыдбон..> — 
«Зындонæй, мæ кæстæр, нæ фæкæнынц хъарæг..> — 
«Куынæуынонрæстдзинад..> 156 
«Æппæтдæрфæци..> — 
ÆРДЗЫ ДИССÆГТÆЙ. Пародитæ 
Сидæмонты Æ-йы фыстæг Ходы Камалмæ 157 
Хылкъогъоимæ 158 
Пародийы бæсты 159 
Фæсмон 160 
Зæрондсаби 161 
244 

Фысджыты Цæдисы сæрдары дзуапп 161 
Уацары 162 
Лæгъстæ — 
Къухтæ 163 
Цыдæсхонон? 164 
Тæрсын 165 
Ирыстоны адæмон поэт Ходы Камалы фыстæг 166 
Æрдзы диссæгтæ 167 
Сæрылхæцæг 168 
Мæстæйдзæгтæ 169 
Зæххæнкъуыст 170 
Ногазыæмдзæвгæтæ 171 
СÆУÆХСИДЫ РУХС. Бархи тпæлмацтæ дунеон поэзийæ 
СуДунПо. Маойыфын 173 
Франческо Петрарка. Сонет 175 
Гаспара Стампа. Кад æмæ уарзондзинад 176 
Микеланджело Буонаротти 
«Фæлыгъдибон...» — 
«Ныхъхъусу, курындæ...» 177 
Пьер Ронсар 
«Зæрондæй, иунæгæй, дæ урс къуымбил æлвисгæ... > — 
«Æрдз радта тых йæ фæлдыст удтæн, хæсау...» 178 
Марселина Деборд-Вальмор. Лæгъстæ — 
Виктор Гюго. Моладзанты цæлы фынджы зарæг 179 
ПольВерлен. Мæрагонфын 180 
Гийом Аполлинер 
«Мæудварн! Æзбазыдтонабон...» 181 
Эдвард 182 
Уильям Шекспир. Сонеттæ 184 
Джордж Гордон Байрон 
Фæдæ дæ цардвæндаг 186 
Дзуттаг мелоди 187 
245 

Томас Мур 
Зарæггæнæджы фырт 187 
Уæлмæрды 188 
Джон Кшпс 
«Куы фæтæрсын, æрхæстæг ис мæлæт...» 189 
Грекъаг адсемон зарджытæй. Скиллодим 190 
Клефты фæстаг хæрзбон 192 
Генрих Гейне 
«Денджызыбыгъдæгкъæсæрыл...» — 
«Ныддæвдæгмæкодтой, уæууæй...» 193 
Лдам Мицкевич. Будрис æмæ йæ фырттæ 194 
Леопольд Стафф 
Мæгуыр лæджы куывд Хуыцаумæ 196 
Шандор Петефи 
Венгейрагдæн 197 
Патриотон зарæг 198 
Габриэлъ де ла Вальдес. Мæахæстон 200 
Хосе Марти. «Æз хатын: ныр абон æмбæлы...» 202 
Отто Фернандес. Фидыдад 203 
Пабло Неруда. «Ды ницæуыл ысразы дæ...» 204 
Антонио Мачадо. Быдыр 205 
Гарсиа Лорка 
Æнæууæнк бинойнаг 206 
Ис ахæм зæрдæтæ 208 
Гитарæ 209 
ЛуисСернуда. Мæацыдыразмæ 210 
ДжоХилл. ДжоХиллыныстуан — 
НазымХикмет. «Цардуæйыглæг...» 211 
Микола Матола. «Рохтæ атыдтай, мæ байраг...» 212 
Паоло Яшвили. Поэзи 213 
АМОНДЫ УЫСМ. Тæлмацтæ уырыссаг поэзийæ 
Александр Пушкин 
«Мæкъухæзауыгътонмæфæндтыл...» 215 
246 

АлександрБлок. Поэттæ 215 
СергейЕсенш. Качаловы куыдзæн 217 
Марина Цветаева. П. Э 218 
Анна Ахматова 
Лотыбинойнаг 219 
«Æцæгуарзондзинадзынбазонæннæу...» 220 
Юрий Кузнецов 
«Цъæхарвыл — æврæгъгæ...» 221 
«Мæцардыиунæгхаттзагътон...» — 
Мæфыдæн 222 
Олег Чухонцев 
Тути 223 
Коммуналон хæдзар 224 
Доныбылыл 225 
Поэт æмæ редактор — 
Уæлмæрдты 231 
Лазарь Шерешевский 
Фыстæг Ирыстонмæ 232 
«Ухъармбон...» 234 
Къибирты Тимур 
Лилеттæмæ 235 
Диптих 236 
Аллегори 238 
247 

Литературно-художественное издание 
ХАДЖЕТЫ (ДЖУСОЕВ) 
ТАЙМУРАЗ ГРИГОРЬЕВИЧ 
Корни огня 
Стихотворения, этюды, пародии, переводы 
на осетинском языке 
Ответственный редактор Е.М. Кочиева 
Редактор и корректор И.Х. Джанаева 
ХудожникЛ.Г. Санакоев 
Художественный редактор Г.З. Чеджемты 
ТехническийредакторЛ.2?. Ядыкина 
Компьютерная верстка Д. О. Амбаловой 
Сдано в набор 05.12.02. Подписано к печати 06.03.03. Формат бумаги 
70x100 |/и. Бум. тип №1. Гарн. шрифта "Кудряшов". Печать офсетная. 
Усл.-п.л. 9,99. Учетно-изд. л. 7,12. Тираж 500 экз. Заказ № ЬО . С 38.. 
Комитет Республики Северная Осетия-Алания по печати и делам издательств. 
Издательство "Ирн, 362040, г. Владикавказ, проспект Мира, 25. 
Республиканское издательско-полиграфическое предприятие им. В.А. 
Гассиева, 362011, г. Владикавказ, ул. Тельмана, 16. 


СИТОХАТЫ 
Саламджери 
ЗОНДЫ 
РУХС 
Гасситы Викторы номыл 
рауагьдадон-полиграфион куыстуат 
ДЗÆУДЖЫХЪÆУ 2017 

ББК 84(2Рос-Осе) 
С-54 
Ситохаты С. 
С-54 Зонды рухс [Текст] / Ситохаты 
Саламджери — Дзæуджыхъæу: Гасситы 
Викторы номыл рауагъдадон-полиграфион 
куыстуат, 2017 — 212 ф. 
Ситохов С. 
Светоч ума 
84(2Рос-Осс) 
13ВЫ 978-5-91139-364-9 © Ситохов С. А., 2017 г. 

* * * 
Адæймаг вæййы гыццылæй 
Зæд кæрæй-кæронмæ. 
Уый фæстæ свæййы бирæгъ, 
Нал фæкæсы коммæ. 
* * * 
Цауд лæг не схъыг уыдзæн цардæй, 
Никæд кæндзæни æрхæндæг. 
О, фæлæ дзы иунæг бонмæ, 
Цард схъыг уыдзæн йæхæдæг. 
* * * 
Хъаймæты кой хъусын кæмдæрты æз дæр, 
Кæй бафæрсæм, Дунескæнæг нæ разыны. 
Саразынц адæм сæхæдæг хъаймæт, 
Не сфæлдисæджы цæмæн дарæм азымы? 
* * * 
Бæрæгбæттæй хуыздæр цы ис нæ царды? 
Атигъ кæнæм уым нæхи нæ хъыгыл. 
Вæййы бæрæгбæттæ мæнæн дæр, 
Куынæ фенын арахъхъ мæ фынгыл. 
^ 3 ^ 

* * * 
Къæсæры Уастырджийы сидт, 
Бæркадимæ нæ зæгъдзæн иумæ, 
Æвæццæгæн хыл у 
Мыкалгабыримæ. 
* * * 
Йæ бонтæ ’рвыста, 
Хин æмæ мæнгардæй, 
Æмæ йæм каст æдзухдæр, 
Хъæлдзæгдзинад дардæй. 
* * * 
Сымахмæ дзурын, водкæйы хæлæрттæ: 
Бæлæстæ садзут уынгты, ма зæгъут: «æгьгъæд». 
Куы фæцæйхаут саурасыгæй цъыфмæ, 
Цæуыл ныххæцдзыстут гъеуæд? 
Мæгуыры нæ фæнды 
Æппындæр мæлын, 
Нæ ары нæ цардæн, 
Гъе уæддæр йæ бын. 
Сæ кæрæдзийы азæххыл, 
Куынæуал уарзой адæм, 
Йæ кæрон уæд æнæхъæнæй, 
Æрбазындзæни цардæн. 

* * * 
Ныййарджытæ бæллыдысты кæддæрты, 
Цæмæй сæхицæй уой хуыздæр сæ зæнæг. 
Ныр та бæллынц гъе уымæ, ма уæнт, ма сæ цæуæт, 
Сæхицæй цауддæртæ, фыдгæнæг. 
ХИСТÆРИМÆ НЫХАС 
Уæ сидтытæн кæрон кæнын 
Куынæ бауа дæ бон, 
Дæхицæн дын уæд карз арахъхъ, 
Ыскæндзæни кæрон. 
ХИЦÆУТТÆЙ ЧИДÆРТÆ 
БАХОРДТОЙ СÆ ЦÆСГÆМТТÆ 
Сты цæсгæмттæ тынг бирæ, 
Сæ алкæмæндæр хицау ис. 
Фæлæ алы хицауæн, 
Нæй цæсгом, кæнæ у ’мбис. 
* * * 
Бирæтæ нæ зонынц, нæ, 
Мах цæмæн цæрæм æвзæр. 
Уымæн æмæ чидæртæ, 
Ам цæрынц хуыздæр. 
* * * 
Самсонæй у йæ ус ссæдз килойы рогдæр, 
Æмæ ма иу ус ракуырдта знон. 
Сæ уæзтæ сты ныртæккæ ’мхуызон, 
Йæ цардæй бузныг у Самсон. 
^ 5 <5Г> 

Сæхи æгæр тынг уарзынц чидæртæ, 
Фæнды сæ тынг, сæ цард куы цæуид афтæ 
дарддæр, Цæмæй сæ хæстæджыты, се ’мбæлтты 
Сæхицæй уарзой къаддæр. 
* * * 
- Курдиатæй нæу хъуаг Уырызмæг, 
Йе стих баззади мæ сæры. 
- Уый та мын кæцæй ысфыссæг, 
Районы куы цæры. 
* * * 
Нал уарзынц адæм кæрæдзи фыццагау, 
Иу фыдæхæй хызт ыстæм уæддæр. 
Баууилы иу иннæйы, фæлæ йæ 
ЬГ аныхъуыры, байсы йæ цыдæр. 
* * * 
Скъæры шофыр машинæ фæндагыл. 
Телефонæй дзурын дæр фæхъæуы. 
Уыцы телефон æй бабын кæндзæн, бабын, 
Зиан уыдзæн сæ хъæуы. 
* * * 
Цæстытæ хъæцон ысты, хъæцон, 
Саурæсугъдмæ чи нæ уæнды бакæсын, 
Ууыл уайтагьд андзарынц сæхи, 
Бахъæуы сæ амбæхсын. 
^ 6 &* 

Йæ бонтæ ’рвыста 
Хин æмæ мæнгардæй, 
Æмæ йæм амонд 
Каст æдзухдæр дардæй. 
** * * 
Куы кæниккой нæ адæм бухъцард, 
Куынæ нæм цæуид низ æввахс, 
Æвæццæгæн, нæ ферох уаид кувын, 
Кæнид уæлахиз «рухсаджы ныхас». 
* * * 
Цыдыстæм размæ, 
Ныр та фæстæмæ. 
Кæнынц нæ «бодзтæ» 
Мæрдты бæстæмæ. 
НЫРЫККОН ФИДИС 
Уый та чи у? Ничи, ничи, 
Хъуамæ не ’хсæн ниуа ’мæ кæуа. 
Расыгæй йæ цыппæртыл сæхимæ, 
Иу хатт дæр нæма бацыд нырма. 
* * * 
Цæй-ма, зымæг, тагъддæр рацу, 
Сæртæ кусынц уазалы хуыздæр. 
Кæд нæ хицау базмæлид йæ куысты, 
Уæвгæ йыл куынæ и сæр. 
^ 7 <&> 

ЗЮГАНОВÆН 
Ды сафыс дзæгъæлы дæ рæстæп 
Дæ мæнг хъуыды дæхицæй иуварс ассон. 
Мæлдзгуыты губаккæй кæд исчи асурдзæни арсы, 
Уæд Путин дæр ныууадздзæн Кремль райсом. 
* * * 
Ис адæмæй дæр тынг цъустæ дзæвгар, 
Бахъæуид сæ ’ххæст уæвынмæ бирæ. 
Нæй сын, нæй гæнæн, æндæра хыл 
Ракъахиккой не сфæлдисæгимæ. 
АРАХЪХЪЫ ÆРДХОРДЫ БÆЛЛИЦ... 
Фæнды йæ цардæй бухь куы кæнид, тынг бухъ, 
Йæ галиу къухы ку’ уаид графин, иннæйы - агуывзæ. 
Йæ фынгыл та куы кæниккой æрвылбон уæз: 
Фыдджын, дзыкка, икра ’мæ лывзæ. 
* * * 
Уæрæсейы хицау кæд равзæрста, кæд: 
Йæхицæй лæгдæры хæдивæгæй. 
Йæ бæсты-иу кусдзæн уæхскуæзæй фæлтау, 
Гъе уымæн æрбайхæлд нæ паддзахад мидæгæй. 
* * * 
Хистæр æфсымæр-иу хъуыста йæхимæ, 
Кæстæр æфсымæр та йе ’рдхæрдтæм. 
Нал арынц,*уæууа, æвдæм аз кæрæдзи, 
Ссарын сæ хъæуы, мæ куыстытæй февдæлдтæн. 
^ 8 $у> 

* * * 
Бирæтæ тонынц кæрæдзийы, 
Махмæ дæр, Иры зæххыл. 
Хорз у, æгайтма нæ сунæты, 
Ничи ма расидти хыл. 
* * * 
Алчидæр архайы ууыл кæмдæриддæр, 
Æмæ æнцон куыст кæна. 
Оххай, куыд ыссой уа афтæмæй, 
ЬГ алкæй къона. 
* * * 
Рох кæнын æвзæр у тынг, 
Хъуамæ зæрдыл дарæм алцы. 
Нæ ирæттæй дæр бирæтæ æвваст, 
Ныддыбындз вæййынц рохмæ балцы. 
* * * 
Политиктæ бирæ нæ уаиккой, 
О, фæлæ... Ахсæг сæ нæй. 
Уыйхыгьд нæ цæстыты амæлынц- 
Бирæгæйттæй. 
* * * 
Ахуыргæндтæ сбæлвырд кодтой, 
Чи у цардæй алы бон дæр хъуаг? 
Фарстæн дзуапп дæттын мæхæдæг: 
«Сты гъе уыдон, ныфс кæмæ нæй фаг». 
^ 9 &* 

* * * 
Куыд тынгуарзы хуры æхсынæны чъири! 
Æмхуызон фæзилынц сæумæйæ изæрмæ. 
Мæ зæрдыл æрлæууы мæ сыхаг Гугудзи, 
Йæ усы уæгъд не суадзы уый дæр кæддæрмæ. 
ÆВЗÆР ХИЦАУ «Х>ьЙÆН 
Йæ куыстæй йæ сурынц, фæлæ сын нæма комы. 
Æрфæндыд æй, чи зоны, амæлын уым. 
Ис махмæ дæр ахæмтæ, адæмы пайдайæн 
Йæ зæрдæйы «чи кæны хуым». 
Зонын ахæмты, сæхицæй 
Се ’взæгтæ сты даргъдæр. 
Тынгтæрсын, куы сбæттой 
Уыцы ’взæгтæй махдæр. 
Ис нæм, ис, æндæр бæстæтæй давджытæ, 
Лидзынæн куыннæ арынц æфсон? 
Ехх, цы загътон, урс нартхоры кæрийæ 
Чи федта хуы алидзгæ, цы бон? 
* * * 
Оххай-гъе, нал хатæм 
Хорзæй æвзæр. 
Тынг тæрсын, фестдзæни 
Сихор изæр. 
°тй 10 <5Г> 

* * * 
Сыхаг дыл бæфтаудзæн 
Æмгъуыдæй раздæр арт дæр, 
Стæй дын ратдзæн, 
Бахъуаджы бон цард дæр. 
Никуы сбарста Буст йæ уæз, 
Æмæ никæд бафынæй мæтимæ. 
Афæрсы йæ сыхы лæгты хатт, 
Уыдонæй фæхæссынц расыгæй сæхимæ. 
Судзынц хъæдтæ, уæлдæф уыд лæвар. 
Уымæн дæр æрцæудзæн фидынæн рæстæг. 
Раттынц иутæн сыгъд бæлæстæ ’хца, 
Иннæтæн - фæздæг. 
* * * 
Телефонтæ бабын кодтой адæмы, 
Суанг ма дзурынц фыны дæр æгæртæ. 
Кусын ферох адæмæй, æрмæст ма 
Уæлмæрдты фæкъахынц чидæртæ ингæнтæ. 
Къорд депутаттæй мæ зæрдæ нæ рухс кæньи 
Се ’ууæнк æрбайсæфтой афæдзмæ иууылдæр. 
Уыцы бынæттæм Сырдоны хæстæджытæй, 
Равзарын нал хъæуы иуы дæр. 
«^ 11 &* 

Йæ ус Быттырæн адджын нæу, 
Уæддæр нæ зоны циу æфхæрд. 
Йæ сæр куы ’руадзы базмæ Дзиф, 
Сæкæр ыл айзæры гьеуæд. 
* * * 
Куывдæй йæ лæг куы фæцæуы æрæгмæ, г 
Уæд ын Дедегка никуы скæны маст. 
Фæзоны ус, йæ «алкаш» лæг сæхимæ, 
Кæй нæ фæцæуы хъæуы уынгты раст. 
* * * 
Нал цæуы хæстæг хæстæгмæ арæх, 
Кæрчытæн ысбирæ ис сæ цин. 
Маргъы фыд ма стæм хатт фенæм фынгтыл, 
Лывзæйы дуг, чи зоны, фæци. 
* * * 
Бахæццæ кæны сæхимæ Бæппийы: 
Куывдæй, чындзхастæй Бухар-дон. 
Милицæмæ та йæ басайы водка, 
Цымæ кæй бар уыдзæн абон? 
ФÆДЗÆХСТ 
Кæд дын хæстæг нæй хицауады, 
Ирыстонæй уæд рæвдздæр айс дæхи. 
Æндæр адæммæ сæрттивдзæн дæ курдиат, 
Æмæ зæгъдзынæ химидæг «гъыгьгъи». 
^ 12 &* 

ИСАХÆМИРÆТТÆ 
Хъомгæсмæ бадзур æмбисæхсæв: 
Министры бынат ысуæгъди, Бедтæ. 
Чи зоны, сарæхсай, бафæлвар... 
- Разы дæн, разы, мæ лæдзæг - цæттæ. 
* * * 
Нæ хицæуттæй чидæртæ пуртийæ 
Нал хъазынц раздæрау. 
Абон та хъазынц Ирыстонæй, 
Ничи ма фехæлдта хъазты ’гьдау. 
Нæ фыдæлтæ æрхъуыды кодтой Симд, 
Цæмæ гæсгæ? - зæгъæм ма йæ æргомæй. 
Нæ хæхты бафæзмыдтой тынг, 
Цыма симынц уыдон дæр уæнгрогæй. 
* * * 
Цæмæй фæцæрай бирæ ды, 
Адæмы цæстыты, 
Ма сæм æвдис хи æгæр, 
Нæ дæ цины, нæ дæ тыхсты. 
ИУ ПОЭТЫ ХЪЫНЦЪЫМ 
Йæ дзыхæй нал хауы ныхас, 
Ныр дæр та ’нкъардæй бады. 
Уыдис ам иу стих хуызæн, 
Фæцис ын уый та давды. 
°гй 13 &* 

* * * 
Йæ фæллад уадзы Сочийы Бобыхъо, 
Кæйдæр усы йæхимæ хоны ’ххуысмæ. 
Йæ фæллад уадзынмæ Бечи та - 
Фæраст вæййы йæ куыстмæ. 
* * * 
Ысты нæ адæм хъодыгонд, æлгъыст. 
Æппындæр хион цæсты н’ ахады. 
Нæ генийы дæр не схъæр кæнæм мах, 
Цалынмæ йæ ’ндæр бæстаг нæ рахаты. 
* * * 
Нæма базыдта адæймаг цæрын, 
Нæма аздæхта йе ’ргом кæд гъе уымæ. 
Цæрын куы базонид хуызæн, 
Гъеуæд æй не ’вдæлид мæлынмæ. 
* * * 
Нæ Мæскуы кадджын уыд кæддæр, 
Цыма дзы не Сфæлдисæг цард. 
Ныр уый æмбæхсæндон ысси, 
Иван та дзы фæлыгъди дард. 
Фыссын, фыссын, нæ ауæрдын мæхиуыл, 
Æндæр гæнæн мын нæй. 
Кæннод нæ поэттæн сæ цауддæр, 
Цы давдзæни мæнæй? 
°га 14 &* 

* * * 
Мæ зонгæ хицау сæрды нал дары цъындатæ, 
Нал æркæсы туфлиты дзæбæхтæм. 
Зæвæтсдæрджытæй, дам, нал дæн, нал, мæ сæрæн, 
Фылдæр сын фиды, стыртæ сты йæ къæхтæ. 
* * * 
Кæд дæ фæнды, цæмæй 
Хуыздæр нæ адæммæ зынай, 
Уæд ма иваз дæхи хæрдмæ, 
Цыфæнды гыццыл ку’ ай. 
Ис не ’хсæн махæн ахæмтæ, 
Ис семæ хиуæттæ дæр, хиуæттæ. 
Цæрынц зæххыл гье уый тыххæй, 
Цæмæй дзы макæд цæрой иннæтæ. 
* * * 
Ахæстонмæ ахæм бахауд, ахæм, 
Хъомылад кæуыл нæ фæзынд мисхал дæр, 
Уый размæ йæхи йæхæдæг, 
Чи нæ ’рцахста иу хатт дæр. 
КЪУЫДИПП ПОЭТЫ ХЪУЫДЫТÆЙ 
Ирон поэттæй цауд стихтæ фыссын 
Мæ хуызæн чи зоны нæ дуджы? 
Æмæ кæд афтæ, уæд хонын 
Мæхи æз гени, цин мæ узы æмæ узы. 
°га 15 <2** 

* * * 
Махмæ Ирыстоны зарæггæнджытæ 
Бирæ нæ уыди, уыдтон сæ мæ цæстæй. 
Чи зоны, уый тыххæй, æмæ у зарын 
Тынгзын æфсæстæй. 
V *г V ? 
Кодта арæх худæджы ныхæстæ, 
Стæй фæоцани йæ дзых. 
Фехъуыста, кæй адаргъ кæны худын - 
Адæймаджы тых. 
* * * 
Хуымæтæг адæмæн сæ амонд 
Социализмы ис, уынын æй. 
Мæлæт та сын ингæнтæ къахы 
Капитализмы, уæртæ уым, рæбынæй. 
* * * 
Йæ масты фæдыл ацыди, дзырдтам ын: 
«Æрлæуу, æрлæуу» - нæ нæм байхъуыста ’ппындæр. 
Æрцыд хабар, кæмдæр фæндагыл бабын, 
Хæцын фæхъæуы масты рохтыл тынгдæр. 
* * * 
Чызджытæй иутæ атындзынц чындзы, цæмæй 
Ныккæной цот, цæуой хæстæджытæм хуындзау... 
Хылтæ кæнынмæ чи ацæуы, ахæмтæ дæр ис, 
Кæйдæр лæгты дæр райсынц хатт æфстау. 
°сй 16 &* 

* * * 
Кæрæдзийы æнтыстытыл 
Хъæуы æдзухдæр цин кæнын. 
Цæй цард у уый, дæс лæджы раз, 
Куы вæййы ’рмæстдæр иу кæрдзын. 
* * * 
Цæуы Уæрæсе уырдыджы, 
Æдзух мæ ’фтауы мæты. 
Коммунистты рæстæджы та - 
Цæудзæн æрмæстдæр хæрды. 
Кæрæдзийы ныгæнынмæ ирæттæй 
Дæсныдæр нæй зæххы цъарыл æппындæр. 
Куы хъахъхъæниккам уый бæсты кæрæдзи, 
Нæ кæнид уæд нæ наци къуда дæр, цыбыр дæр. 
* * * 
Куы ’рбамæсты уай искæмæ æгæр тынг, 
Йæ зæнгтæ-иу ын ма ныццæв, гъеуæд. 
Фæуыдзæни дæуæн дæхи хæссинаг, 
Стæй ма баййафдзынæ ’фхæрд. 
* * * 
Йе ’взагу йæхицæй даргьдæр, 
Рæзыди йæхицæй тагьддæр. 
Комы арынджы куыд цыд? 
Знон та раирвæзт æддæмæ, 
Калмау ныл ыстыхст æмæ нæ 
Иу æваст фæцъынд. 
«^ 17 6Г> 

МАД-ФЫДГÆНÆГ 
Скодта авд хатты оборттæ, 
Бацыд авд уды тæригьæды. 
Уыдонæн дæр удтæ уыди, удтæ. 
Ноджы амардта йæхиуæтты. 
ГРЕФЫ БÆЛЛИЦ 
О нæ адæм, дарут мархо, 
Суанг дæс мæйæ дæр фылдæр. 
Фаг уыдзæни уæд хæринаг, 
Алы удæн дæр. 
* * * 
Нал фаг кæнынц ахæстæттæ. 
Тæрхондонмæ дар дæ хъус. 
Ахæстæтты бадынц уыдон, 
Доллæртæ кæмæ и цъус. 
Адунейыл низты дуг кæд фæуыдзæн? 
Бафтдзæни сыл, чи зоны, кæд ноджыдæр. 
Низтæм мах нæхæдæг дæр фæцæй тындзæм, 
Раст ныл цыма амбæлынц сæ хонджытæ. 
* * * 
Куы бафсæдынц нæ кæстæртæ 
Фæрныджы куывды минасæй, 
Ныууадзынц бадгæ хистæры, 
Æз сыл фæкæуын иуварсæй. 
^ 18 6Т> 

* * * 
Куку нæ кусы иу ран дæр, 
Фæлæ мызд исы ’ртæ раны. 
Йæ сæр ын хусæй адасут, 
Доны цъыртт ма ис хъуывгъаны. 
* * * 
Систай уидыг дзыхмæ кæд, 
Офф-офф, - зæгъ дæсæм хатт. 
Дзурынц, уый дæр, дам, куыст у, 
Суадздзæн Сочийы йæ фæллад. 
* * * 
Знæгтæ дзурынц се ’взæр дзыхтæй афтæ: 
«Советон Цæдис уыд мæгуыр æгæр!» 
Афтæмæй йæ ныр ссæдз азы бæрц халынц, 
Хæлд нæма фæци уæддæр. 
* * * 
Нæ хуымæтæг адæм кæрæдзимæ 
Нæ хъусынц, ис не сæфт гье уым. 
Уæууа, цæмæн кæуæм иугæйттæй? 
Нал давы ницыуал хъынцъым. 
ЦАРД У ЗМÆЛД 
Бахизæд нæ не сфæлдисæг, 
Ахæм цардæй искæд, 
Сагъæс æмæ загъд кæм нæ уа, 
Хатт-иу уд ысриссæд. 
^ 19 &* 

* * * 
Гъæй-джиди, куы ма баззаид искуы 
Иу раст лæг, гъе уымæ æз фæбæллын. 
Кæннод ма йæхи нæ Иры зæххыл, 
Кæмæ гæсгæ ысраст кæндзæни зылын. 
* * * 
Æрвылбон чи калы йæ хид, 
Æрвылбон чи кæны тыхкуыст, - 
Йæхиуыл ауæрдæд, кæннод 
Йæ цард уыдзæн æмпъызт. 
* * * 
Къостайы преми цауд поэт дæр ралухы. 
Цæй тыххæй, цæ, йæ куплетты куынæ и сой. 
Раттынц ын æй уый тыххæй, цæмæй йын 
Йæ фыстытæ хуыздæр кæсой. 
* * * 
Бæз-бæз кæны профессортæй Ирыстон. 
Кæнæд... Фæлæ мæн иу хъуыддаг æвдæрзы. 
Куы скæной куывд, уым нуазæнтæ хæссынæй, 
Куы бафæллайон, куы айхъуыса мæ хъæрзын. 
* * * 
Кæд дæ фæнды æнæмæтæй фæцæрай, 
Дæхи тыхджын лæгты бар бакæн. 
Æдых, æнæ четар адæмæй, 
Дæхи æдзухдæр хъахъхъæн. 
^ 20 &* 

* * * 
Хуызæн лæг хъуамæ зона йе знаг чи у, 
Йæ цæсты мауæд ницæйаг цыдæр. 
Стæй йæм хъуамæ ма здаха йæ чъылдым, 
Æгас куынæуал уа, уæддæр. 
Чызгаймæ куы бадзырдта: 
«Уарзын дæ!» 
Гъеуæд æм фыццаджы йас 
Нал зындтæ. 
* * * 
Уæд нæм, уæд, лæджы хуызæттæ къаддæр, 
Æцæг лæгтæ та - бирæ, бирæ. 
Хъахъхъæнын мæхи, цæмæй мæ исчи, 
Ма акæна йæ лæджы ’фсон сæхимæ. 
* * * 
Страус куы фæтæрсы истæмæй тар æхсæв, 
Сыджыты атъыссы уайтагъд йæ сæр. 
Ис махмæ дæр ахæмтæ, змис сын æрбаласæм, 
Науæд та - мæр. 
* * * 
Рæсугъд ус и Ерысбегæн, 
Сыхаг лæгтæй йын тынг тæрсы. 
Зæгъынц: фынæй фæкæны дзагъырæй, 
Æхсæвгæсæн дæр тынг бæззы. 
^ 21 ^ 

* * * 
Цæстыныкъуылдмæ адунейы 
Равзæрæм куыд арфæ, 
Фæстæмæ дæр та 
Федде вæййæм афтæ. 
* * * 
Алы бон æхсы йæ сæр, 
Никæд фæтарст зивæгæй. 
Уæууа, афтæмæй йæ зонд 
Сауæмбыд у мидæгæй. 
* * * 
Уæдæ цы цард æрцыд, æвæдза! 
Фæзминаг удтæ сты ныртæккæ цъус. 
Хуызæн лæгтыл ма амбæлæм æрмæстдæр, 
Хъомты æмæ тракторты уæлхъус. 
* * * 
Хорз куыннæ у, иу куы тырна иннæмæ, 
Фæлæ царды уый кæцæй у фаг? 
Уадз, тындзæнт кæрæдзимæ сæ дыууæ дæр, 
Уый уыдзæни арфæйаг хъуыддаг. 
* * * 
Калынц цъыф æдзæстуарзонтæ хуыздæртыл. 
Хуыздæртæ дæр цъыф ыскæниккой амал, 
Фæлæ дзæгъæлы фæуыдзæни сæ фыдæбон, 
Цауд адæмыл лами нал фæзындзæн, нал. 
«^ 22 б^ 

* * * 
Бадгæ цардмæ чи нæ бæллы, чи нæ, 
Сæртæ уарзынц пух пакъуыйæ базтæ. 
Афтæмæй гье уыцы ’нцой цард махæн, 
Тынгдæр мырхы н’ азтæ. 
* * * 
Тарæрфыг иудадзыг 
Сонт хылтæм сиды. 
Мидбылты худын та 
Хъазты ’рдæм сиры. 
* * * 
Цæмæй зæххон цæрджытæн се ’хсæн 
Æвзæра къаддæр маст, 
Æрхъуыды кодта уый тыххæй 
Нæ дунескæнæг уарзт. 
Кæм ныннæрст, кæм, мæгуыр адæмы нымæц?! 
Хъæздыг лæгæн уым чи фендзæн йæ фæд? 
Фæрæдыдтæн, хъæздыг адæм ис махмæ, 
Уыйбæрц дæр хъæуæд. 
* * * 
Дзураг нæу, цымæ цæй тыххæй, цæ? 
Куы бавæра, мыййаг, æххуысæй искæмæн зæрдæ. 
Фæлтау цæрдзæн æнцад, æдыхстæй, 
Нымайдзæн доллæртæ йæ уырзтæй. 
^ 23 <&* 

* * * 
Фашисттæй никæд тарст, сæ ныхмæ 
Цыд æдзух уæндонæй, 
Фæлæ худинагæй дардмæ 
Лыгьд йæ тых, йæ бонæй. 
Тæригьæд кæнын хъуамæ хицау зона, 
Стæй йæм хъуамæ уа ныфс дæр. 
Куынæ йæм уой, фæлтау хуытæ уæд хизæд, 
Йæхи удæн хуыздæр уыдзæн, хуыздæр. 
* * * 
Арахъхъ вæййы рæсугъд, сыгъдæг, 
Графиныл куыдз дæр нæ рæйы. 
Фæлæ нозтæй чи бануазы, уый 
Сауæмбыд ысвæййы. 
* * * 
Цауд хицауæй чи раппæлы, уый дæр 
Нæу хуыздæр фыдгулæй. 
Уый дæр хъуамæ ’фхæрд æййафа, 
Уадз цæуа сæркъулæй. 
* * * 
Не ’хсæн чи схорз и æвзæрæй, 
Чи ’рвыста йæ дуг хуырымæй, 
У гье уый хуыздæр дæс хатты, 
Хорзæй чи сæвзæр, гье уымæй! 
^ 24 в^ 

* * * 
Ехх, мæн дæр æфтауынц уырыс дисы, 
Се стыр намыс ниудзæн æмæ ниудзæн. 
Марынмæ сæ чи фæхъавы, уыдон 
Раздзæуджытæй равзарынцсæхицæн. 
* * * 
Куы фæбыцæу уай искæмæ, гъеуæд 
Йæ зæнгтæм ма бахъав, фæдзæхсын. 
Дæ зæрдыл дар, æмæ дæ ма уæд рох, 
Дæхимæ ’рхаудзæни йæ хæссын. 
* * * 
Ленин нын фæдзæхста: «Ахуыр, ахуыр, ахуыр!» 
Йæ рухс фæдзæхст ын сæххæст кодтам заргæ. 
Ельцин та фæдзæхста мæнæ афтæ: 
«Халгæ, давгæ, маргæ!» 
* * * 
Уæлахиз не ’фты, нæ, 
Лæджы къухты æнцонæй, 
Тырнæм æм мах уæддæр 
Æхсæвæй-бонæй. 
* * * 
Кæмæн у тынг бæрзонд йæ зонд, 
Кæмæн та у бæрзонд йæ къæс. 
Фæлтау йæ агъуыст уæд ныллæг, 
Йæ зонд та - стыр, раст Семы зонды ’нгæс. 
^ 25 в^ 

* * * 
Фыццæгæм апрелы сайы алчи алкæй, 
Иу бон фаг у сайынæн, уæдæ. 
Мах та сайынц хицæуттæ æрвылбон, 
«Отпусчы» куыннæ цæуынц, куыннæ. 
* * * 
Куыдз куы базоны йæ низ, йæ адзал, 
Ацæуы фæсвæд ранмæ мæлынмæ. 
Дзурынц: никæцæй зыны Горбач дæр, 
Ничи бахиздзæн йæ зынмæ. 
* * * 
Ис нын, ис, дыгай зæнгтæ цæуынæн, 
Æз хуымæтæджы нæ ракодтон сæ кой. 
Сты дыууæ, фæлæ цæугæ та хъуамæ, 
Иунæг фæндагыл кæной. 
* * * 
Адæймаг цæмæй фæстæмæ 
Иры дзыхъхъы адæймаг ысуа, 
Схуыссæд авдæны дыккаг хатт, 
Гъе æрмæст йæхи аккаг куыд уа. 
* * * 
Нæ раппæлыд никæмæй иу хатт дæр фаг, 
Æндæрæй дæр бирæ нæ раппæлдзæн. 
Æдас нæу, куы бафта йæ кадыл, мыййаг, 
Фæсмоны фыднизæй æрбамæлдзæн. 
^ 26 &* 

* * * 
Фæхицæн йе ’фсармæй Бæппу, 
Кæсын æм аивæй, цы кæндзæн? 
Кæм ма, цæуы йæ адæммæ æввахс, 
Уырны мæ, силос сусæгæй куыд хæрдзæн. 
«ДЗ»-ЙЫ НОГ ЦЪЫФКАЛД 
Адæбе кадджын у мæнæн, 
Бон дзы фондз хатты æппæлын. 
Рахоны йæ йе ’фсин та æвзæр: 
«Дарын æй, йе уый тыххæй нæ мæлын». 
* * * 
Нал нæм зыны Путин, 
Зноны хуызæн абон, 
Сихорыл æй аргътæ, 
Бакодтой сæ аууон. 
* * * 
Иугæр куы фесæфай адæмы цæстыты, 
Мауал-иу агур æппындæр дæхи. 
Цæстыты арфы ис ахæм ыстыр уæлмæрд, 
Зилын дæ бахъæуид ууыл къуыри. 
* * * 
Вæййы æмбæхст фыдбылыз, 
Йæхицæн сусæгæй фæзары, 
Фæлæ йæ адæймаг йæхæдæг, 
Мæйдары дæр ыссары. 
^га 27 &* 

* * * 
Искæйы сыхы кæд сæвзæр и исчи, 
Уым уæд хуызæн лæгтæ нæй æмæ нæй. 
Хи схорз кæнынæн миллиардтæ нæ хъæуы, 
Искæйы схорз кæн, æгьгъæд кæн фынæй. 
* * * 
Чи ацæуы дард йæхицæй, 
Кæмæн фæзæгьынц: «у тыхст лæг». 
Ахæм адæймаг æндæрмæ 
Куыд хъуамæ бацæуа хæстæг. 
* * * 
Хæлардзинадыл арæх фыссынц, арæх - 
Нæ фысджытæн сæ иутæ. 
Афтæмæй сæ кæрæдзимæ уайтагъд, 
Фелвасынц сæ хъилтæ. 
* * * 
Хорз стих мæлын нæ уадзы авторы, 
Куы амæла, уæддæр-иу дзурут: «у æгас». 
Уæвгæ ирыстойнаг поэзийы 
Цæмæндæр арæх фенæм бас. 
* * * 
Не ’гъдæуттæ махæн Хъазыбеджы хохау, 
Никæд кастысты бæрзæндты. 
О, фæлæ иу альпинист дæр гъенырмæ, 
Никуыма ахызт сæ сæрты. 
^ 28 &* 

МÆНГАРДОЛИГАРХЫ НЫХÆСТÆ 
Олигарх сыхаджы цур ныккуыдта: 
«Ацы кризис... Нал мæм баззад сом дæр. 
Авæр-ма мын фондз туманы ’мгъуыдмæ, 
Ницы бахордтон ызнон дæр. 
* * * 
Цæриккой нæ ирæттæ тынг бирæ, 
Ыссариккой цардæн йæ рындз, 
Фæлæ кæрæдзийы фауынæй, 
Уайтагъд ныззæронд вæййынц. 
* * * 
Цы кодта стыр Уырыс? Кæрæдзиуыл 
Æвзæр хыссæйау нал хæцы æнгом. 
Кæрæдзи уарзынæй ирæттæн дæр, 
Куынæ у раппæлын сæ бон. 
* * * 
Гæды митæ чи кодта хицауæн, 
Нæ сæмбæлди арфæ сæ иуыл дæр. 
Хицау сын радта нæл гæдытæ, 
Æмбырды худтысты иууылдæр. 
* * * 
Къостайы преми зонгæтæй Ирыстоны, 
Ничи аздæхта нырма. 
Афтæмæй уый не ’мбæлди сæ фылдæрæн, 
Не ’фсарм сæвæрдта хъуына. 
^ 29 ^ 

ÆНАХУЫР ПОЭТ 
Æз гье уый нæртон поэт нæ хонын, 
Йæ фыстытæ æваст кæмæн бамбарынц адæм, 
Мæ куплеттæ хъæуы мæнæн æхсæз хатты кæсын, 
Уæд фæахъаз уыдзысты нæ цардæн. 
* * * 
Хæлæггæнаг ысты нæ ирæттæ, 
Махмæ ам, Ирыстоны. 
Мæлынц нæ адæм арæхдæр, 
Кæд уый азарæй, чи зоны. 
ЧИНОВНИКТЫ ЗАРÆГÆЙ ИУ КУПЛЕТ 
Нæ дунейыл не ’ххæссы хур дæр, 
Дзаджджын хæйттæ бирæ нæма сты. 
Хæрæнт уал нæ къæристæ адæм, 
Йæхимæ сæ хонæд Барастыр. 
Поэтты ’лвасы арв йæхимæ ’взонгæй, 
Тарф хуыссæг нæ нал фæуадзы базтæм. 
Стæй фæстагмæ зæхх прозæ фесты, 
Æнæбары йæм уæд нæхи нылвасæм. 
* * * 
Кæрон ыскæн дæ рæдыдæн мæ хæлар, 
Дæхицæй ассон исчердæм æфсон. 
Гъе уый дын цалынмæ йæхæдæг - 
Нескодта кæрон. 
^ 30 «^ 

* * * 
Райхъуыст ахуыргæнæгæн йæ хъæлæс: 
«Нæ дæ сыгъдæгзæрдæ Бæппыз!» 
Фæсурок Бæппыз йæ мадæн загьта: 
«Мæ зæрдæ ма мын ныхс». 
* * * 
Мæ зонгæйы хæдзармæ бафтыдтæн, загьтон ын: 
«Нæ Къостайы чингуытæй нæ уынын ам иу дæр». 
Уый бахудт йæ мидбылты æмæ мын радзырдта, 
Генийы куплеттæ иууылдæр. 
* * * 
Æрмæстдæр æз ахæммæ раттын, 
Мидбылтыхудгæ мæ къух, 
Фæстæмæ цæугæйæ дæр размæ, 
Чи тырны ’нтыстмæ æдзух. 
Карчы сынæгæй-иу кодтам хæснæгтæ, 
Ныр уыцы «куыст» ферох бынтон. 
Æнæсайд нæм нал ис, нæ къинто хицæуттæ 
Мах сайдтой æрвылбон, нæ нын уыд æнцон. 
* * * 
Адæмы фæнды, цæмæй нæ хицау 
Уа хæдзонд, хъæддых. 
Чиновниктæ та скуывтой зæдтæм, 
Цæмæй уа хицау тынг сабыр, къуымых. 
^ 31 6*3 

* * * 
Фидауы цæргæс тæхгæйæ, 
Дзурынц афтæ арæх иутæ. 
О, уæдæ ма афæрсæт Дудуйы, 
Хаст кæмæн фæци йæ цъиутæ. 
* * * • 
Фыдгæнджытæн нæ ныббардзыстæм не ’фхæрд, 
Ысногуыдзæни марыны тæрхон. 
Фæрсут мæ: «Кæд?» Куы нæ ныццæгъдой иууыл, 
Ирыстоны куынæуал уа ирон. 
* * * 
Бечи богал уыди кæддæр, 
Ныр дæр ма техникæ æмбары. 
Йæ ус, дам, ходыгьдæн дзырдта, 
Мæ къæхтæм, дам, йæхи ныппары. 
* * * 
Кæнæм фылдæр митæ зыгъуыммæ, 
Куы сусæгæй, куы та æргомæй. 
Æрцагурæм нæ хъæндзинæдтæ талынджы, 
Иннæтæ та - бонæй. 
* * * 
Дзурыс: «Нæй Хуыцау æппындæр», 
Æдылы кæй дæ, уый ысбæрæг. 
Хуыцау кæд нæй дунейы, 
Ды дæр нæ дæ гьеуæд æвзæр лæг. 
^ 32 ^ 

* * * 
Бирæ чи зоны, гье уыдонмæ 
Кæсынц тæссармæ иннæтæ бæгуыдæр. 
Уый бæсты сæхиуыл кусæнт алы ран, 
Æмæ фæхуыздæр уой, фæхуыздæр. 
* * * 
Йæхицæй чи аразы зондджын лæг, 
Арæх чи кæны зæвæтдзæгьдæн. 
Лæджы ном уый Ирыстоны 
Нæ ахæсдзæн, æвæццæгæн. 
Хæстæй ралыгьди сæхимæ 
Фыццаг бон, уæууæй! 
Уарзта, дам, сæ хæдзар бирæ, 
Худæн, дам, ыл нæй. 
* * * 
Цард зæххыл у алыхуызон, алы, 
Чи ныззары, чи у рызт хъыгтæй. 
Уыдонæн сæ цард цы хицау халы, 
Уый ных иу бакъуырæг нæй. 
* * * 
Æхсæв та фестади иууыл мæйдар, 
Бирæгь та ниуы, ыстонг у къуыри. 
Фосы мыггагæй ма истытæ дар, 
Науæд дын ахæсдзæн бирæгь дæхи. 
^ 33 б^ 

* * * 
Чи дæ нæ раппæлы, 
Уыдоны 
Фыны фæдарыс 
Уæ хуыдоны. 
* * * 
Иу обаумæ никуы схызт, у ахæм, 
Стæй куы ’рсади, бафæдзæхста махæн: 
Мæн нæ фæнды, арвмæ ку’ уаин дард, 
Бавæрут-иу хохы сæр мæ мард. 
ХЪАУГЪАГÆНÆГ СЫХÆГТÆН 
Уæ кæрæдзийæн аргь нæ кæнут кæд, 
Кæд аныгьуылут алы хатт быцæуты, 
Фæрсын уæ æз, фæрсæй-фæрстæм ма уæд, 
Цы монцæн цæрут горæтты ’мæ хъæуты? 
АРАХЪХЪЫ ЛЫМÆНТÆН 
Куы фембæлæм - ыстигь кæнут уæхи, 
Æмбарын уæ, æцæгæлон уын дæн. 
Фысгæ ма гьеуæд чи кæндзæни, чи? 
Куы ’нцъухон уемæ карз арахъхъ, гье сæн. 
* * * 
Фауынц чидæртæ пъæлицæйаг Гæлдæрбеджы, 
Иу фыдгулы не ’рцахста æгасæй. 
Кæд ын кæлæнтæ уыд, сырдта-иу сæ, 
Хатт ма-иу фæци сæ разæй дæр, сæ разæй. 
^ 34 ^ 

* * * 
Патриарх Кирилл фæзæгъы æмбырдты: 
У Дзигло не знæгтæн сæ фыддæр. 
Арахъхъ дæр у гъе уыдоны хъуыдыгонд, 
Хæст циу? Цæгьды уый адæмæй фылдæр. 
Цауд адæмы схорз кæныныл 
Архайæм мах дарддæр. 
Фæлæ хæрзтæ чи ’взæр кæны, 
Не сты уыдон къаддæр. 
* * * 
Ис махмæ дзаджджын лæгтæ бирæ, 
Къæристæй дæр не стæм, нæ, хъуаг. 
Алантæ цыртытæ нæ сагьтой сæ цаудтæн, 
Ныр парламент уыдонæй махмæ у дзаг. 
* * * 
Цæмæй нæ Ирыстоны адæймаг 
Нæртон лæгау цæра æмæ бæзза, 
Гъе уый тыххæй дзылæрттæ фондзы бæрц, 
Хъуамæ йе ’фсармæн хæсса. 
* * * 
Хуымæтæг адæмæн сæ цин, сæ амонд 
Социализмы ис, уырны мæ. 
Капитализмы та ауынæм нæ адзал, 
Хъуысы «додой», уырдæм цæуын æз хъырнынмæ. 
^ 35 (р* 

* * * 
Куынæ тæрсой се знагæй адæм, 
Куы-иу зæгьой: «хох нæу, обау у, обау!» 
Сæ къухы нæ бафтдзæн уæлахиз, 
Тæрсæнт дзы фæлтау. 
* * * 
Ныййарджытæн сæ бон у ’ппæлын 
Сæ зæнæгæй фылдæр, 
Куы уой сæхицæй 
Фондз, æхсæз хатты хуыздæр. 
* * * 
Адæм, адæм фехъусут мæ ныхас, 
Кæнутуæ кæрæдзийæн аргъ, 
Æмæ уæ цард уа алыбон дæр адджын, 
Стæй нæ Терчы донау даргъ. 
* * * 
Рæсугъдтæ хъуамæ фыдуындтæн 
Æрвылбон арфæтæ кæной. 
Куынæ уаиккой, чи сæ зонид, 
Кæуыл кæнид сæ кой æнцой? 
* * * 
Хъæудзæн та нæ рæхджы 
Депутаттæ парламентмæ ’взарын. 
Кандидаттæ кæд пълотниктæ ысты... 
Тынг лæгъз ыстæм, хъуысы зарын. 
^ 36 &* 

* * * 
Мацы рох кæн царды ’ппындæр, 
Ма сæм ыздах, ма дæ фæсон. 
Зон, дæхи дæр дын, уырнæд дæ, 
Дзыллæтæ нæ кæндзысты æддæссон. 
МÆЦЪÆЛБЕДЖЫ ХЪАСТ 
Сыхаг поэтмæ арæх кæсын тигьмæ, 
Кæмæ бахæссон, кæ, мæ хъаст? 
Иу кастæн ын йе стихты хъуыдытæ, 
Адæм бамбарынц æваст. 
* * * 
Хъæдхойы къупп-къупп та мæ хъустыл 
Ауад тар хъæдæн йæ арфы. 
Телеграммæ ма дæттæд Хуыцаумæ: 
«Хæйрæг нæ цæгъдынмæ хъавы!» 
ХÆРЗБОН, ТЕЛЕФОН! 
Хæрзбон мæ телефон, хæрзбон! 
Дæумæ мæ къух æппындæр нал тасы. 
Æнæхай мæ фæкодтай ды, 
Хæстæджы уындæй аст азы. 
* * * 
Гæмæхтæй байдзаг и нæ цард, 
Хорз хъуыдытæ нал и сæры ’рцахсæн. 
Дарæс сæфдзæн. Цин кæндзысты лæгтæ, 
Сылгоймæгты дарæс нал хъæудзæни ласын. 
«^ 37 <?г> 

* * * 
Аппарут уе стъолæй уыцы графин, 
Йæ мидæг ис не знæгты карздæр. 
Тынг зондджын уыди нæ нæртон Сатана, 
Фæлæ арахъхъыл нæ фæкуыдта раздæр. 
* * * 
Уасæг бафæллади уасынæй, г 
Фæлæ уазæг зынæг нæй. 
Адæм нал цæуынц кæрæдзимæ, 
Уасæг уый цæмæй зоны, цæмæй. 
* * * 
Ахæм критик дæр нæм ис, 
Цауд поэтæй раппæлы, 
Стæй изæрæй кафейы 
Физонæгыл амбæлы. 
Æцæгæлон банктæм ма чи цæуы? 
Бахаудтой чидæртæ стыр мæты. 
Хъæздгуытæ тагьд-тагъд сæ доллæртæ 
’Фснайынц сæ гобæтты. 
Райгуырынц адæм кæрæдзийы уарзынæн, 
Æмæ йæ хъуамæ æххæст дæр кæнæм. 
Æз ахъæбыс кæнин нæ уарзон Ирыстонæн, 
Фæлæ мæ цæнгтæ даргъ не сты мæнæн. 
^ 38 ^ 

* * * 
Цæуыл дзуры гыццыл пенси? 
Мæ ныхæстæ мын бамбарут дзæбæх. 
«Цæмæй нæ зæронд хистæртæй, 
Æмгъуыдæй раздæр сафтид уа нæ зæхх». 
* * * 
Раргом кæн генийæн йæ курдиат, 
Бабæз нын ныфсæн. 
Ды дæр ысуыдзынæ уæд гени, 
Белинскийы хуызæн. 
* * * 
Ирæттæ зонынц кувын уæд æрмæстдæр, 
Куы ’ртасынц фынгтæ минасы уæзæй. 
Бауырнæд уæ, ахæм куывды 
Гоби дæр ысдзурдзæни дзыхæй. 
Кæрæдзи æнтыстытыл нал кæнæм цин, 
Куы кæнæм, гъе уæддæр стæм хатт. 
Нæ цинады лимит, мыййаг, кæд фæци, 
Кæнæ та ныххæррæгъ, фæсахъат. 
* * * 
Раздæрау нæ адæм 
Нал уарзынц кæрæдзи, 
О, фæлæ сæ иу дæр 
Зондджындæр нæ фæци. 
°гй 39 6*3 

* * * 
Уæд дæ уацмыс цардмæ хурæй дæр æввахсдæр, 
Стæм хатт зæгьдзæн исчи, хорз у, гье, æвзæр. 
Хъуамæ йын Мæскуыйы аргъ ыскæной раздæр, 
Стæй-иу ам, нæхимæ, сдар хæрдмæ дæ сæр. 
* * * г 
Юристтæй байдзаг и нæ бæстæ, 
Афтæмæй нæм иу юрист дæр нæй. 
Уæрæсейæн æнхъæл æмæ дызæрдыг, 
Ысты йæ хицæуттæ, уæууæй! 
* * * 
Ныры дуджы сылгоймæгтæ 
Цæмæ бабæлынц тынгдæр, 
Цæмæй сæ лæгтæ ма хъазой, 
Отеллойы ролы ’ппындæр. 
* * * 
Нæй нæм ныронг «бухъ» кæныны скъола, 
Бонджынты хъæуы æмæ йæ домын. 
Кæннод фæсхæрд сæхимидæг ыстыхсынц, 
«Бухъ» кæнын дæр зонын хъæуы, зонын. 
* * * 
Хицау уæвгæйæ цы сарæзта? 
«Ницы» зæгъын нæу мæ бон. 
Нæ бюджеты ’хцатæй-иу ассывта, 
Æнæуи гæххæттыты ’фсон. 
^ 40 <р? 

* * * 
Адæймаг куы фæцуда, уæд æм 
Февнал, ма йæ бауадз риссын. 
Зон, зындæр уыдзæн дæуæн, 
Зæххæй уый уæлæмæ исын. 
* * * 
Гæмæх сæримæ ис зæххыл цæрæн, 
Æрæмбæрз æй бæстон дæ худæй. 
Гæмæх зондимæ нæй дæлдæр цæуæн Беслæн, 
Хуымæллæг æмæ Брутæй. 
ИУ СЫХЫ 
Рахастой устытæ ахæм уынаффæ: 
«Ма цæуæнт расыгæй лæгтæ нæ уынджы, 
Науæд сыл сабитæ сахуыр уыдзысты, 
Æмæ цæрдзыстæм æнусмæ сæ хъыджы». 
* * * 
Хуынды куы цæуай искæмæ, 
Дæ астæу-иу дæ ронæй тынгдæр балвас. 
Цæудзысты дæм уæд хонджытæ 
Кæрæдзи фæдыл ал’аз. 
* * * 
Ис не ’хсæн ахæмтæ дæр махæн, 
Фæкæнынц æрдиаг искæйы сгуыхтыл. 
Æмæ, дам, цард нæ хуыздæр кæны, 
Æмæ, дам, не ’фты тых нæ тыхыл. 
^ 41 <&* 

* * * 
Хицæуттæй-иу чи уарзта æрмæст йæхи, 
Уымæн-иу Сталин сивæзта йæ хъус. 
Ахæмæн-иу сойæ дзаг, 
Никуыуал уыд йæ къус. 
* * * 
Ирæттæй дæр бирæтæ кæддæр, 
Ныгъуылдуыдысты кады, намысы. 
Уæдæй нырмæ нæма рацыди æнус, 
Фæлæ сæ иу дæр абон нал мысы. 
* * * 
Махæн цауд сты нæ фæндæгтæ, 
Хæдтулгæ дзы ныкъкъул вæййы. 
Уыййеддæмæ афонмæ, 
Уаиккам коммунæйы. 
* * * 
Хостæ низты ныхмæ чи нуазы æдзухдæр, 
Уыдонæй æппæлæн ис æрвылбон. 
Низтæн нуазынц бирæтæ сæхи дæр, 
Уæдæ бутты цы ми фæкæнынц уыдон? 
Æлгъыст ыстæм, æлгьыст, 
Фæсмон кæнын нæ зонæм, 
Æмæ афтæмæй нæхи - 
Цъыфдзастмæ ыссонæм. 
% 42 ^ 

* * * 
Зондджын адæймаг йæ сæр, 
Куынæ кæна æвдæлон, 
Ахæм лæгимæ уæд æз, 
Цы монцæн хъуамæ ’мбæлон? 
* * * 
Фыдæлты заман уыд дзæвгар, 
Мæйдарæй арæзт адæм. 
Нæ банкъардтой йæ рухс, йæ ад, 
Советон дуджы цардæн. 
* * * 
Дис кæнæм, кæцæй æрбафтынц низтæ? 
Свæййынц низтæ адæмæн сæ иу хай. 
Талæу, хъыпы, йемынæ ’мæ ’ндæртæ, 
Тæхуды фен сæ августы мæй ихæй. 
* * * 
Кæс биноклтæй чердæмфæнды, 
Не ’рхæцдзæни разæй никæуыл дæ цæст. 
Иууылдæр мах фæстейы стæм, фæстейы, 
Хорз нæу, хорз, нæ лæст. 
Мах хъыг æгæр бирæ кæнæм, 
Не сты ууыл бирæ адæм разы. 
Айсы нын нæ цинтæй хъып 
Барастыр нæ гъе уымæн бирæ уарзы. 
^ 43 в^ 

* * * 
Байгом и йæ бикъ ызнон, 
Абон та йæ агьд. 
Мадæн нал ис кад, цæсгом, 
Чи йæм кæна загьд? 
* * * 
Уыдис ирæттæм ахæм æгьдау раджы, 
Нæ уагьтой хорз чызджы æддæмæ. 
Уæд-иу сыл чызг дæр рацыд хинæй, 
Нæ-иу ыстади райсомæй уæлæмæ. 
* * * 
Фæзмыдтой депутаттæ мæрдты, 
Нæ зыдтам, нæ, сæ иутæй дæр æххуыс. 
Уæддæр нæ цыдыстæм сæ хьыджы, 
Хæлар сын кодтам алцыжæм цæкуытæ, кæм харбыз. 
Æвзæры мардыл алантæ нæ куыдтой, 
Æгайтма, дам, æй нал уынæм нæ разы. 
Ныр цауд мардæй дæр феппæлæм, цæмæй йæ 
Барастыр ма баласа зындонмæ йæ фазыл. 
* * * 
Адæймаг куы фæрынчын вæййы, 
Фæдзуры уый цæуылдæруæд. 
Ома лæг мин азы нæ цæры, 
Æмæ дæ кæнинæгтæ конд кæд фæуыдзынæ, кæд? 
^ 44 &* 

Иу хицау барвæндæй ацыд йæ куыстæй, 
Цæй-ма ныууадзæм гье уымæй мыггаг. 
Хабар кæмæй ратахт, уымæн мæ мыздæй, 
Раттин дæс мины хæрзæггурæггаг. 
* * * 
Мæскуы, Мæскуы, хæссы нын цин йæ фенд дæр, 
Куынæ уаид, цы кæниккам гье уæд? 
Кæй асурынц сæ бынæттæй, гье уыцы президенттæ, 
Кæм æмбæхсиккой? Чи кæнид сæ мæт? 
* * * 
Гъæй-джиди, искæд бон фембæл, 
Азæххыл ахæм хицауыл, 
Чи сфыдхуыз адæмы мæтæй, 
Чи ’ууæнды не стыр Хуыцауыл. 
* * * 
Фæсивæд нал зонынц кафын 
Дард хъæуты, аххос кæм и? 
Ансамблы цур ма чындзхасты, 
Чи хъуамæ ракафа, чи? 
* * * 
Нæ сыхы иу чызг нал худы дыккаг аз, 
Аивæзы цæсгомæн йæ царм æгæр. 
Уæд кæугæ дæр мауал кæнæм, мауал, 
Робæттæй нæ уаиккам хуыздæр. 
^ 45 й^ 

* * * 
Чи ракъахы хæст, гье уыдон 
Хæсты ничи фендзæн... Уастæн... 
Уыдонмæ кæсгæйæ ’ппындæр, 
Нал вæййы кæрон мæ мастæн. 
Кæуыл цы ’рцæудзæн адунейыл искæд, 
Гъе уый нæ зонæм, ууыл у нæ мæт. 
Æппындæр ууыл мачи тыхсæд, мачи, 
Не Скæнæг æй зоны, æмæ у гъе уый æгъгъæд. 
* * * 
Чи нæ арæхсы йæ куысты, 
Хъуамæ уый цæуа æфхæрд. 
Хорз хицæутты ласæнт «мерседестæ», 
Цауд хицауæн бричкæ дæр æгъгъæд. 
* * * 
Ныр дæр ма бирæты нæ уырны, 
Куыд афæлдæхт нæ бæстæ. 
Ельцинæн æй чи радта, гъе уыдон 
Слæууæнт сунæтæн сæ фæстæ. 
Мæ ныхас ма фæкæсæд хъыг кæмæдæр, 
Куы фæкæса, зæгъдзынæн æй уæддæр. 
Мах не стæм тынг зондджын, æндæра 
Иронау дзуриккам фылдæр. 
^ 46 ф* 

* * * 
Фæцæрынц адæмæн сæ иутæ 
Цардæн йæ арфы, иннæтæ - йæ тæнæджы. 
Кæд нæ бæстæ зебрæ у, 
Хъулон цард цæмæн бæззы! 
* * * 
Газет «Рæстдзинад» хъæутæм æмæ горæттæм 
Къуырийы дæргьы фондз хатты фæраст вæййы. 
Йæхæдæг нæм нæ зыны, нæ, рæстдзинад къорд азы, 
Стæм хатт ма йæ рацагурын зæрдæйы. 
* * * 
Чи зæгьы: Мæрдты бæстæм нæ тындзы ничи, 
Уастæн уый къух борщ хæргæйæ цуда. 
Уæдæ чи сты уыдон, карз арахъхъы.фыдæй, 
Чи кæны йæ цард æрвылбон къуда. 
* * * 
Никæйы уынын æз разæй Уæрæсейы, 
Куы уыдысты раздæр нæ ирæттæ сахъ. 
Афтæ цæмæй ма уа, уымæн ис хорз гæнæн, 
Алæсут размæ бæрæчет, арахъхъ. 
* * * 
Ирыстоны дæр ичъи лæгтæ ис, 
Аныхæсынц хицауы хæлафыл. 
У къæмдзыг дæр ичъийы æнгæс, 
Дыууæты дæр сафын хъæуы, сафын. 
^ 47 65* 

Нæ фысджытæ тындзыдтой хæстмæ 
Гæнæн æмæ амалæй, 
Гъеныр та се ’мбырдмæ нæ уæндынц - 
Ходы-фырт Камалæй. 
* * * 
г 
Стыр заводтæн ис филиалтæ, 
Сæ хицæуттæ ныллæууыдысты хиу. 
Филиалтæ ис зындонæн дæр, зындонæн, 
Уæдæ Уæрæсе циу? 
* * * 
Чи у, чи, Уæрæсейыл цæрæнбонтæм æнувыд, 
Чи у, йемæ уарзты тæгтæй баст, 
Уый йын н’ амырхдзæн йæ мулк Францмæ, 
Адавдзæн æй дзуттаг, нефтмæ та нымдзаст. 
Тынг ысцола, тынг, нæ колхоз, 
Сæрдар та у нард, ныддымст. 
Колхоз й’ аууоны фæцыдæр, 
Министр æй нал ары, ыстыхст. 
* * * 
Ис дзурæн алцæмæндæр ныр, 
Дзыхыл ма чи ’вæры гуыдыр? 
Лæхурæм ныр нæ хъуыдытæ зыдæй, 
Æрмæст нæм иу байхъусæг нæй. 
^ 48 <&* 

* * * 
Афтид дзæкъул нæу зын хæссæн, 
Бирæ бынат н’ ахсы. 
Ма уæд дзаг æрмæстдæр 
Масты дзæкъул, масты. 
* * * 
Чи нæ дары зондыл 
Иуцъус дæр йæ зæрдæ, 
Уый хъæуы ракетæтæ, 
Уый хъæуы æфсæдтæ. 
* * * 
Æппæт сæртæй мæ зæрдæ рухс нæ кæны, 
Сæ афтиддæртæн балхæнæн куыннæ ис! 
Рæдийын уæвгæ афтид сæр зын арæн нæу ныртæккæ, 
Нæ колхозы хъæмп айфыццаг цы фæцис? 
* * * 
Иутæн цард у роцъомæ, 
Иннæтæн сæ - зæвæттæм. 
Дзæуджыхъæуы ахæмтыл, 
Цалдæр хатты сæмбæлдтæн. 
* * * 
Гъæй-тæхуды, хъæздгуыты ’хсæн искæд - 
Зондджын лæджы фен! 
Æз уæддæр нæ зæгьин никæд, 
Уый куывдыл оммен! 
^ 49 ф* 

* * * 
Лæджы тæф кæнынц лæгтæй иутæ апыбон, 
Иннæтæ та водкæйы тæф, саразæм «фæдис»! 
Устыты тæф чи кæны цæрæнбонты, 
Ахæмтæ дæр ис. 
* * * 
Бирæ цыдæртæ фæзонæм дзæбæх, 
Уæддæр ма дызæрдыг фæкæнæм. 
Бухъ цæрдмæ н’ алчидæр бабæллы тынг, 
Уым афтæмæй тагьддæр фæкæлæм. 
* * * 
Баууæндут мæ ныхæстыл мæнæн: 
Нæхи нæмттæ нæхиуæттыл æвæрæм. 
Æмæ фæцæрой се ’мгьуыдæй фылдæр, 
Фæтагьддæр кæнут, цалынмæ æвдæлæм. 
* * * 
Бирæ ’хцатæ чи ныфсæры дзыппыты, 
Æз сæ къухтæ ахæмтæн нæ исын. 
’Хцатæй сауæмбыд дæр ницы ис, 
Барвæндæй цæмæн хъуамæ уон низджын. 
ИУ ХИЦАУÆН 
Уаих фæуа, иннæты мæт 
Мисхал дæр нæ кæны, 
Æмæ хиуæтты цыппæргæйттæй, 
Алыбон ныгæны. 
^ 50 &* 

* * * 
Зондæн аргь кæм нæ кæнынц, 
Зонд цы бæсты цæры ’нкъардæй, 
Дзыхтæн уым ис бирæ куыст, 
Нæй сын фенæн мардæй. 
* * * 
Мæлдзыг æй бакодта йæ аууон, 
Кæсы йæхимæ хох уæддæр. 
Фæнды мæ тынг, йæ дзых куы кæнид, 
Оцани фылдæр. 
ФÆДЗÆХСТ 
Куы-иу цæуай куывдмæ, 
Дæ рон-иу тынгдæр балвас, 
Цæмæй дæм хонджытæ цæуой, 
Кæрæдзи фæдыл алы аз. 
* * * 
Нæ ирон адæм уаиккой бæрзонддæр, 
Фæзмынынц хæхты рагдугæй нырмæ. 
Фæлæ æрыгæттæй фæстæмæ, 
Хæцæм кæрæдзиуыл бынмæ. 
Æмбæхст хъуыдытæ алкæмæдæр ис, 
Цы нæ бон у, нæ сæртæ ’нкъусæм. 
Ыстæм нæхæдæг дæр æмбæхст, 
Кæрæдзийæ æнустæм. 
^ 51 6*3 

* * * 
Цы хъуыддаг саразæм, гье уымæн царды 
Вæййы йæ райдайæн уынаффæ. 
Æрмæст нæ рох кæнын нæ хъæуы, хъуамæ 
Уынаффæйы уа арфæ. 
ЧИ КÆМÆ? 
г 
Цæуынц нæ хуыздæртæм уынынмæ, 
Дзыллæтæ æд зæнæг. 
Чидæртæ та адæммæ, 
Фæцæйтындзынц сæхæдæг. 
* * * 
Ма у, ма, ыстырзæрдæ, 
Ма зон, ма, дав бон æвзæр. 
Науæд æй æндæр исчи, 
Базондзæн хуыздæр. 
* * * 
Хуымæтæг лæг цыфæнды збндджын уæд, 
Уæддæр йæ хъуыды цæсты н’ ахады. 
Нæ адæмæн сæ трагеди уым ис, уым, 
Фæлæ йæ иу дæр нал хаты. 
* * * 
Хорз лæгты хъæуы фæзмынын, 
Фидын сын нæ хъæуы хъалон. 
Æрмæст дæ иу кæйдæртау, 
Ма бакæнæнт с’ аууон. 
^ 52 ст* 

Ис ахæм хицæуттæ Ирыстоны дæр бирæ, 
Сæ сæйраг куыст - газеттæм къамтæ исын уаты. 
Нæ адæмы цард бахуызæн кæнын сæ, 
Æрбайрох вæййы бон цыппар кæнæ дæс хатты. 
* * * 
Йæ куыстæн дзуапп нæ лæвæрдта лæугæйæ, 
Æмæ ныр доклад йæ сынтæджы фыссы. 
Ирвæзти-иу Путинæй, Медведевæй, 
Дунескæнæг цардмæ мин цæстæй кæсы. 
Кæд дæ фæнды, цæмæй дыл 
Дæсгай цæстытæ цуан кæной, 
Ыссу уæд хицау тагъддæр, 
Æрцæра не ’взæгтыл дæ кой. 
* * * 
Ничи дæтты махмæ дзуапп йæ куыстæн, 
Диссæгтæ, æмæ сыл худæн нæй, 
Ничи кусы, чи кусы, гъе уый та 
Бавæййы куысты уæлхъус фынæй. 
* * * 
Нæ хицауадæй чидæртæ сæ куыстæн 
Нæ дæттынц дзуапп, ыстыхсын. 
Гъе уый хуымæтæджы нæ уыдзæн, 
Мыййаг сыл кæд склероз ыстыхджын. 
^ 53 б^ 

* * * 
Фехъусын, цард, дам, цъæхæй у хæрзаддæр, 
Чи зоны, свæййы цъæхæй дæр рæгьæд. 
Чи зоны, адджындæр уаид, фæлæ йæ 
Цæттæмæ кæд бауагътам, кæд? 
* * * 
Нуазы Брега карз арахъхъ гъе уымæн, 
Цæмæй йæ ма нуаза æндæр. 
Æмæ йæ бæсты уыцы Брега, 
Амæлы хуыздæр. 
* * * 
Зивæг кæнынц кувынмæ нæ адæм, 
Комарынгты ’рзад цыма сындзытæ. 
Зæдтæ загътой: о, уæд та-иу садзут, 
Арæхдæр цыртытæ. 
* * * 
Цæрынц нæ адæм къорд азы, ’ 
Хъæздыг бæстæйы ’взæр, æ&зæр. 
Фæлтау мæгуыр куы уыдаид, 
Цæриккам, чи зоны, хуыздæр. 
Нæ бахудт никæмæ йæ мидбыл, 
О, афтæмæй сæ никæд зыдта маст. 
Цынæ вæййы, мыййаг, йæ былтæн, 
Кæд аскъуынынæй тарст. 
^ 54 й^ 

Æнæрай фæуа мах хицау, 
Йæ кой нæ зондæй айсæфæд! 
Зынæнт нæ адæм хицаумæ, 
Æрмæст нæм хицау ма зынæд. 
* * * 
Сæкæрæй сафтид дукани, 
Консерв дæр скадджын араззаг. 
Парламентмæ ’взæрстытæм, 
Бирæ рæстæг нал баззад. 
* * * 
Кæд искæйы сыхы æвзæр лæг фæзынд, 
Уæд уымы цæрджытæй æппæлæн куыд ис? 
Иу хорзæй хорз нæй, фылдæр хъуамæ уой, 
Хуыссæнæй рахизæд тагьддæр «фæдис». 
* * * 
Искæйы фæлло^йæ 
Й’ ахсæнмæ чи ’вгæны!.. 
Исчи ныхъхъæр кæнæд: 
«Уый уым цы ми кæны?!» 
ЮБИЛЯРЫ КУЫВДЫ 
Йæ сæры зонд, йæ кърандас, 
Куынæ скъуымых уой тынг, 
Йæ кой дæр мын уæд ма кæнут, 
Уæхи фæуæд уæ фынг. 
°гй 55 ^ 

* * * 
Нæ цард нын чи фехæлдта афтæ, 
Æппындæр чи не ’ййафы ’фхæрд, 
Æвзæр нæ уаид, бафæрсæм сæ: 
Мырхынмæ та кæд фæзындзысты, кæд? 
* * * 
г 
Дæ зæххон цард дæм, уæууа, 
Ницы кæсы кæд, 
Дæхæдæг дæр, мæ бæстаг, 
Ницы дæ гъеуæд. 
* * * 
Театрæн йæхи адæм куы «скусынц», 
Гонорармæ ку’ атындзынц сæ сæнттæ. 
Театрæй уæд ацæуы быныхъæр, 
Театрæн дæр ис уæлмæрдтæ. 
* * * 
Зонгæ поэт арæх тындзы мигътæм, 
Бафиппайын мигъ йæ куплетты æз дæр. 
Уæвгæ ма уæм, ма, бæгьгъæтт æдзухдæр, 
Суанг куы уæм бæгьгъæтт уæддæр. 
* * * 
Сдæсны сты чидæртæ «’рттивынмæ», 
Сайды фæвæййæм æнхъæлæй. 
Равзарæм хицау, стæй йæ куы базонæм, 
Ратындзы катай нæ хъæрæй. 
^ 56 бг> 

Ис махмæ дæр уæлдай адæм дзæвгар, 
Бæргæ сæ хъæнтæ искæд бон куы ссариккой. 
Цы арахъхъ нуазынц алы изæр, уый 
Сæ чъизи цæуæнтыл куы каликкой. 
* * * 
Æрбахуыдта алчи йæ хæдзармæ ус, 
Мæ сурхид гъе уыдонмæ кæсынæй акæлы. 
Мæнæн дæр мæ хæдзары уаид æфсин, 
Фæлæ мæ мæлынмæ нæма ’вдæлы. 
Лыг кодтой скифтæ сæ хъустæ гæртамхортæн, 
Куы кæниккой махмæ дæр афтæтæ. 
Кæниккой-иу минас нæ куыйтæ, рæйынмæ сæ 
Никæй æвдæлид, кæниккой нын арфæтæ. 
* * * 
Махмæ хицауы сæйрагдæр хæс 
У нывгонд æдзухдæр, 
Хъуамæ дзура уырыссагау, 
Арæх-иу тилæд йæ къух дæр. 
* * * 
Диссаг у æрдзы конд, диссаг, æвæдза, 
Чырынты н’ алчидæр мæрдты фæуыны, 
Фæлæ нæхæдæг кæй мæлдзыстæм, уый нæ 
Иуы дæр махæй нæ уырны. 
^ 57 в^ 

* * * 
Уæрæсейы йеддæмæ масты дзæкъултæ 
Хус кæнын ничимазоны. 
Уымæн ныззарынц æххормагæй н’ адæм, 
Царды кæроны. 
* * * 
Уæздан лæг нал у ’нцон арæн, 
Нæ сыл хæст кæнæм фыны дæр. 
Тæрсын, тæрсын Ирыстоны 
Куы сгуымиры уæм иууылдæр. 
* * * 
«Уырыссаг дæн», - загьта нын Путин. 
Адæмы сфысты бон. 
Чи зоны, бон вæййы дзуттаг, 
Уырыссагта ’хсæвыгон. 
ХЪАСТ КÆНЫ САБАЗ 
Иуы фæллоймæ æнхъæлмæ кæсынц 
Чиновниктæ фондзæй. 
Чи сæ ысуæгъд кæндзæн, æмæ цы бон, 
Уыцы æлгьыстаг æфсондзæй? 
Куывды, чындзхасты, Берд фæнуазы водкæ, 
Йæ ху ыссæны та - валериан. 
Фæнды мæ, искæд бон куы зæгъид: 
«Мæн ралгьыста Хъуыран». 
«^ 58 бг> 

Базæронд цардæн йæ арфы Тепсарыхъо, 
Дзег та йæ - тæнæджы, 
Уый у æлгъыст цард, æгæр хъулон, 
Махмæ кæцæй бæззы. 
* * * 
Сæртæ, дам, уазалы кусынц хуыздæр, 
Зымæг уæд тагъддæр æрцæуæд! 
Бирæтæ кæннодæ нал иртасынц, 
Хорзæй æвзæры æд цæуæт. 
* * * 
Оххай. кæй нæ фæнды разæй цæуын! 
Суанг ма куы рисса йæ гуыбын, уæддæр. 
Уæвгæ фæстæмæ дæр тагъд цæуæн ис, 
Уæд дзы сылгоймæгтæ, стæй ма сæн дæр. 
* * * 
Хæларзæрдæ уæвын бæллиццаг у тынг, 
Йæ размæ йын гауызтæ айтау. 
О, уæвгæ уый афтæ нæ амоны, ’мæ 
Искæйы къæхты бын ахау. 
Куы кæна катай 
Уарзт йæ рызтæй, 
Сдзæбæх æй кæн 
Батæ ’мæ хъæбыстæй. 
^ 59 ^ 

* * * 
Не ссардта фысым йæхицæн, 
Æндæр паддзахадты бæр-бæр. 
Нæ Уæрæсе йын радта секци, 
Стæй трибунæты хуыздæр. 
* * * 
Ирон æвзаг куы ферох кæнай, уæд дæ уæлæ 
Разгæмттæ æртиссæдз дæр ыскæн. 
Ничи зæгъдзæн: уый нæхион у, ирон у, 
Хидыхъусаг, нарон... Йемæ ис цæрæн. 
* * * 
Мырхой кæй у, уый зонæм, 
Кæйдæр мулкмæ та хъавдзæн. 
Нæ пъæлицæйы кад дæр, 
Уый алырдæм фæдавдзæн. 
* * * 
Склероз ыстыхджын ис Гамсырыл, 
Исчи ма йын аххуыс кæнæд иуцъус. 
Ракуырдта йæ иу усы дыккаг хатт, 
Ноджыдæр æм дуар ысхоста иу ус. 
* * * 
Байдзаг Уæрæсе политиктæй, 
Махмæ дзы афтæмæй иунæг дæр нæй. 
Бабын уой, уастæн, Хрущевтæ æмæ Ельцинтæ, 
Сталин сæм бадодой кодта мæрдтæй. 
^ 60 &* 

* * * 
Нæ ирон арахъхъ кувынæн 
Нæ бæззы, нæ, æппындæр. 
Нæ царды дæргь нын иу хæйрæг, 
Кæны æдзух цыбырдæр. 
ФÆДЗÆХСТ ЖУРНАЛ ИСТÆН 
Рафаудтай æхцаджыны дæ фыны дæр, 
Снайперы дæм барвитдзæн æдасæй. 
Бацархай, цæмæй дæ ’рцахсой ацы мæй, 
Ахæстоны баззайдзынæ ’гасæй. 
* * * 
Мæ зонгæ хицау не скæны цъындатæ, 
Нæ байхъусы йæ рæсугъд усы хъæрмæ. 
Уæддæр сæ ласын хъæудзæн, ласын, 
Фæкæсынц æм зæвæтсдæрджытæ æнхъæлмæ. 
Амой кæны, зæхх куы стæфсы уалдзæджы, 
Стæй куы фæвæййы картоф сагьд, 
Схъæр ыл кæны: «фесæф тагъд мæ хæдзарæй!» 
Ацæуы, сæ кулдуары нæ ныссагъд. 
* * * 
Тæппуд лæгтæ уыд фалæсыхы бирæ, 
Богъабе сæ слæууын кодта рæнхъ. 
Уыдысты цыма михтæ, уистæ сыл ысбыдта, 
Стæй йыл ауад милицæйы цæлхъ. 
°гй 61 б^ 

* * * 
Афтæ никæд уыди, никæд, 
Æмæ зондæн макæд кæна дзых лæггад. 
Уæууа, зонд Уæрæсейы фæцыдæр, 
Чи нæ дзуры тагъд-тагъд, у ныр уый æгад. 
* * * 
Цæугæ мæрдтæ Ирыстоны дæр бирæ ис, 
Хæрынц нæ хуызæн, хаттæй-хатт фылдæр. 
Ис се ’хсæн хицæуттæ дæр иуцалдæр, 
Медведев сæм фæкомкоммæ кæмдæр. 
* * * 
Куыд хорз у, куыд, бæрæгбæтты уæвын! 
Сæ зард, сæ кафт мæ тынг бафтауы дисы. 
Вæййы бæрæгбон та мæнæн, 
Куы ницы мæ фæриссы. 
НОГ ПРЕМИ 
Рестораны фаг фæбад, стæй 
Ацу хи къæхтыл уæхимæ. 
Кæд гъе уый ысуа дæ бон, 
Фендзынæ дæ усы премиимæ. 
Журналист та хорз куыд нæу! 
Зар нæ адæмæн сæ фидæрттыл! 
Фæлæ зонын, цалдæр дзы 
Сты ныхæст нæ хицæуттыл. 
°гй 62 ^ 

* * * 
Гъæй-тæхуды, фен ма искуы 
Иу æцæг коммунист. 
Нал уаид кæрон мæ цинæн, 
Стыхджын уаид къухист. 
* * * 
Радта хицау хæдивæгмæ уасæн, 
Фæлæ дзы нæ уасыд, чи зоны, фырцинæй. 
Æмæ йын уæд хицау уасæн, 
Сарæзта цыппар бонмæ йæхицæй. 
* * * 
Куы хъæуа, смæсты у дæхимæ дæр, 
Дæ ных дæр бакъуыр, уадз æмæ йын уа. 
Куы кæниккам мах афтæ арæхдæр, 
Уæд не ’хсæн не ’рцæрид хъаугъа. 
Æвзæрстытæ кæй уыдзысты рæхджы, 
Уый базыдта нæ куыдз дæр. 
Цы стæг ыссардта бырæтты, гъе уый 
Хæрзæхсыд нал уыди æппындæр. 
* * * 
Советон дуджы джихауæй кæсын 
Нæ уыд сæрмæ хæссинаг махæн. 
Ныр джихтæй райдайæм нæ бон, 
Цæмæн рауад нæ рæстæг ахæм? 
^ 63 &* 

Кæрæдзи уарзын тынг ахсджиаг у царды, 
Куы фенай хорз уды, фæдаргьдæр уыдзæн цард. 
Ныр ахæм удтæй сафтид и нæ бæстæ, 
Мæлæм, нæ цардæн нал арæм йæ ад. 
ХЪÆРÆБИЙЫ ДУЗАПП 
.* 
- Ныуурс сты ма цæстытæ бынтондæр, 
Дæ чындзæхсæв кæд уыдзæни, зæгь-ма: 
- Бæргæ ракурин ус, фæлæ мæм 
Цæрын цæуы нырма. 
Æнæ къуыхцытæй нæй цæрæн, 
Нæ зæрдæ хъуамæ дарæм зондыл. 
Сæ уынд дæр нын у хъыпыйы хуызæн, 
Фæлæ сыл хъомыл кæнæм, хъомыл. 
Мæ сыхаг хицау у мæнæн, 
Йæхи хуыздæр рæттæм ыссоны. 
Хæрдмæ хизынмæ у дæсны, 
Бынмæ хизын нæ зоны. 
* * * 
Ахæм поэт махмæ уыд, 
Мигъты цæуын уарзта. 
Иу цуанон æй къудзитæм, 
Бирæгъы ’фсон бахста. 
°*а 64 $г> 

* * * 
Нæу æнæрхъуыды мæлæт, 
Тар æхсæвты ацаразы фын. 
Афтæмæй нæ сахуыр кæны уый, 
Сабыргай мæлын. 
ФÆНДЫ МÆ: 
Алы хæдзары дæр ку’ уаид дзæнгæрджытæ, 
Ноджыдæр раци. 
Хъусын кæниккам кæрæдзийæн: 
«Сæфы нæ наци!» 
* * * 
Авдæны ма скæн дæ фæстæ, 
Уым ис хæрз чысыл бæлццон. 
Сабийыл уым вæййы ’рмæстдæр- 
Дуду цæсгом. 
* * * 
Дæ къæхтыл цу сæумæцъæхæй изæрмæ, 
Хæдтулгæтæм-иу ма бацу хæстæгдæр. 
Æнæмæнг уæд мæрдты бæстæмæ, 
Ныфтдзынæ иннæтæй фæстæдæр. 
* * * 
Æмдзæгъд кæнынæй дæр дунейыл, 
Фыццаг бынат СЦ никæмæн лæвæрдта. 
Æмдзæгъд кæнын ныр ферох махæй, 
Мæнæй уый дæр йæ къухтæ дзыппыты нывæрдта. 
♦з 
°^ 65 й^ 

Трибунæтæй нæ бæстæ байдзаг, 
Хæдзæрттæ ма цæмæй саразæм фаг? 
Ныхас кæнынæй сты нæ адæм раззаг, 
Уынаффæ кæнынæй - фæстаг. 
* * * 
г 
Демократтæ арт цæгьдынц сæ удтæй, 
Хорзы хонынц алыран æвзæр. 
Афтæмæй сыл иу арфæ нæ сæмбæлд, 
Афтæмæй нæ кæнынц, нæ, хуыздæр. 
* * * 
Æвзæрстыты рæстæг нæм райхъуыст, 
«У нæ Ельцин иунæг хъæлæс хъуаг». 
Куы нын ысси хицау, уæд та йын 
Нæ кодта йæ сæрызонд фаг. 
Бирæтæ нал зынынц зачъетæй, боцъотæй, 
Пъæлицæ скатай, нæ сайын. 
Гъæй-джиди, фен ма нæ горæты даст поэт! 
Чи зоны, стихтæ дæр бахъæудзæн дасын. 
* * * 
Цымыдисæй кастысты чидæртæ уæны, 
Æз дæр æй фæстаджырдæм сивырæй систон. 
Кастæн æм бирæ, Уæрæсейы федтон, 
Фæстæмæ ысси социалистон. 
«^ 66 <рг> 

* * * 
Хъаст кæнынц чидæртæ, суанг ма сæ фынты дæр, 
Зонд, дам, куы уаид нæ сæрты фылдæр. 
Дисы мæ ’фтауынц, гæртæмттæ ис ралухæн - 
Æнæ уымæй дæр. 
* * * 
Фыдцæрдтытыл куы сахуыр вæййынц адæм, 
Уæд нал фæбæллынц хорз цардмæ æппындæр. 
Дæнцæгтæм цæуын мæн нæ хъæуы дардмæ: 
Уæрæсе у ыстыр дæнцæг бæгуыдæр. 
* * * 
Кæмæ бахуды ног хицау фыццагдæр? 
Цъыфкалджытæм, нæ сæ вæййы æдас. 
Цæмæй æнцад уой, хорз цард сын ыссары, 
Уæдмæ нæ хæрзтæ нал вæййынц æгас. 
* * * 
Нæ адæм бирæ сты, фæлæ... фæлæ... 
Нæ мулк хъахъхъæнын нæу нæ бон. 
Сбирæ кæнæм хи куыйты, цæмæй 
Ызнаг нæ артыл ма ауадза дон. 
* * * 
Чи дары нæ нацимæ йæ цæст? 
Нæ иудзинад нын ницæйæгтæ халынц. 
Нæ хицæуттæн у се ’хцатыл сæ мæт, 
Æхцаты фæдыл с’ адзал дæр ыссарынц. 
^ 67 ф* 

* * * 
Бахудт мидбыл иу бон 
Брегамæ Цаца, 
Æмæ дзы æрдомдта 
Мин сомы æхца. 
* * * 
Кæсынц мæм Уырыс æмæ Ир, 
Æвзæр хыссæйы хуызæн. 
Кæрæдзиуыл нæ хæцынц, нæ, 
Сæ хъысмæтыл нæ тыхсæм. 
* * * 
Карз нозтытæй адæймаг 
Свæййы иуафон гуыбыр. 
Нæу йæ уагыл фæндаг дæр, 
Уый тау цыбыр. 
* * * 
Цыппар дипломы хорзæн чи хæссы, гъеуый 
Цыппар сæры дæр ахæссид бæргæ... 
Хæсгæ сæ акæндзæни тынг дзæбæх, фæлæ... 
Сæртæ æрмæст хæссынæн не сты, нæ. 
* * * 
Никæд райста адæмæй 
Арфæ, науæд та æрдæг. 
Бахауд парламентмæ афтæмæй, 
Цом-ма йæм уынæг. 
^ 68 &* 

* * * 
Ныззæронд вæййы адæймаг гье уымæн, 
Цæмæй йæ кæстæртæ уыной, 
Æмæ сæ сæйраг кæнинæгтæ, 
Æмгьуыдæй раздæр конд фæуой. 
* * * 
Ис бахæрæн бирæ цыдæртæ æрвылбон, 
Хæрæн нæй æууæнкæн æрмæст. 
Ис махмæ дæр ахæмтæ, лывзæйы разæй 
Кæндзæни йæ æууæнк дзæрæст. 
* * * 
Ыстыр бæстæйæн, куыд нæ райгуырæн Уæрæсе, 
Гыццыл хицау дæр хаттæй-хатт ысбæззы. 
Фæрсын уæ æз зæрдæбынæй, мæ хæлæрттæ: 
Нæ президент та уæм куыд кæсы? 
* * * 
Цæры дыууæ дыдагьæй рагæй, 
Уый уымæн æмæ нал ахады цæсты. 
Кæдæй-уæдæй ма иу дыдагъæй, 
Араст иу лæг Терчы ’рдæм мæ рæзты. 
* * * 
Чи у, чи, цъыфы куыстмæ дæсныдæр? 
Дзуапп цæттæ, мæ сæры зонд та фехъал. 
Агурынц нæ хуыздæртæ сыгъзæрин, 
Цаудæртæ та цъыфдзастæн йæ лехъа. 
^ 69 ^ 

* * * 
Не сфæлдисæг адæмы куы кодта, 
Нал ын ысфаг, чи зоны, æлыг. 
Негрты æвзалыйæ ыскодта, 
Сау кæй ысты, нæу сын, нæу, уый хъыг. 
* * * 
г 
Чи суры йæхи æрвылбон, 
Ис нæм ахæмтæ дæр бирæ. 
Уый кæд асурдзæн фыдгулы? 
Бавналынмæ хъавын хъилмæ. 
ДЫУУÆ ÆФСЫМÆРЫ 
Сæ иу хъуыста йæхи зондмæ, 
Иннæ та - кæмæдæрты, 
Æмæ амардтой кæрæдзийы 
Иу изæр кæйдæр кæрты. 
* * * 
Цы дзурын хъæуы алыран, 
Куы зонид алчи уый нымадæй, 
Уæд бирæтæн «куыст» нал уаид, 
Сæ бонтæ ’рвитиккой æнкъардæй. 
* * * 
Давджытæ азæххыл афтæ ысбирæ сты... 
Нал сæм ис, оххай, æппындæр æфсарм. 
Бахуыйын кæнин мæхицæн æрмкъухтæ, 
Исчи мын раттæд йæ цæсгомы царм. 
^ 70 <р* 

* * * 
Ме стихтæн ысдæн сæ паддзах, 
Сæр нырма нæ сафтид. 
Ехх, æрмæст ма чиныгкæсæг, 
Къухы иу минут куы бафтид. 
* * * 
Цæрæм мах куыдфæндыйæ, уæууа!.. 
«Æз хъæлдзæг дæн», - цæстытæй иу дæр нæ зæгьид. 
Тæхуды, нæ уынгтæй ма искæд, 
Æнафоны зарæг куы стæхид. 
* * * 
Банкты йын æвдай милларды ис, 
Афтæмæй та араст иу лæзæрд хæлафы. 
Хорздзинад кæмæн фæуыдзæн уый, 
Кæд йæхи йæхи хъармæй нæ тавы. 
* * * 
Гадзибола куыд хъуамæ лæууа сахъ, 
Кæд æмæ ’нцъухы алыбон арахъхъ. 
Сæ хъæуæн сæнад, бафтыдта сыл сагьæс, 
Уæдæ ма сыхы куыйты афæрс. 
* * * 
Сæр зæрондæй байдзаг вæййы зондæй, 
Ног хъуыдытæн нал вæййы бынат. 
Бахъæуы æвдæлон кæнын сæры иуцъус, 
Склерозæн гъеуæд райдайы йæ цард. 
°^ 71 й^ 

* * * 
Цæрдæг удæй æдзух нæ хъæуы ’ппæлын, 
Уый ацаразы хорз хъуыддаг æваст. 
Цауд хъуыддаг дæр ацаразы афтæ, 
Расайы йæ фæдыл хыл кæнæ та маст. 
Фæнды дыууæ къахæй æгъдауы сæрты ахиз, 
Фæнды уый ахизæд дæ сæрты, 
Сæ иуæй дæр нæй раппæлæн æппындæр, 
Сæ алчидæр сæ цард ыссæнды. 
* * * 
Тæхудиаг уæд гье уый, æвæдза, 
Тæхуды кæнын чи зоны! 
Фæдæлдзæх уæд гъе уый æнусмæ, 
Ныгьуылын чи базыдта иу сомы. 
* * * 
Фæстейы цæуын чи хæссы йæ сæрмæ? 
У разæй цæуын тас, фæлæ хуыздæр. 
Ды дæр ысбæзз фæтæгæн, ацу разæй, 
Дæ гуыбын дæ куы сæлваса, уæддæр. 
* * * 
Мыдыбындзытæ, мæлдзгуытæ дæр 
Сарæзтой коммунæ раджы. 
Сæ зард æмæ сæ «оцца!» 
Арæх хъус æрцахсы. 
^ 72 $г> 

* * * 
Чи бады аууоны арæх, 
Кусын кæй зæрдæ нæ зæгъы, 
Уыдон куырыхонты разæй, 
Афардæг уыдзысты зæххы. 
* * * 
Фæзивæг кодта тирмæ, 
Йæ зæнгты фаг тых нал уыд. 
Æмæ сæ нарæг уынджы, 
Иу лæгмæ ныхъхъавыд. 
* * * 
Гъæй-джиди, æмдзæгъд кæнын ма базон! 
Стæй ма фехъус искæд: «ура!» 
Уастæн бабын уа нæ цардхалæг, 
Уастырджи йæ ’ркъуыра! 
* * * 
Нæ фысджытæ фæкъордтæ сты, фæкъордтæ, 
Мæ зæрдæ риссы, ма хъавæд фæуынмæ. 
Нæ адæм та кæсынц, кæсынц æнхъæлмæ, 
Кæд сæ ыссиу кæндзысты, уымæ. 
* * * 
Хицауадæй бирæтæн сæ цæсгæмттæ 
Нал сырх кæнынц, нал æппындæр. 
Спайда кæнæнт балты донæй, науæд сæм 
Медведевы мастрафыцдзæни тынгдæр. 
°гй 73 <5Т* 

* * * 
Адæмæн цы хæрзтæ фæдæ, уыдон 
Хъуамæ уой дæ мулкæй къорд хатты фылдæр. 
Науæд ды нæ Иры рæсугьд зæххыл, 
Цардтæ сихау дзæгъæлы æгæр. 
Цинæн ис æфсымæр, хуыйны зиан, 
Афтæмæй кæд бацыд иу иннæмæн йæ арфмæ. 
Раст Зюганов, стæй Миронов 
Кæрæдзиуыл куыд нæ æмбæлынц, афтæ. 
* * * 
Адæймаг куы кала цъыф кæуылдæр, 
Уæд йæхæдæг хъуамæ къуыбырыл лæууа. 
Æз цы цъыфкалæджы зонын, уый та 
Чъизи æрхæй не схызти нырма. 
* * * 
Схæццæ та сты хосты æргътæ арвмæ, 
Афтæ нæм кæдмæ уыдзæн, кæдмæ? 
Хосты æргътæ ку’ атындзынц уæлæмæ, 
Рынчынтæ та уæд фæраст вæййынц бынмæ. 
СТÆМ СТЫРЗÆРДÆ ÆГÆР 
Райгуырæн бæстæ куынæ уарзæм тынг бирæ, 
Исчи йæ бауарздзæн махæй фылдæр. 
Байсдзæн æй, байсдзæн, æрцæрдзыстæм сараты, 
Ыстырзæрдæ ыстæм æгæр. 
°*й 74 &* 

* * * 
Калынц цъыф нæ «ничитæ» нæ хуыздæртыл, 
Æвдæрзы нæ æрвылбон маст. 
Цымæ кæд ацæудзысты отпусчы, 
Уæд саразиккам хъаст. 
Цæмæн кæнæм зæронд, цæй тыххæй? 
Цæмæй нæм кæстæртæ кæсой, 
Æмæ сæ райсомы кæнинаг, 
Нæ абонмæ хæссой. 
* * * 
Цæй тыххæй ыстæм ам, гъе уый 
Бæлвырд куынæ зонæм, куынæ. 
Уæд ма куыд базондзыстæм, куыд, 
Цынæ ыстæм, цынæ. 
* * * 
Уæрæсемæ демократи ’рбацыд, 
Уый у хуымæтæг адæмæн сæ талæу. 
Хæссы уый иннæтæн та амонд. 
Мæгуыртæм дзурынц: фалдæр алæуу. 
* * * 
Цæуы нæ Уæрæсе кæдæмдæр, 
Фæндагмæ никуы акаст, афтæмæй. 
Ис разæй ахауæнтæ цалдæр, 
Нымады дæр æм не сты. Афынæй. 
^ 75 в^ 

* * * 
Нымад ыстæм мах не ’ппæт дæр цæрджытыл, 
Фæлæ уæддæр ысриссы зæрдæ... 
Мах цардæй хай гъе уый тыххæй нæ исæм, 
Кæй дзы лухынц æгæр бирæ æндæртæ. 
* * * 
Нал у, нал йæхи æнгæс нæ фабрик, 
Нал уадзы цыппæрæм аз продукци. 
Афтæмæй ма исы мызд гьеуæддæр, 
Кæддæры директор Бæбуцци. 
* * * 
Хур æркæсы хорз адæммæ, цауд лæг дæр 
Батавы йæхи, гъе уый кæмæн у хъыг? 
Дунейыл куынæуал уаид цауд адæм, 
Хур уæд тавид зымæджы дæр тынг. 
Куынæ нæм уаид хъыг кæнæ та катай, 
Нæ зониккам уæд, цин цы у, цы ’вдисы? 
Цы гæнæн ис, нæ иудзинадæн ничердæм ис халæн, 
Мах хьуамæ уæм æдзухдæр дисы. 
* * * 
Ирон фысджытæй цалдæрæн 
Уыдис æмбырд кæмдæр. 
Дзырдтой: кæрæдзийæ æппæлæм, 
Кæд цауд фыссæм, уæддæр. 
°гй 76 в^ 

Фæкæны саби хистæрты 
Иудадзыг фæрсгæ, 
Фæкæнынц боцъоджын лæгтæ та 
Алыбон хъæрзгæ. 
* * * 
Æгуыст адæм нæм бирæ ис ныртæккæ, 
Фæразынц, ехх, уæдæ цы кæной, цы? 
Æгуыстæй не стыхсынц æрмæстдæр 
Ингæнкъахджытæ, хъарæг сæм тындзы. 
* * * 
Уарзондзинад хорз у, хорз тæвдæй, 
Айсафы нæ сагъæс æмæ катай. 
Гъæй-джиди, сыгьдæгуарзты къæйыл 
Иу минутмæ атай. 
ОДИНЦОВ НЫН УЫД АЗИАГ 
Дзырдта: уæ рагфыдæлтæй ма ’ппæлут æппындæр, 
Сыхаг адæмтæн уый нæ вæййы ’хсызгон. 
Æппæлут, дам, уæ цауддæртæй, ысхорз уой, 
Æмæ стæм ныр уыдонимæ ’мхуызон. 
Фехъусæд абон 
Нæ фаутæ, нæ уайдзæфтæ магуса. 
Сбарæд йæ ахсæн, 
Хъуамæ уый фаг бакуса. 
^ 77 ег> 

* * * 
Ис йæ сæры зонд дзæвгар, 
Уымæй у лæгдæр гæбæлон 
Зонындзинæдтæй йæ сæр, 
Чи кæны æвдæлон. 
Нæ цин æгæр тагьд ауадзæм нæхицæй, 
Æмæ ыстыр рæдыд æруадзæм уым. 
Нæ хъæуы рох кæнын æппындæр, 
Йæ бынатмæ кæй батындзы хъынцъым. 
* * * 
Æнцон кæцæй у ахæмтæм кæсын, 
Чи хъыгдары разырдæм цæуæджы! 
Уый бæсты хьыгдарæд фæстейы лæууæджы, 
Æмæ байсыса мæ зын. 
Кæд искæйы сыхы нывзæр сты исчитæ, 
Уæд бахуыскъ лæджы тæф гъе уым. 
Фæнды мæ, сæдæ дзыхæй исчи куы радзурид: 
«Уыцы æнуд сыхы спаддзах сым-сым». 
* * * 
Бафæрсин абон, хæдтулгæты чи скъæры, 
Цасмæ фæуыдзыстут адæмы цагьд?! 
Смертниктæй сымахæй хъауджыдæр ницы и, 
Космосæй фехъусæм дауджыты загъд. 
^ 78 <фТ> 

НЫХАС МÆ ЗОНГÆИМÆ 
Куыдзæй мах раппæлæм фылдæр хатт, 
Зæрдæ, дам, базоны æвваст. 
Зæрдæ зонын сзын, дæ куыдзы 
Ысуадз, цæмæ ма у дæ каст. 
ДЫУУÆ ЧИДÆРЫ НЫХАС ХИЦАУИМÆ 
Зындгонд лæгтæ стæм мах, фæлæ нæ мæрдты 
Куынæ бавæрат аллейы, мыййаг. 
Ис хос гье уымæн, удæгасæй ма нæ 
Баныгæнут, намыс нæм уа фаг. 
* * * 
Цæгъдынц нæ ирæтты æгъатырæй 
Кæрæдзийы æнтыстытæ. 
Гъе уымæн у нæ Ирыстон 
Ыскъуыдтытæ ’мæ æмпъызтытæ. 
* * * 
Ис хæрæн уæливых, физонæг, цæхджынтæ, 
Нуры, булкъ æмæ æндæртæ... 
Фæлæ нæй хæрæн æппындæр 
Не ’ууæнкæн, уæд атъæпп кæндзæн зæрдæ. 
* * * 
Хорз уацмыс ныффыссынæн 
Тынг бахъæуы сæр, 
Фæлæ уый æрбайрох и 
Бирæтæй æгæр. 
^ 79 &* 

* * * 
Æвæццæгæн ыскæндзæн искæд 
Дун-дунейы ахæм рæстæг, ахæм, 
Æмæ хæлардзинады тыххæй 
Лекцитæ кæсдзæни бирæгь махæн. 
г 
Нæ зоны адæймаг цы ’рцæудзæн, 
Цы сагъæс æм æрхъуыздзæн. 
Фæлæ мæ базонын æрфæнды, 
Нæ иннæ сау кризис кæд уыдзæн? 
Амал æмæ гæнæнæй 
Дæ рæдыд фесаф тагъддæр, 
Кæнноддæу æдде, 
Фесафдзæни мах дæр. 
Зонд нæ зыны, нæ æддæмæ, 
Фæлæ йе скæнæг нæу сонт, 
Хъуамæ мах уынæм цъындæй дæр, 
Сæры цас ныччынди зонд? 
Зонын, уарзыс тынг дæхи, 
Бауарз иннæты дæр афтæ. 
Æмæ Дунескæнæгæй 
Райсай тагъд бон арфæ. 
°га во <г** 

* * * 
Олигархтæй фарасты 
Снадта Путин ехсæй. 
Бадзурин æз Путинмæ: 
Ехс лæзæрд у, фехсæй. 
* * * 
Нал ахадæм мисхал дæр, 
Мах нæ кæрæдзийы цæсты. 
Уый тыххæй нæм Уастырджи, 
Айфыццаг смæсты. 
* * * 
Фаг нæу иу гени Ирыстонæн, 
Хъуамæ уой дыууæ, кæнæ фылдæр. 
Уæдæ размæ, Иры сахъ нæртон тыртæ! 
Не сфæлдисæг, ракæс нæм хуыздæр. 
* * * 
Ис ахæмтæ Ирыстоны дзæвгар, 
Куы фесгуыхы ирон кæнæ дыгурон. 
Фæнуазынц иутæ корвалол, 
Иннæтæ коньяк, арахъхъ, æлутон. 
* * * 
Фæцардысты Цъуцъу æмæ Барысби бирæ, 
Сæ иуæн знаг нæ уыди, иннæмæн - хæлар. 
Кæцыйы рахонæм фæзминаг? 
Ды ма сæ хуыздæрыл ныззар. 
^ 81 ^ 

* * * 
Капитализм æрбафтыд ацырдæм, 
Хонæм æй хъæддаг, æфхæрæг дæр. 
Ныртæккæ аразæм мах алцыдæр, 
Цæмæй ысуæм хъæддаг нæхæдæгдæр. 
* * * 
Æнæсæрфат хъæбатырдзинад 
Вæййы кæддæриддæр æнæрай. 
Мæлæтæй тæрс, уæд та хæрз чысыл, 
Æмæ фылдæр фæцæрай. 
Фысты дзугæн куынæ вæййы 
Хуызæн цæукъа хуыздæр, 
Уæд ацæуы æнæбары, 
Хæрæджы фæдыл дæр. 
ХИЦАУÆН ÆЛХЫСКЪ 
Цынæ сарæзтай, уый тыххæй æрдзур бæстон, 
Цæмæн æй кæныс сусæг махæй. 
Уæд базондзыстæм мах бæлвырд, 
Цы сарæзтат аслам æмæ зынаргъæй. 
* * * 
Куыдæй ис базонæн бæстон, 
Кæй сæры сæвзæрд зонд фылдæр. 
Вæййы йæ фарсылдарæн кард, 
Къуымыхлæгæн цыргьдæр. 
°га 82 &* 

* * * 
Адæймаджы сау талынджы 
’Ркæны хæдзармæ «Бухардон». 
Водкæ та йæ басайы 
Пæлицæмæ сау бон. 
* * * 
Ногзад хъуг фестад нæ Уæрæсе махæн, 
Дуцынц æй уазджытæ, ахсынц цыхтытæ... 
Сылы та æвæрынц гобæ Иванæн, 
Иу кружкæ та дзы æрдæбон нынцъыхта. 
* * * 
Нæ уыди Гæбусæн 
Хицæуттæй хæстæг, 
Æмæ дзы рауад 
Номхæссæны лæг. 
* * * 
Дзуæртты зæрдæ дæр ныл худы: 
Амæй фæстæмæ тæппуды, 
Нал ис хицауæй æвзарæн, 
Не сты сахъгуырдтæ зын арæн. 
Уынæм нæ мастæн алыбон йæ рындз, 
Кæны фылдæр уый азæй-азмæ. 
Æмæ куыннæ! Нæ хицæуттæ дæттынц 
Хæрзиуджытæ фæстейæ размæ. 
^ТЪ 83 &* 

* * * 
Адæймаг куы фæцуда, уæд æм 
Февнал, ма йæ бауадз риссын. 
Зон, зындæр уыдзæн дæуæн, 
Зæххæй уый уæлæмæ исын. 
* * * 
Уæдæ куыд тыхджын у мæлдзыг! 
Кæсын... Йæ уаргъ дзы - стырдæр. 
Уæддæр нæ кæны, нæ æндзыг. 
Фæллад нæ хаты ’ппындæр. 
* * * 
Æгайтма бирæ хъару нæй, 
Мæ сыхаг лæг Хымхимæ. 
Æндæр æхсæны мулк, дзырдæй, 
Уый хаст фæуид сæхимæ. 
* * * 
Рауагьта гени поэзийы графинæй... 
Радта дæм нуазæн, сæрыстыр уыдзынæ. 
Уымæн фæстæмæ ыздахæн нæй афтæмæй, 
Оххай, цæмæй йæ æрыдзаг кæндзынæ? 
* * * 
Адæм куы дариккой мархо æрвылбон, 
Гъе стæй куы хæриккой иунæг хатт мæй, 
Нал уаид Путины цинæн кæрон дæр, 
Зарид-иу Кремлы кæрты хъæрæй. 
^гй 84 «г> 

МАХМÆ, УÆРÆСЕЙЫ 
Хорз бынæтты, æхцаджын рæтты, 
Нæй æцæгæлон æппындæр. 
Хицæуттæ сæ хæстæджыты 
Ласынц къæбицмæ рæбындæр. 
ИУ ПОЭТÆН 
Ныффыссы статьятæ йæхæдæг йæхиуыл, 
Йæ къух та дзы бавæры ’ндæр уд бынæй. 
Йæ сурæт гье уый фæстæ сбары Хъæриуыл, 
Фæзæгьы: «поэттæй мæнæй лæгдæр нæй». 
ИУ КРИТИКÆН 
Йæхæдæг у фауинаг, афтæмæй 
Фауы нæ хуыздæрты, уæууа! 
Тагьд «кусы», стæрсы, æндæр исчи 
Йæ разæй цъыфимæ куы фæуа. 
* * * 
Ысты æхцатæ тынг чъизи, 
Мæ уд сæ цурмæ нал уæндыд. 
Кæмæ ис бирæ уыдонæй, 
У уый дæр, уæууа, сауæмбыд. 
* * * 
Куынæуал вæййы адæммæ 
Ныфсы уылæнтæ фаг, 
Ысвæййынц уæд æнæ четар, 
Ысвæййынц уæд быхсаг. 
^ 85 й^ 

* * * 
Иутæн цард сæ хъуырмæ у, 
Иннæтæн - сæ зæвæттæм. 
Чи не ’ууæнды ме ’взагыл, 
Суайæд уый нæ уæлмæрдтæм. 
* * * 
г 
Куынæуал кæна адæймаг æфсæрмы, 
Куынæуал кæна адæймаг тæрсгæ, 
Цъыфкъахæй уый ныллæудзæни йæ бартыл, 
Æмæ цæрынæн нал кæндзæн бæзгæ. 
* * * 
Иумæ ис дæс милуаны, 
Иннæмæ цыппар сомы. 
Ноджы ма йæ хъæздыг лæг, 
Цардæй иуварс ассоны. 
Зындгонд лæджы дæр ис сæттæн, 
Зонгуытыл дæр, чи зоны, æрлæууа. 
Нæй æрмæст дæр цауд лæгæн сæттæн, 
Цы дзы асæттай, уый куынæ уа. 
Уаид хорз, нæ хицауæн æрвылбон, 
Карз нозтæй куынæ зилид йæ сæр. 
Уый бæсты-иу уыцы сæр æнтыстæй, 
Зилæд цъилау, уаид уæд хуыздæр. 
°^ 86 <рг> 

* * * 
Размæ цæуын хорз у, хорз, 
Лæууыны хъуыды дард куы ссонай. 
Уыдзæни ноджыдæр хуыздæр, 
Кæдæм цæуыс, гье уый куы зонай. 
* * * 
Бирæтæ нæ базонынц, 
Цас фыдæх и катайы. 
Адæймаг йæ азарæй, 
Митау уайтагъд атайы. 
Бацыд куывдмæ иу къуылых, 
Иу уыд, раст уыди мæ каст. 
Рацыд дзы фæстæмæ та, 
Аст къуылыхы, аст. 
* * * 
Куыд фæразы цæуын гъе уыйбæрц?! 
Кæцæй нæ ракæсы, кæцæй! 
Фæлæ йыл дис кæнын æрвылбон, 
Йæхицæй иу ракæсæг нæй. 
* * * 
Чи нæ дары худ зымæгон, 
Ам, стæй хæхбæсты, 
Уый, æвæццæгæн, йæ сæрмæ 
Истæуыл ысмæсты. 
^ 87 в^ 

* * * 
Оххай-гье, уый бæсты Ирæн, 
Куы уыдаид хицау хуыгæс, 
Уырнæд уæ, нæ республикæ гьеуæд, 
Ысхастаид рæз. 
* * * 
г 
Фæнды кæйдæрты фесгуыхын, бæргæ, 
Æз дæр сæ цинæй кафин æмæ кафин. 
Фæлæ куыд ис уæлахизмæ цæуæн, 
Куы уа дæ цуры иудадзыг графин. 
* * * 
Махæн цы сфæлдыста æрдз, 
Уыдон хъæугæ сты, хъæугæ. 
Уымæн сæ равзæрди цард, 
Уымæн нæ кæнынц фæугæ. 
НЫХАС ГУЫРЫМЫХЪ ЛÆГИМÆ 
Дæу нæ агурын ныхасмæ, 
Зæгъ, уæддæр цы ис дæ зæрды? 
Ма лæуу фæндагыл мæ размæ, 
Ахиздзынæн кæннод дæ сæрты. 
Ахæм цæрдæн дарддæр нæй уæвæн, 
Мæнæ махмæ куыд у, афтæ... 
Къахынц иутæ ’ххормагæй ингæн, 
Иннæтæ кæнынц йæ уæлхъус кафгæ. 
^ 88 <рг> 

* * * 
Сæры зондæн æгайтма давæн нæй, 
Æгайтма ’хгæд у й’ алыварс æнгом. 
Æндæра зондхъуаг чидæртæ, уæууæй, 
Нæ хуыздæрты зонд байсиккой æргом. 
Фыдлæг фæбæллы ставд æхцаты фендмæ, 
Зын мын вæййы гъе ахæммæ кæсын. 
Æз та фæбæллын ахæм сахъ поэтмæ, 
Кæй нæ фæуадзынц йе стихтæ мæлын. 
* * * 
Нæ Уæрæсе нын чиновниктæ баууылдтой, 
Ныхъуырынмæ йæ хъавынц ныр, уæууæй! 
Хъæуы йæ байсын уыцы цъыфхор гауыртæй! 
Уырыссæгтæ, æгъгьæд кæнут фынæй. 
* * * 
Калы цъыф нæ хуыздæртыл. 
Райхъуысы «гъыгьи». 
Иннæтæ та уыдоныл, 
Бакалынцдухи. 
ИУ АХУЫРГОНД ФÆДЗÆХСЫ: 
«Цы зæгъон æз, гье уый уын уæд закъон, 
Куы рæдийон, уæддæр». 
Нæ йæм хæссын æз фау æргом, 
У тынг гыццыл йæ сæр. 
°гй 89 6** 

* * * 
Хуссайраг шахмæттæй куы фæхъазы, 
Не стыр уынджы, Дзæуджыхъæуы, ам, 
Базонын уæд уайтагъддæр, кæй та сæвзæрд, 
Гуырдзы æмæ Иры ’хсæн хæрам. 
* * * 
Нæ сыхаг чызджы ахасти. 
Фыдзонд, дам, у йæ аскъæфæг. 
О, фæлæ разæй чи тахти, 
Уый абон дæр нæма сбæрæг. 
* * * 
Йæ усæн чъиуæй мацы ратт хуыздæр. 
Знон та йыл йæ маст фæкалдта. 
Гъе уый бынаты цин кæнид æндæр, 
Йæхи йын не ’ууилы æгайтма. 
* * * 
Судзы, судзы æрвылбон 
Алы ран тайга. 
Уый хуымæтæджы нæ судзы, 
У кæмæндæрты пайда. 
* * * 
Гист нал зоны кæсаг ахсын, 
Йæ къух æнгуырмæ нал тасы. 
Уæдæ Фари æнæ ’нгуырæй, 
Рихиджын лæг куыд рацахсы. 
°Г5 90 й^ 

Нæ цæст цæуыл æрхæцы, уымæн 
Йæ кад фæвæййы иуцасдæр цыбырдæр. 
Цы нæм нæ фæзыны, мах уырдæм 
Нæ каст ыскæнæм алы афон тынгдæр. 
Скувынц нæ поэттæй чидæртæ рифмæтæн... 
Бафæрсдзæн исчи: «Цæй тыххæй? Цæмæ? 
Рифмæты руаджы сæ сахъат æмдзæвгæтæй, 
Ничи амарди нырмæ. 
* * * 
Къинтотæм, уркæтæм къепкæтæ дарын, 
Тынг дзæбæх касти кæддæр. 
Райдыдтой, оххай-гье, къепкæтæ дарын, 
Хицæуттæ дæр. 
* * * 
Бæстæ сатирæйæ байдзаг, уæууæй! 
Ноджы нæм юмор дæр сагъуыд. 
О Гоголь, ратындз нæм, ратындз мæрдтæй! 
Тагъддæр, дæ сæр та нæ бахъуыд! 
* * * 
Иу хицауæн агуырдтон йæ цæсгом, 
Иры дзыхъхъы фондз азæй фылдæр. 
Ме ’рвылбоны тухитæн фæрæзтон, 
Диссæгтæ, нæ йæ ссардтон, уæддæр. 
°г^ 91 <?** 

* * * 
Æнкъард ныв... Цæстысыг ыскуынæг. 
Ныр дæр ма хъуысы зæрдæйы хъæрзын. 
Сæ фыды сабитæ нæ уагътой 
Уæлмæрдтæм хæссын. 
* * * 
г 
Ахæм хицау дæр нæм ис, 
Арæх ыл фæкæнын дис. 
Дзуры æмбырдты цæрдæг, 
Рæзы завод та сындæг. 
* * * 
Йæхицæй цауддæр рауади йæ хъæбул. 
Йæ был фырмæстæй роцъомæ æрзæбул. 
Йæхи аххос у, зæрдæ абон раид, 
Стæй йæ был дæр тынг зæбул нæ уаид. 
* * * 
Фыцын хъæуы æмдзæвгæ тынг, 
Фæлтау-иу уæлкъæй басудзæд быныл дæр. 
Мæнæн нæ уыдзæни уый хъыг, 
Æрдæг фыхæй мæ ницы хъæуы ’ппындæр. 
* * * 
Нæ ирæтты карз нозт 
Æрвылбон цæгъды. 
Гъе уæддæр ма чидæр 
Фæндырæй цæгъды. 
°Гй 92 &* 

* * * 
Нæ Ирыстон уаид ыстырдæр, 
Æххæсид-иу арвы кæрæттæм, 
Фæлæ йæ сæ зæрдæты буцæн, 
Фæхастой ирæттæ фæйнæрдæм. 
* * * 
Хицауы дæр хатт йæ зонд фæсайы, 
Фæлæсдзурын чи фæуæнды «хъалтæм». 
Чи-иу калдта цъыф æдзух Къостайыл, 
Уый преми мах уыдонæн дæр раттæм. 
* * * 
Ивгьуыд, уæууа, нал ахады цæсты, 
Афтæмæй нæхæдæг ивгъуыдмæ цæуæм. 
Кæд мæ цæссыг уый тыххæй лæдæрсы, 
Нæй æнæ знон абонæн цæрæн. 
* * * 
Нæ компарти, цы дыл æрцыд? Цы кодтай? 
Кæныс ныр къорд азы фынæй. 
Кæныс ма ноджыдæр хуыр-хуыр дæр, 
Уæддæр дæ райхъалгæнæг нæй. 
* * * 
Хуссар Ирæй махырдæм 
Скодта иу критик фæндаг, 
Нæй цыма цъыфкалджытæ 
Ам, нæхимæ фаг. 
^ 93 ф* 

* * * 
Иутæн цард сæ хъуырмæ у, 
Иннæтæн - сæ зæвæттæм. 
Чи нæ ’ууæнды ме ’взагыл, 
Суайæд уый нæ уæлмæрдтæм. 
Иумæ ис дæс милуаны, 
Иннæмæ - цыппар сомы. 
Ноджы ма йæ хъæздыг лæг, 
Цардæй иуварс ассоны. 
* * * 
Хицæуттæн сæ нард зæвæттæ 
Ничи басдæрдзæн лæвар: 
Агуры сæ иу дзæбæх куыст, 
Иннæта-хæдзар. 
Гæмсырæн, уæууа, ничи каст йæ уацмыстæ. 
Йæ хæстæг-хицау байдыдта тыхсын. 
Æмæ йын радта орден, ома скадджын уа, 
Æмæ йæ адæм райдайой кæсын. 
УЫДИС НÆМ АХÆМ ПРЕЗИДЕНТТÆ 
Æхцатæ ссивын уыд сæ куыст, уæдæ... 
Стæй ма цардмæ ногдзинад дæр хастой. 
Хъæбæр гæххæттæй арæзтой лæгтæ, 
Стæй-иу сæ дзæбæх бынæттæм ластой. 
^тй 94 &* 

Чи нæ зоны иууыл хорз йæхи, 
Искæй уый куыд базондзæн æвваст! 
Институт у хорз, фæлæ мæхи, 
Гъæй-джиди, кæд фæуыдзынæн каст? 
* * * 
Æрвонггæнæнмæ айфыййаг 
Быдтуйы сластой къареты. 
Фæцыди уым йæ зæрдæмæ, 
Иу уат дзы райста аренды. 
ÆРХЪУЫДЫДЖЫН ПОЭТ 
Схъомыл фауты, никуы фыста цардыл, 
Алыгъд-иу нæ поэзийы дугътæй. 
Стæй ныффыста бирæ стихтæ ’хцатыл, 
Адæм ын сæ аскъæфтой йæ къухтæй. 
ÆДЗÆСТУАРЗОН ТА НУÆЗТА 
ВАЛЕРИАНКÆ 
Йæ хорзы кой куы аивылы искæмæн, 
Куы йын фæкæнынц адæм арфæ, райгæ, 
Фæнуазынц иутæ сæн, гье хорз коньяк, 
Иннæтæ та - валерианкæ. 
Фæнды Гæмсыры хицауы бынатмæ, 
Куы йын кæниккой адæм арфæ. 
Æрмæст нæ уарзы, нæ, фæллайын, 
Стæй нæ зоны, циу уынаффæ. 
^ 95 &* 

* * * 
Фæллой, фæллой, ды дæ штангист, 
Нæ исыс адæймагæй сом дæр, 
О, фæлæ сисыс адæймаджы кад, 
Штангæйæ бæрзонддæр. 
* * * 
г 
Адæймаг йæ дыууæ къухæй 
Хъуамæ ахæм дзаума сараза, 
Æмæ йæ хъуамæ ’рдхордæн дæр, 
Йæ цæст уæй кæнын ма уарза. 
* * * 
Мысантæ къуырын адунейыл, 
Уæд дæ сæйраг хæс дæуæн, 
Æндæр æм хъавгæ галиу цæстæй, 
Цасфæндыдæр кæн. 
* * * 
Иугæр сæры зондыл 
Мигъ куы сбада, уæд 
Æдде райсомæй изæрмæ, 
Хур кæсæд æмæ кæсæд. 
* * * 
Не ’ргом нал ыздахæм адæммæ, 
Мигъ ныббадт нæ сæрты. 
Бацæуынц нæм уыдон дæр, 
Разæй нæ, фæстæты. 
°га 96 «з3 

* * * 
Уырыссæгтæ сæхи зæххыл 
Æцæгæлæттæ систы, 
О, уæдæ цæмæн бадынц, 
Афтæ арæх хисты? 
* * * 
Советон Цæдис чидæртæ куы фехæлдтой, 
Уæд фенад ысты цурчытæ мæнæн. 
Нæ сугтæ дæр дзы нал афадын, фехстон сæ, 
Сæ бæсты ныр гæркъа рæвдауы мæн. 
Нынцъыхта та сæ карз арахъхъæй Дрис, 
Ныййарц и хъарм туг адæймагæн й’ арфмæ. 
Фæсхыл йæ цæгатмæ йæ ус, 
Куыд ныййарц вæййы, афтæ. 
* * * 
Æнæ æнтыстæй цард нæ кæны ’рттивгæ, 
Куы ’фтид уæлахиз хорз къухты бæргæ!.. 
Тырнын æм хъæуы иудадзыг гъе уæддæр, 
Кæннод цæмæн кæнæм цæргæ? 
* * * 
Дзыллæтæ се ’ппæт нæма зонынц уарзын, 
Афтæмæй уый у нæ зæдты хæрзæг. 
Уæвгæ æгæр уарзт дæр бирæ нæ хæссы, 
Фæлæ сындæг уарзт та сайы фæздæг. 
°гй 97 й^ 

Йæхи баййафын нæу йæ бон, 
Суанг сæ уаты, суанг сæ кæрты, 
Дугъон хоны афтæмæй йæхи. 
Афтæмæй фæцæйсуры кæйдæрты. 
* * * 
Ацы хатт ысхъæлæс кæн компартийыл 
Сæрибарæй, æргомæй, 
Нал хæсдзынæ уæд дæ буц гуыбын, 
Афтид æмæ гомæй. 
* * * 
Куы ахæстоны смидæг вæййы бæстæ, 
Куы та йæхæдæг стыр ахæстон фесты, 
Æмæ нæ иу пыхцыл ницæйаг, 
Æмбыд хъуыдытæм фехсы. 
* * * 
Фыд зæгъы йæ фыртæн: дæн уæ цехы 
Абон æз фыццаг хатт, цин уæ хъуамæ ахæссон. 
Фæнды мæ базонын, цы уадзут? 
- Фæлæуу, нæ мастеры та афæрсон. 
НОЗТДЖЫН КУЫ ВÆЙЙЫ, УÆД... 
Ацаразы нозтджынæй рынчындон, 
Стæй хæдзар дæр, сара дæр, куырæйттæ. 
Нал ын дæттынц, нал, фатер, зæгьынц ын: 
«Ды дæхæдæг аразыс хæдзæрттæ». 
^ 98 «г* 

* * * 
Алчи бануазы арахъхъ, цæй тыххæй? 
Федылы уа, фендæр уа йæ зонд. 
Тенка та йæ уæд цæмæн бануазы, 
Афтæ дæр куы вæййы сонт. 
* * * 
Усгуртæ-иу кастысты фыццаг 
Чызджытæн сæ риутæ ’мæ сæ цæстытæм. 
Цæстытæ ныццаразынц ныр та 
Уæрджытæм, нæ зæххыстæн. 
* * * 
Нæ уырны никæйы, кæй амæлдзæн, 
Сæ иу дæр не сдзурдзæни: «хивæнд дæн». 
Фæлæ сæ тынг уырны, ирон зæххыл, 
Кæй нал уыдзысты иннæтæ. 
* * * 
Æмпъызтытæ Дарæсы цардыстæм иу заман, 
Ничиуал кодта дис не ’фхæрдыл. 
Ныр та мах æвæрæм æмпъузæнтæ джихауæй: 
Не ’фсармыл, не ’ууæнкыл, не ’гъдæуттыл. 
* * * 
Ысхорз уæвæн æнцон кæцæй у, кæ, 
Æрмæст-иу искæй æххуысс ма ’лхæн. 
Æгæр хорзæй дæр чи сæвзæр вæййы, 
Ис не ’хсæн ахæмтæ дæр махæн. 
^ 99 бт* 

Æвæдза, у адæймаг диссаг, 
Кæдмæ уыдзæн афтæ, кæдмæ? 
Кæм мæлдзæн, кæм хъизæмар кæндзæн, 
Æркафы уым орцтохгæнгæ. 
* * * 
Мах заманы пенсимæ, 
Ничиуал цæудзæн. 
Уымæн æмæ уый кармæ, 
Ничиуал цæрдзæн. 
* * * 
Æвзæрæй чи ысхорз и, чи? 
Кæнæ чи сæвзæр и хорзæй. 
Базонут-ма, чи сæ у лæгдæр, 
Чи сæ ацыд дарддæр фосæй? 
Чидæртæ сæхи дарын нæ зонынц, нæ, 
Нымады сæм нæу цæсгом. 
Диссаг, афтæмæй куыд ис хæссæн, 
Адæймаджы ном? 
Махæн нæ бæллæх ис уый мидæг. 
Дзурын нæ къуыхцытæ хицæнæй. 
Аразæм ницытæй истытæ, 
Нæуæд та - истытæ ницæмæй. 
°гй 100 ф* 

* * * 
Царды «Волгæ» ахсджиаг у, 
Дугъон дæр æй агуры. 
Бирæтæн нæ лæппутæй, 
Устытæ дæр ракуры. 
НЫХАС ЦИПОИМÆ 
Фехъуыстон дæ: «Нивæ» дын 
Ракуырдта цыппар усы. 
Авæр-ма йæ Бремæ дæр, 
Ус æй хъæуы, нал кусы. 
* * * 
Ис бирæ цæмæндæрты бахæрæн арæх, 
Чи сæ фæуыдзæн нымад? 
Гъе ’рмæст æууæнкæй нæй комдзаг ыскæнæн, 
Иугæр куы скæнай, нæ дзы уыдзæн ад. 
Куы йæ æвзæрстой хицауæй, 
Уыдис гъе уæд фынæй. 
Куы йæ тардтой йæ бынатæй, 
Уæд райхъал и зынтæй. 
* * * 
Æрцæудзæн ахæм дуг рæхджы, 
Бæргæ куы йæ фенин æз дæр. 
Цынæ уынæм, уындзыстæм уый, 
Кæй уынæм, уымæй ноджыдæр хуыздæр. 
^ 101 б^ 

* * * 
Ирон адæмæй бирæтæ 
Не ’мбарынц кæрæдзи. 
Æмæ сæ фылдæры 
Амонд нæ фæци. 
* * * 
Амæлынц сахъгуьГрдтæ тохы, 
Адæмы сæрыл - ысбæрæг. 
Абыдзи та амарди абон 
Йæхиуыл йæхæдæг. 
* * * 
Цардæн ауынæм йæ кæрæттæ, 
Сты дыууæ, дыууæ, 
О, фæлæ сæ иуæн дæр, 
Хицау не стæм, нæ. 
* * * 
Бауырнæд уæ, адæмы ’хсæн 
Ис цæугæ мæрдтæ, уæууæй! 
Гъе, фæлæ сыл стыр къæдз белæй 
Змис, æлыг бакалæг нæй. 
* * * 
Хæст у цалдæрæн сæ дарæг, 
Схъæздыг вæййынцуыдон мæрдтæй. 
Ахæмтæм хæлиудзыхтæй 
Нæй кæсæн нæ паддзахæдтæй. 
^ 102 б3^ 

* * * 
Нæ гæртамхортæй райгонд не сты адæм, 
Нæ, дам, сæм и уæздандзинад æппындæр. 
Фæлæбурынц, дам, хызынтæм, гъе дзыпмæ. 
Цыппар, дам, дзы знон фæцыдæр. 
* * * 
Заууатмæ æрцыд Уæрæсе. 
Афтæмæй куыд цæрдзыстæм? Кæдмæ? 
Адæм цалынмæ сæхæдæг 
Не схорз уой, уæдмæ. 
* * * 
Чи свæййы теракты хай... 
Фидынц сын милуантæ. 
Пенситæ куыд сырæзой, 
Нал сын ис пълантæ. 
* * * 
Аланты ничи ’мбылдта, ничи, 
Æхсаргæрдтæ фæцъортт кæнынмæ хæсты. 
Ныр та графин спаддзах и нæ къухты, 
Æхсаргард раджы амард цæсты. 
* * * 
Фæлтау нæм уæд лæгты хуызæттæ цъус, 
Лæгтæ та - бирæ, хъуамæ семæ уон. 
Æдас нæ дæн, тæрсын, мыййаг, мыл исчи 
Куы ’рхæца, куы йæхи лæджы æфсон. 
^ 103 <р* 

* * * 
Фыссын, нæ ауæрдын мæхиуыл, 
Æндæр гæнæн мын нæй. 
Кæннод нæ поэттæн сæ цауддæр, 
Цы адавдзæн мæнæй. 
* * * 
Иутæ уарзты стыр æртытæй 
Цардмæ рахизынц фыхæй. 
Иннæтæ вæййынц æрмæстдæр арыд, 
Сдзырд сæм нæй. 
* * * 
Ныры дуджы уæ æмбырды, 
Æцæгтæ сæрттивыныл архай, 
Æмæ дæм хицæутты къæбицæй 
Æрхауа цау хай. 
* * * 
Фыдгулы амарын зын нæу, 
Цыма-иу бамбардзæни мардæй? 
Фæлтау ыл ауайæд æфхæрд, 
Уындзæн æй исчи, райсдзæн зонд йæ цардæй. 
Ис не ’хсæн махæн ахæмтæ, 
Цæуын куы зониккой фæстæрдæм, 
Уæд размæ н’ акæниккой санчъех дæр, 
Ыссарæм ма сын хос сæ сæртæн. 
^ 104 <рг> 

* * * 
Хонæм иу хицауы йемынæ, 
Иннæйы та - талæу. 
Иу чидæр æм бадзырдта: 
«Æхцаты цур ма лæуу!» 
* * * 
Сæ сæртæй чи бакæны дуæрттæ, 
Æрбадынц уыдон къæбицы рæбындæр. 
Бынтон æвзæр цæрынц гъе уыдон, 
Кæмæ нæй ныфс æппындæр. 
* * * 
Схъомыл кодта райгуырæн бæстæйæн 
Иу чызг æмæ ’ртæ фырты Быдзарон. 
Гуыбе æмæ Сæнæхъыз та сæ аст фырты 
Слæвар кодтой ахæстонæн фарон. 
* * * 
Уайсæстой чындзытæ хистæртæм рагзаман, 
Фæлæ сæ уайсæст нæ фесæфт бынтон. 
Гаджидау айстой гæмæхсæр нæлгоймæгтæй чидæртæ, 
Хицæуттæм уайсадынц æмбырдты ’ргом. 
* * * 
Цы бафиппайдтон фалæсыхы айфыццаг: 
Сæ лæппутæн сæ астæутæ вæййынц æдзух æлвæст. 
Цы зонын хъæуы, ис сæ сыхы ’вæццæгæн, 
Рæсугъд чызджытæ, ’вваст кæй ацъипп кæны цæст. 
°га 105 ф* 

* * * 
Нæ генсектæ цæмæн мардысты арæх? 
Æфсæрмæй. Царды хостæ нал уыдысты фаг. 
Ныр ничи мæлы хицауадæй афтæ, 
Кæд мумигонд ысты, мыййаг. 
Ис ахæмтæ дæр махмæ ф’аг, 
Ахæм хъуыды сæвзæрди сæ сæрты, 
Куы амæликкой хуыздæртæ, гье уæд 
Разыниккой, нал цæриккой мæты. 
* * * 
Æвзæр сæрдармæ трактортæ 
Уæд дæс дæр, фынддæс дæр. 
Уалдзæджы йæ адæмæй 
Хуым кæндзæн гье уæддæр. 
Адæймаг куы сахуыр уа цъыфкалын, 
Уæд зымæг дæр архайдзæн уæндонæй. 
Уæрджытæм, гъе астæумæ миты дæр, 
Цъыф ыссардзæни æнцонæй. 
Чи нæ уарзы бацæуæг, 
Нæ сæумæйæ, нæ изæр, 
Ахæмæн телефонæй 
Мацы ратт хуыздæр. 
°га юб <?*> 

* * * 
Цæуы æнцой цард бирæты зæрдæтæм, 
Фæлæ нæ зонынц иу хъуыддаг, уырны мæ. 
Барастыр бафты уыцы сыхмæ арæх... 
Дзæбæх арæхсы цард цыбыр кæнынмæ. 
* * * 
Дунескæнæг рахæцыд нæ фарс, табу йæхицæн! 
Куынæ кодтаид Ельцин алыбон рынчынтæ, 
Уæд нын кæронмæ хæлдтаид нæ бæстæ, 
Иван йæ фынгыл никуы федтаид фыдджынтæ. 
* * * 
Хæлæг, дам, кæнынц гыццыл удтæ стыртæм, 
Тæрсын, сæ хъиутæ нын куы бахсыной. 
Кæсынц сæм дардæй арæхдæр, 
Цæмæй сæм тынг ыстыртæ ма зыной. 
* * * 
Хицау нæу йæ ныхæстæн æппындæр: 
Нæ хæдзары, нæ йæ куысты. 
Гъе, фæлæ сæ кæрчытæй фæзæгьы, 
Уыдон, дам, мæн ысты. 
* * * 
Не сфæлдисæг радта адæмтæн æвзæгтæ, 
Нæртон æвзагыл нал уадзы Хъахъайы фырт фыссын. 
Æвæццæгæн фæзæгьы хъалхуызæй йæхицæн: 
«Кæнын æз дæр æвзæгтæ, у мæнæн дæр зын». 
°гй 107 <5Г> 

* * * 
Æнцайы дуне уарзтыл, 
Гъе уый мах хъуамæ зонæм. 
Хъæлæбаты, быцæуты, 
Мах хъуамæ дардмæ ссонæм. 
* * * . 
г 
Фæнды кæйдæрты, сæ алчи дæр куы цæуид, 
Зындзинæдтæн сæ тæнджыты æдзух. 
Мах не ’мбарæм дзæбæх цардмæ фæндæгтæ, 
Кæй ис æрмæстдæр махмæ, маст кæм кæны дугь. 
* * * 
Йæ алы санчъехы дæр хъуамæ, 
Хуызæн лæг исты хорз уына. 
Кæннодæ йын йæ быны искæд, 
Адæм фендзысты хъуына. 
* * * 
Гæрчъыздухæнæй бабæттын фæхъæуы тынг 
Лæг æмæ усы, искæимæ сыхæй. 
Науæд ахицæн вæййынц, 
Бынтон ницæйы тыххæй. 
* * * 
Кæддæр сæ туджы чындзытæн, 
Æрфысым кодтауайсадын. 
Ныр та нæ хицауадмæ уайсадынц, 
Æхсæвæй-бонæй ас адæм. 
^ 108 <рг> 

* * * 
Адæймаджы хъæды - сырдтæй 
Хицæн кæнынц къухтæ рагæй. 
Æмæ афтæ кæд у, уæд, 
Кусæнт, макæд цæрæнт хъуагæй. 
Хицауы бынатмæ рагæй хъуызы, рагæй - 
Фалæуæзты Цурчы фырт Бæппыз. 
Гъе, æрмæст нæ зоны, циу уынаффæ, 
Ис æм уыйхыгьд загъд кæнынмæ ныфс. 
* * * 
Куы размæ тындзæм, куы фæстæмæ, 
Æмæ нæ райхъуысы нæ сым дæр. 
Фæстæмæ здæхынмæ, æвæдза, 
Нæй махæй дунейыл дæсныдæр. 
* * * 
Нæ уазджытæ ссæдзæм хатт цæрдæг, 
Уæрæсейыл фæхыл ысты. 
Кæмæй ма тæрсой, чи куыдз, чи хæрæг, 
Уырыссæгтæ сæ быны сты. 
* * * 
Хæлардзинад нæ бæстæйы 
Кæддæр уыди тыхджын. 
У ныр гье уый хуысгæ рынчын, 
Æнæ уымæй тыхсын. 
^ 109 ф* 

Нæ хицау, диссаг у, æвæдза, 
Цъæтджыныл бадын уарзы. 
Фæлæ нæ цард ысхорз кæнынмæ 
Йæ къух нæ тасы. 
* % * 
Домдтой адæм митинджы, цæмæй сæ хицау 
Ахъуытты уа, йе ’мгьуыд раджы фæци, фарон. 
Хицау загьта: «Курын уæ хатыртæ бирæ, 
Ме склероз тыхджын у, хос ын хъуамæ ссарон. 
* * * 
Ыскъæфт чызг ныххæццæ йæ дыккаг хæдзармæ. 
Батыхст ныййарæг: «Цы фæци мæ хъæбул?» 
Фæстейы баззад, мазол и йæ къахыл, 
Акодта нуазгæ дæр, фæлæ нæ фæкъул. 
Уæндондæрæй цæуы къуымых лæг размæ, 
Æмæ уым диссагæй цы ис? 
Цы уыдис, цы, нырмæ, гъе уымæй 
Къуымыхдæр нал фæуыдзæнис. 
* * * 
Чи не ’мбары 
Иннæмæн йæ рисс, 
Уый зæххыл 
Цы дымæгæн хъуыдис? 
^ 110 6** 

* * * 
Бинонтæ куы нал вæййынц бæзджын, 
Бинонтæ куы стæнæг вæййынц, уæд 
Банкъарæм цы у адзал, ингæн, 
Бамбарæм, цы у мæлæт. 
ФÆДЗÆХСТ, ХИЦАУ СУÆВЫНМÆ ЧИ 
ХЪАВЫ, УЫМÆН 
Схицау у раздæр дæхицæн, стæй дæм 
Бинонтæ хъуамæ зæрдæбынæй хъусой. 
Уый фæстæ адæммæ равдис дæ цæсгом 
Æдуисой. 
* * * 
Фæрсыс мæ: «Цавæр у Ирыстон?» 
Дæттын дын дзуапп æвваст: 
- Иу иннæйы уæлæмæ, 
Кæм нæ уадзы ыскаст. 
НЫРЫККОНФИДИС 
Цопоймæ бахъæр кодта Зинæ: 
Цы кæсыс, цы дæхимæ: сисыс сæр бæрзонд. 
Ды куы уаис хорз, уæд дын дæ сæры 
Дохтыр не ссардтаид зонд. 
* * * 
Хицау фарста фермæйы: «Уæ фос куыд ысты? 
Адæм дзы æрбайрох ысты, мæнæ ам, сæ куысты. 
Кæд, мыййаг, æнхъæл уыд хицау, адæмæй стурвос 
Цалдæр хатты кадджындæр кæй ысты. 
^ 111 ф* 

* * * 
Адæм афтæ дæрзæг никуыма уыдысты! 
О, уæддæр сæм уый нæ кæсы фаг. 
Ардуан ницыуал у сæ цуры, 
Стæй нæ уæныджы æвзаг. 
Æгæр тынг адард ыстæм цардæй. 
Зæрдæ ма куыстмæ кæм райы! 
Бæргæ, куы ма йæ баййафиккам... 
Уæд та фæуæм йæ размæ сахъ Китайы. 
* * * 
Кæддæр Кавказы ахæм адæм цард, 
Сæ кæрæдзийы надтой, сæфтой... 
Сыхаг адæм сæм бабырстой, æмæ... 
Сæ дынджыр къæхтæ сыл ныссæрфтой. 
* * * 
Чи у дзурынмæ дæсны, - 
Аразынц нын цард ныхæстæй. 
Чи сын бакъуыра сæ ных? 
Тонын сæм фырмæстæй. 
НЫХАС ЖУ РНАЛИСТ «Т»-ИМÆ 
Советон Цæдис фехæлди, цæмæн? 
Мæ хъуыды мын ныффысс. 
Йæ цæрджытæ уыдысты салд. 
Йæ цæрджытæм нæ уыди ныфс. 
°Г5 112 &* 

* * * 
Кæддæр уыдысты н’ адæмæн, Иры зæххыл, 
Дзæвгар даргъдæр сæ къубæлттæ. 
Кæрæдзи сæрты кастысты æнтыстытæм, 
Æмæ аивтой нæ сурæттæ. 
* * * 
Нæ дохтыртæн æмбал нæ уаид азæххыл, 
Æппæликкой сæ, фесæфид нæм мæт, 
Æрмæст нæ адæмæй рынчынтæ 
Куы ничи кæнид, уæд. 
* * * 
Путин фелвасы æнцонæй 
Хицæутты, уæууæй! 
Кæд уæлæнгай æвæрд вæййынц, 
Уым бынæй. 
* * * 
Цæмæй ма нæм адæймаг раздæрау 
Йæхи ’нгæс рæхджы бон ысуа, 
Йæхи нын уæд хъуамæ æвæстиатæй 
Дæс хатты фæхуыздæр кæна. 
* * * 
Алкæмæндæр фадæттæ ис махмæ... 
Зонд æмбырд кæнæм. Фæриссын. 
Фæлæ не ’ппæтмæ нæ вæййы, 
Кæм æй æвæрой, ахæм исты. 
^ 113 б^ 

Уарзынц чидæртæ сæхи æгæр тынг. 
Уый хуымæтæджы нæ уыдзæн. 
Кæй уарзта раздæр, уыдонæн 
Сæ уарзты зынг æрхуысдзæн. 
* * * 
Цы дзурын хъæуы, уый’нæ зонынц 
бирæтæ, Уæрæсейы æгæр ысты, æгæр. 
Æндæра нæм æгуыст адæм, 
Уаид Францæй дæр фылдæр. 
* * * 
Нæ хаста йæ сæрмæ ирон 
Лæгъстæ кæнын раздæр. 
Ныр баййæфта уыцы æвзæр ми йæ сæр, 
Дæтты ма кæмæндæр гæртам дæр. 
* * * 
Чи схъæздыг махмæ РЦИ-ны, 
Чъындытæ æрмæстдæр. 
Никæд ыссардзысты хоры нæмгуытæ: 
Кæрчытæ, хъазтæ сæ фæстæ. 
* * * 
Мах цыдыстæм стыр амондмæ балцы. 
Арæзтам советон дуджы алцы, 
Агуыридур, фæйнæг æмæ æндæртæй, 
Абон та - докладтæ ’мæ бæр-бæртæй. 
^ 114 $з? 

Махмæ хион цæмæндæр 
Цæсты ’ппындæр н’ ахады. 
Цалынмæ уымæн кæцондæр 
Йæ мидис, йæ курдиат нæ рахаты. 
* * * 
Бæстыхæйттæ мах аразиккам бирæ, 
Фæлæ хъæдæрмаг скуынæг и цæхгæр. 
Хъæдæрмæгæй мах аразæм трибунтæ, 
Нæ сæйраг куыст ныртæккæ у бæр-бæр. 
* * * 
Хицæуттæй бирæтæ азæххыл, 
Куынæ вæййынц сæ бынæтты. 
Уæд адæм сæ ахсæнтæн 
Хæринаг фæагурынц сæ бырæтты. 
* * * 
Алыбон æхсы йæ сæр, 
Ехх, нæ тæрсы зивæгæй, 
Уæууа, афтæмæй йæ сæр 
Сауæмбыд у мидæгæй. 
НЫХАС ХЪÆУККАГИМÆ 
Де скъæт хъуамæ фосæй 
Дзаг уа, фадат дын куы и. 
Науæд дын цъæх бирæгъ 
Ахæсдзæн дæхи. 
^ П5 6*3 

Сæфы нæ Ирыстон! 
Ацы сидт алчидæр хъусы, 
Фæлæ йæ фервæзын кæныныл, 
Иу дæр зæрдæйæ нæ кусы. 
Ныр дæр ма бирæтæ сæ сæрмæ 
Хæссынц къæхтæ сдæрын, уæууæй! 
Æз федтон, иу зæвæтмæ ’нхъæлмæ 
Куыд кастысты знон изæр дæсæй. 
* * * 
Мах тырнæм æдзухдæр цардæн й’ арфмæ. 
Хорз у уым, æгæрон хорз, бæгуыдæр! 
О, фæлæ дзы афтæ счъизи вæййæм, афтæ, 
Нал фæбæззæм равдисынмæ ’ппындæр. 
* * * 
Кæйдæрты мулк фæхордта 
Къорд азы йæ дзыхæй. 
Цæф та ауад сæрыл, 
Туг æркалди ныхæй. 
* * * 
Куы бафтай искæд экономистмæ, 
Куы сæм бацымай цай, 
Дæ худ-иу сæхс хæрдмæ цъыф бон дæр, 
Дæхи-иу бардуагыл нымай. 
^ 116 $у* 

* * * 
Халын æмæ аразынæн махмæ 
Ис æмхуызон аргь, æмхуызон. 
Ахæм дугæн чи бæллы йæ даргъмæ? 
Ахæм цардыл зарджытæ куыд фыссон? 
* * * 
Поэтæн, оххай, йе стихтæм æввахс 
Куы ничи ’рцæуы, райдайы мæлын дæр, 
О, уæвгæ цас ис ахæмтæ дæр, цас. 
Фыссынц, цæмæй сæ мачи кæса ’ппындæр. 
ИУ ХИЦАУЫ СУСÆГ НЫХАС 
Кæй нæ давын, уый адæмæн зæгьын, 
Фæлæ уый иуы дæр нæ уырны. 
Æз дæр уæд райдыдтон мырхын, 
Нæ тыхсын, алцы дæр мæ быны. 
* * * 
Чи кæны Ирыстоны 
Дзаджджын фæллой йæ фаг, 
Гъе уый ахсæнмæ физонæг, 
Ыссардзæни фæндаг. 
* * * 
Цæмæй дæ царды даргь фæндаджы къæдзтыл 
Мæйдар æхсæвы ма кæлай, 
Ды хъуамæ уый тыххæй дæ хъарм хъæбысы, 
Мысосты чиныг акæнай. 
^ 117 <5Х* 

* * * 
Раргом кæн генийы курдиат бындуронæй, 
Æмæ дæхæдæг дæр гени ысуай. 
Уæвгæ, гье уымæн сæдæ ныфсы бахъæуид, 
Оххай, дæ сæр-иу гье уый фæстæ ’фснай. 
* * * 
Быхсынæн не сфæлдисæг цас ратты? 
Мæйы бæрц, гье та рауайы цыбырдæр. 
Фæлæ уæддæр дæ уæрджыты фæтасæнтыл, 
Æрхауын хъуамæ ма зонай æппындæр. 
* * * 
Кувынмæ дæсны стæм, 
Нард фынджы уæлхъус. 
Уæвгæ гоби дæр ысдзурдзæн, 
Ахæм ран æд ус. 
* * * 
Чидæртæ фæивддзаг кодтой 
Сæ сæнттимæ стихтæ. 
Критик сæ райсом фæцæуæд, 
Црауæй Æрыдонмæ уигьгæ. 
* * * 
Рæстæг афтæ дарддæр 
Ку’ ахæсса, гьеуæд, 
Рауайдзæн Ирыстонæй, 
Иуафон уæлмæрд. 
°га П8 «** 

Адæм иухуызон нæ вæййынц. 
Иу та мæм дзы ’рбазынди æввахсæй. 
Чи вæййы æгасæй тынг мард, 
Чи та мард вæййы æгасæй. 
Ирыстоны ма дзур: «Мæгуыр дæн», 
Ничи дын ратдзæни сом дæр. 
Ноджы дæ хæйрæг, фæстæмæзæвæтджын, 
Æбæркад фæкæндзæн бынтондæр. 
* * * 
Хæрзтæ сæхицæй кæд феппæлынц? 
Ацы къуыри дæр та хъус сты. 
Дзуриккой, о, фæлæ уый фæстæ 
Адæм цы кусдзысты? 
* * * 
Бирæгь та аргæвста дысон кæйдæр фысы. 
Афтæ нæ уаид, нæ зонд ма кæм бæззы? 
Адæм сæ фосæн сæ мæрдтæ, сæ хæдмæлтæ, 
Тар хъæдмæ ласæнт ныгæныны бæсты. 
* * * 
Адæм цæмæн цæрынц иумæты, иу рæтты, 
Бахъуыды рæстæг куыд лæууой кæрæдзийы ’нцой. 
Хъуыддаг нæ бамбæрстой чидæртæ, уыдон та 
Бастыгътой цæрджыты, сдынджыр сæ кой. 
°*й 119 6** 

* * * 
Цыдыстæм мах советон дуджы хæрды, 
Гъеныр та уырдыджы цæуæм. 
Хуыдта нæ иу фæндаг Хуыцаумæ, 
Кæны нæ иннæ та мæрдтæм. 
* * * 
Æгас сты махæн нæ адæм, 
Фæлæ сыл фæкæуын уæддæр. 
Сыдæй нæ чи мары мæнгардæй, 
Схъæлæс сыл кодтам ныр дæр. 
МАДЫ КУРДИАТФЫРТМÆ 
Мæ фырт, ныллас мæ Брутмæ фæстæмæ! 
Ам, Дзæуджыхъæуы, загьд кæнын нæ зонын. 
Ныууасы поезд... Айсæфы сæ темп мæ дзырдтæн. 
Мæхи уæд ныккæндмæ ныссонын. 
Къуымыхтæй нæм баззайынц чидæртæ, 
Аххос - сæхимæ, кæй æфхæрой? 
Нæ сæм вæййы ахæмтæ иумæ дæр, 
Сæ зонындзинæдтæ кæм æвæрой. 
* * * 
Лæвæрдта Сталин разамынд цæрынæн, 
Ельцин та - Ныгуылынæн æрмæст. 
Фынддæс милуаны амарди йæ аххосæй, 
Табу Хуыцауæн, нал æй уыны цæст. 
^ 120 &* 

Хæдтæхджытæ хауынц зæхмæ, уæууа! 
Хатгай нæ, фæлæ æрвылбон. 
Бадын ма дзы чи бауæнды, бадын, 
Сты хъæбатыртæ гъе уыдон. 
Уынаффæгæнджытæй кæй байдзаг Уæрæсе, 
Уынаффæгæнæг нæм гъе уый тыххæй нæй. 
Фæлтау нæм æппындæр куынæуал уаиккой, 
Нæ нæм кæсид уыры Дадтейы фынгæй. 
Уалдзæг та æрцыди, батыхстысты адæм, 
Зæхх цæмæй къахой, уый нæй. 
Белтæй къахынц хъæздгуытæ дзыхъхъытæ, 
Се ’хцатæ ныгæнынц уымыты, уæууæй! 
* * * 
Хицау хъуамæ ’мбара, лæг йæхи куы фæрса: 
«Райсом та мæ сывæллон цы хæрдзæн?» 
Ахæм хæстон бæстæйы сæраппонд, 
Зæрдиагæй знæгтимæ нæ хæцдзæн. 
* * * 
Бирæты зæнгтæ фæоцани вæййынц, 
Бæрæгбæтты орденты уæзæй. 
О, афтæмæй, уæууа, нæ цардæн йæ сюжет 
Уынæм мах гæвзыккæй, ызмæстæй. 
«^ 121 ф* 

Хъахъхъæн цауд лæгæй дæхи, 
Хизын дзы мæхи æз дæр. 
Уымæн у йæ зонд къуымых, 
Хъама та - цыргъдæр. 
* * * 
Уырыссаг Иван у рæдау æгæрон, 
Хорз ацæрын никæд уыд йæ зæрды. 
Йæхи бæсты нæ царды арфмæ, 
Арæх барвиты æндæрты. 
* * * 
Фæстаг азты æз катайы ныгьуылын, 
Фæрсыс мæ ды: «цæмæн, цæй тыххæй?» 
Ирон адæм куы сахуыр уой фыдцардыл, - 
Куы сæ тæрæм хуыздæр цардмæ лæгдыхæй. 
Ныртæккæ адæм цас уарзынц кæрæдзи, 
Кæрæдзийы куынæ уæрзиккой уыйас, 
Уæд уаид бирæ хуыздæр, бирæ, 
Сыхаг адæмты дисы бафтауид нæ минас. 
* * * 
Хицауы аив къæлæтджыныл, 
Алчидæр æрбатдзæн. 
Фæлæ хорздзинадæй адæмæн, 
Цымæ цы ратдзæн? 
^ 122 6У> 

* * * 
Дæ дарæс хорз хьахъхъæныс чъизийæ, 
Кæнын дын арфæ уый тыххæй æз дæр. 
О, уæвгæ канд дзауматыл н’ ауæрдыс, мæ хорз сыхаг, 
Фæлæудзынæ дæхæдæг дæр фылдæр. 
* * * 
Искæй фæдтыл алыбон 
Ысгуыхтхуызæй цыди. 
Стæй сæууон сабийау иу заман, 
Нал ардта йæхи. 
ХИНÆЙДЗАГ БАРИС 
Кодта хьæбыстæ йæ фыдгултæн Гисты фырт, 
Сæ фæрсджытæй-иу сын ныссаста дыууæ кæнæ ’ртæ. 
Кодтой йæм чидæртæ «додой», фæлæ-иу сæм 
Суды лæг бадзырдта: «уарзта сæ, нæй уыл сæртæ». 
* * * 
Фæнды æгъдауы сæрты ахиз иу-дæс хатты, 
Фæнды дæ сæрты ахизæд æгъдау. 
Уæлдай сæ нæй, фæуæнт æлгьыстаг. 
Хæссын сæ дыууæмæ дæр фау. 
* * * 
Мæ зонгæ «Дз» йæхимæ 
Тынг дзæбæх фæкæсы, 
Фæлæ адæмимæ 
Иу бон дæр нæ бæззы. 
^ 123 &* 

* * * 
Нæ журналисттæй иутæ гом кæнынц цæстытæ, 
Æмбисмæ нæ, фæлæ кæронмæ. 
Нæй афтæ зæгьæн иннæтæй æппындæр, 
Кæсынц æрмæстдæр хицауады коммæ. 
* * * 
Мæнæн ис ахæм поэт зонгæ, 
Фыссы лæмæгь, æнæрай дзы ыстæм. 
Уæддæр йæ сæр хæссы бæрзæндты, 
Нæ, дам, дæн никæйы хуызæн. 
* * * 
Хусæй дын дæ тенка исчи 
Дасдзæни, кæндзынæ-иу ымму. 
Фервæзæн ис уыцы мийæ, 
Терчы былты цу. 
* * * 
Не скæнæджы ном ыссары ’рмæстдæр 
Нард фынджы уæлхъус. 
У æлгъыст, йæхи та йын ыссары, 
Цъыфдзасты йæ ус. 
Бирæтæ уарзынц рæстдзинад, 
Иннæтæй уый зæгьæн нæй. 
Арвы кæрæтты дзы лидзынц, 
Схьыг дæн сæ сонт лæф-лæфæй. 
^ 124 <г*> 

* * * 
Не сты иухуызæттæ хицæуттæ, 
Схъæздыг кæны хорз хицау йæ бæстæ. 
Схъæздыг кæны иннæ та йæ хæдзар, 
Æмæ ноджыдæр йæ хъæстæ. 
* * * 
Нæ низтæ сты æдылы, 
Дæхицæй ма сæ ассон. 
Фæтар уыдзысты немæ 
Искæд, кæннодæ та райсом. 
* * * 
Искæмæй тæрсыны бæсты 
Тæрс дæхицæй фаг, 
Бауырнæд дæ, де знæгтæ дæм 
Нал ыссардзысты фæндаг. 
* * * 
Ирыстоны куы уай 
Къæйных, хъæцон, 
Цæрын дын уæд 
Уыдзæн æнцон. 
* * * 
Сиды зымæгмæ Арыпхан: 
«Рацу, фæндаг нæу æхгæд! 
Чызджытæн сæ бикътæ, 
Нал уындзынæн, уæд». 
^ 125 <5Г> 

Лæмæгъ фыссæг йæ цауд уацмыстæ 
Нæ фæкæсы йæхæдæп 
Æндæра-иу нæ фыссид даргъ, 
Нæ сæ уаид æлхæнæг. 
* * * 
Къух нæ исынц бирæ рæтты адæм, 
Æмæ раст кусы сæ зонд дæр. 
Науæд дæм йæ сауæмбыд къух, 
Бадаргь кæндзæн бомж дæр. 
ПРИВАТИЗАЦИЙЫ РÆСТÆГ 
Ельцинæн йæ дзæбæх хæлар 
Уыд кæддæр Чубайс. 
Загъта-иу ын: азил æмæ 
Стыр заводтæ байс. 
Тæвды алцыдæр ныннæрсы, 
Æмæ афтæ кæд у, уæд - 
Уаид хорз, куы ныннæрсид мæ пенси, 
Рацу-ма нæм тагъддæр сæрд. 
* * * 
Сабитæй бирæтæ нал уæндынц рæзын, 
Бафæрсдзæн исчи: «цæй тыххæй?» 
Сыхæгты лæгтау куы сыстыр уой искæд, 
Æмæ куы нуазой цъæх арахьхь сæ кувæнты дзыхтæй. 
^ 126 &* 

* * * 
Йæхицæн поэзийы н’ ары бынат, 
Афтæмæй рахоны гени кæйдæрты. 
Чи ссары ног гени адæмы ’хсæн, 
Уыдонæн хъуамæ уа стыр зонд сæ сæрты. 
* * * 
Афтæ чи фæзæгьы: «цард уæд хорз мæ удæн, 
Иннæмæн - æвзæр», 
Ахæм адæймаджы 
Фесафы йæ сæр. 
«Ж»-ЙÆН 
Цæу дæр у фæтæджы хæрзæнгæс, 
Фæтæгæн зындæр у, зындæр. 
Йæ гуыбын куы рисса, цæудзæни 
Йæ партйиы разай уæддæр. 
* * * 
Рæстæг, рæстæг 
Адæмы ныхъуыры, 
Чи ныссагьд, чи 
Йæ хъуыры? 
ТÆССÆЙ 
- Арæх ахоныс Гæбæдзы, 
Алкæд ын кæныс лæгьстæ. 
- Марг æм бирæ ис, æмæ дзы, 
Ехх, тæрсгæ кæнын, тæрсгæ. 
^ 127 &* 

УАЗАЛ УСЫ ФÆРЦЫ 
Уазалгæнæн нæй Ботасмæ, 
Сæвæры дзидза, кефир йæ усы фарсмæ. 
Не стæф кæнынц, - ус мæм дзуры: 
Сæвæр-ма ды дæр дæ карк мæ цуры. 
ИУ ПОЭТЫ НЫХÆСТÆЙ 
«Нæ Къостайы ’взаг базæронд æгæр. 
Нæуæг æвзаг æрхъуыды кодтам мах. 
Уыци-уыцитæм у гье уый хæстæг». 
- Æз та зæгъын - кæрæй-кæронмæ у гуыргьахъ. 
Куы базонæм, чи суыдзæн хицау, 
Гъеуæд æй фæхъæуы æрцахсын. 
Науæд цъæтджыныл куы ’рбада, - 
Нæхицæй нын райдайдзæн хъазын. 
* * * 
Кæд дæхи нæ уарзыс ды æппындæр, 
Бауарз де ’мбалы уæд та. 
Ракæн ма йæ тагъддæр размæ, 
Æмæ царды истæмæн бæзза. 
* * * 
Цас уа нæлгоймаг къуымыхдæр, 
Уыйбæрц æм цард вæййы дард. 
Уыйхыгьд цыргъдæр вæййы уымæн 
Йæ хæрынкъа, науæд йæ кард. 
^ 128 «** 

Гæды ныхæстæ нын фæкæны 
Нæ сыхаг лæг Хæмæт, 
Сæ гæды пецы сæр æфсæстæй 
Куы ’рфынæй вæййы, уæд. 
* * * 
Нæ кад, нæ цыт, нæ намыс, 
Ыстут ахъаззаг царды. 
Зæгьын æз фидарæй: æрмæстдæр 
Сымахыл рыг нæ бады. 
* * * 
Сталин куы амарди, уæд æм 
Фаг нæ уыд æхца, мæрдтыбæстæм фæндаггаг. 
Зæгъынц: фæстæмæ ’рбаздæхдзæн рæхджы, 
Æрмæстдæр уый у мах бæстæйы аккаг. 
Вæййы йæ дзырдты дидинæг, 
Йæ зонды та - пысыра. 
Фæсурæм сæ Ирыстонæй, 
Ирон уд цалынмæ нæ сæрра. 
ЦÆРВТÆХÆРÆНЫ 
Къахта Дзиу сæ бæрæгбоны 
Царв йæ дыууæ къухæй, 
Хъылц та къахта сыхæгты зæрдæтæ, 
Мардта та сæ хурхæй. 
^ 129 б^> 

Никæд уыди зондджын лæг 
Дунейыл æнæ мæт. 
Сау мæлæт æрбадары 
Къулдуарæй йæ фæрæт. 
* * * 
г 
Байдзаг нæ Уæрæсе 
Махæн уынаффæтæй, 
Уынаффæгæнджытæ нæм 
Нал баззад, афтæмæй. 
* * * 
Тæрхонгæнджытæ махмæ дæр 
Ыснъизи сты бынтон. 
Цæмæ у каст? Ыскæнæм сын 
Æвæстиатæй кæрон. 
* * * 
Ирыстоны ахæм сылгоймаг кæм и, 
Кæй бафæнда, халон æм бауаса, 
Æмæ æмбисæхсæв уаты йæ лæг 
Отеллойы ролы ахъаза. 
* * * 
Ахæм æвзаг никæуыл æрзади! 
’Рбабæтты йæ й’ астæуыл æнгом. 
Цин кæны йæхинымæры: «хорз у!» 
Нал балхæдта рон. 
^ 130 &* 

ДУГЪЫ РÆСТÆГ 
Арæх фæсте баззайæм, 
Немæ дугъы хъыг æрцардис. 
Ехх, уæдæ цы бакæнæм? 
Магьз нæ зæнгты нал ис. 
* * * 
Радих кодтой ахæстоны судьятæн 
Аст уаты кæронæй, 
Æмæ диссæгтæ, сæ иуæй дæр 
Рухс нæ кæлы, зон æй. 
* * * 
Æрхæцæм синты сæртыл мах, 
Куы саразæм чысыл ницы дæр раст. 
Æвæдза, синтæ нын куынæ уаид, уæд та 
Цæуыл æрхæциккам æваст? 
* * * 
Къæвдатæ цас и, цас, 
Де ’мдзæвпæты, уастæн! 
Æнæ зонтыккæй сæ 
Иу хатт дæр нæ кастæн. 
• *** 
Хуымæтæг адæм, сар кæны уæ сæр, 
Цытæ кæндзыстут дарддæр? 
Чиновниктæй уæ алкæмæдæр хауы фондз, 
Нæ цард бынтон фæцауддæр. 
^ 131 6*3 

* * * 
Стихтæ зонд кæнынц сыгъдæг, 
Нæ сæ кæсынц нæ хицæуттæ æппындæр. 
Æндæра разамынд дæттид сæ алчидæр хуыздæр, 
Гæртам исгæйæ къухтæ уаиккой цыбырдæр. 
* * * 
Не скæнæгæй, зæдтæй æмæ дауджытæй, 
Нæ ирон адæм уарзынц карз арахъхъ фылдæр. 
Ныццагъта сæ, сæ арыд былтæм ма сæ 
Ысхæссынц заргæйæ уæддæр. 
* * * 
Профцæдистæ Англисы, Францы... 
Арæх фенæм даргъ уынгты æд зæнæг. 
Махонтæ нæ ракомдзысты уынгтæм. 
Хицæуттæ сæм уæттæм бацæуæнт сæхæдæг. 
* * * 
Чи зæгъы, æрмæстдæр пъæлицæйы куыйтæ, 
Тынг æмбарынц ног тæф алььсау рæстæджы. 
Н’ амбулдзысты Адæйы гъе уæддæр... 
Ссардта та йæ лæджы сыхæгты сынтæджы. 
АЛКÆУЫЛ КÆУЫН НÆ ХЪÆУЫ 
Скифтæм цауд лæг уыд æддæссон, 
Уыди æнæ цæссыг йæ мард дæр, 
Ныр дæр куы кæниккам мах афтæ, 
Æвзæртæ нæм уæд уаид’ къаддæр. 
^ 132 &* 

* * * 
Коммерсант у Грым, йæ фыды 
Нæ ауæй кодтаид, фæлæ... 
Тайотæ ’лхæдта, ’хца йын не сфап 
Фырцинæй хауы ныр хæрдмæ. 
* * * 
Социализм у адæмæн сæ цин, 
Социализм у адæмæн сæ зарæг. 
Капитализм та у нæ маст, 
Капитализм та у нæ хъарæг. 
* * * 
Дæхи дæхæдæг дæр 
Æдзух нымай, 
Æмæ нæ зæрдæмæ 
Фылдæр цæуай. 
* * * 
Хорз уаид, алы ирон дæр, хъæбулау, 
Куы хъахъхъæнид алыбон не ’взаг. 
Афтæ куы кæнæм, гъе уæд нæ 
Никæд басæтдзæни не знаг. 
* * * 
Чиныджы сыфтæ та Тудзикк фæлдахы. 
Дзырдтæм æдзынæг нымдзаст. 
Хæдзары хицау та арахъхъы графинмæ 
Скодта йæ каст. 
^ 133 ^ 

* * * 
Бафтыдтæн иу зианмæ абон, 
Ничи дзы куыдта, дзырдтой анекдоттæ. 
Ахъуыды кодтон, æрлæууыд мæ зæрдыл 
Уæрæсе. Цымæ цы кодта? 
* * * 
Нæу фаг фæллой кæнын, фæлæ ма... 
Хъæуы йæ хъахъхъæнын уæндонæй. 
Фæлæ йæ чи хъахъхъæна, чи, нæхи дæр 
Куы хъæуы хъахъхъæнын æхсæвæй-бонæй. 
НЫСТУАН ДУНЕСКÆНÆГМÆ 
Хорз æвзæрæй нал иртасынц 
Фæстаг азты н’ адæм. 
Курæм дæ, куы ма æвзарæм хицау. 
Зонд-иу нын æрæрвит ардæм. 
* * * 
Цæуынц фæсарæнтæй нæ бæстæмæ, 
Цæмæн? Фæнды уый базонын мæн дæр. 
Цæмæй гæртам исыны дæсныйад 
Базоной хуыздæр. 
АУУÆТТÆ 
Ичъийау ныддæвдæг ысты хицауыл 
Къинтотæ, ысты дыууæ. 
Уыцы аууæттæн сæхицæн дæр 
Аууæттæ куыннæуыдзæн, куыннæ? 
°Гй 134 &* 

* * * 
Тæхуды ссар ма ахæм адæймаджы, 
Уæздан санчъех ма чи акæны зæххыл. 
Нæ фæндæгтыл хæлиу ныллæууыд бонджын, 
Цы ран ма схъаза сахъ лæппу йæ бæхыл? 
* * * 
Чи рæзы ныртæккæ мады хуылфы, уымæ 
Æз ныхъхъæр кæндзынæн, ис мæм тых нырма. 
Ысты ныры адæм кæмдæриддæр æнæ ныфс, 
Дæумæ дæр ныфс куынæ уа, ма ’рцу, ма! 
* * * 
Ныртæккæ куыст сæйрагдæр нал у. 
Цæугæ-цæуын дæр телефонтæй дзурæм. 
Чи мау хъæзуат куыстыл æнувыд, 
Гъе уыдоны Амырыкмæ фæсурæм. 
* * * 
Хъазтæн, гогызтæн сæ мыггагсысы. 
Сабитæ куы федтой Дыхъомæ нæл гогыз. 
Райхъуыст: динозавр ис Ногиры. 
О баба, ды та йæ гогыз хоныс! 
* * * 
Иу хъæуы рахастой ахæм уынаффæ: 
Чи ’рцæуы куывдæй æвронгæй хъæмæ, 
Райсы уый мин сомы премийы хуызы. 
Цымæ кæмæ ’рхаудзæн иннæ преми, кæмæ? 
°^ 135 &* 

* * * 
Кæдмæ мысдзæн хуыздæртыл алцытæ? 
Ныр дæр та цæттæ у, цæттæ. 
Абоны онг æй нæма уырны: 
Нæ фарн æй ныууагьта æддæ. 
* * * . 
Адæймаг ысуыдзæн бирæгъ, 
Фадат ын куы уа. 
Ысуæд леопард дæр, арс дæр, 
Æрмæст хуы ма суæд, ма. 
* * * 
Не сты иухуызон нæ поэттæ æппындæр, 
Фыесынц нæ иутæ ручкæтæй æдæрсгæ. 
Иннæтæн сæ амыхъхъ кодта критик. 
Ныр фыссынц сæ зæрдæтæй æрмæстдæр. 
* * * 
Куы вæййы адæймаг сабыр, гобытъа, 
Ысгæпп кæны хæфс дæр йæ сæрмæ. 
Уæвгæ хæфсы кой ам кæнын нæ хъуыди. 
Бубуйы уæхскыл фæндзæм ус фæбадт изæрмæ. 
* * * 
Арахъхъ æмæ водкæ 
Нуаз, мæ сыхаг, къаддæр, 
Гъеуæд дæ равзæрст даргъ фæндагыл 
Ацæудзынæ дарддæр. 
^ 136 <&* 

* * * 
Ыскадджын вæййы хион 
Нæ цæсты махæн кæд? 
Хъæбыстæ кæнынæй йын Уырыс, 
Куы бафæллайынц, уæд. 
* * * 
Нæ фысджыты чингуытæй бирæтæ 
Адæммæ н’ арынц фæндаг. 
Хъуыддаг ис уый мидæг, æмæ сæ 
Поэзийы рухсытæ не стъæлфынц фаг. 
* * * 
Сæры зондæй фæстаг азты дзыхтæ 
Сты дæс хатты кадджындæр Ирыстоны. 
Сæртæ фенын хъæуы, фенын... 
Зонд кæд хус у, чи зоны. 
* * * 
Нæ кæнинæгтæ царды мидæг 
Афтæ сбирæ вæййынц, афтæ, 
Æмæ нал бахæццæ вæййæм, 
Нæ кæнинæгты арфмæ. 
* * * 
Сæ фæткъуы бæлас Дзудзиты Хъохъорийæн, 
Кæд зондджын у, цынæ вæййы, цынæ! 
Йæ бæсты ссырх вæййынц йæ фæткъуытæ, 
Уæдæ йæхæдæг сырх нæ кæны, нæ. 
^ 137 6** 

* * * 
Кодта алыран къуыхцытæ, 
Схуыдтам æй «къуыхцы». 
Хъавы ’рцæрынмæ цæмæндæр, 
Иу сæры кæхцы. 
* * * 
Бухъцард чи кодта, гъе уыдон 
Не сты никæмæн æмбал. 
Диссæгтæ, нæ дзы сси иу дæр - 
Нæ хъæбатыр, нæ богал. 
* * * 
Кæмæйдæрты æрбайрох и, æвæццæгæн, 
Кæй ысты адæмæй, кæй уыдзæн афтæ дарддæр. 
Æндæра сæ сæ хицæуттæ нæ кæниккой, 
Гугын фыстау ратæр-батæр. 
Нæ адæм сты дæсны мæлынмæ, 
Нæ ауадздзыстæм иуы дæр нæ разæй. 
«Цæрын уал базонут, гормæттæ!» - 
Æрбадзырдта нæм иу зæд айфыццаг æввахсæй. 
Чи фæбæллы истæмæты арæх, 
Уыцы монцы руаджы цард фæвæййы даргъдæр. 
Уæдæ уæд хъæуы бæллын коммунæмæ æдзухдæр, 
Рухс у уым, нæ дзы хъæуы цырагъ дæр. 
^ 138 ^ 

Нæ коммунисттæн, чи зоны, бынтондæр 
Сæ масты дзæкъултæ сты хус, 
Æндæра цардхалджытæм афтæ ’нцонæй, 
Куыд кæсдзысты æнус?! 
* * * 
Æнæсæртæй нæм иу дæр 
Ныр нал у, нал, æгуыст. 
Цъæх хæрджытæ сын уаргъæн, 
Зынтæй хæссынц сæ мызд. 
* * * 
Кæрæдзийæн æвзæр кæнæм æххуыс. 
Цæрдæг ыстæм кæрæдзийы æфхæрынмæ. 
О, уыйхыгьд тынг дæсны ыстæм, 
Цыртытæ ’вæрынмæ. 
* * * 
Исбон никæд æрцыд искæцæй, 
Химидæг ныббай вæййынц йæ къуымтæ. 
Лæг ысхъæздыг вæййы афтæмæй, 
Й’ алыварс куы фæзыны мæгуыртæ. 
Къуырийы дæргъы фондз хатты 
Цæуы газет «Рæстдзинад». 
Фæлæ кæм ис йæхæдæг та? 
Фæзынæд ма нæм иухатт. 
^ 139 ф* 

Ныууоцани вæййы рæстæггай нæ цард. 
Нæй хорз зонд æвæрæн æппындæр æвзæр сæры. 
Куы фæцæуы хицау «отставкæйы», уæд 
Ныууадзы йæ фæстæ йæхицæй æвзæрдæры. 
м* 
г 
Гени лæгæн гени скæны аргъ, 
Бирæ цæра, ма йын уæд мæлæт. 
Аргьгæнæгмæ бон дæр уæд цырагь, 
Чи зоны, нæ фæрæдидзæн уæд. 
* * * 
Ралыг кæнæм хицæуттæн сæ дзыппытæ, 
Науæд та сæ къæлæтджынтæй сыстæнт. 
Рæстæг ивы, ногдзинæдтæ ’рбабырстой. 
Ног закъон гæртамисджытæм сызнæт. 
* * * 
Сты къуыхцытæ не знæгтæ, 
Сбырстой-иу нæм къордтæй. 
О, фæлæ нæм бирæты 
Хъомыл дæр ыскодтой. 
* * * 
Цыргъ кард æмæ цыргь зонд 
Куынæ скъуымых уой искæд, 
Уæд сыл фæлтау фæку, 
Хъысмæт дæр сыл фæтъизæд. 
^ 140 <рг> 

* * * 
Хицауы бынатмæ раст лæг 
Никæд бафтдзæни, уæууæй! 
Уый тыххæй æмæ гъе уырдæм, 
Раст фæндæгтæ нæй. 
* * * 
Фæдзæхсын дæ, сабыр-иу дзур, 
Стæй ныллæг хъæлæсæй ноджы. 
Дæ тæккæ цур ыслæудзысты æнгом, 
Дæ ныхæстæй кæмæн уа стонджы. 
* * * 
Нæ хъуыстгонд богæлттæй кæйдæрты, 
Ногираг арахъхъ авæрдта сæ уæнтыл, 
О, афтæмæй нæма у мастер спортæ, 
Рæхджы ма фембæлдзæн Сæрмæтыл. 
* * * 
Кæрæдзиуыл куы хæциккам 
Зæрдæрайгæ хæрдмæ, 
Сæдæгæйттæй нæ цæуиккам, 
Уæд алыбон бынмæ. 
* * * 
Ныййарæг кады аккаг у, йæ кæстæр 
Куы схизы царды къæпхæнтыл уæлдæр. 
Цæрынц сæ цæуæтæй фылдæр, 
Æвзæр ныййарджытæ æрмæстдæр. 
^ 141 &* 

* * * 
Ахæм царды чи стыхсид æнусмæ? 
Цæрынц нæм чидæртæ фыдыздыхтæй, 
Исынц мызд куыстмæ кæй цæуынц, уый тыххæй, 
Иннæтæ та райсынц мызд, кæй кæнынц кусгæ. 
Царды хорз ад адæймаг зæххыл 
Банкъары кæддæриддæр фæлладæй. 
Уæнгты змæлд куынæ вæййы, уæд та 
Цардмæ афæлгæсы дардæй. 
* * * 
Фæсырдтой хицауæн йæхи, 
Йæ дæс къæдзилы ам ысты нырма. 
Кæнæм сæ тæфæй мах хуыдуг, 
Нæ адæмæн сыгъдæг уæлдæф кæм уа? 
* * * 
Кæны цыбыр зæронд удæн йæ фæндаг: 
Æрфæнды мæ ныхъхъæр кæнын «фæдис!» 
Йæ лæдзæджы дæр ивддзинад æрцæуы, 
Фæвæййы, уæууа, ’мбис даргъддæр, æмбис. 
* * * 
Зынаргь у махмæ чиныг уадзын, тынг зын. 
«Цæмæн?» - æвзæры фарст æргом. 
Цæмæй романтæ, стихтæ мачиуал ныффысса, 
Цæмæй нæ сæрты ’взæра дон. 
^ 142 <рг> 

* * * 
Гыццылæй фæстæмæ 
Хуыцауыл æууæнды, 
Æмæ йæм фыдбылыз 
Æппындæр нæ уæнды. 
ГÆМСЫРЫ БÆЛЛИЦ 
Йæ хъысмæтæн, оххай, цы уд вæййы хицау! 
Куы фенин дзæбæх цард мæ цæстæй! 
Фæнды мæ, тæхуды, нæ Путины куыдзау, 
Куы цæрин æдзухдæр æфсæстæй! 
* * * 
Рахауди царæй Бæппийæн йæ фыд 
Æртынæм азы. Уыд расыг. 
«Сталин æй байсæфта! - дзуры йæ фырт, - 
Мах зынг дæр бахуыссыд, мах зынг! 
* * * 
Сæ хуыздæрты дзыллæтæ сисынц уæлæмæ, 
Ныххæцæм нæ хуыздæртыл мах та бынмæ. 
О уаих куы фæуиккат саузæрдæ лæгтæ, 
Ирыстон кæдмæ смудздзæн се ’взæр тæфмæ? 
* * * 
Иутæ нæ цардæй дзаджджын хæйттæ айсынц, 
Иннæтæ - саусыгьд къæристæ. 
Уый тыххæй сты къæсхуыр æмæ низджын, 
Уымæн нæ цæрынц æмбис дæр. 
«^ 143 <2Г> 

* * * 
Тæхуды куы амбæлин искæд 
Сыгъдæгзонд хицауыл æз дæр, 
Йæ адæмы саумæтæй чи сфыдхуыз, 
Кæмæн ысурс митау йæ сæр. 
* щ ♦ 
г 
Махмæ дам-дум ницы кæсы уыйас, 
Афтæмæй та у гье уый фыдæх. 
Уыдон афтæ суæззау ысты, афтæ, 
Æмæ февзæрдзæн сæ быны зæхх. 
* * * 
Искæйы хъæнмæ-иу касти биноклтæй, 
Хи рæдыдмæ та - цъындцæстæй. 
Æмæ йын иу изæр чидæр йæ фæрсчытæй, 
Асаста цалдæр фырмæстæй. 
НЫХАС КОММУНИСТИМÆ 
Хуыцауæн кувын нал уагътай хæрдмæ, 
Кæд уым уыд аххосаг, мыййаг. 
Кæд не сфæлдисæг рамæсты æмæ 
Ныууагъта бæстæ фехалыны фаг. 
* * * 
Фаджысы хъæндил та цæргæсыл абон дæр, 
Райдыдта фаутæ æвæрын. 
Не ’ртæхдзæн уари йæ фаджысы смагмæ, 
Уымæн æй уæнды æфхæрын. 
^ 144 &* 

* * * 
Æххуысмæ дæм нæ фæзындзæни никæд, 
Кæд ыл, мыййаг, тызмæг дæлимрн рахатт. 
Кæм фæхъæуы хъыгдарын, халын, уырдæм 
Лæфлæфгæнгæ ныххæццæ вæййы уайтагъд. 
* * * 
Цыма цæуæм мах иу æнтыстæй иннæмæ, - 
Фæразæй ыстæм! Хъуысы хъæр, хъæрзын дæр. 
Стæй нæ фæдтæм акастыстæм иуафон... 
Нæ фæстæ ничи уыд æппындæр. 
* * * 
Ахицæн йæ бинонтæй, 
Мыййаг, кæд у æрра. 
Арахъхъ æмæ тамакойы 
Нæ ныууагъта нырма. 
* * * 
Искæйы фауынмæ 
Сдæсны стæм тынг, 
Ау, уый куыннæ уыдзæн 
Искæмæн хъыг. 
* * * 
Ехх, лæджы тæф нал кæнынц 
Нæлгоймæгтæй чидæртæ. 
Тынг тæрсын, куы слæгтæ уой, 
Сылгоймæгтæй бирæтæ. 
«^ 145 ф* 

МÆ СЫХАДЖЫ НЫХÆСТÆЙ 
Чи æгьдæуттыл дзуры алкæм, 
Чи фæзæгъы: бонджын удты ’рцахсæм!» 
Ницы хъæуы мæн æппындæр, 
Йедзаг уæд æрмæст мæ ахсæн. 
* * * 
Æнæ уымæй йæ цард нæ кодта ад, 
Сæ кæрæдзийы нуазæнтæ нызтой. 
Стæй куы ссардта «Б» йæ æнусон бынат, 
Уæд «К» æппындæр нал кодТа йæ кой. 
Нæ цæхæрадæттæ фылдæр хатт 
Æнæкондæй баззайынц махæн. 
Кæрæдзийы зæрдæтæ уыйхыгъд, 
Æнæзивæг уайтагьд ыскъахæм. 
КРИТИКÆЙ ЧИ ТÆРСЫ, УЫЦЫ 
ПОЭТЫ САГЪÆС 
Цыма йæ уарзын, ахæм хуыз æвдисын, 
Æндæра дзы мæ удхæссæг уынын. 
Цъыфкалæг у, тæрсгæ дзы кæнын, искæд 
Куы фæуон, куы йæ лехъа цъыфы бын. 
Æз фехъуыстон, хуыты аз, дам, у ацы аз. 
Сæ сонт хъох-хъохтæн нал уыдзæн кæрон. 
Тæрсын, тæрсын æз, исчи та куы схуы уа... 
Хъæудзæни та йын аразын хуыдон. 
°Г5 146 в*3 

* * * 
Бахауд-иу дзæбæх бынæттæм арæх, 
Уæд куыдæй? Мæлæты лæг куынæ уыд. 
Хицæуттæн куывта æдзух йæ сæрæй, 
Зонгуытыл дæр-иу æрлæууыд. 
* * * 
Нæ кодта, нæ æппындæр мæт, - 
Йæ хуымы-иу куы федта ’рдузтæ. 
Стæй йæ сæр куы сгæмæх и, гьеуæд 
Йæ мад, йæ фыдыл кодта бустæ. 
ИУДЕПУТАТÆН 
Афæдзмæ æртæ хæлафы аппæрста, 
Баихсыйынц даргъ сесситы бадынæй. 
Уыйхыгъд-иу йæ сæры зондыл ауæрста, 
Тарст йæхицæн бабынæй. 
* * * 
Хæлиу æнгуылдзтæ суазал вæййынцтагъддæр, 
Стæй сæ цæф дæр афтæ тынг нæ риссы. 
Цæй æмæ сæ стымбыл кæнæм мах дæр, 
Мыййаг куы бахъæуой фæдисы. 
* * * 
Дæрдтыл дзурын нæ зонын. 
Мæ ныхас у ныр дæр цыбыр. 
Æвзæр цæрæм гъе уымæн, 
Æмæ сты Ивановтæ сабыр. 
^ 147 &* 

МÆЛИКÆЙЫ КУРДИАТ СЫХÆГТÆМ 
Курын уæ рагацау, ма мæм ысфыдæх ут, 
Сыхы куы стынг кæнон хыл. 
Фенцондæр уыдзæн мæнæн уæд æгæрон, 
Нал тæпп-тæпп кæндзæн мæ был. 
* * * 
Фæдзæхста нын Къоста: «О ме ’фсымæртæ, 
Кæрæдзи уарзгæйæ æнгом цæрут». 
Уæдæй нырмæ нæ фæхуыздæр нæ уавæр, 
Æмæ кæуын, йæ уагыл нæу мæ уд. 
* * * 
Базыдта дзæвгар адæмы фаг, 
Бирæгæйттæй дардмæ, стæй хæстæгмæ. 
Гъе, фæлæ нæ базыдта йæхи, 
Æмæ ацыд афтæмæй фæстæмæ. 
Мад æй цас фæхаста гуыбыны! 
Стæй йæ зæнг куы асасти, уæд æй 
Фырт сæ кæртæй хæдзармæ нæ бахаста. 
Мад йæ фарсыл бабырыд, уæууæй! 
* * * 
Нæ бæстæ гуырысхотæй байдзаг и. 
Гъæй-джиди, искæд ма искæуыл баууæнд! 
Харбызтимæ абарин адæмы, 
Гъе ’рмæст сæ иу дæр къæртт мæ уæд. 
^ 148 «з3 

Йæ иунæг хъуг ныууæй кодта Аппе, 
Ыстыр гæртам дзы чиновникæн радта. 
Ныр сывæллон «гысыр-гысыр» кæны, 
Аппе йæ хъама сигæцыл ысдаудта. 
* * * 
Къæхтæн ма кæсæм сæ нымæцмæ, 
Цас ысты, гье уыйбæрц хъуыд. 
Хицæн фæндаг алы къахæн никæд уыд, 
Иу фæндагыл уæд сæ цыд. 
Ис лæгдзинад алкæм дæр æвдисæн, 
Н’ амæлдзынæ хурхæй. 
Байс-ма уæртæ расыггæнаг Гистæн, 
Й’ агуывзæ йæ ю>ухæй. 
* * * 
Цы лæг æнцъухы ’рвылбон 
Сæ арахъхъæн йæ карзæй, 
Гъе уый нæ фендзæн ничи, 
Фæдисæгтæн сæ разæй. 
* * * 
Путинимæ хъуагдзинæдтæ сафынæн, 
Райсæд къухтæм алчидæр ыстыр уисой. 
Уæвгæ фендзыстæм, цы та уыдзæн, 
Кæд нæ цæстытæ нæ ныуурс уой. 
«^ 149 ф* 

Райгуырæн бæстæйæн аппарæн нæй, 
Сæры зонд саразид уайтагьд фæдис. 
Райгуырæн зæххæн уæй кæнæн дæр нæй, 
Уый тыххæй æмæ нæ зæрдæты ис. 
* * * г 
Загьта Хъохьори: «Мæ сыхаджы схорз кæнон». 
Райдыдта уыцы бон архайын. 
Нал зыдта афæдзы фæстæ йæ уды конд, 
Февзæрдæр сыхагæй, стырдисы бахауын. 
НÆ КУЫВД 
Не сфæлдисæг, иу бæллиц дæ курæм, 
Сразы ма у немæ, сæмбæлдзæн дыл арфæ. 
Рæзæнт сывæллæттæ н’ алкæйы хæдзары, 
Налогтæ куыд тагъд айрæзынц, афтæ. 
БАЗОН-БАЗОН 
Нал иртасæм хорз æвзæрæй, уæууа! 
Нал нæм кæсы хорз æвгъау. 
Азæххыл бынтон æвзæры бæсты, 
Хорз æвзæр ыссу фæлтау. 
Чидæртæ та бафæзмыдтой хæфсыты. 
Сбадынц цъыфдзасты рæбын, 
Искæуыл цъыфтæ калын куы бахъæуа, 
Дардмæ йæ нæ хъæудзæни цæуын. 
«^ 150 <&* 

* * * 
Алантæ-иу уæрагбæттæнтæ тынг дардтой, 
Хуыртæ-иу уыд сæ мидæг. 
Знаджы цур йæ уæрджытыл, 
Æрхауд æрмæстдæр иунæг. 
* * * 
Куыд хъахъхъæнынц лæгтæ сæ устыты, 
Афтæ куы дариккой не ’взагмæ цæст. 
Гъеуæд дзы н’ ахауид иунæг дамгьæ дæр, 
Нарты кадджытил нæ ауаид дзæхст. 
* * * 
Ныры хицæуттæн бафæллайынц тынгдæр, 
Сæ цæнгтæ бандæттыл хæцынæй. 
Тæрсгæ кæнынц, куы сын сæ байса исчи, 
Æмæ куы ’рцæуой хæдзæрттæм хуыздзыдæй. 
* * * 
Кæд дæ фæнды 
Дæ цардамонд уа цъус, 
Уæд алкæмæ дæр 
Тынг лæмбынæг хъус. 
* * * 
Ресторанмæ бацæуы йæхæдæг, 
Стæй ысвæййы уый фæстæ дзырддаг. 
Йæхи къæхтыл нæ рацæуы фæстæмæ, 
Экономист кæд у, мыййаг. 
^ 151 6*3 

* * * 
Фæцыд гæрæхтæ... Стæй уæд цуанон загьта: 
«Мæ хъуыддаг ацыд! Амардтон æз сырд». 
Мæгуыр сæгуыт та удисгæйæ загъта: 
«Хæрзбон, мæ лæппын... Амардта мæ сырд». 
* * * 
Хъæбатыртыл мах зарджытæ нывæндæм, 
Нæ зæрдæтæм сæ ’рбакæнæм рæбындæр... 
Фæлтау-иу хæст куынæ ссудзид æмæ нæм, 
Хъæбатыртæ куынæ уаид æппындæр. 
Иугæр ацы дун-дунейы 
Хорз зондмæ куы бæллай, 
Хъуамæ уæд нæ адæмимæ 
Арæхдæр æмбæлай. 
Бирæ раттæм афоныл 
Адæм бахæццæ вæййынц. 
Фæлæ ахæстæттæм, 
Байрæджы кæнынц. 
Мах хъуамæ афтæ цæрæм, афтæ, 
Нæ зонды уарзты хох куыд уа. 
Цæмæй сыхагмæ дæр нæ хуызæн, 
Æдзух цæрын цæуа. 
^ 152 <&* 

* * * 
Мах, ирæттæ, зонæм кувын, 
’Рмæстдæр нард фынджы уæлхъус. 
Уымæн не ’фсæдæм нæ мулкæй, 
Уымæн цæрæм цъус. 
* * * 
Зæдтæ не сты хъазинаг, 
Хъазынц сæ ирæттæ, 
Æмæ уымæн аззайынц, 
Афтидæй сæ уæттæ. 
* * * 
Хицау хъуамæ зондæй уа æххæст, 
Фæлæ фаг нæу уый ныры рæстæджы. 
Хъуамæ йе сдзырд, йе ’рфгуыты æлхынцъ, 
Цардхалджыты дарой иудадзыг уынгæджы. 
* * * 
Бахаста хицаумæ Хадзи ныхæстæ, 
Æмæ фæфылдæр йæ мызд. 
Ирыстоны ахæмтæ бирæ ис, бирæ, 
Ма уæнт, ма, хæйрæджы схуыст. 
Сæ къухтæ та чидæртæ 
Ауагьтой нефты. 
Афтæмæй бюджетмæ 
Иу сом дæр не ’фты. 
«^ 153 <55* 

* * * 
Размæ цæуын арфæтимæ хорз баст у, 
Макæд зæгь: «фæллад дæн». 
Сау гæды дыл мин хатты куы амбæла, 
Ма фæтæрс дæ цардæн. 
* * * 
г 
Адæм амæлынц гье уымæн, 
Уой цæмæй миллиард азты æгас. 
Уæдæ афтæ, ма тæрсут мæлынæй, 
У нæм, у, æнусон цард æввахс. 
* * * 
Чи кæны гæды ныхæстæ арæх, 
Уый гæды нæ дары. 
Иу гæды æнхъæлцауæй дæр 
У æгъгьæд хæдзары. 
* * * 
Кæд дæ зæрды ис хыл кæнын, 
Кæд нæ дæ фæзминаг, 
Къæхтæм ма бахъав, фæуыдзæн 
Знагдæхи хæссинаг. 
Знæгтæн дæр хæдивджытæ ис бирæ, 
Уадз, басудзæд сæ алкæйы хæдзар. 
Сæ иу хæлæг у, иннæ та у хардзау. 
Æнæ хотыхтæй амардтой дзæвгар. 
°са 154 &* 

Цæуы æнцой цард бирæты зæрдæмæ, 
Фæлæ нæ зонынц иу хъуыддаг, уырны мæ, 
Барастыр бафты сабат бонты уырдæм, 
Дæсны у цард цыбыр кæнынмæ. 
* * * 
Федтон фын, цыма æрæгас ысты мæрдтæ, 
Кодтой нæм дыууæ боны «дæдæй!» 
Загътой нын: «Ныр та уæ хъуамæ мах ныгæнæм, 
Не ’хсæн хицæндзинад нæй!» 
* * * 
Фехæлдта Ельцин Уæрæсе, 
Радтой йын ордентæ фаг. 
Не сдзырдта иу лæг йæ ныхмæ, 
Чъиу кæд æууылдтой, мыййаг. 
* * * 
Ысмæсты йæ хъустæм Сæбæтхъо, 
Нæмы сæ, цæуы сыл йæ бар. 
Æхсæз æмæ ссæдз азы дæргьы, 
Нæ фехъуыста иу хорз хабар. 
* * * 
Мæрдты бæстæмæ ис дыууæ сау дуары, 
Ныббæгьгъæтт вæййынц, сæхгæнæг сæ нæй. 
Бæргæ, фæлæ ма цас тых вæййы мардмæ? 
Бола та сæ куыд ныууагъта, уæууæй! 
°га 155 «т3 

* * * 
Хорз куыннæ у, иу куы тырна иннæмæ, 
Фæлæ царды уый кæцæй у фаг? 
Уадз, тындзæнт кæрæдзимæ сæ дыууæ дæр, 
Уым уыдзæни арфæйаг фæндап 
НÆЙ НЫРЫ ЦАРДÆН ЦÆСГОМ 
Æвдыста Хасæхъо уæзданæй йæхи, 
Фæстагмæ йæхиуыл æрхудти, уæууæй! 
Ссæдз азы цардæн йæ чъылдым уыны. 
Цæсгом дæр-иу фенид, фæлæ йын уый нæй. 
* * * 
Зонын ахæм лæджы, зонын, 
Мардæй дæр цæры. 
Иннæ та æгас у, хицау, 
Æмæ мах фæллой хæры. 
Мах рæстæджы хицауы бынатмæ, 
Раст лæг суанг йæ фыны дæр нæ бафтдзæн. 
Уымæн æмæ уырдæм раст фæндаг нæма и, 
О, фæлæ уыдзæн, нæ рæстдзинад ыскафдзæн. 
* * * 
Хъару, æхсар æмæ ныфсимæ 
Фæлдæхы хох дæр, уый æцæг у, сбæрæг. 
Фæлæ куы фæхицæнтæ вæййынц, 
Уæд та æрфæлдæхынц сæхæдæг. 
°га 156 &* 

* * * 
Куы уыди хицау, истой йын йæ къухтæ арæх, 
Йæ æнгуылдзтæ ныр нал ызмæлынц, 
нал рауадзынц фаг хид. 
Къух нæ бахуыскъ уаид, нæ æппындæр, 
Хицау та куы суаид. 
* * * 
Цæрæм ма куыдфæндыйæ, оххай! 
Нæ царды ад равзарын нал у нæ бон. 
Гъеуæд цæмæн хæссæм немæ нæ хъустæ? 
Цæмæн ма сты цæстыты дуæрттæ дæр гом? 
* * * 
Хъаст кæнынц адæмæй бирæтæ арæх: 
«Нæ цардмæ, нæ митæм нæ бæллы куыдз дæр». 
Рæдийынц, цыфæнды уæззау царды уæвын, 
Ингæны хуыссынæй хуыздæр у уæддæр. 
Нæ бахаудзынæ ахæстонмæ никæд, 
Цæрдзынæ алыбон æдасæй. 
Æрмæст дæ хæдзары дæхи дæхæдæг, 
Иу-дыууæ хатты куы ’рцахсай. 
Æнæ зæрдæйæ нæй цæрæн æппындæр, 
Æмæ науæд игæр, рæуæг, уыргтæ... 
Диссаг, æмæ уæд куыд кусы цух зондимæ хицау? 
Бацауазын нал комынц нæ хъыгтæ. 
«т^ 157 <5Г> 

Хъуамæ уа цыппар цæсты 
Хицауæн, дзырдæй. 
Зонын æз та ахæмы, 
Иу цæст дæр ын нæй. 
* * * 
Ысты Сырдонæн йе’рвадтæ 
Нæ депутаттæн се ’мбис. 
Дæсны сты тынг фæливынмæ!.. 
Хъæлæсгæнæнты сæ куы фенис. 
* * * 
Дженаккойы бафарста иу чидæр: 
«Зæгь-ма мын, цæмæн хъæуы адæмы ныфс?» 
- Дзынгатæ ’мæ къогьотæ сурынæн, 
Ноджыдæр искæуыл истытæ мыс. 
ИУЖУРНАЛИСТÆН 
Ма ’хгæн, ма нæ адæмæн сæ цæстытæ, 
Хъуагдзинæдтæ хурмæ алы бон дæр кал. 
Батухдзæн дæ исчи исты кæннодæ, 
Раст цыма газет дæ, гье журнал. 
* * * 
Йæ цæгатмæ нылласта Грым йæ усы: 
«Курæггаг фæстæмæ н’ адæм раттын уарзтой. 
Уæ куырд чызджы æз дæр фæстæмæ ’рластон». 
Йæхи та Грымæн рынчындонмæ сластой. 
^ 158 бг> 

* * * 
Нæ Уæрæсейæн нæу уæлдай, 
Цæуæд чердæмфæнды рæбындæр. 
Уæддæр нæ хæццæ кæны, нæ, 
Йæ нысанмæ æппындæр. 
* * * 
Нæмттæ æвæрæм сабитыл куырмæджы, 
Кæцондæр нæмттæм авнæлдтам æгæр. 
Ирон нæмттæ нæм чи хæссы, гъе уыдон 
Цæрынц нæхи зæххыл фылдæр. 
* * * 
Ысты æхцатæ сауæмбыд, 
Кæмæ дзы ис йæ къæбицы фылдæр, 
Хæстæг нæ цæуын уыдонмæ, 
Сæ низтæ ’рцахсдзысты мæн дæр. 
* * * 
Дзурын æнæныфс нæлгоймæгтæм, 
Цоты уагъд расайы фау. 
Нал ис ныфсы мур нæ адæммæ, 
Дарæм тæрхъустæ фæлтау. 
* * * 
Дамгьæты хæлæрттæ тынг арæх нал цæуынц 
Библиотекæмæ, куынæг дзы у змæлæг. 
Фæнды мæ, куы ’рзаид нæ чингуытыл даргь ю>æхтæ, 
Нæ къæстæм цæуиккой сæхæдæг. 
°га 159 $*> 

* * * 
Чидæртæ феппарынц цардæй 
Сæхицæн къæрттытæ, кæдмæ? 
Цалынмæ хицау уа се ’рвад, 
Уæдмæ. 
* * * 
Зондджын лæджы къухты, 
Дон дæр акалы цæхæр. 
Зонут, электростанцæ 
Нæу уæдæ цыдæр. 
* * * 
Рыг ысбады æхцатыл, 
Рыг ысбады дарæсыл, 
Фæлæ уыцы чъизи рыг, 
Никуы сбаддзæн намысыл. 
* * * 
Мах райгуырæм, фæлæ цæмæн? 
Фæрсын уæ, цы давы сæ кой? 
Мах райгуырæм уымæн, цæмæй 
Нæ удтæ æнустæм цæрой. 
* * * 
Размæ цæугæйæ, ирæттæ ысхойынц 
Фæстæмæ кæрæдзи кæмдæрты. 
Æндæра фæуадзиккам фæсте, æнæмæнг, 
Мах бирæ кæйдæрты. 
«^ 160 &* 

* * * 
Дæ къуыхцытæн, дæ хъæнтæн 
Сæ фæстæ стъæлф æвæрын зон. 
Рæхджы дын кæннодæ сæхæдæг, 
Ыскæндзысты кæрон. 
* * * 
Хъахъхъæн намыс иудадзыг, 
Зонд нын бацамонæнт хистæртæ. 
Сæвзæр ысты фырхорзæй, 
Ирæттæй дæр чидæртæ. 
* * * 
Куынæ ма схицау вæййы лæг, 
Уæд æй фæхъæуы ахæстонмæ ’рсайын. 
Куы схицау уа, уæд нæм æргом 
Йæ бучъи равдисдзæн, нæ сайын. 
* * * 
Нал хъæуы æвзарын 
Хицауæй тæппуды. 
Оххай-гъе, сæ иуыл 
Зæрдæ худы, худы. 
Фæрсыс? «Ирæттæ чи сты?» Байхъус: 
Ирæттæ ахæмтæ ысты; 
Кæнынц сæ ницæйæгтыл худгæ, 
Фæкæнынц хæрзтæм та мæсты. 
^ 161 $У* 

* * * 
Рауади йæхи хъæнтæй æргъом, 
Хæссын дæр сæ нæ фæразы, хæссын. 
Кæйдæрты ма нылхыскъ кæны уæддæр, 
Йæ цæсгомы цъар у бæзджын. 
* * * 
г 
Лæгьстæ кæнын нæу кады хос, 
Æгад дзы кæны лæг. 
Лæгьстæуарзаг дæр не скадджын, 
Нæ йæм кæнын хæлæг. 
* * * 
Лæг æмæ ус куы самайынц 
Сæ фидистæй мæкъуылтæ. 
Вæййынц сæ зæнæг ахæмтæн: 
Æдылытæ, цæнкуылтæ. 
* * * 
Нæй нæ тухитæн кæрон, 
Царды цъупмæ не ’ххæссæм. 
Хъизæмар кæнæм, цæмæй 
Хъизæмæрттæй фервæзæм. 
* * * 
Кæд дæ фæнды, цæмæй иын 
Æнæнизæй цæрай, 
Уæд хъуамæ бон дæ гуыбыны 
Цыппар хатты нæмай. 
^ 162 <рг> 

* * * 
Телевизормæ та каст Асæга, 
Æмæ йæ зæрдæ суынгæг. 
Фондз «хъæбулæй» ма цыппары 
Уым фены, мæгуырæг. 
* * * 
Ысты нæ цæстытæ кæд разæй, 
Цæуылнæ кæнон уæд сæ кой. 
Фæстæмæ цæугæйæ дæр хъуамæ, 
Нæ адæм разæрдæм тырной. 
* * * 
Цы аразæм, уый, иумæ, иумæ, 
Уым хъуамæ ма уа чидæр. 
Уæд æй нæхи æввахс хъæстæйæ, 
Нæ фехалдзæни иу дæр. 
* * * 
Цыфæнды хорз уацмыс ныффысс 
Ирыстоны тыгъдады, 
Куыдз дæр дыл не срæйдзæни, куыдз, 
Стæй нæ уыдзынæ нымады. 
* * * 
Зонд æмбырд кæнынмæ 
Макуы бакæн зивæг, 
Науæд дæ кæндзысты 
«Ничитæ» дæлджинæг. 
^ 163 &Т* 

* * * 
Бæллы Бибола зымæджы æрцыдмæ. 
Кæд исты рауаид йæ фæндтæй, 
Уæд, дам, æз нал уынин сæ бикътæ, 
Нæ чызджытæн бæгьгьæттæй. 
* * * 
г 
Не сты кæрæдзийæн адджын 
Адæмæй бирæтæ... Уастæн... 
Афтæмæй, уæууа, кæрæдзийы 
’Фтъæрынц, мæхæдæг сæм кастæн. 
* * * 
Йæ хисты хойрæгты Дзæрæхмæтæн 
Нæ уыди, нæ, æппындæр ад. 
Уæвгæ Дзæрæхмæт Дзенхълаты, 
Нæ уыд йæхæдæг дæр хæрзад. 
Не ’фсæдынц бирæтæ цардæй дзæвгар рæстæг. 
Фарста æвзæры: цæй тыххæй? Цæмæн? 
Уый тыххæй æмæ дзы ’фсæдынц чиновтиктæ, 
Дарддæр нæй семæ цæрæн. 
* * * 
Цы адæм ысты нæуæндаг, 
Вæййынц гье уыдон æууæндаг. 
Кæдæмфæнды сæ хон, 
Нæ зонынц ахæмтæ фæсмон. 
^ 164 <&* 

* * * 
Кæддæрты ахæм рæстæгуыд, 
Æмбæхст-иу адæмæй фыдгæнæп 
Ныр та фыдгæнæгæй сæхи, 
Æмбæхсынц цæрджытæ сæхæдæг. 
* * * 
Цы зынтæ фены адæймаг зæххыл, 
Сывæллон гуыргæйæ куы базонид æппæт, 
Йæ мады гуыбынмæ фæстæмæ, 
Æнæмæнг балидзид гьеуæд. 
* * * 
Дзуры фыд йæ фыртмæ: «Ус-ма ракур, 
Хъуамæ чындз нæ хæдзары цæра». 
- О баба, æрхæссин ус, фæлæ мæм 
Азæххыл цæрын цæуы нырма. 
* * * 
Не сфæлдисæг нард фынджы уæлхъус 
Рæвдз æрбалæууы нæ зæрдыл. 
Афтæмæй нæ тынг æрфæнды, тынг, 
Царв-иу нын куы рауадзид нæ сæртыл. 
* * * 
Саубонтæ та акодта нæ дзыллæтыл, 
Дунейæн та базмæлыд йæ быны къæй. 
Сыстут адæм, бахизæм æй, бахизæм, 
Ахуыргонд æдылытæй. 
^ 165 (р* 

Алкæмæн дæр у нывгонд йæ хъысмæт, 
Балцы кæрон хатт нæ вæййы ’ввахс. 
Араст вæййæм авдæны къæсæрæй, 
Стæй æрлæууæм иу лæдзæджы раз. 
Ахонынц хуыздæрты раззаг бынæттæм 
Иннæ адæмтæ, нæ вæййынц æнæ цин, 
Оххай-гье, диссæгтæ, махмæ та ирæттæ 
Размæ нæ уадзынц кæрæдзи. 
* * * 
Цъыфкалæгæн хорз кад ис махмæ, 
Хицау куы иса гæртæмттæ. 
Уыдзæни йын хицау лæгъстæйаг, 
Кæндзæни йын ноджы лæвæрттæ. 
* * * 
Байдзаг нæ Уæрæсе къинтотæй, 
Скъæфынц фæйнæрдæм нæ ис. 
Сахуыр сыл ысты уырыссæгтæ, 
Æмæ сыл нал кæнынц дис. 
* * * 
Дуцынц Уæрæсейы иутæ, ’ 
Иннæтæ ахсынц гуымбылтæ. 
Авæрынцсылы Иванæн, 
О Иван, мæстæй тыппыр дæ. 
^ 166 <р* 

* * * 
Харбызтæ иу йеддæмæ æндæр, 
Йæ иу къухæй нæ систаид Бола дæр. 
Цас кæной дæ доллæртæ фылдæр, 
Уыйбæрц зонд фæуыдзæн къаддæр. 
* * * 
Оххай, цы кодтам фæстаджы ’рдæм? 
Хион нæм цæсты нæ ахады. 
Цалынмæ уымæн йæ зонды тых, 
Дард бæсты цæрæг нæ рахаты. 
Иу рæстæджы алантæ хуыдтой - 
Не сфæлдисæджы хуындзау. 
Æмæ чидæр уыцы дзырдæй уæд, 
Сарæзта Хуыцау. 
* * * 
Гæртам исынæй бафæллайы арæх, 
Чиновник Мухаты Ислам. 
Æрбадзырдта йæм ахæстонæй чидæр: 
«Дæуæн дæ бынат ам ис, ам!» 
* * * 
Хъуамæ нæлгоймаг 
Йæ кары цæу уа. 
Æмæ дзы æдзухдæр 
Лæджы тæф цæуа. 
^ 167 &* 

ФÆДЗÆХСТ 
Амал æмæ гæнæнæй 
Дæхимæ ма уадз маст æмгæрон, 
Дзырд дын дæттын, дæ цардæн 
Æрæгмæ ’рбазындзæн йæ кæрон. 
*** , 
Саакашвили бахордта йæ цæсгом, 
Гъе фæлæ хатыр нæ куры. 
О, уæддæр ма Бушы дзыхæй 
Сау сæнттæ лæхуры. 
* * * 
Дæуæн Ирыстон хорз у, хорз, 
Цъыф - бирæ, климæт у уымæл. 
Дзæвгар кусыс цъыфкалæгæй, 
Гъе уый бæсты ныммæл. 
* * * 
Дзурынæй нæ нал æвдæлы кусынмæ, 
Чидæр та дзырдты голлаг æрбачъырхы. 
Куры, куры не Скæнæгæй иу мæнгард: 
«Ратт мын ноджыдæр цыппар дзыхы!» 
* * * 
Дунемæ цæмæн фæзынд, цы ’рхаста? 
Уыцы хъуыды никуы ’рцыд йæ сæрмæ. 
Стæй йæуымæй никуы ничи ’рфарста, 
Æмæ ацыд афтæмæй фæстæмæ. 
«^ 168 &* 

* * * 
Махмæ нормæтæ уæлдайджынтæй: 
Чи ’ххæст кæны, чи хардз кæны тых? 
У гьеуый ингæнкъахæг, цæстфæлдахæг, 
Зæвæтсдæрæг, стæй къæрных. 
* * * 
Мах цæрæм æвзæр, æвзæр! 
Алчидæр сфыдхуыз. 
Аххосджын ысты гъе уым: 
Хицæуттæ ’мæ Уырыс. 
* * * 
Тыхст уавæры куы бахауы ирон, 
Уæд райдайы уæларвон тыхтæм кувын. 
Нæ йæ февдæлы уый размæ, гьæгъи. 
Нæ фæуадзы йæ зæхх къахын, гъе рувын. 
* * * 
Цауд адæймаг бабын кæндзæн, бабын, 
Хорз лæгтæй сæдæ дæр, ууыл у мæ мæт. 
Не ’взæрты нæ фесафдзæни хорз лæг, 
Иу сæфт сын æгьгьæд фæуæд, æгьгъæд! 
* * * 
Гыццылтæ бæрзонд лæгты кæд уарзтой? 
Арвитынц сæ исчердæм æддæдæр. 
Уырдыгæй куы ’рбазынынц гыццылтæй, 
Чидæртæ ысулæфынц цæрдæгдæр. 
^ 169 ^ 

* * * 
Дæ куыст дын кæд цинтæ æрвылбон нæ хæссы, 
Ныууадз æй уæд тагьддæр. 
Курын дæ, мауал-иу бавæр гье уырдæм 
Дæ къах дæр. 
* * * 
Хъæздыг лæгæй мæгуырдæр 
Нæй зæххыл æппындæр. 
Æз не Скæнæгмæ кувын, 
Æмæ дзы арæх курын: 
Нæ хъæуы, нæ миллиардтæ мæн. 
Фæтæригьæд мын кæн. 
* * * 
Нæ рæсугьд æгъдæуттæ ’мæ ’фсармæн 
Сæ уидæгтæ куы къахынц хуытæ! 
Кæм бафынæй йæ лæдзæгимæ хуыгæс? 
Æви йæ дзых ныххуыдта. 
* * * 
Нæ фæнды махæй 
Иуы дæр мæлын, 
Стæй нæ арæм 
Цардæн дæр йæ бын. 
* * * 
Кæй ис рæстдзинад зæрдæты, 
Гъе уый мах тынг дзæбæх æмбарæм, 
Фæдзæхсын уæ, æнæхсадæй 
Гъе уымæ нæй æвналæн. 
^ 170 &* 

* * * 
Хæлæг ныл пъыззыйау ныддæвдæг, 
Кæй йæ уарзæм, уый хаты, 
Стæй ма хорз зонæм гье уый дæр, 
Къæлæтджыныл кæй бады. 
* * * 
- Мæ куыстæй та мæ фелвæстой, - 
Бадзырдта Берд Дилæханмæ. 
- Æппындæр æз нæ мæт кæнын, 
Сивдзысты мæ уæлдæр ранмæ. 
* * * 
Егъау зонд, ноджыдæр дзæбæх уынд! 
Цы ис гъе уыдонæй хуыздæр? 
Æрхауы нæм сæ иу æрмæстдæр, 
Сæ дыууæ иуæн сты æгæр. 
* * * 
Тындзынц фæндагыл, иу иннæйы, 
Асхуыста... Фефсæрстой зæнгтæ... 
Чи сты, уый базыдтон уайтагьддæр. 
Схъæр уын æй кæнон: ирæттæ. 
* * * 
Вæййы æрмæстдæр иу аууон лæгæн, 
Æмæ йын уæвгæ фаг вæййы гъе уый дæр. 
О, фæлæ диссаг, иу хицауæн уыд 
Фондз аууоны, ныр сæ хыгъд фæфылдæр. 
^ 171 ЦУ* 

* * * 
Мæгуыр адæмыл цæст куы ’рхæцы, 
Хъуыдыты уайтагьд аныгьуылын уæд. 
Бынтон гæвзыкк нæ уыдзысты, æндæра 
Миллиард куыд ысси се ’хсæны Гæмæт? 
* * * 
.* 
Кæм ис рæстдзинад? Чи мын æй зæгьдзæни? 
Йе фембæлдмæ мæ къухтæ фараст боны фехсадтон. 
Фæзылдтæн бирæ, дунетыл, фæлæ йæ 
Газет «Рæстдзинад»-ы дæр не ссардтон. 
* * * 
Сæфт адæмы агурын фæхъæуы, 
Цасфæнды. ныл худæд исчи, фауæд. 
Ам нæ цуры чи ис, чи ныртæккæ, 
Уыдон дæр æрбайсæфдзысты науæд. 
* * * 
Ис ахæмтæ, куы зониккой дзæбæх 
Фæстæмæ цæуын къахæй, 
Уæд размæ иунæг санчъех дæр 
Нæ акæниккой махæй. 
* * * 
Ис нæм ахæмтæ дæр бирæ, 
Уадзынц хизын искæйты сæ сæрмæ, 
Ноджы сæм хæлиудзыхтæй фæкæсынц, 
Райсомæй изæрмæ. 
°г^ 172 $у* 

Ирон фысджытæн фаг аргь 
Ыскæнынц адæм уæд, 
Сæ карæнты дæлæмæ 
Куы акæны мæлæт. 
Цырагъы ’нгæс дæ адæймаг, 
Мæйдармæ тынг æвзид. 
Куыд хорз уаид, иу иннæйы 
Куынæ хуыссын кæнид. 
* * * 
Æвзæр лæджы адæм 
Фæкæнынц уынгæ, 
Фæлæ сæм нæ кæны 
Æппындæр зынгæ. 
* * * 
Дамдумгæнджытæн 
Æнцон нæу сæ куыст, 
Уæддæр сын нæ фидынц, 
Дæсгай азтæ мызд. 
* * * 
Мах, ирæттæ, диссаг ыстæм, диссаг, 
Худæм цаудыл, райхъуысы къæс-къæс. 
Хуыздæртæм та мах кæсæм тæссармæ, 
Ахæм адæм никæд федтон æз. 
«^ 173 &* 

Бæх фæснад йæхи ныууигьы зæхмæ, 
Доны ’ртæхтæ ацаразынц дугъ. 
Бауигъ-ма ды дæр дæхи, æртула, 
Чи бады дæ бæрзæйыл æдзух. 
* * * 
Уарзондзинад арт у, арт, ыстыр арт, 
Бакъæй кодта бирæты, уæууæй! 
Уырдæм артхуыссынгæнджытæн, 
Иу фæндаг дæр нæй. 
Бынтон магуса не стæм мах дæр, 
Фæкусæм фондз боны къуыри. 
Ныр дæр та аразæм цыдæртæ, 
Фæлæ нын ничи аразы нæхи. 
* * * 
Габо мæ зонгæ у, мæ хæлар, 
Мæсты йæм у Баботт ныр дæр, 
Ызнон дæр æй йæ быны скодта, 
Цæмæн, дам, дæ мæнæй хуыздæр. 
* * * 
Не ’взагæн цæмæй йæ тых, йæ фарн 
Ма фесæфой, ма хæлой йæ арæнтæ, 
Уый тыххæй хъæуы, хъæуы дæттын, 
Не ’взагæй уæлдæр рæттæм фæлварæнтæ. 
^ 174 &* 

* * * 
Парламент, парламент... Уырдæм кæй барвыстам. 
Не сты æууæнкæфсæст иууылдæр. 
Уыцы бынæттæм Сырдоны хæстæджытæй, 
Равзарын нал хъæудзæн иуы дæр. 
* * * 
Поэт, æгъгъæдыл ма нымай дæ курдиат, 
Дæумæ уа хъуамæ ноджыдæр ыстыр ныфс. 
Кæд дæм нæй уыцы лæвар æрдзæй, - 
Райдзæни де стихтыл нæ Хуыбырс. 
* * * 
Ферох куыст. Сæйрагдæр у дзæнгæда. 
Иуы хъуыды иннæ шайтан ачъырхы. 
Куры зæдтæй алыбон Брела, 
Ноджыдæр цыппар дзыхы. 
* * * 
Тæрхъустæн дугътæ ис абон, 
Колхозтæй иуы быдыры. 
Зæххытæн се ’мбис æнæ хуым, 
Сæрдар гъе уыдон нæ уыны. 
* * * 
Тындзынц банктæм иутæ рæвдз, 
Бырæттæм та, - иннæтæ... 
Ахæм бæстæйы бын тагьд, 
Исчи ссардзæн минæтæ. 
^ 175 &* 

* * * 
- Брег, зæгь-ма мын, адæймаджы 
Сæр цæмæн хъæуы, цæмæн? 
- Худ хæссынæн, худ хæссынæн! 
Дзуапп дæттын зын нæу мæнæн. 
* * * 
.♦ 
Сæхимидæг батыхсынц чидæртæ, 
Сæ масты дзæкъултæ ныххус ысты. 
Куы сæ нæма исчи, гьеуæддæр æм 
Сæ мидбылты иу афæдз худдзысты. 
* * * 
Цауд куысты тыххæй милуантæ 
Радтой фæлитой Чубайсæн, 
Цыма мæгуыр у, æххормаг. 
Цомут-ма, йе ’хца йын байсæм. 
* * * 
Иу хицау, мæ зонгæ у, кæны 
Адæмы мæт авд секунды ’рмæст. 
Цæйут-ма, ныллæгьстæ йын кæнæм, 
Иу минут нын бауарза йæ цæст. 
* * * 
Дæхимæ-ма кæс хорз, 
Æмæ ысхорз уай. 
Дæ царды мидæг ды 
Цы дæ, уый хъуамæ зонай. 
^ 176 &* 

* * * 
Цæуæм мах тагьд-тагьд, чи нæм хæссы фау? 
Нæ бæстæ баззад фæсте, хъуысы загъд. 
Куы цæуиккам сындæг нæхæдæг мах фæлтау, 
Нæ бæстæ та куы цæуид тагъд. 
Сайы иуты, иннæты дæр афтæ, 
Стыр диссагæй ницы ис гъе уым. 
Афæлывта мин хатты йæхи дæр, 
О, уæддæр нæ кæны, нæ хъынцъым. 
* * * 
Иу кæмæндæр сæхгæдта йæ фæндаг, 
Æмæ ссардзæн фæндагыл мæлæт. 
Аирвæздзæн, чи зоны, йæхæдæг. 
Баййафдзæн йæ фырты фырт æфхæрд. 
* * * 
Ирыстоны дæр ахæм адæм ис, 
Чи змæнты сусæгæй нæ цард. 
Чидæртæ сæм бахудынц. Цæмæн? 
Хъуамæ ’рцæуой Иры зæххæй тард. 
Цард кæны сæрбихъуырæйттæ, 
Бирæтæ йæ не ’мбарынц уæддæр. 
Хизынц цыма кады хохы цъупмæ, 
Уæууа, фесты афтæмæй бындæр. 
^й 177 б*3 

* * * 
Ордентæ чи кæны, уыцы Василийæн 
Федя фæкъахта æндæраз йæ иу уат. 
Вася йын федта йæ риуыл йæ конд орден, 
Рарæдывта йæ, стыр хыл дзы рауад. 
* * * 
Цоци йæ усыл не ’ууæндь!, 
Кæны æдзухдæр саумæрой. 
Сахуыр æй кæнæд боксæй, 
Æмæ йæм лæгтæ ма ’вналой. 
* * * 
Бобос лæбуры Брегамæ: 
Зæгъ-ма мын, зæгъ, цы дæ дарын?! 
Мæ усмæ мын цæмæн хъуызыс? 
Мæхæдæг æм куынæ ’вналын. 
* * * 
Тауы дам-думтæ Сандыр, 
Бафæллад, фæкъул и. 
Лæгæн фенцондæр и ныр, 
Бал хæдта «Жи гул и ». 
* * * 
Сталин куы амарди, уæд æм 
Разынд фондз сомы> гæзæмæ. 
Уæууа, уыцы ’хца мæрдтæм 
Фаг нæ уыдис, æмæ нæм 
Сосо ’рбаздæхдзæн фæстæмæ. 
^а 178 &* 

* * * 
Хæлæг кæнынмæ адунейыл махæй 
Дæсныдæртæ, цæрдæгдæртæ кæм и? 
Цыбыхъо «Джип» куы балхæдта зынаргъæй, 
Йæ сыхаг уæд æрцауыгъта йæхи. 
НУАЗÆН 
Нуазæнæн фæстæмæ нæй ыздахæн, 
У хæрз гыццыл, афтæ ис зæгьæн. 
О, фæлæ йæ фарн æмæ йæ кадæн, 
Нæй æппындæр равдæлон кæнæн. 
* * * 
Хъомгæсы фыдхъуыдытæй 
Чи фæуид хуыдуг? 
Ахуыргонд æдылытæй 
Бахизæм нæ дуг. 
* * * 
Рæстдзинад нæм цæуылнæ цæуы ’ввахс? 
Йæхи нæ рагæй дард кæмдæр æмбæхсы. 
Кæнæ та нæу нæ фыдгултæй æдас, 
Кæнæ та йын нæ климæт нæ бæззы. 
* * * 
Хуымæтæг лæгæн стырдæру йæ ныфс. 
Мæ хъуыды дун-дунетыл азæл! 
Нæ байсдзæн горæт, суанг хъæу дæр 
Æнæ салдæттæй маршæл. 
^ 179 б^ 

* * * 
Чи цæмæ нæ арæхсы, 
Кусынц бирæтæ гье уым. 
Цард гье уымæн нал бæззы, 
Алыран кæны сым-сым. 
* * * 
г 
Хорз у, искæуыл куы ’ууæндай, 
Уый дæр дыл куы ’ууæнда, уæд. 
Уæвгæ нæй бындур мæ дзырдтæн, 
Не ’ууæнк у сæдæ хатты æлхæд. 
Кæмæ и æхцатæ банкты бирæ, 
Лæгмартæ ’ххуырсынц арæх уыдон. 
Сæ бæгуытæ сын ракал хурмæ, 
Æмæ уæлæуыл фендзынæ дæ зындон. 
* * * 
Фидисты цъуппыл слæууыд, нæ хауы, 
Диссæгтæ, афтæмæй хуыздæрты фауы. 
Ысхицау и, каркау фæкæны хъуыдатт, 
Æнайк рæвдуаныл къуыртты дæр æрбадт. 
* * * 
Сгуыхынц арæхдæр зын рæтты: 
Мæгуыртæ, цæнкуылтæ. 
Куы-иу цыди атакæйы Котовский, 
Ахордта-иу уайсурæй цæкуытæ. 
°гй 180 «** 

* * * 
Нæ чиновниктæ бабын кодтой цард, 
Æппындæр сæ мах нал ыстæм нæ сæрæн. 
Нæхи къухтæй сын мах æдзух, 
Ыстыр хæйттæ сæ хъæлæсты æфсæрæм. 
* * * 
Никуы райста Сочимæ путевкæ, 
Уыцы хъуыды никуы бахызтсæрмæ. 
Уымæн æмæ заводы ысуадзы, 
Уый йæ фæллад райсомæй изæрмæ. 
Куы бакъул кæны искæуыл йæхи, 
Фæзæгъы уæд йæхинымæр «гъыгъи!» 
Фæлæ йæ цуры ку’ афæлдæхы чидæр, 
Уæд тагъд-тагъд бафснайы йæхи сæр. 
* * * 
Эгоист дæр у фыдгул, 
Æрмæст æм нæй хæцæнгарз. 
Фæрæдыдтæн... Æдас нæ дæн. 
Йæ автомат - цæстæнгас. 
* * * 
Се ’мбырды хъæлдзæгæй хицау дзырдта: 
Æз ахъæбыс кæнин нæ цардæн. 
Æвæццæгæн, хорз кæсы, уымæ гье уый, 
Кæрæдзи кæй цæгьдынц нæ адæм. 
^ 181 <?** 

* * * 
Фыдгæнджытæ æнæныфс не сты, 
Фæлæ сæм иу хъуагдзинад и. 
Æнæ милицæйы ’ххуысæй, 
Цæуылнæ ауындзынц сæхи? 
* * * 
г 
Сахъгуырдтæ фæтындзынц размæ, 
Иннæтæ - фæстæрдæм. 
Ома кæд кæмæйдæр ферох исты... 
Удæн ницæмæй и ’фсæдæн. 
* * * 
Дуне байдзаг фарстатæй, 
Дзуапдæтджытæ нæй. 
Ахæм цард кæд фендæуыд? 
Уый нæу цард, фæлæ «дæдæй». 
* * * 
Хъару куырм у æнæ ныфсæй, 
Куыдфæнды дзы æппæл. 
Чысыл хъæппæй дæр фесхъиудзæн, 
Бынæй уыдзæн уымæл. 
* * * 
Алантæ сахъ уыдысты, сахъ! 
Сæ туджы ныфс дзæвгар рæстæг фæцардис. 
Тæппуды мардыл кодтой цин, 
Æгайтма, дам, ныр немæ нал ис. 
^ 182 <рг> 

* * * 
Кауы михты ’нцæйтты, 
Цыд куыстмæ Гадакк. 
Фехъуыстон æрæджы, 
Бакодта хъуыддаг, 
Нал æм ис тых фаг. 
Нæ уæгьд кодта йæ цирхъ фынæйæ дæр Алан, 
Ныллыг-иу кодта йе знæгтæн сæ хъустæ. 
Ирон дæр сахъ у, къухтæй не суæгьд кæндзæн, нæ, 
Арахъхъы балон æмæ кружкæ. 
* * * 
Нæ дын сараздзæн ницы ’ппындæр, 
Фæлæ зæрдæтæ бавæры цæрынваг, 
Цы сайы уæд? Æндæр исчи йын, 
Уæдмæ ысфыхтаид йæ хъуыддаг. 
* * * 
Йæ зонды нытътъосса и ахæм хъуыды: 
«Нæ мыггаджы хъуамæ мæнæй лæгдæр ма уа». 
Йæ разæй куы фæвæййы исчи, уæд ыл 
Æрымысы исты, ысласы йæ хъама... 
* * * 
Ничи дæтты дзуапп йæ куыстæн, 
Махмæ, ам, Уæрæсейы æппындæр, 
Æмæ ахъуыттыйы бæсты, 
Царды хъапмæ бацæуы рæбындæр. 
^ 183 (р* 

* * * 
Искæмæ хæлæг кæныны бæсты, 
Графин сæвæр, кус ды дæр. 
Зон, уæд дæ æхсæвæй-бонæй, 
Не ’фтъæрдзæн цыдæр. 
* * * 
Банымадтой Аллейæн йæ мæрдты, 
Иу ингæн дзы рауади уæлдай. 
Сты ирæттæ кадыл мæлгæ рагæй, 
Гъе уæлмæрдгæс, арæх сæ нымай. 
* * * 
Зымæг сæрды дæр æгас у, 
Хохы цъуппæй нæм кæсы. 
Пенсионер у æрдзмæ кадджын, 
Путин та йын суаритæ хæссы. 
* * * з 
Кæсын дæм æз, рæсугьд дæ тынг! 
Фæнды дæ, зонд дæр дæм куы уаид бирæ. 
Гæнæн нæй уымæн, ма дæм кæсæд хъыг, 
Æппæт хæрзтæ нæ хауынц иумæ. 
Нæ иутæ кусынц адæмы пайдайæн, 
Æмæ сæ ничи кæны хъаст. 
Тырнынц нæ иннæтæ та уымæ, 
Цæмæй кæной сабыр адæмæн маст. 
^ 184 &* 

Байхъус иумæ, иннæмæ дæр байхъус, 
Ницы ис æппындæр уым зынæй. 
Гъе, æрмæст дæхи зонд дæр дæ сæры, 
Ма кæнæд фынæй. 
* * * 
Æвзиды нæм кæд дæлимон, мыййаг, 
Нæ балц - дзырддаг, нæ маст фæйнæрдæм тоны. 
Нæ цæстытæй фæуынæм, хид кæм и, 
Уæддæр куырмытау бараст вæййæм доны. 
Рæдыд куы ’руадзы рæзгæ уд, уæд æй 
Мах уайдзæфты хай бакæнæм, уæууæй! 
Фæлæ куы сдæрой 
Искæйы зæвæттæ, 
Урс рихи зæрæдтæ, - 
Нæ хъыгтæн 
Нал вæййы кæрон, 
Куы вæййы се ’хсæн 
Уыдонæн ирон. 
* * * 
Дарын уымæ тынг рагæй мæ цæст, 
Йе стихтæ кæнынц æбæрæгæй-æбæрæгдæр. 
Сæ ныффыссæг æфтауы дисы мах, 
Ысси уыци-уыци йæхæдæг дæр. 
°га 185 &* 

* * * 
Поэзийы ’фсургъмæ ис бафтæн, 
Дамгьæты уынгты æрмæстдæр. 
Уым чи ’рцахсы дугъон Пегасы, - 
Ысвæййынц æнусмæ æгæстæ. 
* * * 
Айфыццаг Путины бафарста иу чидæр: 
«Ног азмæ ёлкæ кæм ыссарон? И?» 
Айрох æй иу хъуыддаг, зазыл цы ’рцауындздзæн? 
Уæууа, мыййаг, кæд йæхи. 
* * * 
Кæсы ныр дæр уæлæуæзæй нæ зонд. 
О, фæлæ ма дзы ныр цы ахъаз и? 
Дзыхæн йæ мызд у мæй милуан, 
Нæ зонд та райсы ’рмæстдæр абази. 
ДЗЫРДТАМ-ИУ 
Нæ барадхъахъхьæнæг оргæнтæй, 
Нæ фæуыдзыстæм мах фыдæнхъæл! 
О, фæлæ диссаг, уыдон махæй 
Сæхæдæг ауагьтой быныхьæр. 
* * * 
Нæ чъынды лæгты хъæздгуыты ’хсæн агур, 
Ыссардзынæ сæ уайтагьддæр, мæ лымæн. 
Нæ мæгуырты ’хсæн никæд уыд чъындытæ, 
Ысты мæгуыр гье уымæн. 
^ 186 &* 

* * * 
Адунейыл цауд бæстæтæ æз нæ федтон, 
Уый фæдыл уын бахæрин æз ард. 
Президентты ’хсæн ис цаудтæ бирæ, 
У тæссаг, куы нын судзой нæ цард. 
* * * 
Ис зындонæн дæр филиал, 
У гъе уый, нæ бæстæ махæн. 
Ехх, æмхуызонæй нæхицæн ам, 
Арф ингæнтæ къахæм. 
Кодтой адæмæн лæггад, 
Депутаттæ иу дуджы. 
Хицæутты ысбуц кæнынц ныр та, 
Адæммæ ма чи хъусы? 
* * * 
Хъæбатырæн йæ зæрдæ у фæлмæн, 
Гъе уымæн уый йæхи тыххæй нæ амæлы. 
Хъахъхъæнут тæппуд лæгæй уæхи, 
Йæ удæн тæрсгæйæ, ныццæгъддзæни н’ адæмы. 
* * * 
Уæууа, стæм æнæрхъуыды! 
Марæм бирæгьты ’мæ рувæсты. 
Гъе, фæлæ нæ хъæнтæн та 
Ацæуæм сæ иувæрсты. 
^ 187 &* 

Цал хатты фены йæхицæй хуыздæры, 
Уал хатты бануазы зæрдæйы хос. 
Уый бæсты ралæууæд дурæй йæ сæрыл, 
Æмæ дзы искæдмæ баззайа нос. 
* * * 
Фæнды мæ тынг, куы-иу уаиккой адæм, 
Хъæлæсгæнæнты иууылдæр къуырматæ. 
Кæннод та сын мæнг ныхæстæ кæндзысты, 
Сырдоны ’рвадтæ, чи ныхъуыры галтæ. 
* * * 
Расыггæнджытæ цыппæртыл цæуынц, 
Хатгай æркæнынц хуысгæ дæр. 
Чи зоны, «смертниктæй» ризынц, тæрсынц: 
Райсомæй, бонæй, æхсæв дæр. 
* * * 
Ныккæн бензин дæ «Жигули»-йы бачы, 
Згьордзæни, нæ уыдзынæ зын ласæн. 
Цæуы Гуыбе та карз арахъхъы руаджы, 
Гуыбейæн та йæ бак у й’ ахсæн. 
* * * 
Нæ иутæ бауарзынц фæллой, 
Цæмæй нын исты хорз фæуой. 
Фæхъæуы иннæты та куыст, 
Цæмæй-иу исой мызд. 
°га 188 б*3 

ИС АХÆМ ХИСТÆРТÆ ДÆР... 
Нал кæсынц абон бæрзондæй. 
Нал ысты цардæн нывгæнæг. 
Чи ма сын райса сæ зондæй? 
Хъомылгæнинаг - сæхæдæг. 
* * * 
Адæймаг куы ’рхауы искæмæ, 
Гъеуæд йæхи йæхæдæг нал вæййы. 
Уый тыххæй нæ бæллæм хистæрмæ, 
Уый йæхи фæстагмæ бадæйы. 
ИУСОЛИСТÆН 
Йæ зарджытæ сты ихы къæрттау уазал, 
Цыма дзы сæвзæры йæ адзал. 
Йæ концерттæм фæцæуын сæрды, 
Нæ тæвд куы акæлы нæ сæрты. 
* * * 
Уæлдай йын нæу, уæлдай æппындæр, 
Мысы йе ’рвадтыл дæр алцы. 
Афтæмæй æдзух йæхæдæг, 
Уайдзæфтæм йæ фæллад уадзы. 
* * * 
Кæй вæййынц зæдтæ ам, гъе уый 
Нæ кæсы диссагау мæнмæ. 
Фæуынынц тынг хорз уыдон мах, 
Фæлæ сæ мах нæ уынæм, нæ. 
«^ 189 <5** 

* * * 
Уæрæсейы хъахъхъæн зæрдæйæ æдзухдæр, 
Тыхст заман куы скæна, нывæр-иу æй уым. 
Уæвгæ йæ зæрдæйы Англис кæмæн и, 
Уый йæ кæм дардзæн? Кæндзæни хъынцъым. 
* * * 
Иу иннæмæй нæуæнды махмæ ’ппæлын, 
Куынæ рахæцой критиктæ йæ фарс. 
Поэт цы уыд, уый базондзысты адæм, 
Йæ цахъхъæнтæ куынæуал уой æгас. 
* * * 
Йе стихтæ йын ничи касти адæмæй, 
Йе ’рвад-хицау байдыдта тыхсын. 
Æмæ йын радта орден, ома скадджын уа, 
Æмæ йæ адæм райдыдтой кæсын. 
* * * 
Нæ уыди хæсты Дрисы фырт Бæдæго, 
Æфсон ын уыд, æз æй фыссын: 
Йæ хъæубæстæ йын адджын уыд æгæрон, 
Йæ ныууадзын æм касти зын. 
Диссагуыди хæсты фæстæ!.. 
Чи ’мбæхст цары кæнæ фисты, 
Уыдон цардаразæг систы, 
Æмæ фехæлдтой нæ бæстæ. 
^ 190 &* 

* * * 
Фыдгæнæгæн йæ бинонтæ дæр хъуамæ, 
Цæуой æнæмæнг иууылдæр æфхæрд. 
Куынæ сæм хъуса, ’рцахсын æй кæндзæни, 
Сæхицæй исчи, тас куы ’нкъара, уæд. 
* * * 
Йе знаджы ирон нæ зоны, 
Афтæмæй йæ фарсмæ бады. 
Нард фынджы уæлхъус ын, 
Нуазæнтæ дæр ратты. 
* * * 
Нæ бамбары хъуыддæгтæ, афтæмæй 
Ныхæсты бабыры арф. 
Уадз æмæ банхъæлой чидæртæ, 
Хъары йæ хъуыдыйæдтæй царв. 
* * * 
Ысхицау, сивæзта йæ гуыр... 
Фæлæ йæ гаччы, оххай-гье, нæ бады. 
Кæй у йæ зонд ныллæг, цыбыр, 
Гъе уый ныр алыбон дæр хаты. 
* * * 
Зондджын лæг цотыл дæр 
Ахуыр фæкæны, 
Æмæ зæрондæй дæр 
Царды нæ кæлы. 
^ 191 &* 

* * * 
Мах улæфæм уæлдæф, лæвар у. 
Гъе уый ма нæм баззад æвыдæй. 
Тæрсын æз, гъе ууыл дæр Кремль, 
Налогтæ куы сæвæра, уымæй. 
* * * 
Нал ис хъæубæсты ызмæлæг, 
Сафтид ысты уынгтæ. 
Дасынц иутæ уыгæрдæны кæрдæг, 
Иннæтæ та - фынгтæ. 
Æгьгъæд æппæл дæхи удæй, 
Дæхи ыстыр лæг хоныс. 
Дæ ныхæстæм та худæгæй, 
Ныттыппыр и уæ гогыз. 
* * * 
Æдзæстуарзон знаг у, знаг, 
Нæ размæцыд хъыгдары. 
Нæ хуыздæрты нын, куыд фыдгул, 
Йæ цæстæнгасæй мары. 
* * * 
Ис ахæмтæ, æрлæудзысты дæ цуры, 
Æмæ дын уæлдæф нал кæндзæни фаг. 
Дæлзæхх фæуæнт, куы сбирæ уой, уæд арæх 
Æййафдзыстæм æрдзон туаггуырæй хъуаг. 
^ 192 &* 

* * * 
Фæсмон йæ митыл 
Ц’ адæймаг нæ кæны, 
Йæ мæсыг ууыл, 
Иу заман æркæлы. 
* * * 
Куы кæниккам кæрæдзийæн - 
Нæ ирон адæм аргь, 
Нæ цард уæд уаид тынг хъæлдзæг, 
Стæй-иу уаид даргъ. 
* * * 
Уыдысты тынг дæсны кæддæр, 
Æмдзæгьд кæнынмæ н’ адæм. 
Ныр нал зонæм уæлахиз циу, 
Лæууæм йæ тæккæ кæрон цардæн. 
* * * 
Не ’взаджы куынæуал уаид махæн, 
Ахæм дзырдтæ: «скæндзыстæм æнæмæнг». 
Аразгæ цы скодтам, уый нæ дзурæм, 
Адæймагсæм хъусынæй ысмæллæг. 
НЫХАС ÆВЗÆР ХИЦÆУТТИМÆ 
Йæ цæсгом адæмы æфхæрдæй, 
Кæмæн нал кæны сырх æппындæр. 
Сырх хæдæттæ-иу дарæнт уыдон, 
Уæд нал кæндзысты чидæртæ хъыпп-сыппдæр. 
^ 193 ЦТ* 

* * * 
Гæртамисджыты ралгьыста 
Айфыццаг цыдæр. 
Амæлдзæн сæ ацы аз, 
Фаронæй фылдæр. 
* * *. . 
г 
Сыхæгты уынд ын никæд уыд æхсызгон, 
Гъе ахæм уыди Реуаты Хылхи. 
Цыдæр æй ралгьыста æмæ йын 
Сыхæгтæ нал уынынц йæхи. 
* * * 
Аллейы зæхх æрцыбыртæ. 
Ыскатай Берд, фынæй нæ уадзы мах дæр. 
Ыскувы не скæнæгмæ алыбон: 
Мæ цард мын аскъуын тагъддæр. 
Никæд кæны ’ппындæр тагьд, 
Нал æм хъуысы уайдзæф, загьд. 
Арæх уадзы ’рдæгыл куыст, 
Уыйхыгъд райсы рæвдз йæ мызд. 
Нæ Ирыстон байдзаг и къинтотæй, 
Æфтъæрынц нæ исбон æдасæй. 
Æрхуддзысты тагъд бон сæ сау митыл, 
Сæ сæртæ сын хусæй куы дасой. 
^ 194 <?5* 

* * * 
Ахæм у, искуы куы амбæлы хорз удыл, 
Баризы æмæ фæцæры йæ хъыджы. 
Абон у тынг хъæлдзæг, федта, куыд хуыссыди, 
Расыг лæг фæндагыл рыджы. 
* * * 
Рауагъта гени поэзийы графинæй... 
Радта дæм нуазæн, сæрыстыр уыдзынæ. 
Уымæн фæстæмæ ыздахæн нæй афтидæй, 
Оххай, цæмæй йæ æрæдзаг кæндзынæ? 
Ис къуыри быхсæн æфхæрæн, 
Кæннодæ та - мæй. 
Уымæй фылдæр адунейыл, 
Уды ’фхæрæн нæй. 
* * * 
Æвзæр цардыл куы сахуыр вæййынц адæм, 
Куы ауынынц сæ адзалы хæстæгмæ, 
Уæддæр та се ’фхæрæг тираны, 
Къаролæй равзарынц фæстæмæ. 
* * * 
Агурджытæ нæм фæзынд. 
Агурынц æдзух кæйдæрты. 
Иннæтæ та агурынц сæхи, 
Чи сæ уæрмы, чи сæ кæрты. 
^ 195 «т3 

* * * 
Æнæзивæг цот мах уынджы дæр рæзы. 
Кæнынц сæм бирæтæ хæлæг. 
Сæ ныййарджыты пенсимæ сæумæйæ, 
Фæраст вæййынц цæрдæг. 
* * * 
Нæ райста арфæ иухатт дæр: 
Йæ зонгæтæй, йæ адæмæй. 
Нывæрдта, уæууа, стыр ыстъæлф, 
Йæ царды кæрон афтæмæй. 
* * * 
Хæцы ирон ироныл рагæй, 
Размæ нæ, фæлæ фæстæмæ, 
Уыцы куыст ысси сæйрагдæр, 
Махæн райсомæй изæрмæ. 
ФÆДЗÆХСТ 
Мæрдтæй афтæ тынг ма ’ппæлут, 
Ма сафут нæ зын. 
Не ’ппæтмæ дæр цалынмæ, 
Не ’рцыди мæлын. 
* * * 
Пенси размæ нал цæуы, 
Не ’фты нæ, нæ циныл. 
Цæй æмæ йæ бабæттæм, 
Иу аргъы къæдзилыл. 
^ 196 &* 

* * * 
Не ’рхауы исбон уæларвæй, 
Чи свæййы царды хъæздыг? 
Й’ алыварс чи цæры, уыдон 
Хъуамæ ысмæгуыр уой тынг. 
* * * 
Ысты уыци-уыцитæ бирæ, 
Фæхæстсыл вæййы цæст. 
Нæма зонæм гьенырмæ, 
Нæ адæймаджы ’рмæст. 
* * * 
Адæм не сты иухуызон, 
Дунесфæлдисæджы ’ххуысæй. 
Скæны иуты арфæтæй, 
Иннæты - æлгъыстæй. 
* * * 
Бæппи, Гиго, Мыцыр, Хъохъо, Бæдæго... 
Ысты гье уыдон иу хæдзары лæгтæ, 
Цæрынц дзы ’ртын азы, фæлæ гъенырмæ 
Нæ зонынц, нæ кæрæдзийы мыггæгтæ. 
* * * 
Тæрхонгæнджыты куыстæй 
Нæ зæрдæ фаг куы раид, 
Гъеуæд сæхицæй иу дæр 
Æддейы нæ уаид. 
°*й 197 &* 

* * * 
Æдзæстуарзонтæ цас и, цас! 
Æфтауынц хорз адæмы мæты, 
Сæхицæн саразæнт проспект, 
Куыннæ уыной æндæрты. 
Тæригьæд кæнын зæнгтæн, æз тæригьæд! 
Сæ куыст - куырмæджы, алыварс - мæйдар, 
Кæй хæссынц, кæй, гъе уый нæ зонынц, 
Кæд магуса у, гъе лæгмар. 
* * * 
Цынæ фенæм фынгтыл!.. Хæрæн сын вæййы. 
Хæрæн нæй æууæнкæн æрмæстдæр. 
Уæддæр æй æфтъæрынц, у насджын цыма. 
Цы рæстæг ыскодта, цы рæстæг! 
* * * 
Историмæ дæр сирвæзынц 
Æнæнхъæлæджы «ничитæ», 
Куы ныххæцынц зындгонд лæгтыл, 
Куыд ичъитæ. 
* * * 
Сæ сыхæгтæм, зонгæтæм, 
Нæ худынц сæ мидбылты ’ппындæр. 
Цæмæн уæд, цæй тыххæй? 
Цæмæй сæхи удты бауарзой тынгдæр. 
^ 198 <рг> 

ХУДÆДЖЫ УАЙДЗÆФ 
Уый та мын цæй лæг у, цæ, нæ йæ уарзын, 
Нæу фæлтæрд фыдæбæттæн нырма. 
Расыгæй сæ хæдзармæ йæ цыппæртыл, 
Иу хатт дæр нæма бацыд, нæма. 
* * * 
Цард æнæ уаргъæй кæд уыди, 
Бахъæуы бæхы та саргъ? 
Уаргъ кæмæ нæй, уый йæхæдæг, 
Свæййы иннæ удтæн уаргь. 
* * * 
Раиртастон, хицæуттæй кæмæндæрты 
Сты сæ цæнгтæ къæдз фæстæрдæм. 
Уæд цæй тыххæй? Хиуæтты фæкæнынц 
Гауызтыл сæ бæллицтæм, сæ фæндтæм. 
* * * 
Цыртытæ цас фæсагътам, цас! 
Цымæ куынæ уаид ныр иуæн дæр, 
Сæ мæрдты ингæнтæ гъе уæд, 
Зæрондуæлмæрдты нал ариккой бирæтæ. 
Æвзæр нæ уаид, ахæм преми скæнын, 
Куывдмæ фæстæдæр чи бахæццæ уа, 
Цъæймæ йын раттин æз путевкæ, 
Ссæдз боны дзы уадз æмæ фæуа. 
^ 199 б*3 

ИС АХÆМ ХЪÆУ 
Астæуы сых кадджын у, æгæрон, 
Бафтауы ныл се ’гъдау, се ’фсармимæ дис. 
Цауд бинонтæн хъæуы бын сæ цæрæн, 
«Æвзæрты сых», ахæм ном ын ис. 
* * * 
Цæмæй дæ сæрты ма ахиза исчи, 
Цæмæй дæ фæсон макæмæн уа бандон, 
Уæд лæуу æмраст, ысхæц-иу де уæхсджытыл арæх, 
Фæллад цы у, уый ма зон. 
* * * 
Фыдгæнджыты махмæ нæ марынц æппындæр, 
Нæ хицæутты саухъуыды ахæм у кæд; 
Сæхæдæг нæ марынц, æмæ ма сæ мах дæр 
Куы марæм, æгæр уыдзæн уæд. 
* * * 
Ногдзинад нæм ничи фены ногæй, 
Цалынмæ йæ февзарынц, уæдмæ... 
Боцъотæ йыл разайы, æмæ йæ 
Пенсиимæ арвитынц хъæмæ. 
ХИНÆЙДЗАГ СПОНСОР 
Поэт та бацыд хицаумæ æххуысгур, 
Зыдта йæ бодз æмæ фæразæй ис йæхæдæг. 
Дæ хорзæхæй, зынаргъ поэт, æфстау мæ 
Хъæуы дæс мины, бахъуыд мæ хæрзгæнæг. 
^ 200 ф* 

* * * 
Хуыцау, дам, нæй, дзырдтой нæ коммунисттæ арæх, 
Хуыцауæн уый хъыг уыди æмæ райста йе ’фхæрд. 
Æнæ хæстæй, æнæ уынæрæй цалдæр бонмæ, 
Домбай Советон Цæдис фехæлд. 
* * * 
Нал хатын поэтты хуызтæ ирдæй. 
Хъуынтæ... Уд дзы къухы не ’фты. 
Гъæй-джиди, æмæ ма искæд амбæл, 
Даст поэтыл горæты проспекты. 
* * * 
Куынæуал уа нæ иуæн дæр æхсызгон, 
Кæрæдзийы фенд ацы зæххыл, ацы, 
Уæд зонут, зонут, мах цæуæм æрвылбон, 
Мæрдты бæстæмæ балцы. 
* * * 
Сæртæй нал ис дунемæ фæндæгтæ, 
Зонд кæны нæ бæстæйы фынæй. 
Паддзахадæн мах дæттæм ныртæккæ, 
Разамынд дзыхтæй. 
* * * 
Цыдæр кæсы йæхимæ, 
Фæсмон кæнын нæ зоны, 
Æмæ йæхи сабыргай, 
Сæ кæртæй уынгмæ ссоны. 
°са 201 <5У> 

* * * 
Уарзы нæ хуыты йæхицæй фылдæр, 
Никæд сæм акасти тигъмæ. 
Афтæ мæм кæсы, цыма йæ рæхджы, 
Хондзысты джиртæ сæхимæ. 
* * * 
Нæ хæрзты нæ уарзы Цæмæндæр, 
Нæ цауддæртæй алчи - йæ лымæн. 
Кæй ысты йæхицæй æвзæрдæр, 
Æвæццæгæн, уымæн. 
* * * 
Институтмæ фондз азы фæцыди, 
Диссæгтæ, нæ фæци, нæ, уæзбындæр. 
ЗонД кæм рахастаид йемæ, 
Ахæмæй йæм ницы уыд æппындæр. 
* * * 
Мæн иу зын хъуыды дисы ’фтауы арæх, 
Æмæ йын хъуамæ дзуапп ыссарон. 
Куы ницы бафтыдаид саразын нæ къухы, 
Цы халиккой нæ фыдгултæ уæд абон? 
БАХЪАЙЫ ПИСМО ЕЛЬЦИНМÆ 
Дæ цæрæнбон нын бирæ! 
Мæлæт дын ма уæд, ма. 
Нæ уагъта Сталин давын, 
Ды уадзыс, хорз нын дæ нырма. 
°га 202 ф* 

* * * 
Иунæг «оппæй» ацаразæм адæймаг, 
Бирæ йын нæ хъæуы, иу минут дæр фаг. 
Фæлæ уый цытæ саразы стыр лæгæй, 
Мин азмæ сыл н’ аххæсдзæн фæндаг. 
* * * 
Стихтæ кæс нæ кæцыфæнды афон, 
Æмæ ысуай æнæмæнгæй уæларвон. 
Мæ дыккаг хъуыды дæр зæгьон: 
«Куы кæсай прозæ, суыдзынæ зæххон». 
* * * 
Кæн хъæлæс нæ хицæуттыл æргомæй, 
Консервы къопп дæ дæлармы куыннæ уа. 
Уырнæд дæ, нал хæсдзынæ гомæй 
Дæ цыдæртæ, дæ хæйрæг дыл фæкæуа! 
* * * 
Йæхи баййафын асфальтыл 
Нæу нырма йæ бон, 
Афтæмæй фæцæйсырдта 
Иу кæйдæр знон. 
* * * 
Нæ ирæтты куы фенын хъазты симгæ, 
Мæ цинæн нал вæййы кæрон. 
Æнæуидæр-иу мидбылхудгæ афтæ, 
Кæрæдзиуыл куы ’рхæциккам æнгом. 
°га 203 ф* 

* * * 
Йæ цæсгом сырх нæ кæны Дрисæн, 
Цыфæнды дæр ын дзур, 
Æмæ фæбады райсомæй изæрмæ, 
Мыртгæ бæласы цур. 
* * * 
Цæриккам мах Иры’зæххыл, 
Сæдæ хатты хуыздæр, 
Нæ цæстытæ кæрæдзийæн, 
Куы уарзиккой фылдæр. 
* * * 
Састы фыдбынат æрцахсынмæ, 
Макæд ысрæвдз кæн дæхи. 
Науæд дæ, науæд къуылых бындз дæр, 
Де уæнтыл сæвæрдзæни. 
* * * 
Авдæнузæгæй хуыздæр куыст, 
Дунейыл нæ уыди, æмæ нæй. 
Гъæй-джиди, сывæрджын ус ма 
Искæд фен цæстæй. 
* * * 
Дæхимæ ма уадз сагъæстæ 
Дæ фынты дæр æмгæрон, 
Дæ цардæн дæм æрæгмæ дæр, 
Æрбазындзæн йæ кæрон. 
«^ 204 ^ 

* * * 
Нæ гæртамхортæй райгонд не сты адæм, 
Нæ, дам, сæм и уæздандзинад æппындæр. 
Фæлæбурынц, дам, хызынтæм, куы дзыпмæ, 
Æнхъæлмæ сæм кæсы Гулаг, Сыбыр дæр. 
* * * 
Дзæбæх хъуыддаг куы саразай, - 
Нæ уыдзæн уый æгьгьæд. 
Хæлæггæнаг дæ сызмæнтдзæн, 
Æлыджы цъыфæй уæд. 
* * * 
Цæй тыххæй цæрынц махмæ адæм? 
Сæ хъарджытæн кæрон куы нæй, 
Цæмæй сæ иу фыдхицау мара, 
Сæ хæдзæртты сыдæй. 
* * * 
Æнцой цардмæ нæ адæмæй, 
О, цастæ бæллы, цастæ!.. 
О, афтæмæй нын адавы, 
Уый тынг арæх нæ азтæ. 
* * * 
Адæймагæн исты хорз фæуынмæ 
Бæлл, куыд бæллыдтæ кæддæр, 
Суанг куы ’ррынчын уай гье уæддæр, 
Суанг куы амæлай, уæддæр. 
^ 205 «т3 

* * * 
Адæмы цæстытæй .нал комы асурын, 
Ничи йæ бафхæрдзæн. 
Адæмы цæстыты къорд хатты амарди. 
Ноджыдæр амæлдзæн. 
* * * 
Не ’гъдæуттыл ма сис дæ къухтæ, 
Искæд дæ хъиутæ хæрдзынæ. 
Не ’гьдæуттыл ма сис дæ къухтæ, 
Науæд ысчидæр уыдзынæ. 
* * * 
Дæлæуæз, стæй уæлæуæзæн, 
Нæ зæххыл иу кад нæй. 
Уæддæр, уæддæр кæмæдæрты, 
Хуыздæр кæсы бынæй. 
* * * 
Дзаумæттæн сæ уындæй бафæллайы цæст, 
Бахъæуы сæ аивын æндæртæй. 
Хицæуттæй дæр бафæллайы цæст, 
Æмæ райгонд нал вæййæм нæ сæртæй. 
* * * 
Хицауæй нæ рарзæрстой Гæмæты, 
Ис, дам, æм акцент, стæй, дам, хъусы ниуын. 
Ноджы дзургæйæ йæ къухтæ, 
Трибунæтæй нæ зоны тилын. 
^ 206 &* 

ЧУБАЙСЫ НЫХÆСТÆЙ 
Дзурынц: Стапины заман 
Адæм кафын, зарын уарзтой. 
Кафыдысты, чи зоны, тæссæй, 
Чи нæ кафыд, уыдоны æрцахстой. 
* * * 
Ахæм поэт дæр нæм ис, 
Цауд фыссы, æвдисæн дæн. 
У уæддæр йæхицæй буц, 
Нæу нæ никæйы хуызæн. 
* * * 
Чи дзуры æцæгтæ ’ргомæй 
Адæймаджы кадæн, 
Уый дæр у нæртон хъæбатыр, 
Орден ма йын раттæм. 
* * * 
Не Скæнæгæн у йæ бæллиц ахæм: 
Арæх æй фæдзæхсы махæн: 
«О сылгоймаг, рауайæд дæ мад, 
Науæд бахуыскъ уыдзæн цард». 
Адæм иухуызон нæ вæййынц, 
Чи вæййы бынтон æгасæй мард. 
Чи та мардæй анцъухы арахъхъ дæр, 
Стæй ысласы адæммæ йæ кард. 
Ч^ 207 &* 

* * * 
Ельцинмæ-иу водкæйы æвгтæй 
Дзæбæх нæ зынди бæстæ. 
Йæ уынаффæтæн-иу гьеуæд, 
Стæф кодтой сæ хæрзтæ. 
* * * 
Куыдз куы базоны йæ адзал, 
Мæлынмæ ссары фæсвæдмæ фæндаг. 
Кæмæйдæр фехьуыстон: Горбач дæр 
Сæхимæ нæй дыккаг къуыри, дыккаг. 
* * * 
Быныхъæр ауагьта нæ адæмæй хæлæг, 
Хуыздæр нæу хардзау дæр, хæлæгæй. 
Цæриккам дæс-фынддæс азы фылдæр, 
Фæлæ нæ бонтæ арвитæм уынгæгæй. 
* * * 
Хицауæн хъуамæ цыппар цæсты уа, 
Кæсид сæ фæйнæрдæм зыдæй, 
Фæлæ æз кæй зонын, уымæн нырма 
Иу цæст дæр нæй. 
* * * 
Талынджы сæвæрæм цотæн бындур, 
Сырæзынцуый фæстæ рухсмæ. 
Кæддæры мæйдар сæ нæ фæвæййы рох, 
Ысвæййынц къæрныхтæ æнусмæ. 
^ 208 &* 

* * * 
Цæсгæмттæ ныл кæд æрзайы? 
Кæд вæййæм семæ, кæд? 
Куы ма фæхуыссæм авдæны, 
Æрмæстдæр уæд. 
* * * 
Бинонтæй куы куса ’рмæстдæр иу, 
Иннæ исбонæй куы дава, 
Никæд сырæздзæн уым цард, 
Махмæ куыд у, афтæ. 
* * * 
Уыд ахæм рæстæг фæсивæды, 
Ахуыр кодтам мах куыстыл. 
Ахуыр сæ кæнæм гьеныр та, 
Сексыл гобæтты фæрстыл. 
Мæгуыр лæджы къух чиновник кæд райсы? 
Æрмæстдæр уæд, куы йæм вæййы гæртам. 
Медведев сæ йæ золочъи лæдзæгæй, 
Нæмдзæн рæхджы, хæрам сæм у, хæрам. 
* * * 
Нæ пайда кæнынц чидæртæ сæ сæртæй, 
Хæссынц сæ семæ афтæмæй, уæддæр. 
Зымæгон дæр сыл не ’ркæндзысты худтæ, 
Ома кæд хъызты скусиккой хуыздæр. 
^ 209 б*3 

* * * 
Нæ рæстдзинад Уæрæсейы 
Тынг арæх кæуы. 
Уымæн æмæ хйцæуттæй 
Никæйы хъæуы. 
* * * 
Куы дæ хъæуа пайдаджын куыст, 
Кæндзæн дын иу цыдæр æххуыс. 
Документтæм нæ кæсдзысты... 
Дæ дзыпп-иу тынг ныддымс. 
* * * 
Дæсны сты махмæ, тынг дæсны, 
Цæмæ? - фæрсыс ма, - халынмæ. 
Лæууæм ныр мæнæ кукатæй, 
Нæ сыгьд кæртыты уарынмæ, 
* * * 
Сарæзта нын не Скæнæг бæстон, 
Алцыдæр цæрынæн, 
Адæймаг дæр архайы, кæны, 
Уый та алцыдæр мæлынæн. 
НОГ ЗАРÆГ ФЫНДЖЫ УÆЛХЪУС 
Ацы карз нозтæй 
Мауал æнцъухæм, 
Науæд кæндзыстæм 
Низтимæ тухæн. 
^ 210 &* 

Кæцы ран арæхсыс хуыздæр, дзæбæхдæр, 
Гъе уым æнæзивæгæй кус, 
Дзырд дын дæттын: дæ цардæй, 
Уыдзæн дæ зæрдæ рухс. 
* * * 
Куынæуал вæййы 
Адæммæ ныфс фаг. 
Ысвæййынц гъеуæд 
Коммæгæс, быхсаг. 

Литературно-художественноеиздание 
ситохов 
САЛАМГЕРИЙ АЛЕКСАНДРОВИЧ 
СВЕТОЧ УМА 
Стихи 
Художник Т Алипченкова 
Компьютерная верстка Т Казакова 
Подписано в печать 28.06.17. Формат бумагн 70x90 Чп. Бумага офс. 
№ I. Гарн. шрифта «АЕ Киа’газпоу». Печать офсетная. Усл.-псч. л. 9,32. 
Учетно-изд. л. 6,37. Тираж 500 эю. Заказ №1811. 
Отечатано в ОАО «Издательско-полиграфическое предприятие им. 
В. А. Гассиева», 362021, г. Владикавказ, ул. Тельмага, 16. Тел. 76-81-97, 
е-глай: 1рр§а$1еуа@таП.ги 


ШВПН 
ФИШДЛЫ 
Æмдзæвгæтæ 
ЧИНЫГУАДЗÆН «ИР» 
рТРДЖОНИКИДЗБ * 1987 

84(2-Осе) 
XII 
Рецензент П. С. Урумов 
XII Хаджеты Т. 
Фæндæгты фарн: Æмдзæвгæтæ.— 
Орджоникидзе: Ир, 1987.—88 ф. 
Хаджеты Т. Г. 
Счастье дорог. 
35 к. 
В киигу вошли стнхн, написпнные автором за пос- 
ледние годы. Поэт не изменяет своей тематике; 
сборник представляет стихи о Родине, о любви, о 
дружбе между народамн, о сложных проблемах сов- 
ременной действительности. 
4702470000—7 
Х М181(03)-87 45~87 84(2-°Се) 
© ИздательствЬ «Ир», 1987 

МÆ ИРЫ КЪÆС 
Нæ вæййы йæ номæй цымыдисаг лæг,— 
йæ фарн ис йæ авдæны хъармы. 
Æз райгуырдтæн хохы. Нæ хæдзар — ныллæг, 
Лæууыди цъæх æврæгъты армыл. 
Сычъийы æхситт дзы куы фæцæуы сæрд,— 
Ныззæй кæнынц арф кæмттæм дуртæ. 
Куы фæлгæсай рындзæй, кæсдзæни дæм уæд — 
Дунетæй æввахсдæр дæ хурмæ. 
Уым саджы цæстытау æнæбын у арв. 
Уым хæхтæ æрсытау — уæлгоммæ. 
Æхсæрдзæн та рындзыл фæуадзы йæ хæрв, 
Йæхæдæг ныййарц вæййы коммæ. 
Бæзджын хъæр ныккæны гуыбырфындз цæргæс,— 
Йæ аууон хæрæмигъæй тардæр!.. 
Йæ фыдызæхх райдайы хохаг лæгæн 
Байраджы пырх барц æмæ кардæй. 
Æз райгуырдтæн хохы, йæ удæй-иу арт 
Кæм цагъта мæ фыдæл мæгуырæй: 
Йæ къæбæр — цæххимæ, йæ суг та — сæнар, 
Сæгъдзармæй фыдæмпъызт — йæ куырæт. 
Зымæг-йу нæ кæмттæ, нæ рæгътæ — æмвæз 
Рыгмитæй... Уад ниудта кæуæгау. 
3 

Уæд уымæн та къуымы йæ арынджы лæгъз 
Уыд афтид ыссады къæрмæгæй. 
Уæддæр-иу нæ кодта йæ тухитæй хъаст: 
Дæ тъæнджы мæй рагуалдзæг ма мыс! 
Йæ удæй зынаргъдæр æм а зæххыл каст 
Сæрибары дуг æмæ намыс. 
Æууæнчы гæххæтт дзы нæ агуырдта лæг: 
Йæ рихийы иу æрду — йе ’ууæнк. 
Иæ цины рад ралæууы уымæн æцæг, 
Нæртон лæг куы ссары, гъе уæд. 
Мæнæн та мæ хорз уа, мæ цауды фæдтæ 
Æвдисы нæ рухс хæхты айдæн. 
У дуне мæ райгуырæн, фæлæ уæддæр 
Мæ Иры къæсæр у мæ райдиан! 
ЛЕНИН 
Æз дыл нæ кæнын сойæвдылд ныхæстæ, 
Фæлæ дæ номæй у сæрыстыр лæг. 
Æз та — ирон, фыдæй-фыртмæ æввæхсты 
Нæ цыди махмæ цардамонд хæстæг... 
Фыдæвзарæнты нал зынди нæ фæд дæр, 
Ныртхутæг и нæ бындурæн йæ къæй, 
Уæддæр Кавказы балхонæг ирæттæ 
Ыссардтой цард дæ зæрдæйы фæрнæй! 
Хуыцæуттимæ дæр бацыдыстæм тохы, 
Фæлæ дзы фестæм цагъд æмæ æвæд... 
Нæ ныууагътай ды цагъдуæлдæйтты рохы, 
Ныр дæр дæ ныфс — нæ удрæбын æвæрд! 

Историйы хъуыртты нæ зыны лæг, 
Фæлæ дæ фæрцы бантыст фидæн фенын. 
Ды — адæмты фырт, адæмты фæтæг,— 
Æгас нæм цу æнус-æнустæм, Ленин! 
РАЙГУЫРÆН 
Рæузондыл æнæмæт у цард. 
Æрвгæронау, сайаг — йæ хъысмæт. 
Куы нызгъала сау цæссыг арв,— 
Цæттæ у йæ хæдзар — йæ нымæт. 
Фæлидзын мæ уды рыстæй, 
Мæ ивгъуыды койæ, мæхицæй. 
Фæзæгъын: ныр ме ’нарæхстæй 
Кæндзынæн æнусбонтæм хицæн; 
Фæлидзын мæ карз ызнæгтæй 
Æмæхсæвы лидзæгау дардмæ, — 
Нæ сæ хауы цъула къæрттæй, 
Æмæ та сæ ногæй ыссарын. 
Æмгæрттæ мыл ауигъынц къух,— 
Сæ фæстæ ныккæрзы мæ зæрдæ... 
Æппæтæй нæу халон дæр цух — 
Ыссарын та ноджы хуыздæртæ. 
Æнæлаз цы лæг у — фæуæд, 
Сæттын æз мæ ницæйаг номыл... 
Цы мæм кæсы диссаг: æфхæрд 
Фылдæр æз мæхиуæттæй зонын. 
Æмæ та фæлидзын, мæ къæс, 
Дæуæй дæр мæ тыхсты, мæ зыны, 
Æппæтдæр ыссарын, æрмæст 
Мæ урс хæхтæ — никуы, нæ зынынц. 

ИРЫ ХÆСТОНТÆН 
Цæуынц ныл рддгай рацæринаг азтæ, 
Фæлæ нæ тонæм иухуызон нæ бонтæ,.. 
Чи сабийæ зæронд кæны, чи мастæй 
Кæрзы, фæлæ нæ исы къух йæ сонтыл. 
Сæурайсомæй цъæх-цъæхид арв нæ сæрмæ 
Нырттивы ног, æмæ цы у фæсмон, 
Кæд а дунейы раигуырæн къæсæрыл 
Цæст ахæссын дæр баци ма дæ бон? 
Æз уарзын Иры тохвæллад зæрæдты: 
Мæлæты кой сæ дзуринæгтæй нæу,— 
Куы ’рхауы кой фыдхæсты сæфт хæлæрттыл, 
Ныррыхы уæд сæ цæстысыджы зæй. 
ÆМЖ та сæ тымбылкъухæй æрсæрфы 
Фæлтæрд хæстон, йæ ныхæй хъары хид, 
Цыма тæргай у, талф-тулфтæй нæмыг 
Кæй не ссардта кæйдæр разæй йæхи!.. 
О Иры фарн! Æнус-æнус дæ фырттьГ 
Ды карды комыл бахсыстай, хъæлæкк,— 
Ныр та дæ курæм: фод æууæнк дæ фынтыл,— 
Æнусон цард сын ма бакæ хæлæг! 
ГОРÆТАДЖЫ САГЪÆС 
Мæ тых фæуы, кæны мæ рыст уæззаудæр... 
Мæ тæлтæг митыл царды адæг рацыд. 
Зæры бон ма фыдæнхъæлау — йæ балцæй, 
Мæн сайынц хохаг сау дымгæйы пъатæ. 
Æз а горæтмæ цардагур æрцыдтæн, 
Ныр нал — цæрынæн, 
$ 

Нал — мæлынæн, оххай! — 
Мæнмæ-иу каст, лæгау лæгæн йæ зынтæ — 
Хуымæтæджы... Цы йæ бафтауа тохыл?! — 
Фæцу — æрцæр ма дзыллæйы гуылфæнты, 
Æмæ дын уа фæрныг лæджы ном, бартæ: 
Рæдау-уæзбын, тызмæг, мæ хур, сæрæн у, 
Æндæр фылдæр ис хорз адæмтæ царды!.. 
Уыдысты уыдон сонт лæджы ныхæстæ,— 
Нæ тæрсы уæныг урс ихыл кæлынæй... 
Æз а горæтмæ цардагур æрцыдтæн, 
Æздæхын ныр мæ рох къæсмæ — 
Мæлынмæ! 
ХАЗБИЙЫ МÆЛÆТ 
Рæсугъд у ацы удисæны бон. 
Ныссабыр мæргъты загъд-замана комы. 
Ызнæт кæны мæ туджы адæй дон... 
Гъе, гъе ныр доны хуыпп, мæ боныл!.. 
Йæ хæтæны нæ урс хæхты сæрæй 
Фæцæуы мигъ мæ топхосы фæздæгау. 
Ау, иунæг уд мæнмæ зынæг куыд нæй 
Фæдисонау ирон мады зæнæгæй?! 
Фæлмæн мын у мæ сабидуджы нæуу, 
Сырх у йе цъæх? — Хызисыныл нæ тындзы. 
Мæ адзал дæр мæхи фæндиаг нæу, 
Мæ кард — тæргай, кæны мæ уырзтæ хъыдзы. 
Мæ райгуырæны сыджытæй мын хай 
Уæлæуыл нæй. Мæрдты та мæ цы домы? 
Ныр афонмæ кæны мæ сыхаг най, 
Æмæ йын уæныг сæрбосмæ нæ комы. 
* 

ЛБХАЗИЙÆН 
Цы рæсугъд райеом мыл æрцыд: 
Мæ дыккаг райгуырæн — мæ разы. 
Бæсты бæрзæндмæ арв фæцыд. 
Иæ къуырфы бонвæдис цъиу хъазы. 
Ныдзæвы сау денджызы хъарм 
Мæ рустыл! Нæй æрæнцой уадæн, 
Æмæ сырхзынг æфсæиау ам 
Нырттивы хуры уадздзаг цады. 
Фæстиат амондау кæсынц 
Мæнмæ мæ рагсагъæс, мæ зынтæ: 
Сосланау æз дæ ном хæссын, 
Дæуæй æнæрайгуыргæ фыртау. 
Куыд æхцон у лæппуйæн ам! — 
Мæ зæрдæ сабыр зарæг сисы, 
Цыма нæй а зæххыл хæрам, 
Фыдохæй ничи зоны риссын!.. 
Хуыцæутты бадæнау — дæ зæхх, 
Кæд армыдзаг фæци, гъе уæддæр — 
Цæстæн уа, хъуыдыйæн — уæрæх, 
У барст хъæбатыр лæджы фæдтæй. 
Æз та мæ рагбонты фынау, 
Мæ ронбастыл æрсадзын хъама,— 
Кæд мæм æнус-æнус дзырдтай: 
Мæ хъæбул, рацу ардæм, 
Рауай! 
* 

ХУР, ХÆХТÆ ÆМÆ ДЕНДЖЫЗ 
1Дыууæ этюды) 
1 
Хæхты, сусæны мæйы 
Куы ныккæлы иуафон арв 
Æмæ тæрккъæвдайы 
Кьухы зæрдæйы ыстæвдæн æртæхтæ 
Куы ныххойынц зæххы риу 
Рыджы фæздæг калгæ, 
Уæд хохаг фæзæгъы: 
— Йæхи найы хур! 
Иу уысм, æмæ та 
Сæгъы цармау — ног ыстыгъд, 
Нырттивы бæрзонд арвы цъæх; 
Йæ тæккæ бæрæгастæу 
Æрдынау ныкъкъæдз и— 
Æрвгæроны иу былæй иннæмæ 
Тæмæнкалгæ Авдхойы рон. 
Мæнмæ-иу уæд каст: 
Хур цынадта йæхи, æмæ айсæфт рæстæгмæ: 
Хохæй-хохмæ æрттивгæ бæндæныл 
Сты ауыгъд йæ сызгъæрин гæрзтæ. 
II 
Ам та, сæумæйæ 
Хур мыстулæгау хъавгæ куы сдары йæ сæр, 
Цæст куы нæ лæууы 
Денджызы судзгæ тæмæнмæ, 
Уæд хатгай æвиппайд ныттар вæййы арв, 
Ныккæлы йæ цæссыг; 
Ныууынæргъы денджыз йæ кæхцы. 
Уæззау мигътæ, саутар, нынныхъуырынц хуры. 
9 

Мæнмæ уæд фæкæсы: 
Хур надта йæхи, 
Цæмæйдæр фæкъæмдзæстыг æмæ йæ гом буар 
Амбæхста мигъы пæлæзæй; 
Ныр фæсхохы 
Йæ хуылыдз, йæ донласт уæлæдарæс 
Тагъд-тагъд лæмары. 
ЗОНГÆГЫ МЫСГÆИÆ 
Мæ рагбонтау мæ баззадыстут рохы, 
Мынæг кæны фæндыры зæлау цард. 
«Ау, уый та куыд!» — фæзæгъын, фæлæ, оххай, 
Чи — зæрдæйæ, чи — арæнæй у дард. 
Мæ цæсты раз уæ цæсгæмттæ, уæ фезмæлд... 
Мæ цымыдис рæгъмæ хæссинаг нæу, », 
Фæлæ кæд ды мæ хæлар уыдтæ, ме знаг,— 
Кæнæ, хæлар, мæ хорз нæ фæндыд. дæу? 
Йе кæнæ ды, æрхæндæг чызг, йæ зынтыл 
Мæн уарзгæйæ, кæмæ нæ уыд ысдзырд,— 
Кæд-иу зæдау кæй агуырдтон мæ фынты,— 
Дæ иунæг мидбылхудты аргъ нæ уыд? 
Кæд, чи зоны!... ФæЛæ у хъуыды хивæнд... 
Æз иу хорзæн кæнын нæ зæххыл аргъ: 
Куы фæкæнын хæлар сафынмæ зивæг, 
Куы нæ кæнын ызнаг ссарынмæ тагъд! 
ТУРКАГ ИРОНЫ ХЪЫНЦЪЫМ 
Изæрмилтæ. У уæлдæф рог, 
Цыма цæджджинагмæ бæгæны 
Фæрсудзы чидæр. Уыцы ронг 
Мæнæн хъылмайы ад фæкæны. 
<№ 

Мæйдар æрытауы йæ хыз. 
Йæ быны та’— мæлæтæй рохы, 
Кæйдæр тызмæг арвы бын æз 
Æвзонгæй базæронд дæн, оххай! 
Фæсденджыз — райгуырæн бæстæ, 
Æз та — уæлмит, уæлих. Фыдбонты 
Ныггуыбыр дæн кæйдæр куысты, 
Куыдзау ’мын аивтой мæ ном дæр. 
Фæкус сæуизæрмæ, ыстæй 
Дæ минас — сау дзул æмæ донæй. 
Цæрын ма райгуырæн бæстæ 
Мæ фынты феныны æфсонæй. • 
Ныр афонмæ уым хур кæсы,{ 
Лæгъзбын уыгæрдæн хосдзау дасы,— 
Йæ армыдзыхъхъы йын хæссы 
Рæсугъд чызг уазал дон йæ размæ. 
Хуыцаумæ налкæнын æз хъаст, 
Хъысмæт куырмау мæ сæрты ахызт: 
Куы ’рхаудтæн ардæм, ууыл раст 
Фæци мæ цардвæндаджы азфыст. 
Бæргæ, зындоны дæр цæрин, 
Нæ мын уаид цæнгæтау рафтæн, 
Куы зонин: мысы ма мæн иу, 
Æз.куыд мысын мæ Иры, афтæ! 
м 
ДЕНДЖЫЗЫ БЫЛ < 
Сæууон хурмæ нырттивы денджыз авгау... 
Гæдыйы къахаурог уылæн — цæрдæг, 
Мæ хæд размæ æрызгъæлы фынккалгæ, 
Сты луасийау йæ’урс былтæ тæнæг. 
11 

Цыма мæнмæ фæкасти уый æнхъæлмæ - 
Фыдæй-фыртмæ, æмæ йæ хил ысурс,— 
Йæ уды цæхæр былгæрон æрфæлмæн, 
Мæ хъарм рустыл ма авæры йæ рус. 
Æмæ ныккæрзы тохмондаг алантыл. 
Мæ дард фыдæлæн хъазæнхъулау — цард, 
Æмæ-иу дон кæм бакалдта йæ артыл, 
Уым саумæры дзæнгæлтæгæнæг кард 
Ныссау, 
Нызгæ 
Ирон лæджы фыдмастау!.. 
БАЛЛАДÆ НАРТЫ УАЦАМОНГÆЙЫЛ 
I 
Уый кады фыдæлтæй фæхаста йæ фарн 
Нæ Ирмæ, нæ абоны цардмæ. 
Фæзынди-иу фынгыл,—уæд арвы цæфау 
Мæнг ныхасæй тарстысты нартæ. 
Фæлитой нæ базыдта уый ронджы гъæд,— 
Ныссабыр-иу карз фынгыл дзыллæ... 
Куы-иу дзырдта раст лæг, йæ былтæм ын уæд 
Рæсугъд чызгау ивæзта былтæ; 
Ныр мæнæ ныххус и фæндыры къæдзау, 
Йæ хъуыры фыцгæ ронг ысмал и. 
Быдзæуы ныхæстæм мах нал хæссæм фау, 
Æмæ дзы ысхуыпгæнæг нал и. 
Фæтчыхъæдæн ма йæ нæ фынджы кæрон 
Тæрсæгау æрæвæры кæстæр,— 
Нæу хистæры тасæй ысдзурын йæ бон— 
Уæд фарны кæхц аззайы фæсвæд. 

Æмæ уæд ныккæрзы дæлфадæй æцæг: 
Кæм нæ уыди нартæм мæнгдзурæг, 
Фæлæ-иу йæ ницыйыл басасти лæг,— 
Бынат ма-иу ссардта сæ цуры. 
Æргом дзырд куы кæна — фыдгулæн дæр аргъ,— 
Мæлæты фæндаг æм нæ кæсы: 
Йæ бæхыл-иу ногæй уый бавæрдта саргъ, 
Фæцыд-иу æвыдæй йæ къæсмæ. 
Цы фæдæ, мæ хъæбулты рæзгæ фæдон! — 
Кæд нал у фыдбон уа, фыддуджы 
Рæстаг уды фарсмæ æрлæууын дæ бон, 
Фæцæр уæд æлгъыстау дæ хъузджы. 
Фыдвæды бæсты-иу æвæд истой нарт, 
Сæ цин уыд æхсаргарды азæлд... 
Æгадæй кæд афтæ æхсызгон у цард, 
Мæрдты уæд 
Зындонмæ дæр 
ма бæлл!.. 
II 
Гъей, дзагдар, бæстонæй цæуыл уыди дзырд?— 
Кæд Иры хæрзæбон, нæ къæсыл, 
Кæнæ та рæдауыл,— мæнмæ хауы куывд, 
Æри-ма дæ кæхц, æз нæ тæрсын!.. 
* * * 
Мæн сындæггай цæуын фæнды, сабыр, нæ зæххыл. 
Сусæг тасау къæрцхъус, фæлæ барджын, 
уæндонæй. 
Райсом боны рухс цъирын æхсырау йæ цъæхыл, 
Хъусын æхсæвы аргъаумæ тары дæлдонæй. 
13 

Мæн сындæггай цæуын фæнды зæххыл—æмбарон: 
Хуырыл бурбын сæтæлæг кæдæм лæсы цадæг, 
Цъингуыр ризгæ цæмæ бæллыд ихы бын фарон, 
Йе цæуыл уыдзæн арты æвзæгтæн сæ кадæг? 
Мæн сындæггай цæуыи фæнды зæххыл: куырм 
лæгау 
Искæй амондыл ма скъуырон искуы мæ къæхтæ. 
Сыфтæр сыфтæрæн уарзон ныхæстæ куы кæна, 
Уæд сæ базыртæй ма ’ркалон цины æртæхтæ. 
Мæн сындæггай цæуын фæнды а зæххыл: райсон 
Цардæй иунæг хорз, ма бафтон ахæм фыдæхыл: 
Лæг æппæт дуне уарзынмæ хъавыди райсом, 
Стæй хæрам сырдæй изæры бафынæй зæххыл. 
МÆ КАРÆН ХÆСТОН 
Цыппор фæндзæм аз... Нæмыг туджы цæмы 
Саст Берлины куы фæци йæ ныхас, 
Уæд æз райгуырдтæн хохбæсты. Атахт мæныл 
Рогæй тугхъулон заман, нæ фыдаз. 
Фæлæ абоны онг дæр, æхсæв уа йе бон, 
Иу æвирхъау ныв уайы мæ цæстыл: 
Ног мæ къæсмæ цæуы иу мæ карæн хæстон... 
Уый фæмард цыппор фæндзæмы, хæсты. 
Уый æрцыди фыццаг хатт: æрыгон, уæздан, 
Уыд йæ сау-сауид бецыкк къæбæлдзыг. 
Уæнгтæ фидар, æлвæст, фæлæ къахдзæф уæззау, 
Цæстæнгасы — æргом ныфс, къæмдзæстыг. 
Дуар бакодта цадæг. Æвзонг лæджы хуыз 
Дардтой цырыхъхъы уыгард фæдтæ дæр. 

Сидти хæстмæ мæнмæ. Хъæццул асхуыстон æз 
Æмæ загътон: цæттæ дæн! 
Уый æрцыди дыккаг хатт: йæ цæсгомыл — мæт, 
Туг тымыгъау йæ уадултыл хъазыд. 
Уыд йæ зачъе хъæбæрхъис, йæ фезмæлд — 
ызнæт... 
Нæй, нæ уыди мæлæтыл уый разы... 
Рæстæг бадомы хæхты дæр. Хъуыды уæддæр 
У мæлæт æмæ царды ’хсæн арæн... 
Уый та ногæй æрцæуы: азæй-азмæ — æндæр, 
Фæлæ алыхатт дæр — мæ карæн!.. 
Уый та иубон зындзæн, æз куы нæуал уон, уæд: 
У æнцон зонæн тугбын фæдтæй дæр... 
О, уæд ма-иу ын исчи мæ бæсты зæгъæд: 
Æз мæрдтæй дæр цæттæ дæн! 
СÆРИБАР 
Фыдæй-фыртмæ дæ номыл царди лæг. 
Æрвгæронау — æнæссаргæ, мæнгæфсон, 
Ды сфæлдыстай лæджы уды хæлæг, 
Нæ дæ ары, уæддæр цæры дæ ныфсæй. 
Ды дæ æппæты дæр, фæлæ нæ дæ! 
Лæгæн нæ дæ, нæ йын сæттынц йæ дойны 
Уæд хорз цард, иом, æрдхорды ’ууæнк, нæдæр 
Æрвон рухсау рæсугъд сылгоймаг. 
Дæ кувæндонмæ рабæтты йæ рон 
Æхсон дур дæр, фæлæ йæ нæй фæхонæг. 
Йæ мидфыны уа, й’ адзалы кæрон — 
Хуыцаумæ нæ, дæумæ кувы зæххон лæг. 
15 

Дæ сурæт уайы цæстытыл æдзух,— 
Сырххъулон кæсаг ферттивы мæ разы!.. 
Æваст фæцæвын нæууы бын мæ къух, 
Фæлæ дзы ’рмæст хъуынайы тымбыл райсын... 
ФÆРАЗОНЫ ÆМДЗÆВГÆ... 
Мæ зондыл сахуыр дæн. Мæ зæрдæ мæ хъыг 
дары, 
Кæд афтæ у нæ хъысмæты ысконд: 
Цы уарзыс, уый дæ сусæг-æргом мары — 
Мыдыбындз калы дидиныл йæ бон! 
/ьМХ та йыл хъæцыс. Æмæ та у йæ рæстæг. 
Дæуæн, цавддурау, байгас и дæ зын. 
Æууæндыс та: дæ нысаныл фæхæст дæ, 
Æмæ та дæ фæсайдта ног дæ фын. 
Мæ бæх æууилы уидоны æрттигътæ, 
Къæбæрæй — цух, фыдбылызæй йын — хай!.. 
О, та-та-тæ! Ныллыг уын кæн уæ хихтæ, 
Лæджы уды кæнут уæддæр та най. 
Дæ зæрдыл дарыс иунæг хъуыды: амонд 
Хуызæнæй дæр фæлитой у, мæрддзæст. 
Дæ уаз бæллиц — æнæссаргæ, дæлимон, 
Æлгъитын æй нæ бауарзы та цæст. 
МÆ ФЫДÆН 
Уый сыстад мигъдалынг. 
Нæ кæмтты арф рæбынты 
Ыздыхсы митвæздæг, фыдтардзæгъдæн кæны. 
Цыма хъысмæты сар у аудæг мæ зынтыл,— 
Æмæзнæт рог.дуне дæ фæхъуыдыл кæуы!.. 
16 

Цы сты фæндон хæрзтæ!..— 
Дæ ингæны кæрæттыл 
Цæрдæг æртауы йæ урс кымæттæ уад, 
Сæрфын сæ хъарм къухæй æмæ кæрзы мæ зæрдæ: 
Ам ис мæ удлæууæн, стæй де ’нусон бынат... 
Лæг дæн,— 
Цæссыг нæ фидауы мæ кары... 
Фæлæ мæлæтыл ахуыргæнгæ нæу, 
Æз хъусын зад уыгæрдæнтæй дæ зарын,— 
Дæ хъæбулты фæсус марой: фæлæуу... 
Мæ хо дæм къухбавналын дæр нæ уадзы, 
Йæ цæссыгтæ ызнæт къадайау — цырд, 
Æз та дæ табæт сау ингæнмæ уадзын 
Дæ къухтæй быд гæрзбæндæныл, мæ фыд!.. 
ФЫДЫБÆСТÆЙЫ СТЫР ХÆСТЫ ЧИ ФÆМАРД, 
УЫЦЫ ИРОН ХÆСТОНТÆН 
Уæ ингæнтыл нæма нытталынг бон, 
Гъе афтæмæй уыл зарæг систой адæм. 
Уæ ныфсы фæрцы фарны дзырд «ирон» 
Хæсты быдыры хъуысти кадæн! 
Фыдæй-фыртмæ 
Фæндонæй 
Мах æвзарæм 
Фырттау — 
Фæцу ’мæ ма ’рцуйы фæндаг... 
Ныффæсус-иу нæ кæмтты 
Тохы зарæг, 
Уæддæр нæ уыд фæстаг уæлахиз 
Фаг, 
17 

Æмæ та-иу ныййазæлыд æрвнæрдау 
Тæвд саргъы бын 
Æфсургъы мыр-мыр уæд: 
Куы цæуа дзырд дæ намысыл, 
Дæ ардыл,— 
Фæндонхорз цардыл ничи кæны мæт! 
Æмæ-иу кæд æнæсаргъ бæхтæ Ирмæ 
Цыдысты иугай — 
Нал хъуысти цæлхъзард, 
Уæд-иу ызнаг та нал кодта 
Æртхъирæи: 
Цыди 
Æнæнымæцæй 
Цагъд!.. 
Сæ табæтыл-иу хъарæг систа раздæр 
Æрмæст ирон мад — судзаггаг йæ дзырд,— 
Уæ номыл та æппæт дунейы адæм 
Кæнынц тæфæрфæс Иры хæхтæн ныр... 
РУХС ИЗÆР 
Мæнг аууæттæ. Ыстулы рагъыл мæй, 
Зына-нæзына тары пæлæз сисы. 
Мæ Иры къæс уæд сабыр у, фæлмæн, 
Ысулæфы йæ бонгуысты фæдисæй. 
Хæрзæфснайд кæрты хъуг цæгъды сынæр. 
Дыууæ тынау мæ хойы æрмттæй æхсыр 
Сæх-сæх кæны. Йæ урс-урсид уынæр 
Цыргъ цæвæджы сыгъдæг зæллангау хъуысы. 
У циндзаст хъæу. Нæма кæны фынæй. 
Кæл-кæлæй худын... Сусу-бусу... Зарæг. 
Цыма зæххыл нæ уыди æмæ нæй 
Фыдæх, фыдбон... Æддейау у сæ арæн; 
18 

Къæссавæлдæхтау сау рын æмæ хин 
Сæ тæригъæдтæ баныгæдтой рагæй, 
Æмæ лæгмар нæ кæны буц йæхи, 
Тызмæг сырдау æхæлд атомы маргæй. 
Мæ райгуырæн! Куыд чъызгæ у дæ цин! — 
Фыдæй-фыртмæ хæстарыд у дæ зæрдæ... 
Дæ нос-иу ног хъæдгомы бын фæци — 
Æмæ зыны сæ дæсæн иу æрмæстдæр. 
Æз та? Мæнмæ цы нæ хæрзамонд каст! — 
Сæрыстыр дæн дæ хъæдгæмттæй дæ фыртау: 
Мæ сабийæ сты гом зæвæтæй барст, 
Лæджы кары — æлгъыстаджы фыдфынтæй. 
Æмæ кæны мæн иу хъуыдымæ дуг,— 
Уый хъуамæ зона афоныл ызнаг дæр: 
Куы фемæхса зæронд хъæдгомæй туг, 
Уæд у цыфæнды хотыхæй тæссагдæр! 
ÆРÆГВÆЗЗÆГ 
Арв ныссау. Фыдуазал... 
Федзæрæг и ком. 
Цу æмæ йæ равзар: 
Талынг у йе бон? 
Дард æфцæгæй дымгæ 
Сау мигътæ хæссы. 
Комбæсты фыдуындмæ 
Джихæй хъæд кæсы; 
Уазалмæ йæ тæрттæ 
Байтыгъта, ныцъцъæх: 
Бур-бурид сыфтæртыл 
Урс тыччытду — зæгъ, 
Ю 

Тæккæ хохрæбынмæ 
Батыгуыр ысты, 
Мадзура, æрхуымæй, 
Хæдзæрттæ фыстау... 
Нал сæ хъуысы зарæг, 
Йе фæндыры цагъд: 
Сау хъуариты армæй 
Сау къæвда фæтагъд. 
Таурæгътæ, бæллицтæ — 
Стæ-ма, кæд зынæг?.. 
Никуы æмæ ницы,— 
Тагъд, мæ хур, зымæг! 
КЪОСТАЙЫ ЦЫРТЫ РАЗ 
Ам хъуамæ сабыр уа. Ам сойныхас нæ фæччы. 
Ам хъуамæ зарæг уа — нæ дзы фæччы кæуын. 
Рæстæвзар сонт удæн йæ хъизæмар — йæ фæтк у, 
Цыргъæссад хъамайæн йæ урс комыл цæуы. 
Фыддон-фыддуры дæр хæрæмигъæй фæзыны 
Йæ нысаны бæрзонд стъалы — йæ фын... 
Цыма пехуымпарау зæры бонмæ нæ уыны: 
Цы у æцæг амонд æмæ æцæгæй зын?! 
Ам хъуамæ сабыр уа. Раст аргъуанмæ цæуæгау 
Цыфыддæр сау лæг дæр фæзæгъа-иу æргом, 
Кæй у æлхæнгæ ном тæссонд фынкау рæстæгмæ, 
Æнусон та — сыгъдæг уды цæсгом!.. 
Æмæ куы нызгъæлынц сæ иударон ныхæстæ,— 
Йæ мæнгæй раст чи у, йæ фырзыдæй — рæдау, 
Уæд мæм кæсы: фæлитойæн йæ хъæстæ 
Нæ царды зиугæрсты у дзул æмæ мыдау. 
20 

Бæрзонд Къоста! Дæ нæргæ фарн нæ сысы, 
Хæссы йыл саби дæр йæ авдæнбастмæ рæз... 
Ам хъуамæ сабыр уа æмæ дзы хъуамæ хъуыса 
Рæстдзинад æмæ Намысы Хъæлæс!.. 
ЗЫМÆГОН 
У хъæд бæгънæг. Æгуыппæг. Уары мит. 
Дæ удылхæцæг: суг æмæ æвзалы. 
Ныффæллад арв. Æрсæрфы ма йæ хид,— 
Фыдуазал ын йæ митпакъуыйæ згъалы. 
Ныссабыр æрдз. Кæмдæр кæнынц дæ кой, 
Уæддæр дæ чидæр хорз, æвзæрæй мысы... 
Хъæбæр цыхт, дзул, картофыссæстыл — сой 
У де ’хсæвæр. Сыбыртт, уынæр нæ хъуысы. 
Æмæ æрбад — æрмттæдæларм дæ зыны, 
Суг бандзар пецы, басхъау зынг æмæ 
Æнхъæлмæ кæс: дæ куыдз нырмæ нæ зыны, 
Иæ гъæйтæй-ойтæй нал цæуы хъæмæ. 
Ыстыр дуне та — хиуарзон фыдусау... 
Йæ феххæлын дæумæ нæ хæссы цъæх, 
Æмæ дæм чидæр сусæг-æргом хъусы: 
Куы зæгъай раст, уæд дæм кæны фыдæх. 
Дæ куыст, дæ ном — æппынæдзух быцæу, 
Цы ницæйаг дæм бакæны æртхъирæн... 
Фыдæлты раз æнæбон уыд хуыцау, 
Ныр уыцы Ирæй 
Ир 
Æппæлы 
Ирæн!.. 
21 

ДЛВИДСОСЛАН 
КУРАЙЫ БЬШЫЛ 
II 
Изæрмилтæ. Ныддаргъ мыл ис мæ фын, 
Уæддæр мæ нæудзарм гобанау æлвасы. 
Рæудымгæ хуымтыл азилы, тæлфы, 
Иæ хъыдзы-хъазтæй бур æфсир æртасы. 
Куыд рæсугъд дæ, Гуырдзыстоны æрдз, куы, 
Дæ фидыцæй дзæнæт кæны æфсæрмы... 
Æрдыны къæдзау — гагадыргъ, фæткъуы... 
Зæхкусæг ма йæ иыхы хид æрсæрфы. 
Зæрæхсид хæхты урс риутыл хуыссы, 
Иæ бурдзыкку æрызгъалы сæ уæнтыл. 
Кура йæ дыстæ ссивгæйæ бырсы,— 
Къуыприу къæйдуртæн асхъиуы сæ сæрты. 
Уыд ацы къæс мæ рагсагъæсты рис, 
У ме схæссæг æмæ йæ уарзын мадау. 
Цæуыл ма уа мæ зæрдæйы фæдис, 
Мæ къæбæр мын цæуылнæ тайы адæн? 
Цы хорз бантыса иу зæххон лæгæн,— 
Лæппуйы кары бафтыди мæ къухы... 
Уый амонд нæу? Циу амонд та, уæвгæ? — 
Ызнагхæссæг, æмгарсафæг æдзухдæр!.. 
II 
Нæ мæ уарзы гуырдзиаг дæр уæгъды — 
Лæууы мæ разы Турчы æфсад зоныг. 
Сæ фыдызнæгтæй цас фылдæр цæгъдын, 
Уас чидæртæ кæны мæ удыл хъоды. 
Мæ цард нывонд у рухс Тамарæн. Уый 
Æрцæуæггагæн схæлар кодтой донау!— 
22 

Фæлæуу, мæ хур, тæбынæлвæст æлхуый, 
Кæсут, фæстæмæ зилын дæр фæзоны!.. 
Мæ фыдызнæгтæй райсдзынæн мæ маст, 
Мæ къæхты быи ызмæлдзысты бындзытау. 
Фæлæ кæмæ фæхæсдзынæн мæ маст? — 
Мæ райгуырæн фыдæнхъæл у йæ фыртæй. 
Дзæгъæлы баззад уæзæгыл мæ мад, 
Нæ чъырын хæдзар афонмæ ныккалди. 
Ирон лæгæн æддейы вæййы кад, 
Йæ къæсы та куыдзыл нымад дæр нал у. 
Уæдæ цы карз хуыцауæлгъыст фæдæн, 
Куырмæджы комдзог рацыдтæн мæ цардыл, 
Зæххыл мын иу мæн у зæгъæг кæд нæй,— 
Мæ ном хæсгæ у мастисыныл, кардыл. 
СÆРДЫГОН БОН 
Æмдзæвгæтæ фыссын мæн нал фæнды ам... 
Фæкæс-ма,— нæ урссæр къæдзæхтыл 
Тынуарæгау зилы зæрин хуры арм, 
Сычъи-дзуг ныззæй кæны рæгътыл. 
Цъæхвæлыст фæтæнтæ сты дымгæйы бар, 
Бæзкæрдæг сыл тоны йæ дзыкку; 
Дæлдæр та гæмæх тулдз — нæ зоны йæ кар,— 
Фыртæвдæй йæ уæраг ысфынк и. 
Рæздарæн хъугæмтты æрривæд ис хъом, 
Сæ алварс ныхситт кæнынц зымтæ... 
Нæ хъæуты йæ дæларм æрбатыхта ком,— 
Ныр мысынц сæ зымæджы фынтæ. 

Куыд диссаг у ацы æвæндоны кар!..— 
Фæнды та мæ: фехсон мæ нымæт, 
Мæ уадсур æфсургъыл рог баппарон саргъ,— 
Фæстейы куыд аззайа дымгæ!.. 
Уый аргъауы цард у... Мæ сусæг кæуын 
Ысхæццæ мæ хъуырмæ: æвзæр дæ! — 
Кæддæры къæбæда лæппуйæ кæнынц 
Æфсæрмы куырыхон зæрæдтæ... 
Æмдзæвгæтæ фыссын 
Мæн 
Нал фæнды 
Ам!.. 
МÆЙРУХС ÆХСÆ5 ИРЫСТОНЫ 
Дыдзы хурау лæдæрсы бæстыл рухс, 
Хæлбурцъ кæнынц мæнг аууæттæ йæ быны. 
Ыстулы мæй. Сты сау хæхтæ фæлурс,— 
Сæ къæмбыртыл цы нæ хуызтæ фæзыны. 
Æгуыппæг... Сабыр... Зарæг сисы дон,— 
Уынгæг кæмтты кæсагау къæдзил тилы. 
Мæ бæх тыхсы: уый сау хъæды кæрон 
Сычъивæдтыл къуыбырхъус бирæгъ зилы. 
Æддейау дардæй ферттивы мæ зынг, 
Мæ цæстыл уайы, йе мæ сайы зинау: 
Нæ фыдæлты хæцæн мæсгуыты бын 
Йæ фысты дзуг æррнвæд кодта фыййау... 
Уынгæг æртасы æрфгуыты къæлæт, 
Ныууадз, хæлар, дæ мысинæгтæ рохы, 
Дæхи-иу фехс дæ саргъы гопмæ уæд 
Æмæ — тæхгæ... Суадз дугъонæн йæ рохтæ!.. 

ИЗÆРМИЛТÆ ХÆХТЫ 
Æрхæцыд хъæуыл тар аууон. Йæ хихтæ 
Ныууигъы маргъау рог уддзæфмæ хъæд, 
Йæ сæрмæ та фæлмæн пакъуыйæ — мигътæ, 
Цæуы къæдз-мæдзы арф кæмттæм сæ фæд. 
Цæгатаг уахъæз хуссарварсмæ фасы 
Тæгæры сыфтæ: хур уыдзæни сом. 
Талф-тулфытæй зынггур гæлæбу хъазы 
Мæйрухсимæ, хæссы йæ цин æргом. 
Фæсхур ма чидæр хъавгæ картоф рувы, 
Йæ сæрбæттæнæй асæрфы йæ хид. 
Ам фаззæттау тар боны рухсæй ивы 
Фæлдисæг æрдз. Йæ байзæддаг—йæ цин. 
Бæрзонд дуне æгъатырæй нæ кæсы,— 
Цæуы къæрцхъус мæлæты разæй цард, 
Æмæ йæ радыл алчидæр æрвæссы — 
Нæ хæры дуне басæттынæй ард. 
Æз та хæссын мæ уды нуазæн дзагæй 
Нæ адæмæн. Нæ сын фæдæн сæрæн, 
Фæлæ сæ цуры иунæг бон дæр фаг у — 
Мæлынæн уа, цæрынæн уа — 
Мæнæн!.., 
ХОХАГ ЛÆППУЙÆН 
Плиты Алæгæн 
Ма кæ, ма хъæрз дæ мидфыны, 
О мæ фæлмæн æрдхорд!.. 
Цард ды равзæрстай хивæндæй,— 
Нæу дæ фæззыгæнд конд! 

Ручъы урсгуыр æхсæрдзæнтæй 
У æхсæвы тар — бон. 
Уым дæ уарзты æвæрæнтыл 
Нæй хæрзаудæг, зон!.. 
Уым цъæх къæдзæхтæ — аргъуанау, 
Хур сыл рабæтты рон,— 
Стыр дуне дæуыл архъанау 
Уæд ныххуырсы йæ сон. 
Уым дæ урс гал æдзæфхадæй 
Хилы къулты æнцой, 
Æмæ хъуысы йæ дæлфадæй 
Де ’ндон дзæбуджы кой... 
ИРЫСТОНЫ 
У хосгæрдæн. Сатæг хур. Зарæг... 
Мæ рагбонтæ мысыны кар... 
Цы мæ домыс, уагæр, хъæсдарæг, 
Дæу садзыимæ нал тасы арм!.. 
Нæ, афтæ-иу ма зæгъ, нæ зонын 
Дæ былтыл мæ цæвæг ыссын,— 
Мæ уд та мын ногæй æвзоны 
Уæ ферттывдмæ ивгъуыды вын. 
Цы уарза лæг удæнцой, адæн, 
Уый — хорз уа, æвзæр уа,— йæ къæс. 
Ир мард у æнус-æнус кадыл, 
Фæлæ та йын не схæссы рæз. 
Кæйдæрты сæрвæлтау нæ хъару 
Ныххорз и. Нæ йыл кæнæм мæт. 
Фыды фæдзæхст фыртмæ нæ хъары,— 
Æвæды бæсты нын — фыдвæд. 
26 

Кæд нал бæззынц Иры æгъдауæн: 
Рæстдзинад, нæ намыс, нæ фæтк, 
Гъе, Уастырджи, ма кæ æвгъау уæд 
Поэтæн сæрыстыр мæлæт!.. 
ХОХАДЖЫ РАДЗЫРД 
(Зæронд царды нывтæй) 
Мæн иудуг ныппæрста йæ цъысымы цард. 
Мæ кæддæры арвау нæргæ ном 
Ныффидиссаг. Сызгæ мæ кæрддзæмы кард. 
Хæрæмигъæй тардæр — мæ цæсгом. 
Йæ къух мыл уæд ауыгъта ме схъæл рæсугъд: 
«Фæрæдыдтæн ме ’взонгæй», — йе ’фсон. 
Мæ хиуæттæ загътой: хъаруйæ нæу цух, 
Йæ зыныл цæмæн кæиæм еу-сар!.. 
Мæ ницæйы уавæр кæй зæрдæмæ цыд,— 
Хæлар мæм чъылдымырдæм фездæхт. 
Мæ лæмæгъ мын базыдта, æмæ æрцыд 
Йæ рагон мæстытимæ ме знаг. 
Цы нæ уыд, куыд нæ уыд, фæлæ, дам, æрдзæй 
Мæгуырмæ дæр иу хорз фæкæсы: 
Ызнаджы ныссастон мæ карды фындзæй,— 
Йæ гæндзæхтæ цагъта мæ разы. 
Йæ бирæ фæллæйттæ кæй баисты мæн,— 
Дзæнгæрæгау азæлыд комы, 
Æмæ дзы кæм нæ уыди хайисджытæ,— 
Ног сидтытæ уагътой мæ номыл. 
Йæхи мæм æрбаласта ме схъæл рæсугъд, 
Мæ хион мæнæй кæны сомы, 
27 

Йæ мидбылты худгæ мæм дары йæ къуХ, 
Мæ хæлар, мæ цурæй нæ комы... 
Нæ, уайдзæфы номыл мæ не схауы дзырд, 
Фæлæ сæм æлгъгæнгæ фæкæсын... 
Мæ рагон ызнагæн та сарæзтон цырт, 
Æрвылбон ын рухсаг фæзæгъын. 
ÆХСÆВ ХЪАРА-ДДГЪЫ ЦУР 
Ныгъуылы тары Хъара-Дагъ, 
Тызмæг у сау уæйыджы сихау, 
Йæ сæр ма ленкгæнæг бæхау 
Уысмæй-уысммæ фæзыны мигъæй. 
Йæ бынмæ сау денджыз хъæрзы, 
Хырыз дуртæ æууилы галау... 
Фæстаг хуры тын нал фæзынд, 
Уæд ам ныффæздæг кæны талынг. 
Ныссабыр дуне, арв ныттар. 
Ды та дзæнæты бæстæм хастау 
Уæд ратт æргом ныхасы бар 
Дæ риссæгтæ æмæ дæ уарзтæн. 
Зæгъ-иу: нæ базыдтай, бæгуы, 
Фæндиаг хорзæхтæ дæ цардæй, 
Уæддæр æм цингæнгæ цæуыс, 
Цыма тæргай саби йæ мадмæ; 
Кæй у рæстæгмæйы цæрæн 
Бæллиццаг рухс дуне, мæ боныл, 
Æмæ сæрбахызтау — мæлæт, 
Фæлæ йæ хорз кæй зæрдæ комы?.. 
28 

Зæгъ-иу: æппæтмæ дæр цæттæ, 
Нæ цард æрвæрдынау кæд ивы, 
Зындзынæн æм 
Уæддæр 
Мæрдтæй.— 
Гъе уым дæр хъуамæ уа мæхи фæнд!.. 
АИВАД 
Хуыцауæн нæ! Дæуæн кæнын æз табу... 
Мæлæтау — карз, æрвæрдынау — рæсугъд, 
Мæ сираг бæх кæны æлгъыстау фаддзу,— 
Дæ галуаны раз басыди мæ уд. 
Цы сагдæртæ нæ хъавыдысты уымæ 
Фыдæй-фыртмæ, фæлæ сыл уад кæуы. 
Йæ цъуппыл та,—æнæрвæссон, ызгъуыммæ, — 
Бæстырæсугъд сæрбæрзондæй лæууы. 
Мæ ныфс тæргай сывæллонау фæлидзы, 
Нынкъуысы тары дурвæдджимæ хох, 
Æмæ ма йын йæ фæлгæрæттæ уидзын, 
Æмæ та ног æрдынæлвæстæй — тох. 
Уæдæ кæд у уæларвбæстæ æнæдон, 
Нæ дзы æрзайы удыхосæн сæнк. 
О аивад! Дзæнæт мын у дæ зындон, 
Ды кæнæ æз! — Уый у мæ уды фæтк. 
ПОЭТ ДЗАБОЛАТЫ ХАЗБИИЫ ФÆСТАГ НЫХАС 
Сыгъдæг арвæй хур кæсы,— 
Мæ цæстытыл бады сау мигъ... 
Куы нæ зыдтон æз тæрсын, 
/Еви мыл мæ зæрдæ атигъ? 
29 

Мæлæтæн — дæрзæг йæ арм, 
Мæнмæ та-иу касти — ницы... 
Уæддæр мæ, нæ рухс бонты фарн, 
Нæ фæнды дæуимæ хицæн!.. 
Ехх, дуне ма иу хатт фен/.. — 
Йæ рæсугъд фæндтæ, йæ азар... 
Куыд æрæгмæ сдæн поэт, 
Куыд раджы æрцыд мæ адзал!.. 
Фыдгултæн нæ кодтон аргъ, 
Сæ иу дæр нæ уыди ме знаг: 
Кæмæн сæ йæ къух уыд даргъ,— 
Кæмæн та, мæгуырæг,— йе ’взаг! 
Хæларæн? — Цы уыд мæ бон? — 
Мæ уæнгтыл йæ уаргъ — сæрыстыр... 
Ныр цу æмæ царды кæрон 
Æрбафтау дæ рис йæ рыстыл!.. 
Уæдæ кæд фæци мæ цард, 
Мæ зонгæтæй иу хорз курын: 
Рæстагæн мæ къæсы арт 
Куыд судза — къæвда уа, хуры. 
поэт 
Иу сæударæй иннæмæ цæры 
Рогвæсмон, зынггур гæлæбу, циндзаст. 
Судзгæ зынг æй раууатмæ тæры, 
Фæлæ кæс, æмæ та ногæй сирвæзт. 
Зынгыл та ныххуырсы ног йæхи, 
Уый йыл макæ-макæйæ нæ хъæцы: 
— Æз дæуæн — дæ урс ингæн, мæ хур! 
30 

- Нæ, 
Æз цардмæ рацыдтæн дæ фæрцы!.. 
Æмæ та йæ базырты куырдадзы 
Фаззон фырттау цард æмæ мæлæт 
Иу æндæры къах айсын нæ уадзы,— 
Уый, поэт, дæ разагъды хъысмæт... 
ФÆСМОН 
Æризæр и. Æрфæлмæн комы уад. 
Нымæтын ехсæй нал цæвы мæ рудзынг. 
Гуыв-гуыв кæны мæ пецы лагъзы арт, 
Гуылæвзагау цыдæр таурæгътæ дзуры. 
Мæ цырагъ ризгæ кафыныл фæци. 
Фæсабыр куыдз, уый рухсмæ нал у хорзау... 
Уыд ацы къæс мæ удæнцой, мæ цин,— 
Хæтаг сылау мæн афæлывта горæт! 
Ныр мæнæ гъе мæ боны рухс фæуы, 
Зæрондау мæ йæхимæ ласы тæрхæг. 
Ис ахæмтæ: кæйдæр цардæй цæры 
Æмæ нæ зоны, чи, цы у йæхæдæг. 
Кæм нæу лæппу йæ уаз бæллицты рог,— 
Мæ уды диссаг арвы бын нæ цыди: 
Фыдбоны раз нæ тасыди мæ цонг, 
Рæствæндагыл мæн ардауын нæ хъуыди. 
Фæсхохмæ атылд уыцы бæсты хур, 
Фæлæ та йæ æрцагурын мæ рысты. 
Ныр цу æмæ тæргай лæппуйау кур 
Дзырды бар, 
Ном 
Дæ ницæйаг фыстытæй. 
31 

Мæлæт, дæуыл дæр æз нæ кæнын дис, 
Зын у бæгуы: тар чи ивы йæ боныл: 
Фæлæ мæ Ирæн,— уый ма у мæ рис,— 
Æз хорзæй ницы бакодтон, мæ боиыл! 
НЫСТУАН МÆЛÆТМÆ 
(Зарæг) 
Арвыл сусæны стъалы æрбатæхы. 
У мæ къæсы та хъоло сæудзыд. 
О мæлæт! Цæй, дæ хорзæхæй, 
Ма тагъд кæн,— 
Æз нæма фæдæн дзырд... 
Дуне — сусæг сывæллоны авдæнау, 
Карчы цъиутау йæ хæрзтæ — æвзæрст,— 
Мæн йæ хинты фæдисмæ нæ равдæлы, 
Уый нæ уарзы мæ цæст. 
О, фæлæ мады риуау кæй бауарзтон, 
Уыцы арвы цъæх ма байс мæнæй!.. 
Уды рухсдæр фæндиæгтæ — ауæзтау, 
Ской сын нæй æмæ нæй... 
Ехх, хъысмæт та цы удыл нæ рахæты, 
Фæлæ уый нæу мæ хъæстаг, мæ зын: 
Мæн фæндыди, мæ сонтæй кæй бафхæрдтон, 
Уымæн «хатыр» зæгъын. 
Донласт фесты мæ уарзæтты цæссыгæй 
Ме знæт фæндæгтæ. Цард та фæуы. 
Рох фыдæлты уæлмæрдыл къæмдзæстыгæй 
Æз сæргуыбыр лæууын. 
32 

Иунæг иу хорз ма у мæ удæнцой: 
Мæн ирон мырты фæрцы фæиды 
Дуджы сагъæстæн басгуыхон хурбæлццои, 
Уарзтæн — ифтыгъд фæндыр. 
Амонд нал и фæндиæгты разагъды, 
Ме сконд мæсыг бындзарæй кæлы? 
О мæлæт! Цæй, дæ хорзæхæй, 
Ма тагъд кæн, 
Æз дæ кадæн мæлын!.. 
МАРДЫ УÆЛХЪУС 
Дзесты Куыдзæгæн 
Дæ фыдæбæттæй фервæзтæ, мæгуыр... 
Рæдаузæрдæ æпиæтæнхъæл у цардæй, 
Йæ рын, йæ сармæ дардтай-иу дæ гуыр, 
Уæддæр — æнæхай амондæй уа, кадæй. 
Ныр нал хъæуынц дæу уыдæттæ бæгуы! — 
Дæ табæтыл рæупакъуы мит ныххуыссы... 
Лæгау лæгыл цы пайда у кæуын,— 
Дæ цыртдзæвæнæй мæн мæ къах нæ хæссы. 
Нал — уарзт, нал — зард... Дæ боны рухс фæци. 
Кæмæн у зын, кæмæн, мæгуырæг, фенцон: 
Фыдызнæгтæ кæндзысты ахсæв цин, 
Дæ хæлæрттæн фæуæззаудæр и се ’фсондз. 
Уæдæ, хæрзбон! Нæ мæ хауы цæссыг,— 
Нызгъæлдзысты мæ уды арфмæ... Абон 
Æз базыдтон, куыд бæрзонд у мæсыг, 
Куыд ныллæг у адзалæн та йæ тæрхон... 
2 Фжндæгты фарн 
33 

МА ТÆРС... 
Куыд сабыр у дуне... Фæсивылдæй денджыз 
Ныллæгъз и йæ кæхцы, раст хъазæи фæзау. 
Цæлхдурау мæ разы ныллæууыди хъенæй 
Фыд-зивæг, нæ фенкъуысы фурды мæ нау. 
Æлгъыстаджы кар: нæ зæронд, нæ æвзонг дæн,— 
Кæй уæрдоны бадай, гъе уый зарæг кæ, 
Мæн та кæд, мæ боныл, нæ хъару, нæ зондæй 
Нæ рæвдз кæны иу дæр: цæргæ йе мæлгæ! 
Нæ, хъæлдзæг дæн абон... Уæрæх гом — мæ 
рудзынг 
Хæдтæхæджы уæзæй тымбыл арв нæры; 
Сыкъаджын сæтæлæг та ивазы хъузгæй 
Иæ бур сæр, 
Бæрзæйхæлд уæныджы сæрау. 
Æз зонын: ныффæйлауы иуафон денджыз, 
Кæркæ-мæркæ урс барц йæ разæй хæссы, 
Кæм нæ йæ æрфæнды йæ рухс фидæн фенын,— 
Кæмдæр ма йæм чидæр æнхъæлмæ кæсы. 
Æууæндын: нæ тыхсы йæ амонды фендыл 
Хъæбатыр, рæдау лæг — йæ уæлхъус лæууы... 
Æмæ ма кæд уый æдде ноджы поэт дæ,— 
Дæ фæндаггаг, мæ хур, дæ разæй цæуы. 
АЦÆРГÆ ПОЭТЫ НЫХАС 
Сæнайы хохыл та сæумæйæ 
Æрбабон, 
Фæлмигъ хъæды гакк-гукк йæ хъæлæба 
Систа. 

Мæ фæллад цæмæй у, уый нал хатын 
Абон: 
Цы ис, ууыл — разы сты ивгъуыды 
Ристæ... 
Цырагъау ыссудзы, куыд мæ фæнды, 
Афтæ 
Мæ боны рухс...— Райгонд цæмæй нæ уа 
Зæрдæ!.. 
Мæ сагъæс — æвæгæс дзæнгæрæгау 
Рафтыд, 
Нæ йæ уадзы хъуыды хуыснæгау 
Йæ кæртмæ. 
Нæ дун-дуне — армыл æвæрдау — 
Мæ разы, 
Йæ хорз уа, йæ сæфтæй. Цы нæ вæййы 
Царды: 
Къух ауыгътон раджы мæ хиуарзон 
Хъазтыл,— 
Нæ кæнын æрратæ 
Хæрзамондыл, 
Кадыл... 
Цæуыл ма фæтыхсын!.. Сатанайау,— 
Дзагарм 
Мæ уарзон бинойнаг... Дæн райгонд 
Мæ цотæй. 
Ау, уый та куыд у: æз мæ фæззæгæн — 
Цагъар?! — 
Мæ дзуринаг фесты мæ рацæргæ 
бонтæ!.. 
Йе ногæй æрцарди кæфхъуындар 
Мæ къæсы: 
Нæй дон, æмæ зивæг сах абадти 
Хъулау... 
Зындоны тæссæй мæм тæссагдæр 
Фæкæсы, 
Куы мæ кæнынц ахуыр, цы нæ уарзын, 

Ууыл. 
Гъей, нарты дзырды фарн, фыддымгæмæ — 
Тулдзау 
Дæ уæззау къæс-къæсæй мæ зæрдæ 
Нырризы... 
Цæй, ахæм тых ратт, æмæ ма цæуæм 
уддзау,— 
Уадз зарæг нæ Ирыл 
Нæртон лæппу 
Сиса! 
ФÆЗЗÆГ 
Ысбæгънæг хъæд. Хур арвы къуырфæй рахызт. 
Йæ рухс тынтæй уæнг нал хæцы уæнгыл... 
Æнхъæлмæ кастæн æз дæумæ, 
Бæрзонд уысм,— 
Æхцон æнкъарддзинад 
Куы сагъуыйы лæгыл. 
Мæ къæхты бын хъæрзгæ æрхуыссы сыфтæр, 
Æмбæрзы цадæг бур хъæццулæй вæхх. 
Фыдуаг сырддонцъиу 
Зæрватыччы бынтыл 
Æрцард: 
Иæ къæс у рухс цардæн — уæрæх. 
Ныссабыр дуне. Дон фæци йæ варæг. 
Кæд ууыл дæр мæрдвыиæй бафтдзæн тагъд... 
Æрвнæрæгау ныууасы комæй байраг,— 
Кæны ма чидæр фарны къæсмæ тагъд. 
Мæнæн цыма нæй ивгъуыд йе та фидæн: 
Мæ зынтæ — рох, мæ цины бонтæ — барст. 
Бæллиццаг къæс мæм никæцæй, нæ сиды, 
Æмæ уæд цу дæ нысанмæ æмраст! 
36 

Уый сайаг у, уæддæр ыл ма кæ хъоды. 
Кæд а дунейыл уаздæр амонд нæй: 
Фæстаджы бон ысразы уа дæ зондыл 
Ызнаг дæр; ма уа хъастгæнæг дæуæй. 
Цы фæцардтæ — фыдæбонæн, йе адæн,— 
Уадз фод ныфсы хос дзыллæйæн, мæ хур! 
Æмдзæвгæтæ фыссынц 
Æрмæстдæр 
Кадæн, 
Поэт та у йæ адæмы бындур! 
Кæд, чи зоны, нæ цард æцæг зындон у, 
Уæддæр зындоны ничи хоны цард, 
Уадз судзæд Иры, 
Оххай-гъе мæ боныл, 
Æнус-æнус 
Хæлардзинады арт!.. 
ЗÆРДÆВÆРÆНЫ ÆМДЗÆВГÆ 
Тагъд ныллæудзæн къæвда. Бæрзæндты 
Сисдзæн цæргæс йæхи, æмæ кæс, 
Арф кæмдæр дуртæ ууилгæйæ кæмтты 
Ног ныннæрдзæн дæтты хъæлæс. 
Цыма фесты сæ уындæй къæмдзæстыг, 
Арвы айдæны федтой сæхи, 
Хæхты сатæг уæхсчытæй хъуыздзæнй, 
Галы комы фынкау сæ хид. 
Байраг цъæх нæумæ фехсдзæн йæ дзылар, 
Мæргътæм сиддзæн сыфтæр къухæй хъæд... 
Цæй-ма, феккуырсæм мах дæр, мæ хæлар, 
Риуы айсæфа иуцъус нæ мæт. 
37 

Зæрдæ рагон зынты ныхмæ уарт у, 
Фæлæ иубон фæзæгъын хъæуы, 
Мах нæргæ амонд агургæ царды 
Хатт æппæтдæр кæй фесафæм, уый. 
Æз куы нæ уон хъысмæтимæ разы,— 
Гъе уæддæр мæ нæма кæны рох: 
Кæд нæ фембылд, мыййаг, у уæлахиз, 
Йе кæронмæ нæма фæци тох! 
ЗАРÆГ ПОЭЗИЙЫЛ 
Хуры рухс тын фæбыры арвыл, 
Фехсы кæмттæм йæ хъарм — йæ ад, 
Раст гъе афтæ дæ къæсмæ хъавы 
Саг поэтæн йæ фат. 
Уый фæтæхы бæрзонд-бæрзæндты, 
Риутыл уадзы тæлмау йæ фæд, 
Уæд йæ зынтыл уа йе йæ сæфтыл 
Лæг ныхъхъæцы: — цы уа, уый уæд! 
Нæй цæрæгой, лæгæй уа ницы,— 
Иу фæрныг куысты чи нæу уаз, 
Фæлæ иубон фæкæны хицæн 
Уымæй дзыллæты раз: 
Пъа ныккæны йæ гауызæн богал, 
Арвы риуæн фыртау — тæхæг, 
Æмæ кардзыд кæны æвзонгмæ 
Уæд рæдауы хæлæг. 
У, поэзи, мæ сар дæ сæнттæй, — 
У дæ дзæмбыты хъулау лæг, 
38 

Фæлæ иу хорз мæнæн дæр радтай: 
Æз нæ кæнын хæлæг!.. 
У æрдзон фæтк: дæ къæсæй хицæн 
Нæй, тъымы-тъыма, нæй, лæгæн... 
Æз — фыдахин, дæ хъыг, дæ цинæй 
Дæн бынихсыд, уæвгæ. 
Фæлæ царды цы зын, цы хорз и, 
Уымæ лидзын. Кæнын лæгъстæ: 
Гъæй, цы фæдæ, Бæрзонд Поэзи,— 
Кæрты саргъы бæхтæ! 
НЫВГÆНÆДЖЫ ТÆРГАЙ 
Чыртæй-чыртæй æмæзмæлд кодтой дзыллæ 
Йæ равдысты. Йæ сæр уыди йæ кой,— 
Цымæ йæхиау адæм’æн сæ фылдæр 
Йæ куыстыты лыстæг хъæнтæ уыдтой. 
Уæзданарæзт дзыхы ныхас, сæ кондæй... 
Сæ быны митау гауызтæ —- сæлæф, 
Уæд уымæн та йæ хъулæттæ хæдонæй 
Æлгъыстау калди ахорæнты тæф. 
Чи хъалзæрдæ, кæмæн нæ уыди адæн, 
Кæй нæ ис къуымты адæмæй ысцух,— 
Æмæ-иу худгæ сусæг-æргом цадæг 
Æрытыхта йæ уарзоныл йæ къух. 
Уæд чидæр та йæ хины митæ уафы,— 
Хуыцауыскондæй уый хуызæн кæм ис: 
— Æнæмбæрст у! Куыддæр цыма... Гъы... Афтæ... 
Æниу, уæвгæ... Уæвгæ, цыдæр дзы ис! 
аэ 

Фæлыгъд нывгæнæг удæнцой æрмадзмæ. 
Тæвдæй ныддардта цыхцырæгмæ сæр. 
Ныффæллад и. Ныр, гъа, йæхи æруадза,— 
Йæ цæстыты зынг акалдта цæхæр, 
Фæзылд æваст йæ тыгъд хъуымац, йæ сисмæ, 
Æрвæрдынау, йæ ахорæнтæ — ’взæрст... 
Æмæ та уыд цыбыр дугмæ йæ рисæй 
Пехуымпарау ирвæзт: 
Уый сныв кодта, быдзæуы размæ халон 
Куыд хæссы тагъд-тагъд фаджысрагъæй хъæмп. 
МУЗÆМÆ 
(Хъазгаэмхасæн) 
Поэты уæздан зæд — 
Фыдхин æмæ карз, 
Нæ былтыл нын бакæныс цъутта. 
Ныззоныг та кæнæм дæ галуаны раз, 
Цæмæй ныл сæрбæрзондæй худай... 
Уæд сау хохы рувасау 
Сайаг кæй дæ,— 
Йæ мид-зæрды алчидæр зоны, 
Уæддæр дæ чи нозтæй, чи царды кæйттæй, 
Фыдбонау йæ къæсæрмæ хоны. 
Æз нал кæнын абон 
дæ номыл куывдтæ,— 
Мæ сис дæ фыры хъулау хъазы: 
Дæ тагъд-тагъд дзымандытæй уаздæр дзырдтæ 
Куысты бон лæудзысты мæ разы. 
Дæ фæзындмæ рæстæг нæ кæсы, тæхы, 
Нæ цард та æрвылбон дæр тох у... 
40 

Тæрсын: уый дæ сыгъдæг ном ацы зæххыл 
Поэттæй куы аззайа рохы!.. 
МИКЛОШ РОДНЕТИЙÆ 
(Венгриаг поэт) 
Поэт дæн æз. Ам никæйуал хъæуын... 
Æгомыгау хъуыр-хъуыргæнгæйæ хилын, 
Мæ уæлхъус зинау иу чидæр лæууы,— 
Мæ дзуринæгтæ сты йæ хъуыддаг иууыл. 
Къæрцхъус дызæрдыг рагæйдæр йæ цæст 
Мæнæй, мæ хур, йæ фыны дæр нæ исы... 
Поэт дæн æз. Дæн судзинаг æрмæст, 
Кæй дæн рæстдзинады æвдисæн! — 
Кæй зонын: арв цъæх у, сæнтурс — зымæг, 
Сырх-сырхид туг æмæ æндæртæ...— 
Стæй ноджыдæр, кæй нæ уыдтæн тызмæг 
Æмæ лæгмар кæйдæртау!.. 
ПОЭТЫ НЫХАС КАДЫ ТЫХХÆИ 
Мæн нал хъæуыс гъе ныр! 
Цæххæй сайгæ нæу 
Фæллад гал, йæ гутон нæ хæссы... 
Фыдуынд усгур афтæ 
Иæ бон зонгæйæ 
Къух ауигъы уарзоны къæсыл. 
Дæ хорзмæ бæлгæйæ 
Мæ цингæхц фæкалд, 
Ныссур и йæ быныл. Дзæгъæлы!.. 
Нæ мæ хъуыди цардæн 
41 

Йæ фарны 
Хæрзад,— 
Дæ фæд-фæд фæтылди 
Мæ тæлы... 
Хъуыдтæ мæ, цæмæй уа 
Мæ дзырдыл 
Æууæнк,— 
Цæргæйæ дæуæн кæнæм 
Табу!.. 
Кæй къухы фæсæдзыс, — 
Уый аккаг у, 
Нæу- 
Нæ адæмæн уый у сæ 
Хъæбул. 
Поэтыл — уæлæхох мæлæт æмæ 
Кар!- 
Сæ азар ызныхау 
Нæ фæуы, 
Уæлæуыл нæ цыди дæ номыл 
Мæ бар,— 
Мæрдты мæ куыдзæн дæр 
Нæ хъæуыс!.. 
ФÆДЗÆХСТ 
Абон хур бон у. Райдзаст. Хъарм у. 
Сираг уддзæфмæ базмæлы хъæд. 
Ахæм иубон дæ фæлмæн армæй 
Сыджыт бамбæрздзæни мæ фæд. 
Уæд дыууæ худгæ хуры æвастæй 
Ахуысдзысты мæныл. 
Хур нынныгуылæд, фæлæ дæ уарзтæй 
У дывыдойнаг,— мæлын! 
42 

Нæ, мæлаёт мæм нырма нæ хъары, 
Гъе фæлæ мæ æргом фæнды: 
Æз æнæнтыстæй уадзын мæ зарæг, 
Рох æй ма ныууадз ды! 
Уарз, цы уарзтон фылдæр нæ зæххыл,^ 
Зайæгойæ уа, сырдæй. 
Цъир-иу райгæ сæумæйы цъæхыл 
Арвы хурвæдджитæ зыдæй. 
Искуы уалдзæг куы ссæуа кæрдæг 
Ам мæ ингæны къæйыл, уæд-иу 
Ды рæбыныл ысрæмудз мæнтæг,— 
Уый — мæ зæрдæйы тæгтæй иу. 
Ноджы иу хорз фæстагмæ курын, 
Мæн хæрзиуæгау уый фæнды: 
Цæй, мæ сæрыстырæн-иу хурау 
Дард мæрдтыбæстæм саргъ кæ ды,— 
Ма ку! 
СОЛЬВЕЙГ 
Сæдæ азы мæм иу горæты 
æнхъæлмæ кæсы иу сылгоймаг. 
Назим Хикмет 
Хæхты уадтымыгъ миттæ хæссы. 
Хъæу — æгуыппæг, зæрдæйау... Зонын,— 
Уый дæ цæстыты арвæй кæсы 
Мæй æнкъардæй, Сольвейг. 
Уæлдæф доны кæсагау — лæгъз, 
Тавы йе ’рттæ мæнау дæ рустыл. 
У дæ сонт хъуыды царды фæрæз,— 
Сомбон рухсæй уа хъуамæ рухсдæр! 
43 

Бæрзы цонгыл та ног цъар — дзыгъуыр, 
Цъиры зæххæй йæхицæн сойаг... 
Амонд?.. Раджы куы сахуыр дæ ды 
Уый фæстаг уысмыл, Сольвейг. 
Хæхты зымæг рæсугъд у, фæлмæн,— 
Уæд цы уалдзæг ныккæндзæн уагæр! 
Удсæрибар ды радтай мæнæн, 
Æз — æвæрæзы уавæр... 
Уый нæ уарзт у æгæрон æмæ 
У нæ цин та æрмæстдæр сомваг... 
Нал ыздæхын нæ къæсмæ, хъæмæ, 
Фæлæ ма рох кæ мæн, Сольвейг!.. 
СЫЛГОЙМАДЖЫ АМОНД 
А. Ахматовайæн 
Лæджы фæндтæн мæлæт кæны кæрон, 
Фæлæ нæ уыди уымæй саст сылгоймаг. 
Æвзонг уыдтæн, рæсугъд æви зæронд, 
Уæддæр мæ ном уыд адæмæн сæ койаг. 
Æз та нæ тыхстæн амондыл... Æз æй 
Лæппын цъиуау мæ армы дзыхъхъы хастон. 
Фæндыд-иу мæ,— уадз рахъомыл уа, стæй 
Æндæр зæрдæйы саразæд йæ ахстон. 
Мæ рæсугъдæн нæ фехъуыстон йæ хъæр, 
Къуылымпыйау дзы никуы уыдтæн райгонд. 
Кад, номыл уыд мæ тухитæн сæ сæр, 
Поэты цин — мæ амонд. 
Нæ фæивгъуыдта уыцы хорз мæнæй, 
Фæлæ мæ сбаста, йе стыр монц та рафтыд: 
44 

Æцæг амонд æнæсæрибар нæй, 
Æнæ адæм хуыцау куыд нæ ис, афтæ... 
МÆ ХО МАРИЯЙÆН 
Баргъæвсти къудзийыл уагъылы, 
Урс митыл тугау сæлы. 
Мæйы рухс рудзынджы къахырæй 
Уатмæ æдзынæг кæлы. 
Сусхъæдыл бахæцыд фадынæг — 
Урс дзыгъуыр дары йæ зæнг. 
Оххай, куыд ныддаргъ и а зымæг — 
Ничи ис хъæумæ зынæг. 
Куыйты æххормаг рæйд азæлы, 
Фестъæлфы зæрдæ æваст. 
Скув-ма, мæ рæдау хо, баназæм, 
Иударон ма кæ дæ маст! 
Ма кæс, нæ цырагъ куыд баризы,— 
Хъазы дзы уддзæф — дзæгъæл. 
Скув-ма, чысыл ныфсæн аизæр 
Рухсаг гыццийæн зæгъæм. 
Дон дæр æрæвæр нæ хъарм фынгыл, 
Лауыз цæхдонимæ ’рхæсс. 
Курын дæ, иунæг æнкъард хъуыды 
Ма хæсс дæ куывдты æрмæст. 
Аивæй ма кæс нæ комырдæм,— 
Фасы уым митдзыкку уад. 
Уырдæм та ацæудзæн бонырдæм 
Уазал сыджытмæ нæ мад. 
45 

Кæрты нæ иунæг бæрз баризы, 
Хъуысы йæ фæлмæн къæс-къæс. 
Уый кæд фæндаггон æрбахизы... 
Уый кæд... Гыццийы хъæлæс... 
Гъей джиди! Сидзæры амондæн 
Цард дæр куы нæ у фæрæз!.. 
Баззад ма цъусдуг æрбабонмæ 
Æмæ ныууазал нæ къæс. 
О мæ хо, ма ку, æрхуымæй ма 
Кæстæры батав, цæмæй 
Ахсæв фæлмæн уд æрфынæй уа 
Мады хъæбысы фæрнæй. 
ФÆСМОНЫ ЗАРÆГ 
...Æмæ чи зоны аива цард,— 
Кæд æй мах дæр нæ нымайæм бонгай, 
Ног ыздæха, кæмæй хордтон ард, 
Уыцы рагон æвзонгад. 
Артау сисой сæ базыртыл мæн, 
Уадз, поэзийы зæлтæ,— 
Ног æрцæуой мæ къæсмæ, хъæмæ 
Хохаг сатæг изæртæ; 
Риуы айсæфа ницæйаг мæт 
Ницы-мацытыл царды; 
Уа мын арвы бын сусæг дзæнæт, 
Лæг кæм фæцæры кад æмæ радæй. 
Уæд æрхонин дæу уырдæм, мæнгæй 
Кæд нæ дзурынц: нæу мысæггаг аргъау!.. 
Уым æхсыры хъæндилтæ, бæргæ, 
Мæхæн бонмæ лæууиккой цырагъдар. 
46 

Хохбæрзæндтæй рæудымгæ хæссид 
Нозтау иухурон хосы тæф хъалæй; 
Сисид хæфс дæр йæ зарæг — йæ сидт, 
Кæсаг арцау фæцъортт кæнид малæй. 
Æз æруадзин мæ къухтæ фæлмæн 
Уæд дæ рустыл: ныббар мын мæ азым!.. 
Æмæ гъе уæд фæкæсид дæумæ, 
Цыма де скæнæг бады дæ разы. 
Иунæг иу уд нæ базонид уæд, 
Мах нæ уарзтыл кæй бакодтам хъоды... 
Æмæ царды та арæхдæр кæд 
Даутæ, хахуыртæ бадомынц зонды. 
Æз ыскувин фыццаг хатт: 
— Хуыцау, 
Кæд дæу зонæм æцæгæй дæр растæй, 
Уæд Амранау нæ удты рæдау 
Ма дар къæдзæхмæ бастæй, 
Æмæ сонт лæгæн царды тызмæг 
Макæд, макуы уæнт зонгæ!.. 
Стæ-ма, хохагæн зиу у фæззæг: 
’Нæхъæн комбæсты — хонгæ!.. 
* * * 
Адæмæй арæхдæр хъусын дæ амонды кой: 
Галуан — дæ цæрæн, 
Зæрдæ цæмæй нæ уа рухс та! 
Хурау дæ саг лæг 
Иу уысм нæ ары æнцой, 
Уазал доны дæр нæ уадзы 
Ыстулын 
дæ къухтæ... 
Ихы къæрттытау 
47 

Дæ рæсугъд цæсгомыл — 
Йæ пъатæ... 
Чи нæ уæ зоны, 
Бæллиццаг кæмæн нæу уæ цард! 
Фæлæ цæуыл у дæ катай,— 
Хуыцау дæр нæ зоны, 
Æмæ фæзæгъынц: 
— Йæ фырхъалæй кæны æнкъард! 
* * * 
...Æмвæтæнæй ивылы денджыз дæр, 
Хыссæйы тулайау — йæ уылæнтæ. 
Дæуæй ма цы рухс амонд фендзынæн,— 
Зын мæм кæсы хъусын дæ улæфтмæ. 
Дæ уындæй сæрыстыр дæ, райгонд дæ... 
Фыруæздан,— ис царды цин ахæмтæн: 
Дæ рæсугъд æрдзæй конд у, райгуырдæй,— 
Йæ рæстаг у абадæй-ахæрмæ. 
Хъыг мæм кæсы иу хъуыддаг: а царды 
Дæ улæфт ысыхъуысти: уарзын дæ! — 
Уæд ихдон ныккалдтай дæ артдзæстыл, 
Дæ рæстаг цард баивтай хъазыныл. 
Цæргæ-цæрæнбонты дæ къонамæ 
Мæ былы цъæрттæ дæр фæхордтаин... 
Кæй нæ хъæуыс, уыдон та, зонын æй, 
Фæхъазынц дæ сонт удæй портийау. 
СОНЕТ НЫЙЙАРÆГÆН 
Ды ацыдтæ. Уый мартъийы хъызты 
Мæ уæхсчытыл æрæнцади дæ табæт. 
Цы ма сты ныр цæссыгтæ æмæ сау мæт! — 
Дæ рæвдыдæй нæ сахуыр дæн рыстыл... 

Ныр мæнæ афтид къонайы рæбын 
Æрмттæдæлармæй бадын æз, гыцци... 
Уый ауæзт донау атыдта мæ цин, 
Мæ тызмæгæн та разынди йæ бын. 
Цыма æнусон саби у дæ фырт 
Æмæ йæм нал ис хионау ысдзырд,— 
Кæйдæр æвзæгтæ цъах-цъах сисынц кæрты... 
Мæлæтау ма мæ хъуыДы у бæлвырд: 
Рæстдзинад — уый дæуæй фехъуыстон дзырд, 
Йæ сæрвæлтау адзалæн дæр нæ сæттын! 
КАР 
Цыдтæ. Дæ фæстæ хины сырдау кастæн. 
Мæ хъуыды уыд: о ме скæнæг,— табу!.. 
Æрцыд кæрон дывыдойнаджы уарзтæн,— 
Сæрибарыл кæм нæу хъæцаг лæппу. 
Æрцарди ивгъуыд ног билцъау мæ хуымы, 
Æмæ йыл кодтон къухæмдзæгъдæй дис: 
— Æз иунæгæй цы саразон, гъе уымæй... 
Хъуынæй нæ атондзынæ хъис! 
Мæ цины мæргътæ зилахарæй систой 
Сæхи бæрзæндты,— фервæзтæн дæуæй... 
Лæг хорзæй-хорзмæ авд æфцæгыл хизы, 
У йе ’намонд та иу боны фæудæй. 
Дæу асайдта æндæр дуне, рæухæрзтæ 
Кæм ары лæг æнцад-æнцойæ... Зон, 
Хъыг мæм кæсы, кæй нал баци дæ фæстæ 
Мæ сонты бонтæ раздахын мæ бон. 
Фæсмоныл нæу, нæдæр кæнын æрхæндæг. 
Цы бауарзон, уый сæфтæй дæр мæн у... 
49 

Зæры бонмæ кæндзынæ ды тæрхæттæ: 
Дæ лæджы хорз, æви мæ ном мæнг у?.. . 
* * * 
Мæ мидфынты дæ нал арын, мæ бон, 
Фæлæ дыл баст у цуанонау мæ хъуыды: 
Зæрин саг дзы нæ ирвæзы æвыдæй,— 
Йæ фæд-фæд зилы сау мæйдар уа, бон; 
Æмæ ныссаст. Цæуыл тыхсы æниу: 
Йæ алвæрсты æвзаргæ сырдæй — халас, 
Кæд дæ фæнды сыкъайæ дæр дзы рацахс,— 
Уæд ма йын ацы сау хъуырдухæн циу? 
Фæлæ ис тых,— зæрдæйы фæтк,— уый раджы. 
Ысфæлдыста йæ хурвæлыст æрмадзы 
Рæсугъддзинады бардуагау дæ сурæт, 
Æмæ йыл тагъд куы рацæуа тыгъды зæй, 
Куы нал æй суадза урс уылæн йæ бынæй, 
Мæлын ма йæ уæддæр фæнды дæ цуры. 
КÆДДÆРЫ УАРЗОНМÆ 
Кæс-ма куыд хъазынц цъæх нæууыл нæ фырттæ , 
Æндæр лæгæй, æндæр усæй, уæвгæ. 
Цы ма давынц фæлмæн ныхас, рæудзырдтæ, 
Фæстиат амонд удхар у лæгæн!.. 
Фæцыдтæ ды мæ ницæйаг ныхæстæй 
Фæлмæцæгау. Цы ’рцыди, уый æрцыд... 
Ныббар, æвзæрæй баззадтæн дæ цæсты, 
Уæддæр ма дын æргом зæгъын мæ дзырд: 

Æз а дунейыл иу хорз дæр нæ сафын, 
Фæлæ ма мæ сæрыстырау фæнды: 
Бынсæфтæй мæлон, кадимæ,— фынафон 
Мæ цæсты раз уæддæр куы лæууыис ды!.. 
* * * 
Уæд арв цъæх-цъæхид уыд, фæлмæн, 
Рæумигътæн нал зынди сæ пакъуы... 
Куывтон: дæ урс риуты æгънæг 
Уæгъдæй-иу мачи фенæд, макуы! 
Уый афтæ тынг уырныдта мæн, 
Æмæ дзы кувын дæр нæ хъуыди!.. 
Фæстаг хъæбыс кæнын дæуæн 
Мæ хиуарзон æмæ мæ зыдæй. 
Кæй уарзтыл, дам, нæ дары сау 
Нæ уарзты бардуаг, уыдон — хъулон!.. 
Фæлæ мæнæн уыдтæ æвгъау, 
Кæмæндæрты та,— хъазæн хъулау!.. 
Нæ, ахæм хъуыдыйæн лымæн 
Куы нæ дæн æз,— йæ къæсæй хаст дæн... 
Ды сдæ æцæгæлон мæнæн, 
Хуыцау! — мæ удмæ та 
Æввахсдæр!.. 
ХУДÆДЖЫ СОНЕТ 
[Иу чызгмæ) 
Фырбуц идальго Дон-Кихотау æз 
Æрымысыдтæн дæу, мæ хур, мæ сæнтты, 
Æмæ æдылы рыцæрау нæ сæттын: 
Мæ къухы — цирхъ, мæ уæхсчытыл — пæлæз. 
51 

Фæлæ нæм иунæг хицæндзинад ис: 
Ды дæ æцæг рæсугъд чызг — Дульсинейæ, 
Цæрыс мæ кæрты, гъе фæлæ мæ коймæ 
Дæ тымбылкъухы февзæры мæцъис, 
Æмæ æрцæуы дурадзагъдæй тард 
Нæ минæвар, æгæуæг уа йæ мард,— 
Йæ хуыздæртæ сыгъды амæттаг фесты!.. 
Æз та мæхи уæд худæгæй фæмарын: 
Цы кодтаид рæдау рыцар мæ раны, 
Дæуæй, мæнæй кæй нымадтаид растыл?.. 
* * * 
Ацы горæты арвыл нæ фæзыны мæй,— 
Фæлидзы нæ цырæгъты рухсæй. 
Æз та ма йæ аууæттæм хъавын, цæмæй 
Дæ чъызгæ пъа судза мæ рустыл. 
Уый раджы уыд, зонын, ды уарзты зæдау 
Куы кодтай мæ разы къæмдзæстыг, 
Фæлæ мæ фæсайдта мæ уды рæдау,— 
Дæ фæдтыл нызгъæлы мæ цæссыг. 
Дæ сæрмæ нæ хастай, нæ кæмтты мæ ном 
Кæй нæрыд: мæ хорз, нæ — мæ сонтæй, 
Æмæ дæ æндæрмæ фæкодтой, мæ бон, 
Нæ царды æвæстиат бонтæ. 
Фæцыдтæ... Мæ мид-зæрды ферох дæ кой. 
Фыдбылыз, фыдæнхъæлыл афтæ 
Фæцахуыр дæн, æмæ ма еу-сар кæнон,— 
Сæ рынæй нæ уыдзынæн афтид. 
52 

Хъыг ма мын цы вæййы: мæ мæлæты бон 
Нæ уыдзæн, æгæр-мæгуыр, райдзаст: 
Мæ табæты уæлхъус нæ зæгъдзынæ, зон, 
Дæ уарзон ныхас уа, дæ уайдзæф. 
ПОЭТЫ НЫХАС СЫЛГОЙМАГИМÆ 
Цы ’нхъæл мæ дæ? Кæй бауарзтай? Цæмæн? 
Дæ уд хуынау æвæджиау куы уыди. 
Цы лæджы фырт ысхæлар уа мæнæн, 
Уый не ’намондмæ авдæнæй бæллыди. 
Мæ хъуыды у мæ зæрдæйау æргом: 
Дæ хорз мæм афтæ уадиссаг нæ кæсы,— 
Мæ сæрыстыр дæ номыл дара ком, 
Æмæ куыдзау ныллæзæра дæ къæсы. 
Æз иунæг дæн. У иунæгæн йæ хал: 
Фæндтæй — æххæст, йæ рахæцæн — цыбыр къух. 
Нæ дæ хизы фыдбылызæй æмбал, 
Æмæ йыл, цу, уæд иунæгæй фæтых у! 
Хатыр, дæумæ дæр баххæсти мæ цонг! 
Фыццаг-фæстаг нæ кæнын дæу æнамонд. 
Мæн ма фæнды: сæуæхсид растад ног. 
Уæд-иу мын зæгъ: мæ хæлар лæг, æрбабон! 
ЧЫНДЗДЗОН ЧЫЗГÆН 
Кæй бауарзай, æз ахæм лæппу нал дæн... 
Ис не ’хсæн, мæ хур, сæрсæфæныл хид. 
Уырнæд дæ: æз æцæгæй дæр фæллад дæн, 
Æндæр дæумæ цы фарны лæг кæсид. 
53 

Фыруæзданæй, фæлмæн худгæ, цыма йыл 
Нæ абадти йæ цæугæ царды рыг... 
Уый афтæ нæу, рæстдзинады кар сайы 
Йæ фæдыл мæн... Йæ сагъæссаджы зынг. 
Æрвылбон дæр мæ риуы ссудзы ногæй,— 
Уый у мæ дин, мæ царды цины хай, 
Æмæ дæуæн, мæ зæрдæрисы зонгæ, 
Мæ кæддæры тæргай уарзты æмбай, 
Дæ сыгъдæг сæнттæ сты йæ разы рагон,— 
Фæхæсс-иу сæ зæры бонмæ фæрнæй!.. 
Кæй уарзыс, уый та, кæд мæн хоныс абон, 
Уæд уый, мæ хур, нæ уыдис æмæ нæй... 
ХÆРАМ МÆМ ЧИ У, УЫЦЫ СЫЛГОЙМАГÆН 
...Куыд худæг уыдзæни нæ царды кæрон!.. 
Фæлæ мæм æлгъыстау нæ хъары: 
Дæ хорзыл кæм бауа ныззарын мæ бон,— 
Гъе уый у мæ фæстаг зарæг!.. 
Хæрæмигъы тары нынныгъуылы мæй, 
Иæ уацары бахауы хур дæр... 
Уæд чи уыди растдæр мæ удæй — дæуæй? — 
Æниу ма уый чи дары мурмæ! 
Рæдау лæгæн кодтон æз а зæххыл аргъ 
Дæ удмæ цæугæйæ мæ сонтæй. 
Куы-иу мыл æнустау мæ дуне ныддаргъ, 
Куы та мын нæ фаг кодтой бонтæ!.. 
Мæ рæстагмæ хастой цыфыддæртæ фау, 
Мæ сыгъдæг ном баззади рохы... 
Ис — ницæмæи исты, бæрзонд у йæ кад, 
Мæнимæ-иу бафтыди тохыл. 
54 

Æгад мæм цы кæсы: тæппуд удыхъæд 
Уыд ме знæгтæн. Алцы куы дзурой,— 
Зæгъ-иу сын: цæуылнæ уæндыдыстут уæд 
Йæ фыдгой ыскæнын йæ цуры? 
Нæ бантысти цард, уæд цы кæнон, мæ бон!.. 
Хъынцъымтæ? — Цы ма сты мæ кары!.. 
Дæ хорзыл ма, чи зоны, бауа мæ бон 
Ныззарын мæ фæстаг зарæг. 
* * * 
Ды йæ хæлар чызг дæ мæ уарзонæн,— 
Уый нæ цæуы мæнмæ хæстæг... 
Ды ныххудыс, кæсы дæм хъазынау 
Мæ хъизæмары рæстæг. 
Ахсæв горæт у сабыр. Талынг у, 
Дæу мæнг уарзты зæдау фæнды, 
Цæмæй не ’хсæн уæлдай дзырд мауал уа: 
Ау, куыд нæ дæ мæн аккаг ды! 
Уый фыдхуыз у, ды та дæ рæсугъдæй 
Арвы астæуыл — хъуссæг, бæгуы... 
Мæн нæ хъæуы (æз дæр сæ нæ фæцух дæн) 
Искæй фынгæй ысгуы. 
О, уæд ма дыл цы кæнын кæнгæ цинтæ 
Ие цы номыл æфхæрын дæу?.. 
Ды куыд раст дæ, мæнæн дæр мæ рæстдзинад 
Уымæй хъауджыдæр нæу!.. 
ДÆУ МЫСГÆЙÆ 
Куыд сабыр у!.. Гæдыйы къахдзæф хъуысы 
Мæ нымæтыл. Мæ пецы судзы арт. 
Тæрсы лыггагыл донцæппузыр сысы,— 
Хæры йæ бирæ цæрæнбонæй ард. 
55 

Æмбисæхсæв. Нырхæндæг дуне тары. 
Мæ цырагъ ма рæдзæ-мæдзæ кæны. 
Дæ бæсты та æнувыддæр хæларау, 
Мæ иунæгдзинад узæлы мæныл, 
Æрхæндæджы æхцон зæлтæй æвналы 
Мæ зæрдæмæ: у амонды æнгæс... 
Æппынфæстаг мæ нысаны ыстъалы 
Куы ферттывта,— мæ фæллад мыл æртæфст. 
Æвæндон кар... Дывыдойнаг йæ фæндтæ... 
Мæ фидæн мæм цы рухс бонтау зынди! 
Цыдтæн дæумæ, фæлæ мæ ныфс — мæ фæндаг 
Поэзийы зынгвидæрттыл уыди. 
Дæ номыл сæм бырстон, æмæ дæ фæрцы 
Мæ бæхы цæфхад калдта-иу цæхæр... 
Ныр нал — дæуæй, нал — амондæй, мæ кæрцы 
Хъуырна гæды æрныуæрды йæ сæр. 
Фæсмонтæ? Нæ, нæ фидауы мæ кары. 
Нæ кæнын хъулон а царды мæ рыст, 
Хъыг мын у иу: ды дæр кæйдæр хæдзары 
Фæсмойнагау кæйдæр цардæй цæрыс!.. 
СОНЕТ СЫЛГОЙМАГÆН 
Дæ номыл æз ныффысдзынæн æмдзæвгæ 
Кæдфæнды дæр: æххормаг уон йе расыг!.. 
Бæрзонд арвмæ куыд не ’ххæссы йæ базыр 
Тæхæг маргъæн, раст афтæ мыл æндзæвы 
Дæ фæлмæн уарзт — цæстфæливæн æнкъарæн... 
Фæрдгуытæ йыл куы бакæнай, уæддæр 
Рæстæгмæ тавы, нал дзы ис зæрдæ, 
Нæ дыууæйæ уый алчидæр æмбары. 
56 

Цæуыл ма сты нæ хъуырдухæнтæ уæд? 
Нæхи удтыл нæ цæуы кæд нæ бар,— 
Цы хъомыл ысты даутæ æмæ азтæ? 
Нæ мысинæгтæ иу цардæн — æгъгъæд, 
Ныууадзæм уæд нæ фæсмонтæ, хæлар, 
Æз аизæр нæ ивын амонд мастыл!.. 
ДÆ НОМЫЛ 
Æгæрон арв хуылыдз мигътæй ныддымст,— 
Рæхджы уыдзæни их-къæвда, йæ фæстæ 
Кæндзæни алчи хурварсмæ йæ куыст 
Æмæ рæстæгсайæн ныхæстæ. 
Æз дæр, мæ хур, æрымысдзынæн дæу, 
Сæуизæрæй мæ цырагъ судздзæн бонмæ: 
Мæ зæрдæ зондæн бар дæттыныл нæу, 
Æвронг хъуыды та нал кæсы йæ коммæ! 
Мæ цард, æдзæфхад дугъонау лæууы, 
Сæппой бæхтæн сæ рыджы дæр нæ зыны... 
Мæ хъысмæт мыл зæйраскъуыдау цæуы, 
Фæлæ дæ номыл сыстын ног йæ бынæй. 
Мæ мид-зыны дæуæй фæхæрын ард, 
Фæлæ æргом мæ сонт митыл фæзыны: 
Æнæ дæуæй куыд æгъатыр у цард,— 
Дæуимæ та куыд зын у! 
САУДАРÆГ УС 
(Уæлмæрдты нывтæй) 
I 
Нытталынг арв. Йæ сау мигъты фæлысты 
Нырхæндæг дуне, афтид уæрмау раст. 
Фæззыгон дымгæ рæвдз æфснайы сыфтæр, 
Ныззилы цъилау гом бæлæсты раз. 
57 

11 
Лæууыд уый сагъдауæй. Нæ дзы сыхъуыст 
сыбыртт дæр. 
Тынау — æлвæст уæнгтæ, йæ цæстæнгас — 
фæлмаст, 
Нымдзаст ис иу ранмæ: йæ комкоммæ йæм 
цыртæй 
Уылæнбецыкк лæппу йæ мидбылхудгæ каст. 
йæ уындмæ-иу æваст хур февзæрди йæ рустыл, 
Сæрыстыр — айнæгау, уæзданарæзт — бæрзау, 
Цыма йæ сфæлдыстой æрвæрдын æмæ рухсæи: 
Зæххыл, дам, иу исты æххæст хæрзаив уа! 
Æхсырфау — рогысхъæл йæ сау цæстыты хаутæ, 
Уый афтæ рæсугъд уыд æмæ æцæг,— 
Æнæрхъуыды... Кæуыл ыскодта саутæ, 
Æз уый уавæрмæ оакодтон хæлæг. 
КÆМÆНДÆР 
Дæ удимæ кæнын мæ хъысмæт халдих: 
Иæ сар—мæнæн, йæ хæрзæбон — дæуæн... 
Фæнды мæ, уай фæрныг дунейыл бархи, 
Куыд нæ уа уды зарæгæн фæуæн. 
Цы ис мæнмæ мæ рæстдзинадæй дарддæр? — 
Лæмæгъ митæн нæ дæтты зæрдæ ком... 
Æнæрцæф хохаг, сабидугæй ардæм 
Мæ хотых у мæ зæрдæйы æргом; 
Мæ ныфс у уый, мæ мулк, æмæ мыл адæм 
Фæсаууæтты куы рахудой, быдзæу!..— 
Уæддæр мæ къæбæр бахæрдзынæн адæн, 
Уæйгæнæгмæ нæ кæнын æз быцæу. 
58 

Мæн сусæг хъастмæ не ’вдæлы, фæлæ дын 
Лæгъстæ кæнын,— сæрæй нуазгæ у дон,— 
Куы дын ысуа мæ фыдызнаг æрвадау, 
Уæд-иу мæ макуы рахъаст кæ, мæ бон!.. 
УАРЗОНЫ ЗАРÆГ 
Зæрин боны зарæг ныццæлхъ кæны хур: 
Хæрдгæбыд — мæ тынтæ, сызгъæринау бур... 
Ды дард дæ мæнæй — 
Фæцæуæн дæм нæй!.. 
Уый бæсты кæроныл æцæгæлон арв 
Нымбæхсы дæу авгау йæ хъæбысы арф... 
Кæйдæр хæдзары 
Дæу сау мæт хæры. 
Йе уарзт у мæнгæфсон, æцæгæй фын у? 
Уысмы бæрц — йæ хорзæх, уæддæр мын зын у 
Мæ уды фæндон 
Ды уыдтæ, мæ бон! 
Æхсæв уа йе бон уа, дæумæ у мæ каст! — 
Хъысмæты фыдмитæн нæ сæтты мæ уарзт, 
Æууæндын уæддæр: 
Æрцæудзынæ ды — 
Мæн афтæ фæнды! 
ХОХАГ ЗÆРОНД УС 
Йæ рудзыиг — гом. Ыстыр горæты астæу 
Ныззылд мæсыгау арвæмбæрц хæдзар. 
Уый у йæ ног къæс. Уисойагау тасы 
Йæ разы Терк — цæрæнбонты хаедбар. 

Æддейы уары ммт. У дун-дуне æгуыппæг. 
Хæснагыл кæрты цъмуызмæлæг иæй... 
Хæхбæсты уæд, дæ хъæбулæн йæ сынтæг 
Æррæвдз кæн, æмæ бонæй дæр — фынæй. 
Фыдрасыгæй-иу чидæр ойтæ-айтæм 
Фæкъæртт и,— исчи ракæсæг фæуа... 
Ныр ам та хуры хъæндилтау трамвайтæ 
Бырынц сæ фазыл. Чердæм—æмæ гъа?! 
Тъыфыл мит уары. Мигъдалынг йæ къæсыл 
Тыхсы. Куысты — йæ цот. У афтид уат. 
Йæ лæг æм къамы фæлгæттæй фæкæсы, 
Ызмæлгæ кæна, уæларынг лæууа... 
— Уый ацыди. Фыдбонæн у ныййарæг,— 
Фæрныгæи, дам, йæ сау ингæн — уæгъдхъуыр. 
Йæ хъæбултæ уыдзысты тагъд йæ карæн, 
Сæ хурæй сын нæ бафсæсти, мæгуыр. 
Сæ доны къусæй дæр сæ фыдæн рухсаг 
Фæзæгъынц, стæй мæ цæрæнбон — сæнæй. 
Цыма мæнæн,— фæкæсы сæм уый диссаг,— 
Нæ мад, нæ фыд нæ уыди æмæ нæй. 
О сфæлдисæг! Цард базыдтам дæ фæрцы, 
Æрвитæм æй æнус-æнус рыстæй. 
Нæ Иры ном цы хъæбултыл æрæнцад, 
Гъе уыдон макуы, ма фесаф рæстæй. 
ЛÆППУЙЫ ХЪАЗÆН НЫХАС 
Кæддæр, мæ уд куы сыгъди арты 
Рæсугъд, уæздан чызджы уындæй,— 
Мæгуыр, дам, буц вæййы фынтæй,— 
Мæхи йæм уацары куы радтон; 
4о 

Мæ цуры-иу æндæртыл цинтæ 
Куы систа, уый уынгæ уæддæр 
Зынтæм йæ сæрвæлтау—цæттæ... 
Уæд не ’ууæндыд мæ уарзтыл иу дæр. 
Ныр та куы фæсайын æргом, 
Куы фæвæййынц, бецау, сæргой 
Мæ амцæф-уымцæфы ныхæстæй, 
Уæд мæм нæ хæссы ничи фау, 
Цъæмæлтæ хоры бæсты тау, 
Æмæ ма дын кæной лæгъстæ дæр!.. 
СЫЛГОЙМАГÆН 
Мæнмæ кæсы, цыма кæддæр мæн уыдтæ!.. 
Бындары чызг — рæсугъд æмæ фыдхин. 
Цы у дæ зын? Куыд æрæгмæ фæзындтæ,— 
Нæ цардыл у, нæ амондыл дæ цин?!. 
Нæу рох цыртау дæ рагбонты сæрыстыр: 
Уæздан дæ дзырд, дæ фезмæлд тасау — цырд... 
Хуыцау йæ зонæг, цасхъом ысты азтæ, 
Æмæ кæуыл цы бæллæхтæ æрцыд 
Мæнæй, дæуæй?.. Хуыздæр бон нæй æвзарæн, 
Фæлæ æрдзæй кæд афтæ у нæ конд: 
Æз раздахин æвзонгад дамæй, сарæй, 
Цæмæй ысуа дæу раздахын мæ бон. 
Бæрзонд хохыл бон изæры æртæфсы,— 
Йæ тынгыл хур ныллæг кæмтты лæууы... 
Фыдгæнæгау æрвитын æз мæ къæсæй, 
Æцæгæйдæр кæй бауарзтаин, уый. 
61 

КÆСЛГЛАС ÆНÆ КÆСАГ 
Куыд тæригъæддаг у кæсагласы хъæр!.. 
Цы агуры арвастæу уагæр? 
У дуне æгæрон, фæлæ дзы уæддæр 
Цыдæр хорз нæ ары хæснагыл. 
Фæтæхы бæрзонд æмæ базырты урс 
Нырттнвы цъæх-цъæхид тыгъдады. 
Быниау та арфы — йæ бæллицты рухс, 
Сызгъæринвæлыст кæсаг бады. 
Кæсагæн йæ арв у зыгъуыммæ — бынмæ, 
Уым бирæ хъуынадуртыл — дзуллаг: 
Сæ дыууæйы астæу цæхх ыстæрынмæ 
Былгæрæттæм ахъуызы уылæн. 
ЦАРДЫ НЫСАНТÆ 
Зæххыл ис æппæтæн дæр исты нысан: 
Æрдзæй лæвæрд кургæ хæрзиуæг, 
Кæй фæрцы йæ удыл нæ фæдары сау, 
Нæ кæны фæцæрынмæ зивæг. 
Тæрхъусæн йæ гæппыл нæ фæхæцы цæст, 
Йæ хинæй фыдбылыз у рувас. 
Цæф арсы дзæмбытæм ды бахау æрмæст, 
Æмæ дæ ныгæндзысты хурварс. 
Чи маргæй, чи зондæй уæлахиз кæны. 
Ныхмæвæрд — фыры сытау — дуне. 
Æхсæрдзæнау рæстæг нæ уæнтыл кæлы, 
Фæлæ нæм нæ хъуысы йæ уынæр. 
Уый дун-дуне раттæгæн бахордта ард: 
Мæлæт æмæ царды ’хсæн мадау 
62 

Æрæппары сæрбæттæн. Хонæм мах цард 
Гъе уыцьг цыбыр дуг нæ рады. 
Йæ фæуд мæм нæ кæсы фырдиссæгтæ, тас... 
Фæнды мæ: цыргъыссад фæрæтау 
Куы лæууид — æнæхин мæ фыдгулты раз 
Гæрзифтонгæй алкæд мæ рæдау. 
ЛÆГ ÆМÆ ХÆРÆГ 
(Хæххон таурæгъ) 
Раджы хохаг иу цъæх хæрæг дардта, 
Иумæ уыд сæ куыст, æмæ-иу сæрд — 
Суг уа, хосæй—алцыдæр ыссардтой, 
Иу бинонтау-иу уыди сæ фæнд. 
Лæг ныззылдта арвæмбæрц хæдзæрттæ. 
Фосæй, хорæй — дзаг, йæ фезмæлд — цырд. 
Рацæй-рабон, хæрæгыл йæ зæрдæ 
Сивта... Скарз и, нал æм уыд ысдзырд. 
Балымæн ис, раздæр æй йæ сæрмæ 
Чи нæ хаста, уыдонимæ лæг, 
Æмæ сæ кæм нал кодта æфсæрмы: 
Се ’мсæр у, куыд ма дара хæрæг. 
Иубон айста хайуаны йæ разæй, 
Хохы сæрмæ тагъд-тагъдæй фæраст. 
Хæрæг бафтыд ехсы цæфтæй тасы: 
Сæрсæфæн æм комхæлиуæй каст. 
Æрдз йæхи цъыхыры-зынгæй тавта — 
Чи нæ кæны хур бонмæ хæлæг... 
Хæрæг къæхтæ былгæрон ныццавта, 
Рындзæй йæ тыххæй ысхойы лæг. 
63 

Иуафоны феуæгъди йæ сæфтæг, 
Хицауæн йæ ног ысхуыст фæмæнг, 
Æмæ фод дæ ралгъитæг дæр афтæ: 
Комрæбын кæмдæр ныххæррæгъ лæг. 
НЫРЫККОН АРГЪАУ 
Цы аргъау ма дын ракæнон, хъæбул! — 
Уыди мæнæн дæр иу ахæм æрдхорд лæг: 
~Фыд-заманы сах абадти йæ хъул, 
Æмæ нæ къæсмæ нал æрвыста хонæг. 
Æхсырфæмбалæй нал кодта дæлдæр 
Йæ уæрæх фынг, фæзæгъынц: зæхмæ тасы, 
Фæлæ йæ къæс, йæ къонайы уæддæр 
Уый иу æхсæв нæ бафынæй æдасæй. 
Мæ фыдгой сси йæ бæллиццаг ныхас, 
Æмæ-иу бæстæ байдзаг кодта хъæрæй: 
— Бæгуы, уыди... О, у! Æниу æй æз 
Куы нæ кæнын, мæ хорз хицау, æфхæргæ. 
Æлхуыйау зилы ацы дуджы уаг: 
Йæ удыл низау бахæцыди зымæг, 
Æмæ йын нал æрдхорд ис, 
Нал — ызнаг, 
Цы уыди, уымæй баззади мæгуырæг! 
САБИ, СЫЛГОЙМАГ ÆМÆ ЛÆГ МАЙМУЛИТЫ 
ЦÆХÆРАДОНЫ 
Саби: 
— Кæс-ма, 
Куыд рæсугъд у маймули: 
Иæ фындзы фæйнæ фæрсты 
64 

Æвзистæй 
Фæйнæ æртæ хаххы; 
Йæ хъуын та 
Раст хиуайы базырау — 
Хъулæттæ... 
Сылгоймаг: 
— Цы нæ зоны адæймаг!.. 
Æнус-æнус хъавы фæндон хорзмæ, 
Фæлæ та йæ ногард сæрибар 
Нывзилы сæрсæфæнмæ... 
Ныр уæртæ 
Йæ хицауы бæрзæй 
Æвæлмонæй чи сгары 
(Сыстытæ дзы агуры), 
Уый, æвæццæгæн, худы мæныл: 
— Цард, мæ хур, 
Хи бар у 
Хибарæй! 
Нæлгоймаг: 
— Чи сауджыны уарзы, 
Чи та — йæ усы. 
Мæн 
Мæ цæргæйæ иунæг хæрзиуæг хъæуы: 
Куы нæ уынин 
Маймули лæджы — 
Рæсугъд уа, уæздан, 
Цы фæнды дæр феста — 
Мæ цуры! 
СУСÆНЫ ИЗÆР 
Фæныкхуыз арвыл нал фезмæлы мигъ, 
Йæ пирæнгæмттæ урс фыстау дзыгуыртæ... 
Æнтæф... æнуд... Цæрæгойтæ сæхи 
Цы фæкæной, уый нал зонынц, мæгуырæг. 
3 Фæндæгты фарн 

Ныссабыр хъæд. Уæлхъæдæй хус кæны, 
Фæлвых сыфтæртæм нал æвналы дымгæ. 
Нæ каурæбын ма хъулон дзæргъ нæты, 
Æндæр нæй иунæг ракæсæг дæр уынгмæ. 
Фæлæ... Уый циу? Æрбатарытæ зæхх, 
Сырх ехсы дзæхстæй æрвгæрон фæцъæх и: 
Ныкъкъæр-къæр кодта арв, цыма фæлдæхт 
Æнусон тулдз цыргъ фæрæты фыдæхæй. 
Нызгъæлста уарын... Цъусдугмæ æваст 
Нæ арвайдæн лыстæг ызгъæлæн баци, 
Æмæ лæгау ныррызти хъæд: кæс-ма, 
Йæ бадæнæй иыппæррæст кодта сауцъиу. 
Фæфæдис комы арф рæбынтæй дон, 
Æмæ ма йæм къæйдурты уæз кæм хъары... 
Чысыл саби та агъуысты кæрон 
Йæ сау-сауид буар цыхцырæгмæ дары... 
УАСÆГ ÆМÆ КАРК 
Уасæг æмæ каркæн 
Уыд сæ цæрæн иу: 
Зонгæ дæр æй ма кæ, 
Маст, æххормаг циу. 
Хъа-хъа æмæ хъи-хъри, 
Тæбæгъы — мæнæу. 
Уасæг-иу йæ рихи 
Аздыхта фæлмæн. 
Фæлæ, рацæй-рабон, 
Иу ницæйаг цау 
Расайдта фынафон 
Хъаугъатæ, быцæу: 
«6 

— Æз куы нæ уон, уастæн, 
Базон æй, мæ хур, 
Хуыссæнæй нæ растдзæн 
Райсом раджы хур,— 
Афтæ загъта уасæг, 
Мадæл карк ныффæрск: 
— Чи загъта, дæ уастмæ 
Раста хур æцæг?! 
— Гъа уæдæ, мæ бæдул,— 
Дзур, сыд къоппа, дзур,— 
Райсомæй дæ хъæбул 
Нал фендзæни хур! 
Ничи сæ уыд разы, 
Райсомæй, кæс-ма, 
Уасæг нал ныууасыд, 
Хур уæддæр ыскаст. 
Нал æндавы хъарм дæр 
Уасæджы, мæгуыр, 
Уый æрттæдæлармæй - 
Каурæбын лæууы. 
Мадæл каркæй тагъд-тагъд 
Азилы фæрсмæ... 
— Ехх, цы мæ нæ уагъта, 
Басудза мæ сæр,— 
Загъта карк...— Уадз афтæ 
Уа æнхъæл æцæг. 
Æз, мæ хур, цы сафын,— 
Уый куы у мæ лæг! 
3* 

ЗÆРОНД ХÆСТОН 
Цæры нæ хъæуы иукъахыг зæронд лæг, 
Йæ дзуринаг — фыдхæсты кой æдзух. 
Сæнтцæхæры сыгъди æхсæвæй бонмæ, 
Нæмыгвыдæй кæм ысты уæнгтæ цух... 
Фæлæ нæртонау оффытæ нæ зоны, 
Нæ кæны царды сау тæрхоныл мæт. 
Æз хатын, уый æндæр сагъæс æвзоны: 
Йæ цæсты раз йа хæлæртты мæлæт... 
Ныккæрзы гъе уæд дзургæ-дзурын... Сагъдау 
Ныссадзы зæххы цæстæнгас, цыма 
Тъымы-тъымайы иунæг ахæм цау дæр 
Нæ уыд, 
Æмæ лæджы удыл фынау 
Цæуа йæ цард, 
Иæ цыппæртыл быргæйæ 
Сæла йæ фæд-фæд урс митыл йæ туг; 
Зындæр фыдохæн баххуырсгæ хъырнæгау 
Уа иу афонæй карздæр иннæ дуг!.. 
Æз ын йæ дзырдтæ аргъаугондмæ истон, 
Ныр уайдзæфтау мæ удрæбын лæууынц, 
Нæ фæдæн æз йæ цуры... 
Фæлæ диссаг: 
Куыд нæ базыдта ацы лæг кæуын?!. 
ЗÆРОНД ЛÆДЖЫ ЛЕНК 
Уæззау улæфгæ, лæдзæджы æнцæйтты 
Æрбадти донбыл иукъахыг зæронд лæг. 
Кæдæмдæр ’каст... Цы мысыди йæ сæнтты, 
Цæуыл тыхсти? — нæ уыди ничи зонæг. 

Йæ хид сындæггай асæрфта йæ дысæй, 
Стæй сыстади. Йæ иу къахыл ыслæууыд. 
Æнхъæл та чи уыд: уылæнты хъæбысмæ 
Йæхи нывзылдта... Джихæй ма йæ фæдыл 
Кæсæм: нæ зыны... Дон ныллæгъз и авгау... 
Хъæртæ, хъæлæба: ныр зындаид хъуамæ! 
Уый кодта ленк йæ иу фарсыл,— йæ наган 
Уыд галиу къухы, рахизы та — хъама... 
ÆНКЪАРД БОН 
Лыстæг, æгъуыз къæвда æнæрæнцойæ уары. 
Æгуыппæг тархъæдыл цыма ысхæцыд арт: 
Йæ арф рæбынтæй мигъы фæздæг хъары, 
Ныггуыппæввонг лæууы æдзæмæй цард. 
Æрмæст ма денджыз рохуаты ныккæрзы: 
Цæуæг æм нал ис, федзæрæг йæ къæс... 
Мылазон сау мигъ дымгæйæ нæ тæрсы, 
Нæ йæ æндавы уылæнты хъæрахст. 
Æмæ нырхæндæг бон... Ныссабыр бæстæ... 
Йæ гаччы абадт улæфæн хæдзар: 
Æрвит-иу мысгæ хабæрттæй дæ рæстæг, 
Кæд нæу дæ удыл аудын дæ бар. 
Æз та зæгъын: 
Кæд цард æнцой нæ зоны, 
Æмæ йын ничи базыдта йæ кар?! 
Мæ кулдуар чидæр сабыр изæр хойы. 
— 0, мидæмæ, 
Ызнаг дæ йе хæлар!.. 
69 

ФЫНФЕНÆГАУ 
Уæд цыма æркаст мæнмæ хуыцау: 
Сабиау Зæхх хъазыди мæ разы, 
Æмæ цардмæ нал ардтон æз фау, 
Нал уыди хæрам, тæригъæд, азым. 
Нал хъуыста нæ зæххы сурæй лæг 
Хотыхтæ ’мæ даугæнджыты богъ-богъ. 
Нал уыди йæ зын цардæй уынгæг,— 
Чи кæны рæстдзинадыл æргом тох. 
Уыд нæ дуне хурвæлыст, æнцой... 
Мæлдзыг тавта гом къæйыл йæ зæрдæ, 
Нал уыдысты дам-думтæ, фыдгой, 
Касти алчи хионау кæстæрмæ; 
Фенкъуысти зæххы къорийыл рог 
Урс поэзи адæмуарзон Ирæй. 
Ничи тылдта хъамайау йæ цонг, 
Дард фыдæлтæй нал кодтой æртхъирæн. 
Зæрдæ кодта адæммæ хæлæг, 
Райдыдта нæ цард дзæнæтаг хонын... 
Ехх, мæ бон, куыд æгуыдзæг у Лæг! 
Цас хуыздæртæ бакæнын йæ бон у?! 
Уый фын уыд, фæлæ мæнæн æхцон у. 
ÆХСÆВЫ ХЪУЫДЫТÆ 
Сусæиы изæр. Сæнтурс фынкæй хъазы, 
Зары ма хъуыдымы дон. 
Тар хъæды — иунæг, фæсусæй ныууасы 
Тары уыг. Афардæг бон. 
70 

Царды тæразыл ныр систы æмуæзтæ 
Ивгъуыд ’мæ фидæн — фынтæ. 
Фидæн мæнг у, фæлæ рацæргæ азтæй 
Ласы йæ иу бон фылдæр. 
Лидзы æвзонгад фæдсафæгау махæй,— 
Хорæй уый сайы мæлæт. 
Иу дæр нæ уыди, æвæццæгæн, ахæм, 
Чи йыл нæ бакæны мæт. 
Калы мæнæн дæр мæ тæгæр йæ сыфтæр,— 
Уадимæ нал кæны тох. 
Мысинаг фесты мæ цинтæ, мæ зынтæ, 
Иу дæр дзы нал кæны рох... 
Гъæйтт-мардзæ, ме ’фсургъ, цы лæууыс æндзыгау, 
Цалыимæ зæрдæ тæлфы, 
Царды хæрзамæндтæ уидзæм бындзыггай, 
Доны æрфыты — кæфау!.. 
ÆГУЫДЗÆГ ÆМДЗÆВГÆ 
Мæ рудзынджы кæронæй 
Уады æгъуыз къухтæ 
Систой мæ урс гæххæтт 
(Хъулæттæ дæр ыл нæма уыд) 
Æмæ йæ ныххуырстой, 
Нæ дзæргъы хъыбылтæ 
Зæрдæвæндиаг быгъдулæг 
Кæм кодтой, 
Ахæм цъыфмæ. 
Æз хъуыды кодтон: 
Кæй аххос нæ у: 
Мæн, гæххæтт æви 
Цъыфы? 
71 

Æмæ загьтон: 
Афон у 
Цъыфæн — сур, 
Гæххæттæн — фыст, 
Мæнæн — поэт 
уæвынæн. 
Афтæ кодтон зæгъгæ, 
мæ хъуыдыйы та уыди: 
Æвæдза: куыд æнцон у 
Мæнæ ахæм 
Æгуыдзæг æмдзæвгæтæ 
Фыссын!.. 
ЭКСПРОМТ 
(Кæддæры хæларæн) 
мæ хауæггаг цардæи дæ зæрдæ фæцъæх,— 
Ыслæг дæ, 
Дæ сæрмæ мæ нал хæссыс... 
Цы кæнон, мæ хæлар, 
Уæлгоммæ у зæхх,— 
Æвæццæгæн, раст кæныс. 
Дæ зæрдыл-ма бадар мæ иу дзырд уæддæр: 
Нæ зæххыл 
Кæм нæ вæййы сагдæртæ, 
Фæлæ-иу ныр ферох кæ ме ’ргом зæрдæ, 
Хæлар дын уон — тарстæ, 
Ызнагæй тæссагдæр дæн! 
Мæ нысан бæрæг у рыг митыл фæдау, 
Фыддуджы 
Фыдрынæй мæ бахизы... 
Мæ гæрзтæ куы равæрон искуы, уæд та, 
Æууæнд-иу, 
Æрмæстдæр уæлахизæй!... 
72 

СОНЕТ ЛÆДЖЫ КАРЫЛ 
Плиты Грисæн 
Куыд карз, куыд уæззау ысты азтæ! 
Лæг сæ æргъомбастау хæссы: 
Ныр гъа, æппæтмæ у дæсны, 
Æппæтæй разыны уæд бастау. 
Кæм нæ дын аудынц дæ удыл,— 
Дæу сахуыр кæндзысты, бæгуы, 
Нæргæ зард сисгæйæ — кæуын, 
Цæссыгныхъуыргæйæ та — худын; 
Куырмау дæ нал хæссы дæ къах 
Дæ нысанмæ, æмæ та мах 
Уæд комдзог рацæуæм нæ удтыл... 
Кæны æнус-æнусты Лæг 
Йæ сонтæй хистæрмæ хæлæг, 
Зæрондæй кæстæрмæ тæхуды. 
РОМАНТИКОН ÆМДЗÆ5ГÆ 
Æз æууæндын: фæсцард нæ рафты 
Лæг бæласау... Хæрын æз ард дæр: 
Мæ райгуырд куыд нæ федтай, афтæ 
Нæ фендзынæ ды мæ мард дæр!.. 
Æз куы мæлон,—Сæнайы хохыл 
Ис цъæх цъити,— уый у мæ ингæн... 
Мæн рæудымгæ нæ уадзы рохы,— 
Уый цур никуы уыдзынæн иунæг. 
Æз уыдзынæн йæ иу хай ихæн,— 
Уалдзæг хъал дон куы нæра кæмтты, 
Уæд йæ уылæитæй иу ызнæтæй 
Иры къæсмæ кæсдзæни джихæй. 
;з 

Æмæ сисдзæни зæххыл цинтæ, 
Мæры базмæлдзæн гъе уæд уидаг; 
Бæрзы цонгыл чызгайы риутау 
Ракъуыбыр уыдзæни дидин. 
СОНЕТ 
Фæлдисæг æрдзмæ иу хины тых и, 
Лæджы кæны æдылы æмæ хивæнд: 
Цы уа йæ бон,— фæкæны уымæ зивæг, 
Цæмæ нæ арæхсы,— мары йыл йæхи. 
Уæд тагъд дон фурды не ’ййафы, бæгуы, 
Тæвдæй ма къухтæ авæры йæ рустыл. 
Тæргай зæдау йæ зæрдæмæ ныхъхъусы: 
Нæ йæ фæци кæйдæр фынгæй ысгуы!.. 
Фыццаг цæфæй, дам, къодах у бæрæг, 
Нæ йæ бафæнды базонын: æцæг 
Кæм æмæ кæд ысфидауы йæ зарæг? 
Рæстæгмæ ма куы æрцахсы йæ зонд, 
Уæд, кæс, æмæ æвзонгæй у зæронд — 
Ныххардз ысты йæ ныфс æмæ йæ хъару. 
* * * 
Ныффынæй ис ком. Æмæ хæхты рæгъау 
Æрвгæроны систа йæ сытыл. 
У бур-бурид æхсæв: уæзбын мæйы нау 
Фæсрагъæй ысдары йæ былтæ. 
Уымæлвад фæтæнтæн рæууддзæф уырдыг 
Ныллæууыд, цъæнут рæгъты фасы. 
Æхсыры хъæндил та ныррухс кæны фынг, 
Куырмæхсæджы митæ нæ уарзы. 
74 

Дæ быны æрытау цъæх-цъæхид кæрдæг, 
Мæ хæлар, æркæ-ма бæгæны! 
Куы нæ зона амондыл цин кæнын лæг, 
Уæд ма-иу ыл тох та цы кæны? 
У ацы уысм махæн нæ уды æнцой: 
У дун-дуне — рох, мах дзы — рохы... 
Фæрнæй-иу фæцæрæнт, кæм кæнынц нæ койу 
Мах — иппæрд нæргæ царды тохæй. 
Уадз арты æвзæгтæ æнхъæвзой сæнау, 
Рæудымгæ дæ бецыккæй хъаза. 
Нæ зынтыл цас раздæр уæлахиз кæнæм,— 
Сæ фыддæр фæлæууы нæ разы! 
Лæппуйæн йæ митæ æхст фатау — тæлтæг, 
Æвронг цард ыл арвау ныккæлы, 
Каед амонды уысммæ нæ зона хæлæг, 
Уæд ма-иу ыл тох та цы кæны?! 
СОНЕТ РÆСТДЗИНАДЫЛ 
Уыдтæ мæ ныфс. Уыдтæн дæ цагъар æз... 
Л1æ зæрдæйы æнæбаивгæ сих дæ!.. 
Кæйдæр нæ хъæуыс, рагуалдзæджы мигъау,— 
Цæмæи дара йæ дзыллæйы раз хæс?! 
Куы сæ хъæуай,—æрцыд хъуыддаг хъуыддагмæ,— 
Сызгъæринау дыл баппарынц сæхи. 
Æз та — фæсфæд... У сахсæнау сæ хин,— 
Йæ цъысымы ныххауыс ды мыггагмæ. 
Ныр бамбæрстон: мæнгæфсон у дæ тых: 
Дæ номæй дзуры сауцъаммар, къæрных, 
Фæлитой æмæ иу ахæм æндæртæ... 
:75 

Нæма дæн æз фыдæлты фарнæй цух, 
Цыфæнды мыл куы ауигъай дæ къух, 
Уæддæр дæуыл, дæуыл баст у мæ зæрдæ! 
ФÆЗЗЫГОН РАЙСОМ 
Æнкъард у хъæд. Йæ хихтæй зæхмæ 
Æхсæрæг дзедзырой кæны. 
Рæусыфтæртæ — сырх-бур, фæзæгъынц, 
Ныккондæуыди мыд сæныл!.. 
Æддейау фæндаджы хъæбæрыл,— 
Куыйты рæйд... Машинæты хъæр... 
Лæгъз уæрмы картофтæ æвæры 
Фæрныг лæг. Гæрæм гал йæ сæр. 
Ныттилы: тæбынг æй æлхъивы... 
Чысыл саби ма йын, мæгуыр, 
Ныхы йæ царм, уæд уæныг — хивæнд, 
Ныддаргъ кæны йæ дæллагхъуыр. 
Сæ фарсмæ — хъæу. Хылтæ... Фæдисхъæр: 
Мæ хор æнæфснайд у зæвцæй... 
Иу нннæйы рыстыл нæ риссы,— 
Æзраздæронæй у, цæмæй 
Дæ фос кæной нæудзармыл ривæд, 
Æндæр дæм чи цæуы хуындзау... 
Гæды ныхас у, цард кæй ивы,— 
Уый афтæ уыд æмæ уыдзæн! 
Фæлæ та изæры нæ рæгътыл 
Йæ бурдзыкку куы фехсы мæй, 
Уæд рогвæсмонау лæг фæзæгъы: 
Куыд æвзæр дæн: уæуу-уæй, уæуу-уæй! 
7в 

ДÆЛЛАГ ГАЛ 
Æвдæрзт сæфтджытыл иувæхсыгæй цыд 
Цæрæнбонты — хъæдласæны уа, ауæдзы. 
Йæ рог хицау — æгъатыр æмæ зыд, 
Æдзæфхадæй йыл никуы зыдта ауæрдын. 
У йе ’мдзæдис сыкъахъилæй — фыдис, 
Тъæпп хауы нæрдæй. У йæ царм сæнтхъулæттæ 
Нæ зоны уый йæ хицауы хъæр, уис: 
Йæ хос — фæтæйнаг, иухурон у дзуллагау. 
Йæ рагъ ныттасы галхафæны бын, 
Цæхх ысдæргæ йæ къамбецы сæр батилы. 
Куы йæ сæлхъивы фидар баст тæбынг, 
Мæллæг къæбысау æфсондзы бын атулы... 
...Уый раджы уыд. Дæллаг гал ныр ысурс, 
Æмæ йæ хицау фескъæры æргæвдæнмæ. 
Тæсаивæй ма адары йæ хъус 
Йæ хуымгæндмæ, йæ хосласæн гæрзбæндæнмæ. 
Ныр фæззæг у. Зынгæ фæбур и хъæд. 
Тæссар дымгæ хæссы къæвда-фæлдзæгъдæн^æ. 
Йæ бынатмæ йын баифтыгътой кæд 
Сæ буц галы, 
Æмæ цæгъды йæ гæндзæхтæ. 
тымыгъ 
Хъæд къæс-къæс кæны рæбынæй,— 
Уад ыл мит ныххуырсы тигъæй, 
Саударæг мадау йæ зыны 
Хихтæ-дзыккутæ ныууигъы. 
77 

Мигъдалынг. Нæ зынынц хæхтæ. 
Хъæу мæрдвынæйау ныхъхъус и... 
Ффэдæг ма кæны пырхæнтæ ,• 
Хæдзæртты сæрмæ. Ысурс и 
Кауыл халон дæр... Уæд комы 
Бæх хуыррытт кæны, ныууасы, 
Уый цы зилгæ уад уромы — 
Миттæ ахæссы йæ разæй. 
Барæг дугъоны уæрджытæй 
Буц уæвгæ ныззары ’тары... 
Уый кæд, чи зоны, æз уыдтæн, 
Йе мыл азты къæвда уары?.. 
КАСКАДЕР 
Дæ1 цард уысмыл баст у, уый зон...' ’ 
Дæ адзалæн та нæй æвдисæн: 
Куы хъæуа, дарддзæст режиссер 
Даёу фехсы ’цъилау æмæ сисы. ’ 
Кæйдæр бæсты фæхъазын æз, 
Цæмæй лæгдзинадæй æххæст уа, ’ ’ 
Уый у мæ цардамал, фæрæз, 
Нæй ирвæзæн йæ сар, йæ мастæй! 
Мæ куыстæй æз нæ кæнын ном, 
Нæ мæм кæсы мæлæт дæр диссаг, 
Фæлæ куы ’рбарухс вæййы бон, 
Уæд ног кæны мæ уды риссаг: 
Ныббады пъæззыйау мæныл 
Уæд иу сагъæс, мæ удæй хъазы:, 
Кæйдæр бæсты хъæуы мæлын,— 
Дæхи цард та фæсфæды аззад... - 
79 

уЕНÆЗОНГÆ БÆСТÆЙЫ 
Фæлыгътæн та царды хъæлæбайæ. Ам 
Хуыцау дæр нæ зоны: æз чи дæн, кæмæй? 
Мæ уат у æрвыгау, сыгъдæг æмæ хъарм, 
Æхсæвгæсау, зилы йæ алвæрсты мæй. 
Ныссабыр и дунё. 'Рæудымгæ йæ хъазт 
Нæ уадзы. Мæнау ын мæн у зæгъæг нæй. 
Ныууынæргъынц тары бын фаззæттау раст, 
Поэт æмæ денджыз...— Нæ кæнынц фынæй. 
Æгæрон тыгъдады ма цавæрдæр маргъ 
Рæстæггай ныккæны йæ судзгæ хъæрахст: 
Нæ йын кæны бонрухс йæ фæндиаг даргъ ~ 
Йæхимидæг исы кæмæйдæр йæ маст. 
Æз та ма цы зæгъон?:Мæ хауæггаг цард 
Хуыздæйраг куы нæ у, фæлæ йыл хъæцын, 
Мæ хоры дзæкъул мын йæ былтæй фæкалд, 
Мæ буц галы хуымы нæ фæнды хæцын!.. 
Нæ райдзаст дунейыл бæстонхорз кæм ис: 
Дæ цины фæзгъæртæ — дæ удуæлдай тох, 
Фæлæ йыл æргомæй бæрзонд зарæг сис,— 
Уæд амондæй никæд, нæ уыдзынæ рох! : 
ДЕЛЬФИНЫ ХЪАЗТ АРАЗГÆ ЦАДЫ 
Цыппæрдигъон фæлгæты —• денджызы дон, 
Бырынцъаг, лæгъз ысты йæ къултæ. 
Хæринаг дзы бирæ, æхсæв уа йе бон 
Фæкæсынц уым мæй æмæ хуртæ. 
Йæ алварс æнæсцухæй адæм тæлфынц. 
Лæппуйау æвæлмонæй хъазы 
(79 

Цъæх уылæнты барцыл лæг-каесаг — дельф 
У цардæй æрвон зæдау разы. 
Кæйдæр къухы, скæс-ма, хæринаг цæттæ, 
Дельфин æм æдзынæг фæкæсы, 
Стæй уылæнты арфæй фæхауы хæрдмæ, 
Йæ цырд былтæй акъуыры кæсаг. 
Æдылы! Кæдæм тæхыс уагæр, фæлæуу,— 
Йæ хнцау æм дзуры йæ цурмæ, 
Уæд уымæ цæттæ мæлæт нымады нæу,— 
Æваст йæхи расхойы сурмæ. 
Сæрибар у. Хъарм доны ленчытæ кæ, 
Фæлæ та фæтыхсы йæ зыны: 
Ам дымгæ куы никуы ысдымы уæвгæ, 
Иæ алварс ызнаг дæр нæ зыны!.. 
ДЕНДЖЫЗ РАИСЫЛД 
Бон ныттар, æмæ ныхъхъус и бæстæ. 
Сидæгау — кæсагласы хъæрахст... 
Цоппай систой арвæмбæрц бæлæстæ 
Урс цырæгътау уаддымгæйы раз, 
Æмæ уылæн уылæныл фæхæцы, 
Портийау ын былгæроныл — дзæхст... 
Денджыз галау базмæлы йæ кæхцы, 
Абухы, йæ сытæй фады зæхх. 
Тоны айнæг къæдзæхмæ йæ рохтæ. 
Хох — Хъара-Дагъ — банкъуысы æваст: 
— Æз кæдмæ уон ацы хъоргъы, оххай/— 
Хуырыл тайы урс фынкæй йæ маст. 

Æмæ ног æрбассивы йæ дыстæ, 
Уымæн нæй мæн у зæгъæг, къæсæр... 
Хойы нарты уæйыгау йæ рыстæй 
Мадзура къуырма хохыл йæ сæр. 
ФЫДЫ ХЪАРÆГ ЦÆРЫНХЪУАГ ХЪÆБУЛЫЛ 
Гаглойты Валодяйæн 
Ехх, 
мæнæ дунейыл цæй рухсбон 
Ныккодта,— 
Хур зæхмæ æлвасы йæ сызгъæрин 
Тынтæ!.. 
Æз ницыуал хатын мæгуыргурау, 
Сонтау,— 
Ды 
Сыджытмæ цæуыс, мæ хъæбул!.. 
Мæ зынтæ 
Æз нал кæнын диссаг... Нæ мæрддзыгой 
Адæм 
Сæргуыбыр, къуытты сты. Кæд алкæмæ 
Хъары: 
Мæ цард мын æнæ дæу кæй нал уыдзæн 
Адæн, 
Мæлæт нын цæлхдурау кæй ыскодта 
Арæн!.. 
У, 
Ног чындзы уатау дæ ингæн 
Нывæфтыд: 
Йæ къултæ — æрмæйлæгъз, зæдбадæнау — 
Хъарм у... 
Ды нал æрцæудзынæ æнустæм 
Мæ тæфтыл,— 
Хъысмæты тæрхонæн лæг алцыдæр 

Бары. 
Фыццаг хатт уынын æз мæ дунейы; 
диссаг: 
Дæ тæлфгæ æнгуылдзтæ — æндзыгæй 
Дæ риуыл. 
Кæд æрдз дæр фæзоны хуыздæрæн 
Цы иса... \ 
Цæссыг мæ нæ хауы, мæ зæрдæ дыл 
Ниуы!.. 
Адзал та кæм хъæцы йæ иударон 
Зиуыл,— 
Дæ сырх уадултæ мынныр адардтой 
Цикъæ... 
Зæрондæй мæ уадзыс уæлæуыл, 
Мæ иунæг,— 
Хъæбулæй ыскæуæг мыл нал уыдзæн, 
Никуы!.. 
ДЕНДЖЫЗЫ БЫЛ 
Лыстæг хуыртæй денджыз йæ былтæ сæрфы, 
Ысдæры сæ галау æвзагæй; 
Фыццаг сæ рæвдауы, стæй, кæс, æмæ —фы’н: 
Йæхи сыл ныххуырсы ызнагау. - 
Раст афтæ мæнæн дæр мæ царды тæлы 
Куы фесхъиуы йе та ныххуыссы... 
Нæ мæ фæнды фидæны хорзмæ бæллын, 
Мæ ивгъуыды рог сæнттæ мысын. 
Мæ амонды науæй тæппуд уырытау 
Сæ фæд-фæд фæлыгъдысты бонтæ, 
Æлгъитгæ сæ кæнай æви сæ ыстау — 
Сты фаззæттау конд æмæ зондæй... 

Фыдуынд лæджы митæм лæг налхæссы фау, 
Нæ йæм кæсы диссаг хъæбатыр; 
Хæрам у цæстмæми, стæй уазал кæфау 
Æнæхин сылгоймаджы пъа дæр. 
Фæлдисæг, уæдæмацы номыл ууæд- 
Зæриндзæст дунемæ мæ фæзынд? — 
У ахæм мæ фарста... 
Мæ риуы та кæд 
Тыхурæд 
Бæрзонд зарæг зæлы!.. • 
ТОРЕАДОР 
Мæ разы — тæлфаг гал^ Къæдзæхау—йæ ас, 
Кæсы мæм йæ цæстыты тигъæй. 
Мæ къухы — сырхзæлдаг, æфтауы йыл^тас,1 
Йæ сæр ма бæласау ныууигъы. 
Уый афтæ рæсугъд у!.. Нæ йæм сисын кард!.. 
Мыййаг, кæд мæхиау у иунæг... 
Цы кæнон? Йæ сыты цыргъытыл мæ цард 
Мæлæтимæ бацыди зиуы! • 
Нæ хъысмæтмæ уыг дæр нæ кæны хæлæг... 
Кæйдæр сæфт ма чи дары мурмæ!.. 
Нæ иуы рæдыд,— æмæ хиуарзон лæг 
Фырæмдзæгъдæй хаудзæни хурмæ. 
Фод афтæ... Мæнæн кæд мæ амонд фæдæ? — 
Нæ иу дæр йæ цæссыг нæ сæрфы: 
Дыууæ удæй абон нæ иуæн уæддæр 
Æнустæм йæ хъизæмар сæфы... 
83 

ÆРГОМ НЫХАС 
Цæмæй ныффæлладтæн — нæ зонын, 
Фæлæ мæм иу хорзæх кæсы: 
Нырма нæ сахуыр дæн тæрсын,— 
Фыдох лæууы мæ разы зоныг. 
Цы дуне уарзтон, уый ма у — 
Яæ хорз, йæ фыдимæ — мæ риссаг, 
Фæлæ... Цы мæм фæкæсы диссаг: 
Нæ дæ быдзæунмæ хъæрмуд, 
Уæд æм кæсы, цыма ызнаг дæ! 
Сырд уа, лæг уа — æз нуазын марг дæр 
Сæ номыл, кæд йæ арты зынг 
Фæндаггон лæгæн норстæй дара, 
Æмæ йæм царды цинау хъара 
Фæснай хуымгæнæджы цæссыг. 
ФИЛЯ 
(Н. Рубцовæй) 
Дисау баззад мæ зæрдыл: 
Хъæды дæлвæдджи — хъæу, 
Алкæм й’ алварс сырдвæдтæ,— 
Рог æрыссæстой нæуу. 
Уым хъæдынкъул хæдзары 
Бацард Филя-рæдау... 
Газ уа, ваннæ нæ дары,— 
Нæй йæм ахæм æгъдау. 
Филя уарзы йæ фосы, 
Къух цы ары — хæры; 
Уæнгтæ аппары хосыл,— 
Филя гъæйттæй цæры! 
Дуне мадардау раст у, 
Лæг цы ралгъита — нæй... 
— Филя, мадзура ’нгæс дæ? 
— Уæд цæуыл дзурон, цæй?.. 
84 

СÆРГÆНДТÆ 
Мæ Иры къæс ........ 3 
Ленин 4 
Райгуырæн 5 
Иры хæстонтæн 6 
Горæтаджы сагъæс 
Хазбийы мæлæт 7 
Абхазийæн 8 
Хур, хæхтæ æмæ денджыз 9 
Зонгæты мысгæйæ Ю 
Туркаг ироны хъынцъым — 
Денджызы был П 
Балладæ нæртон Уацамонгæйыл . . . . 12 
«Мæн сындæггай цæуын фæнды...» . . . 13 
Мæ карæн хæстон 14 
Сæрибар 15 
Фæразоны æмдзæвгæ 16 
Мæ фыдæн . — 
Фыдыбæстæйы Стыр хæсты чи фæмард, уыцы 
хæстонтæн ........ 17 
Рухс изæр . . . 18 
Æрæгвæззæг 19 
Къостайы цырты раз 20 
Зымæгон .21 
Давид-Сослан Курайы былыл .... 22 
Сæрдыгон бон 23 
Мæйрухс æхсæв Ирыстоны 24 
Изæрмилтæ хæхты 25 
Хохаг лæппуйæн — 
Ирыстоны 26 
Хохаджы радзырд 27 
Æхсæв Хъара-Дагъы цур ..... 28 
Анвад 29 
Поэт Дзаболаты Хазбнйы фæстаг ныхас . . 
;85 

Поэт .... 
Фæсмон 
Ныстуан мæлæтмæ 
Марды уæлхъус 
Ма тæрс 
Ацæргæ поэты ныхас 
Фæззæг 
Зæрдæвæрæны æмдзæвгæ 
Зарæг поэзийыл 
Нывгæнæджы тæргай 
Музæмæ 
Миклош Роднетийæ 
Поэты ныхас кады тыххæй 
Фæдзæхст . 
Сольвейг 
Сылгоймаджы амонд 
Мæ хо Марияйæн 
Фæсмоны зарæг 
«Адæмæй...» 
«Æмвæтæнæй ивылы.. 
Сонет ныййарæгæн 
Кар . . . 
«Мæ мидвынты» 
Каеддæры уарзонмæ 
«Уæд арв цъæх-цъæхид уыд...» 
Худæджы сонет 
«Ацы горæты арвыл...» 
Поэты ныхас сылгоймагимæ 
Чындздзон чызгæн 
Хæрам мæм чи у, уыцы сылгоймагæн 
«Ды йæ хæлар чызг дæ...» 
Дæу мысгæйæ 
Сонет сылгоймагæн 
Дæ номыл . 
Саударæг ус . • 
Кæмæндæр . 
&в 

Уарзоны зарæг 
Хохаг зæронд ус 
Лæппуйы хъазæн ныхас 
Сылгоймагæн 
Кæсаглас æмæ кæсаг 
Царды нысантæ 
Лæг æмæ хæрæг 
Нырыккон аргъау 
Саби, сылгоймаг æмæ лæг маймулиты цæхæрадоны 
Сусæны нзæр . 
Уасæг æмæ карк 
Зæронд хæстон 
Зæронд лæджы ленк 
Æнкъард бон 
Фынфенæгау 
Æхсæвы хъуыдытæ 
Æгуыдзæг æмдзæвгæ 
Экспромт 
Сонет лæджы карыл 
Романтикон æмдзæвгæ 
Сонет 
«Ныффынæй ис ком...» 
Сонет рæстдзинад’ыл 
Фæззыгон райсом . . . . 
Дæллаг гал 
Тымыгъ 
Каскадер 
Æнæзонгæ бæстæйы . . . . . 
Дельфины хъазт аразгæ царды . . 
Денджыз раивылд . .. .... 
Фыды хъарæг цæрынхъуаг ’хъæбулыл . 
Денджызы. был 
Тореадор 
Æргом ныхас . 
Филя'"". ; , .: .:;.'■ 

Таймураз Григорьевич Хаджеты 
СЧАСТЬЕ ДОРОГ 
Стихи на осетинском языкв 
Редактор Л. Е. В а л и е в 
Художник У. К. Кануков 
Художественный редактор X. Т. Сабанов 
Технический редактор 3. С. Мисикова 
Корректор А. Г. Царакти 
ИБ№ 1366 
Сдано в иабор 09.09.86. Подпнсано к печатн 10.12.86. ЕИ 02280. 
Формат бумаги 70х90'/32. Бум. тип. № 2. Гарн. шрифта лите- 
ратурная. Печать высокая. Усл. п. л. 3,22. Усл. кр.-отт. 3,43. 
Учетно-изд. листов 3,51. Тираж 1000 экз. Заказ № 386. 
Цена 35 коп. 
Издательство «Ир» Государственного комитета Северо-Осетин- 
ской АССР по делам нздатсльств, полиграфин и книжноЙ тор- 
говли. 362040, г. Орджоникидзе, ул. Димитрова, 2. 
Книжная типография Государственного комитета Северо-Осе- 
тинской АССР по делам издательств, полиграфии и кннжней; 
торговли. 362011, г. Орджоникид’зе, ул. Тельм>на', 16. 


БЕЮМУРЗОВ АФОН 
СЕРДЕЧНЫЙ РАЗГОВОР 
стихи на осетинском яЗыке 
Оеверо-Осетинское 
киижное излательстпо 
Орджоникидзе * 1958 

МÆ КÆСÆГМÆ 
Мæхи дын нымудзын, мæ кæсæг, 
Дæ къух мæм хæларæй æрис. 
Цæй, фенæм, цьГрхаста мæ фæззæг, 
Цы ратдзæн мæ хоры куырис. 
Кæд ацы куыствæллой фæцæуа 
Дæ зæрдæмæ иуцъус, миййаг, 
Уæд бузныг! Кæндзынæн дæ цæра: — 
Дæттыс мын мæ балцæн фæндаг. 

МÆ ЗАРÆГ 
Фæндараст, мæ зарæг, — 
Зæрдæйы цин арæг, 
Фæндфидар ысгарæг 
бæлццон! 
Дæ уалдзыгон дарæс — 
Хæрдгæ тынæй арæзт. 
Цæй, байрæз мын, байрæз, 
мæ бон. 
Дæ рог зæлтæй адæм 
Фыдыбæсты кадæн 
Куы саразой кадæг, 
уæд цæр. 
Фæлæ мын æгадæй 
Куы раздæхай цардæй,— 
Ыссардзынæ 'нкъардæй 
мæн дæр. 
Фæндараст, мæ зарæг, 
Зæрдæйы цин арæг! 
1941 аз. 

ЗÆРДÆИÆ-ЗÆРДÆМÆ 
Мæн куы бафтыдта мæ мад 
Ног фæлтæры зиуыл,— 
Цардæн базыдтон йæ ад 
Мады фæлмæн риуыл. 
Уый мæм авдæнмæ дзырдта 
зæрдæйæ-зæрдæмæ. 
Афæдздзыд кæм нæ у сонт! 
Авдæи дæр фæуагътон. 
Уæзæгыл æрвыстон бон, 
Зæхх мæ ныхтæй къахтон... 
Æрдз мæм сусæгæй дзырдта 
зæрдæйæ-зæрдæмæ. 
Чи хæры лæвар кæрдзын? 
Нал уыдтæн фæныкгæс. 
Бахъуыд хистæрты фæзмын: 
Ацыдтæн уæлыгæс... 
Хохаг розæ мæм дзырдта 
зæрдæйæ-зæрдæмæ. 
5 

* * 
* 
Фехъуыст мæм Октябры сидт: 
«Амонд райс æхсарæй — 
Пионерты къорды'хсид: 
Царды цин дзы ссарай». 
Ноггуырд дуне мæм дзырдта 
зæрдæйæ-зæрдæмæ. 
— Ныфс æмæ хъару æвдис, 
Уарз дæ Фыдыбæстæ,— 
Загъта мын фæскомцæдис, 
Мæн йæхимæ айста. 
Мемæ фæсивæд дзырдта 
зæрдæйæ-зæрдæмæ. 
Уарзон Ленин мын фæндаг 
Фидæн бонтæм радта. 
— Диссаг, — загътон, — хохбæстаг, 
Амонд дæм æрхаудта... 
Кадджын Парти мæм дзырдта 
зæрдæйæ-зæрдæмæ. 
Саби уа, фæсивæдон, 
Кусæг уа, зæхкусæг,— 
Чи у Ленины фæдон, 
Партийы æмгусæг, 
Уыимæ уыдзынæн æз 
зæрдæйæ-зæрдæмæ. 
6 

УÆД ФЕДТОН ЛЕНИНЫ 
Æлгъыст паддзах фынау куы фесæфт, 
Рæстдзинад адæммæ куы'рзылд, 
Æз федтон Ленины гъеуæд. 
Хуымгæнæгмæ куы радта кусæг 
Æнусмæ 'фсымæрау йæ къух, 
Æз федтон Ленины гъеуæд. 
Куы райста кусæг фабрик, завод, 
Куы сси йæ царды цин фæллой, 
Æз федтон Ленины гъеуæд. 
Зæхкусæг тракторыл куы сбадти, 
Æмæ куы бакодта йæ хуым, 
Æз федтон Ленины гъеуæд. 
Нæ хæхбæсты куы байгом скъола, 
Æфхæрд лæг ахуыргонд куы сси, 
Æз федтон Ленины гъеуæд. 
7 

Куы фæтых ис бæхыл хæдтулгæ, 
Куы стахт, цæргæсау, арвмæ лæг, 
Æз федтон Ленины гъеуæд. 
Куы'рзылдта Терк дæсгай турбинтæ, 
Куы рацыд хус быдыртыл дон, 
Æз федтон Ленины гъеуæд. 
Фæсвæд, æдзæрæг тыгъд быдырты 
Куы фæзынд горæттæ, хъæутæ, 
Æз федтон Ленины гъеуæд. 
Дыууæ æмбæлццоны куы радтам 
Октябры фæрцы зæххæн мах,— 
Æз федтон Ленины гъеуæд. 
Куы зæгъынц дунейы дзыллæтæ: 
«Хæларæй, уарзонæй цæрæм»,— 
Æз фенын Ленины гъеуæд. 
1957 аз. 
8 

РАИГУЫРÆН 
Мæ райгуырæн Цæдис — 
нæ иудзинад, 
нæ тых 
æмæ нæ ис 
Мæ райгуырæн бæстæ — 
нæ циндзинад, 
нæ кад 
æмæ нæ амонды рæстæг. 
Мæ Советон дуг — 
нæ рагуалдзæг, 
нæ ныфс, 
нæ рæзгæ уæнгты туг. 
Мæ Советон цард — 
нæ адæмтæн 
мыггагмæ дæр 
сæ фæрныгджын хæдзар! 
1941 аз. 
9 

ИР 
Æз дæ хæхты зылдтæн, 
Æз дæ кæмтты цыдтæн 
О, мæ райгуырæн Ир. 
Мады рæвдыд зыдтон, 
Гъе, уæддæр-иу дзырдтон: 
«Мадæй адджындæр — Ир». 
Иумæ'рзылди нæ рад, 
Иумæ'ссардтам нæ кад 
Мах Октябримæ, Ир! 
Зæрдæ цинмæ у 'мхиц: 
Циу зæрдæми, бæллиц — 
Демæ базыдтон, Ир. 
Ды — мæ абон, мæ сом, 
Ды — мæ кæрдзыи, мæ дон: 
Бузныг, ме'схæссæг Ир! 
10 

Ды мæн дæ, æз дæу дæн, 
Æз —• сазрбæрзонд дæуæй, 
0; мæ ныфсдæттæг Ир. 
Дард кæд искæм æз уон, 
Гъе, уæддæр-иу дæ ном 
Худгæ сдзурдзынæн, Ир! 
Ц 

ЗАРÆГ АЗÆЛДЗÆН 
Лæг мыггагмæ никуы цæры, — 
Бонгай, азгай у нæ цард: 
Иуæй-иуты маст æфхæры, 
Хъуысы мингæйттæн сæ зард. 
Байсысæнт фыдохы бонтæ 
Уартæ денджызы фынкау. 
Уадз, æрттива хур бæрзондæй, 
Зарæг азæла фæлтау! — 
Зарæг у мæнæн æмбæстаг, 
Зарæг мемæ ис ныр дæр. 
Зарæг азæлдзæн мæ фæстæ, 
Æз куы нал зарон, уæддæр! 

ЧИ У? 
Зæгъут-ма мын, кæй ном вæййы 
Нæ куывды сæр? 
Кæмæн хъуысы ныртæккæ дæр 
Йæ тохы хъæр? 
Кæй зарджытæ ныййазæлынц 
Нæ арф кæмтты? 
Кæй фæмысы хæххон фиййау 
Нæ сæрвæтты? 
Кæй зын бонтæ нæ рох кæны 
Æхсæрдзæн та? 
Ном чи скодта нæ дзыллæйæн 
Иæ кадджытæй? 
Уæд чи радта хæххон чызгæн 
«Ирон фæндыр»? 
Кæй-иу фарстой хъæуæй-хъæумæ 
Хуыздæр фæндыл? 
Зæгъ, чи'рхаста нæ сæрвæлтау 
Иæ удæнцой? 
Кæмæй дзырдта нæ фæсивæд 
«Иæ фæдыл цом?» 
13 

Зæгьдзысты дын кæмдæриддæр 
0, ы»*ы6всжг 
«Уый Хететш Ш сахь фырт у — 
Нæхи Къоста!» 
14 

САГЪÆС 
(А. Кольцовмæ гæсгæ). 
Цæй, мæ саулохыл 
Саргъ æз бавæрон, 
Арвы талынгты 
Маргъау атар уон. 
Сур зæхх, денджызтыл 
Уадау азилон, 
Æмæ ме 'взонгад 
Ногæй бахсидон... 
Æз нæртон лæгау 
Сахъ гуырд фестдзынæн, 
Сау рæсугъд чызджы 
Ногæй фендзынæн! 
15 

НИГЕРЫ ЗИАН ФЕХЪУСГÆИÆ 
Мæ хæлар, хорз лæг та кæй хонæм, 
Кæй мысынц фæлтæртæ æдзух? 
Нæ цинмæ алы бон кæй хонæм, 
Нæ хъыгæй чи нæ вæййы цух? 
...йæ мæсыг чи фæци хæрзамад, 
Иæ зæрдæ чи сæвæрдта уым, 
Уый мах астæу æгадæй н' амард; 
Æмбал, нæ йыл хъæуы кæуын! — 
Кæд абухы йæ туг нæ уæнгты, 
Нæ риуы сфæйлауы йæ ныфс, 
Кæд хъазы йе'ндон тых нæ цæнгты, 
Уæд н' амард, дзæгъæлы кæуыс!.. 
1943 аз. 
16 

ПОЭТÆН 
„Искæд бон мæ фыст куы сива, 
Æз фæзардзынæн уæддæр! 
Абон уарзын — ног фæсивæд 
Уарзыи абон—ног фæлтæр"... 
(Мысост) 
Бæстæм уадындзæй фæсидтæ, 
Дзыллæмæ фыртау дзырдтай... 
Уарзтай Ленинон фæсивæд, 
Царды тохмæ йæ хуыдтай. 
«Номдзыд» замантæ фæуагътай, 
Фидæи бонты уаг — дæ зонд. 
Ноггуырд Иры ды ныссагътай 
Иамысы бæлас — бæрзонд. 
...Фæлæ, махыл цин кæнгæйæ, 
Аскъуыд фæндырæн йæ хъис: — 
Уый фæстаг зарæг фысгæйæ, 
Къухæй ахауди дæ сис... 
2 Зæрдиаг ныхас 

Кæд сызгъæринцæст ыстъалы 
Атахт мах астæуæй дард, 
Гъеуæддæр йæ «Цин» та калы 
Махæн абон дæр цæхæр. 
1939 аз. 
18 

УÆЛЛАГКОМ, КЪÆМЫНТÆМ 
Куы фенцайы цъусдуг 
Иæ ризынæй зæхх,— 
Æрлæууы мæ зæрдыл 
Къæмынты къæдзæх... 
Уæллагком, дæ уындмæ 
Фæбæллын æдзух. 
Цæй, дардæй та исын 
Фæсхохмæ дæ къух. 
— Тæхуды, — фæзæгъын,— 
Куы фестин цæргæс, 
Дæ уæлхох быдыртыл 
Æрзилин, бæргæ. 
Лæхурæджы дарæн, 
Хъæудуры лæгæт... 
Сæ фосхизæн рæгътыл 
Фæхъазин гъеуæд. 
Къæмынтæ —мæ авдæн, 
Мæ райгуырæн хъæу, 
19 

Æрбатухин уайтагъд 
Мæ базыртæй дæу. 
Ыссарин фысымæн 
Мæ фыды мæсыг, 
Æмæ дзы ныууадзин 
Мæ цины цæссыг... 
...Нæ хæсдзысты бирæ 
Фыд бонтæ, фыд лæг. 
Куы басæттæм 'знаджы, 
Куы фæуа рæстæг,— 
Уæд бафтдзæн мæ къухы 
Мæ бæллиц, мæ фæнд: — 
Уæллагком, Къæмынтæм 
Мæ фæндаг у конд!.. 
1942 аз. 
20 

БЫЦÆУ 
— Цæй-ма, — 
сæрмæ хаты зæрдæ,— 
бамбар, 
Ницæййаг, æвзæр дæ 
Ферох кæныс хатгай, 
ды кæй сæр дæ! 
Баууæнд, 
Мæн æрфæнды зарын, 
кафын, 
Уарзоны æмбарын, 
худын, 
Цины стъалы ссарын 
Уалæ арвыл,— 
фæлæ 
Мисхалмæ нæ дарыс, 
ды, æдылыгопп, 
мæ фæнд!.. 
— О, мæ хивæнд налат, 
о, æрбауай заууат! — 
зæгъгæ, рамæсты и 
сæр дæр,— 
21 

Ма цу хивæндæй 
мæ рæзты. 
Акæс: 
Æрдз уыд сусæг 
рагæй, 
Фæлæ махæн 
раргом зондæй! — 
æмæ бауарзтай 
æввонгæй 
дуне сонтæй. 
Хъус-ма! 
абонæй фæстæмæ 
иумæ, 
дардмæ уа, хæстæгмæ — 
цом æмвæрстæ!.. 
— Афтæ! — 
рагæй дæ мæ хистæр 
царды, — 
бамбæрстон, дæхистæн. 
Алцы базонын — 
дæ хъару, 
зонгæйы уарзын — 
мæ бар у! 
Ох-хай, 
ферох мæ æмбисонд: 
бæстæ хай у, 
Зонд дæр — хай! 
1939 аз. 

ЦЪÆИЫ 
Кæмтты нарджытæ ма тары 
Фембæхсынц сæ роны, 
Бон уæд цъитийыл ыссары 
Райдзаст Бонвæрионы. 
Уасæг бады уæлхæдзары, 
Чъицы ма æнкъардæй. 
Ам та бæрзбынæй ныззары 
Булæмæргъ зæллангæй. 
Тар ма рухсимæ фæбады 
Комрæбыны дурыл, 
Уæд Цъæйы цъити йæ рады 
Бацин кæны хурыл. 
Мæнæ цадæггай ныйиста 
Бои йæхи нæ кæмттæм. 
Хурмæ цъититæ æвзистау 
Разындысты хъæутæм. 

МАЛУСÆДЖЫ ЗАРÆГ 
Малусæг уалдзæгмæ 
Радта йæ къух. 
Уалдзæджы рæвдыдæй 
Нал у ныр цух. 
Бон дæр лæппулæгау 
Бархъом фæци... 
Сауцъиу йæ зарджытæй 
Азарыд иу. 
Хохсæртæй æврæгътæ 
Лидзынц тæргай,— 
Уалдзыгон хурæй сæ 
Нал фæци хай. 
Кæмтты æдæрсгæйæ 
Тулы уæрдон, 
Згъоры гуылфгæнгæйæ 
Комыдзаг дон. 
24 

Лæппутæн донгуырон 
Хъуысы сæ хъæр, 
Нал ысты хъазынæй 
Бафсис æнхъæл. 
Ацу нæ хæхбæстæм, 
Курæм дæ, хур: 
Зымæджы уырдыгæй 
Тагъддæр фæсур. 
Малусæг, байхъус-ма, 
Уалдзæг цæгъды. 
Ракаф нæ быдырты, 
Бафидау дзы. 
Рагуалдзæг малусæг 
Митыл фæтых, 
Сарæзта хурырдæм 
Йе'рттиваг ных!.. 
25 

МÆИРУХС 
Чидæр абаста зæлдагæй 
Стъалыты кæрæдзимæ, 
Фехста сæ уæларвмæ рагъæй... 
Иу дæр дзы нæ фæци мæн! — 
Мæйы сæппæрста фæсхохæй, 
Айнæгыл фæсаст йæ был. 
Ратылдта йæ сау къæдзæхæй, 
Хорз, — кæй не'сæмбæлд мæныл. 
Ноджы йыл нывзылдта 'хсидав: 
Зилгæ-зилын мæй ыссыгъд. 
Зæрдæ фырмæстæй æхсиды 
Уыцы налатмæ... — фæлыгъд. 
Арт ысхæцыд арвыл уайтагъд, 
Æз ныхъхъæр кодтон: «Фæди-ис! 
Сыгъд хуыссыи кæнынмæ уайутЬ... 
Адæм мыл фæкодтой дис. 

ÆЗ УАРЗЫН 
Æз уарзын бирæ 
Нæ рæсугъд хæхтæ, 
Куыстуарзон адæм 
Сæрибар зæххыл; 
Уæрæх быдырты 
Мæнæуы хуымтæ, 
Æфтауц æмбырдтæ, 
Хъæздыг фысымтæ; 
Уæнгрог зиууæтты 
Колхозон куысты, 
Сæрæн фиййæутты, 
Сæ бирæ фысты; 
Æфсæн фæндæгтæ, 
Бæлццоны сæнттæ... 
Хъæздыг сæндæттæ, 
Быркуыйы сæнтæ... 

Æз уарзын бнрæ 
Советон бæстæ~* 
Æрцæгъд, мæ лирæ, 
Æрцыд нæ рæстæг!.. 
103? аз. 
28 

ДЗÆБИДЫР 
Къæлæтсиу дзæбидыр 
Нæ хæхты фæзилы 
Зымæгæй, сæрдæй, 
Цъæх айнæг къæдзæхтыл 
Фæллад дæр нæ зоны 
Зымæгæй, сæрдæй. 
Æнусон бæрзæндтæй 
Фæлгæсы нæ кæмттæм 
Зымæгæй, сæрдæй. 
Фæзилынц йæ сæрмæ 
Æврæгътæ дзыгуыртæй 
Зымæгæй, сæрдæй. 
Бæркадджын фæтæнты 
Иæ цæрæн—уæгъдибар 
Зымæгæй, сæрдæй. 
29 

Нæ диссаджы хæхты, 
Нæ зæрядау рæгъты 
Фæхизæд фæрнæй!.. 
1939 аз. 
30 

РЫНЧЫНДОНЫ 
Ногæй та — 
рынчындон. 
в Операцион палатæ. 
Хирург былтæбастæй — 
халаты. 
й* алыфарс — 
йе 'ххуысгæнджытæ 
'змæлынц. 
Стъолыл та — 
низæфхæрд, 
хъарусаст лæппу 
фæмæлы... 
Тарст рынчын 
цæстытæ 
сарæзта цармæ; 
Уазал цæстæнгасæй 
акасти 
цардма\.. 
Уайтæккæ 
риугуыдыр 
хирург ыскарста, 
31 

зæрдæ*мæ рæуджыты 
къухæй ысгæрста. 
Гъей-джиди, 
риуæй 
Зæрдæ куы сисид, 
бацæуид дисы, 
æмбисондæн дзурид 
фæстагмæт 
Фурдау куыд æмбæхсы 
бира> хæзната\ — 
йæ цæстæй фенид 
хæстæгмæ. 
Ссарид дзы: 
Ленины сурæт, 
Партийы цæсгом, 
дзыллæйы сагъæс, 
йæ фидæн. 
ЦиньГмбал 
ленинон дугæн, 
уарзондзинады 
æхсидæн. 
Фенид ма: 
къалати 
къуымы. 
Булæмæргъ бады 
йæ мидæг. 
Бады, мæгуырæг, 
æргъæвстæй; 
ферох 
32 

йæ зарæг, 
йæ митæ... 
Дурзæрдæ хирург, 
ма рæди, 
рыст риуæй 
зæрдæйы 
ратон) 
Знагæй куы тæрсай — 
бавæр æй 
хъримаджы 
фатæи. — 
Судздзæии знаджы, 
фидæнмæ 
айгæрддзæн 
рухс фæндаг 
растæн. 
Гъе, фæлæ 
абои 
куры 
йæ фæндиæгтæ 
рыст æмæ 
мастæй... 
О, дохтыр, 
хъус-ма: 
зæрдæ 
рыичын у, 
риссы*мæ сиды 
æххуысмæ! 
Мæиæ та 
Зæрдиаг ныхас 
33 

риугуыдыр 
ногæй 
бахгæдта 
дохтыр, 
сонт втрмт 
уырдыгæй 
тондзæни рухсмæ 
йæ рохте!- 
34 

ХЪÆДДЗАУ 
Хохæмдых тулдзы бын бадтæн æд фæрæт. 
Рагон тулдз федта мæ къухы йæ мæлæт. 
Къалиутыл, сыфтæртыл бафтыди сагъæс: 
«0 хъæддзау, ацу, тызмæгæй нæм ма кæсЬ 
Талатæ хинымæр кодтой кæуæгау, 
Се'ргом мæм раздæхтой сидзæр зæнæгау. 
Бæласæй ратахти цалдæр сыфтæры, 
Хъуамæ «фыдгулы» сæ зæххæй фæтæрой! 
Суадон та ахæм ис тулдзрæбын рагæй, 
Æмæ йæм фездæхы сугдзау фæлладæй. 
Ауыдтон суадоны уайтагъд мæ суравт: 
Февзæрд мæ разы тыхгæнæг, лæбурæг... 
...Федтон сæдæ царды тулдзыл æз бастæй, 
Уыдон æмдыхæй мæ къухтæ ныббастой: 

Хихтимæ — талатæ, сыфтæртæ, суадон! — 
Цæй-ма, куыд ратонон æрдзæй æз адон? 
Ссарон кæлдым, зæгъгæ, систон мæ фæрæт. 
Ацыдтæн... 
Ахæм хъæддзау та фæцæрæд 
Тулдзæмбай хорзæй, 
Хуыздæрыл æмбæлæд! 
36 

ФÆЗЗЫГОН ИЗÆР 
Бон та йæ хъал бæхæй комы æрфистæг и, 
Бафæллад, агуры дон. 
Ауагъта хизынмæ саулохы тар хъæдмæ, 
Сулæфт йæ зæрды фæндон. 
Айтыдта барæг йæ сау нымæт адджытыл... 
Афæлдæхт — чъицы, рæхцы. 
Хохæн дыдзы хур ныккодта фæстаг хъæбыс, 
Фендзыстæм, зæгъы, рæхджы. 
Морæхуыз мигътæ бындзытау сæ базыртæ 
Хурмæ ныддардтой, мæгуыр. 
Уартæ цæгаты фурд сау хъæдмæ барвыста 
Хъиутæй конд уадын фæндыр. 
Уахъæз сыф-сыфгæнгæ азылди хъæдбынты, 
Хус сыфтæр мæскъмæ хæссы. 
Дондзагъд нымæтау, фæлмæн фæсал баумæл, 
Цъæх мигъ дæр фахсæй кæсы. 
Фæрв бæлас арыхъхъы — халон йæ къалиуæй 
«Хъуахъхъ», зæгъгæ, суасыд æваст. 
Уый хъæрæй й* ахстоны фестъæлфыд хъæдхой 
дæр, — 
37 

Акалдта тулдзыл йæ маст. 
Дуне ныссабыр и — раст, цыма, бафынæй... 
Тар изæр нал уыны мæн. 
Арвы фыццаг фырт йæ зынг цæстæй ракасти, 
Мæй дæр æм бахудт фæлмæн... 
38 

ХЪÆРМÆДОНЫ 
Æндон хохы риуыл 
Æнæнцойæ ниуы 
Гæналдон, фæкæнæм ыл дис. 
Æрцыдыстæм дардæй 
Сæдæгæйттæй ардæм. 
Хъæрмæдон, фæсур нын нæ низ! 
Нæ сæрмæ æврæгътæ, 
Фæдисæтты бæхтау, 
Кæрæдзийы сурынц, бырсынц. 
Фæкæсынц нæм дардæй 
Дзæбидыртæ 'нкъардæй, 
Куы байдайынц зæйæ тæрсын. 
Сæнайы цъупп уалæ: 
Йæ урс худ йæ уæлæ,— 
Фæдары йæ сусæны дæр. 
Фæфæзмы цæргæсы, 
Фæйнæрдæм фæлгæсы 
фыдæлтыккои хæхты кæстæр... 
39 

Уыдыстæм рæстæгмæ, 
Цæуæм ныр фæстæмæ, 
Фæци нын дæ бæркад хæлар: 
Хæрзбон уал, Гæналдон, 
Нæ уарзон Хъæрмæдон,— 
Æнæнизы фæрныг хæдзар!.. 
40 

МАДЫ ЗÆРДÆ 
Кæддæры тала сси бæлас... 
Хъæбул кæндзæн йæ фыды йас... 
Фæлтæр фæлтæры ивдзæн. 
Цæудзæни мæй, йæ фæдыл аз... 
Цæрын мын уыйас дæр фæраз — 
Цард рухсæй-рухсмæ ивдзæн. 
Фæурс и мады дзыкку дæр... 
Фæлæ йæ зæнæгыл уæддæр 
Иæ зæрдæ уый нæ ивдзæн. 
41 

ПИОНЕР 
Пионер! 
Дæу бауарзтон 
мæхи удæй 
фылдæр. 
Пионер! 
Дæуыл кæнын 
мæ зарджыты 
хуыздæр. 
Пионер — 
нæ цæсты рухс, 
нæ цины'рфыг, 
нæ кад. 
Пионер — 
мæнæуы 'фсир, 
нæ фæззæджы 
бæркад. 
Пионер — 
нæ сæуæхсидт, 
нæ сомбонты ыскаст. 
42 

Пионер — 
нæ фæндагыл 
уæлахизмæ цæуæг. 
Пионер — 
нæ ахуырдзау, 
нæ хистæрты фæзмæг. 
Пионер — 
коммунæмæ 
æвзонгдзинад хæссæг! 
43 

САБЫР ЗАМАНЫ ТОХ 
(Арып дзы Ирыстоны номдзыд 
спортсменты ном) 
Австрали. 
Мельбурн. 
Æрцыдысты 
арвы кæрæттæй 
фæсивæд, 
Æппæт паддзахадтæй 
Олимпы хъæзтытæм, — 
Æрфæлварой иумæ 
Сæ хъару, сæ тыхтæ! 
Куыд нæ ис тыхджынтæ, 
Фылдæр та дзыхджынтæ! 
Америкæ раздæр 
ныхас кæны карзæй: 
«Америкаг уæйыг 
Æвзары йæ тыхтæ. 
Цы богал, цы уайæг 
Æрлæудзæн йæ ныхмæ?» 

Хъæздыг лæг æппæлой 
кæм нæ у, 
Иæ дзых та йæ адыл 
кæм лæууы? 
Бæргæ дзы нæ хъæуы!.. 
Сахаттæ 'мæ бонтæ 
фæстæмæ 
лыгъдысты... 
Ныхæстæ эфирыл 
фæд-фæдыл 
Цыдысты: 
«Уæ, байхъусут, дзуры 
Австрали, — МельбурнЬ — 
йæ хъусджытæй куры 
Сæ диктор гъеныр: 
«Дунейы фæсивæд 
Сабыр заман тохы 
йæ хъару æвдисы... 
Уæлахиз уæвджытæ 
Советон Цæдисæй: 
Латынина, Куц, 
Хъуылайы-фырт, Чукарин, 
Соловьев, Картозия... 
Америчы Иугонд Штаттæ 
нæ зайынц 
Советон Цæдисæй фæстагдæр!..» 
Рацыди бонтæ 
45 

Рацыд къуыритæ... 
«Æрыхъусут... дзуры... 
Австрали... Мельбурн»... 
Сæ дикторæн 
йæ дзырд 
Иæ дзыхы ныффидар, 
йæ бæсты ма 
радзырдта 
чидæр: 
«Ам карз тохы фæстæ 
фыццаг бынат райста... 
Уæрæсе... 
Америкæ баззад... 
йæ фæстæ»... 
Уый дæр 
фæлæууыд. 
Ох-хай, 
райхъуысти 
йæ кæуын. 
Куыд нæ ис дзыхджынтæ, 
Фылдæр та тыхджынтæ! 
Дзæбæхæй цæрæд 
Хъæбатыр фæсивæд, 
Æгас нæм цæуæд 
Советои фæсивæд! 
Уæлахизæй-уæлахизмæ, — 
Коммунæмæ бахизæм!.. 

Æрбадзырдта 
Советон лæг 
Лвстралийæ 
Уæрæсемæ: 
«Нæ Райгуырæн, 
о, не'схæссæг 
Фыдыбæстæ, 
дæ разы нæ 
куынæ хъæуы 
хуыздæр хæрзтæ! 
Куы бахъæуæм 
Æндæр тохы, 
нæ уарзон хур — 
Нæ бæстæ! — 
Æмбæлдзыстæм 
Фыдызнагыл 
æд хотыхтæ, 
æд гæрзтæ!..» 
Уæлахиз кæнæд 
Хъæбатыр фæсивæд, 
Æгас нæм цæуæд 
Советон фæсивæд! 
1956 аз. 
47 

САГЪÆСТÆ 
1. 
Уазæджы хонынц нæ хæхтæ сæхимæ; 
Рагæй уыдысты мæ зæрдæлæууæн. 
Сурынц тыхгæнæг хæддзуйы цæфимæ, 
Кад та фæкæнынц сæ уарзон лæгæн! 
2. 
Цардæй куы фæхъæуин — фестин æз уари: 
Ме 'мбæстаг, ногæй кæнин та дæ мæт... 
Рацæуæд уарын —мæнмæ дыи лæвар и: 
Базыртæй арæзт уæлæфтау нымæт... 
3. 
Скæсæн зæриндаг куы 'рбабæтта Уарппыл, 
Айнæджы тигъæй куы бауаса зым,— 
Уддзæн ма мады хай дысоны артыл... 
Дардæй йæ фыртмæ æнхъæлмæ кæсдзæн... 
48 

ЦЪЫФКАЛÆГ 
Адæм иухуызон кæм ысты: 
Чи мыдыбындзау куыстуарзон, 
Чи хæлуарæгау лæвархор, 
Чи та, рувасау, гæды. 
Ис рæстзæрдæ адæм бирæ,— 
Се'хсæн разыны цъыфкалæг, 
Уый йæ калмы'взагæй уайтагъд 
Туг æрбаймысы лæгыл. 
Рувасау йæ къахы æлгътыл 
Алы фæрсты худгæ'рзилдзæн. 
Раппæлдзæн лæгæй цæсты раз, 
Калдзæн дыл фæсаууон цъыф. 
Хъахъхъæн ахæмæй дæ хъæстæ, 
Хатгай уый хахуыр тæссаг у. 
Хъуамæ зонай уымæн й'ахаст, 
Царды хъуамæ уай къæрцхъус. 
4 Зæрлиаг ныхас 49 

ФЫН 
Федтон 
æз дысон мæ фыны 
мæ райгуырæн хъæуæн 
йæ ныхас 
Урсзачъе зæрæдтæ 
бадтысты къæйтыл: 
сæ кæстæр фæсивæд — 
сæ дæле. 
Ас лæгты астæу 
Æрцахстон мæ бынат 
æз дæр 
Æмæ хъусын кæмæдæр... 
Фемдзаст дæн сæрвæтмæ, 
Иу лæг, нымæтджын, 
Æрбацæуы бæхыл 
мæнырдæм. 
— Чи уа, кæцæй фæци,— 
ахъуыды кодтон,— 
куы 'рбацæуы 
ме 'рдæм 
тызмæгæй? 
50 

Мæнæ фæурæдта 
бæхы мæ уæлхъус, 
Æдзынæг мæм 
Исдуг фæкасти. 
Ай-уый нæ фæкодта, 
дардыл фæхаста 
йæ къух — 
æмæ асырх 
мæ уадул... 
Ноджы йæхицæй 
скодта лæбурæг, 
(бæхджын та 
дзыхджындæр 
кæм нæ у?!)\ 
— «Цæмæн уыд дæ райгуырд! — 
Фæхъæр кодта барæг, — 
Дæ дзыллæ дæ райгонд 
Нæ фæци, цы бадæ? 
Æгомыгæй бадыс 
Фыдæлты ныхасы. 
Дæ рихитæй уадысм 
Фыддæрагæн хъазы... 
Сæнамæ æнцонæй 
Цæргæс дæр нæ тæхы. 
Куы стæха — хæстонæй 
Кæсы 'мæ фæзæгъы: 

«Нæ хæхты сæраппонд 
Мæ хъарутæ радтон!» 
Мыггагæй-мыггагмæ 
Æз иуыл бæлццон дæн. 
Цом мемæ... фæстагмæ 
Æмдзæуин — æнцондæр»... 
Тагъдгомау фестадтæн. 
Уайын йæ фæдыл: 
Фистæг, бæгуыдæр, 
Хъыг дары 
бæхджыиы... 
Февзæрд иæ разы 
дунейы адæмтæ. 
Чи сты, 
цы ми кæиынц, 
базон? 
Аразæй барæг. 
Тындзын йæ фæдыл, 
фæлæ — 
кæм барæг, 
кæм фистæг. 
— Чи дæ, кæцон дæ? — 
Зæгъгæ, йæ фæдыл 
адзырдтон 
курæгау... 
~Ау, 

Уый Кьвста куы у, — 
райхъуыст кæйдæр хъæлæс, — 
не 'мбырды 
арæх вæййы... 
Уалынмæ сæмбæлд 
Уасæджы зарæг 
мæ хъустыл. 
Атар 
мæ фын. 
53 

ЛЕНКГÆНÆГ 
(А. Мицкевичæй). 
Æдых, гæлхæрд бæлæгъ куы фенай, 
Куы йæ сура тызмæг уылæн, — 
Дæ зæрдæ ма ныккæиæд катай, 
Дæ цæссыг ма 'ркæлæд дæуæн! 
Нау раджы айсæфт мигъы тары, 
Иæ фæдыл аивгъуыдта ныфс; 
Кæм-ма хъæуы тыхсæттæн хъарæг, 
Кæд сæфт дæ цæстытæй уыныс? 
Ды ма кæс денджызмæ йæ былæй, 
Дæ цæфтæ ма нымай. Фæлтау 
Тымыгъты раз æрлæуу тыхджынæй, 
Фæстаг уысм тохæн радт лæгау. 
Ы 

МÆ ЗÆРДÆ ИС ХÆХТЫ 
(Р. Б е р н с æ й)) 
Мæ зæрдæ ис хæхты... Ныртæккæ дæр уым 
Æз къæдзæхты сагæн йæ фæд-фæд тæхын. 
Фæсурын та саджы, сæгъ фезнæт мæнæй, 
Мæ зæрдæ ис хæхты, æз далæ—бынæй. 
Хæрзбон у, мæ бæстæ, хæрзбон у, Цæгат! — 
Цытджын Фыдыбæстæ, æхсарджын бынат. 
Мæ хъысмæт фæкодта хæтæгхауæг мæн, 
Мыггагмæ уыдзынæн дæ хъæбул дæуæн! 
Фæхæрзбон ут, митсæр бæрзæндтæ гъеныр, 
Фæхæрзбон ут, кæмттæ, уыгæрдæн, быдыр. 
Фæхæрзбон ут, къулсæр дæлвæзы хъæдтæ, 
Фæхæрзбон ут, къадайы хъæддаг зæлтæ. 
Мæ зæрдæ ис хæхты... Ныртæккæ дæр уым 
Æз къæдзæхты сагæн йæ фæд-фæд тæхын. 
Фæсурын та саджы, сæгъ фезнæт мæнæй, 
Мæ зæрдæ ис хæхты, æз далæ—бынæй! 

БÆЛЦЦОН ÆФСÆДДОНМÆ 
Барæвдыдта дæу дæ амонд, 
Уæ мæ иубæстаг хæххон, 
Знаг кæуы йæхиуыл абон, 
Мах—уæлахиз, уый—пырхгонд! 
Даргъ фæндаг — бæлццон æвзарæг: 
Чи йыл кадджын, чи—æгад. 
Амонд—бæх; фæцæуы барæг, 
Кæс — фæтæхы, кæс — фæкалд. 
Поезд гу-у*с, зæгъгæ, ныккæны, 
Риуы циндзинад æвгæны! 
Бонтæ згъордзысты кæдæмдæр, 
Рæстæг уадздзæни йæ фæд. 
Царды баззайдзæн кæмæндæр 
Хорз ном. Иннæ та — æвæд... 
Терк дæр Хъастшæ фæцæуы, 
Нæй йын уромæн тыхæй... 
Цæй, бæлццон лæджы цы хъæуы? 
Хорз æй барæвдау дзыхæй. 
56 

Поезд гу-ук, зæгъгæ, ныккæны, 
Риуы циндзинад æвгæны! 
...— Айтындз райгуырæн Кавказмæ, 
Ир дæ фенынмæ бæллы. 
Уайтагъд разгъордзæн дæ размæ, 
Цингæнгæ, дæ чызг... дæ фырт 
Ратт-иу хотæн, не 'фсымæртæн 
Ногбонты мæнæй салам. 
Эх, зæгъин ма дын цыдæртæ... 
Поезд сиды: «Цæй, цæуæ-æм!» 
Поезд гу-ук, зæгъгæ, ныууасы, 
Дæу Ирыстонмæ фæласы!.. 
57 

ХУРМÆ КУРДИАТ 
(Цардæй чи фæиппæрд, уыцы поэттæн 
Бирæ бакуырм ис поэттæй, 
Хур, дæумæ кæсынæй, зон! 
Ды хæтыс, фæлæ кæм федтай, 
Батар уа Орфейыл бон? 
Цæстытæн бæргæ фæхонынц 
Зæххы сой æвдадзы хос: 
Ие сисын, бæгуы, нæ зонынц, — 
Нæу сын зæххы лæвар хорз!.. 
Сусæгæй, миййаг, фæкæсыиц 
Уарзонау æдзух дæумæ? 
Рагон ног чындзау фæкæуынц, 
Дæу куы 'рыстыфынц сæумæ? — 
Æви систы астрономтæ, 
Зæххыл «нал арынц» куыстаг? 
Уастæн баззайой сæ нæмттæ 
Арвыл джиппæйхахх фыстау!., 

Сис бецауты арвы риумæ, 
Хур,—кæд раст хоиыс дæхи, 
Ракæ сæ «хуьвдауæн» зиумæ, 
Уадэ» уым акæла сæ хид! 

УÆЛБИКЪОН 
Иæ худ —бæрзонд* 
Сæрæй — тæссонд. 
йæ дзырд — æлхыскъ, 
Зæрдæйæ — сынкъ. 
Ызнæт, фыдуд, 
Æлгъин, тæппуд. 
Нæ уарзы куыст, , 
Фæуæд æлгъыст! 
1938 аз. 
60 

АЛАЗАНЫ КОМЫ 
Майы фæстаг бои Алазаны комы 
Кслхозы дыргъдоны къордæй куыстам. 
Хур нæм сæдæ цæстæй арвы цъæхгомæй 
Касти, — æрвыста ныи майы салам... 
Сатæгмæ бафтыдтæн сихорафонты, 
Нæууыл æрбадтæн æз улæфт æнхъæл. 
Кæрдæгмæ исдуг æруагътон мæ онтæ... 
Бонгæсау тала мæ сæрмæ нысхъæл. 
Афтæ уæларвмæ цæджындзау фæцыди, 
Йе 'нахъом къалиутæ — уартджын æфсад. 
Стæры сын абон фæцæуæн нæ уыди,— 
Уадымсы базыр фæсхрхы ныссалд. 
Иу сыфтæр йе 'мбæлттæн къах-къухтыл кафыд, 
Ме 'рдæм зыр-зыргæнгæ 'вæзта йæхи. 
Чн зоны, исты йæ зæрдыл æрбафтыд, 
Ие та йæм сусæгæй исты фарст и... 

Йе та, ыт хъуыдытыл разы уæвгæйæ, 
Хоны йæхицæн æмдзæрæг мæн дæр. 
Сыфтæр ыстæлфы, мæ хъазаг зæрдæйау, 
Сыфтæр; гæяæбуйау, смсы дор-тр* 
62 

* 
Куы тона судзгæ маст дæ риу, 
Куы зила сагъæстæй дæ сæр — 
Тæрсгæ-иу ма фæкæн уæддæр! — 
Æнæныфсæй дæ цард та циу? 
Куы зонай сомбонмæ кæсын, 
Æхсæнадмæ фæллой хæссын, 
Куы уарзай дзыллæйы фæрсын—- 
Фæтар уыдзæн, фынау, дæ зын, 
Фыдох дæ нал кæндзæн тæрсын!.. 
1939 аз. 
63 

ФЫЦЦАГ ФЕМБÆЛД 
Мæй ыстъалытимæ хъазы, 
Адаргъ ис Æрфæны фæд... 
Хицæн къахвæндагыл ацыд 
Лæппу чызгимæ фæсвæд. 
А-изæр æмгар æмгары 
Бамбæрста, фырмонцæй тад. 
Уарзондзинад зæрдæ сгары, 
Чи зоны, æрцыд йæ рад?.. 
...Згъорынц «Авд хойы» сæхимæ, 
Мæй сын амоны фæндаг. 
Уарзæттæ ма бадынц иумæ... 
Цæй, фæуæнт сæхи фæндиаг! 
1937 аз. 

ДÆУ МЫСГÆЙÆ 
Мæ зынаргъ къахетаг рæсугъд чызг, 
Цæмæн дыл фембæлдтæн, цæмæн?.. 
Уæдæй нырмæ та хурæй курын, 
Цæмæй зæлдаг тынтæ фæлмæн 
Æлвиса Къахетмæ дæуæн... 
Цæгаты стъалытæ фæсизæр 
Куы ссудзынц иугай-дыгай, уæд 
Сæ цæсты агурын дæ сурæт, 
Æрфæны фæдыл та—дæ фæд, 
Зæххыл цæрæг фæсхохаг «зæд»... 
Тæхуды, алкæддæр куы кæнис 
Дæ хъыг, дæ цинæй хай мæнæн,— 
Зæгъин уæд: «Амонд мæм æрфистæг, 
Мæ риуы 'рцагуырдта цæрæн»... 
Мæ хур, фæрсис ма мæ: — «Цæл1æн?» 
■ Зæрдиаг ныхас 
65 

ХÆХХОН ТАЛА 
Сонгуыты хохы риу — айнæг къæдзæх, 
Айнæджы фарсыл мын — тала нæзы. 
Уалдзыгон къæвда йæ рацæйбырсы, 
Хур та йыл бакалы судзгæ цæхæр, 
Тала гъеуæддæр цæры 'мæ цæры. 
Сæрды йын ихсыг ныххойы йæ сæр, 
«Елйа» йæ фехсы йæ сырхзыиг фæттæй, 
Фæлæ йæ бынатæй не 'змæлы уый. 
Зымæг æм тымыгътæ балæбурынц, 
Митбырдæн рауадзы зилгæ дымгæ, 
Æнсыр дæр йемæ хъæбысæй хæцы,— 
Айнæгыл тала гъеуæддæр лæууы, 
Ауагъта къæдзæхы уидæгтæ арф... 
Талайæн хохы сой — мады æхсыр. 
Дунемæ хъæлдзæг, æфсæстæй кæсы! 
Ацы хабар дæм куы фæкæса мæнг, 
Сонгуыты коммæ-иу ацу Дымтыл,! 
1 Дымтæ — хъæу, ис Уæллагкомы, Æрæфы 
районы. 
66 

Æмæ-иу хуссары айнæгмæ скæс: 
Уадымс нæ талайæн пъатæ кæндзæн. 
Фендзыиæ—бады йæ цонгыл цæргæс. 
Дардмæ дæ нæзы куы ауына, уæд 
Цардæфсис, бархъомæй 
Кувдзæн йæ сæрæй, 
Цины салам дын дæтдзæн! 
67 

УАЛДЗЫГОН ЗАРÆГ 
Боны даргъы ивы 
Ног йæ дарæс зæхх. 
Хур зынгау æрттивы,— 
Тавы нæ дзæбæх! 
Сæрвæттæ 'мæ фæзтæн, 
Уалдзæг, ратт сæ мызд. 
Сау хъæды бæлæстæн 
Сцæттæ кæн фæлыст. 
Тайынц митхъæпæнтæ, 
Цъитидон фæмил. 
Хуссары тъæпæнтыл 
Рог дымгæ ысцъил. 
Булæмæргъ пæр-пæрæй 
Бæласмæ æртахт, 
Сиды нæм йæ хъæрæй: 
«Хъазæн фæзмæ, тагъд!» 

мысын 
Арын дзы Санаты Т. 
Зæрдæ стæлфыд, цæсгом асырх, 
Къухтæ райдыдтой зыр-зыр. 
Буарыл цины мондаг апырх, 
Дзыхы нал арæхсти дзырд. 
Туг цæджджинагау æхсысти, 
Уæнгты бауагъта цырен. 
Чидæр зæрдæйы ныххызти... 
Чидæр нæу, — дзæбæх ма фен... 
...Уыд лæппуйæн ахæм заман... 
(Ех, куы ма уаин кæстæр!)4 
Нæй йын раздахæн фæстæмæ, 
Халас бамбæрзта мæ сæр. 
Фæлæ нæй бынат, нæ, мастæн: 
Мысын, хур уынгæйæ, дæу; 
Царды улæнты æрхастои 
Æз дæ сурæт, сусæг нæу. 

Раздæрау мæ риуы арын 
Адджын суадон, — згъорæд, цæй! 
Уарзоиадæн нæй ысбарæн, 
Равзæрд махимæ æрдзæй. 
Уарзондзинад у дыууæйы, 
Нæй йын иуимæ цæрæн. 
Азты уæзæй лæг фæвæййы,— 
Нæй зæрдæмийæн фæуæн! 
70 

писмо 
(П. Дзерассæмæ)- 
Фыссынæн куы ссарии 
Дæу аггаг ныхæстæ — 
Æргом дын мæ ныхас зæгъин. 
Кæннод та куы фестис 
Цыкурайы фæрдыг — 
Мæ хъуырыл дæ 'гънæгæн хæссин. 
Уæд дысон мæ фыны 
Æврæгътæм уыд асин 
Мæ лирæйы хъистæй ивæзт. 
Дæ цæстытæй худгæ 
Æрцæйтахтæ ууыл 
Мæ зæрдæйы арфмæ æмрæст!... 
Æз топпæй куы 'рхъавын 
Æрцджынсæр сæгуытмæ — 
Фæсайы мæ исдуг мæ фæнд. 
Цы йыл дзурæм бирæ? 
Дæ хатырæй сырды 
Ныууадзын, фæзæгъын: «цæрæд». 
71 

Сослан нын йæ фæндыр 
Фæскъæвда фæдæтты,— 
Æрцæгъд-ма дзы хуры чызгау! 
Ды кондджындæр ноджы, 
Дæ зæрдæ фæлмæндæр, 
Фæзминаг — дæ хуыздæр æгъдау. 
. Æз арвыл куы фенын 
" Æрттиваг ыстъалы — 
Фæхонын æй «барджын æхсин». 
Тæхуды, куы фестис 
Цыкурайы фæрдыг — 
Мæ хъуырыл дæ 'гънæгæн хæссив! 
1948 аз. 
72 

* 
МОИÆВЗАРÆГ 
(Хъазбегты С-йæн^ 
Куынæ дæ уарзтаин æцæг, 
Нæ дæм ныффыстаин цæхгæр: 
«Зæрондмæ иунæгæй фæцæр, 
Нæ дæм ис уарзоны цæхæр!» 
Фæстаг хатт ма дзырдтай мæнæн: 
«Ды хохаг дæ, нæ хъæуыс мæн». 
Цы кæнон, «хохаг», зæгъгæ, фау 
Æрхастай... радтай мын «æгъдау». 
Тæрсын, «быдираг» лæппу та 
Хæххон чызджы куы бауарза, 
Дæумæ та авд. азы фæстæ 
Уæ сыхæгты сохъыр Мырза 
Йæ минæвар куы барвита... 
...Дæ хорзæхæй, рæсугъд Симæ, 
«Дæу дæн» кæмæн зæгъис уæддæр?.. 
Æнхъæлмæ кæс, фæцæуы дæм 
«Харбинæй усгурты хуыздæр».1 
1949 аз. 
'* Рагон зарæджы дзырдтæй. 

ЗАРЕТÆМÆ 
Мæ зæрдæйы рæсуг тугæй 
Дæ зæрдæйыл куы ныффыссин, 
Дæу фæндгæйæ, мæ ном, 
Стъалыйау цæхæрцæстæй 
Куы февзæрии дæ зæрдæйы, 
Куы зæгъис: «Æз дæу дæн»,— 
Уæд сулæфин зæрдæбынæй; 
Мæ фырцинæй, мæ хуры хай, 
Мæ фæид æргом зæгъин.— 
... Мах фестиккам сызгъæринæй 
Дæ сахатæи йæ фатæгтæ,— 
Æдзух дæр дæ уынин. 
1949 аз. 

Т. НАДЗИРÆТМÆ 
«Знаджы аздахут фæстæмæ, 
Знаджы ма 'руадзут хæстæгмæ!» — 
Сиды нæм Фыдыбæстæ. 
Цæй уал, сæвæрæм рæстæгмæ 
Уарзæг зæрдæтыл гуыдыр, 
Æмæ залымы ныммарæм! 
Бабыхс, хæст уыдзæн цыбыр. 
Амонд, хъуамæ, иумæ 'ссарæм. 
Мах, хъæбатырты фæзмгæйæ, 
Тохы балæууæм æнгом. 
Номдзыд Райгуырæн бæстæйæн 
Скæнæм кад æмæ цæсгом! 
1941 аз. 

* * 
* 
Чидæр фæзæгъы: 
— Цард у дыууæ боны, 
Гъе, стæй фæуыдзæн. 
Дзæнæт, дам — расты, 
Зындои хæрам лæджы 
Хайæн фæуыдзæн... 
Чи та фæтарсти, 
Чи та нын абарста 
Царды бæндæнæй... 
Чи уыны фидæн, 
Чи уарзы дзыллæйы — 
Дард у мæлæтæй! 
76 

ТÆГÆР 
Райхъал, уарзæгой зæрдæйау, 
Æрдзы буар; фæрнæй йыл цæр!.. 
Сау тæгæр «æгас цу», зæгъгæ, 
Хурмæ батылдта йæ сæр. 
Бакæс-ма, йæ бæгънæг хихтыл 
Къомбох разади фылдæр. 
Уыдокæй, цъæх гæлæбутау, 
Мæнæ равзæрди сыфтæр. 
Даргъ тæгæрыл — майы дарæс, 
Кокд, уындæй — бæсты рæсугъд. 
Уалдзæгмæ чындзы цæудзæни: 
Тæгæр æм дæтты йæ къух.~ 
...Майы бонтæ сты чындзхæссæг, 
Къухылхæцæг — уайæг уад. 
Зæхх — сæ кафæн, хур дзы кафæг, 
Чындзæн арвы цъæх — йæ уат!.. 

Фæззæг æрцыд. 
Æфснайæм та 
фæллой. 
Цæмæй нæ куыстытæ 
фæуой — 
куысты фæстаг бон 
цырд фæлæуу! 
Нæ къæбиц 
дзаг: 
нартхор, 
хъæдур, 
мæнæу... 
Фæззæгмæ зымæг 
уазæгуаты 'рцыд, 
æмæ йæ фæззæг 
уазæгау хынцы. 
Фæззыгон куыст — 
зымæджы цин. 
Бæркад фæззæг — 
дæс азы 'фсин! 
1950 аз. 
78 

НÆРТОН ХЪАЗТ 
(Кадæг) 
Сагсур фæсивæд, æрбайхъусут цадæг, 
Ракæнон та уын æз иу чысыл кадæг. 
Азардзæн фæндыр уæ уарзондзинадыл, 
Уарзæтты хондзæни кады фæндагыл. 
Азар, мæ хъисын, Дзылаты рæсугъдыл, 
Ауадз дæ кадджытæ тагъддæр йæ дугъы!.. 
Иезамаи рантыст Дзылатæн рæсутъд чызг, 
Номæн ыл сæвæрдтой Дзан-рæсугъд буцæн. 
Иу заман дунетыл айхъуыст хабардзырд: 
Дзаи-рæсугъд байрæзти, моймæ йæ 'рфæндыд. 
Цины уац, топнæхстау, нартыл дæр апырх: 
Байдыдтой уыдон æмбырдтæ, тæрхæттæ... 
Далæ Дзылатæм нæртон хъазт ыстынг и, 
Дзыллæ фæйнæрдыгæй уырдæм æрæмбырд. 
Дзан-рæсугъд хъалтимæ радæй фæкафыд, 
Февæрдта рад-радæй уыдоныл фаутæ. 
79 

Уалынджы иу фиййау фос хизгæ, заргæ, 
Сцæйцыди Терчы цур лæдзæгæй хъазгæ.— 
Ауад йæ хъустыл фæндырдзагъд, 
къæрццæм дзæгъд... 
«Мардæн уæ бахорд уа!» — феппæрста нымæт, 
Дзуг уым фæуагъта, сæ хъазты фæмидæг, 
(Бакуыси уырдæм йæ куыдз дæр йæ фæстæ). 
Налæууыд хъалты 'мрæнхъ, акасти дардыл... 
Иутæ йыл барвæссынц, иннæтæ худынц. 
Уалынмæ Дзан-рæсугъд кафыимæ рахызт. 
Фиййау æнæхонгæ, *нæ зæгъгæ рауад. 
Йемæ ныккафыди, цъилау ныззылди. 
Райдыдтой зилынтæ ерысæй уыдон. 
Лæскъхизæг фиййау æм хъазт астæу дзуры: 
«Хорз чызг бæргæ дæ, 
Рæсугъд чызг хъæлæкк дæ, 
Фæлæ сахъат дæ — 
Иуфарсмæ чиуыс». 
Дзан-рæсугъд /ферхуым, йæ кафын фæуагъта, 
Йе 'стыр мастГ~йе 'фхæрд йæ мадмæ фæхасга: 
«Уæ нана, худинаг, цæй-ма, цы кæнон? 
Иу фиййау мемæ хæддзуйæ фæкафыд, 
Чк у, кæцæй фæци — ницы йын хатын, 
Гъеуа>ддæр, къулбадæг, бакодта уайдзæф: 
«Хорз чызг, дам, бæргæ дæ, 
Рæсугъд чызг хъæлæкк дæ, 
Фæлæ, дам, сахъат дæ — 
Иуфарсмæ чиуыс». 
80 

Зæронд ус рацахста уайтагъд йæ чызджы, 
Дзабыртæ фелвæста, тынг æм фæмæсты: 
«Уый дын куыд нæ зæгъа, кæд æмз? чиуыс, 
Пеууы гага дын дæ дзабыры ссардтон». 
Иогæй йæм базилы, хорз æй фæдауы, 
Чызджы та рарвиты афтæмæй хъазтмæ. 
Уайтæккæ бахæццæ, ногæй æркафыд. 
Фиййау та 'нæ хонгæ, 'нæ зæгъгæ рауад, 
Чызджы, цæргæсау, фæкодта йæ разæй. 
Кафын сын бацайдагъ ерысæй иумæ... 
Æхсинмæ лæппу дыккаг хатт дæр дзуры: 
— «Хорз чызг бæргæ дæ, 
Рæсугъд чызг хъæлæкк дæ, 
Æрмæст дæ уæздаи сæр 
Къул дарыс, ох-хай». 
Чызг дын æрбархуым, йæ кафын фæуагъта, 
Уайтагъд ысхæццæ, дзыназгæ, йæ мадмæ: 
«О, уæу-уæй, нана, цы кæнон, куыд кæнон, 
Уыцы фиййау та фæкафыди мемæ, 
Ноджы мын, къулбадæг, бакодта уайдзæф: 
«Хорз чызг, дам, бæргæ дæ, 
Рæсугъд чызг хъæлæкк дæ, 
Æрмæст, дам, дæ уæздан сæр 
Къул дарыс, ох-хай». 
Зæронд ус рацахста ногæй йæ чызджы, 
Айхæлдта дзыккутæ тагъд-тагъд, йæхæдæг 
Иугай-дыгайæ сæ хъуынтæ иымайы... 
«Уый дын куыннæ зæгъа, къул дын куыннæ уа, 
Рахиз дзыккуйы дын иу хъуын уæлдай и»... 
Зæрдиаг иыхас 
81 

Ногæй йæм базилы, хорз æй ныффасы, 
Афтæмæй арвиты чызджы йæ фæд-фæд... 
Айтыгъта къухтæ, нæ ауæрды къæхтыл. 
Фиййау та 'нæ хонгæ, *нæ зæгъгæ рауад, 
Кафынтæ систой æз-хуыздæрæй иумæ... 
Фиййау йæ мидбынат цъилау ныззылди, 
Чъылдымæй фелвæста йе'рдын æд фæттæ, 
Тындзгæ фат уайтагъддæр сæмбæлди зæххыл — 
Дынджыр нæууытæ дзы бафæлдæхт иуфарс. 
Кафгæ-кафгæйæ сыл бакъуырдта къæхтæ 
Дзан-рæсугъд хъастастæу, ох-хай, фæкалди. 
Лæппу йæм февнæлдта цырдгомау къухæй, 
Йе 'фцæгготæй дын æй фелвæста зæххæй, 
Къæхтыл æй авæрдта, бахудт æм ноджы... 
Фæндыр фæхъус и — уæд фегуыппæг хъаст дæр, 
Лæппу *мæ чызгмæ æркастысты дзыллæ. 
Иарты уæлдæртæм ныр Дзан-рæсугъд дзуры: 
«Худинаг, бонхъалтæ, фесæфат, уастæн! 
Ничи уæ фесгуыхт æхсарæй, хъаруйæ, 
Гъеныр фæстæмæ уæ фæд-фæд фæцæут. 
Зонут, мæ мойаг мæнæн ныр æвзæрст у — 
Абонæй фæстæмæ хицау мæ сæрæн 
Ацы фиййау у, — йæ фæхъхъау æрбауат!» 
62 

Мæгуыр фиййау æмæ Дзан-рæсугъд абон 
Хъазты куыд ыссардтой с' амонд, сæ хъысмæт, 
Афтæ мын хорзæй ыссарат сымах дæр — 
Уарзон чызджытæ, лæшутæ—кæрæдзи! 
83 

БАЗОНИНÆГТÆ 
1. 
Далæ сабыр цады 
Бон-изæрмæ бады 
Иу лæгуынæрфыг. 
Бон уа, 'хсæв—фæуасы, 
Хуры тын нæ уарзы, 
Никæй дары хъыг. 
Уый та дын уыциу, 
Базон ма йæ, цяу? 
2. 
Хуры тæвдмæ фурдæй 
Иу цыдæр куырмæй 
Зилгæ—тухгæ—здухгæ 
Ралæсы тыххæй. 
Тыгъд быдыртыл, кæмттыл 
Айтындзы йæхи: 
84 

Халсарæй, хъæдæй сыл 
Акалы йæ хид. 
Кæм пъæззыйау бады 
Донбылтæм хæстæг, 
Кæм цæф арсау хæхтæм 
Азгъоры цæрдæг... 
Акæс æм—фæздæгхуыз, 
Фæлæ иæу фæздæг. 
Ноджы у бæмбæгхуыз, 
Фæлæ нæу бæмбæг. 
Циу уæдæ, зæгъ-ма? 
3. 
Нæ йын дзых и, 
Нæдæр къæхтæ; 
Хъæр та кæны, 
Цæуы бырсгæ. 
йæ мад у зæхх, 
йæ хæдзар —фурд. 
Кæддæриддæр 
Йæ фæндаг — къул. 
Уыциу-уыциу 
Гъе уый та циу? 

4. 
Нæй йыл базыртæ бындзау, 
Гъеуæддæр тæхы хуындзау; 
Уынгтæ амæрзы чындзау, 
Фæлæ чындз, йе уисой нæу... 
Хъæдмæ баирвæзы хатт, 
Сыфтæр акæны бынхафт. 
Ма дзы у ды дæр æдас: 
Айсдзæн дын дæ худ æваст. 
Тилы уый фæрцы йæ сæр 
Уынджы даргъ гæды бæлас. 
Ис ын ном... Зæгъон æй æз? 
Æз цæмæн?— 
Базоиинаг у дæуæн. 

ЦЫХЦЫРÆГ 
Урс мигътæ г—хæхты сæр... 
Арф кæмтты нарджытæ... 
Цыхцырæг ферттывта 
Хурмæ æваст,— 
Уæллаг цъæх айнæгæй 
Сæмбæлы дæллагыл, 
Коммæ фæхæссы йæ хъаст. 
Гъе, бæлццон, сайдзæн дæ 
Урсзачъе пыхцылсæр... 
Дарддæр дæ къахвæндаг дар! — 
Уадз, æмæ баззайа 
Айнæгыл цыхцырæг,— 
Æрдз ын нæ радта хæдзар. 
87 

ДЗЫВЫЛДАР 
Цы фæдæ, дзывылдар, 
Нæ донбылты уазæг? 
Æнхъæлмæ фæкæсы 
Дæу æрццдмæ уалдзæг! 
Хæл-хæлгæнгæ згъорынц 
Уынгæг кæмтты дæттæ. 
Сæ цинмæ та хонынц 
Дæу уыдон,—цы фæдæ? 
Ам, денджызау, ногæй 
Фæцъæх и нæ быдыр. 
Кæсы дæм нæ донбыл 
Æнхъæлмæ, дзывылдар! 

СÆРГÆНДТÆ 
Мæ кæсæгмæ 3 
Мæ зарæг 4 
Зæрдæйæ-зæрдæмæ 5 
Уæд федтон Ленины 7 
Райгуырæн 9 
Ир 10 
Зарæг азæлдзæн 12 
Чи у? 13 
Сагъæс 15 
Нигеры зиан фехъусгæйæ 16 
Поэтæн 17 
Уæллагком, Къæмынтæм 19 
Быцæу 21 
Цъæйы 23 
Малусæджы зарæг 24 
Мæйрухс 26 
Æз уарзын .- . . . . 27 
Дзæбидыр 29 
Рынчындоны 31 
Хъæддзау 35 
Фæззыгон изæр 37 
Хъæрмæдоны 39 
89 

Мады зæрдæ 41 
Пионер 42 
Сабыр заманы тох 44 
Сагъæстæ 48 
Цъыфкалæг 49 
Фын . 50 
Ленкгæнæг 54 
Мæ зæрдæ ис хæхты 55 
Бæлццон æфсæддонмæ 56 
Хурмæ курдиат 58 
Уæлбикъон 60 
Алазаны комы 61 
Куы тона судзгæ маст дæ риу 63 
Фыццаг фембæлд 64 
Дæу мысгæйæ 65 
Хæххон тала 66 
Уалдзыгон райсом 68 
Мысын 69 
Писмо . . : 71 
Мойæвзарæг 73 
Заретæмæ . . . 74 
Т. Надзирæтмæ 75 
Чидæр фæзæгъы 76 
Тæгæр . : 77 
Фæззæг æрцыд 78 
Нæртон хъазт 79 
Базонинæгтæ 84 
Цыхцырæг , 87 
Дзывылдар :.'... 88 
90 

Афон Бекмурзов 
СЕРДЕЧНЫЙ РАЗГОВОР 
Редактор А. И. Ц а р у к а е в 
Художник Б. Б. Д з у г к о е в 
Художест. редактор У. К. Кануков 
Тех. редактор Е. У. Датриеват 
Корректор М. Б. Савкуева 
Сдаио в набор 17/VII—1953 г. Подиисано 
к печ. 27/\ПН -1958 г. Формат бумаги 6.;х841/а2- 
Нечат. листов 2,59. Учетно-изд. лисгов 2,03. 
Заказ Д& 2725. Изд. ,\& 85. Тираж 800. 
ЕИ01442. Цена 1 р. 
Северо-Осетииское книжное издательство 
г. Орджоникидзе, пр. Сталина, 11. 
Республиканская книжная типография 
г. Орджоникидзе, ул. Джанаева, 20. 


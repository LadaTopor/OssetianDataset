Шмтйш Жшшш 
Хори тупæ 
Æмдзæвгитæ 
ш 
ДЗÆУÆГИГЪÆУ 
2006 

84 Осет 
Г-67 
Годзойти X. 
Г-67 Хори тунæ: Æмдзæвгитæ - Дзæуæги- 
гьæу: Ир, 2006. - 127 ф. 
Годзоев X. 
Луч солнца. 
Это - первая книга автора. В нее вошли стихи, 
написанные им в разные годы. Основная их 
тематика - любовь к родному краю, родному 
народу. 
84 0сет 
© Годзоев Х.Н., 2006 
© Григорян В.С., 
оформление, 2006 
4702500202-6 
Г М131(03)-06 10-06 
15ВИ 5-7534-0678-5 

ДИГОРИ ЗАР 
Æз мæ Дигорæбæл алкæми зардзæнæн 
Алли бон арвмæ гъæрæй, 
Мæ цæргæбонти мæ адæми уарздзæнæн 
Уарзтæн æ карз цæхæрæй. 
Гъæуаги ме ’зæдтæ зæнхæбæл ами ’нцæ, 
Æй мин сæ размæ æнцон, 
Раздæри сагъæстæ талинги рандæнцæ, 
Нæй сæ раздахун мæ бон. 
Бонтæ не ’ййафунцæ цардæн æ тагьд цæун,- 
Цардæн раздæхæн нæййес, 
Æз мæ Дигорæн æ рæсоги арф цæрун,- 
Æй мин мæ мади гъæбес. 
Раст, цума, ферттивта арвбæл нæ Бонвæрнон 
Уоййау мæнæн дæр мæ цард, 
Бадун, мæ сагъæсти балæуун донгæрон, 
Райгуруй сагъæсти зард. 
Хор нин уæларвæй нæ развæндаг рохс кæнгæй, 
Гъазгæ нæ сæрти цæуй, 
Хуæнхти бæрзондæй æ федæнмæ ракæсгæй, 
Фарни Дигорæ цæруй. 
5 

БОНИ РОХС 
Къæлæт мæйæ арви сæрæй 
Тарæрфугæй фæккæсуй, 
Тар æхсæви æ къæсæрæй 
Нидæнгомау фæллæсуй. 
Фæцъцъæх уодзæй сæумæ раги, 
Бон æ бартæ ессæнæй, 
Рæсугъд цудæй мегьти рагьи, 
Мæ зæрдæ ’йбæл рессæнæй. 
Хори хъаурæ æнæкæрон, 
Æнæбæрцæ рæсугъд æй, 
Хори тунæ арви кæрон 
Цæхæркалгæ иссугъдæй. 
Æрдаруй ходгæй æ цæстæ, 
Ан æ хæццæ федар баст, 
Ба нин рæвдауй нæ бæстæ, 
Рарветуй нин адгин уарзт. 

МЕ ’ЗÆДТÆ 
Еу сæумæ рагацау арви дуар байгон æй, 
Уæддæр æнæнгьæлти мæ фун æрцудæй, 
Кастæнцæ ме ’зæдтæ зæнхæмæ бæрзондæй, 
Мегьтæ ба цудæнцæ арвбæл сæ цудæй. 
Æз райстон ниуазæн фур цийнæй мæ къохмæ, 
Ме ’мдæрхцæ фестадтæн, Хуцаумæ кувтон, 
Исхизтæн сагьæсти бæрзондмæ, Уорс хонхмæ, 
Изæдтæй алкæмæн иссирдтон æ ном. 
Дессагæн байзадæй еци бон мæн царди, 
Фæййиндзæн ме ’зæдти, æз н’ адтæн æнгьæл, 
Мæнæн мæ фарсмæ ’нцæ алкæддæр ме 
’нкъарди, 
Аци зæнхон царди нæ дæн æз дзæгьæл. 
7 

ХАСАНИ ФÆДЗÆХСТ 
Дæ тухсти Хасани багорæ, 
Адæмбæл искæнæ дæ зар, 
Хасанæн дæ зинтæ радзорæ, 
Дæ зæрдæн райхалæ æ дуар. 
Алкæбæл дæ хъаурæ ма барæ, 
Ма есæ кæстæрмæ дæ къох, 
Де знагмæ фудзæрдæ ма дарæ, 
Гъæубæстæн уодзæнæ сæ хонх... 
Хестæрæн сор нæдтæ æвдесæ, 
Райсæ ин дæхемæ æ уаргь, 
Дæ зартæй сундакъæ æлвесæ, 
Дæ зæрди иссодзæ цирагь. 
Дæ хъаурæ адæмæн байуарæ, 
Базонæ сæ фарсмæ цæрун, 
Зæрдæбæл мæн фæдзæхст бадарæ, 
Фесæфдзæй дуйнемæ дæ рун. 
8 

УАРЗТÆЙ РИСТ 
Басугьтон æз мæ зæрдæ цъæх арти, 
Мæ уарзтæн æрцудæй æ кæрон, 
Æрмæстдæр дæ уинун æз мæ зарти, 
Нæбал дæн æнæ дæу цæрунгьон. 
Фæккæнун æз æнкъард бон-изæрмæ, 
Мæ фæххуæцæн фæууй мæ фæндур, 
Исесун дæ бæрзонд арви сæрмæ, 
Еунæгæй уæд фæуун сæргубур. 
Цæмæн лигьдтæ идард мæ фæййиндæй? 
Цæмæн хастай бæрзæндти дæ сæр? 
Нæ дууæ дæр сугъдан уарзти зингæй, 
Не ’срæсугъд æй дæуæй мæ къæсæр. 
Тæходуй, кæмæн ес уæхæн барæ, 
Ка дин уинуй комкоммæ дæ каст, 
Нæ кæнуй мæн хузæн сосæг зарæ, 
Нæ бацæй мæн хузæн зæрдæсаст. 
9 

ХОРИСКÆСÆН 
Хори искастæй хори нигулдмæ 
Зæрдæ ирайуй бони идзулдмæ, 
Арæх фæккæсун дони ивулдмæ, 
Цийнæн нæййес кæрон. 
Бони рохс уинун Хуцауи фæрци, 
Бамæрæвдауй уалдзæги кæрци, 
Мæ фарсмæ лæууй мæ царди ’ндæрхци, 
Цæмæй рæсугьд цæрон. 
Мæ зæрдæ дæттун Дигори бæстæн, 
Мæхе ’йбæл бæттун, æгьдау нæй æстæн, 
Куд æхцæуæн æй мæнæн мæ цæстæн, 
Ниууадздзæнæн си ном. 
Хуæрззæрæ кæнæд царддæттæг мадæ, 
Ивулун кæнуй фиддæлти кадæ, 
Дигори изæд, бæрзонди бадæ, 
Уадзæ рæсугъдæй бон. 
10 

МÆХЕБÆЛ 
Мæ сагьæстæн æз сæ карзи ку бацæун, 
Ку сæнкъард ун, уæд уæларвмæ фæккæсун, 
Къуæрегæйттæ адæммæ дæр нæ рацæун, 
Мæ фурмæстæй мæ фæрстæбæл фæллæсун. 
Æнцондæр æй, ку байзайун хебæраги, 
Уæд бафхуæрун мæ рист зæрдæ мæ мæстæй, 
Ку райгъал ун сæргубурæй сæумæраги, 
Мæ развæндаг нæ фæййинун мæ цæстæй. 
Нæбал мин ес цард раздахæн аци доги, 
Мæ цæстисуг сау цæститæй имæхстæй, 
Нæ раййафтон и раззæгти царди догъи, 
Еци догъи мæ догьон къах иуæхст æй. 
Фæццæрдзæнæн мæ мæгур цард 
фæсмон кæнгæй, 
Басæтдзæнæн мæ рæдудбæл æргомæй: 
Тæходуйтæ, ка фæццардæй хæрдти кæсгæй, 
Ка фæййидта царди рæсугьд бæрзондæй. 
11 

ЗÆРДИ ФÆНДОН 
Æз бæллун хебарæ цардмæ, 
Кæми нæййес зæрди рист, 
Игъосинæ цъеути зардмæ, - 
Нæ уининæ къохи ист. 
Гъæбеси ’дзаг æртонинæ 
Деденгутæн сæ хуæрзтæй, 
Арвбæл мегьтæ фæссоринæ, 
Нæ косинæ ихуæрстæй. 
Цъæх зæлдæбæл фæккафинæ 
Мæ дзабуртæн нæ тæрсгæй, 
Игуæрдæнтæ ниххафинæ, 
Фæйхæссинæ мæ тæскъæй. 
Сауæдонæй ниуазинæ 
Æз алли бон мæ фæндон, 
Мæ ном уоми ниууадзинæ, - 
Кæд уодзæнæй уæхæн бон?.. 
12 

ТÆХОДУЙ 
Нæййес нин нæ цардæн æрмæст дæр баредзæ, 
Мæ зæрдæ нæ зонуй мæ уарзтæн кæрон, 
Тæходуй цъæх арвбæл стьалутæ æруедзæ, 
Фæккафæ сæ хæццæ уæлæрвти фæндон. 
Тæходуй муггагмæ ниууадзæ дæ кадæ 
Фæззарæ хуæнхбæсти, исуадзæ дæ маст, 
Тæходуй кæстæрæн алкæд дæр фæббадæ, 
Байуарæ дæ зардæй адæмæн дæ уарзт. 
Тæходуй, бафсæдæ цардæн æ рæсогæй, 
Ниууадзæ кæстæртæн рæсугьдæй дæ ном, 
Тæходуй, ка кæнуй æ соми дæ номæй, 
Ка ’рветуй æ зартæ уæларвмæ æргом. 
13 

ДИГОРГОМИ 
Ка нæ цудæй Дигоргоми 
Нарæг коми фестæгæй - 
Нæ кæндзæнæй æцæг соми, 
Не ’рфедар æй е ’стæгæй. 
Ка нæ дардта æхе къохи 
Е фæрæт, е ба цæвæг, 
Ка нæ зардта бæрзонд хонхи, 
Е нæ бавзурста дзæнæт. 
Ка фæййинуй æ хъал фунти 
Тар æхсæви Дигоргом, 
Ка ’сгьомбæл æй еци къумти, 
Уой къахивæрд æй ездон. 
Кæмæн бантæстæй æ царди 
Æримисун рæсугьд зар - 
Ци æ цийни, ци е ’нкъарди, 
Алкæддæр ин æй хъазар. 
14 

АЦИРОХС 
Зæрдæ нæбал кæсуй мæ коммæ, 
Мæ реуи иссæй хъæбæр рохс: 
Кизгутти хуæздæр мæ комкоммæ, 
Æ ном æ уæле — Ацирохс. 
Кæнуй медбилтæ ходæзмолæ, 
Æ цæстингасæй мæн бæттуй, 
Æ рæсугъд уиндæй бонæй-бонмæ,- 
Къæлæт æрфугæй мæн сæттуй. 
Думгæ дзиккотæ рафæйлауй, 
Фæххæссуй зартæ рæсугъдæй, 
Зæрдæ æ карз цæф нæ уорамуй, - 
Уарзти цъæх артæй иссугъдæй. 
15 

СÆРДÆ ХУÆНХБÆСТИ 
Сæрдæ куд хиццаг æй хуæнхбæсти, 
Куд дзæбæх гьазуй коми дон, 
Рæссугъддæр бунат æй а бæсти, 
Уонæй федауй цæргæй бон. 
Парахат хезгæй цъæх кæрдæгбæл 
Æ фонси дзогæн фæззаруй 
Мæгур фиййау лæг цъæх хæрæгбæл, 
Æ хæццæ хурдзин фæддаруй. 
Коми идардмæ гьæддзауи цæф - 
Фæрæти хуайун игъусуй, 
Æнцад нæ бадуй еци ’нæрцæф, 
Æ хед е ’рагъбæл исусуй. 
Сæ минкъий гъæути уæлиндзитæй 
Сæ тохонатæ ивазуй, 
Донмæ цæугæй гъæуи киндзитæй 
Алке сауæрæй ниуазуй. 
Рæсугъддæр неци йес хуæнхбæстæй, 
Зæрдæ æ уиндæй ирайуй, 
Царди тæф цæуй Алан-бæстæй,- 
Алан-бæстæ зæнхæбæл федауй. 
16 

* * * 
Нæ бафсæддзæн дæ лигьз дзурдæй, 
Уомæ гæсгæ æнкъард дæн, 
Цалдæр анзи дæу идзулдæй, 
Дæ цæрайæй фæццардтæн. 
Фæкковун дин дæ раст уодæн, 
Фæммæ фæндуй низзарун, 
Фал зарунгьон нæбал уодзæн, 
Фур фæлладæй безарун. 
Ма сиййевæ кæдзос уарзтбæл, 
Ма бавгъау кæнæ дæхе, 
Мæ кири дæр уæхæн мастбæл 
Æрзелдзæнæн æз мæхе. 
17 

МÆХЕ ТУХХÆЙ 
Уарзун цардмæ ходгæй кæсун, 
Нæ си зонун æз æфсес, 
Мæ сæр уомæй бæрзонд хæссун, 
Мæ кæдзос уарзт — мæ циййес. 
Фалæ уæддæр фæррæдудтæн, 
Фæцъцъумур æй мæ цæсгон, 
Аци царди цæмæн гъудтæн? 
Цæмæн кæнун нур фæсмон? 
Абони дæр æримисун 
Ме ’взонг æнзтæ дзæбæхæй, 
Мæхебæл ма бæргæ финсун: 
Куд рахизтæн мæ бæхæй! 
Æгæр раги фæззæронд дæн, 
Æрцубур æй мæ рæстæг, 
Ме ’нæнезæй æнамонд дæн, 
Царди кæрон æй хæстæг. 
Устур хатир кæмæй корон? 
Мæ хъисмæтæй фæгъгьазтон, 
Мæ зин бæнттæ кæмæн дзорон? 
Куд туххæй сæ фæразтон. 
Фæстæмæ мин нæбал уодзæй 
Царди цалхæн æрзелæн, 

Бафехсудæй масти рондзæй 
Еци цалхæн æ зелæн. 
Нæбал кæндзæн мæ заргугæ 
Царди рохсмæ æз гьæрæй, - 
Фæттасдзæнцæ мæ уæргутæ, 
Æз фесæфдзæн уæлгьæдæй. 
Хорбони дæр бони рохсмæ 
Нæ содздзæнæй мæ цирагь, 
Рандæ уодзæнæн æносмæ, — 
Куд уæззау æй царди уаргь?! 
Цæмæн кодтон рæдудтитæ? 
Бæргæ уарзун царди рохс, 
Къæдзæ-мæдзæ мæ цудтитæ - 
Мæ хъисмæти устур нос. 
Мæ кæстæртæн æфсæрмдзастæй 
Абони æй мæ фæдзæхст: 
Ма лæууæнтæ зæрдæсастæй, 
Царди амонд сæ бæрнæхст. 
19 

ХУЦАУМÆ 
Кæмий, Хуцау, ци фæцæй рæстдзийнадæ? 
Байзадæй ма æрмæст дæр рæсугьд дзурд, 
Æви еугæрон байдудæй нæ кадæ? - 
Цæмæн гьудæй зæнхæбæл мах игурд! 
Нæ рахуæцæнтæ ахæст æрцудæнцæ, 
Нæ лæгдзийнадæн равдесæн нæййес, 
Сайтан адæм мулкбæл фæззудæ ’нцæ, 
Нецæбæлбал кæнунцæ царди дес. 
Куд зæгъионцæ хестæртæ сæ доги: 
«Цъифæй донласт нæбал кæнуй тæрсгæ», 
Сæ загьд байзадæй махæн дæр нæ тоги, 
Фурмæстæй мах цæмæн кæнæн нæрсгæ?! 
20 

ЗÆРДИ ДУÆРТТÆ 
Миййаг ку нæбал уон дæ зæрди, 
Ку ’суæгъдæ кæнон æз бунат, 
Уодзæнæн уæддæр мæ хуæрззæрди, 
Балæдæрдзæнæн дæ фадуат. 
Нæ мин уодзæнæй хуæздæр равгæ,- 
Донмæ лæборæ фæрæтæй! 
Архайдзæнæн ма гъавгæ-гъавгæ 
Мæ цард бампъозун курæтæй. 
Кæндзæнæн дæубæл мæ заргутæ, 
Æнæ хуссæгæй уодзæнæн, 
Нæ сугъд зæрдитæ - нæ даргутæ, 
Дæу цæрæнбонбæл ковдзæнæн. 
Нæбал фæййерун æз æнцойнæ,- 
Дæ къахдзæфтæ дин бардзæнæн, 
Дæ еунæг фæййинд - уодæнцойнæ, 
Мæ реуи дæ арф дардзæнæн. 
Дæ зæрди дуæрттæ ма ниббæттæ, 
Ма сæ нихгæнæ дæгьæлæй, 
Мæ кæдзос уарзт мин ма ниссæттæ, 
Ма мæ ниууадзæ дзæгьæлæй. 
21 

МÆГУР БÆНТТÆ 
Уæрдуни фæсте гæбар-губурæй 
Итигъд будурти фæллæстдæн, 
Исæфгæ кодтон мæ фурмæгурæй, 
«Цома» кæнунæн фæббæзтæн. 
Кæрдзини къæбæр хурдзини къуми, 
Хурхæ тæвдæмæ æнгъизтæй. 
Хæрæги хæццæ мæ царди зини 
Алкæмæн кустон æлгъистæй. 
Дортæбæл хуастон мæ минкъий къæхтæ, 
Сæ тог гьæдгинтæй лæдæрстæй, 
Къахдзæфтæй барстон хуæнхти къæдзæхтæ, 
Зæрдæ ба реуи ниннæрстæй. 
Æхсæвигон дæр мæ къæхти ристæй 
Цæф сирди хузæн æстьæлфтæн, 
Ниббулдзæ уинæ агъазиау систæй, 
Куд мæ хуардтонцæ, æстæфтæн. 
Игетгæ кодтон æрсæумæ унмæ, 
Тауæг хурхæ мæ басугъта, 
Балæсинæ ма кæвдæси къуммæ. 
Хъисмæт мæ зинти батугъта. 
Ку æримисун мæ мæгур бæнттæ, 
Фæккæсун арвмæ æнкъардæй, 
Фæззарунцæ мин нæ цæугæдæнггæ,- 
Зæрдæ æрцæруй сæ зардæй. 
22 

ЦАРДИ НÆДТÆ 
Царди нæдтæ рæсугьд æнцæ, 
Сæ фæййиндæй æрцæрун, 
Фал нæ бæхтæ къулух æнцæ, 
Нæ комунцæ тагьд цæун. 
Æдзæфхатæй сæ сæфтгутæ 
Фехсуйунцæ тух цудæй, 
Нихгæд æнцæ нæ æфцгугæ, - 
Кедæр æлгьист æрцудæй. 
Кæмæн дзорæн нæ мæститæ? 
Кæмæн кæнæн нæ козбау? 
Æнкъард æнцæ нæ цæститæ, 
Лæкъун æрфуг - тар комау. 
Евгъуйунцæ царди бæнттæ 
Æнгьæлдзауæй, зæрдхъурмæй, 
Æхснунцæ сæ цæугæ дæнттæ, - 
Нæ содзгæ маст нæ хъурмæ ’й. 
23 

ДЕДЕНГУТÆ 
Деденгутæ нæбал зайунцæ будурти, 
Циртдзæвæнтæ æрлæудтæнцæ рæнгъитæй, 
Мах сæ рæзти рафецауæн сæргубурти, 
Нæ уонæргьун исигъусуй зæрдитæй. 
Æрмæстдæр ма циртдзæвæнтæн сæ рæбунти 
Ес фæййинæн деденгути мæтъæлæй, 
Нæбал калунцæ цæхæртæ хуæнхрæбунти, 
Нæ будурти сæ фæййиндæ æстæн æй. 
Ефстаг хатт ма хори гъармæ фæззиннунцæ, 
Хорнигулди бахгæнунцæ нæуæгæй, 
Бони рохси æнкъардæй фæййинунцæ, 
Не ’хсæви ба мах уинунцæ кæуæгæй. 
Нæ ниллæууй сæ фæййиндмæ уоди хъаурæ, 
Мæ зæрдæ мин сау фæркитæ фæккæнуй, 
Фур сагьæсæй бакæнунцæ размæ хаугæ, 
Алке дæр ни сæргубурæй фæккæуй. 
24 

ИУАЗÆГ 
А зæнхæбæл иуазæг дæн, 
Æрцæудзæнæй хорхæтæн, 
Мæ мæстгуни ниуазæг дæн, 
Фал мæ рахаст æй фæтæн. 
Римæхсуй мæ хæрæ мегъæ, 
Нæ ин комун æз сæттун, 
Фæззинуй ма хонхи тегьæ,- 
Мæ сагъæстæ ’йбæл бæтгун. 
Уæддæр ма кæнун мæ зартæ, 
Адæмæн сæ иуарун, 
Мæхе æнцæ царди бартæ, 
Зæрди бунæй низзарун. 
25 

* * * 
Бæнттæ ивайунцæ, рæстæгæй тæрсунцæ, 
Нæбал син исуодзæй раздахун нæ бон, 
Цæбæл æй сæ сагьæс, неке ни фæрсунцæ, 
Раст цума евгъуйуй коми цæугæ дон. 
Банæрæвдаунцæ цардæн æ гъæбеси, 
Рæсугъд æй сæ уиндæ, цубур - сæ рæстæг, 
Сагъæси катаййи æрлæууæн нæ деси: 
Цæмæн нæ тæрунцæ билæмæ хæстæг? 
Æнзтæ сæхе барæ куройнау зелунцæ, 
Изайгæ цæунцæ фæстегæй идард, 
Нæ царди бæнттæ нин фур зудæй едзунцæ, 
Мæтъæлæй-мæтъæлдæр игъусуй нæ зард. 
26 

ЖОРИКМÆ 
Цæмæн лæууис арви цавдау, 
Цæмæн фæккæнис æнкъард? 
Байзаис сагъæстæй сагьдау, 
Дæ фæййиндæ - содзгæ мард. 
Фæззæронд дæ æнæ уосæй, 
Уарзти хаййæй - фудевгед. 
Нæ байгъустай дæ къæрцгъосæй, 
Нæ ракалдтай дæ сорхед. 
Сувæллæнттæ берæ уарзис, 
Бæргæ кæнис сау катай, 
Уæззау дор дæ зæрди дарис,— 
Дæ амондæй æнæхай. 
Исамайæ зæрæрдæмæ 
Федар дорæй дæ мæсуг, 
Æрæндзарæ дæ зæрдæмæ, 
Мабал калæ цæстисуг. 
27 

БЕЦЪОТÆ 
Цæбæл ходæн, цæбæл зарæн, 
Нæхуæдтæ дæр нæ зонæн? 
Финдзи буни цæмæн дарæн 
Дзиккоти цъопп æрдозæн? 
Ка рауадзуй финдзи бунтæ, 
Æхе лæгдæр фæххонуй, 
Ке гьæунцæ еци гъунтæ? — 
Иннетæбæл фæхходуй. 
Лæгдзийнадæ лæгæй кæнгæ ’й,- 
Уоми гьунтæ нæ гьæуй, 
Лæгунæй дæр цардмæ бæлгæй 
Æ бийнонти фæгьгьæуй. 
Хицæ кæнгæй ма рауадзæ 
Финдзи буни гьунти цъопп. 
Æнæ уонæй дæр - гъæйт-мардзæ,- 
Сирд æрхæссис æнæ топп. 
28 

* * * 
Æз фегъосун арви гъæрмæ,- 
Зæнхи исæфт æрцудæй, 
Нæ банцайуй бон-изæрмæ, 
Дон ба цæуй æ цудæй. 
Зæнхæ æма арв фæстагмæ 
Нæбал уадзунцæ искаст, 
Фæййинæн ма мах ефстагмæ 
Мæтъæлгомау хори скаст. 
Фæттæруй нæ цард кæронмæ, 
Рæстæг дæр ма фæлхæтуй, 
Хори нихмæ, æ комкоммæ 
Хæрæ мегьæ фæххæтуй. 
Ивулунцæ цæугæдæнттæ, 
Æхснунцæ нин нæ рæстæг, 
Евгьуйунцæ царди бæнттæ, 
Дуйней кæрон æй хæстæг. 
Фæззиндзæнæй арви цъæхи 
Рæстæг зонæг зæрбатуг, 
Ирæф æма Терки тæхи 
Раевгъуйдзæй арви суг. 
29 

ФУДЦЪУХТÆ 
Нæй лæдæрун, цæмæн уотæй? 
Цæбæл фæцан фæсмойнаг? 
Ку фæммулд ан æнæ гьолтæй, 
Цæмæн иссан нур коййаг? 
Кедæр цъухтæ нæ бæззунцæ, 
Лæхорунцæ æнæнцад, 
Хуарз гъуддæгти æмбæрзунцæ, 
Никкæнунцæ кæрзинсад. 
Басæттунцæ инней зæрдæ, 
Лæгьуз кæнун æнцон æй, 
Æ даргь æвзаг æнæ зæгьгæ 
Фæцциргъ кæнуй инсойнæй. 
Æрмæст æхе цæмæн уарзуй? 
Неке лæууй æ рæбун, 
Сау еминæ баниуазуй, 
Ниппурх кæнуй æ фуд рун. 
Бун бауæнтæ и фудцъухтæ, 
Басодзæд сæ фицгæ дон, 
Тæрегьæдæй еугур къуæхтæ 
Æрцæуæнтæ мæ фæндон. 

* * * 
Ку ракæсай идард надмæ, 
Æрфæнддзæнæй дæу цæун, 
Не ’стухсдзæнæ дæ фæлладмæ, 
Æрдæмæ цæудзæй цæрун. 
Дæ сагъæстæ уодзæнæнцæ 
Надæндæрхци дæ догъон, 
Сосæггæй дин дзордзæнæнцæ, 
Ду уодзæнæ цæунгьон. 
Къæдзæ-мæдзæ раевгъуйуй 
Еци надау царди над, 
Æндæр над нæ нæбал гьæуй, 
Нæ уодзинан æдзæллаг. 
Нæ фæлладæн ниббухсдзинан, 
Нæ фæккæндзинан фæсмон, 
Царди надбæл не ’стухсдзинан, 
Къæдзос уодзæй нæ цæсгом. 
31 

ЦАРДИ ТÆРАЗÆ 
Нæ царди тæразæ - арвæн æ къæразæ, 
Хуцау нин уæларвæй рæсугьд цард дæттуй, 
Зæрдæй æй бауарзæ, хæссун æй фæразæ, 
Амонд нин нæ цардбæл рæхисæй бæттуй. 
Дæ царди нæдтæбæл бавзарæ дæ хъаурæ, 
Ескæми, еу къуми ниууадзæ дæ ном, 
Лæудзæнæй алкæд дæр бæрзонди дæ кадæ, 
Уæларвмæ низзарун исуодзæй дæ бон. 
Ку нæ уай цæрунгьон - фесæфдзæй дæ уасæ, 
Кæндзæнæ дæ царди мæгурæй тух бурд, 
Уой бæсти будурти хæрæгау фæууасæ, 
Маке дин фегъосæд дæ цъухæй лигъз дзурд. 
32 

ХУÆНХТИ ТЕГЪТÆ 
Бæрзондæй кæсунцæ къæдзæхти циргь тегьтæ, 
Сæ бунмæ тъæпæни царди тæф цæуй, 
Сæ сæрти лæсунцæ уæзданæй сау мегьтæ, 
Къæдзæхти гъæбеси Дигорæ цæруй. 
Арвæн æ рæсоги уæлйаумæ рандæнцæ, 
Фæхстæбæл хъæпæнтæ лæуунцæ зæйтæй, 
Сæ фалдзос бæлæстæ къупхæй æрзадæнцæ, 
Сикъетæ барунцæ хъаурæ бæрзæйтæй. 
Фæббæллун сæ уиндмæ, ку фæууй тар мегьæ, 
Фæббадун гьæпæни, фæккæнун æнкъард, 
Нæбал син фæййинун нæдæр сæ еу тегьæ, 
Неке мин фегъосуй еци бон мæ зард. 
Бæргæ мæ фæффæндуй исхезун сæ сæрмæ, 
Тæходуй, ку уайнæ уой бæсти цæргæс, 
Тæхинæ алли бон хуæнхтæн сæ къæсæрмæ, 
Бадинæ сæ сæрбæл, уинæ син сæ гæс. 
2 Годзойти Хасан 
33 

МÆМАДÆ 
Ци хъал дæн, кæмæн ес уарзон мадæ, 
Зæрдибунæй финсун æвæсмон, 
Цæргæбонти мæ реуи ’й дæ кадæ, 
Æнæ заргæй дæубæл нæй мæ бон. 
Ду мæ нифс дæ, мæ зунд, ду мæ хъаурæ, 
Мæ кæдзос уарзт мæ зæрди æргом, 
Дæумæ финсун мæ уорссæр, мæ мадæ, 
Мæ сагьæстæ æнцæ мæ фæндон. 
Ковдзæнæн дин зæрдæй æз Хуцаумæ, 
Дæ хуæрззæрæ кæдзос, æнæмаст, 
Ду мæнæн мæ изæд, мæ Хуцау дæ, 
Æз дæ къохтæй фæуун фæндараст. 
Зæрди тæгтæ сæхе ивазунцæ, 
Мади уиндмæ бæллунцæ уæддæр, 
Мади реубæл цæуæт ирæзунцæ, 
Мади къохтæ - фæлмæн мæнæн дæр. 
34 

МÆ РАЙГУРÆН БÆСТÆ 
Дæу æй мæ фæлмæн уарзт, 
мæ райгурæн бæстæ, 
Кæнун ди мæ соми æз алкæд зæрдæй, 
Ку фæуун дæ донæй æрмæстдæр игъæстæ 
Уæддæр ди не ’фсæдун, дæ реубæл цæргæй. 
Дæ уорссæр къæдзæхтæ бæрзондæй кæсунцæ, 
Дæ кæмтти нарæги азæлуй нæ зар, 
Нæ дзиллæ дæ фарнæ идардмæ хæссунцæ, 
Куд дессаг рæсугьд дæ, зæрдæн ба - хъазар! 
Тæмæнтæ калунцæ будурти тъæпæнтæ, 
Хори рæсугъд тунæ фæйлаугæ цæуй, 
Ирдгæмæ уозунцæ кæрдæги хъæпæнтæ, 
Дигорæ сæ реубæл рæсоги цæруй. 
Неке дин бафиста нурма дæ ихæстæ, 
Уазай бæрзонд цьопп нин не ’вдесæн фæууæд, 
Мах ан дæ бæрнæхсти, федар дæ рæхистæ, 
Дуйнемæ дæ кадæ фур десæн лæууæд. 
Дæу дæн æд кæдзос уарзт, 
мæ райгурæн бæстæ, 
Дæттун дин мæ хъаурæ, мæ зæрдæ дæу æй, 
Уæддæр ди не ’фсæдуй мæнæн дæр мæ цæстæ, 
Нæййес а дуйнебæл адгиндæр дæуæй. 
35 

* * * 
Æнзтæн сæ догьон бæх ивазуй цæгатмæ, 
Царди киунугæ нæ лæууй æнцад, 
Рæстæг мин алли бон бахуайуй мæ уатмæ, 
Фехсуйуй, евгъуйуй мæнæн ба мæ цард. 
Цæгати фæзæбæл æрбадтæй халасæ, 
Хор имæ æ цæстæ нæ даруй дзæбæх, 
Нæбал си фæййерун ме ’нкъарди мæ уасæ, 
Е ’стонг си не ’суадзуй фæсалæй мæ бæх. 
Цардæн æ хонсари цудтæн æнæмастæй, 
Размæ нæ ракастæн, нæ уидтон кæрон, 
Абони æнкъард дæн, лæуун зæрдæсастæй, 
Уæддæр си ниууадздзæн еу къуми мæ ном. 
Бауарзтон адæми, кæнун син мæ зартæ, 
Дæттун син мæ зæрдæ, цæрæнтæ дзæбæх, 
Исуæгъдæ кæндзæнæн еугур дæр мæ бартæ, 
Нæбал мæ фæразуй фæлладæй мæ бæх. 
Байзайдзæй æмдзæвгæ, ивулдзæй поэзи, 
Æнгьæлмæ кæсдзæнæй мæнмæ ба цæгат, 
Не ’суодзæй мæ хъаурæ басæттун и нези, 
Цæгати уодзæнæй поэтæн æ уат. 
36 

* * * 
Колити Виталимæ 
Дæумæ дзорун, ду поэт дæ: 
Ниннин финсæ нæ цардбæл, 
Æримисæ дæ сагьæстæ 
Хонхмæ цæугæй дæ надбæл. 
Ма ниууадзæ дæ къариндас 
Æнæ финсгæ, къумухæй, 
Дæ финститæ æппун æдас 
Ду райдайæ Кæлухæй. 
Идард надбæл дæ сагьæстæ 
Уодзæнæнцæ дæ фæндон, 
Минкъий уæлдæр дæ баррæстæ 
Исуиндзæнæ нарæг ком. 
Коми арфи цалдæр гъæуи, 
Сæ кæдзос ном — Дигоргом. 
Дæ æмдзæвгæй уони цæсти 
Искæндзæнæ устур ном. 
Хуæнхти сæрæй хæлхæлгæнгæ 
Ирæфи дон ивулуй, 
37 

Дæ рохс зæрди къæлкъæлгæнгæ 
Нæуæг зарæг игуруй. 
Дæ кæдзос уарзт дæ зарæги 
Дигоргомбæл игьусуй, 
Коми цæугæй æ нарæги 
Алке дæр дæ имисуй. 
Исуолæфис зæрдибунæй, 
Æнæкæрон дæ фæндон, 
Нæ цох кæнуй зæрди къумæй 
Дæ сагъæсти Дигоргом. 

СЕДЗÆРГÆС 
Бони гъари, дони цади 
Хор æрттевæнтæ кæнуй, 
Коми тари, еу хæдзари 
Мæгур силгоймаг цæруй. 
Седзæргæсæй, æнæ къæсæй 
Кедæр хæдзари цæруй, 
Æ сувæллон, мæгур æ бон 
Æнæ хуæруйнаг мæлуй. 
Ци бакæна, цæмæй цæра? 
Кæмæй багора æнхус? 
Неке гъæуй еске мæгур,- 
Райста æ цæсгом мæрдхуз. 
Силгоймагæн æ гьарæнгæ 
Хонхи цъопмæ игьусуй, 
Æ гьарæнги, æ кадæнги 
Е æ лæги имисуй. 
Уомæ кæсгæй, дормæ лæсгæй 
Сæ куй хормæ дзиназуй, 
Сæ дарæгæн æ марæг ба 
Цивзгун арахъ ниуазуй. 
Æризæр æй, æрталингæй, 
Хор фæсхонхмæ ниххизтæй, 
Коммæ кæсгæй, уони мæстæй 
Уæд мæ зæрдæ нирризтæй. 
39 

УÆХЪÆЦИ 
Уæхъæци нихæси сæумæй фæббадæн, 
Цъæх дортæ нæ буни æнцæ нæ бадæн, 
Кæнæн нæ дзубанди хестæрти кадæн, 
Арфитæ нæ зæрди нæ уорссæр мадæн. 
Цардæн æ баредзæ — æнзтæ æ барæн, 
Мæ реуи бахезæ, æз дæн дæ карæн, 
Мæ зæрди сагъæстæ дæттун æмгарæн, 
Нæййес кæронбæттæн азæлгæ зарæн. 
Алке дæр Хуцауæй коруй хæдзарæн, 
Уæддæр цæргæбонти зинтæ æвзарæн, 
Нæ финст, нæ сагъæсти Хуцаумæ зарæн,- 
Мæ финст уæ зæрдити уодзæй æндзарæн. 
40 

МÆ ГЪÆУ 
Адæймагæн адгин æнцæ 
Æ синхбæстæ æма гьæу, 
Зартæ дæбæл имиссæнцæ, 
Некæд феронх кæндзæн дæу. 
Хонхи къоли, хонсарварси 
Цалдæр хæдзари лæудтæй, 
Хъалнæгъти гъæу хонхи фахси, 
Нур æ рæстæг æрлæудтæй. 
Арæх уинун æнкъард фунтæ: 
Фонси фæсте куд уайун, 
Бæгъæмбадæй къумтæ-къумтæ 
Уæриккитæ нимайун. 
Нæбал содзунцæ цирæгътæ, 
Исревæд æй нур нæ гьæу, 
Байзадæнцæ хонхи рæгьтæ,- 
Хъæбæр зин æй æнæ дæу. 
Æримисун мæ фур мæстæй 
Нæ цъæх зæлдæ æма дон, 
Байзадæй ма нæ гъæубæстæй 
Айдагь дортæ æма ном. 
41 

МÆ ФИДÆ 
Мæ фидæ, зæгьай, ци бæсти дæ? 
Цæмæн фæллигъдтæ тæргай? 
Мæ фуни фæйдтон дæу æзинæ, 
Уарзтай дæ цæуæт фæлтæргай. 
Ду нин нæ тухст бони нифс адтæ, 
Нæ цийни - не ’мгарæ, не ’мбал, 
Дæ хъаурæ нин нур уордиги радтæ,- 
Уоми нæ гьæуй некебал. 
Нæ зæрди æносмæ байзадтæ, 
Нæ бон нæй феронх кæнун дæу, 
Кæстæртæн ду царди хуарз адтæ,- 
Дæ кой дин арæх кæнуй гьæу. 
Æфснайуй дин дæ цирт нур нæ мадæ, 
Цæстисугæй æхснæнгæ æхе, 
Дæхуæдæг косунгъон ку нæбал дæ, 
Дæ тæрегьæд фæххаста дин дæхе. 
Æносмæ дзенети фæббадæ, 
«Рохсаг», зæгьдзинан дин хъурмæй, 
Кæдзос, цæстисугау дæ кадæ, 
Рохс цард хуарз адæммæ курм æй. 
42 

* * * 
Арви къæсæрмæ мæ сагьæстæ рарвистон,- 
Фæндуй мæ зарун гьæрæй. 
Царди мæ ихæстæ еугурдæр бафистон 
Мæ уарзти цъæх цæхæрæй. 
Фæндуй мæ ме ’зæдтæн арфитæ фæккæнун, 
Уонæбæл зарæг кæнун, 
Æз сæ мæ фуни игьæлдзæгæй фæййинун, 
Хатгай фур цийнæй кæун. 
Алкæддæр се ’римист зæрдæн уæлдай дзæбæх, 
Дæттунцæ нифс æма рохс, 
Уонæн сæ бунат нæ арвæн æ рæсог цъæх, 
Æнцæ мæ зæрди кæдзос. 
Ковдзæн æз уонæмæ алкæд кæдзос зæрдæй, 
Зарæг сæ кадæн кæндзæн, 
Зæнхæбæл уогæй сæ нифсæй сабур цæргæй, 
Заргæй фур цийнæй кæудзæн. 
43 

МÆ САГЪÆСТÆ 
Æнкъард кæнун Хъалнæгьтæбæл, 
Баст æрцудтæн рæхйстæй, 
Минкъий уогæй мæ зæрдæбæл 
Ниффедар æй имисгæй. 
Нæ уæлиндзи къуæлæг хуайгæй 
Æ гупп-гупмæ ирæзтæн, 
Бæгьæмбадæй догьи уайгæй 
Дорти сæрмæ, цит, хизтæн. 
Бæкъунай дон Мæстинокæй 
Лæкъунгомау ку цудæй, 
Цухцурæгмæ минкъий уогæй 
Балæууинæ æз зудæй. 
Æримисгæй мæ гьæубæстæ 
Исунгæг уй зæрди къум, 
Мæ сагьæстæ - уодибæстæ, 
Æрбалæууæ мæ рæбун. 
44 

ÆРДЗИ ГЪÆБЕСИ 
Царди идонæ мæ къохти, 
Размæ æдзинæгæй кæсун, 
Нарæг къахнадбæл фæсхонхи 
Царди уаргь къоли хæссун. 
Мегьтæ мæ сæрти лæсунцæ 
Хорæй гьæуайгæнгæ мæн, 
Сирдтæ сау гьæдæй уасунцæ,- 
Еунæг а царди нæ дæн. 
Денгизи донау фæйлаугæй 
Кæрдæги сир-сир цæуй, 
Бæлæсти сифтæ рæвдаугæй 
Уалдзæги æрдзæ цæруй. 
Змæнст дон æррай хузæн коми 
Размæ æмпурсгæ цæуй, 
Еу æртах не ’зайуй къоли, 
Дортæ къæдзæхбæл цæвуй. 
Хор дæр цæхæртæ иуаргæй 
Æрдзи фæййиндмæ бæлгæй 
45 

Тавуй æ тунтæй идардæй, 
Цæуй гьар тулфæ зæлдæй. 
Хонхрæбун коми, лæгæти, 
Къоли фиййаутæ цæруй, 
Сæ куйти рæйун цæгати 
Коми азæлгæ цæуй. 
Уомæй рæсугъддæр дуйнебæл 
Æппун а царди нæййес, 
Раст, цума гьазуй цъетебæл 
Æрдзи рæвдаугæ гъæбес. 

ЦАРДМÆ БÆЛГÆЙ 
Бавзурстон æз аци царди 
Гъезæмæрттæ, æнæбон: 
Ку цæуинæ хонхи хæрди 
Æнæ къæбæр, æнæ дон. 
Ку уаруни, ку хъæпæни,— 
Царди уæзæ фæразтон. 
Нæ цъæх зæлдæн æ тъæпæни 
Сувæллонау нæ гьазтон. 
Фонси фæсте догъи уайгæ 
Мæ сæр хæрдмæ нæ истон, 
Мæ сагъæстæй æнæ сайгæ 
Æрмæст зартæ æз финстон. 
Цардмæ бæлгæй фæззæронд дæн, 
Фæгьгьолон æй мæ сау сæр, 
Фалæ уæддæр нæ феронх дæн 
Хонхи къоли нæ къæсæр. 
47 

ХУМГОНДИ 
Мæ готон дзæбæх цудæй ауæдзи, 
Мæ галтæн сæ сæрбонс ивæзтæй, 
Зæнхи тулфæ цудæй рагуалдзæги, 
Зæнхи хъаурæй тиллæг ирæзтæй. 
Ка нæ дардта готон æхе къохти,- 
Зæнхи адæ æппун нæ зонуй, 
Мæ къуæллитæ нимаинæ къолти, 
Зæрдæй фæццох уæддæр нæ комуй. 
Нæбал æнцæ абони мæ галтæ, 
Къумрæбун ниййизгæй мæ готон, 
Нæ хумæн æ кæрон айдагь каутæ, 
Астæуæй радардта цъæх гъолон. 
48 

МАДÆ МАЙРÆНИ ЛÆВАР 
Барвæндонæй дæ бæрнæхсти 
Ме ’рæзгæ уод бакодтон, 
Амондагор æндæр бæсти 
Дзæгьæл хæтæ фæккодтон. 
Кæми адтæ нури уæнгæ? 
Цæмæн дæхе римахстай? 
Ниррохс кодтай нæ гьæунгæ, 
Мæ зæрдæ мин фæххастай. 
Гъазгæ-ходгæ ку рацæуис, 
Дæ къахивæрд æй ездон, 
Раст, цума мин кафгæ кæнис,— 
Мæнæн фæууй бæрæгбон. 
Мадæ Майрæн барæвдудта 
Æ лæварæй мæ зин цард, 
Зæрди къумæй рарæдувта 
Уæгьдæ цардмæ зæрди зард. 
Дæ цæсгоммæ фæккæсдзæнæн 
Цард-цæрæнбон мæ фæндон, 
Цийнæ кæнгæй фæххæсдзæнæн 
Æз мæ реуи дæ рохс ном. 
49 

КИРИСТОНГЪÆУ 
Сæумæ раги будургæрон фæррохс æй, 
Гæбар-губур нæ гьæунги игьусуй, 
Нæ бафсастæй Киристонгъæу мæйрохсæй, 
Сæумон æртæх хори гьармæ исусуй. 
Райгьал æнцæ тæхгæ цъеутæ сæ фунтæй, 
Фонси æргьау цъæх кæрдæгбæл ниппурх æй, 
Базмæлдæнцæ бæлæстæ дæр æдбунтæй, 
Хори ’скасти Киристонгьæу ниссурх æй. 
Мæ уарзон гьæу нæуæг царди ивулуй, 
Бæркадхæссæг хуарздзийнæдтæ иуаруй, 
Æрдзи рæсугьд уой фæййиндмæ идзулуй, 
Цъæхснаг хъурæй болæмæргьæ низзаруй. 
Фарни хаййæй Киристонгьæу æфсæдуй, 
Киристебæл æ заргутæ фæккæнуй, 
Мæ гъар зæрдæ мæ фур цийнæй æрцæруй, 
Нæ Уасгерги хуæнхти сæрæй фæлгæсуй. 
50 

ИХУÆРСТ 
Нæ бавзурстон бæрæгбæнттæ, 
Царди адæй фудевгед, 
Цубур æнцæ еци бæнттæ, 
Бамæсугъта мæ сор хед. 
Мæ къуæллитæ ниддор æнцæ, 
Ниллистæг æй мæ бæрзæй, 
Тогдадзинттæ ниссор æнцæ, 
Мæ реугудур ниггæрзæй. 
Кедæр къумти ихуæрст уогæй 
Æнагьомæй фæккустон, 
Истухсинæ ме ’фхуæрд уодæй,- 
Æрмæст фонсмæ игъустон. 
Рохси цъита нæбал уидтон, 
Нæ уолæфтæн мæ фæндон, 
Федар кауæ æз не ’сбидтон, 
Мæ райгурцæ - мæгур бон. 
Мæ хестæрти нæ бафарстон, 
Хеваст миутæ фæккодтон, 
51 

Еске уайдзæф нæ бауарзтон, 
Абони дæн фæсмонгьон. 
Ниммæ уадзæд мæ мæгурбæл 
Мæ уодхæссæг æ мæстæй, 
Ме ’фхуæрд уод мин æ цубурбæл 
Ма фæххæссæд нæ бæстæй. 
Агорун ма Хуцауи ном 
Арви сæрмæ игъусгæй, 
Ковун имæ æз алли бон 
Æ кади ном имисгæй. 

ФÆДЕС 
Нæ царди фарнæбæл мæ зартæ имисгæй 
Фæкковун Хуцаумæ: «Ма фæууæн æлгъист», 
Рарветун мæ зартæ рæсугьдæй, æлвистæй, 
Еци зарти хæццæ фесæфуй мæ рист. 
Байзайун ме ’хсæви донгæрон сагъæсти, 
Фегьосун Ирæфмæ, куд кæнуй æ зард, 
Евгьуйуй тагьдгомау идардмæ мæ рæзти, 
Поэтæн уоййау æй урдугмæ æ цард. 
Æ тæхи арф коми фæххуайуй къæдзæхтæ, 
Раст цума фудæнæн кæнуй æ мæстæй, 
Финсæгæн царди тæх ракъуæруй æ къæхтæ, 
Некебал фæййинуй хатгай æ цæстæй. 
Сирд дæр ма ку рауй сау гьæди дзæгъæлтæ,- 
А царди æппундæр раст нæдтæ нæййес, 
Мæнæн дæр мæ зæрдæн нæбал ес дæгьæлтæ, 
Донгæрон фæббадгæй гьæр кæнун «фæдес». 
53 

ЕВГЪУД УАРЗТ 
Арæх лæууис мæ зæрдæбæл, 
Искодтай си арф бунат, 
Æз бавзурстон а зæнхæбæл 
Аци царди содзгæ арт. 
Цæмæн кодтай æфсæрмдзастæй 
Уарзти хабæрттæ мæнæн, 
Дæ зæгъдтити зæрдæсастæй 
Æз абони хъурмæ дæн. 
Цæмæн уотæ ’й, куд дессаг æй - 
Æз Хуцауæн ци кодтон? 
Уарзти æфхуæрд куд ресагæ ’й? - 
Берæ катай фæккодтон. 
Феронх кæндзæн мæ мæститæ, 
Радæ есдзæн мæ реуæй, 
Ракæсдзæнцæ мæ цæститæ,— 
Реуи мæ зæрдæ еу æй. 
54 

СТЪАЛУТИ РÆСУГЪД ГЪАЗТ 
Арвбæл стьалутæ тæхунцæ, 
Еу иннемæй рæсугъддæр, 
Фусти дзогау ниппурх унцæ, 
Фесæфунцæ сæ фулдæр. 
Хуарз синхонтау къупхæ бадгæй 
Бамбурд унцæ изæрæй, 
Сардзинтæй уæлæрвтæ баргæй 
Фезмæлунцæ нæуæгæй. 
Никъолунцæ сæ цæститæй, 
Рæвдаунцæ сæ уиндæй, 
Исуолæфæн нæ мæститæй, 
Фæййервæзæн нæ зинтæй. 
Дессаг рæсугьд уони гъазун 
Арви цъæхи сæ фæндон, 
Уони уингæй нæ фæразун 
Не ’римисун Дигоргом. 
Дигоргоми, нарæг коми 
Ме ’взонг æнзтæ æрвистон, 
Мæ сагъæстæй къубулойнæ 
Æдæуагæ æлвистон. 
55 

МАДÆ ÆМÆ БÆДОЛÆ 
Ка уарзуй æ мадæ, нæ уодзæй æгадæ, 
Уой фæсте æппундæр нæ кæндзæй фæсмон, 
Бæрзонди бадцзæнæй алкæд дæр æ кадæ, 
Уодзæнæй æ размæ кæдзос æ цæсгом. 
Мадæ нин цард дæттуй, авдæни ниббæттуй, 
Нæ хуссуй е ’хсæви, авдæнæ уозуй, 
Бæдоли амондбæл æ хъаурæ ниссæпуй, 
Æ тухстæй æ сæргьи хъæппæл æмпъозуй. 
Фæккæнуй æ зартæ: «Мæ къона хъазар дæ», 
Фæлладæй сæумæмæ «алолай» кæнуй, 
Мади реу æфсесæй е кæнуй безаргæ, 
Æфсесæй, фунæййæй сабий нæ кæуй. 
56 

* * * 
Ме ’исувæр Валодий 
рохс иом еруи 
Æримбурд ан кири уæлгьос, 
Æхсæвебадæн кæнæн, 
Нæбал уинæн цирагьи рохс, 
Аллирдиги мах кæуæн. 
Валодийæн нæ гьарæнги 
Мах иссерæн æ рохс ном, 
Нæбал уодзæй æ гьæунги 
Валодибæл бæрæгбон. 
Нæ цæститæ нæбал есæн, 
Нæбал нин кæнунцæ сор, 
Æ фæййиндæ - зæрдæресæн, 
Баталингæй æ гьар хор. 
Кири уæлгъос зæронд мадæ 
Æ били цъæрттæ хуæруй, 
Æнæ дзоргæй фуддæйрагæн 
Цæстисугтæ нихъуæруй. 
Е ’нсувæрти, æ бæдæлтти 
Нæ бафарста, фæццудæй, 
57 

Хебæраги æ мæлæтбæл 
Æнæнгьæлти фæззудæй. 
Абони ин цæстисугæй 
Мах ниттадзæн нæ фæндон, 
Ку фæрриудтан нæ мæсугæй, 
Дуйнемæ цæрдзæй æ ном. 
58 

ЗУДÆ 
Еу мæгур лæг кæдæй-уæдæй 
Царди тонхи рацудæй, 
Нæбал заруй æ фур зудæй, 
Æ гьар зæрдæ басудæй. 
Феронх кодта æ гьæубæстæ, 
Нæбал зонуй æ хæстæг, 
Цæмæн фæцæй мулки гъæстæ? 
Гъазгæй цæуй æ рæстæг. 
Æ сæрмæ нæ нæбал хæссуй, 
Æ суйнæбæл æрхуæцуй, 
Æхсæвигон лæгьуз хуссуй, 
Куййау дæндагæй хуæцуй. 
Ци дессаг æй мулки адæ? 
Бафсæдæнтæ си нæййес, 
Фесафта си лæг æ кадæ, 
Цæсгом ибæл нæбал ес. 
59 

ÆНГЪÆЛДЗАУ 
Кæдмæ мин хуæрдзæнæ мæ зæрдæ? 
Уой бæсти хуæздæр æй мæлæт, 
Кенæ ба ’й рæбунтæй æркæрдæ,- 
Æнæ дæу равзурстон дзæнæт. 
Дæ еунæг рафецуд мæ рæзти 
Мæ къæхтæ ракъуæруй мæнæн, 
Фæззиннуй дони ’ртæх дæ цæсти, 
Тагьдгомау фæццæуис, цæмæн? 
Æхсæвæй фæккæсун комкоммæ, 
Дæ уати фæссодзуй цирагь, 
Æнгъæлмæ фæккæсун исбонмæ, 
Уорамун мæ уарзтæн æ уаргъ. 
Сагъæсти фæззиннис мæ цори, 
Медфунмæ æрмæст æрцæрун, 
Мæ рист мин идардмæ фæссори, 
Мæ фунти рæсугъдæй цæрун. 
60 

ГУДУН 
Еу тъæригъоси - арсгийнæ 
Сурх зинг æй кæнуй цæхæр, 
Æ сæргьи лæууй æфсийнæ, 
Хъуæцæмæ цæуй æ гьæр... 
Цæхæри гьармæ и уати 
Сабургай фицуй гудун, 
Нæ сæ ниууадздзæй зæйуати, 
Хъæбæр мæнгард æй губун. 
Еци бийнонтæн сæ цийни 
Гудун уодзæнæй хиццаг, 
Амондгун кæндзæй æфсийни, 
Сабийæн уодзæй фиццаг. 
61 

ДИГОРИ КОМ 
Дигори ком - уодибæстæ, 
Не ’сиййевдзæнæн мæ уарзт, 
Нæ ди æфсæдуй мæ цæстæ,- 
Дæ цæргутæ æнæмаст. 
Дæ сау гьæдæ - къæлæт æрфуг, 
Дæ къæдзæхтæ - арвбæл баст, 
Игуæрдæнтæ - кæдзос фæрдуг, 
Дæ къулдумтæ - æнæ даст. 
Фонси дзогæ дæ рæвдауæг, 
Ирæф цæуй хæл-хæлæй, 
Итигьд будур, рæсугъд зарæг, 
Кизгутти худт къæл-къæлæй. 
Кæми ма ес уомæй хуæздæр? 
Ци дессаг æй, куд дзæбæх! 
Не ’фсæдун си алкæд æз дæр, 
Рамæ хæссуй хъалхаст бæх. 
62 

БÆЛÆУ 
Бæлæу æ пазуртæ бæрзонди 
Сæумон сатæги ивазта, 
Æ рæсугьд гьазтæй цæргæбонти 
Зæнхæбæл арви ниббаста. 
Нæуæгæй бабæй цард райгьал æй, 
Хор нин нæ зæнхæ бауарзта, 
Æ фæлмæн тунтæ е байуаргæй 
Хуцауи махбæл бафарста. 
Царди рæсугьдмæ сæумæ цъæхæй 
Рæсог зæрдитæй ракæсæн, 
Нæ хай си райсæн царди ’ртæхæй, 
Исбæздзинан си мах гæсæн. 
63 

* * * 
Макæд къахæ ниуæзтгуни,- 
Агьуд куййæй фуддæр æй, 
Нигьгьолон уй æ мæстгуни, 
Æ зæрдиуаг куддæр æй. 
Æ хæрам тог исберæ уи, 
Æ хъæмамæ лæборуй, 
Еу рæстæги исберæгь уй, 
'Ма сæумæмæ лæхоруй. 
Ниртайуй æхе арахъи - 
Сайтани реу бадæйæд, 
Ниххуссæд цъифи, арæхъи, 
Æрмæст куййау ма рæйæд. 
Кæми ма ес уомæй фуддæр! - 
Мæгур æмæ фур гæбæр. 
Баниуазуй бæхæй фулдæр 
Æнæ дон æмæ къæбæр. 
Бун бауо, адзал дæ цори, 
Бакъуæхтæ кодтай дæ уод, 

Расугæй сæнттæ фæдздзори, 
Ниуæзтæй кæнис инод. 
Куд ма уотæхсис абони, 
Æрмæст е дæр æй дессаг, 
Ду райгурдтæ мæгур бони, 
Нæ уодзæнæ фæдессаг. 
3 Годзойти Хасан 

ХÆРÆГ 
Зæронд хæрæгæн æ фудæнæн 
Æ сæфтæги дор ниххастæй, 
Нæбал ин ес нур саргьи цæуæн, 
Будурти уасуй æ мастæй. 
Уалдзæг кæрдæгбæл рауотæхсдзæй, 
Фал ци фæууодзæнæй зумæг? 
Е рагьи уæргьтæ нæбал хæсдзæй, 
Нæбал телдзæнæй æ думæг. 
Абони хæрæг æринкъард æй, 
Нæбал æй гьæуй думетонг, 
Арази нæ æй уæхæн цардæй, 
Бандавдзæнæй æй нур е ’стонг. 
Будурти уасгæ фæххæтдзæнæй, 
Уæдта еу къуми ниммæлдзæй. 
Æ гьезæмæрттæ фæххæсдзæнæй,- 
Неке сæ зонуй нимæдзæй. 
66 

ЦАРДИ АЙДÆНÆ 
Айдæнау кæсис дæ цардмæ, 
Фал си нæ зиннис дзæбæх, 
Æрцæудзæнæ мин мæ загьдмæ, 
Нæбал дæ гьæудзæй дæ бæх. 
Цубур уодзæнцæ дæ бонтæ, 
Фæккæндзæнæ ма фæсмон, 
Сор кæндзæнæнцæ дæ комтæ, 
Неци син уодзæй дæ бон. 
Нæбал райсдзæнæ дæ къохмæ 
Нæдæр еу къæбæр, нæ дон, 
Нæбал кæсдзæнæ Уорс хонхмæ, 
Талингæ уодзæй хор бон. 
Æрвонгæй кастæ ефстагмæ, 
Фал фæккуддæр дæ зундæй, 
Фæнддзæнæй ма дæ фæстагмæ 
Цардмæ лæборун зудæй. 
67 

СУВÆЛЛÆНТТÆ 
Сувæллон уарзон æй, бийнонти бæттуй, 
Изæдæн фаззон æй, æ зæрдæ дæттуй, 
Бæдоли идзулдмæ мадæ фæббæллуй, 
Игьосгæй æ дзурдмæ зæрдæ æрлæууй. 
Ивулæд сæ кадæ, рæсугьд уæд сæ над, 
Фур цийнæй сæ мадæ ма зонæд фæллад. 
Мади къох фæлмæн æй, ресун нæ кæнуй, 
Алкæд дæр æ зæрдæй æ цийнæ кæлуй. 
Ахури нæдтæбæл цæуæнтæ дзæбæх, 
Сæ буни фæккафæд алкæддæр сæ бæх, 
Зарæнтæ а царди уæларвмæ гьæрæй, 
Ивулæд сæ цийнæй сæ цард рæгъæдæй. 
Сæ надмæ кæсæнтæ, ке æй хъæбæр даргь, 
Рæсугъд æй хæссæнтæ, уæззау æй æ уаргъ, 
Хестæртæн байзайдзæй сæ фарнæ дæнцæн, 
Сæ амонд бампъоздзæй еу гæппæл кæрцæн. 
Ма уæнтæ сæ нæдтæ ахури цъумур, 
Се ’знæгтæ кæнæнтæ сæ рази губур, 
Сайтани къохмæ сæ ма ’руадзæд Хуцау, 
Не ’сбаддзæй Хуцаубæл кæстæртæн сæ фау. 
68 

* * * 
Мæрзойти Мирæп 
Мади зæрдæ ци федар æй, 
Куд уорамуй содзгæ маст? 
Куд нæ содзуй æхе гъарæй,— 
Кæмæн басастæй æ уарзт? 
Бийнонтæбæл уæззау бон æй, 
Хор дæр æхе римæхсуй. 
Мирæ рандæй æнагьомæй, 
Сæ цæстисуг имæхсуй. 
Нæбал баддзæнæй æ уати, 
Нæ содздзæнæй æ цирагь, 
Феронх кодта æ цæгати, — 
Е носон над хъæбæр даргь. 
Арвбæл стъалутæ тæхунцæ, 
Нæбал зонунцæ æнцад, 
Минкъий стьалубæл кæунцæ,— 
Нитталингæй арвбæл цард. 
О Хуцау, Мирæ - Дæ рази 
Дæуæн гъарæн нæ фæдзæхст, 
Ниууагьта нæ царди карзи, 
Æ фæлмæн уод — Дæ бæрнæхст. 
69 

ÆДЗÆНХÆ ЦАРД 
Цард нæ цæвуй æ къуæлæгæй, 
Æнхъерæн нæмæ кæнуй, 
Нæ хъисмæт си нихъхъуæлæг æй, 
Хæкъурццæй нæбæл кæуй. 
Нæбал уорамуй нæ зæнхæ 
Нæ фур тухстæй содзгæ маст, 
Нæ цард нин иссæй æдзæнхæ, 
Кæмæн ракæнæн нæ гьаст? 
Сау хæлаур æ сау тунтæй 
Æрихгæдта урух над, 
Мах фæрриудтан нæ хъал фунтæй, 
Ан мæтъæл æма ивад. 
Ка рахуæцдзæй и сæрбонсбæл? 
Ка басæтдзæй и къуæлæг? 
Ка гьæр кæндзæй зудæ фонсбæл? 
Е уодзæнæй æцæг лæг! 
70 

КОСÆГ ЛÆГ 
Басастæй косæг лæгæн æ зæрдæ, 
Æ хъиамæттæ рандæ ’нцæ дон-дон, 
Фæттастæй æ фурмæстæй æ зæнгæ, 
Косун дæр нæбал æй нур æ бон. 
Нæбал ес раздæрау уæхæн догæ, 
Фæстегæй ниххустæй нæ рохс цард, 
Кедæр цæсти иссан фусти дзогæ, 
Уомæн ан мах абони æнкъард. 
Неке комуй кафун тумбул гъазти, 
Нæ нæ тавуй хор бони нæ хор, 
Исфунх ан уæлгьæдæй мах нæ масти, 
Цæмæн ан кæмæндæрти цæлхдор?! 
Куй дæр ма ку никкæнуй дзиназгæ 
Еуæй-еу хатт мæйæмæ кæддæр. 
Гъæйтт, мадта, нæ фур мæстæй ниуазгæ, 
Нæ цард нин исдонадæй уæддæр. 
71 

ДЗÆБОДУРТÆ 
Хори тунæ — уодибæстæ ’й, 
Хори хъаурæ устур æй, 
Цийнæ кæнуй уомæ кæсгæй 
Сауæдонæ сур-сурæй. 
Сауæдонæ дори бунæй 
Царди рохсмæ игуруй, 
Цъетей сæрæй Сардикомæй 
Сардидон дæр ивулуй. 
Къæдзæхтæбæл дзæбодуртæ 
Æрцæунцæ дон агор, 
Рæсугьд æнцæ уони гуртæ, 
Фал кæнунцæ комтæ сор. 
Дони бæсти иссерунцæ 
Фати цæф æма мæлæт, 
Цауæйнæнттæ æрхезунцæ, 
Искæнунцæ син къæлæт. 

МÆГУР 
Мастбæл цæнхæ ма рæгæнæ, 
Æнæ дæуæй дæр тухст æй, 
Нæбал æй лæг æнæгьæнæ, 
Берæ зинтæн ниббухстæй. 
Æхуæдæг дæр нæй æ кеми, 
Маст ин æ уод æфхæруй, 
Æхе ма уинуй иннеми, 
Къуæрегæйттæ нæ хуæруй. 
Ниууадзетæ и мæгури 
Æхе барæ, губурæй, 
Нæ бабурдзæй неке гури,— 
Е ’сони бон цубур æй. 
73 

ДÆ ДОГИ 
Гиризæй ма ’рветæ дæ бонтæ, 
Хуцаумæ искæсæ еу хатт, 
Райхалдтай æрмæст дæр дæ комтæ, 
Дæ дзурд дæр фæливд æй, фæлхат. 
Нæ хастай уæззау уаргъ дæ доги, 
Неке ди фегьуста лигьз дзурд, 
Æрмæст дæр давун æй дæ тоги, 
Фæккодтай зæнхæбæл тух бурд. 
Цæгати берæгьау фæннеуæ 
Цардæн æ рæсогмæ бæлгæй, 
Уой бæсти дæхецæй фæрреуæ,- 
Фæсмон ма кæндзæнæ мæлгæй. 
74 

ТЕРКИ ДОНАУ 
Терки донмæ арæх кæсгæй 
Фæсси уинун кæдзос цард, 
Дорти сæрти уæздан лæсгæй 
Раевгъуйуй е идард. 
Раст цума си кадæр бадуй, 
Уоди хъаурæ - æ бундор, 
Ку тузмæг, ку ба æрбадуй, 
Нæ ниууадзуй дорбæл дор. 
Адæймаг дæр уотæ конд æй,— 
Терки донау цæхъалгай. 
Бæлæстæ дæр сæртæй ковгæй 
Сæ къадотæ цъæх халгай. 
Терки донау гæбар-губур 
Фæйлауæнтæй æй нæ цард, 
Ка не ’ссера — æгæр мæгур — 
Аци царди æ раст над. 
75 

ДОНИФАРС 
Дæ царди надбæл ма фæккеуæ, 
Мацæбæл бакъуæрæ дæ къах. 
Дæ медбунати мабал геуæ, 
Некæмæн уодзæнæ фудкъах. 
Еске дин балæудзæй дæ фарсмæ, 
Ба дин амондзæй раст цæун, 
Исхездзæнæ ма Донифарсмæ, 
Дæ бон си уодзæй фæццæрун. 
Фесафдзæнæ си дæ мæститæ, 
Бауолæфдзæнæ дæ фæндон, 
Ходгæй кæсдзæнцæ дæ цæститæ, 
Нæбал уодзæнæ æнæбон. 
Фæййиндзæнæ ма гьæуи сæрæй 
Æгас Дигоргом бæрзондæй, 
Фæббоз уодзæнæ дæ къæсæрæй, 
Æримисдзинæ ’й æвзонгæй. 
76 

ЦАРДИ УÆЗÆ 
Цард цæрунмæ ’й, мард кæунмæ ’й, 
Уæлгъæдæй нæбæл фæкко, 
Рохси цъита нæбал кæлуй, 
Æндæмæ дæр мабал цо. 
Къахкъуæрдтитæй лигьз нæдтæбæл 
Аллайаги хауд кæнæн, 
Куд исæфæн нæ цæттæбæл, 
Богь-богъæй ма фæккæуæн. 
Берæ дзиллæ исæфунцæ 
Æнæхуæргæй, мæтъæлæй, 
Кадæртæ ба искæнунцæ 
Хæкъурццитæ сæлæтæй. 
Нæбал бухсæн нæ зин цардæн, 
Нæ уодесæг æрцудæй, 
Æгьдау дæттæн содзгæ мардæн, 
Нæ уодхæссæг фæззудæй. 
Нæбал цæунцæ уæлмæрдти, 
Исберæ ’нцæ рæнгъитæй, 
77 

Сæ саудартæ сæ хæдзæртти 
Дзиназунцæ рæгьæдæй. 
Кæд ниссæрфдзийан цæстисугтæ? 
Уорамæн син нæбал ес, 
Исберæ ’нцæ зæрди ругтæ, 
Равардтонцæ уæззау нез. 
Нæ фæххуæцæн устур Хуцау,- 
Еунæг уомæ ковдзинан, 
Мабал уадзæд раздæри цау, 
Хуарз гъуддæгтæ кордзинан. 

ХУÆНХБÆСТИ 
Бауорамæн сæумæ раги 
Хори тунæн æ ракаст, 
Куд рæсугъд æй хуæнхти рагьи 
Зæнхи хæццæ ’й федар баст. 
Куд хиццаг æй цард хуæнхбæсти, 
Уæлдайдæр ба сæрдигон, 
Ци кадгин æй е мæ цæсти,- 
Æнæ зæгьгæ нæй мæ бон. 
Фонс цъæх фахсбæл сабур хезгæ, 
Гъæдæрдæмæ æй се ’ргом, 
Сæ фиййау сæ тæрсгæ-резгæ 
Нæ ниууадзуй сæ фæндон. 
Иннердиги цæвгути гьæр 
Рæгьти сæрмæ игъусуй, 
Бони тæвди хуасдзаутæн дæр 
Сæ хед хормæ исусуй. 
Кæдзос уæлдæф, цъеути зарун,- 
Алцæмæй дæр æнхæст æй, 
79 

Багьæуаги фæлмæн уарун 
Баæфсадуй æртæхæй. 
Тæходуй - ма еци цардæй 
Еу къуар бони фæццæрон, 
Мæхе фæндон кæдзос зардæй 
Хебæраги фæззарон. 

УАРЗОНДЗИЙНАДИ ЗАР 
Дæ рохс цæсгом, дæ уинд æма дæ кондмæ 
Кæндзæн бæлгæ цæргæбонти æз дæр, 
Есдзæн дæ æз мæ сагьæсти бæрзондмæ,— 
Цæмæн дæ ду нæ рæсугъдти хуæздæр? 
Дæ ходæзмолæ уиндзæн æз идардмæ, 
Æрмæст дæуæн мæ уоди ’ртæх дæттун, 
Игьоссæнцæ нæ хуæнхбæстæ мæ зардмæ, 
Мæ сонт уарзтбæл æвæсмонæй сæттун. 
Кæнун æнкъард, бæллун дин дæ фæййиндмæ, 
Бæтгун рæхисæй федар мæ карз уарзт, 
Дæттун мæ цард, æрмæст дин дæ фæззиндмæ 
Æнгъæл кæсун, цума дæ хори ’скаст. 
81 

УÆРДУН 
Бафехсудæй дæ уæрдунæн 
Æ цæлхитæн сæ сæмæн, 
Нæ фæразуй и урдугæн, 
Ниййизгæ æй, уæд цæмæн? 
Дæ мæстгуни изæргæмтти 
Дæхецæй дæр истухсис, 
Ку байзайис и арф кæмтти, 
Гъезæмæрттæн ниббухсис. 
Бафæлладтæ дæ тухст цардæй, 
Раййевдзæнæ дæ уæрдун, 
Нæбал уодзæнæ æнкъардæй, 
Фæййиндзæнæ хуæздæр фун. 
82 

УÆХÆН ДОГÆ 
Еу гьæуи, еу коми цардæнцæ бийнонтæ, 
Н ’адтæнцæ æгадæ, кодтонцæ сæ куст, 
Дардтонцæ сæ хумти ауæдзи готонтæ, 
Сæ фонси æргьæуттæ адтæнцæ фæлуст. 
Бийнонти хестæртæ унаффæ хастонцæ, 
Адтæй сæ хæдзари алкæд дæр æгъдау, 
Кæрæдзей хæццæ сæ кæстæрти бастонцæ,- 
Киндзитæ лæудтæнцæ къумрæбун сагьдау. 
Сæ фуртгæ хонхрæбун игуæрдæн карстонцæ, 
Сау гьæдæй ластонцæ къудуртæ лухæй, 
Къахдзæфгæ нимайгæй сардзинтæй барстонцæ, 
Хестæрти унаффæ уобæл ниллух æй. 
Тæходуй, ку уайдæ нур дæр уæхæн догæ, 
Ку уайдæ раздæрау махæн уæхæн цард, 
Хезинæ хонхрæбун æз дæр фусти дзогæ, 
Азæлгæ цæуидæ мæнæн дæр мæ зард. 
83 

МÆНГÆ СОМИ 
Цæмæн кæнис козбау соми? 
Нæбал уинис ду дæ над, 
Мæнгæ соми - дууæ соми, 
Дæхе хузæн æдзæллаг. 
Дæ комкоммæ цæститæмæ 
Æргом кастæй бакæсай. 
Æрурдуг дæ мæститæмæ,- 
Идардмæ сæ ма хæссай? 
Лигъз нæдтæбæл дортæ хуайгæ 
Къахкъуæрдтитæй мабал цо, 
Дæ бон ку æй догьи уайгæ, 
Цæмæн кæнис уæд цæрддзо? 
Ма сурх кæнæ маке рази, 
Соми дæр дæ нæ гьæуй. 
Фал дæ зин цард нæ фæрази, 
Æ уæзæ дæ æргъæвуй. 

ГЪÆЗДУГ ÆМА МÆГУР 
Ка нæ зонуй царди уæзæ, 
Ка нæ бавзурста тух цард,- 
Æ цæсгом æй федар гæрзæ, 
Нæ лæдæруй е æнкъард. 
Нæ базонуй æндæри тухст,- 
Мæгур кадгин некæд æй. 
Нæ бавзаруй нæдæр тух куст,— 
Æ хъаурæ дæр нигæд æй. 
Давуй, сайуй æма гьазуй, 
Фал æрветуй ревæд цард. 
Цæвæг райсун нæ фæразуй, 
Æ фæййиндæ - содзгæ мард. 
Æ губунмæ размæ кæсуй, 
Хуæрдæй æфсес нæ зонуй, 
Ести пайда некæд хæссуй, 
Еу лигьз дзурд дæр нæ дзоруй. 
Уæхæн лæгтæ мæгур æнцæ, 
Мæгур лæг ба гъæздуг æй, 
Фæккæсунцæ царди ’ндæрхцæ 
Мæгур лæгмæ лæкъунæй. 
85 

НÆ ФИЙЙÆУТТÆ 
Адæм ходгæй нæбал уинун,- 
Æлхъивд æмæ мургьузæй. 
Царди хъаппæ иссæй фуд рун, 
Нецибал ес нæ хузæй. 
Нæбал уинæн нæ хеони, 
Лæкъун цæстæй фæккæсæн, 
Нæ гьар кæнæн тæвдæ бони, 
Карз зæрди нез ку хæссæн. 
Нæ фиййæуттæ исберæ ’нцæ, 
Сæ лæдзгутæ сæ фарсбæл, 
Маст сæ реуи æнæбæрцæ, 
Никкæлунцæ цæф арсбæл. 
Еугур бартæ уони æнцæ, 
Хуцау дæр син нæбал ес, 
Бахуæрунцæ гьоги бæрцæ, 
Æфхуæрунцæ нæ цæдес. 
86 

ДУУÆ ЗÆРОНДИ 
Бакъуæхтæ æй зæронд уосæ, 
Бафехсудæй зæронд лæг. 
Сæ загьдмæ син ду байгъосæ - 
Лæдæрдзæнæ дæ бæрæг. 
Фæййидтонцæ царди ’ндæрхци 
Зин дæр æма цийнæ дæр, 
Фæццардæнцæ æрдзи кæрци,- 
Цардæй æфсес нæй æгæр. 
Æрхæстæг æй кæронбæттæн, 
Æнцойнæн син æй лæдзæг, 
Устур æгьдау уонæн дæттæн,- 
Нæй сæ зæрдæ æгудзæг. 
Фæццæрæнтæ сæхе фæндон, 
Сæ хуæрззæрæ уæд кæдзос, 
Кæсæд сæмæ нæ Бонвæрнон, 
Рæвдауæд сæ хори рохс. 
87 

* * * 
Сæумон æртæхи ходгæ-гьазгæ 
Ду хори тунтæ ахæссис, 
Байгон син кæнис дæ къæразгæ, 
Уарзондзийнадæ рахæссис. 
Дæ рæсугъд цæсгом уони уиндмæ 
Æрдзи фæлусти батухтай, 
Æнгьæлмæ кæсгæй сæ фæззиндмæ 
Дæ минкъий зæрдæ басугътай. 
Мæхе меднимæр сæумæ раги 
Нæбал фæййерун æз мадзал, 
Мæ уоди æртæх дæу бæраги, 
Æнæ дæуæй - хуæздæр адзал. 
Дæ цæстингасæй барæвдауæ, 
Бамæ æфсадæ дæ уиндæй, 
Дæ фæлмæн къохæй мæн æрдауæ, 
Исгъар мæ кæнæ дæ зингæй. 

АРФÆ ИЗÆДТÆН 
Цæгьдетæ фæндуртæ, заретæ заргутæ, 
Кæнетæ уæ зартæ адæмæн гьæрæй, 
Сумахмæ ку дзорун, зæнхæбæл цæргутæ, 
Æви нин уойбæрцæ махæн æгæр æй? 
Ес нин бæрæгбæнттæ арæх нæ Дигори, 
Уарзетæ не ’зæдти, коветæ зæрдæй, 
Сæргубур æрлæугæй алкæддæр сæ цори 
Алке уи æ фæндон уонæн зæгьдзæнæй. 
Табу Уасгергийæн, фæкковæн къæсæртæн, 
Не Фсати цауæни нæ фарсмæ лæууæд, 
Нæ фæсте ниууадздзæн не ’гьдæуттæ 
кæстæртæн, 
Не ’зæдти æнхус нин нæ фарнæ фæууæд. 
Дигори дзиуæрттæ хонхæй дæр будурмæ 
Тæхунцæ нæ сæрти, дарунцæ цирагь, 
Сæ хъаурæй нæ тиллæг есæн нæ тугурмæ, 
Сæ фæрци рæуæгæй фæххæссæн нæ уаргъ. 
89 

ТУХСТ ЗУМÆГ 
Мæйрохс æхсæви къæскъæсгæнгæй 
Бæлæсти гъæрзун игъусуй, 
Сæ бæгьнæг цæнгтæй мет æркæлгæй 
Урдугмæ коми æмпурсуй. 
Æнсури мæйæ æрхæстæг æй, 
Уазал нин не ’фсæртæ цæгьдуй, 
Мети хъæпæнтæ æривæргæй 
Бурдæн æ фæндон фæлдзæгьдуй. 
Фæггириз кæнуй уингæ-уингæ, 
Уацари хуæнхтæ фæддаруй, 
Мæстдзæгьдæн кæнгæ цъис-цъис думгæ 
Уалдзæги ’рцудмæ фæззаруй. 
90 

* * * 
Æнæ дæу мин хъæбæр зин æй а дуйней, 
Ниннæбаста уарзти рæхис нæ дууей, 
Абони ба мæ тухст царди ’й бæрæгбон, 
Æвдесæн мин фæууодзæнæй Дигоргом. 
Аци царди мæхецæй дæр истухстдæн, 
Æнæ дзоргæй хъæбæр берæ фæббухстдæн, 
Æнæнгьæлти мæхе арти багæлстон, 
Мæ кæрци дус хе гæппæлæй бампъузтон. 
Æфсæрмдзастæй ду мæ рæзти рацæуис, 
Дæ медбилтæ ходæзмолæ бакæнис, 
Фур æфсæрмæй ку барохс уй дæ цæсгом, 
Цæстисугау кæдзос фæууй еци бон. 
91 

БЕРÆГЪБÆЛТТÆ 
Берæгъбæлттæ ниннеунцæ, 
Гъæдæрдæмæ æй сæ каст, 
Фид хуæрдгунæй исреунцæ, 
Нæбал цæуй фонси уаст. 
Не ’рорæдта тухгæнгути 
Нæдæр еу куй, нæ хурдаст, 
Бафхуардтонцæ тухст цæргуги, 
Бун бауæнтæ — бæрзæйсаст. 
Берæгьбæлттæ исберæ ’нцæ, 
Нистьегьунцæ сæ фæндон, 
Аллирдиги æлхъевунцæ,- 
Бавзарæнтæ фуддæр бон. 
92 

ДОГЪУАЙÆНИ 
Догъуайæни догъи бæхтæ 
Фæццæунцæ сæпп цудæй. 
Рæсугьд æнцæ уони къæхтæ, 
Еу иннемæй цурддæр æй. 
Нарæг надбæл карз ериси 
Бацудæнцæ тумугъæй. 
Нæ уидтонцæ сæ раррæстæ 
Сæ развæндаг ниллух æй. 
Сæ хуæд размæ айнæг къæдзæх 
Фидбилизæн æрлæудтæй, 
Не ’рорæдта фиццаги бæх,- 
Коми тулфæй нæ зиндтæй. 
Иннетæ дæр æ хуæд фæсте,- 
Гæбар-губур иссудæй... 
Иссирдтонцæ цуппæрдæсей 
Дзухъмард æма рæсудæй. 
93 

ДУМГИ ХЪАУРÆ 
Думгæ дзиккотæ фæйлаугæй 
Гъазуй мæ рæзти цæрдæг, 
Не ’суй æнкъард æ фæлладæй, 
Фæзи рæвдауй кæрдæг. 
Хуæнхти, будурти, нæ бæсти, 
Алкæми неугæ хæтуй, 
Уозуи æ хъаурæй бæлæсти, 
Гъазгæй идардмæ тæхуй. 
Неуй æррай хузæн коми, 
Цъеутæ уæларвмæ хæссуй, 
Мæнæути сир-сирмæ къоли 
Будур æнцад нæ хуссуй. 
Хуасдзаути рæзти цæгатмæ 
Е ’носи надбæл цæуй, 
Сатæг думгæмæ, æ зардмæ 
Уалдзæги æрдзæ цæруй. 
94 

МÆХЕБÆЛ 
Мæ зæрдæ ма цæфсуй цъилингайау, 
Кæддæрау нæбал æй цъæх цæхæр, 
Цæмæй тарстæн, е мин содзгæ фатау 
Мæ сагьæстæ цæгьдуй цæмæндæр. 
Раст цума балæстæй мæ сонт зæрди 
Сурх зинг туасæ, мæн дæр нæ фæрсгæй, 
Мæ хъаурæ мин цæвуй содзгæ зинги, 
Æппундæр мæнæй дæр нæ тæрсгæй. 
Архайуй æргæлдзун къæхти бунмæ 
Мæ кæдзос уод, мæ хъаурæ, мæ нифс, 
Æвдолуй мæ, цума ’й зелгæ думгæ, 
Нæ лæдæруй æппун зæрди рист. 
Нæй хъисмæт, нæдæр арт, нæдæр неке, 
Куд исхонон æз уой, нæ зонун, 
Æ карз хъаурæ уомæн - уазал цъете, 
Фал уæддæр басæттун нæ комун. 
Тохдзæнæн, ци мæ бон уа, кæронмæ, 
Архайдзæн фæййервæзун мæхе, 
Мæ сагьæсти рарвист арви коммæ, 
Сæ пазурти райвæзт æй сæхе. 
95 

УАРЗТИ ЗÆЙТÆ 
Мети хъæпæн хонхи сæрæй рацæуй, 
Коми арфи гæбар-губур игьусуй, 
Уарзти хъаурæ зæрди къуми бацæуи, 
Тогдадзинтти тоги цъита исусуй. 
Мæгур лæгæн æ сонт зæрдæ рæдовуй, 
Нæбал зонуй уарзти адæй сабур цард. 
Фур сагьæсæй æ зæрдиуаг нæ дзоруй, 
Æ фæййиндæ - раст цума æй содзгæ мард. 
Нæй лæдæруй, куд ин зæгьа кæдзос уарзт, 
Тæрсгæ кæнуй, ку базона мæгур бон, 
Ци фæууодзæй, ци фæккæндзæй содзгæ маст, 
Фæййин ласдзæй æ кæдзос уарзт Терки дон. 
96 

ЦАРДИ УÆЗÆ 
Байдудæнцæ цæугæ дæнттæ, 
Банцадæнцæ тух цудæй, 
Цубур æнцæ царди бæнттæ,— 
Кедæр æлгъист æрцудæй. 
Нæбал хъæртуй не ’гасебæл 
Аци царди нæ гьар хор, 
Рамин хуæцуй ме ’стур реубæл 
Мæ реуи ’дзаг уæззау дор. 
Æнгьæлдзауæй хуæздæр цардмæ 
Нæ къахдзæфтæ нимайæн, 
Нæ фæццæудзинан идардмæ, 
Æдзæллагæй фæллайæн. 
Цæмæн кæнæн нæ медзæрдæ 
Æнæдзоргæй хъурдохæн? 
Нæ фæххуæцæн - кæдзос зæлдæ, 
Нæхе уобæл ниттохæн. 
4 Годзойти Хасан 
97 

ХЕСТÆРТÆН 
Мæ дадзинти цæуй зæрди къумæй 
Гупгупгæнгæ мæ хъаурæ, мæ тог, 
Бæргæ уарзун æз цард зæрдибунæй, 
Неке содзуй мæ зæрди мин сог. 
Мæ хестæртæн æгьдау ку фæдцæттун 
Æз сæ сæргьи лæугæй идзагдар, 
Мæ финстæй син сæ нифс нæ ниссæттун,— 
Алкæддæр син фæуун цирагъдар. 
Сæ ниуазæн лæугæй баниуазун, 
Арфæ кæнгæй, зæрдæй, идзулгæй, 
Зæрди тæгтæ уомæй æз райвазун, 
Мæ кæдзос уарзт мæ реуи ивулгæй. 
98 

* * * 
Сæумæ раги хори тунæ 
Деденгутæ рæвдауй, 
Уони уиндмæ болæмæргьæ 
Цъæхснаг хъурæй низзаруй. 
Бон-изæрмæ царди рæсугъд 
Зæрди къумæй нæ хезуй, 
Уарзти карз - нæ царди мæсуг 
Арви сæрмæ исхезуй. 
Уарзти карзæй æз не ’фсæдун, 
Зæрдæ агоруй фулдæр, 
Æ кæрон ин æз не ’стæфун 
Арви цъæхи æппундæр. 

МЕ СКЪОЛА 
Бадун æз донгæрон, коми, 
Мегьæ æлвесгæ цæуй, 
Думгæ зелгæй цæуй уоми,- 
Къоли Мæхческæ цæруй. 
Уалинмæ мегътæн сæ сæрти 
Разиндтæй хорæн æ рохс, 
Æма æрлæудтæй мæ зæрди 
Ме скъолай уинди кæдзос. 
Уадтæн тагьд-тагъдæй цулухъти 
Ахури рохсмæ бæлгæй, 
Лигьдтæн мæ сонти будурти 
Тундзгæ, фур цийнæй мæлгæй. 
Е мин ниссагьта мæ зæрди 
Ахури уарзти цъæх арт, 
Фиццаг дамгьатæй мæ царди 
Райгурдæй уобæл мæ зард. 
100 

ЦАРДИ ТÆФ 
Царди тæф рæсугьд æй, хуæрзадæ, 
Изæдтæн сæ фарнæ - дæ хай, 
Равардта райгурци дæ мадæ 
Устур нифс - гъæуамæ тæхай. 
Сагьæстæ цæунцæ бæрзонди, 
Уæларвмæ ивазгæ сæхе, 
Иронх нæ кæнунцæ зæронди, 
Алкæмæн æ хъисмæт æхе. 
Бакъуæхтæ кæндзæнæ дæ доги 
Дзабуртæн сæ бунтæн сæ уафс, 
Æгъдау, лæгдзийнадæ дæ тоги, 
Изæдтæ лæуунцæ дæ фарс. 
Нæ уодзæй дæ кадæ иронхи, 
Де ’гьдаубæл ма кæнæ фæсмон, 
Идонæ дæ цардæн дæ къохи, 
Фæскъум нæ ниххусдзæй дæ ном. 
101 

* * * 
Ку нæбал кæнон æз мæ зартæ, 
Ку нæбал цæгьда мæ фæндур, 
Исуæгьдæ кæндзæнæн мæ бартæ, 
Нæбал уодзæнæн уæд мæгур. 
Бауолæфдзæнæн мæ фæлладæй 
Аци тухст царди тух цудæй, 
Нæбал фæразун æдзæллагæй, 
Зинтæн сæ кæрон æрцудæй. 
Расагьæс кæнгæй еци цаубæл 
Сæригьун хæрдмæ ниллæууй, 
Нæбал æууæндун мæ Хуцаубæл - 
Алкæд мæ фарсмæ нæ лæууй. 
Æндæр цард ма мæ бæргæ гьæуй, 
Раййевинæ æй нæуæгæй, 
Нæ рацæуинæ æз мæ гьæуæй, 
Фæццæринæ си рæуæгæй. 

ÆМБАЛМÆ 
Дæумæй, ме ’рдхуард, мæ сагьæс мæ зин бони, 
Фæуун мæ тухсти арæх æз æнкъард, 
Куд зин фæууй мæ реуи, ду нæ зони, 
Ци уæззау исуй уæд мæнæн мæ цард. 
Нæбал фæттавуй мæн нæдæр мæ зæрдæ, 
Нæдæр мæ хор фæссодзуй æ тунтæй, 
Фæффæндуй мæн искъахун нæ цъæх зæлдæ, 
Бæлæстæ ба истонун æдбунтæй. 
Кæми дæ нур, цæмæннæ дæ мæ фарсмæ? 
Ду мæ ниууагътай, де ’мбал ба тухсуй. 
Берæгь дæр ма ку бахæстæг уй арсмæ,— 
Еунæгæй сирд дæр гьæди нæ бухсуй. 
Кæсун æз арæх хонсарварсмæ коми, 
Кæд, миййаг, ду фæззиннисæ æваст, 
Фæккафинæ мæ фур цийнæй æз къоли, 
Феронх уидæ æнæнгьæлти мæ маст. 
103 

БЕРÆГЪТÆ 
Цæгати, къулдуми берæгьтæ неунцæ, 
Фиййæуттæ хуссунцæ сæхецæн æнцад, 
Мæйдари идардмæ цæститæ ’рттевунцæ, 
Æрдойæй нарæгдæр талинги сæ цард. 
Се ’стонгæй геунцæ, будурти зелунцæ, 
Хæссунцæ фиййæуттæн æрмæст фидбилиз, 
Сæ уоди катаййи далистæ стъегьунцæ, 
Фонси Фæлвара си фæккодта гириз. 
Фидбилиз æрхæссæг бампулæд е ’ркъиаги, 
Уой бæсти е ’нæун царди хуæздæр æй, 
Рарветæд æ зæрæ еунæгæй е ’нкъарди, 
Уодзæнæй фæстагмæ еуварс хуæрззæрæй. 
104 

УАЛДЗÆГ ХУÆНХБÆСТИ 
Æрдзæ ’сæнкъард æй æгас зумæг уазалæй, 
Уалдзæги гьармæ бæлгæй, 
Къæдзæхтæй райвулдæй цъетедон Уазайæй 
Дæлйаумæ - коммæ кæлгæй. 
Фезмалдæй деденæг æрдзи рæсугьд зардмæ, 
Будур радардта сæнт цъæх, 
Игьæлдзæг раздахтæй нæуæгæй мах цардмæ, 
Хор нæ æртавуй дзæбæх. 
Бæлæсти къадотæ кæрæдзей рæвдаугæй, 
Сифтæрти сир-сир цæуй, 
Хор сæмæ бæрзондæй æ цæстæ æрдаргæй,- 
Бæрзити сойнæ тæдзуй. 
Не ’фсæдун некæд æз уалдзæг Дигоргомæй,— 
Зæнхæн æ тулфæ кæлуй, 
Реуидзаг уолæфгæй раздæхун арф комæй, 
Æма мæ зæрдæ ’рцæруи. 
105 

ФÆДЕС 
Мæйрохс æхсæви сорхед калгæй сонти 
Мæ медфунмæ нигыъæр кæнун «фæдес», 
Ниббадтæй æверхъау нез мæ фæсонти, 
Æ содзгæ ристбæл æй мæнæн мæ дес. 
Ци скодтон уагæр фидбилизæй царди, 
Ку некæмæ фæккæнун зулун каст? 
Ниууадзæ, Хуцау, ду дæр* æрдæгмарди, 
Æма ма фица гьенцъунæй мæ маст. 
Æрмæст мин мæйæ фæууй цирагьдарæг, 
Талингæ арвбæл - стъалутæн сæ гьазт, 
Дæттунцæ нифс, кæнунцæ сосæг зарæг, 
Рарветун син уæларвмæ фæлмæн уарзт. 
106 

* * * 
Цъетети уорс сæртæ бæрзондæй кæсунцæ, 
Дæлйаумæ лæдæрсуй се ’рагъæй метдон, 
Амонди æртæхтæ сæ хæццæ хæссунцæ, 
И хори ферттивдмæ идзулуй медком. 
Сæ рæсугьд уиндæмæ ниррохс уй нæ бæстæ, 
Уæлйауæй æрдаруй æ цæстæ Уорсхонх, 
Сагьдауæй лæуунцæ хонхрæбун бæлæстæ, 
Æрдзи рæсог лæвар некæд æй иронх. 
Коми дон не ’дуйуй, ивазуй идардмæ, 
Хонсари лигьз фахсбæл цалх тулуй цæрдæг, 
Зæрдæ дæр ирайуй тæхгæ цъеути зардмæ, 
Нæ къæхтæ рæвдауй ирдгæмæ кæрдæг. 
Не ’дарддæри рæстæг ма фæууæд фæсмойнаг, 
Нæ фиддæлти намус исесæн бæрзонд, 
Ма исуæн фæстагмæ кæмæндæрти коййаг, 
Федар æй нæ хъаурæ, нæ уиндæ, нæ конд. 
107 

МЕ ТУРÆН БОН 
Æнкъард цæмæн фæууй мæнæн ме ’гурæн бон? 
Æнзтæ æрцæунцæ талинги римæхст, 
Ласуй сæ æ хæццæ идардмæ Терки дон, 
Еуетæ хуарз æнзтæ, иннетæ - имæхст. 
Бæргæ мæ фæффæндуй рахатун фæстæмæ 
Мæ царди киунугæ — нæ ’й кастæн дзæбæх, 
Туппурбæл æрбадгæй фæккæсун фæхстæмæ, 
Мæ къæхтæ фæуунцæ мæ буни лæмæгь. 
Уалдзæги райгьали æрдзæ дæр фезмæлуй, 
Хори фæлмæн тунæ æркæсуй хуæздæр, 
Уæддæр мæ хъисмæт æ бунатæй не ’змæлуй, 
Ме ’ргом си раздахун мæ тухсти æз дæр. 
Тæходуй, ку уайнæ уой бæсти зарагæ, 
Азæлгæ цæуидæ мæнæн дæр мæ зар, 
Ку нæ дæн минкъий маст зæрдæбæл дарагæ, 
Уæд мин цæмæннæ æй ме ’гурцæ хъазар? 
108 

ГУБАТÆН 
Ра мæмæ ’здæхæ, мæ Губатæ, 
Мæ зæрдæ фæрресуй мæнæн, 
Нæ дин иронх кæнун дæ батæ, 
Дæу æнæ уингæй мæтъæл дæн. 
Æримисун дин æз дæ ростæ, 
Дидинæгау æнцæ рæсугъд, 
Ма мæбæл кæнæ сомий бостæ, 
Мæ зæрдæ кæнуй еугур сугъд. 
Дæ ходæзмолæ — хори тунæ ’й, 
Дæ еунæг бакаст — содзгæ арт, 
Карз ниууонæргьун зæрди бунæй, 
Нивонд дин кæнун æз мæ цард. 
109 

РÆСТÆГ 
Арвбæл мегьтæ фæллæсунцæ, 
Баримахстонцæ и хор, 
Тузмæгæй нæмæ кæсунцæ,- 
Зæнхæн нæбал ес ниссор. 
Нæ цард нæбæл нитталингæ ’й, 
Рохси цъита нæбал ес, 
Нæ хестæртæн сæ гьарæнгæй 
Хорхи уæнгæ ан æфсес. 
Уони уиндмæ нæбал бухсæн, 
Къахæй сæрмæ ниррезæн, 
Нæ медзæрдæ уобæл тухсæн,- 
Хуæздæр рæстæг ма хезæн. 
110 

АДÆМИ РИСТ 
Адæми рист уæззау уаргь æй, 
Бафехсудæй сæ бæрзæй, 
Сæ косгæ бон хъæбæр даргь æй, 
Фалæ се ’ркъиаг ниггæрзæ ’й. 
Фестъæлфунцæ тар æхсæви 
Æвеппайди сæ фунтæй. 
Ехх, мæгур лæг, куд исæфис, 
Куд хъан кæнис æдбунтæй?! 
Бæргæ рауагьтай едæгтæ, 
Фал етæ дæр - æнæбон, 
Æмпулунцæ зæрди тæгтæ, 
Исæфунцæ æнæ дон. 
Нæ фæййидтай дæ дуйнебæл 
Нæдæр уолæфт, нæдæр цард, 
Дæ уотæхсун æй дууебæл: 
Нæ дæ æгас, нæ ба мард. 
111 

ЗÆРДИНЕЗ 
Фур кæунæй хъурасаст дæн, 
Мæ цæстисуг нæ лæууй, 
Рæсугъд цардæй нæ бафсастæн, 
Зæрдæн æ цæф æрлæууй. 
Нæ бавзурстон царди адæ, 
Цæмæн райстон зæрди нез? 
Ци мæ ниййердта мæ мадæ? - 
Нæ хуæринæ мæ гъун-гъес! 
Хор мæ сæрти рафæйлауй, 
Арвмæ кæсун æнкъардæй, 
Мæ балгьетæг нæ фæллайуй,- 
Хай æй гьæуй мæ цардæй. 
Тæходуйтæ, ку мæ уайдæ 
Аци доги нæуæг цард, 
Нæ кæнинæ уæд ивайгæ, 
Нез фæсафинæ идард. 
112 

* * * 
Уарзти карзи æз дæ рази 
Фæсмон ибæл нæ кæнун, 
Мæнмæ кæсун нæ фæрази 
Æнæ ходгæй, уой уинун. 
Нæ бæдæлттæн ду сæ мадæ, 
Арфитæ дин æз кæнун, 
Мæ зæрди æй нур дæ кадæ, 
Мæ фур цийнæй искæун. 
Дæ мæ реуи - цæргæбонти, 
Мæ кæдзос уарзт — æвæсмон. 
Ку нæ уинон æз мæ сонти 
Алли бон дæр дæ цæсгом, 
Бон-изæрмæ содзгæ зæрдæ 
Уарзти заргутæ кæнуй. 
Мæ цард иссæй æрмæст сæрдæ,- 
Ходгæ хор мæмæ кæсуй. 
113 

УАРЗТИ ЗАР 
Кæмæн ракæнон мæ рæсугьд зарæг? 
Уарзондзийнадæ - мæнæн мæ дарæг, 
Зæрди ниххизтæй, зæрдæ рæмодзуй, 
Уарзти карз цирен мæ реуи содзуй. 
Мæйрохс æхсæви хуссæг нæ есуй, 
Æнгьæлмæ кæсгæй мæ зæрдæ ресуй, 
Кизгай æ уати рæсугъдæй хуссуй, 
Мæн ба мæ сагъæс уæларвмæ хæссуй. 
Стъалути хæццæ æз дæу фæббарун, 
Æхсæвигæнтти дæубæл фæззарун, 
Уарзти рæхисæй мæхе ниббастон, 
Абони уæнгæ сосæггæй уарзтон. 
Мæ пазуртæ мæ бæрзонд хæссунцæ, 
Гъæуи рæсугъдтæ æнцад хуссунцæ, 
Бони фæррохси игьæлдзæг заргæй 
Рацæудзæнæнцæ къахдзæфтæй баргæй. 
114 

МÆЗАРТÆ 
Ку райгуруй мæ зæрди нæуæг зарæг, 
Уæд мин мæ цард æцæг дзæнæт исуй, 
Æнцæ мæнæн мæ заргутæ мæ дарæг, 
Æхе фæндон мæ къариндас финсуй. 
Уарзондзийнадæ райвулуй мæ тоги, 
Мæ цийнæн уæд нæбал фæууй кæрон, 
Уæддæр си æз нæ бафсæддзæн мæ доги, 
Мæ зарти ба ниууадздзæнæн мæ ном. 
Дидинæгау фæззинунцæ мæ царди, 
Цæстисугау æнцæ алкæд рæсог, 
Мæ заргутæ мæ фарсмæ ’нцæ ме ’нкъарди,— 
Ниццæхъал кæнуй уæд мæнæн мæ тог. 
115 

ХЪИСМÆТ 
Фæттастæй мæ къæсæрбæл цæгиндзæ, 
Мæ хъиамæттæ рандæнцæ дон-дон, 
Хоруфийнæ ниццæй мæ уæлиндзæ, 
Барæхæссун нæбал æй мæ бон. 
Æхсинуй мин мæ уод хъæрæу биндзæ, 
Мæ хъисмæт мæ тохонай цæвуй, 
Мæ байуанти хæссуй туртуй синдзæ, 
Ме ’рдеуагæ идардмæ цæуй. 
Мæ къæсæн басастæнцæ æ дуæрттæ, 
Ниххустæй тьæригъоси цæхæр, 
Нæбал æнцæ мæ фарсмæ дзиуæрттæ, 
Уобæл æй нур мæ тухсти мæ гьæр. 

* * * 
Бацудæй еу царди карзи 
Æдæуагæ, дзæбæхæй, 
Некæд кумдта неке рази 
Фестæг кæнун æ бæхæй. 
Абони бон æрмæгур æй, 
Æрмæтьæл æй æ тухстæй, 
Æ къах къуæруй фурмæгурæй, 
Цума туасæй рæхуст æй. 
Ивайæнтæ цæмæн кæнуй 
Нур и лæгæн æ цæсгом? 
Æ тæрнихæй цæмæн кæлуй 
Фудхуз реумæ æ хеддон? 
Уой бæсти æз ку нæ уайнæ 
И мæгурæн æвдесæн, 
Æнæмæнгæ, хуæздæр уайдæ: 
Æ фæййиндæ — зæрдресæн. 
117 

ЗÆНХИ СОЙНÆ 
Гъур-гьурæй донгони куройнæ 
Æхецæн ивазуй фæндур, 
Ратæдзуй тиллæгæн æ сойнæ, 
Нæ уодзæй нæ зумæг мæгур. 
Зийнадæ нæ зудтан нæ кусти, 
Игьæлдзæг æрвистан нæ бон, 
Нæ хед ниббадидæ нæ дусти, 
Нæ хъйамæт æлвистан фæндон. 
Уодзæнæй бæрæгбон гьæубæсти, 
Бæгæни кæндзæнæй сæр-сæр, 
Нæ зæнхæ кадгин æй нæ цæсти, 
Бæрзонд си исесæн нæ сæр. 
Сæ хорхæй кæлунцæ нæ гомтæ, 
Хуцау нин равардта тиллæг, 
Райхалæн гьæугувди нæ комтæ, 
Нæ сæртæй æрковæн ниллæг. 
118 

ТУХЦАРД 
Нæ фæллад къæхтæбæл искæнæн дзабуртæ, 
Æркъе нæбал цæуй мах доги нимад, 
Æрмæст ма æркъети хæтунцæ сабуртæ, 
Сæ къæхтæ гъæдгинтæ, тогæйдзаг - сæ над. 
Некæд дæр фæуунцæ сæ цардæй арази, 
Уæддæр син нæбал ес сæ тухстæн мадзал. 
Кæд ма сæ уодхæссæг æрлæууа сæ рази, 
Ратта син хуæздæрæн, лæварæн адзал. 
Сæ сæртæ есунцæ уæлæмæ ефстагмæ, 
Уодзæй син дзабуртæ, хуссæнцæ æнцад, 
Кæндзæнцæ сæ кири сæнттадæ фæстагмæ, 
Сæ мард рæсугъд уодзæй, фудконд æй сæ цард. 
119 

ПОЭТИ САГЪÆСТÆ 
Поэти сагьæстæ бæрзондмæ тæхунцæ, 
Ирдгæмæ фæуунцæ фаст, 
Сæ фæндон алкæми хебари хæтунцæ, 
Некæд æй сæ хъаурæ саст. 
Поэти сонт зæрдæ кадæмæ есунцæ, 
Исрæсугъд кæнунцæ бон, 
Æнæ уони рæвдуд зæрдитæ ресунцæ, 
Æ цуд бауорамуй дон. 
Цъæх арвæй сау мегьтæ фæсхонхмæ сорунцæ, 
Азæлгæ цæуй сæ зард. 
Сæ фæлмæн гьæлæсæй нæ хæццæ дзорунцæ, 
Дзæнæт нин фестуй нæ цард. 
Поэти кæдзос уод уæлгъæдæй хуæрунцæ, 
Дарунцæ цардæй ихæс. 
Зæлдаг зарæгæй идардмæ нæрунцæ,- 
Лигьз будур фестуи нихæс. 
Поэти усхъитæ и уаргь фæразунцæ, 
Хæстæг нæ цæуй фæллад. 
120 

Фæсевæд кæрæдзей зарæгмæ зарунцæ, 
Уарзти фæуунцæ фæллад. 
Поэти къохи цæф рахъæртуй идардмæ,- 
Алкæмæн даруй цирагъ. 
Поэт нин е ’мдзæвги æркæсуй нæ цардмæ, 
Фестуй æ фурцийнæй маргь. 

* * * 
Лæуунцæ мæ зæрди ме ’взонги лигьз бонтæ, 
Нæ гьæу мæ æлваста æхемæ зудæй, 
Гъазунцæ цæстæбæл ме ’гьæлдзæг бийнонтæ, 
Мæ царди хорискаст рæсугьдæй цудæй. 
Мæ минкъий авдæнæ байзадæй иронхи, 
Хъалнæхти къолтæбæл базудтон цæун, 
А царди рацудтæн адæмæн сæ тонхи, 
Дигори цæрайæй адгинæй цæрун. 
Рæстæг неке фæрсуй, рахуæцуй идардмæ, 
Ниууадзуй æ фæсте алкæми æ ном, 
Цæмæй ни алке дæр æркæса æ цардмæ, 
Уой туххæй æййевуй æхсæвæй нæ бон. 
Мæйдари, талинги, рандæ ун сагьæсти — 
Куд хъæбæр дессаг æй дуйнебæл цæрун! 
Неке ма райгурдæй зæнхæбæл мах бæсти,- 
Еци æргом фарста мæ разæй тæрун. 
122 

РАЙГУРÆН БÆСТÆ 
Фæххаттæн бæстæбæл, фæййидтон дессæгтæ, 
Бавзурстон мæ доги æгудзæг, тухцард, 
Мæ рист лæдæрдтæнцæ мæ рæбун ефстæгтæ, 
Еуварс, хебæраги кæнинæ æнкъард. 
Рæстæг мæ ивазта Дигори фæхстæмæ, 
Уонæй мин адгиндæр дуйнебæл нæййес, 
Размæ ку цæуинæ, кæсинæ фæстæмæ, — 
Ниууагьтон хуæнхбæсти мæ зæрдæн е ’мбес. 
Есгæми æрбунат не ’рхастон мæ сæрмæ, 
Нæ зæронд цæрæнтæ мæ фуни уидтон, 
Раздахтæн нæуæгæй мæ фиди къæсæрмæ, 
Мæ цардæн æ кауæ раст уесæй бидтон. 
Ци берæ бауарзтон и уазал сауæри,— 
Куд дессаг арæзт æй, фæссоруй фæллад, 
Цæхгæрмæ рахезуй лæгæн æ бауæри 
Мæ кусти сор хеди ку фæуун фæллад. 
Байзадæй мæ зæрдæ Райгурæн хуæнхбæсти, 
Некæд си æфсæдун, нæ кæнун фæсмон, 
Уомæй мин кадгиндæр неци ес мæ цæсти,- 
Дзæнæти бундортæ æнцæ нæ фæском. 

СÆРГÆНДТÆ 
Дигоризар 5 
Бонирохс 6 
Ме ’зæдтæ 7 
Хасани фæдзæхст 8 
Уарзтæй рист 9 
Хорискæсæн 10 
Мæхебæл 11 
Зæрдифæндон 12 
Тæходуй 13 
Дигоргоми 14 
Ацирохс 15 
Сæрдæ хуæнхбæсти 16 
«Нæ бафсæддзæн...» 17 
Мæхетуххæй 18 
Хуцаумæ 20 
Зæрдидуæрттæ 21 
Мæгурбæнтгæ 22 
Царди нæдтæ 23 
Деденгутæ 24 
Иуазæг 25 
«Бæнттæ ивайунцæ...» 26 
Жорикмæ 27 
Бецъотæ 28 
124 

«Æзфегьосун...» 29 
Фудцъухтæ 30 
«Куракæсай идард...» 31 
Цардитæразæ 32 
Хуæнхти тегьтæ 33 
Мæмадæ 34 
Мæ райгурæн бæстæ 35 
«Æнзтæн сæ догьон бæх...» 36 
«Дæумæдзорун...» 37 
Седзæргæс 39 
Уæхъæци 40 
Мæгьæу 41 
Мæфидæ 42 
«Арви къæсæрмæ...» 43 
Мæсагьæстæ 44 
Æрдзи гьæбеси 45 
Цардмæбæлгæй 47 
Хумгонди 48 
Мадæ Майрæни лæвар 49 
Киристонгьæу 50 
Ихуæрст 51 
Фæдес 53 
Евгьудуарзт 54 
Стъалути рæсугьд гьазт 55 
Мадæ æмæ бæдолæ 56 
«Æримбурд ан кири уæлгьос...» 57 
Зудæ 59 
Æнгьæлдзау 60 
Гудун 61 
125 

Дигори ком 62 
Бæлæу 63 
«Макæд къахæ ниуæзтгуни...» 64 
Хæрæг 66 
Цардиайдæнæ 67 
Сувæллæнттæ 68 
«Мади зæрдæ ци федар æй...» 69 
Æдзæнхæцард 70 
Косæглæг 71 
Дзæбодуртæ 72 
Мæгур 73 
Дæдоги 74 
Терки донау 75 
Донифарс 76 
Цардиуæзæ 77 
Хуæнхбæсти 79 
Уарзондзийнади зар 81 
Уæрдун 82 
Уæхæндогæ 83 
Мæнгæсоми 84 
Гъæздуг æма мæгур 85 
Нæфиййæутгæ 86 
Дууæзæронди 87 
«Сæумон æртæхи ходгæ-гьазгæ...» 88 
Арфæизæдтæн 89 
Тухстзумæг 90 
«Æнæ дæу мин хъæбæр...» 91 
Берæгьбæлттæ 92 
Догьуайæни 93 
126 

Думги хъаурæ 94 
Мæхебæл 95 
Уарзти зæйтæ 96 
Царди уæзæ 97 
Хестæртæн 98 
«Сæумæ раги хори тунæ...» 99 
Мескъола 100 
Цардитæф 101 
«Ку нæбал кæнон æз мæ зартæ...» 102 
Æмбалмæ 103 
Берæгьтæ 104 
Уалдзæг хуæнхбæсти 105 
Фæдес 106 
«Цъетети уорс сæртæ...» 107 
Ме ’гурæн бон 108 
Губатæн 109 
Рæстæг 110 
Адæми рист 111 
Зæрдинез 112 
«Уарзти карзи æз дæ рази...» 113 
Уарзти зар 114 
Мæ зартæ 115 
Хъисмæт 116 
«Бацудæй еу царди карзи...» 117 
Зæнхи сойнæ 118 
Тухцард 119 
Поэти сагьæстæ 120 
«Лæуунцæ мæ зæрди...» 122 
Райгурæн бæстæ 123 

Литературпо-художестпвеппое издание 
ГОДЗОЕВ ХАСАН НАВАГОВИЧ 
Луч солнца 
Стихи на дигорском языке 
Редактор С.З. Хугаев 
Художник В. С. Григоряп 
Художественный редактор Г.З. Чеджемты 
Технический редактор А.В. Ядыкипа 
Корректор Э.Дз. Баликоева 
Сдапо п набор 22.11.05. Подписано к печати 26.12.05. 
Формат бумаги 60x90'/^. Бум. офс. X? 1. Гарн. шрифта 
«Таймс*. Печатьофсетная. Усл. н.л. 4. Учетно-изд. л. 2,95. 
500 зкз. Заказ № 2061. С.6. 
Комитет РСО-Алания по печати и делам пздатсльств. 
Издательство «Ир», 362040, Владикавказ, проспект 
Мира, 25. 
Отпсчатано с готовых диапозитивов в ОАО «Издательско- 
полиграфическое предприятие им. В.А. Гассиева», 362011, 
Владикавка-з, ул. Тельмана, 16. 

